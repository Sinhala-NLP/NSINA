{
       "Source": "hirunews",
       "Timestamp": "Saturday, 02 October 2021 - 10:18",
       "Headline": "පහන්තුඩාව ඇල්ලේ සිද්ධියට සම්බන්ධ යුවළට සිර දඬුවම්",
       "News Content": "බලංගොඩ - පහන්තුඩාව දියඇල්ල අසල අසභ්‍ය වීඩියෝවක් නිර්මාණය කර එය අන්තර්ජාලයට එක් කිරීමේ සිද්ධියට අත්අඩංගුවට ගත් යුවළට මාස 03ක සිරදඬුවම් නියම කර එය වසර 07කට අත්හිටුවීමට අධිකරණය විසින් ඊයේ (01) නියම කර තිබෙනවා.\nඊට අමතරව එම යුවළට රුපියල් 10,800 ක දඩයක් ද පැනවීමට බලංගොඩ මහේස්ත්‍රාත් අධිකරණය විසින් නියම කළා.\nඒ අදාල යුවළ අධිකරණය හමුවේ වරද පිළිගැනීමෙන් අනතුරුවයි.\nඇල්පිටිය ප්‍රදේශයේ පදිංචි 24 හැවිරිදි කාන්තාවක් සහ මහරගම ප්‍රදේශයේ 34 හැවිරිදි ඡායාරූප ශිල්පියෙකු මෙම සිද්ධියට සම්බන්ධ බවට පොලිසිය විසින් සිදුකළ පරීක්ෂණ වලදී අනාවරණය වුණා.\nමෙම සිද්ධියට අදාල යුවළ පසුගිය සැප්තැම්බර මස 02 වනදා අපරාධ පරීක්ෂණ දෙපාර්තමේන්තුව මගින් අත්අඩංගුවට ගැනුණු අතර ඔවුන් අත්අඩංගුවට ගැනීමට පෙර පොලිසිය අදාළ දිය ඇල්ල අයත් ප්‍රදේශයට ගොස් විමර්ශනයක්ද සිදුකරනු ලැබුවා.\nමොවුන් දෙදෙනා අත්අඩංගුවට ගැනීමේ අනතුරුව ඇප මත මුදාහැරුණු අතර එම අවස්ථාවේ දී අදාළ පිරිමි පුද්ගලයාට සිදුකළ කොරෝනා පරීක්ෂාවකදී ඔහු කොවිඩ් ආසාදිතයෙකු බවට ද හඳුනා ගැනුණා.",
       "URL": "https://www.hirunews.lk/283821/පහන්තුඩාව-ඇල්ලේ-සිද්ධියට-සම්බන්ධ-යුවළට-සිර-දඬුවම්",
       "Category": "Local News",
       "Parent URL": "https://www.hirunews.lk/local-news.php?pageID=1655"
}