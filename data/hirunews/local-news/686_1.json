{
       "Source": "hirunews",
       "Timestamp": "Tuesday, 06 December 2022 - 7:21",
       "Headline": "දකුණු පලාතේ පාසල්වලට අනධ්‍යයන සේවකයන් බඳවා ගත් හැටි ගැන හෙළිදරවුවක්",
       "News Content": "දකුණු පළාත් සභාවට අයත් පාසල්වල 2018 වර්ෂයේ දෙසැම්බර් පළමු වැනි දින වන විට අනධ්‍යයන සේවක පුරප්පාඩු 243ක් පැවති බවත් 2019 වර්ෂයේ ජනවාරි මස සිට මැයි මස දක්වා කාලය තුළ අනධ්‍යන ⁣සේවකයන් 2542 ⁣දෙනෙකු බඳවා ගෙන ඇති බවත් දකුණු පළාත් අධ්‍යාපන අමාත්‍යංශය පවසනවා.\n2019 වර්ෂයේ දී දකුණු පළාත් සභාවට අයත් පාසල්වලට අනධ්‍යයන සේවකයන් බඳවා ගැනිම සම්බන්ධයෙන් තොරතුරු පනත මගින් දකුණු පළාත් සභාව වෙත යොමු කරන ලද තොරතුරු ඉල්ලුම් පත්‍රයට පිලිතුරු ලබා දෙමිනු යි දකුණු පළාත් සභා අධ්‍යාපන අමාත්‍යාංශය මෙම තොරතුරු ඉදිරිපත් කොට ඇත්තේ.\nපාසල් අනධ්‍යයන සේවක තනතුරට අදාළ ව බඳවා ගැනීම් අයදුම්පත් 4854ක් ලැබි තිබුණු බවත් බඳවා ගැනිම් සඳහා තරඟ විභාගයක් නො පවත්වා සම්මුඛ පරීක්ෂණයක් පමණක් පැවැත්වුණු බවත් දකුණු පළාත් අධ්‍යාපන අමාත්‍යංශය වැඩිදුරටත් පවසනවා.\nඑම තනතුර සඳහා බඳවා ගැනිම් සිදු කිරිම පිළිබඳ ප්‍රසිද්ධ කරන ලද ගැසට් නිවේදනයක් ද නොමැති බව සඳහන්.\nබඳවා ගැනිම් සිදු කිරිමේ දී අනධ්‍යයන සේවකයන්ට අදාළ සේවා ව්‍යවස්ථාවේ සඳහන් සුදුසුකම් සලකා බැලූ බව ද අධ්‍යාපන අමාත්‍යංශය ලබා දී ඇති තොරතුරුවල වැඩිදුරටත් සඳහන් වනවා.",
       "URL": "https://www.hirunews.lk/322049/දකුණු-පලාතේ-පාසල්වලට-අනධ්‍යයන-සේවකයන්-බඳවා-ගත්-හැටි-ගැන-හෙළිදරවුවක්",
       "Category": "Local News",
       "Parent URL": "https://www.hirunews.lk/local-news.php?pageID=686"
}