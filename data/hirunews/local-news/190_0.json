{
       "Source": "hirunews",
       "Timestamp": "Wednesday, 12 July 2023 - 18:36",
       "Headline": "නීතිවිරෝධී ලෙස ගෙනා රුපියල් මිලියන 62ක උඳු රේගු භාරයට",
       "News Content": "පරිප්පු ලෙස හඟවමින් මෙරටට ගෙනා උඳු කිලෝ ග්‍රෑම් 39,000ක් ශ්‍රී ලංකා රේගුව විසින් සිය භාරයට ගෙන තිබෙනවා.\nකඩල පරිප්පු කිලෝ ග්‍රෑම් 48,000ක් ලෙස ප්‍රකාශ කර රේගු බදු ලෙස රුපියල් 482,550ක් ගෙවා ආනයනය කළ බහාලුම් 2ක මෙම උඳු තොගය තිබුණු බවයි රේගු බලධාරින් පවසන්නේ.‍\nරේගු භාරයට ගත් උඳුවල වෙළඳපොළ වටිනාකම රුපියල් මිලියන 62ක ඉක්මවන බව විමර්ශනවල දී හෙළි වී තිබෙනවා.\n‍මෙම බහාලුම පරික්ෂාවකින් තොරව රේගුවෙන් බැහැරට ගියේ නම් ඉන් ශ්‍රී ලංකා රජයට අහිමි වන බදු මුදල ලක්ෂ 78ක් බව රේගුව පවසනවා.",
       "URL": "https://www.hirunews.lk/340988/නීතිවිරෝධී-ලෙස-ගෙනා-රුපියල්-මිලියන-62ක-උඳු-රේගු-භාරයට",
       "Category": "Local News",
       "Parent URL": "https://www.hirunews.lk/local-news.php?pageID=190"
}