{
       "Source": "hirunews",
       "Timestamp": "Wednesday, 02 October 2019 - 20:04",
       "Headline": "ශ්‍රී ලංකා නිදහස් පක්ෂයේ සහය ගැන අදත් සාකච්ඡාවක්",
       "News Content": "ගෝඨාභය රාජපක්ෂ මහතාට සහය දැක්වීම සඳහා වන අවබෝධතා ගිවිසුම පිළිබඳ අදත් ඔහු සමඟ සාකච්ඡාවක නිරත වීමට නියමිත බව ශ්‍රී ලංකා නිදහස් පක්ෂ මහලේකම් දයාසිරි ජයසේකර මහතා පවසනවා.\nඔහු මේ බව සඳහන් කළේ මැතිවරණ කොමිෂන් සභාවේ අද පැවති සාකච්ඡාවකින් අනතුරුව මාධ්‍යයට අදහස් පල කරමින්.\nඉදිරි ජනාධිපතිවරණය සම්බන්ධයෙන් දේශපාලන පක්ෂ නියෝජිතයන් සහ මැතිවරණ කොමිෂන් සභාව අතර විශේෂ සාකච්ඡාවක් අද පස්වරුවේ පැවැත්වුණා.\nඑම සාකච්ඡාව සඳහා වැඩ බලන පොලිස්පතිවරයා සහ තවත් ජ්‍යෙෂ්ඨ පොලිස් නිලධාරීන් පිරිසක්ද  එක්ව සිටියා.\nමැතිවරණ නීති උල්ලංඝනය කිරීම් වැලැක්වීම සම්බන්ධයෙන් පක්ෂ නියෝජිතයන් මෙහිදී එකඟතාවන් කිහිපයකට පැමිණ තිබෙනවා.\nසාකච්ඡවෙන් අනතුරුව ඔවුන් මාධ්‍යයට මෙලෙස අදහස් පළ කළා.",
       "URL": "https://www.hirunews.lk/225474/ශ්‍රී-ලංකා-නිදහස්-පක්ෂයේ-සහය-ගැන-අදත්-සාකච්ඡාවක්",
       "Category": "Local News",
       "Parent URL": "https://www.hirunews.lk/local-news.php?pageID=3117"
}