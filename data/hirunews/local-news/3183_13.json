{
       "Source": "hirunews",
       "Timestamp": "Friday, 23 August 2019 - 16:01",
       "Headline": "ලබුදූව උසස් තාක්ෂණ ආයතනයේ සිසුවියකට නවක වදය දී හිරිහැර කිරීමේ නඩුව සමතයකට පත් වේ",
       "News Content": "ලබුදූව උසස් තාක්ෂණ ආයතනයේ සිසුවියකට නවක වදය දී හිරිහැර කිරීම සම්බන්ධයෙන් එම පීඨයේ සිසුවෙකුට සහ සිසුවියන් සිව් දෙනෙකුට එරෙහිව පනවා තිබූ නඩුව සමථයකට පත් කරනු ලැබුවා.\nගාල්ල අතිරේක මහේස්ත්‍රාත්වරිය හමුවේ මෙම නඩුව විභාගයට ගැනුණු අතර එහිදී දෙපාර්ශවයේ එකඟතාවය අනුව වින්දිත සිසුවියට රුපියල් හය ලක්ෂයක වන්දි මුදලක් ගෙවීමෙන් අනතුරුව නඩුව සමථයකට පත් කර තිබුණා.\nපළමු විත්තිකරු සහ දෙවන, පස්වන යන විත්තිකාරිනියක් වන්දි මුදල ගෙවූ අතර, තුන්වන සහ හතරවන විත්තිකාරියන් දෙදෙනා වන්දි ගෙවීමකින් තොරව, අදාළ නඩුව සමතයකට පත් කර තිබෙනවා.\nබෙලිඅත්ත ප්‍රදේශයේ පදිංචිකාරිනියක් වන වින්දිත සිසුවිය 2018 මැයි 14 වනදා නවක වදය හිරිහැරය හේතුවෙන් පාඨමාලාව හැර දමා ගොස් තිබුණා.\nනඩුව සමතයකට පත් කරන අවස්ථාවේදී මහේස්ත්‍රාත්වරිය විසින් විත්තිකාර සිසුවාට සහ අනෙක් සිසුවියන් 4 දෙනාට දැඩි ලෙස අවවාද කර තිබෙනවා.",
       "URL": "https://www.hirunews.lk/222808/ලබුදූව-උසස්-තාක්ෂණ-ආයතනයේ-සිසුවියකට-නවක-වදය-දී-හිරිහැර-කිරීමේ-නඩුව-සමතයකට-පත්-වේ",
       "Category": "Local News",
       "Parent URL": "https://www.hirunews.lk/local-news.php?pageID=3183"
}