{
       "Source": "hirunews",
       "Timestamp": "Wednesday, 12 October 2022 - 10:26",
       "Headline": "යාපනයේ ඉඩමකින් පුපුරණ ද්‍රව්‍ය තොගයක් සොයා ගැනේ",
       "News Content": "යාපනය - මනිප්පායි - නාවාලි ප්‍රදේශයේ පෞද්ගලික ඉඩමක තිබී අත් බෝම්බ 3ක් සහ තවත් පුපුරණ ද්‍රව්‍ය කොටස් කිහිපයක් හමු වී තිබෙනවා.\nඊයේ (11) ඉඩමේ හිමිකරු විසින් වගාවන් සඳහා ගෙවත්ත සකස් කරමින් සිටිය දී උරයක බහා තිබූ මෙම අත්බෝම්බ සහ පුපුරණ ද්‍රව්‍ය සොයා ගෙන ඇති බවයි පොලීසිය සඳහන් කළේ.\nසිද්ධිය සම්බන්ධයෙන් කරුණු ඉදිරිපත් කිරීමෙන් පසු යාපනය මහේස්ත්‍රාත් අධිකරණ නියෝගය යටතේ පොලිස් විශේෂ කාර්ය බලකාය අදාළ බෝම්බ නිෂ්ක්‍රිය කිරීමට කටයුතු කර තිබෙනවා.",
       "URL": "https://www.hirunews.lk/317632/යාපනයේ-ඉඩමකින්-පුපුරණ-ද්‍රව්‍ය-තොගයක්-සොයා-ගැනේ",
       "Category": "Local News",
       "Parent URL": "https://www.hirunews.lk/local-news.php?pageID=809"
}