{
       "Source": "hirunews",
       "Timestamp": "Wednesday, 19 April 2023 - 11:00",
       "Headline": "අප්‍රේල් 25 මැතිවරණය නොපැවැත්වෙන බවට ගැසට් නිවේදනයක්",
       "News Content": "පළාත් පාලන ඡන්දය අප්‍රේල් 25 වන දිනට නියමිත පරිදි පැවැත්විය නොහැකි බව සඳහන් කරමින් සියලුම දිස්ත්‍රික් තේරීම් භාර නිලධාරීන් විසින් ගැසට් නිවේදන නිකුත් කර තිබෙනවා.\nඒවායේ දැක්වෙන්නේ, මහා භාණ්ඩාගාරය මුදල් වෙන්කර පසු හෝ ශ්‍රේෂ්ඨාධිකරණයේ විභාග වන නඩුවේ තීන්දුව ලබා දුන් පසු මැතිවරණය පැවැත්වෙන නව දිනය ප්‍රකාශයට පත් කරන බවයි.\nපසුගිය දා රැස්වූ මැතිවරණ කොමිෂන් සභාව පළාත් පාලන ඡන්දය දින නියමයක් නොමැතිව කල් දැමූ අතර ඒ අනුවයි ඊට අදාළ ගැසට් නිවේදන දිස්ත්‍රික් තේරිම්භාර නිලධාරීන් විසින් මෙලෙස නිකුත් කර ඇත්තේ.",
       "URL": "https://www.hirunews.lk/332899/අප්‍රේල්-25-මැතිවරණය-නොපැවැත්වෙන-බවට-ගැසට්-නිවේදනයක්",
       "Category": "Local News",
       "Parent URL": "https://www.hirunews.lk/local-news.php?pageID=405"
}