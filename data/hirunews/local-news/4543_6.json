{
       "Source": "hirunews",
       "Timestamp": "Friday, 28 April 2017 - 12:15",
       "Headline": "නීතිඥවරුන් පිරිසක් විරෝධතාවක (ඡායාරූප)",
       "News Content": "ත්‍රිකුණාමල දිස්ත්‍රික්කයේ නීතිඥවරුන් පිරිසක් අද ත්‍රිකුණාමල මහේස්ත්‍රාත් අධිකරණය ඉදිරිපිට විරෝධතාවක නිරත වුනා.\nඒ පසුගියදා නැගෙනහිර පළාත් උපාධිදාරීන් පිරිසක් කළ උද්ඝෝෂණයට ලබාදුන් අධිකරණ නියෝගය විරෝධතාකරුවන් විසින් ඉරා දමා විරෝධය දැක්වීමට එරෙහිවයි.\nපසුගිය 25 වනදා පැවති උපාධිදාරී විරෝධතාව කිසිවකුට බාධාවක් සිදු නොවන ලෙසට පවත්වන්නැයි ත්‍රිකුණාමල මහේස්ත්‍රාත්වරයා විසින් නියෝග කර තිබුනා.\nඑම නියෝගය විරෝධතාකරුවන් විසින් ඉරා දමා තිබුනේ එය රැගෙන ගිය නිලධාරීන් ඉදිරියේදීයි.\nඅද විරෝධතාවට එක්වු නීතිඥවරුන් පෙන්වා දෙන්නේ මෙය අධිකරණ පද්ධතියට කැළලක් බවයි.\nඑම සිද්ධියට අදාළව පියවරක් ගන්නා ලෙසට සහ නියෝගය ඉරා දැමු විරෝධතාකරුවන් අත්අඩංගුවට ගන්නා ලෙසට ද අද අධිකරණය ඉදිරිපිට විරෝධතාවයේ නිරතවු නීතිඥවරුන් ඉල්ලා තිබෙනවා.\nඡායාරූප - ත්‍රිකුණාමලය අබ්දුල් සලාම් යාසීම්",
       "URL": "https://www.hirunews.lk/160166/නීතිඥවරුන්-පිරිසක්-විරෝධතාවක-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4543"
}