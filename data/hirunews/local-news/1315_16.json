{
       "Source": "hirunews",
       "Timestamp": "Sunday, 06 March 2022 - 10:11",
       "Headline": "රත්නපුරයේ මාරක රිය අනතුර - දෙදෙනකු ජීවිතක්ෂයට",
       "News Content": "රත්නපුර - බටුගෙදර ප්‍රදේශයේදී ලොරි රථයක් සහ ත්‍රිරෝද රථයක් මුහුණට මුහුණ ගැටීමෙන් සිදු වූ රිය අනතුරකින් තරුණයන් දෙදෙනෙකු ජීවිතක්ෂයට පත්ව තිබෙනවා.\nඊයේ (05) රාත්‍රියේ සිදු වූ මෙම අනතුරින් මියගොස් ඇත්තේ ත්‍රිරෝද රථය පැදවූ 28 හැවිරිදි හෝමාගම ප්‍රදේශයේ පදිංචි තරුණයෙක් සහ 27 හැවිරිදි කඩුවෙල ප්‍රදේශයේ පදිංචි තරුණයෙක්.\nනොසැලකිලිමත් සහ අපරික්ෂාකාරී රිය ධාවනය හේතුවෙන් අනතුර සිදුව ඇති බවට අනාවරණ වී ඇති අතර, ලොරි රථයේ රියදුරු අත්අඩංගුවට ගෙන තිබෙනවා.",
       "URL": "https://www.hirunews.lk/298769/රත්නපුරයේ-මාරක-රිය-අනතුර-දෙදෙනකු-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=1315"
}