{
       "Source": "hirunews",
       "Timestamp": "Sunday, 22 July 2018 - 16:31",
       "Headline": "අනුරාධපුර මහනගර සභාවේ මූල්‍ය වංචා විමර්ශන සී.අයි.ඩී.යට",
       "News Content": "අනුරාධපුර මහ නගර සභාවේ වැටුප් සකසන්නිය විසින් සිදුකර ඇති මූල්‍ය වංචාව පිළිබඳ පරීක්ෂණ පැවැත්වීම අපරාධ පරීක්ෂණ දෙපාර්තමේන්තුවට භාර දී තිබෙනවා.\nඅදාළ වැටුප් සකසන්නිය විසින් සිදුකළ මූල්‍ය වංචාවේ වටිනාකම රුපියල් තුන් කෝටි විසිතුන් ලක්ෂයකට අධික බවයි වාර්තා වන්නේ.\nමේ සම්බන්ධයෙන් හිරු ප්‍රවෘත්ති අංශය සිදුකළ විමසීමකදී අනුරාධපුර මහ නගර සභාවේ නාගරික කොමසාරිස් අජන්ත ගුණවර්ධන සඳහන් කළේ ඊට අදාළ ලේඛන සහ වාර්තා මේ වන විට අපරාධ පරීක්ෂණ දෙපාර්තමේන්තුවට ලබාදීමට කටයුතු කර ඇති බවයි.",
       "URL": "https://www.hirunews.lk/195787/අනුරාධපුර-මහනගර-සභාවේ-මූල්‍ය-වංචා-විමර්ශන-සී-අයි-ඩී-යට",
       "Category": "Local News",
       "Parent URL": "https://www.hirunews.lk/local-news.php?pageID=3836"
}