{
       "Source": "hirunews",
       "Timestamp": "Friday, 05 January 2018 - 9:52",
       "Headline": "මල්තුහින පතිතවන නුවරඑළිය (ඡායාරූප)",
       "News Content": "නුවරඑළිය මහ නගර සීමාවේ ස්ථාන කිහිපයකටම අද (05) මල්තුහින පතිත වී තිබූ බව ප්‍රදේශවාසින් පවසනවා.\nමේ දිනවල නුවරඑළිය ප්‍රදේශයේ අලුයම් කාලයේ සිට පෙරවරු 11.00 පමණ වන තෙක් අධික ශිතල කාළගුණ තත්ත්වයක් පවතින බවයි ප්‍රදේශවාසින් සඳහන් කළේ.\nමල්තුහින පතිත වීමට පටන් ගැනීමත් සමගම නුවරඑළිය ප්‍රදේශයේ එළවලූ වගාවට මෙන්ම තේ වගාවටද දැඩි බලපෑමක් එල්ල වන බවද ගොවින් හා වතු අධිකාරීවරුන් පවසනවා.\nනුවරඑළියට මල්තුහින පතිත වන කාලයේ දෙස් විදෙස් සංචාරකයන් විශාල පිරිසක් සෑම වසරකම නුවරඑළිය ප්‍රදේශයේ සංචාරය කිරිමට පුරුදු වී සිටින බවයි ප්‍රදේශවාසීන් වැඩි දුරටත් ප්‍රකාශ කළේ.",
       "URL": "https://www.hirunews.lk/180219/මල්තුහින-පතිතවන-නුවරඑළිය-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4141"
}