{
       "Source": "hirunews",
       "Timestamp": "Sunday, 21 May 2023 - 16:04",
       "Headline": "දකුණු පළාතේ සිදු කළ විශේෂ මෙහෙයුමක දී පුද්ගලයින් 86 දෙනෙක් අත්අඩංගුවට",
       "News Content": "ඇල්පිටිය, ගාල්ල සහ මාතර යන පොලිස් කොට්ඨාශවල ඊයේ සිදු කළ විශේෂ මෙහෙයුමකින් මත්ද්‍රව්‍ය සම්බන්ධයෙන් පුද්ගලයින් 86 දෙනෙක් අත්අඩංගුවට ගෙන තිබෙනවා.\nඅදාළ මෙහෙයුම සඳහා පොලිස් නිලධාරීන්, යුද හමුදා නිලධාරීන් හා නාවික හමුදා නිලධාරීන් 1250 දෙනෙක් සහභාගී වී ඇති බවයි වාර්තා වන්නේ.\nමෙහි දී මත්ද්‍රව්‍ය සම්බන්ධ සැකකරුවන් මෙන් ම වරෙන්තු කරුවන්, වෙනත් වැරදි සම්බන්ධ සැකකරුවන් ද අත්අඩංගුවට ගත් බවයි පොලිසිය සඳහන් කළේ.\nහෙරොයින් ග්‍රෑම් 66ක්, අයිස් මත්ද්‍රව්‍ය ග්‍රෑම් 23ක්, ගංජා ග්‍රෑම් 250ක් පොලිස් භාරයට ගත් බවයි වාර්තා වී ඇත්තේ.",
       "URL": "https://www.hirunews.lk/335832/දකුණු-පළාතේ-සිදු-කළ-විශේෂ-මෙහෙයුමක-දී-පුද්ගලයින්-86-දෙනෙක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=327"
}