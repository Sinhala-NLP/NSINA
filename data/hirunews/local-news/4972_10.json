{
       "Source": "hirunews",
       "Timestamp": "Saturday, 09 July 2016 - 19:02",
       "Headline": "ඩෙංගු මරණ 38 ක්",
       "News Content": "වසරේ මේ දක්වා කාලය තුළ ඩෙංගු රෝගය හේතුවෙන් පුද්ගලයින් 38 දෙනෙකු ජීවිතක්ෂයට පත්ව ඇති බව සෞඛ්‍ය අමාත්‍යාංශයේ වසංගත රෝග විද්‍යා අංශය පවසනවා.\nජුලි මාසයේ ගතවු දින 8 තුළ පමණක් වාර්තා වී ඇති ඩෙංගු රෝගීන් සංඛ්‍යාව 1056 ක්.\nවසරේ මේ දක්වා වාර්තා වී ඇති ඩෙංගු රෝගීන් සංඛ්‍යාව 22,799 ක්.\nඉන් වැඩිම රෝගීන් සඛ්‍යාවක් වාර්තා වන්නේ බස්නාහිර පළාතේ කොළඹ දිස්ත්‍රික්කයෙන්.\nඑම සංඛ්‍යාව 7,369 ක්.\nපසුගිය මාස කිහිපය තුළ ඩෙංගු රෝගීන් වාර්තාවීමේ යම් අඩුවක් පෙන්නුම් කළද ජූලි මාසයේ ගතවූ දින 8 තුළදී යළිත් එහි වර්ධනයක් පෙන්නුම් කරනවා.\nඒ අනුව මෙම දින 8 තුළදී දිවයින පුරා වාර්තාවන ඩෙංගු රෝගීන්ගේ සංඛ්‍යාව 1,056 ක්.\nමේ අතර බස්නාහිර පළාතේ අද සිට ක්‍රියාත්මක කෙරෙන ඩෙංගු මර්දන සතියේ ආරම්භක වැඩසටහන අද පෙරවරුවේ කොළඹ 7 - ජාවත්ත ප්‍රදේශයෙන් ආරම්භ වුණා.\nමැති ඇමතිවරුන් සහ ප්‍රභූවරුන්ගේ නිවාස බොහොමයක් මෙම ප්‍රදේශයේ පිහිටා තිබෙනවා.",
       "URL": "https://www.hirunews.lk/137612/ඩෙංගු-මරණ-38-ක්",
       "Category": "Local News",
       "Parent URL": "https://www.hirunews.lk/local-news.php?pageID=4972"
}