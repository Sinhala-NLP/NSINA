{
       "Source": "hirunews",
       "Timestamp": "Wednesday, 25 October 2017 - 8:02",
       "Headline": "දෙමළ සන්ධානය ත්‍රෛනිකායික මහනාහිමිවරුන් හමුවීමට සූදානම්",
       "News Content": "දෙමළ ජාතික සන්ධානයේ මධ්‍යම කාරක සභාවේ නියෝජිතයින් පිරිසක් ත්‍රෛනිකායික මහනාහිමිවරුන් හමුවී සාකච්ඡා කිරීමට තීරණය කර තිබෙනවා.\nඑහි පාර්ලිමේන්තු මන්ත්‍රී එම්.ඒ. සුමන්දිරන් යාපනයේදී මාධ්‍යවේදීන්ට පවසා ඇත්තේ ඊයේ පැවති සාකච්ඡාවකදී මෙම තීරණයට එළඹි බවයි.\nආණ්ඩුක්‍රම ව්‍යවස්ථා මෙහෙයුම් කමිටුවේ වාර්තාව සම්බන්ධයෙන් මහනායක හිමිවරුන් සිදුකළ ප්‍රකාශ පිළිබඳව රජයේ පාර්ශවයන් විවිධ අදහස් පළ කරන නමුත්, දෙමළ ජාතික සන්ධානයට මෙහි ඇති සත්‍යතාවය නිවැරදිව දැන ගැනීම අවශ්‍ය බැවින් මෙම තීරණය ගත් බව ද ඔහු සඳහන් කළා.",
       "URL": "https://www.hirunews.lk/174353/දෙමළ-සන්ධානය-ත්‍රෛනිකායික-මහනාහිමිවරුන්-හමුවීමට-සූදානම්",
       "Category": "Local News",
       "Parent URL": "https://www.hirunews.lk/local-news.php?pageID=4254"
}