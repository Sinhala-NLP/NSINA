{
       "Source": "hirunews",
       "Timestamp": "Tuesday, 14 March 2017 - 19:09",
       "Headline": "හෙද වර්ජනය සාර්ථකද? අසාර්ථකද?",
       "News Content": "දිවයින පුරා රජයේ රෝහල් කිහිපයක ඊයේ සිට ක්‍රියාත්මක කර ඇති හෙද වර්ජනය තවදුරටත් ක්‍රියාත්මක බව රාජ්‍ය සේවා එක්සත් හෙද සංගමය පවසනවා.\nඑහි සභාපති පූජ්‍ය මුරුත්තෙට්ටුවේ ආනන්ද හිමියන් කියා සිටියේ වැටුප් විෂමතා ඉවත් කිරීම ඇතුලූ ඉල්ලීම් කිහිපයක් සම්බන්ධයෙන් ආණ්ඩුව ප්‍රතිචාර නොදැක්වීම හේතුවෙන් මෙම වෘත්තිය ක්‍රියාමාර්ගයට එළඹීමට සිදුවූ බවයි.\nවර්ජනය හේතුවෙන් කොළඹ ජාතික රෝහලේ කටයුතුවලට කිසිදු ආකාරයක බලපෑමක් ඇති නොවූ බවයි රෝහල් අධ්‍යක්‍ෂ වෛද්‍ය අනිල් ජාසිංහ කියා සිටියේ.\nමේ අතර කොළඹ අද පැවති මාධ්‍ය හමුවකදී සමස්ත ලංකා හෙද සංගමයේ සභාපති ගාමිණී කුමාරසිංහ සඳහන් කළේ මෙම වර්ජනය අසාර්ථක වූ බවයි.\nඑහෙත් එම චෝදනා ප්‍රතික්ෂේප කරන වර්ජනය ක්‍රියාත්මක කළ රාජ්‍ය සේවා එක්සත් හෙද සංගමයේ සභාපති පූජ්‍ය මුරුත්තෙට්ටුවේ ආනන්ද හිමියන් සඳහන් කළේ වර්ජනය සාර්ථක වූ බවයි.\nකෙසේ වෙතත් රජයේ හෙද නිලධාරීන්ගේ සංගමයද අද පස්වරුවේ මාධ්‍ය හමුවක් කැඳවමින් ප්‍රකාශ කළේ මෙම වර්ජනය  අසාර්ථක බවයි.",
       "URL": "https://www.hirunews.lk/156857/හෙද-වර්ජනය-සාර්ථකද-අසාර්ථකද",
       "Category": "Local News",
       "Parent URL": "https://www.hirunews.lk/local-news.php?pageID=4614"
}