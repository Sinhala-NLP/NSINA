{
       "Source": "hirunews",
       "Timestamp": "Friday, 06 May 2016 - 14:01",
       "Headline": "සැක කටයුතු ලෙස මිය ගිය තරුණ සිරුරක් වරකාපොළින්",
       "News Content": "අතුරුදන්වූ බවට වාර්තා වූ මහනුවර - දිගන ප්‍රදේශයේ පදිංචි 17 හැවිරිදි තරුණයෙකුගේ බවට සැක කෙරෙන මළ සිරුරක් පොලීසිය සොයාගෙන තිබෙනවා.\nමෙම තරුණයා ඔහුගේ නිවසේ කාමරයක් කුලියට ගෙන සිටි වරකාපොළ ප්‍රදේශයේ තරුණයෙකු සමඟ ඔහුගේ නිවසට යන බව පවසා පිටත්ව ගොස් ඇත්තේ පසුගිය අප්‍රේල් 21 වන දායි.\nපසුව ඔවුන් අතුරුදන් වී ඇති බවට පවුලේ ඥාතීන් පොලීසියට පැමිණිලි කර තිබෙනවා.\nඒ අනුව දිගන පදිංචි තරුණයාගේ සිරුර අද වරකාපොළ ප්‍රදේශයේ වන ලැහැබක තිබී සොයාගෙන ඇති අතර වරකාපොළ පදිංචි තරුණයා පිළිබද මෙතෙක් තොරතුරක් ලැබී නැහැ.",
       "URL": "https://www.hirunews.lk/132573/සැක-කටයුතු-ලෙස-මිය-ගිය-තරුණ-සිරුරක්-වරකාපොළින්",
       "Category": "Local News",
       "Parent URL": "https://www.hirunews.lk/local-news.php?pageID=5057"
}