{
       "Source": "hirunews",
       "Timestamp": "Tuesday, 12 January 2016 - 10:21",
       "Headline": "සරත් ආබෲට ඇප",
       "News Content": "නිවසේ මෙහෙකාර කාන්තාවකට බරපතල ලිංගික අපයෝජනයක් සිදුකරන ලදැයි චෝදනා එල්ල වූ ශ්‍රේෂ්ඨාධිකරණ විනිසුරු සරත් ආබෲ ඇප මත මුදා හැරීමට කොළඹ මහාධිකරණ විනිසුරු ප්‍රීති පද්මන් සූරසේන අද නියෝග කළා.\nඒ විනිසුරු සරත් ආබෲ අද පෙරවරුවේ අධිකරණයේ පෙනී සිටි අවස්ථාවේදියි.\nසැකකාර ශ්‍රේෂ්ඨාධිකරණ විනිසුරුවරයා රුපියල් ලක්ෂයක මුදල් ඇපයක් සහ රුපියල් ලක්ෂය බැගින් වූ ශරීර ඇප දෙකක් මත මුදා හැරීමට නියෝග කර ඇත්තේ.\nඑමෙන්ම මහාධිකරණ විනිසුරුවරයා මොහුට මෙම සිද්ධියට අදාළ අධි චෝදනා භාර දී තිබෙනවා.\nසිය නිවසේ මෙහෙකාර කාන්තාවට බරපතල ලිංගික අපයෝජනයක් සිදුකිරීමේ චෝදනාව මත විනිසුරු සරත් ආබෲට එරෙහිව නීතිපතිවරයා කොළඹ මහාධිකරණය හමුවේ නඩු පවරා තිබුණා.\nඊට අදාළ නඩුව මීට පෙර සලකා බැලූණු අවස්ථාවේදී සැකකාර සරත් ආබෲ විනිසුරුවරයාට මහාධිකරණය හමුවේ අද දිනයේ පෙනී සිටින ලෙසටයි නියෝග කෙරුණේ.\nඅද අධිකරණය හමුවේ පෙනී සිටි විනිසුරු සරත් ආබෲ ඇප මත මුදා හැරීමෙන් පසු  ඔහුට ඇප ලබාදීම සඳහා අධිකරණයට කිසිවෙකු පැමිණ සිටියේ නැහැ.\nඒ අනුව ඇපකරුවන් පැමිණෙන තුරු මහාධිකරණ විනිසුරුවරයා නඩුව කල් තැබූ බවයි එහි සිටි හිරු වාර්තාකරු සදහන් කළේ.\nපසුව ඇපකරුවන් අධිකරණයට පැමිණ තිබෙනවා.\nමේ අතර සැකකාර ශ්‍රේෂ්ඨාධිකරණ විනිසුරු සරත් ආබෲ ඇප බැදුම්කරවලට අත්සන් නොකර අධිකරණයෙන් පිටව ගොස් ඇති බවට වුණා.\nපසුව ඔහුගේ නීතිඥවරයා මාර්ගයෙන් කරන ලද දැනුම් දීමකට අනුව සරත් ආබෲ විනිසුරුවරයා අධිකරණයට භාර වී තිබෙනවා.\nඒ අනුව ඔහුගෙන් ඇප බැදුම්කරවලට අත්සන් ලබා ගැනීම සහ ඇගිලි සලකුණු ලබා ගැනීම සිදුවූ බවයි එම ස්ථානයේ සිටි හිරු වාර්තාකරු සදහන් කළේ.\nවිනිසුරු සරත් ආබෲට එරෙහි නඩුව මැයි මස 23 වන දා සිට අඛණ්ඩව විභාග කිරීම මහාධිකරණ විනිසුරු පී‍්‍රති පද්මන් සූරසේන නියෝග කළා.\nමේ අතර, නීතිපතිවරයා විසින් ගොනු කළ මෙම නඩුව නීතිවිරෝධී බව පවසමින් සරත් ආබෲ විනිසුරුවරයා ශ්‍රේෂ්ඨාධිකරණය හමුවේ මූලික අයිතිවාසිකම් පෙත්සමක් ගොනු කර තිබූ අතර එය ඊයේ ප්‍රතික්ෂේප වුණා.\nUPDATE:  Tuesday, 12 January 2016 - 13:17\n-------------------------------------------------------\nනිවසේ මෙහෙකාර කාන්තාවකට බරපතල ලිංගික අපයෝජනයක් සිදුකරන ලදැයි චෝදනා එල්ල වූ ශ්‍රේෂ්ඨාධිකරණ විනිසුරු සරත් ආබෲ ඇප මත මුදා හැරීමට කොළඹ මහාධිකරණ විනිසුරු ප්‍රීති පද්මන් සූරසේන අද නියෝග කළා.\nඒ, විනිසුරු සරත් ආබෲ අද පෙරවරුවේ අධිකරණයේ පෙනී සිටි අවස්ථාවේදියි.\nසැකකාර ශ්‍රේෂ්ඨාධිකරණ විනිසුරුවරයා රුපියල් ලක්ෂයක මුදල් ඇපයක් සහ රුපියල් ලක්ෂය බැගින් වූ ශරීර ඇප දෙකක් මත මුදා හැරීමට නියෝග කර ඇත්තේ.\nඑමෙන්ම මහාධිකරණ විනිසුරුවරයා මොහුට මෙම සිද්ධියට අදාළ අධි චෝදනා භාර දී තිබෙනවා.\nඇප ලබාදීම සඳහා ඇපකරුවන් අධිකරණයට නොපැමිණීම හේතුවෙන් ඇපකරුවන් පැමිණෙන තුරු මෙම නඩුව කල් දැමූ බවයි එම ස්ථානයේ සිටින හිරු වාර්තාකරු සඳහන් කළේ.\nකෙසේ වෙතත්, පසුව ඇපකරුවන් අධිකරණයට පැමිණ තිබෙනවා.\nUPDATE:  Tuesday, 12 January 2016 - 10:21\n-------------------------------------------------------\nතමාට එරෙහිව කොළඹ මහාධිකරණය හමුවේ විභාග වන නඩුවකට පෙනී සිටීම සඳහා ශ්‍රේෂ්ඨාධිකරණ විනිසුරු සරත් ආබෲ අද පෙරවරුවේ අධිකරණයට පැමිණියා.\nකාන්තාවක් ලිංගික අපයෝජනයට සහ හිංසනයට ලක් කිරීමේ චෝදනා යටතේ මොහුට විරුද්ධව නීතිපතිවරයා කොළඹ මහාධිකරණය හමුවේ නඩු පවරා තිබෙනවා.\nඒ, සිය නිවසේ මෙහෙකාරියට අඩන්තේට්ටම් කිරීමේ සිද්ධියක් සම්බන්ධයෙන් මෙම විනිසුරුවරයාට විරුද්ධව ලැබුණු පැමිණිල්ලකට අනුව සිදුකළ විමර්ශනවලින් පසුවයි.\nමෙම නඩුව විභාග කිරීම වළක්වන ලෙස ඉල්ලමින් විනිසුරු සරත් ආබෲ ශ්‍රේෂ්ඨාධිකරණය හමුවේ මූලික අයිතිවාසිකම් පෙත්සමක් ගොනු කර තිබූ අතර එය අගවිනිසුරු ප්‍රමුඛ ත්‍රිපුද්ගල විනිසුරු මඩුල්ලක් හමුවේ ප්‍රතික්ෂේප කරනු ලැබුවා.",
       "URL": "https://www.hirunews.lk/123852/සරත්-ආබෲට-ඇප",
       "Category": "Local News",
       "Parent URL": "https://www.hirunews.lk/local-news.php?pageID=5212"
}