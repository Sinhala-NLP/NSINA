{
       "Source": "hirunews",
       "Timestamp": "Saturday, 08 September 2018 - 13:57",
       "Headline": "රුපියල් කෝටි දෙකකට අධික රත්‍රන් සමඟ පුද්ගලයෙකු කටුනායකදී අත්අඩංගුවට",
       "News Content": "රුපියල් කෝටි දෙකකට අධික වටිනාකමකින් යුත් රත්‍රන් බිස්කට් 31ක්  නීතිවිරෝධී ලෙස මෙරටට රැගෙන ආ ශ්‍රී ලාංකික ගුවන් මගියෙකු අද (08) උදෑසන කටුනායක බණ්ඩාරනායක ජාත්‍යන්තර ගුවන් තොටුපොළේ දී රේගු නිලධාරීන් විසින් අත් අඩංගුවට ගෙන තිබෙනවා.\nඅත්අඩංගුවට ගත් සැකකරු හැටන් ප්‍රදේශයේ පදිංචි 37 හැවිරිදි ව්‍යාපාරිකයෙක්.\nඉන්දියාවේ චෙන්නායි සිට පැමිණි සැකකරු සිය යට ඇදුම තුළ සහ ඔහු පැළද ගෙන සිටි පාවහන් යුගලය තුළ මේ රත්‍රන් සඟවාගෙන පැමිණ තිබු බවයි රේගු නිලධාරින් පැවසුවේ.\nඅත්අඩංගුවට ගත් රත්‍රන්වල ප්‍රමාණය කිලෝ 3කට අධික බවත් එහි වටිනාකම රුපියල් කෝටි දෙක ඉක්මවන බවයි රේගු නිලධාරින් වැඩිදුරටත් කියා සිටියේ.",
       "URL": "https://www.hirunews.lk/199439/රුපියල්-කෝටි-දෙකකට-අධික-රත්‍රන්-සමඟ-පුද්ගලයෙකු-කටුනායකදී-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3758"
}