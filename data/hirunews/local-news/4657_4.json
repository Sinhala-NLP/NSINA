{
       "Source": "hirunews",
       "Timestamp": "Friday, 17 February 2017 - 14:19",
       "Headline": "හිටපු අගවිනිසුරු මොහාන් පීරිස් ගැන රහසක් ජනපති හෙළි කරයි",
       "News Content": "හිටපු අගවිනිසුරු මොහාන් පීරිස් එම ධුරයෙන් ඉවත්  කිරීමට හේතුවු කරුණ පිළිබඳ ජනාධිපති මෛත්‍රීපාල සිරිසේන මහතා හෙළිදරව්වක් සිදුකර තිබෙනවා.\nඊයේ වරකාපොළ ප්‍රදේශයේ පැවති උත්සවයකට එක්වෙමින් ජනාධිපතිවරයා සඳහන් කලේ තමා ජනාධිපති ධුරයට පත්විමෙන් අනතුරුව හිටපු අගවිනිසුරුවරයා තමා හමුවී අවශ්‍ය ලෙසට කටයුතු කිරීමට එකග වන බවට ප්‍රකාශ කල බවයි.\nඑම ප්‍රකාශය හේතුවෙන් ඔහු ඉවත් කිරීමට පියවර ගත් බවයි ජනාධීපතිවරයා සඳහන් කලේ.\nතමා විධායක බලතල භාවිත කල පළමු අවස්ථාව එය බව ද ජනාධිපති මෛත්‍රීපාල සිරිසේන මහතා  කියාසිටියා.",
       "URL": "https://www.hirunews.lk/154720/හිටපු-අගවිනිසුරු-මොහාන්-පීරිස්-ගැන-රහසක්-ජනපති-හෙළි-කරයි",
       "Category": "Local News",
       "Parent URL": "https://www.hirunews.lk/local-news.php?pageID=4657"
}