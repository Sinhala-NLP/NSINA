{
       "Source": "hirunews",
       "Timestamp": "Sunday, 03 September 2023 - 22:56",
       "Headline": "ලැගුම්හළකදී පෙම්වතියට පහරදුන් පෙම්වතා අත්අඩංගුවට",
       "News Content": "නිට්ටඹුව, එල්ලක්කල ප්‍රදේශයේ පිහිටි හෝටල් කාමරයක ලැගුම් ගෙන සිටියදී පෙම්වතියට පහරදී බරපතළ තුවාල සිදුකළේ යැයි කියන ඇගේ පෙම්වතා බවට පැවසෙන තරුණයෙකු අද (03) නිට්ටඹුව පොලිසිය විසින් සැකපිට අත්අඩංගුවට ගෙන තිබෙනවා.\nබරපතළ තුවාල ලැබූ තරුණිය වතුපිටිවල රෝහලට ඇතුළත් කර පසුව වැඩිදුර ප්‍රතිකාර සඳහා කොළඹ ජාතික රෝහල වෙත මාරු කර යවා ඇති බවයි පොලිසිය පවසන්නේ.\nමෙම යුවළ එල්ලක්කල ප්‍රදේශයේ පිහිටි හෝටලයේ කාමරයක ලැගුම්ගෙන සිටි අතරවාරයේ සැකකරු මත්පැන් පානය කර තිබෙනවා.\nඉන් අනතුරුව පෙම්වතියගේ ජංගම දුරකථන අංකයට ලැබී තිබූ ඇමතුමක අංකයක් ගැන ඔහු ඇයගෙන් විමසීමේදී දෙදෙනා අතර ඇතිවූ බහින්බස් වීමක් දුරදිග ගොස් පසුව ඇයට පහර දී තිබෙන බවයි පොලිසිය පවසන්නේ.",
       "URL": "https://www.hirunews.lk/347060/ලැගුම්හළකදී-පෙම්වතියට-පහරදුන්-පෙම්වතා-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=54"
}