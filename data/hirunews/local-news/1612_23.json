{
       "Source": "hirunews",
       "Timestamp": "Friday, 22 October 2021 - 14:55",
       "Headline": "කාර්යාල සේවා වෙනුවෙන් බස් රථය බැගින් යෙදවීමට ජාතික ගමනාගමන කොමිෂන් සභාවේ අවධානය",
       "News Content": "නාරාහේන්පිට සහ බත්තරමුල්ල දක්වා ප්‍රදේශ කිහිපයක සිට කාර්යාල ආරම්භ කරන හා අවසන් කරන වේලාවන්වලදී අන්තර් පළාත් බස් රථයක් බැගින් ධාවනයට යෙදවීමට ජාතික ගමනාගමන කොමිෂන් සභාව තීරණය කර තිබෙනවා.\nඒ අනුව, ගාල්ල, මහනුවර, කුරුණෑගල, රත්නපුර, හලාවත සහ රත්නපුර සිට මෙලෙස සාමාන්‍ය සේවා බස් රථය බැගින් යෙදවීමටයි තීරණය වී ඇත්තේ.\nදැනට ජාතික ගමනාගමන කොමිෂන් සභාව මඟින් නිකුත් කර වලංගුව පවතින මඟී සේවා අවසර හිමි ධාවකයින්ට ඒ සඳහා ඉල්ලුම් කිරීමට හැකියාව පවතින බවද ජාතික ගමනාගමන කොමිෂන් සභාව වැඩිදුරටත් සඳහන් කළා.",
       "URL": "https://www.hirunews.lk/285744/කාර්යාල-සේවා-වෙනුවෙන්-බස්-රථය-බැගින්-යෙදවීමට-ජාතික-ගමනාගමන-කොමිෂන්-සභාවේ-අවධානය",
       "Category": "Local News",
       "Parent URL": "https://www.hirunews.lk/local-news.php?pageID=1612"
}