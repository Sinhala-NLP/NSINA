{
       "Source": "hirunews",
       "Timestamp": "Saturday, 07 May 2016 - 12:30",
       "Headline": "දෙමළ ජනතාවගේ කඳුළු පිස දැමීමට මෝදි සැරසේ",
       "News Content": "ශ්‍රී ලාංකික දෙමළ ජනතාවගේ කඳුළු පිස දැමීමට තම රජය සූදානම් බව ඉන්දීය අග්‍රාමාත්‍ය නරේන්ද්‍ර මෝදි පවසනවා.\nඔහු මේ බව ප්‍රකාශ කළේ තමිල්නාඩුවේ ප්‍රාන්ත මැතිවරණයට අදාළව චෙන්නායි හිදී ඊයේ (06) පැවැති මැතිවරණ රැළියකට සහභාගි වෙමින්.\nඑහිදී ශ්‍රී ලාංකික දෙමළ ජනතාව වෙනුවෙන් කටයුතු කරන බවට සහතික විය හැකි බවයි ඉන්දීය අග්‍රාමාත්‍යවරයා ප්‍රකාශ කර ඇත්තේ.\nයාපනයේ සංචාරය කළ ප්‍රථම ඉන්දීය අග්‍රාමාත්‍යවරයා වූ තමා ඒ සඳහා සියලූ පියවර ගන්නා බව අග්‍රාමාත්‍ය මෝදි පැවසී යැයි ඉන්දීය මාධ්‍ය වාර්තා කළා.\nකෙසේ නමුත්, තමිල්නාඩු ප්‍රාන්තයේ බලය හොඹවන ඒ.අයි.ඒ.ඞී.එම්.කේ. පක්ෂය ශ්‍රී ලංකා සම්බන්ධයෙන් ඊට වඩා දැඩි ස්ථාවරයක පසුවනවා.\nශ්‍රී ලංකාවේ දෙමළ ජනතාව වෙනුවෙන් වෙනම රාජ්‍යක් හෙවත් ඊලමක් බිහිකරලීම සදහා පූර්ණ වශයෙන් කැපවන බවයි තමිල්නාඩු මහඇමතිනි ජයලලිතා ජයරාම් ප්‍රකාශ කළේ.\nතමිල්නාඩු ප්‍රාන්ත මැතිවරණය ලබන 16 වැනිදා පැවැත්වෙන අතර ඊට අදාළව ජයලලිතාගේ ඒ.අයි.ඒ.ඞී.එම්.කේ පක්ෂයේ ප්‍රතිපත්ති ප්‍රකාශය පසුගිය දා එළිදැක්වුණා.\nඑහි දැක්වෙන්නේ මෙරට යුද්ධයේ දී සිදුවූ බව කියන මානව හිමිකම් උල්ලංඝනය කිරීම සදහා වගකිව යුතු පුද්ගලයින්ට දඩුවම් හිමිවිය යුතු බවයි.\nඒ සදහා බලපෑම් කිරීමට තමා කටයුතු කරන බවට තමිල්නාඩු මහඇමතිනිය සිය මැතිවරණ ප්‍රකාශනයෙන් ප්‍රතිඥා දුන්නා.",
       "URL": "https://www.hirunews.lk/132633/දෙමළ-ජනතාවගේ-කඳුළු-පිස-දැමීමට-මෝදි-සැරසේ",
       "Category": "Local News",
       "Parent URL": "https://www.hirunews.lk/local-news.php?pageID=5056"
}