{
       "Source": "hirunews",
       "Timestamp": "Thursday, 05 October 2017 - 8:44",
       "Headline": "අණ නොතකා ධාවනය කළ වැලි ලොරියකට පුත්තලමේදී වෙඩි තබයි",
       "News Content": "පුත්තලම - කල්අඩිය - මී ඔය ප්‍රදේශයේදී අණ නොතකා ධාවනය කළ වැලි පටවාගත් ලොරියකට පොලිස් විශේෂ කාර්ය බලකායේ සෙබලූන් වෙඩි තබා තිබෙනවා.\nඅද (05) අලූයම ඇතිවූ මෙම සිද්ධියෙන් ලොරි රථයේ ගමන් කළ දෙදෙනෙකු සුළු තුවාල ලබා පුත්තලම මුලික රෝහලට ඇතුළත් කර ඇති බවයි පොලීසිය සඳහන් කළේ.\nවැටලීම අතර සිදුවූ අනතුරකින් පොලිස් විශේෂ කාර්ය බලකායේ සෙබලෙකු ද තුවාල ලැබුවා.\nපොලිස් විශේෂ කාර්ය බලකායේ පුත්තලම කදවුරේ සෙබළුවන් පිරිසක් මෙම වැටලීම සදහා පිටත්ව ගොස් ඇත්තේ අලූයම 2 ට පමණයි.\nඑහිදී ඔවුන් අනවසරයෙන් වැලි ප්‍රවාහනය කරමින් තිබූ මෙම ලොරි රථය නවත්වන ලෙස සංඥා කර ඇති අතර, එය නොනවත්වා ධාවනය කර තිබෙනවා.\nපසුව ලොරි රථය නැවැත්වීමට උත්සාහ කිරීමේදී විශේෂ කාර්ය බලකායේ සෙබලෙකු වැටීමෙන් තුවාල ලබා ඇති බවයි පුත්තලම පොලිසිය සදහන් කළේ.\nඑම අවස්ථාවේදී විශේෂ කාර්ය බලකායේ නිලධාරින් විසින් වෙඩි තැබීමක් සිදුකර ඇති අතර, එහිදී ලොරි රථයේ සිටි පුද්ගලයින් දෙදෙනෙකු තුවාල ලබා තිබෙනවා.",
       "URL": "https://www.hirunews.lk/172638/අණ-නොතකා-ධාවනය-කළ-වැලි-ලොරියකට-පුත්තලමේදී-වෙඩි-තබයි",
       "Category": "Local News",
       "Parent URL": "https://www.hirunews.lk/local-news.php?pageID=4287"
}