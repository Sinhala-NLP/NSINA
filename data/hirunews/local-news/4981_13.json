{
       "Source": "hirunews",
       "Timestamp": "Sunday, 03 July 2016 - 6:38",
       "Headline": "රජයේ රෝහල්වල රෝගීන්ට පිටින් ලේ පරීක්ෂා කිරීම  දෙසැම්බරයේ සිට තහනම්",
       "News Content": "රජයේ රෝහල්වලට ඇතුලූවන රෝගීන් පෞද්ගලික අංශයෙන් රුධිර පරීක්ෂා කිරීමේ ක්‍රමවේදය දෙසැම්බර් මාසයේ සිට තහනම් කරන බව සෞඛ්‍ය අමාත්‍යාංශය පවසනවා.\nඊට අදාළව රසායනාගාර සේවා ක්‍රියාත්මක සියලූ රෝහල්වලට ලේ පරීක්ෂා කිරීමේ යන්ත්‍ර ලබාදීමට දැනටමත් සැළසුම් කර ඇති බවයි එම අමාත්‍යාංශය සඳහන් කළේ.\nදැනට කොළඹ ජාතික  රෝහලේ  නේවාසික රෝගීන්ට පෞද්ගලික අංශයෙන් රුධිර පරීක්ෂා සිදුකරගැනීම තහනම් කර ඇති අතර, රෝගීන්ට එම පහසුකම් සැළසීම තම වගකීමක් බවද සෞඛ්‍ය අමාත්‍යාංශය ප්‍රකාශ කරනවා.",
       "URL": "https://www.hirunews.lk/137048/රජයේ-රෝහල්වල-රෝගීන්ට-පිටින්-ලේ-පරීක්ෂා-කිරීම-දෙසැම්බරයේ-සිට-තහනම්",
       "Category": "Local News",
       "Parent URL": "https://www.hirunews.lk/local-news.php?pageID=4981"
}