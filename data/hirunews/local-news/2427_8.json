{
       "Source": "hirunews",
       "Timestamp": "Sunday, 27 September 2020 - 10:04",
       "Headline": "බස්නාහිර පළාතේ වැටලීම්වලින් පුද්ගලයින් 484ක් අත්අඩංගුවට",
       "News Content": "බස්නාහිර පළාතේ ගතවූ පැය 24 තුළ සිදුකළ වැටලීම්වලින් පුද්ගලයින් 484 දෙනෙකු අත්අඩංගුවට ගෙන තිබෙනවා.\nඒ අතුරින් පුද්ගලයින්  169 දෙනෙකු සතුව තිබී හෙරොයින් ග්‍රෑම් 329 කට ආසන්න ප්‍රමාණයක් සොයාගනු ලැබූ බවයි බස්නාහිර පළාත් ජ්‍යෙෂ්ඨ නියෝජ්‍ය පොලිස්පති කාර්යාලය සඳහන් කළේ.\nඑමෙන්ම පුද්ගලයින් 133  දෙනෙකු සතුව තිබී ගංජා කිලෝ 47 කට අධික ප්‍රමාණයක්ද පොලිසිය සොයාගෙන ඇති අතර, නීතිවිරෝධී දුම්වැටි 10,721 ක්ද අදාළ වැටලීම්වලදී සොයාගෙන තිබෙනවා.",
       "URL": "https://www.hirunews.lk/251204/බස්නාහිර-පළාතේ-වැටලීම්වලින්-පුද්ගලයින්-484ක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2427"
}