{
       "Source": "hirunews",
       "Timestamp": "Sunday, 01 August 2021 - 13:47",
       "Headline": "ගංවතුර තත්ත්වයන්හිදී කොළඹ ආශ්‍රිතව පමණක් මිලියන 2000ක පාඩුවක්",
       "News Content": "සෑම වසරකම සුළු වර්ෂාවකදී වුව ද කොළඹ නගරයේ ඇතැම් ප්‍රදේශ ගංවතුරට ලක්වීම හේතුවෙන් රජයට හා මහජනතාවට රුපියල් මිලියන 2000කට වැඩි පාඩුවක් සිදුවන බව පරිසර අමාත්‍ය මහින්ද අමරවීර පවසනවා.\nඅමාත්‍යවරයා මේ බව සඳහන් කළේ කොළඹ නගරය ආශ්‍රිතව ගංවතුර පාලනය සඳහා කොළඹ මහනගර සංවර්ධන ව්‍යාපෘතිය යටතේ ඉදිකෙරුණු කොළඹ ශාන්ත සෙබස්තියන් ඇල මාර්ග දොරටුව සහ පොම්පාගාර මධ්‍යස්ථානය නිරීක්ෂණයට අද පෙරවරුවේ එක්වෙමින්.\nකොළඹ නාගලගංවීථිය, තොටලග සහ කොලොන්නාව වැනි ප්‍රදේශ ආශ්‍රිතව වැසි සහිත කාලසීමාවන්හිදී ඇතිවන ගංවතුර තත්ත්වය පාලනය සඳහා වත්මන් ජනාධිපති ගෝඨාභය රාජපක්ෂ, ආරක්ෂක ලේකම්වරයාව සිටි සමයේ මෙම ව්‍යාපෘතිය ආරම්භ කරනු ලැබුවා.",
       "URL": "https://www.hirunews.lk/278570/ගංවතුර-තත්ත්වයන්හිදී-කොළඹ-ආශ්‍රිතව-පමණක්-මිලියන-2000ක-පාඩුවක්",
       "Category": "Local News",
       "Parent URL": "https://www.hirunews.lk/local-news.php?pageID=1782"
}