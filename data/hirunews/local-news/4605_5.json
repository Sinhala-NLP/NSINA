{
       "Source": "hirunews",
       "Timestamp": "Monday, 20 March 2017 - 9:24",
       "Headline": "ත්‍රිකුණාමලයට ඩෙංගු මර්දන සහයකයින් 100 ක්",
       "News Content": "ත්‍රිකුණාමලය - කින්නියා ප්‍රදේශයේ මදුරු මර්දනය සඳහා තෝරාගත් ඩෙංගු මදුරු මර්දන සහයකයින් 100 දෙනෙකු යෙදවීමට සෞඛ්‍ය අමාත්‍යාංශය තීරණය කර තිබෙනවා.\nබස්නාහිර පළාතේ ඩෙංගු මර්දන කටයුතු සඳහා බඳවාගත් සහයකයින් 500 දෙනෙකුගෙන් තෝරාගත් පිරිසක් වන මොවුන් පුහුණුවෙන් පසු අද දිනයේ කින්නියා ප්‍රදේශය බලා පිටත්ව යාමට නියමිත බවයි සෞඛ්‍ය අමාත්‍යාංශය ප්‍රකාශ කළේ.\nත්‍රිකුණාමලය දිස්ත්‍රික්කයෙන් මේ වනවිට ඩෙංගු වැළඳීමෙන් පුද්ගලයින් 15 දෙනෙකු ජීවිතක්ෂයට පත්ව ඇති අතර, ඩෙංගු වැළඳීමෙන් ත්‍රිකුණාමලය - පල්ලෙකොට්ටෙයි ප්‍රදේශයේ 29 හැවිරිදි ගැබිණි මාතාවක්ද ඊයේ මිය ගියා.",
       "URL": "https://www.hirunews.lk/157271/ත්‍රිකුණාමලයට-ඩෙංගු-මර්දන-සහයකයින්-100-ක්",
       "Category": "Local News",
       "Parent URL": "https://www.hirunews.lk/local-news.php?pageID=4605"
}