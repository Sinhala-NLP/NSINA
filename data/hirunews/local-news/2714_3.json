{
       "Source": "hirunews",
       "Timestamp": "Saturday, 23 May 2020 - 11:15",
       "Headline": "දරුවන් අතර මතුවිය හැකි රෝගයක් ගැන අනතුරු ඇගවීමක්",
       "News Content": "කොරෝනා වෛරසය පැතිර යාමෙන් පසු දරුවන් අතර කවසාකි නම් රෝගය මතුවිය හැකි බැවින් ඒ පිළිබදව දෙමව්පියන් වැඩි අවදානයක් යොමු කළ යුතු බව ළමාරෝග විශේෂඥයින් පවසනවා.\nරිජ්වේ ආර්යා ළමා රෝහලේ විශේෂඥ වෛද්‍ය දීපාල් පෙරේරා හිරු ප්‍රවෘත්ති අංශයට කියා සිටියේ මෙය ස්වයං ප්‍රතිශක්තිකරණ රෝගයක් බැවින් ඒ තුළින් දරුවාගේ හෘදයට බලපෑම් ඇති කළ හැකි බවයි.\nඒ අනුව අවුරුදු 5ට අඩු දරුවෙකුට දින 5කට වැඩි කාලයක් තද උණක් පවතින්නේ නම්, එය කවසාකි රෝගයේ ලක්ෂණයක් විය හැකි බව ද ඔහු පෙන්වා දුන්නා.",
       "URL": "https://www.hirunews.lk/241317/දරුවන්-අතර-මතුවිය-හැකි-රෝගයක්-ගැන-අනතුරු-ඇගවීමක්",
       "Category": "Local News",
       "Parent URL": "https://www.hirunews.lk/local-news.php?pageID=2714"
}