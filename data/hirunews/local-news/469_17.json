{
       "Source": "hirunews",
       "Timestamp": "Saturday, 18 March 2023 - 9:26",
       "Headline": "සිල්වර් ස්පිරිට් කොළඹ වරායට (වීඩියෝ)",
       "News Content": "සංචාරකයින් 500 දෙනෙකු සහ කාර්ය මණ්ඩලයේ 410 දෙනෙකු සහිත සිල්වර් ස්පිරිට් මගී නෞකාව අද (18) පෙරවරුවේ කොළඹ වරායට සේන්දු වුණා.\nමෙම නෞකාව හෙට (19) මෙරටින් පිටත්ව යාමට නියමිතයි.\nඅමෙරිකාවේ සිට ඉන්දියාවේ චෙන්නායි හරහා මෙම නෞකාව පසුගිය 16 වැනිදා ත්‍රිකුණාමල වරායට ළඟා වී තිබුණා.\nමේ අතර, මෙරටට පැමිණි 65 දෙනෙකුගෙන් යුත් වියට්නාම සංචාරකයින් පිරිසක් පොළොන්නරුව සෝමාවතිය රජමහා විහාරස්ථානය වැඳපුදා ගැනීමට පැමිණියා.\nඅප වාර්තාකරු පැවසුවේ, එම පිරිස අතර මෙහෙණින්වහන්සේ සහ ස්වාමීන්වහන්සේ 16 නමක් ද සිටින බවයි.\nඅනතුරුව වියට්නාම සංචාරකයින් පරිස කන්දකාඩු ශ්‍රී කන්දේ විහාරයට පැමිණ අඩු ආදායම් ලාභී පවුල් 200කට මුදල් ත්‍යාග ලබාදුන් අතර, රුපියල් 10,000ක් වටිනා වියළි ආහාර මල්ල බැගින් ද පරිත්‍යාග කළා.",
       "URL": "https://www.hirunews.lk/330240/සිල්වර්-ස්පිරිට්-කොළඹ-වරායට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=469"
}