{
       "Source": "hirunews",
       "Timestamp": "Monday, 03 July 2023 - 20:04",
       "Headline": "සමාජ මාධ්‍ය හරහා පුවත් පළ කිරීමට වාරණයක්",
       "News Content": "කැනඩා රජය විසින් සම්මත කරන ලද නීතියක් හේතුවෙන් කැනඩාව තුළ ෆේස්බුක් සහ ඉන්ස්ටග්‍රෑම් ඔස්සේ ප්‍රවෘත්ති පළ කිරීම අත්හිටුවීමට මෙටා සමාගම තීරණය කර තිබෙනවා.\nඒ අනුව නව පනත හේතුවෙන් ෆේස්බුක් සහ ඉන්ස්ටග්‍රෑම් ඔස්සේ ප්‍රවෘත්ති පළ කිරීම වැළැක්වීමට මෙටා සමාගම පියවර ගෙන තිබෙන බවයි වාර්තා වන්නේ.\nකැනඩාව මෙම තීරණය ගෙන ඇත්තේ ඕස්ට්‍රේලියාව පසුගිය වසරේ සම්මත කරන ලද නීතියක් අනුගමනය කරමින් බවයි විදෙස් මාධ්‍ය වාර්තා කරන්නේ.\nමෙම නීතියට අනුව ඔන්ලයින් ඔස්සේ ප්‍රවෘත්ති පළ කරන්නේ නම් එම සමාජ මාධ්‍ය ජාලාවන්හි හිමිකාරීත්වය දරන සමාගම් විසින් කැනඩාවේ ජනමාධ්‍ය ආයතනවලට ගාස්තු ගෙවීමට සිදු වන බවයි වාර්තා වී ඇත්තේ.",
       "URL": "https://www.hirunews.lk/339900/සමාජ-මාධ්‍ය-හරහා-පුවත්-පළ-කිරීමට-වාරණයක්",
       "Category": "Local News",
       "Parent URL": "https://www.hirunews.lk/local-news.php?pageID=216"
}