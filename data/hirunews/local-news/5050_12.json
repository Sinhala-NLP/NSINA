{
       "Source": "hirunews",
       "Timestamp": "Wednesday, 11 May 2016 - 18:56",
       "Headline": "යෝෂිතටත් අලූත් සැකයක්",
       "News Content": "හිටපු ජනාධිපති මහින්ද රාජපක්ෂගේ පුත් යෝෂිත රාජපක්ෂ අදත් පොලිස් මූල්‍ය අපරාධ කොට්ඨාශය හමුවේ පෙනී සිටියා.\nඒ, සී.එස්.එන්. නාලිකාව වෙත මුදල් යෙදවූ ආකාරය ඇතුලූ අයථා වත්කම් ඉපයීම පිළිබදව මුදල් විශුද්ධිකරණ පනත යටතේ සිදුකෙරෙන පරීක්ෂණය සදහා ප්‍රකාශයක් ලබාදීමටයි.\nඅද දිනයේ ඔහු පැය 6 කට වැඩි කාලයක් එහි රැඳී සිටි අතර, ප්‍රශ්න කිරීම් අතරතුර පොලිස් මූල්‍ය අපරාධ කොට්ඨාශයෙන් පිටතට පැමිණි මොහොතේ යෝෂිත රාජපක්ෂ  ප්‍රකාශ කළේ පරීක්ෂණ නොපවත්වා තමන් අත්අඩංගුවට ගෙන ඇති බවට ප්‍රශ්න කිරීම්වලදී තමන්ට සිතුණු බවයි.\nයෝෂිත රාජපක්ෂ ඊයේ දිනයේත් පොලිස් මූල්‍ය අපරාධ කොට්ඨාශය වෙත පැමිණ මේ පිළිබඳ ප්‍රකාශයක් ලබාදුන්නා.",
       "URL": "https://www.hirunews.lk/132993/යෝෂිතටත්-අලූත්-සැකයක්",
       "Category": "Local News",
       "Parent URL": "https://www.hirunews.lk/local-news.php?pageID=5050"
}