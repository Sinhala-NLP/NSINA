{
       "Source": "hirunews",
       "Timestamp": "Friday, 18 March 2022 - 11:07",
       "Headline": "මාස තුනහමාරක් තුළ සංචාරකයින් 232,000ක් දිවයිනට",
       "News Content": "මේ වසරේ ජනවාරි 1 වන දා සිට මාර්තු 15 වන දා දක්වා වන කාලය ඇතුළත සංචාරකයින් 232,089 දෙනෙකු දිවයිනට පැමිණ තිබෙනවා.\nශ්‍රී ලංකා සංචාරක සංවර්ධන අධිකාරියේ සභාපතිනි කිමාලි ප්‍රනාන්දු කියා සිටියේ, මාර්තු මාසයේ පළමු දින 15 තුළ පමණක් සංචාරකයින් 53,255 දෙනෙකු දිවයිනට පැමිණ ඇති බවයි.\nජනවාරි සහ පෙබරවාරි මාසවල දී පැමිණි සංචාරකයින් සංඛ්‍යාව 178,834ක්.\nවැඩිම සංචාරකයින් පිරිසක් ඉන්දියාවෙන් දිවයිනට පැමිණ ඇති අතර, එම සංඛ්‍යාව 35,627ක් බවයි ඇය කියා සිටියේ.\nරුසියාවෙන් සංචාරකයින් 35,064 දෙනෙකු සහ බි්‍රතාන්‍යයෙන් සංචාරකයින් 23,702ක් දිවයිනට පැමිණ තිබෙනවා.",
       "URL": "https://www.hirunews.lk/299763/මාස-තුනහමාරක්-තුළ-සංචාරකයින්-232000ක්-දිවයිනට",
       "Category": "Local News",
       "Parent URL": "https://www.hirunews.lk/local-news.php?pageID=1286"
}