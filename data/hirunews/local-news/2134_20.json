{
       "Source": "hirunews",
       "Timestamp": "Saturday, 20 February 2021 - 14:40",
       "Headline": "රුසියාවෙන් කොරෝනාවට එරෙහි තවත් එන්නතක්",
       "News Content": "රුසියාවේ තුන්වන කොවිඩ් එන්නතකට අනුමැතිය ලබාදී ඇති බව එරට අග්‍රාමාත්‍ය මිඛායිල් මිෂුස්ටන් පවසනවා. කොවිවැක් නම් මෙම එන්නතේ සායනික අත්හදාබැලීම් ඉදිිරියේදී සිදුකිරීමට නියමිතයි.\nකෙසේ වෙතත් මෙම අනුමැතිය ලබාදීමේ ක්‍රියාපටිපාටිය පිළිබඳව ලොව පුරා විද්‍යාඥයින්ගේ කථාබහට ලක්ව තිබෙනවා.\nමීට පෙරද ස්පුට්නික් - 05 සහ තවත් එන්නතකට සායනික අත්හදාබැලීමට පෙර අනුමැතිය ලබාදුන්නද  එන්නතේ අවසන් වාර්තා පැමිණීමෙන් පසුව ජනතාවට එන්නත ලබාදීමට සැළසුම් කර තිබූ බවයි විදෙස් වාර්තා සඳහන් කළේ.\nඑසේම රුසියාව විසින් මෙම වසරේ පළමු මාස හය තුළ එන්නත් මාත්‍රා මිලියන 88 ක් නිපදවීමට තීරණය කර ඇති අතර, ඉන් මිලියන 83 ක්ම ස්පුට්නික් - 05 එන්නත් බව සඳහන්.",
       "URL": "https://www.hirunews.lk/263162/රුසියාවෙන්-කොරෝනාවට-එරෙහි-තවත්-එන්නතක්",
       "Category": "Local News",
       "Parent URL": "https://www.hirunews.lk/local-news.php?pageID=2134"
}