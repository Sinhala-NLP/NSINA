{
       "Source": "hirunews",
       "Timestamp": "Friday, 31 March 2017 - 16:27",
       "Headline": "මහානාම, යශෝදරා අවුල සමතයකට",
       "News Content": "කොළඹ මහානාම විද්‍යාලයේ සිසුන් පිරිසක් කොළඹ යශෝදරා බාලිකා විද්‍යාලයට බලාගත්කාරයෙන් ඇතුළු වීමේ සිද්ධිය සම්බන්ධයෙන් වූ නඩුව අද කැඳවා තිබුණා.\nඒ අනුව තම විද්‍යාලයේ ප්‍රධාන ගේට්ටුවට රුපියල් අනූ දහසක අලාභයක් සිදුව ඇති බවට ඇස්තමේන්තු කර ඇති බව යශෝදරා බාලිකා විද්‍යාලයේ විදුහල්පතිනිය අධිකරණය හමුවේ ප්‍රකාශකර ඇති අතර එහිදී ඇය වැඩිදුරටත් කියා සිටියේ සිදුවූ අලාභය පියවීමට හැකිනම් මෙම නඩුව සමතයකට පත්කර ගැනීමට තමන් කැමති බවයි.\nඑහිදී මහානාම විද්‍යාලයේ විදුහල්පතිවරයා අධිකරණය හමුවේ පවසා ඇත්තේ සිද්ධියෙන් යශෝදරා බාලිකා විද්‍යාලයට සිදුවූ අලාභයක්ට ගෙවීමට සුදානම් බවයි.\nඒ අනුව එම හානිය ප්‍රතිපුර්ණය කළේ දැයි යන්න විමසීමට ලබන මැයි මස 02 වනදා නඩුව යළි කැඳවීමට කොළඹ ප්‍රධාන මහේස්ත්‍රාත් ලාල් රණසිංහ බණ්ඩාර අද නියෝහ කළා.",
       "URL": "https://www.hirunews.lk/158201/මහානාම-යශෝදරා-අවුල-සමතයකට",
       "Category": "Local News",
       "Parent URL": "https://www.hirunews.lk/local-news.php?pageID=4585"
}