{
       "Source": "hirunews",
       "Timestamp": "Monday, 17 May 2021 - 16:24",
       "Headline": "මෝදරින් රුපියල් කෝටියක මත්කුඩු සමඟ කාන්තාවක් අත්අඩංගුවට",
       "News Content": "සංචරණ සීමා උල්ලංඝනය කරමින් රුපියල් ලක්ෂ 95 ක් පමණ වටිනා හෑෂ් ඇතුලු මත්ද්‍රව්‍ය තොගයක් ත්‍රිරෝද රථයකින් ප්‍රවාහනය කරමින් සිටි වැල්ලම්පිටිය ප්‍රදේශයේ කාන්තාවක් අද පොලීසිය අත්අඩංගුවට ගනු ලැබුවා.\nඒ, කොළඹ - මෝදර - බෝධිය හන්දිය ප්‍රදේශයේදියි.\nමේ අතර නව උපකරණ දෙකක් භාවිත කරමින් හෙරොයින්, ගංජා සහ අයිස් වැනි මත්ද්‍රව්‍ය භාවිත කර රථවාහන පදවන පුද්ගලයින් අත්අඩංගුව ගැනීමේ මෙහෙයුමක් බස්නාහිර පළාත තුළ අද සිට ආරම්භ කරන බව ද පොලිස් මාධ්‍ය ප්‍රකාශකවරයා කියා සිටියා.\nමාර්ග ආරක්ෂාව පිළිබද ජාතික සභාවෙන් එම උපකරණ ලබාදී ඇති බවයි ඔහු සඳහන් කළේ.",
       "URL": "https://www.hirunews.lk/271629/මෝදරින්-රුපියල්-කෝටියක-මත්කුඩු-සමඟ-කාන්තාවක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1947"
}