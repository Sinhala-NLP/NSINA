{
       "Source": "hirunews",
       "Timestamp": "Wednesday, 27 January 2021 - 17:38",
       "Headline": "16 හැවිරිදි සිසුවෙක් වසර දෙකක්, අපයෝජනයට ලක් කළ උපකාරක පන්ති ගුරුවරයා පොලිස් අත්අඩංගුවට",
       "News Content": "හබරාදුව ප්‍රදේශයේ පදිංචි දාසය හැවිරිදි පාසල් සිසුවෙකු බරපතල ලිංගික අපයෝජනයට ලක් කිරීම සම්බන්ධයෙන් ග්‍රාම සේවකවරයෙකු හබරාදුව පොලිසිය අත්අඩංගුවට ගෙන තිබෙනවා.\nහබරාදුව ප්‍රාදේශීය ලේකම් කාර්යාලයට අනියුක්තව සේවය කල 37 හැවිරිදි සැකකරු ගණිත විෂය සම්බන්ධයෙන් උපකාරක පන්ති පවත්වන ගුරුවරයෙක් බවටයි අනාවරණ වී ඇත්තේ.\n2018 වසරේ සිට සිසුවා මෙම පුද්ගලයාගේ උපකාර පන්ති සඳහා සහභාගී වී ඇති අතර එතැන් සිට අවුරුදු දෙකක කාලයක් මොහු විසින් සිසුවා බිය ගන්වා බරපතල ලිංගික අපයෝජනයට ලක් කර ඇති බවට තොරතුරු වාර්තා වනවා.\nදිගින් දිගටම සිදු වන මෙම ලිංගික අපයෝජනය නතර නොවීම හේතුවෙන් දරුවා විසින් මේ පිළිබඳ හබරාදුව පොලිසියට දැනුම් දී ඇතැයි සඳහන්.\nපසුව සිදු කළ පරීක්ෂණවලදී සිද්ධියට අදාළ සැකකරු අත්අඩංගුවට ගත් බවයි පොලිසිය පැවසුවේ.\nඅදාළ සිසුවා කරාපිටිය ශික්ෂණ රෝහලට ඇතුලත් කර ඇති අතර සිද්ධිය සම්බන්ධයෙන් හබරාදුව පොලිසිය වැඩිදුර විමර්ශන සිදු කරනවා.",
       "URL": "https://www.hirunews.lk/260905/16-හැවිරිදි-සිසුවෙක්-වසර-දෙකක්-අපයෝජනයට-ලක්-කළ-උපකාරක-පන්ති-ගුරුවරයා-පොලිස්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2185"
}