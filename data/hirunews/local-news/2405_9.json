{
       "Source": "hirunews",
       "Timestamp": "Wednesday, 07 October 2020 - 13:29",
       "Headline": "චීනයේ කොවිඩ් එන්නත් අත්හදාබැලීම් තුන්වන අදියරයේ",
       "News Content": "කොවිඞ් 19 වසංගතයට එරෙහිව චීනය නිපදවන ලද එන්නත් කිහිපයක් 3 වන අදියරේ සායනික අත්හදා බැලීම් සිදුකරන බව විදෙස් වාර්තා සඳහන් කළා.\nඒ අනුව ඒවායේ සාර්ථකත්වය මත බෙදාහැරීමේ කටයුතු සඳහා එම එන්නත් ලෝක සෞඛ්‍ය සංවිධානයට ලබාදීමට හැකි වනු ඇති බවයි චීන බලධාරීන් ප්‍රකාශ කළේ.\nඇතැම් එන්නත් බ්‍රසීලය, ඉන්දුනීසියාව සහ බංග්ලාදේශය වැනි රටවල 3වන අදියරේ සායනික අත්හදා බැලීම් සිදු කරනවා.\nඑමෙන්ම ඇමරිකාවේ ප්‍රාන්ත 06ක නැවත වරක් කොරෝනා පැතිර යාමේ අවධානම හේතුවෙන් නීති දැඩි කර තිබෙනවා.\nවිස්කොන්සිං, නර්බ්‍රස්කා, උතුරු ඩැකෝටා, දකුණු ඩැකෝටා, වයෝමින් සහ මොන්ටානා යන ප්‍රාන්ත වල මෙලෙස කොරෝනා පැතිර යාමේ අවධානම ඉහල ගොස් ඇති බවයි විදෙස් වාර්තා සඳහන් කළේ.\nගත වූ පැය 24රේ ඇමරිකාවෙන් නව මරණ 790ක් සහ ආසාදිතයන් 43,660 දෙනෙකු වාර්තා වුණා.\nමේ අතර ලොව පුරා කොරෝනා ආසාදිතයන් 3 කෝටි 60 ලක්ෂ 45,050ක් වාර්තා වන අතර මරණ සංඛ්‍යාව දැක්වෙන්නේ 10 ලක්ෂ 54,607ක් ලෙසයි.\nගතවූ පැය 24 ඉන්දියාවෙන් නව මරණ 991ක් සහ නව ආසාදිතයන් 72,106ක් වාර්තා වී තිබෙනවා.",
       "URL": "https://www.hirunews.lk/252003/චීනයේ-කොවිඩ්-එන්නත්-අත්හදාබැලීම්-තුන්වන-අදියරයේ",
       "Category": "Local News",
       "Parent URL": "https://www.hirunews.lk/local-news.php?pageID=2405"
}