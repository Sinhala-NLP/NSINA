{
       "Source": "hirunews",
       "Timestamp": "Tuesday, 30 August 2022 - 19:27",
       "Headline": "අයි.එම්.එෆ් සාකච්ඡා සාර්ථකව අවසන් අදියරයේ - සර්වපාක්ෂික ආණ්ඩුවකට යළිත් ජනපතිගෙන් ආරාධනයක් (වීඩියෝ)",
       "News Content": "ජාත්‍යන්තර මූල්‍ය අරමුදලේ නියෝජිතයින් සමඟ සිදුකළ සාකච්ඡා සාර්ථක බවත් එය අවසන් අදියරේ පවතින බවත් ජනාධිපති රනිල් වික්‍රමසිංහ ප්‍රකාශ කළා.\nඅතුරු අයවැය කතාව ආරම්භයේදී ජනාධිපතිවරයා මේ බව කියා සිටියා.\nමේ අතර මෙරටට පැමිණ සිටින ජාත්‍යන්තර මූල්‍ය අරමුදලේ නියෝජිත පිරිස විපක්ෂ නායක සජිත් ප්‍රේමදාස හමුවී අද සාකච්ඡාවක නිරත වුණා.\nවිපක්ෂ නායක කාර්යාලයේ පැවති හමුවට සමගි ජනබලවේගයේ පාර්ලිමේන්තු මන්ත්‍රීවරුන් වන ආචාර්ය හර්ෂ ද සිල්වා, කබීර් හෂීම් ඇතුළු පිරිසක් ද එක්ව සිටියා.\nමෙම නියෝජිත පිරිස ජනාධිපතිවරයා සමඟද සාකච්ඡා වට දෙකක් පැවැත්වූුවා.\nහෙට දිනයේදී යළිත් එම නියෝජිත පිරිස රජයේ නිලධාරීන් සමඟ සාකච්ඡාවක් පැවැත්වීමට නියමිතයි.\nමේ අතර, ජපාන මුදල් අමාත්‍ය ෂුනිචි සුසුකි ප්‍රකාශයක් නිකුත් කරමින් කියා සිටියේ ශ්‍රී ලංකාවට ණය ලබාදී ඇති සියලු රටවල් සමග ණය ප්‍රතිව්‍යූහගත කිරීම සම්බන්ධයෙන් සාකච්ඡා සම්බන්ධීකරණය කිරීමට ජපානය සූදානම් බවයි.",
       "URL": "https://www.hirunews.lk/314160/අයි-එම්-එෆ්-සාකච්ඡා-සාර්ථකව-අවසන්-අදියරයේ-සර්වපාක්ෂික-ආණ්ඩුවකට-යළිත්-ජනපතිගෙන්-ආරාධනයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=901"
}