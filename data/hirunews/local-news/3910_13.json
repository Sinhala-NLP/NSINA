{
       "Source": "hirunews",
       "Timestamp": "Tuesday, 05 June 2018 - 13:23",
       "Headline": "බැඳුම්කර වාර්තාවේ ඉතිරි ලේඛන ලැබුණු විගස පාර්ලිමේන්තුවට ඉදිරිපත් කරන බව කථානායක කියයි",
       "News Content": "බැඳුම්කර වාර්තාවේ ඉතිරි ලේඛන ද තමන් වෙත ලැබුණු විගස ඒ සම්බන්ධයෙන් සියලූ තොරතුරු පාර්ලිමේන්තුව වෙත ඉදිරිපත් කරන බව කථානායක කරු ජයසූරිය ප්‍රකාශ කළා.\nඅද පාර්ලිමේන්තුව රැස්වූ අවස්ථාවේදී කථානායකවරයා කියා සිටියේ බැඳුම්කර වාර්තාවේ සී - 350 සිට සී 360 දක්වා වන ලේඛන කොටස් තමා වෙත ලැබී ඇති බවයි.\nමේ අතර, නියෝජ්‍ය කථානායක තිලංග සුමතිපාල එම ධුරයෙන් ඉල්ලා අස්වී ඇති බව ජනාධිපති ලේකම්වරයා දැනුම් දී බව ද පාර්ලිමේන්තු මහලේකම් ධම්මික දසනායක ප්‍රකාශ කළා.",
       "URL": "https://www.hirunews.lk/192369/බැඳුම්කර-වාර්තාවේ-ඉතිරි-ලේඛන-ලැබුණු-විගස-පාර්ලිමේන්තුවට-ඉදිරිපත්-කරන-බව-කථානායක-කියයි",
       "Category": "Local News",
       "Parent URL": "https://www.hirunews.lk/local-news.php?pageID=3910"
}