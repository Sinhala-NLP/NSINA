{
       "Source": "hirunews",
       "Timestamp": "Tuesday, 13 September 2016 - 16:31",
       "Headline": "යුධ සමයේ ඉන්දියාවට පළාගිය 90 ක් යළි දිවයිනට",
       "News Content": "යුධ ගැටුම් හේතුවෙන් ඉන්දියාවේ තමිල්නාඩුවට පළාගොස් සිටි ලාංකිකයන් 90 දෙනෙකු යළි දිවයිනට පැමිණ තිබෙනවා.\nඒ බන්ධනාගාර ප්‍රතිසංස්කරණ හා නැවත පදිංචි කිරීමේ අමාත්‍යංශය සහ එක්සත් ජාතීන්ගේ මානව හිමිකම් කවුන්සිලයේ මැදිහත්වීමෙනුයි.\nඅද දහවල් චෙන්නායි නුවර සිට පැමිණි ගුවන් යානා දෙකකින් ඔවුන් දිවයිනට පැමිණි බව අප වාර්තාකරු සඳහන් කලා.\nමෙම ලාංකිකයන් පිරිස අම්පාර / මඩකලපුව / යාපනය / වව්නියාව සහ කිලිනොච්චි වැනි උතුරු නැගෙනහිර ප්‍රදේශවල පදිංචිකරුවන් පිරිසක්.\nඅපරාධ පරීක්ෂණ දෙපාර්තමේන්තුව විසින් ඔවුන්ගෙන් ප්‍රකාශ සටහන් කර ගැනීමෙන් අනතුරුව ඔවුන් ගම්බිම් වෙත පිටත්කර හැරීම සිදුවන බව සඳහන්.",
       "URL": "https://www.hirunews.lk/142897/යුධ-සමයේ-ඉන්දියාවට-පළාගිය-90-ක්-යළි-දිවයිනට",
       "Category": "Local News",
       "Parent URL": "https://www.hirunews.lk/local-news.php?pageID=4881"
}