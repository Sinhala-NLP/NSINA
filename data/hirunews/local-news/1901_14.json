{
       "Source": "hirunews",
       "Timestamp": "Monday, 07 June 2021 - 12:04",
       "Headline": "දෙකෝටි අසූලක්ෂයක කේරළ ගංජා තොගයක් නාවික හමුදාව භාරයට",
       "News Content": "යාපනය - නාගර් කෝවිල් වෙරළේ අත්හැර දමා තිබූ ගෝනි 3 ක බහාලූ කේරළ ගංජා කිලෝග්‍රෑම් 96 ක් ශ්‍රී ලංකා නාවික හමුදාව විසින් අද උදෑසන සිය භාරයට ගෙන තිබෙනවා.\nඑහි වටිනාකම රුපියල් දෙකෝටි අසූ ලක්ෂයක් පමණ වන අතර, අදාළ කේරළ ගංජා තොගය ජාවාරම්කරුවන් විසින් අතහැර දමා යන්නට ඇති බවට විශ්වාස කරන බවයි නාවික හමුදාව පැවසුවේ.\nමෙම කේරළ ගංජා තොගය සෞඛ්‍යාරක්ෂිත ක්‍රමවේදයන්ට අනුකූලව නාවික හමුදා අධීක්ෂණය යටතේ උතුරු නාවික විධානයේදී විනාශ කිරිමට නියමිතයි.",
       "URL": "https://www.hirunews.lk/273603/දෙකෝටි-අසූලක්ෂයක-කේරළ-ගංජා-තොගයක්-නාවික-හමුදාව-භාරයට",
       "Category": "Local News",
       "Parent URL": "https://www.hirunews.lk/local-news.php?pageID=1901"
}