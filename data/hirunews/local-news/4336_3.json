{
       "Source": "hirunews",
       "Timestamp": "Wednesday, 06 September 2017 - 11:26",
       "Headline": "බාලවයස්කාර පෙම්වතියට දුෂණය කළ බවට චෝදනා ලැබූ 18 හැවිරිදි තරුණයකුට ඇප",
       "News Content": "අවුරුදු 15ක් වයසැති සිය බාලවයස්කාර පෙම්වතියට ලිංගික අතවර කිරීම සම්බන්ධයෙන් අවුරුදු 18 ක්‌ වයසැති තරුණයකු මොණරාගල පොලිසිය විසින් පසු ගිය 28 වනදා අත්අඩංගුවට ගෙන තිබෙනවා.\nසැකකාර තරුණයා තම පෙම්වතිය කොළඹ ප්‍රදේශයේ නවාතැන්පොළකට කැඳවාගෙන ගොස්‌ මෙලෙස අතවර සිදුකර ඇති බවටයි වාර්තා වන්නේ.\nමොණරාගල ප්‍රදේශයේ පදිංචි බාලවයස්කාර දැරිය හම්බන්තොට ප්‍රදේශයේ පදිංචි අවුරුදු 18 සැකකාර තරුණයා සමඟ ප්‍රේම සම්බන්ධතාවක්‌ පවත්වාගෙන ගොස් තිබෙනවා.\nසිය පෙම්වතා හමුවීමට බාලවයස්කාර දැරිය මොණරාගලට පැමිණි අවස්‌ථාවේ විවාහ කරගන්නා බවට පොරොන්දු ලබාදෙමින් කොළඹ ප්‍රදේශයේ පිහිටි තරුණයාගේ නවාතැන්පොළට කැඳවාගෙන ගොස් ඇති බවටයි තොරතුරු වාර්තා වන්නේ.\nඑහිදී දැරිය දුෂණයකර දින කිහිපයකට පසු නැවත  නිවසට එවා ඇති බවට පොලිසිය විසින් කරුණු අනාවරණය කරගෙන තිබෙනවා.\nමොණරාගල පොලිස්යෙන් කළ විමසීමකදී සඳහන් කළේ සැකකාර තරුණයා අත්අඩංගුවට ගැනීමෙන් අනතුරුව අපහරණ සහ ස්ත්‍රී දුෂණ චෝදනාව යටතේ නඩු පැවරූ බවයි.\nපසුගිය 30 වනදා මොණරාගල අධිකරණයට ඉදිරිපත් කළ සැකකරු ඇප මත මුදාහැර ඇති අතර මේ ලබන 29 වනදා මෙම නඩුව යළි කැඳවීමට නියමිතයි.",
       "URL": "https://www.hirunews.lk/170260/බාලවයස්කාර-පෙම්වතියට-දුෂණය-කළ-බවට-චෝදනා-ලැබූ-18-හැවිරිදි-තරුණයකුට-ඇප",
       "Category": "Local News",
       "Parent URL": "https://www.hirunews.lk/local-news.php?pageID=4336"
}