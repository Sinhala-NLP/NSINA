{
       "Source": "hirunews",
       "Timestamp": "Tuesday, 29 March 2022 - 8:27",
       "Headline": "පාසල්වල පෝෂණ වේල ගැන හිරු අනාවරණයෙන් පසු, බලධාරීන්ගේ ඇස් ඇරේ",
       "News Content": "දිවයින පුරා පාසල් 7000ක දරුවන් වෙනුවෙන් ලබා දෙන පෝෂණ ආහාර සැපයුම නතරවීම සම්බන්ධයෙන් හිරු ප්‍රවෘත්ති ඔස්සේ ඊයේ සිදු කළ අනාවරණයත් සමග ඒ පිළිබඳව බලධාරීන්ගේ අවධානය යොමුව තිබෙනවා.\nදිනෙන් දින ඉහළ යන භාණ්ඩ මිල හමුවේ රුපියල් 30ක මුදලකට අදාළ ආහාර වේල සැපයීමට නොහැකි බවයි ආහාර සැපයුම්කරුවන් හිරු ප්‍රවෘත්ති අංශයට ප්‍රකාශ කළේ.\nහිරු ප්‍රවෘත්ති ඔස්සේ මේ පිළිබඳ ව සිදු කළ අනාවරණයත් සමග ලංකා ගුරු සංගමය ද ඊයේ (28) කොළඹ දී මාධ්‍ය හමුවක් පවත්වමින් කරුණු පැහැදිලි කළා.\nමේ එහි ප්‍රධාන ලේකම් ජෝසප් ස්ටාලින් දැක්වූ අදහස්.\nපෝෂණ ආහාර සැපයීම පිළිබඳව හිරු ප්‍රවෘත්ති ඔස්සේ ඊයේ (28) සිදු කළ අනාවරණයත් සමග ඒ පිළිබදව අධ්‍යාපන බලධාරීන්ගේ අවධානය යොමුව තිබෙනවා.\nඅධ්‍යාපන අමාත්‍යාංශයේ ලේකම් මහාචාර්ය කපිල සී. පෙරේරා සඳහන් කළේ මේ පිළිබඳව අද (29) දින කරුණු සොයාබලා කරුණු පැහැදිලි කිරීමක් සිදු කරන බවයි.",
       "URL": "https://www.hirunews.lk/300663/පාසල්වල-පෝෂණ-වේල-ගැන-හිරු-අනාවරණයෙන්-පසු-බලධාරීන්ගේ-ඇස්-ඇරේ",
       "Category": "Local News",
       "Parent URL": "https://www.hirunews.lk/local-news.php?pageID=1264"
}