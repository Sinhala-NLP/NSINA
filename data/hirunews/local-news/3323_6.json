{
       "Source": "hirunews",
       "Timestamp": "Saturday, 01 June 2019 - 17:43",
       "Headline": "කෝටි 10ක මැණිකක් සොරකම් කළ 3ක් අත්අඩංගුවට",
       "News Content": "මහරගම ප්‍රදේශයේ ව්‍යාපාරිකයෙකුට අයත් රුපියල් කෝටි 10කට අධික වටිනාකමින් යුත් ඔප නොදැමූ ගෙවුඩ මැණිකක් සොරකම් කළ කාන්තාවක් ඇතුලු 3 දෙනෙකු පොලිස් අත්අඩංගුවට ගෙන තිබෙනවා.\nපෙරේදා පස්වරුවේ අදාළ ව්‍යාපාරිකයාට අයත් ව්‍යාපාරික ස්ථානය අසලදී සොරකම සිදුව ඇති බවයි වාර්තා වන්නේ.\nඑම ව්‍යාපාරිකයාගේ මෝටර් රථයේ ආසනයක් යට සගවා තිබු මැණික එහි පැමිණි සැකකරුවන් දෙදෙනෙකු විසින් රැගෙන පළාගොස් තිබෙනවා.\nපසුව ලැබුනු පැමිණිල්ලකට අනුව සිදුකළ විමර්ශණයකදීයි සැකකරුවන් දෙදෙනෙකු සහ කාන්තාවක් අත්අඩංගුවට ගැනුනේ.\nසිද්ධියට අදාළව තවත් දෙදෙනෙකු අත්අඩංගුවට ගැනීම සඳහා බොරලැස්ගමුව පොලිසිය පරීක්ෂණ සිදු කරනවා.",
       "URL": "https://www.hirunews.lk/217527/කෝටි-10ක-මැණිකක්-සොරකම්-කළ-3ක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3323"
}