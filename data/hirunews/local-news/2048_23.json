{
       "Source": "hirunews",
       "Timestamp": "Thursday, 01 April 2021 - 9:12",
       "Headline": "විභාග දෙපාර්තමේන්තුවේ දත්ත පද්ධතිය බාහිර ආයතනයකට ලබාදෙන පුවත අසත්‍යයක්",
       "News Content": "ශ්‍රී ලංකා විභාග දෙපාර්තමේන්තුවේ දත්ත පද්ධතිය බාහිර ආයතනයකට ලබාදෙන බවට සමාජ මාධ්‍ය තුළ පළ වන වාර්තා සම්පූර්ණයෙන්ම අසත්‍ය බව එම දෙපාර්තමේන්තුව පවසනවා.\nනිවේදනයක් නිකුත් කරමින් විභාග කොමසාරිස් ජනරාල් සනත් පූජිත සඳහන් කළේ තම දෙපාර්තමේන්තුව විසින් පවත්වන විභාගවල ප්‍රතිඵල පරිගණක ගත කිරීම සිදුවන්නේ එහි අභ්‍යන්තර කාර්ය මණ්ඩලය විසින් බවයි.\nඑම කටයුතු සඳහා කිසිදු පෞද්ගලික ආයතනයක් හෝ වෙනත් පාර්ශවයක් සම්බන්ධ කරගැනීමක්  සිදු නොවන බව අදාල නිවේදනයේ සඳහන්.\nඑහි වැඩිදුරටත් දැක්වෙන්නේ ඩිජිටල්කරණ ක්‍රියාවලිය යටතේ සිදුකරන වැඩසටහන්ද දෙපාර්තමේන්තුවේ නිලධාරීන් විසින් සිදු කරන බවයි.",
       "URL": "https://www.hirunews.lk/267181/විභාග-දෙපාර්තමේන්තුවේ-දත්ත-පද්ධතිය-බාහිර-ආයතනයකට-ලබාදෙන-පුවත-අසත්‍යයක්",
       "Category": "Local News",
       "Parent URL": "https://www.hirunews.lk/local-news.php?pageID=2048"
}