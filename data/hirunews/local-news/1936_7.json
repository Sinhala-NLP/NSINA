{
       "Source": "hirunews",
       "Timestamp": "Saturday, 22 May 2021 - 16:49",
       "Headline": "බෙංගාල බොක්කේ අවපීඩනය “යාස්” චන්ඩ මාරුතය ලෙස 26 වනදා ඉන්දියාවට",
       "News Content": "බෙංගාල බොක්ක හා අන්දමින් දූපත් ආශ්‍රිතව වර්ධනය වෙමින් පවතින අඩු පීඩන කලාපය මෙන්ම, නිරිත දිග මෝසම සක්‍රිය වීම ද ඉදිරි දින කිහිපයේදී එකවර , ශ්‍රී ලංකාවට බලපෑම් කරනු ඇති බව කාලගුණ විද්‍යා දෙපාර්තමේන්තුව පවසනවා.\nඒ හේතුවෙන් හෙට සිට ඉදිරි දින කිහිපය තුල දිවයිනේ බස්නාහිර, සබරගමුව, මධ්‍යම සහ වයඹ පළාත් වලට තද වැසි අපේක්ෂා කළ හැකි බවයි එම දෙපාර්තමේන්තුව පෙන්වා දෙන්නේ.\nමේ අතර, ත්‍රිකුණාමලයට ඊසාන දිගින් වන මුහුදු ප්‍රදේශය විටින් විට ඉතා රළු ස්වභාවයක් ගත හැකියි. මේ හේතුවෙන් එම මුහුදු ප්‍රදේශයේ ධීවර හා නාවික කටයුතු වලින් වැළකිය යුතු බව කාලගුණ විද්‍යා දෙපාර්තමේන්තුවේ අධ්‍යක්ෂ ජනරාල් අතුල කරුණානායක සඳහන් කළා.\nබෙංගාල බොක්ක හා අන්දමන් දූපත ආශ්‍රිතව වර්ධනය වෙමින් පවතින මෙම අඩු පීඩන තත්ත්වය ඉන්දීය කාලගුණ විද්‍යා අංශ හඳුන්වා ඇත්තේ “යාස්” ලෙසයි.\nඑය ලබන 26 වනදා ඉන්දියාවේ ඔඩිසා හා බටහිර බෙංගාල ප්‍රාන්ත හරහා ගමන් කිරීමට ඉඩකඩ පවතින බවයි ඉන්දීය කාලගුණ අංශ අනතුරු අඟවා තිබෙනවා.",
       "URL": "https://www.hirunews.lk/272139/බෙංගාල-බොක්කේ-අවපීඩනය-යාස්-චන්ඩ-මාරුතය-ලෙස-26-වනදා-ඉන්දියාවට",
       "Category": "Local News",
       "Parent URL": "https://www.hirunews.lk/local-news.php?pageID=1936"
}