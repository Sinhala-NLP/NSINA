{
       "Source": "hirunews",
       "Timestamp": "Wednesday, 10 May 2023 - 13:20",
       "Headline": "විරෝධතා මැද පාකිස්ථානයේ අන්තර්ජාල සබඳතා බිඳ වැටේ",
       "News Content": "පාකිස්ථානයේ හිටපු අග්‍රාමාත්‍ය ඉම්රාන් ඛාන් අත්අඩංගුවට පත්වීමත් සමග ආරම්භ වී ඇති විරෝධතා පාලනය කිරීම සඳහා එරට අන්තර්ජාල සේවාවන් තාවකාලිකව අත්හිටුවා තිබෙනවා.\nවිරෝධතාකරුවන් හමුදා ප්‍රධානියාගේ නිල නිවස ඇතුළු රාජ්‍ය දේපල රැසකට හානි සිදුකර ඇති බවයි විදෙස් මාධ්‍ය වාර්තා කළේ.\nදූෂණ චෝදනාවක් සම්බන්ධයෙන් පැවති නඩු විභාගයකට පෙනී සිටීමට ඉස්ලාමාබාද් අධිකරණය වෙත ඊයේ (09) පැමිණි අවස්ථාවේ දී ආරක්ෂක අංශ විසින් ඉම්රාන් ඛාන් අත්අඩංගුවට ගනු ලැබුවා.",
       "URL": "https://www.hirunews.lk/334788/විරෝධතා-මැද-පාකිස්ථානයේ-අන්තර්ජාල-සබඳතා-බිඳ-වැටේ",
       "Category": "Local News",
       "Parent URL": "https://www.hirunews.lk/local-news.php?pageID=354"
}