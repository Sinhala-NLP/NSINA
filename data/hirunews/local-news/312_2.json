{
       "Source": "hirunews",
       "Timestamp": "Sunday, 28 May 2023 - 8:14",
       "Headline": "තරුණයන් දෙදෙනෙක් අකුණු සර වැදී මරුට",
       "News Content": "බුත්තල, ගෝනගංආර ප්‍රදේශයේ තරුණයන් දෙදෙනකුට අකුණු සර වැදී මිය ගොස් තිබෙනවා.\nමෙම අනතුර සිදු වී ඇත්තේ ඊයේ (27) බුත්තල, ගෝනගංආර වගුරුවෙල ප්‍රදේශයේ කුඹුරු ඉඩමකදී බවයි වාර්තා වන්නේ.\nමෙම තරුණයන් දෙදෙනා ඊයේ පස්වරුවේ වගුරුවෙල කුඹුරු ඉඩමක වගා කරමින් සිටියදී එක වර කුඹුරට අකුණු ගසා තිබෙන අතර එම අකුණු සර ඔවුන් දෙදෙනාට වැදී කම්පනයට පත් වී මිය ගොස් තිබෙනවා.\nමිය ගිය තරුණයන් දෙදෙනා වයස අවුරුදු 31ක සහ 32ක බුත්තල, වගුරුවෙල ප්‍රදේශයේම පදිංචිකරුවන් දෙදෙනෙක්.\nමෙම සිද්ධිය පිළිබඳ විමර්ශන ගෝනගංආර පොලිසිය විසින් සිදු කරන බවයි\nවාර්තා වන්නේ.",
       "URL": "https://www.hirunews.lk/336417/තරුණයන්-දෙදෙනෙක්-අකුණු-සර-වැදී-මරුට",
       "Category": "Local News",
       "Parent URL": "https://www.hirunews.lk/local-news.php?pageID=312"
}