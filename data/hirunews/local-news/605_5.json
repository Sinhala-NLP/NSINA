{
       "Source": "hirunews",
       "Timestamp": "Friday, 13 January 2023 - 13:59",
       "Headline": "කොටස් වෙළෙඳපොළ ඩිජිටල්කරණය කිරීමේ සූදානමක් (වීඩියෝ)",
       "News Content": "කොළඹ කොටස් වෙළෙඳපොළ සඳහා නව පනත් ගෙන ඒමට මේ වසරේදී අපේක්ෂා කරන බව එහි ප්‍රධාන විධායක නිලධාරී රජීව් බණ්ඩාරනායක පවසනවා.\nවෙළෙඳපොල ඩිජිටල්කරණයත් සමග වයස අවුරුදු 40ට අඩු ආයෝජකයින්ගේ වැඩි ආකර්ෂණයක් නිරීක්ෂණය වන බවත් ඔහු සඳහන් කළා.\nඑහි දී ඔහු වැඩිදුරටත් කියා සිටියේ,\n\"ඩිජිටල්කරණයත් සමග නව ආයෝජන ප්‍රජාවක් කොටස් වෙළෙඳපොළට එක්ව සිටිනවා දැනට ගිණුම් ආරම්භ කරන අයගෙන් 80%ක් පමණ වයස අවුරුදු 40ට අඩු පිරිසක් ද්විතීයික වෙළෙඳපොළේ නිෂ්කාශන හා පියවීම් පද්ධතිය ජාත්‍යන්තර ප්‍රමිතීන්ට අනුව වැඩිදියුණු කළා වෙළෙඳපොළ කෙරෙහි විශ්වාසය තහවුරු වීම හරහා විදෙස් ආයෝජකයන් ආකර්ශන කර ගැනීමට අපේක්ෂිතයි දේශීය ආයෝජකයන් දිරිගැන්වීම සඳහා වසරේ මුල් මාස 6 තුළ පානදුර සහ මඩකලපුවේ ශාඛා 2ක් ස්ථාපිත කරනවා. කොටස් ප්‍රාග්ධනයෙන් සීමිත සමාගමක් බවට පරිවර්තනය කිරීමට නව පනතක් ගෙන එනවා කොටස් හා ණයකරවලට අමතරව නව මූල්‍ය උපකරණ හඳුන්වා දීමට අපේක්ෂා කරනවා. කොටස් ණයට ගැනීම සහ ණයට දීම සංකල්පය මත සහ ණයකර වෙළෙඳපොළ හා සම්බන්ධ නව මූල්‍ය උපකරණ හඳුන්වා දෙනවා.\"\nයනුවෙන්.",
       "URL": "https://www.hirunews.lk/324941/කොටස්-වෙළෙඳපොළ-ඩිජිටල්කරණය-කිරීමේ-සූදානමක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=605"
}