{
       "Source": "hirunews",
       "Timestamp": "Tuesday, 21 February 2023 - 8:03",
       "Headline": "පොහොට්ටුවට පළාත් පාලන ප්‍රධානීන් කොළඹට",
       "News Content": "මෙවර පළාත් පාලන ඡන්දයට තරඟ වදින ශ්‍රී ලංකා පොදුජන පෙරමුණට බලය හිමි පළාත් පලන ආයතනවල ප්‍රධානීන් අද (21) කොළඹට කැඳවා තිබෙනවා.\nඒ, එම පක්ෂයේ ජාතික සංවිධායක හිටපු අමාත්‍ය බැසිල් රාජපක්ෂ විසින්.\nමෙහිදී පළාත් පාලන ඡන්ද විමසීම සම්බන්ධයෙන් වත්මන් තත්වය සාකච්ඡා කරන බවයි එම පක්ෂයේ මහ ලේකම් පාර්ලිමේන්තු මන්ත්‍රී සාගර කාරියවසම් කියා සිටියේ.\nවිෂය භාර අමාත්‍යවරයා නිකුත් කරන ලද ගැසට් නිවේදනය අනුව පළාත් පාලන ආයතන වල නිල කාලය ලබන 20 වනදායි අවසන් වනවා.\nඒ සම්බන්ධයෙන් ද මෙහි දී සාකච්ඡා කරන බව පාර්ලිමේන්තු මන්ත්‍රී සාගර කාරියවසම් සඳහන් කළා.",
       "URL": "https://www.hirunews.lk/327918/පොහොට්ටුවට-පළාත්-පාලන-ප්‍රධානීන්-කොළඹට",
       "Category": "Local News",
       "Parent URL": "https://www.hirunews.lk/local-news.php?pageID=523"
}