{
       "Source": "hirunews",
       "Timestamp": "Tuesday, 22 March 2022 - 14:14",
       "Headline": "අධිවේගයේ ගිය දඹ රන් තලගොයා (වීඩියෝ)",
       "News Content": "නිධානයකින් ලබා ගත් බවට සැක කෙරෙන දඹ රනින් නිමකළ තලගොයෙකුගේ ප්‍රතිමාවක්, නිල් මැණික් 3ක් සහ රුබී මැණිකක් සමග සැකකරුවන් දෙදෙනෙක් කළුතර කොට්ඨාස දුෂණ මර්දන ඒකකය විසින් අත්අඩංගුවට ගෙන තිබෙනවා.\nසැකකරුවන් අතර හිටපු යුද හමුදා සෙබලෙකු ද සිටින අතර දඹ රනින් නිමකල තලගොයි ප්‍රතිමාව\nකිලෝග්‍රෑම් 8ක් පමණ වන අතර, එය රුපියල් කෝටි 02 ක පමණ වටිනාකමකින් යුක්ත බවයි පොලිසිය සඳහන් කළේ.\nඋපාය දූතයෙකු යොදවා මෙම සැකකරුවන් දක්ෂිණ අධිවේගී මාර්ගයේ දියගම උමං මාර්ගය අසල දී අත්අඩංගුවට ගෙන තිබෙන අතර ඔවුන් අද (22) කළුතර මහේස්ත්‍රාත් අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/300100/අධිවේගයේ-ගිය-දඹ-රන්-තලගොයා-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1278"
}