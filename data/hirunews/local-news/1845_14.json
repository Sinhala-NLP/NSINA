{
       "Source": "hirunews",
       "Timestamp": "Friday, 02 July 2021 - 22:05",
       "Headline": "මෙවර LPL තරඟාවලියට සුපිරි විදෙස් ක්‍රීඩකයින් රැසක්",
       "News Content": "2021 ලංකා ප්‍රිමියර් ලීග් තරඟාවලිය සඳහා ප්‍රබල විදෙස් ක්‍රීඩකයින් රැසක් එක්වීමට නියමිත බව ශ්‍රී ලංකා ක්‍රිකට් ආයතනය නිවේදනය කරනවා.\nඒ අනුව දකුණු අප්‍රිකානු පන්දුවාර 20 සහ එක්දින නායක ටෙම්බා බවුමා, බංග්ලාදේශයේ ෂකිබ් අල් හසන්, තමීම් ඉක්බාල්, මෙහෙදී හසන් මිරාජ්, ටස්කින් අහමඩ්, සෞමය සාකර් එක්වන බවයි වාර්තා වන්නේ.\nමීට අමතරව ඕස්ට්‍රේලියාවේ ජේම්ස් ෆෝල්ක්නර්, බෙන් කටිං, සහ උස්මාන් කවාජා මෙවර තරඟාවලිය සඳහා එක්වන බවයි වාර්තා වන්නේ.\nබටහිර ඉන්දීය කොදෙව් දේශය නියෝජනය කරමින් නිකලස් පූරාන්, ෂෙල්ඩන් කොට්‍රෙල්, රවී රාම්පල්, ඩ්වේන් ස්මිත්, දිනේෂ් රාම්දීන්, ජොන්සන් චාර්ල්ස්, රවුමන් පවෙල් එක්වනවා.\nඑමෙන්ම පකිස්ථාන ක්‍රීඩකයින් වන හැරිස් සෝහිල්, වකාස් මක්සුඩ්, මොහොමඩ් හස්නි, මොහොමඩ් ඉර්ෆාන්, ෂොයිබ් මක්සූඩ්, ශාන් මසූඩ්, අන්වර් අලී, අමඩ් බට් මෙවර එල්.පී.එල්. තරඟාවලිය සඳහා එක්වන බවයි ශ්‍රී ලංකා ක්‍රිකට් ආයතනය දැනුම් දෙන්නේ.\nමෙවර ලංකා ප්‍රිමියර් ලීග් තරඟාවලිය ලබන 30 වැනිදා සිට අගෝස්තු මස 22 වැනිදා දක්වා හම්බන්තොට මහින්ද රාජපක්ෂ ක්‍රීඩාංගණයේදී පැවැත්වීමටයි සැලසුම්කර ඇත්තේ.",
       "URL": "https://www.hirunews.lk/275902/මෙවර-lpl-තරඟාවලියට-සුපිරි-විදෙස්-ක්‍රීඩකයින්-රැසක්",
       "Category": "Local News",
       "Parent URL": "https://www.hirunews.lk/local-news.php?pageID=1845"
}