{
       "Source": "hirunews",
       "Timestamp": "Thursday, 27 October 2022 - 9:15",
       "Headline": "විදෙස්ගතව සිටින ලොකු පැටීගේ ගෝලයෙකු අත්අඩංගුවට",
       "News Content": "පසුගිය 12 වැනි දින අහුංගල්ල ප්‍රදේශයේ දී පුද්ගලයෙකුට වෙඩි තබා ඝාතනය කිරීමට තැත් කිරීම සඳහා ආධාර අනුබල දුන් සංවිධානාත්මක අපරාධකරුවෙකු වන දැනට විදෙස්ගතව සිටින 'ලොකු පැටීගේ' ගෝලයෙකු විශේෂ කාර්‍ය බලකායේ අත් අඩංගුවට ගෙන තිබෙනවා.\nවිශේෂ කාර්ය බලකාය විශේෂ මෙහෙයුම් 1 හි නිලධාරින්ට ලද බුද්ධි තොරතුරකට අනුව අහුංගල්ල පොලිස් වසමේ තුඩුව පන්සල අසලදියි මෙම වැටලීම සිදු කර ඇත්තේ\nඅදාළ සැකකරු ටී56 ගිනි අවියක් ලබා දී ඝාතනයට ආධාර අනුබල දී ඇති බවයි හෙළි වී ඇත්තේ.\nසැකකරු 27 හැවිරිදි අහුංගල්ල ප්‍රදේශයේ ම පදිංචිකරුවෙක් වන අතර සිද්ධිය සම්බන්ධයෙන් අහුංගල්ල පොලිසිය විමර්ශන සිදු කරනවා.",
       "URL": "https://www.hirunews.lk/318931/විදෙස්ගතව-සිටින-ලොකු-පැටීගේ-ගෝලයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=776"
}