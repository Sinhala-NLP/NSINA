{
       "Source": "hirunews",
       "Timestamp": "Sunday, 24 July 2016 - 10:04",
       "Headline": "Update : මඩකලපු ත්‍රිපුද්ගල ඝාතනයේ සැකකරුත් අත්අඩංගුවට (ඡායාරූප)",
       "News Content": "මඩකලපු ත්‍රිපුද්ගල ඝාතනයේ සැකකරුත් අත්අඩංගුවට\nමඩකලපුව - වෙල්ලාවේලි - කාකච්චිවට්ට ප්‍රදේශයේදී එකම පවුලේ තුන්දෙනෙකු ඝාතනය කිරීමේ සිද්ධියට සම්බන්ධ එක් පුද්ගලයෙකු සැකපිට අත්අඩංගුවට ගෙන තිබෙනවා.\nපොලිසිය සදහන් කළේ මෙම ඝාතනයට තවත් පුද්ගලයන් සම්බන්ධ වූයේ ද යන්න පිළිබද පරීක්ෂණ සිදුකරන බවයි.\nඑකම පවුලේ මව සහ දියණිය මෙන්ම සීයා ඝාතනය කර  තිබියදී සොයා ගත්තේ අද අලුයමයි.\nඝාතනය කිරීමෙන් පසුව මව සහ දියණියගේ සිරුරු නිවස අසල ළිදකට දමා තිබියදී සොයා ගෙන තිබුණා.\nමියගිය කාන්තාවගේ පියා රෝහල් ගත කිරීමෙන් අනතුරුවයි ජීවිතක්ෂයට පත්ව ඇත්තේ.\nපොලිසියේ ප්‍රකාශකයෙකු හිරු ප්‍රවෘත්ති අංශයට සදහන් කළේ මියගිය කාන්තාවගේ සැමියා විසින් මෙම ඝාතන සිදුකර ඇති බවට චෝදනා එල්ල වන බවයි.\nකාලයක් තිස්සේ ඔවුන් අතර පවතින පවුල් ආරවුලක් මෙම ඝාතනවලට හේතුවී ඇති බව සදහන්.\nUpdate : Sunday, July 24, 2016 3.22\n....................................................\nමඩකලපුව - වෙල්ලාවේලි - කාකච්චිවට්ට ප්‍රදේශයේදී අද (24) අලූයම එකම පවුලේ තුන්දෙනෙකු ඝාතනය කර තිබෙනවා.\nපොලිසිය සදහන් කළේ කාන්තාවක්, ඇගේ දියණිය සහ ඇගේ පියා මෙලෙස ඝාතනය කර ඇති බවයි.\nඝාතනය කළ කාන්තාවගේ සහ දියණියගේ සිරුරු නිවස  අසල ළිදකට දමා තිබියදී සොයා ගෙන තිබෙනවා.\nමියගිය කාන්තාවගේ පියා රෝහල් ගත කිරීමෙන් අනතුරුවයි ජීවිතක්ෂයට පත්වී ඇත්තේ.\nමියගොස් ඇති පුද්ගලයා 56 හැවිරිදි අයෙක් වන අතර ඔහුගේ දියණියගේ වයස අවුරුදු 24 ක්.\nමියගිය කුඩා දැරියගේ වයස අවුරුදු 1 යි මාස 6 ක් බවයි පොලිසිය සඳහන් කලේ.\nවෙල්ලාවේලි පොලිසියේ ප්‍රකාශකයෙකු හිරු ප්‍රවෘත්ති අංශයට සදහන් කළේ මියගිය කාන්තාවගේ සැමියා විසින් මෙම ඝාතන සිදුකර ඇති බවට සැක පළ කරන බවයි.\nකාලයක් තිස්සේ ඔවුන් අතර පවතින පවුල් ආරවුලක් මෙම ඝාතනවලට හේතුවී ඇති බව සදහන්.\nසිද්ධිය සම්බන්ධයෙන් සැක පිට එම පුද්ගලයා අත්අඩංගුවට ගෙන තිබෙනවා.\nමියගිය තුන්දෙනාගේ පශ්චාත් මරණ පරීක්ෂණ පැවැත්වීමට නියමිතයි.\nඡායාරූප - අම්පාර වසන්ත චන්ද්‍රපාල",
       "URL": "https://www.hirunews.lk/138835/update-මඩකලපු-ත්‍රිපුද්ගල-ඝාතනයේ-සැකකරුත්-අත්අඩංගුවට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4952"
}