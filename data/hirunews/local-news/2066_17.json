{
       "Source": "hirunews",
       "Timestamp": "Wednesday, 24 March 2021 - 14:30",
       "Headline": "මාතලේ බස් රථ සේවකයින් පිරිසක් වර්ජනයක",
       "News Content": "මධ්‍යම පළාත් මාර්ගස්ථ මගී ප්‍රවාහන අධිකාරිය විසින් නීති විරෝධී ලෙස මාර්ග බලපත්‍රයක් ලබා දී ඇති බව පවසමින් මාතලේ - මහනුවර සහ මාතලේ - ගලේවෙල දක්වා ධාවනය කරන පෞද්ගලික බස් රථවල සේවකයින් ධාවනයෙන් ඉවත් වී වර්ජනයක නිරත වනවා.\nඔවුන් චෝදනා කළේ මධ්‍යම පළාත් මාර්ගස්ථ මගී ප්‍රවාහන අධිකාරියේ සභාපතිවරයා විසින් ගලේවෙල සිට පේරාදෙනිය දක්වා බස් රථයකට මෙලෙස ධාවන බලපත්‍රයක් ලබාදී ඇති බවයි.\nඊට විරෝධය පළ කරමින් අද බස් රථ සේවකයින් මාතලේ - නුගවෙල බස් නැවතුම්පොළ ඉදිරිපිට විරෝධතාවක ද නිරත වුණා.",
       "URL": "https://www.hirunews.lk/266393/මාතලේ-බස්-රථ-සේවකයින්-පිරිසක්-වර්ජනයක",
       "Category": "Local News",
       "Parent URL": "https://www.hirunews.lk/local-news.php?pageID=2066"
}