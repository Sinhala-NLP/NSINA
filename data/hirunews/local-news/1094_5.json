{
       "Source": "hirunews",
       "Timestamp": "Wednesday, 15 June 2022 - 16:21",
       "Headline": "නව වැනිදා කෝලහලයන්ට සැක දහයක් අත්අඩංගුවට",
       "News Content": "ඉකුත් නව වැනි දා කොළඹ කොල්ලුපිටිය, ගාලු මුවදොර හා රට පුරා ඇති වූ කළහකාරී සිද්ධීන් සම්බන්ධයෙන් පුද්ගලයන් 10 දෙනෙකු අත් අඩංගුවට ගෙන ඇති බව වාර්තා වනවා.\nපොලිස් මාධ්‍ය ප්‍රකාශක කාර්යාලය ප්‍රකාශ කරන්නේ අද උදෑසනින් අවසන් වූ පැය විසි හතර තුළ මෙම සැකකරුවන් දස දෙනා පොලිස් අත්අඩංගුවට ගෙන ඇති බවයි.\nතව ද අදාළ සිද්ධීන්ට සැකකරුවන් ලෙස අත්අඩංගුවෙහි පසු වූ සිව් දෙනෙකුට ඊයේ (14) ඇප හිමි වූ අතර තවත් දස දෙනෙක් රක්ෂිත බන්ධනාගාරගත කිරීමට අධිකරණය තීරණය කොට තිබූ බව ද මාධ්‍ය නිවේදනයේ සඳහන්.\nමේ අතර ඉකුත් නවවැනි දා රට පුරා ඇති වූ කළහකාරී සිද්ධීන් ගණන 857ක් බව පවසන පොලීසිය සඳහන් කරන්නේ එම සිදු වීම් සම්බන්ධයෙන් සැකකරුවන් 2784ක් අත්අඩංගුවට ගෙන ඇති බවත්, සැකකරුවන් 1096ක් මේ වන විට රක්ෂිත බන්ධනාගාරගත කිරීමට අධිකරණය කටයුතු කොට ඇති බවයි.",
       "URL": "https://www.hirunews.lk/307201/නව-වැනිදා-කෝලහලයන්ට-සැක-දහයක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1094"
}