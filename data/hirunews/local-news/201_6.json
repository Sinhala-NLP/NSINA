{
       "Source": "hirunews",
       "Timestamp": "Sunday, 09 July 2023 - 8:11",
       "Headline": "රාජ්‍ය ඇමතිනී ඩයනා ගමගේගෙන් පොලීසියට ඉල්ලීමක්",
       "News Content": "රාජ්‍ය ඇමතිනී ඩයනා ගමගේ පොලීසියෙන් ඉල්ලීමක් කර තිබෙනවා.\nඒ තමන් පුද්ගලයෙකුට කෝපයෙන් බැණ වදින ආකාරයේ හඬ පටය සමාජ මාධ්‍ය තුළින් ඉවත් කිරීම සම්බන්ධවයි.\nපරිගනක අපරාධ විමර්ශන කොට්ඨාසයේ අධ්‍යක්ෂක වෙත ලිපියක් යවමින් ඇයගේ මාධ්‍ය ලේකම්වරයා පොලීසියෙන් ඉල්ලා සිටියේ එම හඩ පටය ඇමතිණියට අපකීර්තියක් වන නිසා සමාජ මාධ්‍ය තුළ ප්‍රචාරය වන එම වීඩියෝව ඉවත් කිරීමට කටයුතු කරන ලෙසයි.\nකිසියම් පුද්ගලයෙකු සැලසුම් ගත ආකාරයට දිගින් දිගටම අමාත්‍යවරියට දුරකථන ඇමතුම් සහ කෙටි පණිවිඩ එවමින් කරදරකාරී ලෙස හැසිරී ඇති අතර එහිදී රාජ්‍ය ඇමතිනිගේ ආරක්ෂක නිලධාරියෙක් එම පුද්ගලයාට කථාකොට ඇති අතර එහිදී ආරක්ෂක නිලධාරියාටද මෙම පුද්ගලයා බැන වැදී තිබෙනවා.\nමෙම සංවාදය අතරතුරදීයි ඩයනා ගමගේ එම පුද්ගලයාට කෝපයෙන් බැන වැදී ඇත්තේ.",
       "URL": "https://www.hirunews.lk/340545/රාජ්‍ය-ඇමතිනී-ඩයනා-ගමගේගෙන්-පොලීසියට-ඉල්ලීමක්",
       "Category": "Local News",
       "Parent URL": "https://www.hirunews.lk/local-news.php?pageID=201"
}