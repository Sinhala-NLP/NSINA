{
       "Source": "hirunews",
       "Timestamp": "Monday, 04 July 2022 - 10:21",
       "Headline": "ධනුෂ්කොඩි වෙරළ තීරයේ සිහිසුන්ව වැටී සිට හමු වූ වයෝවෘද්ධ යුවල ම මිය යයි",
       "News Content": "පසුගිය දා මන්නාරමේ සිට ඉන්දියාවට බෝට්ටුවක් ආධාරයෙන් පලා ගොස් ධනුෂ්කොඩි වෙරළ තීරයේ දී සිහිසුන්ව සිටිය දී වෙරළ ආරක්ෂක නිලධාරින් විසින් සොයා ගැනුණු වයෝවෘද්ධ යුවල, තමිල්නාඩු ධනුෂ්කොඩි රෝහළට ඇතුලත් කර ප්‍රතිකාර ලබා ගනිමින් සිටිය දී ඊයේ (03) මියගොස් තිබෙනවා.\nමෙසේ මිය ගිය යුවළ මන්නාරමේ මුරුගන්පිඩ්ඩි ග්‍රාමයේ පදිංචි යුවලකි.\nඔවුන් ඇතුළු තවත් පවුල් තුනක් පසුගිය 27වැනි දා ධනුෂ්කොඩි වෙ‍රළ තීරයේ සිහිසුන්ව වැටී සිටිය දී තමිල්නාඩු වෙරළ ආරක්ෂක නිලධාරීන් විසින් පසුගිය දා සොයා ගැනුණා.\nමෙම යුවළ ධනුෂ්කොඩි රෝහලේ ප්‍රතිකාර ලබන කාලය තුළ මොවුන්ගේ සුව දුක් විමසීම සඳහා ඉන්දියාවේ ප්‍රබල රාජ්‍ය නිලධාරීන් කිහිපදෙනෙක් ද පැමිණ ඇති අතර මොවුන් හට කඩිනමින් ප්‍රතිකාර කටයුතු කරන ලෙස ද රෝහල් කාර් යය මණ්ඩලයට උපදෙස් දී තිබුණා.\nකෙසේ නමුත් ඊයේ මෙම යුවලගෙන් සැමියා මුලින් ම මිය ගොස් ඇති අතර ඊට පැය හතරකට පසුව බිරිඳ ද මිය ගොස් තිබෙනවා.",
       "URL": "https://www.hirunews.lk/308987/ධනුෂ්කොඩි-වෙරළ-තීරයේ-සිහිසුන්ව-වැටී-සිට-හමු-වූ-වයෝවෘද්ධ-යුවල-ම-මිය-යයි",
       "Category": "Local News",
       "Parent URL": "https://www.hirunews.lk/local-news.php?pageID=1048"
}