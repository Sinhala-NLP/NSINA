{
       "Source": "hirunews",
       "Timestamp": "Thursday, 16 February 2017 - 7:36",
       "Headline": "තනි තීරණ නොගන්නා බව ජනපති කියයි",
       "News Content": "මේ දිනවල විවේචනයට ලක්ව තිබෙන මහාධිකරණ විනිසුරුවරයාගේ පත්වීම තම පෞද්ගලික අභිමතය මත නොව ශ්‍රී ලංකා නීතිඥ සංගමයේ බලවත් ඉල්ලීමකට අනුව ලබාදුන් පත්වීමක් බව ජනාධිපති මෛත්‍රීපාල සිරිසේන පවසනවා.\nඔහු මේ බව කියා සිටියේ ජාතික නීති සම්මේලනයේ සමාරම්භක අවස්ථාවට කොළඹදී ඊයේ එක්වෙමින්.\nඅධිකරණ ක්‍ෂේත්‍රයේ කටයුතු පිරිසිදුව ඉටුවිය යුතුය යන්න  තම ස්ථාවරය බව ද  ජනාධිපතිවරයා මෙහිදී සඳහන් කළා.\nමේ අතර කෑගල්ල - නාපේ - ශ්‍රී බෝධිරුක්ඛාරාම විහාරස්ථානයේ අභිනවයෙන් ඉදි කෙරුණු 36 රියන් සමාධි බුද්ධ ප්‍රතිමා වහන්සේ නිරාවරණය කිරීමේ පුණ්‍යෝත්සවයටද ජනාධිපතිවරයා ඊයේ  එක්වුණා.",
       "URL": "https://www.hirunews.lk/154596/තනි-තීරණ-නොගන්නා-බව-ජනපති-කියයි",
       "Category": "Local News",
       "Parent URL": "https://www.hirunews.lk/local-news.php?pageID=4659"
}