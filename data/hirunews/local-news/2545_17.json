{
       "Source": "hirunews",
       "Timestamp": "Saturday, 01 August 2020 - 15:44",
       "Headline": "මෙක්සිකෝව කොරෝනා මරණ අතින් ලොව තුන්වන තැනට",
       "News Content": "කොරෝනා වෛරස් මරණ වැඩිම සංඛ්‍යාවක් සිදුවූ රටවල් අතුරින් මෙක්සිකෝව දැන් තුන්වන තැනට පත්වී තිබෙනවා.\nඒ එරට කොරෝනා මරණ සංඛ්‍යාව 46,688 දක්වා ඉහළ යාමත් සමගයි.\nඑරට මුළු ආසාදිත සංඛ්‍යාව හාරලක්ෂ 24,637 ක්. කොරෝනා මරණ අනුපාතය අනුව, මෙතෙක් ලොව තුන්වන තැන රැදී සිටියේ මරණ 46,204ක් සිදුවූ මහා බ්‍රිතාන්‍යයයි.\nමෙක්සිකෝවේ කොරෝනා ආසාදිතය සංඛ්‍යාව ද නිල සංඛ්‍යාවට වඩා බෙහෙවින් ඉහළ අගයක් ගනු ඇති බව එරට බලධාරින්ම ප්‍රකාශ කරනවා.\nආර්ථික අර්බුදයකට මුහුණ දෙන මෙක්සිකෝව පසුගිය මැයි මාසයේ සිට රට නැවත විවෘත කිරීම ආරම්භ කළ අතර, ජුනි මාසය වනවිට කම්හල් සේවකයන් සියල්ලන්ම පාහේ සේවයට පැමිණියා.\nකෙසේ නමුත්, මෙක්සිකෝවේ කොරෝනා වෛරස් ව්‍යාප්ති කේන්ද්‍රය වන්නේ මෙම කම්හල් බව සඳහන්.",
       "URL": "https://www.hirunews.lk/246917/මෙක්සිකෝව-කොරෝනා-මරණ-අතින්-ලොව-තුන්වන-තැනට",
       "Category": "Local News",
       "Parent URL": "https://www.hirunews.lk/local-news.php?pageID=2545"
}