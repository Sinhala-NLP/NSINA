{
       "Source": "hirunews",
       "Timestamp": "Wednesday, 01 September 2021 - 6:47",
       "Headline": "පුරාවස්තු සෙවීමේ අරමුණින් කැනීම් කළ 12 දෙනෙකුට වැඩ වරදී",
       "News Content": "මිහින්තලය පොලිස් වසමේ නිලධාරින්ට ලද තොරතුරක් මත සිදු කළ වැටලීමකින් මිහින්තලය පොලිස් වසමේ රාජගිරි ලෙන් පිහිටි පුරා විද්‍යා භූමියේ කැණීම් සිදු කළ 12 දෙනෙකු අත්අඩංගුවට ගෙන තිබෙනවා.\nපුරාවස්තු සෙවීමේ අරමුණින් මෙම කැනීම් කටයුතු සිදු කර ඇති අතර, සැකකරුවන් සතු ව තිබුණු කැණීම් කිරීමට යොදාගන්නා උපකරණ ද පොලිස් භාරයට ගත් බවයි වාර්තා වන්නේ.\nඅවුරුදු 21ත් 52ත් අතර වයස්වල පසුවන සැකකරුවන් පිරිස අද (01) දින අනුරාධපුර මහේස්ත්‍රාත් අධිකරණයට ඉදිරිපත් කිරීමට නියමිත යි.\nසිද්ධිය සම්බන්ධ වැඩිදුර විමර්ශන මිහින්තලය පොලිසිය විසින් සිදු කරනු ඇති.",
       "URL": "https://www.hirunews.lk/281062/පුරාවස්තු-සෙවීමේ-අරමුණින්-කැනීම්-කළ-12-දෙනෙකුට-වැඩ-වරදී",
       "Category": "Local News",
       "Parent URL": "https://www.hirunews.lk/local-news.php?pageID=1719"
}