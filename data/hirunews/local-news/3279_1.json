{
       "Source": "hirunews",
       "Timestamp": "Thursday, 27 June 2019 - 10:53",
       "Headline": "පස් කණ්ඩියකට යටවී දෙදෙනෙකු මරුට",
       "News Content": "රක්වාන - පොතුපිටිය මහා විද්‍යාලයේ ඉදිකිරීමක් අතරතුර පස් කණ්ඩියක් කඩාවැටීමෙන් දෙදෙනෙකු මියගොස් තිබෙනවා.\nරක්වාන පොලීසියේ උසස් නිලධාරියෙකු කියා සිටියේ තවත් දෙදෙනෙකුද ඊට යටවී ඇති බවයි.\nගොඩනැගිල්ලක් ඉදිකිරිම සඳහා අත්තිවාරම කපමින් සිටියදී ඔවුන් මෙම අනතුරට ලක්ව තිබෙනවා.\nමියගොස් ඇත්තේ කුරුවිට ප්‍රදේශයේ පදිංචිකරුවන් දෙදෙනෙකු වන අතර, තුවාල ලැබූ අනෙක් කම්කරුවන් දෙදෙනා පොතුපිටිය රෝහලට ඇතුළත් කෙරුණා.\nඉන් එක් අයෙකු වැඩිදුර ප්‍රතිකාර සඳහා පසුව කලවාන මූලික රෝහල වෙත මාරු කර යැවුණු බවයි රෝහලේ ප්‍රකාශකයෙකු සඳහන් කළේ.",
       "URL": "https://www.hirunews.lk/219206/පස්-කණ්ඩියකට-යටවී-දෙදෙනෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=3279"
}