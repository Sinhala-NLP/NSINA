{
       "Source": "hirunews",
       "Timestamp": "Saturday, 08 August 2020 - 12:45",
       "Headline": "කාලගුණ විද්‍යා දෙපාර්තමේන්තුවෙන් අවධානයෙන් සිටින්නැයි නිවේදනයක්",
       "News Content": "කන්කසන්තුරය සිට මන්නාරම හරහා කොළඹ දක්වා සහ මාතර සිට පොතුවිල් දක්වා වන මුහුදු ප්‍රදේශවල සුළගේ වේගය ඉදිරි පැය 18 තුළ පැයට කිලෝමීටර් 60 දක්වා ඉහළ යා හැකි බව කාලගුණ විද්‍යා දෙපාර්තමේන්තුව පවසනවා.\nඑමෙන්ම, දිවයින වටා සෙසු මුහුදු ප්‍රදේශවල සුළගේ වේගය ද පැයට කිලෝමීටර් 50 දක්වා ඉහළ යා හැකි බවයි එම දෙපාර්තමේන්තුව සදහන් කළේ.\nධීවර සහ නාවික ප්‍රජාව මේ පිලිබදව ඉතා අවධානයෙන් කටයුතු කළ යුතු බව ද, එම දෙපාර්තමේන්තුව දැනුම් දෙනවා.\nබේරුවල සිට ගාල්ල හරහා හම්බන්තොට දක්වා වන වෙරළාසන්න මුහුදු ප්‍රදේශවල මුහුදුරළ මීටර් 2 ත් 2 යි දශම 5 ත් දක්වා ඉහළ යාමේ හැකියි.\nඑමෙන්ම, දිවයිනේ බොහෝ ප්‍රදේශවලට අද දිනයේත් වැසි ඇතිවිය හැකි බව කාලගුණ විද්‍යා දෙපාර්තමේන්තුව වැඩිදුරටත් සඳහන් කළා.\nමේ අතර, ගසක් කඩාවැටීම හේතුවෙන් කොළඹ - රත්නපුර ප්‍රධාන මාර්ගයේ රථවාහන ධාවනය ඇහැලියගොඩ - නාමල්පුර ප්‍රදේශයෙන් අද උදෑසන පැයකට වැඩි කාලයක් අවහිර වී තිබුණා.",
       "URL": "https://www.hirunews.lk/247355/කාලගුණ-විද්‍යා-දෙපාර්තමේන්තුවෙන්-අවධානයෙන්-සිටින්නැයි-නිවේදනයක්",
       "Category": "Local News",
       "Parent URL": "https://www.hirunews.lk/local-news.php?pageID=2532"
}