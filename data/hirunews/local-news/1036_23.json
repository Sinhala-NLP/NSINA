{
       "Source": "hirunews",
       "Timestamp": "Friday, 08 July 2022 - 16:59",
       "Headline": "වෙළෙඳ සහ ආයෝජන ක්ෂේත්‍රයන්ට ඉරානයේ සහාය",
       "News Content": "වෙළෙඳ සහ ආයෝජන ක්ෂේත්‍ර සම්බන්ධයෙන් ද්විපාර්ශ්වික සබඳතා වර්ධනය කරගැනීමට සහාය වන බව ඉරාන තානාපති හෂේම් අෂ්ජාසාදේ (Hashem Ashjazadeh) පවසනවා.\nජනාධිපති ගෝඨාභය රාජපක්ෂ සමග අද (08) පස්වරුවේ කොළඹ, කොටුව ජනාධිපති මන්දිරයේ දී පැවති හමුවේ දී යි තානාපතිවරයා මේ බව කියාසිටියේ.\nශ්‍රී ලංකාවේ තේ අපනයනයට සමගාමීව තෙල් හුවමාරු වැඩසටහනක් ක්‍රියාත්මක කිරීමට ඇති හැකියාව පිළිබඳ මෙහිදී දීර්ඝව සාකච්ඡාවට ලක්ව තිබෙනවා.\nඅවසන් අදියරේ පවතින මෙගා වො‍ට් 120ක ධාරිතාවයකින් යුත් උමාඔය ව්‍යාපෘතියේ ඉදිකිරීම් කඩිනමින් නිමකිරීම‍ට සැලසුම් කර ඇති බව පෙන්වා දුන් ජනාධිපතිවරයා කියාසිටියේ අපනයන ආර්ථිකය ශක්තිමත් කිරීමට දක්වන සහාය පිළිබඳ සිය ස්තූතිය පළ කරන බවයි.",
       "URL": "https://www.hirunews.lk/309457/වෙළෙඳ-සහ-ආයෝජන-ක්ෂේත්‍රයන්ට-ඉරානයේ-සහාය",
       "Category": "Local News",
       "Parent URL": "https://www.hirunews.lk/local-news.php?pageID=1036"
}