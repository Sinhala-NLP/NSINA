{
       "Source": "hirunews",
       "Timestamp": "Thursday, 07 January 2016 - 20:21",
       "Headline": "ඇඹිලිපිටිය පොලිසියේ 21 ක් මාරු වෙයි",
       "News Content": "ඇඹිලිපිටිය ප්‍රදේශයේ තරුණයකු මියයාම සම්බන්ධයෙන් සිදු කෙරෙන විමර්ශණයට අදාළව ඇඹිලිපිටිය පොලිසියේ නිලධාරීන් 21 දෙනෙකු වෙනත් පොලිස් ස්ථාන වෙත මාරුකර යවා තිබෙනවා.\nඇඹිලිපිටිය පොලිසියේ ස්ථානාධිපතිවරයා ද ඒ අතර වන බවයි පොලිසිය සඳහන් කලේ.\nපසුගියදා ඇඹිලිපිටිය ප්‍රදේශයේ නිවසක පැවති සාදයක් අතරතුර පොලිසිය සහ සාදයට එක්ව සිටි පිරිස් අතර ගැටුමක් හටගෙන තිබුනා.\nඑහිදී තුවාල ලබා රෝහල්ගතව ප්‍රතිකාර ලබමින් සිටි තරුණයකු අද පෙරවරුවේ ජීවිතක්ෂයට පත්ව තිබෙනවා.\nඑම සිද්ධිය පිළිබඳව පොලිසිය පරීක්ෂණයක් ආරම්භ කර තිබෙනවා.\nඑම පරීක්ෂනවලට අදාළවයි නිලධාරීන් 21 දෙනෙකු මාරුකර යවා ඇත්තේ.\nමෙම ගැටුමට විරෝධය පළ කරමින් අද ඇඹිලිපිටිය නගරයේ දැවැන්ත විරෝධතාවක් ද පැවැත්වුනා.",
       "URL": "https://www.hirunews.lk/123575/ඇඹිලිපිටිය-පොලිසියේ-21-ක්-මාරු-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=5218"
}