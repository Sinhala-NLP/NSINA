{
       "Source": "hirunews",
       "Timestamp": "Friday, 26 May 2023 - 13:14",
       "Headline": "සැහැල්ලු‍ දුම්රිය ව්‍යාපෘතිය අතරමඟ නතර කිරීම ගැන ජනපතිගෙන් කණගාටුව",
       "News Content": "ජපාන රජයේ සහයෙන් ක්‍රියාත්මක කිරිමට නියමිතව තිබූ කොළඹ සැහැල්ලු‍ දුම්රිය ව්‍යාපෘතිය අතරමඟ නතර කිරීම ගැන කණගාටුව පළ කරන බව ජනාධිපති රනිල් වික්‍රමසිංහ ප්‍රකාශ කළා.\nජපාන අගමැති ෆුමියෝ කිෂිඩා සමඟ ඊයේ පැවති හමුවේදි ජනාධිපතිවරයා මෙලෙස ජපාන රජයට සිය කණගාටුව ප්‍රකාශ කර ඇති බව සඳහන්.\nඑමෙන්ම විදේශ රටක මැදිහත්වීමෙන් සිදු කරන මහා පරිමාණ ව්‍යාපෘති දෙපාර්ශවයේ එකඟතාවක් නොමැතිව නවතා දැමීමට සහ අවලංගු කළ නොහැකි වන පරිදි ඉදිරියේදී නීති සම්පාදනය කරන බවයි ජනාධිපතිවරයා එහිදී සදහන් කළේ.\nමේ අතර ජනාධිපති රනිල් වික්‍රමසිංහ සහ සිංගප්පූරුවේ උප අගමැති ලෝරන්ස් වොන්ග් අතර හමුවක්ද ඊයේ ජපානයේ දී පවත්වා තිබෙනවා.\nඑහිදි සිංගප්පූරු නිදහස් වෙළඳ ගිවිසුම ක්‍රියාත්මක කිරීම සම්බන්ධයෙන් සාකච්ඡා කර ඇති බව සදහන්.",
       "URL": "https://www.hirunews.lk/336274/සැහැල්ලු‍-දුම්රිය-ව්‍යාපෘතිය-අතරමඟ-නතර-කිරීම-ගැන-ජනපතිගෙන්-කණගාටුව",
       "Category": "Local News",
       "Parent URL": "https://www.hirunews.lk/local-news.php?pageID=315"
}