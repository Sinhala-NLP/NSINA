{
       "Source": "hirunews",
       "Timestamp": "Thursday, 23 November 2017 - 17:11",
       "Headline": "ලග්ගලදී පාසල් සිසුන් ප්‍රවාහනය කල බස් රථයක් පෙරලේ",
       "News Content": "ලග්ගල - ගුරුවෙල හන්දිය ප්‍රදේශයේදී පාසල් ළමයින් ප්‍රවාහනය කරන බස්රථයක් පෙරලීමෙන් එහි ගමන් ගත් 21 දෙනෙකු තුවාල ලබා තිබෙනවා.\nතුවාල ලැබූවන් ලග්ගල රෝහලට ඇතුළත් කිරීමෙන් පසු බරපතල තත්ත්වයේ පසු වූ සිසුන් තුන්දෙනෙකු වැඩිදුර ප්‍රතිකාර සදහා මහියංගනය මහරෝහලට මාරු කර යැවුණු බවයි ලග්ගල පොලීසිය සදහන් කළේ.\nඅද දහවල් මෙලෙස අනතුරට ලක්වුණේ මහවැලි අධිකාරියට අයත් බස් රථයක් වන අතර, එහි ගමන් ගත් වැඩිහිටි පුද්ගලයින් දස දෙනෙකු ද තුවාල ලබා තිබෙනවා.\nතුවාල ලැබූ සිසුන් ලග්ගල - පල්ලේගම මධ්‍ය මහා විද්‍යා විද්‍යාලයේ ඉගෙනුම ලබන බවයි පොලීසිය කියා සිටියේ.",
       "URL": "https://www.hirunews.lk/176767/ලග්ගලදී-පාසල්-සිසුන්-ප්‍රවාහනය-කල-බස්-රථයක්-පෙරලේ",
       "Category": "Local News",
       "Parent URL": "https://www.hirunews.lk/local-news.php?pageID=4204"
}