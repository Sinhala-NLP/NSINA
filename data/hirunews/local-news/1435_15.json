{
       "Source": "hirunews",
       "Timestamp": "Monday, 10 January 2022 - 17:25",
       "Headline": "නව දේශපාලන පක්ෂ 03ක් ලියාපදිංචි කෙරේ",
       "News Content": "2021 වසරේ දේශපාලන පක්ෂ ලියාපදිංචිය සඳහා ඉදිරිපත් කරන ලද අයදුම්පත්‍ර අතරින් පක්ෂ 03 ක් ලියාපදිංචි කිරීමට මැතිවරණ කොමිෂන් සභාව තීරණය කර තිබෙනවා.\nඒ අනුව තමිල් මක්කල් කුට්ටනි, නව ලංකා නිදහස් පක්ෂය, ද්‍රවිඩ ප්‍රගතශීලී සන්ධානය යන දේශපාලන පක්ෂ මෙලෙස ලියාපදිංචි කර තිබෙනවා.\nඒ අනුව අදාළ නම්, ගැසට් නිවේදනයට ඇතුළත් කෙරෙන බවයි මැතිවරණ කොමිසම නිවේදනය කළේ.\n2022 වසරේ දේශපාලන පක්ෂ ලියාපදිංචිය සඳහා ද මේ වන විට අයදුම්පත් කැඳවා තිබෙනවා.\nනොකඩවා සභා වාර 3ක් හෝ දින 90ක් සභා රැස්වීම් සඳහා නොපැමිණීම නිසා සභික ධුරය අහිමි වු පළාත් පාලන ආයතනවල යම් සභිකයෙක් නැවත එම සභා කාලය තුළ පත් සභික ධුරයක් සඳහා පත් කිරීම පළාත් පාලන ආයතන ඡන්ද විමසිම් ආඥා පනත අනුව කළ නොහැකි බවටයි කොමිසම තීරණය කර ඇත්තේ.",
       "URL": "https://www.hirunews.lk/293576/නව-දේශපාලන-පක්ෂ-03ක්-ලියාපදිංචි-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=1435"
}