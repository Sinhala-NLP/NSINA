{
       "Source": "hirunews",
       "Timestamp": "Sunday, 26 March 2023 - 15:16",
       "Headline": "මැතිවරණ කොමිෂන් සභාව අගමැතිට කළ විශේෂ ඉල්ලීම",
       "News Content": "පළාත් පාලන ආයතන ඡන්ද විමසීම සම්බන්ධයෙන් සාකච්ඡාවක් ලබාදෙන ලෙසට මැතිවරණ කොමිසන් සභාව අග්‍රාමාත්‍ය දිනේෂ් ගුණවර්ධනගෙන් ඉල්ලීමක් කර තිබෙනවා.\nඅග්‍රාමාත්‍යවරයා වෙත ලිඛිතව මෙම ඉල්ලීම ලැබී තිබූ බවයි අග්‍රාමාත්‍ය කාර්යාලය සඳහන් කළේ.\nපළාත් පාලන ඡන්ද විමසීම සම්බන්ධයෙන් මතුව ඇති ගැටලු පිළිබඳව සාකච්ඡා කිරීම සඳහා අවස්ථාව ලබාදෙන ලෙස මෙමඟින් දැනුම් දී තිබෙනවා.\nඒ අනුව එළැඹෙන සතියේ දී මැතිවරණ කොමිෂන් සභාව වෙත සාකච්ඡාවක් ලබාදෙනු ඇති බවටයි වාර්තා වන්නේ.",
       "URL": "https://www.hirunews.lk/330979/මැතිවරණ-කොමිෂන්-සභාව-අගමැතිට-කළ-විශේෂ-ඉල්ලීම",
       "Category": "Local News",
       "Parent URL": "https://www.hirunews.lk/local-news.php?pageID=452"
}