{
       "Source": "hirunews",
       "Timestamp": "Wednesday, 07 August 2019 - 7:32",
       "Headline": "ඉන්දීය හිටපු විදේශ ඇමති සුෂ්මා ස්වරාජ් අභාවප්‍රාප්ත වෙයි",
       "News Content": "ඉන්දියාවේ හිටපු විදේශ ඇමතිනි, භාරතීය ජනතා පක්ෂයේ ජ්‍යෙෂ්ඨ නායිකාවක වූ සුෂ්මා ස්වරාජ් ඊයේ හදිසියේ අභාවප්‍රාප්ත වී තිබෙනවා.\nමියයනවිට 67 වන වියේ පසුවූ ඇය, හෘදයාබාධයක් වැළඳීම හේතුවෙන් දිල්ලියේ පෞද්ගලික රෝහලකට ඇතුළත් කිරීමෙන් පසුව මියගිය බවයි NDTV පුවත් සේවය වාර්තා කළේ.\n1952 පෙබරවාරි මස 14 වනදා උපත ලද ඇය, විදේශ කටයුතු අමාත්‍ය ධුරය ඇතුලූ අමාත්‍ය ධුර රැසක් පසුගිය කාලයේ හොබවා තිබෙනවා.\nනීතීඥවරියක වන ඇයගේ අභාවය ඉන්දීය දේශපාලනයට දැරිය නොහැකි පාඩුවක් බවයි අග්‍රාමාත්‍ය නරේන්ද්‍ර මෝදි ප්‍රකාශ කළේ.",
       "URL": "https://www.hirunews.lk/221703/ඉන්දීය-හිටපු-විදේශ-ඇමති-සුෂ්මා-ස්වරාජ්-අභාවප්‍රාප්ත-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=3212"
}