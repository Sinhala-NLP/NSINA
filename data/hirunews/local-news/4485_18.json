{
       "Source": "hirunews",
       "Timestamp": "Saturday, 03 June 2017 - 22:45",
       "Headline": "හිසට සෙවණක් නොමැතිව වැසිකිළියක දිවි ගෙවන අසරණ පවුලක්",
       "News Content": "හිසට සෙවණක්, එය ඕනෑම කෙනෙකුගේ මූලික අවශ්‍යතාවයක්.\nඑහෙත් එම සෙවණ පොදු වැසිකිළියක් වුවහොත්, එහි ඔබට ජීවත්විය හැකිද?\nවසර ගණනාවක සිට වැසිකිළියක ජීවත් වන අසරණ පවුලක් පිළිබඳ මේ අනුවේදනීය පුවත අපට වාර්තා වුණේ පොළොන්නරුවෙන්.\nමෙම පොදු වැසිකිළියේ පිරිසිදු කිරීමේ කටයුතුවලින් උපයාගන්නා සොච්චම් මුදලකින් හා කුලී වැඩ කිරීමෙන් උපයාගන්නා මුදලින් ඔවුන් දෛනික ජීවිතය සරිකරගන්නවා.\nකුලී වැඩ සඳහාද ඔවුනට ඉඩක් නොලැබෙන්නේ වැසිකිළිය තුළ ගෙවන ජීවිතය හේතුවෙන් සමාජයෙන් කොන් කිරීම නිසයි.\nඋතුරු මැද පළාත් රත්නදීප නගර ගම්මාන නිවාස ව්‍යාපෘතිය යටතේ මෙම පවුලට නිවසක් සකසා දීමට 2017 වසරේ ජනවාරි 20 වැනිදා ලියවිල්ලකින් පොරොන්දු වී ඇති නමුත් එය තවම ඉටුවී නැහැ.",
       "URL": "https://www.hirunews.lk/162777/හිසට-සෙවණක්-නොමැතිව-වැසිකිළියක-දිවි-ගෙවන-අසරණ-පවුලක්",
       "Category": "Local News",
       "Parent URL": "https://www.hirunews.lk/local-news.php?pageID=4485"
}