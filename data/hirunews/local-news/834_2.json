{
       "Source": "hirunews",
       "Timestamp": "Friday, 30 September 2022 - 14:06",
       "Headline": "ගලෙන්බිඳුණුවැව රෝහල ඉදිරිපිට විරෝධතාවක් (වීඩියෝ)",
       "News Content": "ගලෙන්බිඳුණුවැව රෝහලේ වෛද්‍යවරුන්ගේ හා හෙද කාර්ය මණ්ඩලයේ නොසැල්ලකිල්ලෙන් ජිවිතයක් අහිමි වූ බවට චෝදනා කරමින් ප්‍රදේශවාසින්\nපිරිසක් ගලෙන්බිඳුනුවැව රෝහල ඉදිරිපිට විරෝධතාවක නිරත වුණා.\nඒ, මිය ගිය පුද්ගලයාගේ දේහය ද රෝහල ඉදිරිපිටට ගෙන එමින්.\nගලෙන්බිඳුණුවැව අක්කර 20 ප්‍රදේශයේ පදිංචි 39 හැවිරිදි දෙදරු පියෙකු ගලෙන්බිඳුණුවැව රෝහලට ඇතුලත් කර තිබුණේ, අම්ලපිත්ත රෝගී තත්ත්වය උත්සන්න වීම හේතුවෙන්.\nකෙසේ වෙතත් එම රෝගියා පසුගිය 27 වැනි දා රෝහල් නේවාසික ව ප්‍රතිකාර ලබන අතරතුර දී ජීවිතක්ෂයට පත් වී තිබෙනවා.\nඥාතීන් චෝදනා කරන්නේ, වෛද්‍යවරු ඇතුළු රෝහල් කාර්ය මණ්ඩලය නිසියාකාරයෙන් ප්‍රතිකාර නො කිරීම හේතුවෙන් රෝගියා මියගොස් ඇති බවට යි.\nමිය ගිය පුද්ගලයාගේ දේහය පිළිබඳ අවසන් කටයුතු ඊයේ (29) පස්වරුවේ සිදු කෙරුණු අතර ඥාතීන් හා ප්‍රදේශවාසීන් එම දේහය රෝහල ඉදිරිපිටට ගෙනවිත් විරෝධතාවේ නිරත වුණා.",
       "URL": "https://www.hirunews.lk/316700/ගලෙන්බිඳුණුවැව-රෝහල-ඉදිරිපිට-විරෝධතාවක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=834"
}