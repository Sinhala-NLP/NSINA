{
       "Source": "hirunews",
       "Timestamp": "Friday, 09 June 2017 - 12:47",
       "Headline": "රට වෙනුවෙන් හිරු සහන යාත්‍රා ක්‍රියාන්විතයේ 12 වන අදියර කළුතර සහ රත්නපුරයට",
       "News Content": "ආපදා තත්ත්වයෙන් විපතට පත් සහෝදර ජනතාවට සහන සැලසීම අරමුණු කරගනිමින් ආරම්භ කළ රට වෙනුවෙන් හිරු, හිරු සහන යාත්‍රා ක්‍රියාන්විතයේ 12 වන ආධාර තොගය රත්නපුර සහ කළුතර දිස්ත්‍රික්කවල විපතට පත්වූවන් වෙත ලබාදීම අද (09) සිදු කෙරෙනවා.\nමීට පෙර 11 වන ආධාර තොගයද පෙරේදා දිනයේ කළුතර සහ රත්නපුර දිස්ත්‍රික්කයේ විපතට පත් ජනතාව වෙත බෙදාදීම සිදුකරනු ලැබුවා.\nඅද දිනයේ අදාළ ද්‍රව්‍යමය ආධාර බෙදාදීම සිදුකරනු ලබන්නේ මෙතෙක් ආධාර නොලැබුණු විපතට පත් ජනතාවට වීම විශේෂත්වයක්.\nමේ අතර, අයහපත් කාලගුණයෙන් විපතට පත් අපේම සහෝදර ජනතාවගේ සෞඛ්‍ය නගා සිටුවීමේ අරමුණින් ආරම්භ කළ රට වෙනුවෙන් හිරු සෞඛ්‍ය ක්‍රියාන්විතය ඊයේ හත්වන දිනටත් සාර්ථකව ක්‍රියාත්මක වුණා.\nඒ, කළුතර - අඟුරුවාතොට - උඩුවර - උක්කල්ල - ශ්‍රී අභිනවාරාම විහාරස්ථානයේදීයි.",
       "URL": "https://www.hirunews.lk/163174/රට-වෙනුවෙන්-හිරු-සහන-යාත්‍රා-ක්‍රියාන්විතයේ-12-වන-අදියර-කළුතර-සහ-රත්නපුරයට",
       "Category": "Local News",
       "Parent URL": "https://www.hirunews.lk/local-news.php?pageID=4477"
}