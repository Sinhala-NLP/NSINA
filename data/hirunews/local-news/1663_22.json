{
       "Source": "hirunews",
       "Timestamp": "Tuesday, 28 September 2021 - 13:16",
       "Headline": "යුරෝපා නියෝජිතයින් මුස්ලිම් කොංග්‍රසය සහ ටී.එන්.ඒ හමුවට",
       "News Content": "ජී.එස්.පී ප්ලස් බදු සහනය දීර්ඝ කරන්නේ ද නැද් ද යන්න සම්බන්ධයෙන් සොයා බැලීම සඳහා මෙරටට පැමිණ සිටින යුරෝපා සංගමයේ නියෝජිත පිරිස අද පෙරවරුවේ ශ්‍රී ලංකා මුස්ලිම් කොංග්‍රසය සමඟ සාකච්ඡාවක් පවත්වා තිබෙනවා.\nඒ, කොළඹ පිහිටි එම පක්ෂ මූලස්ථානයේදි යි.\nමෙම සාකච්ඡාව සඳහා මුස්ලිම් කොංග්‍රසයේ නායක පාර්ලිමේන්තු මන්ත්‍රී රාවුෆ් හකීම් සහ පක්ෂයේ මහ ලේකම් නිසාම් කාරියප්පර් එක් ව සිටියා.\nමේ අතර යුරෝපා සංගමයේ නියෝජිතයන් පිරිස අද පස්වරුවේ දෙමළ ජාතික සන්ධානයේ සාමාජිකයින් ද හමුවීමට නියමිතයි.\nඒ, එම සන්ධානයේ නායක පාර්ලිමේන්තු මන්ත්‍රී ආර්. සම්බන්ධන්ගේ වැල්ලවත්තේ පිහිටි නිවසේදි යි.\nජී.එස්.පී ප්ලස් බදු සහනය දීර්ඝ කරන්නේ ද නැද්ද යන්න සම්බන්ධයෙන් සොයා බැලීම සඳහා යුරෝපා සංගමයේ නියෝජිත පිරිස මෙරටට පැමිණියේ ඊයේ දිනයේ යි.\nඔවුන් විදේශ අමාත්‍ය මහාචාර්ය ජී.එල් පීරිස් ලබන මස පළමුවනදා හමුවීමට නියමිත යි.",
       "URL": "https://www.hirunews.lk/283457/යුරෝපා-නියෝජිතයින්-මුස්ලිම්-කොංග්‍රසය-සහ-ටී-එන්-ඒ-හමුවට",
       "Category": "Local News",
       "Parent URL": "https://www.hirunews.lk/local-news.php?pageID=1663"
}