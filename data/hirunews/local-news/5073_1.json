{
       "Source": "hirunews",
       "Timestamp": "Tuesday, 26 April 2016 - 7:12",
       "Headline": "උතුරු පළාත් සභාවේ ෆෙඩරල් යෝජනාව ගැන කලබල විය යුතු නැහැ",
       "News Content": "ෆෙඩරල් ක්‍රමයක් ඉල්ලා උතුර පළාත් සභාව සම්මත කර ගත් යෝජනාව සම්බන්ධයෙන් කලබල විය යුතු නැතැයි උතුරු පළාත් ආණ්ඩුකාර රෙජිනෝල්ඞ් කුරේ ප්‍රකාශ කළා.\nහිරු ප්‍රවෘත්ති අංශයට අදහස් දක්වමින් ආණ්ඩුකාරවරයා කියා සිටියේ අදාළ යෝජනාව අධ්‍යයනය කිරීමෙන් පසු තම අදහස ප්‍රකාශයට පත් කරන බවයි.\nමෙවැනි යෝජනා අනෙකුත් පළාත් සභා විසින් ද මීට පෙර සම්මත කරගෙන ඇති බව ප්‍රකාශ කළ උතුර පළාත් ආණ්ඩුකාරවරයා කියා සිටියේ යෝජනාවක් ඉදිරිපත් වූ පමණින් එය නීතියක් බවට පත් නොවන බවයි.\nඋතුරු සහ නැගෙනහිර පළාත් එක් කර දෙමළ ජනතාව වෙනුවෙන් ෆෙඩරල් පාලන ක්‍රමයක් ස්ථාපිත කළ යුතු බවට වූ මෙම යෝජනාව පසුගිය සිකුරාදා උතුරු පළාත් සභාව මගින් සම්මත කර ගත්තා.\nකෙසේ වෙතත්ල මෙම යෝජනාව ශ්‍රී ලංකා නිදහස් පක්ෂය ප්‍රතික්ෂේප කරන බවයි කොළඹ ඊයේ පැවැති මාධ්‍ය හමුවකට එක්වෙමින් අමාත්‍ය මහින්ද සමරසිංහ සදහන් කළේ.",
       "URL": "https://www.hirunews.lk/131739/උතුරු-පළාත්-සභාවේ-ෆෙඩරල්-යෝජනාව-ගැන-කලබල-විය-යුතු-නැහැ",
       "Category": "Local News",
       "Parent URL": "https://www.hirunews.lk/local-news.php?pageID=5073"
}