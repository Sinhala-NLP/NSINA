{
       "Source": "hirunews",
       "Timestamp": "Friday, 09 December 2022 - 14:58",
       "Headline": "ශිෂ්‍යත්ව උපකාරක පන්ති පැවැත්වීමේ අවසන් දිනය ප්‍රකාශයට පත් කෙරේ",
       "News Content": "එළඹෙන 14 වැනිදා මධ්‍යම රාත්‍රී 12න් පසු පහ ශ්‍රේණිය ශිෂ්‍යත්ව විභාගය සඳහා වන උපකාරක පන්ති පැවැත්වීම තහනම් කරමින් අධ්‍යාපන අමාත්‍යංශය නිවේදනයක් නිකුත් කර තිබෙනවා.\nඅදාල තහනම වලංගු වන්නේ ශිෂ්‍යත්ව විභාගය පැවැත්වෙන තුරු පමණක් වන අතර එම තහනම පනවා ඇත්තේ 1927/49 දරණ අති විශේෂ ගැසට් නිවේදනය මගින් සංශෝධිත 1968 අංක 25 දරණ ප්‍රසිද්ධ විභාග පනතෙහි 22 වගන්තිය යටතේ නියෝග ප්‍රකාර අනුවයි.\nඒ අනුව විභාග අපේක්ෂයින් සඳහා උපකාරක පන්ති සංවිධානය කිරීම සහ එම පන්ති මෙහෙයවීම, විෂයානුබද්ධ දේශන සහ සම්මන්ත්‍රණ සහ වැඩමුළු පැවැත්වීම, අනුමාන ප්‍රශ්න පත්‍ර මුද්‍රණය කිරීම සහ බෙදා හැරීම ආදිය තහනම් වනු ඇති.",
       "URL": "https://www.hirunews.lk/322293/ශිෂ්‍යත්ව-උපකාරක-පන්ති-පැවැත්වීමේ-අවසන්-දිනය-ප්‍රකාශයට-පත්-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=678"
}