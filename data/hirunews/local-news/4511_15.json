{
       "Source": "hirunews",
       "Timestamp": "Thursday, 18 May 2017 - 16:31",
       "Headline": "බස් රථයක් ප්‍රපාතයකට පෙරලීමෙන් 16 ක් රෝහලට (ඡායාරූප)",
       "News Content": "නුවරඑළිය සහ පට්ටිපොළ අතරදී බස් රථයක් ප්‍රපාතයකට පෙරලීමෙන් 16 දෙනෙකු තුවාල ලබා තිබෙනවා.\nඔවුන් නුවරඑළිය රෝහලට ඇතුලත් කර ඇති බවයි අප වාර්තාකරු සඳහන් කළේ.\nඅද පස්වරු 3 ට පමණ මෙලෙස අනතුරට ලක්වී ඇත්තේ නුවරඑළියේ සිට පට්ටිපොළ දක්වා ගමන් ගත් බස් රථයක්.\nඑය අඩි 35 ක පමණ ප්‍රපාතයකට පෙරලී ඇති බව අප වාර්තාකරු සඳහන් කළා.\nපොලිසිය සදහන් කළේ බස් රථයේ රියදුරුගේ අසුන අසල දොර හදිසියේ විවෘත වී, එය වසා දැමීමට රියදුරු උත්සාහ කිරීමත් සමග ඔහුට බස් රථය පාලනය කර ගැනීමට නොහැකි වී ඇති බවයි.\nතුවාල ලැබූවන්ගේ තත්ත්වය බරපතල නොවන බව සදහන්.",
       "URL": "https://www.hirunews.lk/161609/බස්-රථයක්-ප්‍රපාතයකට-පෙරලීමෙන්-16-ක්-රෝහලට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4511"
}