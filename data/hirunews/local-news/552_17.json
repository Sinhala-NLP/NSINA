{
       "Source": "hirunews",
       "Timestamp": "Tuesday, 07 February 2023 - 9:46",
       "Headline": "ක්‍රීඩා ඇමති දුම්රියෙන් මහනුවරට",
       "News Content": "ක්‍රීඩා හා යෞවන කටයුතු අමාත්‍ය රොෂාන් රණසිංහ අද(07) උදෑසන කොළඹ සිට පොඩි මැණිකේ දුම්රියෙන් මහනුවර බලා ගොස් තිබෙනවා.\nමහනුවර පල්ලෙකැලේ දී අද(07) පැවැත්වෙන මධ්‍යම පළාත් ක්‍රීඩා හා තරුණ කටයුතු ඒකාබද්ධ ප්‍රවේශ වැඩසටහනට එක්වීම සඳහා යි අමාත්‍යවරයා මෙලෙස කොළඹ කොටුවේ සිට මහනුවර බලා දුම්රියෙන් ගොස් ඇත්තේ.\nරජයේ වියදම් අවම කිරීමට කටයුතු කරන ලෙස ජනාධිපතිවරයා ලබා දී ඇති උපදෙස් අනුව, තම අමාත්‍යංශයේ කටයුතුවලදී ගමන් වියදම් සඳහා වැය කෙරෙන මුදල අවම කරගැනීමට සිය ගමන් සඳහා මෙලෙස පොදු ප්‍රවාහන සේවාව භාවිත කිරීමට අමාත්‍යවරයා තීරණය කර ඇති බව සඳහන්.\nඅමාත්‍යවරයා සමඟ මෙම ගමන සඳහා අර්ජුන රණතුංග ද එක් වුණා.",
       "URL": "https://www.hirunews.lk/326864/ක්‍රීඩා-ඇමති-දුම්රියෙන්-මහනුවරට",
       "Category": "Local News",
       "Parent URL": "https://www.hirunews.lk/local-news.php?pageID=552"
}