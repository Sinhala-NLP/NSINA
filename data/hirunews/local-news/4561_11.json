{
       "Source": "hirunews",
       "Timestamp": "Sunday, 16 April 2017 - 13:22",
       "Headline": "ගම්බිම් බලා ගිය අයට නැවත එන්න බස් සහ විශේෂ දුම්රිය සේවා",
       "News Content": "අලුත් අවුරුද්ද වෙනුවෙන් ගම්බිම් බලා ගිය මගී ජනතාවට නැවත පැමිණීම සදහා ඉදිරි දින කිහිපයේදීත් විශේෂ දුම්රිය කිහිපයක් ධාවනයට එක් කර ඇති බව දුම්රිය දෙපාර්තමේන්තුව පවසනවා.\nදුම්රිය සාමාන්‍යාධිකාරි බී.පී.ඒ.ආරියරත්න කියා සිටියේ හෙට දිනයේ සිට කාර්යාලීය දුම්රිය සේවාවන් ද සුපුරුදු පරිදි සිදුකෙරෙන බවයි.\nකොළඹට පැමිණෙන මගී ජනතාවගේ අවශ්‍යතා පරිදි බස් රථ ධාවනයට යෙදවීමට ද කටයුතු කර ඇති බව ජාතික ගමනාගමන කොමිෂන් සභාවේ සභාපති එම්.ඒ.පී. හේමචන්ද්‍ර හිරු ප්‍රවෘත්ති අංශයට සදහන් කළා.\nමේ අතර, ශ්‍රී ලංකා ගමනාගමන මණ්ඩලයේ සභාපති රමාල් සිරිවර්ධන කියා සිටියේ මගී ජනතාවගේ අවශ්‍යතා පරිදි ලංගම බස් යෙදවීමට නිලධාරින්ට උපදෙස් ලබාදී ඇති බවයි.",
       "URL": "https://www.hirunews.lk/159293/ගම්බිම්-බලා-ගිය-අයට-නැවත-එන්න-බස්-සහ-විශේෂ-දුම්රිය-සේවා",
       "Category": "Local News",
       "Parent URL": "https://www.hirunews.lk/local-news.php?pageID=4561"
}