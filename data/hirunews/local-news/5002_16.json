{
       "Source": "hirunews",
       "Timestamp": "Friday, 17 June 2016 - 11:11",
       "Headline": "3වසරේ නංගියෙක්ට පාසලේදීම අක්කෙක් කරපු වැඩේ",
       "News Content": "බලහත්කාරයෙන් පාසල්  දැරියකට බෙහෙත් ද්‍රව්‍යයක් එන්නත් කිරිමේ සිද්ධියක් සම්බන්ධයෙන් පොළොන්නරුව පොලිසීය  පරීක්ෂණ ආරම්භ කර තිබෙනවා.\nපොළොන්නරුව ප්‍රදේශයේ පාසලක  3ශ්‍රේණියේ දැරියකට  එම විද්‍යාලයේම ඉහළ පන්තියක සිසුවියක විසින් එන්නත් කටුවකින් කිසියම් ද්‍රව්‍යයක් එන්නත් කර ඇතැයි සදහන්.\nරෝගාතුර වූ එම දැරිය ප්‍රතිකාර ගැනීම සදහා පොළොන්නරුව මහ රෝහලට ඇතුළත් කර තිබෙනවා.\nසිද්ධියට ලක්වු දැරිය පාසලේ වැසිකිලියට ගොස් නැවැත පැමිණෙමින් සිටියදී අනෙක් ශිෂ්‍යයාව ඇය බලහත්කාරයෙන් කැදවා ගෙන ගොස් යම් ද්‍රව්‍යයක් එන්නත් කල බවටයි පොලිසීයට  වාර්තා වී ඇත්තේ.\nසිද්ධිය සම්බන්ධයෙන්  පොළොන්නරුව පොලිසීයයි වැඩිදුර පරීක්ෂණ මෙහෙයවන්නේ.",
       "URL": "https://www.hirunews.lk/135790/3වසරේ-නංගියෙක්ට-පාසලේදීම-අක්කෙක්-කරපු-වැඩේ",
       "Category": "Local News",
       "Parent URL": "https://www.hirunews.lk/local-news.php?pageID=5002"
}