{
       "Source": "hirunews",
       "Timestamp": "Saturday, 27 January 2018 - 19:30",
       "Headline": "කෝටි 2 ක මත්ද්‍රව්‍ය සමග නයිජීරියානු කාන්තාවක් කොටුවෙයි",
       "News Content": "අයිස් නැමති මත්ද්‍රව්‍ය කිලෝග්‍රෑම් 2 යි ග්‍රෑම් 28 ක් සමග නයිජීරියානු ජාතික කාන්තාවක් කටුනායක ගුවන්තොටුපලේදී අත්අඩංගුවට ගෙන තිබෙනවා.\nඅද සවස සැකකාරිය අත්අඩංගුවට ගෙන ඇත්තේ ගුවන් තොටුපල පොලිස් මත්ද්‍රව්‍ය නාශක කාර්යාංශය විසින්.\n21 හැවිරිදි මෙම කාන්තාවගේ ගමන් බෑගයක ව්‍යාජ ලෙසට සකස් කළ පතුලක තිබී මෙම මත්ද‍්‍රව්‍ය හමුවී තිබෙනවා.\nඒවායෙහි වටිනාකම රුපියල් මිලියන 20 ක් පමණ වන බවයි පොලිසිය සඳහන් කළේ.\nසැකකාර නයිජීරියානු ජාතික කාන්තාව මිනුවන්ගොඩ මහේස්ත්‍රාත් අධිකරණයට ඉදිරිපත් කර රැඳවුම් නියෝග ලබාගැනීමට නියමිත බව පොලිසිය වැඩිදුරටත් ප්‍රකාශ කළා.",
       "URL": "https://www.hirunews.lk/182210/කෝටි-2-ක-මත්ද්‍රව්‍ය-සමග-නයිජීරියානු-කාන්තාවක්-කොටුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=4105"
}