{
       "Source": "hirunews",
       "Timestamp": "Tuesday, 02 January 2018 - 7:53",
       "Headline": "ජනපති නෙල්ලිගල ජාත්‍යන්තර බෞද්ධ මධ්‍යස්ථානයට",
       "News Content": "මහනුවර - නෙල්ලිගල ජාත්‍යන්තර බෞද්ධ මධ්‍යස්ථානයේ තෙවර්ෂ පූර්ණ පුන්‍ය මහෝත්සවය ජනාධිපති මෛත්‍රීපාල සිරිසේනගේ ප්‍රධානත්වයෙන් ඊයේ (01) පැවැත්වුණා.\nඑම අවස්ථාවට එක්වූ ජනාධිපතිවරයාට නෙල්ලිගල බෞද්ධ මධ්‍යස්ථානාධිපති පූජ්‍ය වතුර කුඹුරේ ධම්මරතන ස්වාමින් වහන්සේ විසින් විශේෂ සිහිවටන තිළිණයක් පිළිගැන්වූ බවයි ජනාධිපති මාධ්‍ය ඒකකය සඳහන් කළේ.\nබෞද්ධ මධ්‍යස්ථානයේ ප්‍රාකාර බැමි සහිත සංවර්ධනය කරන ලද ඉහළ මළුව ජනාධිපතිවරයා අතින් එහිදී විවෘත කෙරුණා.\nඉන් අනතුරුව, ශ්‍රී ශාක්‍යසිංහ සුගන්ධකුටිය වෙත ගිය ජනාධිපතිවරයා එහි තැන්පත් කර ඇති ශ්‍රී ධාතූන් වහන්සේ වෙත පුෂ්පෝපහාර දැක්වීම ද සිදුකළ බවයි ජනාධිපති මාධ්‍ය අංශය සඳහන් කළේ.",
       "URL": "https://www.hirunews.lk/179901/ජනපති-නෙල්ලිගල-ජාත්‍යන්තර-බෞද්ධ-මධ්‍යස්ථානයට",
       "Category": "Local News",
       "Parent URL": "https://www.hirunews.lk/local-news.php?pageID=4146"
}