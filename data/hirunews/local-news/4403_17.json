{
       "Source": "hirunews",
       "Timestamp": "Tuesday, 25 July 2017 - 19:45",
       "Headline": "හොරෙන් තියාගත් අලි-ඇතුන් 21ට හෙට වෙන දේ",
       "News Content": "නීති විරෝධී ලෙස ගෙවතුවල හා පන්සල් භූමිවල රඳවා සිටියදී අත්අඩංගුවට ගැනුන අලි-ඇතුන් 21 දෙනා පෙරහර සඳහා පමණක් ලබා දෙන්නැයි එම සතුන්ගේ හිමිකරුවන් කරුණු දක්වමින් අධිකරණයෙන් අද(25) ඉල්ලීමක් කළා.\nකොන්දේසි සහිතව පෙරහර සඳහා පමණක් දෙන්නේද නැද්ද යන්න තීන්දුව හෙට(26) ලබා දෙන බවයි කොළඹ ප්‍රධාන මහේස්ත්‍රාත්වරයා කියා සිටියේ.\nනීතිපති වෙනුවෙන් අතිරේක සොලිස්ටර් ජනරාල් දිලීප පිරිස් පෙනී සිටිමින්, ලබන සතියේ ශ්‍රී දළදා පෙරහර පැවැත්වෙන නිසා කොන්දේසිවලට යටත්ව සතර මහා දේවාල ඇතුළු නිලමේවරුන් නිර්දේශ කරන අලි ඇතුන් පමණක් ලබා දීමට අපරාධ පරීක්ෂණ දෙපාර්තමේන්තුව හා වන ජීවි දෙපාර්තමේන්තුව කැමති බව සඳහන් කර තිබෙනවා.\nඑහෙත් හිටපු මහේස්ත්‍රාත් තිළිණ ගමගේ සතුව තිබී අත්අඩංගුවට ගත අලියා ලබාදිය නොහැකි බවා කියා සිටියා. ඒ ඒ ගැන පරීක්ෂණ සිදු වන නිසාවෙන්.",
       "URL": "https://www.hirunews.lk/166769/හොරෙන්-තියාගත්-අලි-ඇතුන්-21ට-හෙට-වෙන-දේ",
       "Category": "Local News",
       "Parent URL": "https://www.hirunews.lk/local-news.php?pageID=4403"
}