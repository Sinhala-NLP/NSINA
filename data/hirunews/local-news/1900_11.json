{
       "Source": "hirunews",
       "Timestamp": "Monday, 07 June 2021 - 19:13",
       "Headline": "මහ බැංකුවෙන් බලපත්‍රලාභී බැංකු වෙත දැනුම්දීමක්",
       "News Content": "කොවිඩ් 19 ව්‍යාප්තිය හේතුවෙන් සංචරණ සීමා පනවා තිබුණද අත්‍යවශ්‍ය බැංකු සේවා අඛණ්ඩව පවත්වාගෙන යන ලෙසට ශ්‍රී ලංකා මහ බැංකුව සියලුම බලපත්‍රලාභී බැංකු වෙත දැනුම්දී තිබෙනවා.\nඒ සඳහා මහ බැංකුව විසින් සෞඛ්‍ය සේවා අධ්‍යක්ෂ ජනරාල්වරයාගේ සහ පොලිස්පතිවරයාගේ එකඟත්වය ලබාගෙන ඇති බවයි මහ බැංකුවේ බැංකු අධීක්ෂණ දෙපාර්තමේන්තුව සඳහන් කළේ.\nඑහිදී වෙළඳ මූල්‍ය පහසුකම්, භාණ්ඩාගාර සේවා, නිශ්කාෂණ කටයුතු, වේතන හා විශ්‍රාම වැටුප් ගෙවීම වැනි අත්‍යවශ්‍ය බැංකු සේවා මෙන්ම ගණුදෙනුකරුවන්ගේ අනෙකුත් හදිසි ඉල්ලීම්වලට ප්‍රතිචාර දැක්වීම සඳහා බැංකු ශාඛා විවෘතව තැබිය යුතු බවයි මහ බැංකුව බලපත්‍රලාභී බැංකුවලට දැනුම්දී ඇත්තේ.",
       "URL": "https://www.hirunews.lk/273651/මහ-බැංකුවෙන්-බලපත්‍රලාභී-බැංකු-වෙත-දැනුම්දීමක්",
       "Category": "Local News",
       "Parent URL": "https://www.hirunews.lk/local-news.php?pageID=1900"
}