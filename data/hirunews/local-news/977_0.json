{
       "Source": "hirunews",
       "Timestamp": "Sunday, 31 July 2022 - 19:21",
       "Headline": "ඇහැටුවැව දී එකම පවුලේ සොහොයුරන් දෙදෙනෙකු පැහැර ගනී",
       "News Content": "එකම පවුලේ සොහොයුරන් දෙදෙනෙකු මෝටර් රථයකින් පැමිණි පිරිසක් විසින් පැහැරගෙන යාමේ පුවතක් ගල්ගමුව - ඇහැටුවැව - දිවුල්ගනේ ප්‍රදේශයෙන් වාර්තා වනවා.\nපෙරේදා සුදු පැහැති මෝටර් රථයකින් පැමිණි තුන් දෙනෙකු වෙළඳසැලකට පැමිණ මෙම දරුවන් දෙදෙනා පිළිබඳව විමසා ඇති අතර එක් දරුවෙකු මහ මග ගමන් ගනිමින් සිටියදී පැහැරගෙන ගොස් පහරදී ඔවුන්ගේ ඩුබායි හි සිටින මිතුරෙකුගේ බිරිඳට මුහුණු පොත ඔස්සේ පණිවුඩ යොමු කිරීම සම්බන්ධයෙන් ප්‍රශ්න කර තිබුණා.\n5 හැවිරිදි සිය සහෝදරයා එය සිදුකළ බවට එහිදී ඔහු ප්‍රකාශ ඇති අතර පසුව පැහැරගත් පිරිස මෝටර් රථයෙන් නිවසට ගොස් 15 හැවිරිදි දරුවාද පැහැර ගෙන ගොස් ඇති බවයි පොලිසිය සඳහන් කළේ.\nපසුව ඉද්දෑව ප්‍රදේශයේ මාර්ගයක එම දරුවා දමා ගොස් තිබූ බවට පොලිසිය සිදුකළ පරීක්ෂණ වලදී අනාවරණය වී තිබුණා.\nමෙම පැහැර ගැනීම සිදුකළ මෝටර් රථය සැකකරුවන් තුන්දෙනෙකු මේ වනවිට ඇහැටුවැව පොලිසිය විසින් අත්අඩංගුවට ගෙන අධිකරණයට ඉදිරිපත් කිරිමෙන් අනතුරුව ලබන 04 වනදා දක්වා රිමාන්ඩ් කර තිබෙනවා.",
       "URL": "https://www.hirunews.lk/311515/ඇහැටුවැව-දී-එකම-පවුලේ-සොහොයුරන්-දෙදෙනෙකු-පැහැර-ගනී",
       "Category": "Local News",
       "Parent URL": "https://www.hirunews.lk/local-news.php?pageID=977"
}