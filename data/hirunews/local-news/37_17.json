{
       "Source": "hirunews",
       "Timestamp": "Monday, 11 September 2023 - 14:12",
       "Headline": "කෙහෙළියගේ පෞද්ගලික වෛද්‍ය විද්‍යාල යෝජනාවට වෛද්‍යවරුන්ගේ විරෝධය",
       "News Content": "අත්තනෝමතික ලෙස පෞද්ගලික වෛද්‍ය විද්‍යාල ආරම්භ කළහොත් රාජ්‍ය වෛද්‍ය විද්‍යාල පද්ධතිය බිඳ වැටීමේ අවදානමක් පවතින බව රජයේ වෛද්‍ය නිලධාරීන්ගේ සංගමය පවසනවා.\nකෙසේ වෙතත් සෞඛ්‍ය අමාත්‍ය කෙහෙළිය රඹුක්වැල්ල ඊයේ ප්‍රකාශ කළේ තමන් මේ වනවිටත් වෛද්‍ය විද්‍යාල 3 ක් ආරම්භ කිරීම සඳහා අනුමැතිය ලබාදී ඇති බවයි.\nකොළඹ අද (110 පැවති මාධ්‍ය හමුවකදී රජයේ රජයේ වෛද්‍ය නිළධාරීන්ගේ සංගමයේ වෛද්‍ය හරිත අලුත්ගේ කියා සිටියේ මේ වනවිටත් රජයේ වෛද්‍ය විද්‍යාල පද්ධතිය බිඳ වැටෙමින් පවතින බවයි.\nමේ අතර අධිකරණ අමාත්‍ය විජේදාස රාජපක්ෂ, අමාත්‍යාංශයේ අද පැවති මාධ්‍ය හමුවකට එක්වෙමින් සඳහන් කළේ විශ්වවිද්‍යාල ප්‍රතිපාදන කොමිසම් සභාව සහ වෘත්තිය පුහුණු අධිකාරිය අහෝසි කිරීමට අවධානය යොමු ඇති බවයි.\nමේ අතර සෞඛ්‍ය අර්බුදය පිළිබඳව දැනුවත් කිරීමට අද ආරම්භ වන එක්සත් ජාතීන්ගේ මානව හිමිකම් කවුන්සිලයේ 54 වන සැසිවාරයේදී සෞඛ්‍ය අර්බුදය සම්බන්ධයෙන් ඩලස් පිල නියෝජනය කරන පාර්ලිමේන්තු මන්ත්‍රී වසන්ත යාපා බණ්ඩාර අදහස් දැක්වීමට නියමිතයි.",
       "URL": "https://www.hirunews.lk/347923/කෙහෙළියගේ-පෞද්ගලික-වෛද්‍ය-විද්‍යාල-යෝජනාවට-වෛද්‍යවරුන්ගේ-විරෝධය",
       "Category": "Local News",
       "Parent URL": "https://www.hirunews.lk/local-news.php?pageID=37"
}