{
       "Source": "hirunews",
       "Timestamp": "Tuesday, 25 April 2023 - 22:05",
       "Headline": "අද එළවළු මිල",
       "News Content": "ලීක්ස්, බීට්රූට් සහ බෝංචි මිල ගණන් අදත් තදාසන්න ආර්ථික මධ්‍යස්ථාන කිහිපයක රුපියල් 180ත් 250ත් අතර මිලක සටහන් වුණා.\nමැනිං වෙළඳපොලේ මෙන්ම මීගොඩ ආර්ථික මධ්‍යස්ථානයේ ද එම මිල ගණන් දක්නට ලැබුණු අතර, උඩරට ආර්ථික මධ්‍යස්ථානවල අදාළ මිල ගණන්වල ඇතැම් විට දක්නට ලැබුණේ අඩු අගයක්.\nඒ අනුව මැනිං වෙළඳපොලේ රුපියල් 200ත් 250ත් අතර මිලකට අලෙවි වූ බෝංචි කිලෝග්‍රෑමයක් කැප්පෙටිපොල සහ නුවරඑළිය ආර්ථික මධ්‍යස්ථානවල රුපියල් 150ක පමණ තොග මිලකට අලෙවි වී තිබුණා.\nලීක්ස්, මැනිං වෙළඳපොලේ රුපියල් 160ක තොග මිලකට අලෙවි වූ අතර, කැප්පෙටිපොල ආර්ථික මධ්‍යස්ථානයේ සහ නුවරඑළියේ ලීක්ස් මිල ගණන්වල තරමක වැඩිවීමක් දක්නට ලැබීමද විශේෂත්වයක්.\nපහතරට එළවළු මිල ගණන් අනුව වම්බටු කිලෝග්‍රෑමයක මිල මැනිං වෙළඳපොලේ අද (25) සටහන් වූයේ රුපියල් 150ත් 180ත් අතර අගයකයි.\nමෑකරල් රුපියල් 120ට අඩුවෙන් අලෙවි වුණා.\nආනයනික අර්තාපල් තවදුරටත් රුපියල් 160ට අඩු අගයක් ගන්නා අතර, දේශීය අර්තාපල් තොග මිල ගණන් රුපියල් 220ත් 290ත් අතර පැවතුනු බවයි හෙක්ටර් කොබ්බෑකඩුව ගොවි කටයුතු පර්යේෂණ සහ පුහුණු කිරීමේ ආයතනය පැවසුවේ.",
       "URL": "https://www.hirunews.lk/333449/අද-එළවළු-මිල",
       "Category": "Local News",
       "Parent URL": "https://www.hirunews.lk/local-news.php?pageID=391"
}