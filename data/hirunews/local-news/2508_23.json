{
       "Source": "hirunews",
       "Timestamp": "Thursday, 20 August 2020 - 20:31",
       "Headline": "ජපන් රැකියා පෙන්වා කළ මුදල් වංචාවේ සුලමුල හෙළිවෙයි (වීඩියෝ)",
       "News Content": "හිරු සී.අයි.ඒ. හරහා ඊයේ අප හෙළි කළේ මෙරට තරුණ, තරුණියන්ට ජපානයේ අධ්‍යාපන හා රැකියා අවස්ථා ලබාදෙන බව පවසමින් මුදල් වංචා කරන ජාවාරමක් පිළිබඳවයි.\nදඹුල්ල රෝහල ඉදිරිපිට කුලී පදනම මත ලබාගත් නිවසක වියපත් ජපන් යුවළක් ද යොදා ගනිමින් මෙම ජාවාරම කලක පටන් සිදුකර තිබුණා.\nහිරු සී.අයි.ඒ. කළ දැනුම්දීම අනුව දඹුල්ල නගරාධිපති, නාගරික කොමසාරිස්වරයා හා පොලිසිය අදාළ නිවස වෙත පැමිණියේ මෙහි සිදුවන ක්‍රියාකාරකම් සොයා බැලීම සඳහායි.\nනගරාධිපතිවරයා හා නාගරික කොමසාරිස්වරයා එම ලියවිලි පරීක්ෂා කළ අතර එහිදී හෙළිවුයේ එම ලියවිලි ද ව්‍යාජව සකසා ඇති බවයි.\nබොහෝ පිරිසක් මොවුන්ගේ මෙම ජපන් යැවීමේ වංචාවට හසුවී මේ වනවිටත් මුදල් අහිමි කර ගෙන අවසන්.\nදඹුල්ල පොලිසිය මෙම වංචාව පිළිබඳ වැඩිදුර විමර්ශන සිදුකරනවා.\nමෙම වංචාව හසුවු තවත් අය වෙතොත් ඒ පිළිබඳව දඹුල්ල පොලිසියට පැමිණිලි ඉදිරිපත් කරන ලෙසයි පොලිසියේ උසස් නිලධාරියෙකු මහජනතාවගෙන් ඉල්ලා සිටියේ.",
       "URL": "https://www.hirunews.lk/248271/ජපන්-රැකියා-පෙන්වා-කළ-මුදල්-වංචාවේ-සුලමුල-හෙළිවෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2508"
}