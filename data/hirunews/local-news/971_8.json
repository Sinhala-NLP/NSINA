{
       "Source": "hirunews",
       "Timestamp": "Tuesday, 02 August 2022 - 19:21",
       "Headline": "පෙම්වතා සමග ගලබඩ ඇල්ල බලන්න ගිය තරුණිය සැඩපහරට හසු වෙයි",
       "News Content": "ගලබොඩ දිය ඇල්ල නැරඹිමට සිය පෙම්වතා හා ගිය තරුණියක් සැඩ පහරට හසුව අතුරුදන්ව තිබෙනවා.\nමෙලෙස අතුරුදන්ව ඇත්තේ වයස අවුරුදු 17ක් වන යාලේගම ප්‍රදේශයේ පදිංචි තරුණියක්.\nතම පෙම්වතියගේ අතුරුදන් වීම පිළිබඳව ප්‍රකාශ කළ තරුණයා ප්‍රකාශ කර ඇත්තේ දිය ඇල්ලේ ජල පහර එක්වර ම වැඩිවීමත් සමඟ තම පෙම්වතිය ඊට ඇදවැටුණු බවයි.\nඅතුරුදන්වූ තරුණිය සොයා පොලීසිය, යුද හමුදාව, නාවික හමුදාව සහ ප්‍රදේශවාසීන් එක්ව සෝදිසි මෙහෙයුමක් ආරම්භ කර තිබෙනවා.\nසිද්ධිය සම්බන්ධයෙන් නාවලපිටිය පොලීසිය වැඩිදුර විමර්ශන සිදු කරනවා.",
       "URL": "https://www.hirunews.lk/311698/පෙම්වතා-සමග-ගලබඩ-ඇල්ල-බලන්න-ගිය-තරුණිය-සැඩපහරට-හසු-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=971"
}