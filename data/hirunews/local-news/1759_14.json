{
       "Source": "hirunews",
       "Timestamp": "Thursday, 12 August 2021 - 11:31",
       "Headline": "තවත් කොරෝනා එන්නත් 360,000 ක් ඊයේ දිනයේ ලබාදෙයි (විඩීයෝ)",
       "News Content": "ඊයේ දිනයේ දී මෙරට කොරෝනා එන්නත්කරණ වැඩසටහන යටතේ එන්නත් මාත්‍රා 360,693ක් ලබා දී තිබෙනවා.\nඑහි දී සයිනොෆාම් එන්නතේ පළමු මාත්‍රාව 81,000කට ලබා දී ඇති අතර, එහි දෙවන මාත්‍රාව ලබා දුන් සංඛ්‍යාව 228,790ක්.\nඊට අමතර ව, කොවිෂීල්ඩ් එන්නතේ පළමු මාත්‍රාව ඊයේ දිනයේ දී 39,361කට ලබා දී තිබෙනවා.\nඒ අනුව, මේ දක්වා කෙවිෂීල්ඩ් එන්නතේ පළමු මාත්‍රාව ලබා දී ඇති සංඛ්‍යාව 1,222,043ක්.\nඑහි දෙවන මාත්‍රාව 868,058 දෙනෙකුට ලබා දී තිබෙනවා.\nසයිනොෆාම් එන්නතේ පළමු මාත්‍රාව 91,140,644කට ලබා දී ඇති අතර, එහි දෙවන මාත්‍රාව ලබා දී ඇති සංඛ්‍යාව 2,884,051ක්.\nස්පුට්නික් එන්නතේ පලමු මාත්‍රාව 159,081කට ලබා දී ඇති අතර, ෆයිසර් එන්නතේ පළමු මාත්‍රාව ලබාදුන් සංඛ්‍යාව 251,846ක්.\nඑමෙන් ම, මොඩර්නා එන්නතේ පළමු මාත්‍රාව ද 761,136 දෙනෙකුට ලබා දී තිබෙනවා.\nමේ අතර, ශ්‍රී ලංකා යුද හමුදාව, නාවික හමුදාව, ශ්‍රි ලංකා පොලිසිය සහ කොළඹ මහනගර සභාව මඟින් කොළඹ නගරයේ සහ අනෙකුත් දිස්ත්‍රික්කවල සංවිධාන කරන කොරෝනා එන්නත්කරණ වැඩසටහන් අදත් ක්‍රියාත්මකයි.",
       "URL": "https://www.hirunews.lk/279499/තවත්-කොරෝනා-එන්නත්-360000-ක්-ඊයේ-දිනයේ-ලබාදෙයි-විඩීයෝ",
       "Category": "Local News",
       "Parent URL": "https://www.hirunews.lk/local-news.php?pageID=1759"
}