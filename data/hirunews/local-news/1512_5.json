{
       "Source": "hirunews",
       "Timestamp": "Tuesday, 07 December 2021 - 10:19",
       "Headline": "කොරෝනා වසංගතය නිසා මැලේරියා මරණ ඉහළ යයි",
       "News Content": "කොරෝනා වෛරස් ගෝලීය වසංගය හේතුවෙන් සෞඛ්‍ය සේවාවන් අඩාල වීම නිසා පසුගිය 2020 වසරේදී ලොව මැලේරියා මරණ සංඛ්‍යාව 69,000කින් ඉහළ ගොස් ඇති බව ලෝක සෞඛ්‍ය සංවිධානය ප්‍රකාශ කළා.\n2019 වසරේදී මැලේරියා රෝගයෙන් මිය ගිය ලෝකවාසීන් සංඛ්‍යාව පන්ලක්ෂ 58,000ක්.\nඑහෙත් පසුගිය වසරේදී එය හයලක්ෂ 27,000 දක්වා ඉහළ ගොස් තිබෙනවා.\nඉන් බහුතරයක් අප්‍රිකාවේ දුප්පත්ම රටවල ළදරුවන් බවයි, ලෝක සෞඛ්‍ය සංවිධානයේ වාර්ෂික මැලේරියා වාර්තාවෙන් පෙන්වා දෙන්නේ.\nමෙලෙස ඉහළ ගිය මරණවලින් තුනෙන් දෙකකටම හේතු වී ඇත්තේ කොරෝනා සංචරණ සීමා හේතුවෙන් මැලේරියා වැළැක්වීමේ, රෝග විනිශ්චය කිරීමේ සහ ප්‍රතිකාර කිරීමේ ක්‍රියාමාර්ගවලට බාධා ඇතිවීමයි.\nකොරෝනා වෛරස් ගෝලීය වසංගය හේතුවෙන් ද මේ වන විට අප්‍රිකානුවන් දෙලක්ෂ 24,000ක් පමණ මිය ගොස් තිබෙනවා.",
       "URL": "https://www.hirunews.lk/290264/කොරෝනා-වසංගතය-නිසා-මැලේරියා-මරණ-ඉහළ-යයි",
       "Category": "Local News",
       "Parent URL": "https://www.hirunews.lk/local-news.php?pageID=1512"
}