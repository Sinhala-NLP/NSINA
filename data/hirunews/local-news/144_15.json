{
       "Source": "hirunews",
       "Timestamp": "Friday, 28 July 2023 - 15:34",
       "Headline": "කංසා හේනක් වටලා සැකකරුවන් පස්දෙනෙකු අත්අඩංගුවට",
       "News Content": "තණමල්විල, හම්බේගමුව ප්‍රදේශයේ හේනක වගා කර තිබු කංසා වගාවක් වටලා සැකකරුවන් පස්දෙනෙකු ඊයේ (27) අත්අඩංගුවට ගැනිමට මධ්‍යම පළාත් විශේෂ සුරාබදු ඒකකයේ නිලධාරින් සමත් වී තිබෙනවා.\nඅක්කර 03ක පමණ භුමියක කංසා පැළ 7500 ක් පමණ වගා කර තිබු බවත්, එහි වටිනාකම රු ලක්ෂ 20 පමණ වන බවයි වැටලිම සිදු කල සුරාබදු ඒකකයේ නිලධාරින් පැවසුවේ.\nතණමල්විල - හම්බේගමුව, ප්‍රදේශයේ මහා පරිමාණයෙන් හේන් වල කංසා වගා කරන බවට මධ්‍යම පළාත් විශේෂ සුරාබදු ඒකකයේ නිලධාරින්ට ලද බුද්ධි තොරතුරක් මත වැටලිමක් සිදු කර සැකකරුවන් පස්දෙනා අත්අඩංගුවට ගැනිමට හැකි වු බවත්, වගා කර තිබු කංසා පැළ සම්පුර්ණයෙන්ම ගිනි තබා විනාශ කල බවත් අප වාර්තාකරු පවසනවා.\nඅත්අඩංගුවට ගත් සැකකරුවන් තණමල්විල හම්බේගමුව, බලහරුව ප්‍රදේශයේ පදිංචි වයස අවුරුදු 25-40 කාණ්ඩ වල පසුවන්නන්.\nඅත්අඩංගුවට ගත් සැකකරුවන් වැල්ලවාය මහෙස්ත්‍රාත් අධිකරණය වෙත ඉදිරිපත් කිරිමෙන් අනතුරුව සැකකරුවන් අධිකරණය හමුවේ වරද පිලිගත් නිසා එක් චුදිතයෙකුට රු දස දහස බැගින් දඩ මුදල් ගෙවිමට නියම කර, ඊට අමතරව මාස තුනකට සිර දඩුවම් ලබා දී එය වසර පහකට අත්හිටුවීමට මහෙස්ත්‍රාත්වරයා නියෝග කර තිබෙනවා.",
       "URL": "https://www.hirunews.lk/342834/කංසා-හේනක්-වටලා-සැකකරුවන්-පස්දෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=144"
}