{
       "Source": "hirunews",
       "Timestamp": "Thursday, 09 June 2022 - 19:59",
       "Headline": "ශ්‍රී ලංකාව ගොඩගන්න ස්මිත් හා ස්ටාර්ක් ලෝකයාගෙන් කළ ඉල්ලීම (වීඩියෝ)",
       "News Content": "මේ දිනවල මෙරට තරග සංචාරයකට එක්ව සිටින ඔස්ට්‍රෙලියානු ක්‍රිකට් ක්‍රීඩකයින් ශ්‍රී ලංකාවට මානුෂිය ආධාර ලබාදෙන ලෙස ඉල්ලීමක් සිදු කරනවා.\nමෙම ඉල්ලීම සිදු කර ඇත්තේ ඔස්ට්‍රෙලියානු කණ්ඩායමේ සුපිරි ක්‍රීඩකයින් දෙපළක් වන ස්ටීවන් ස්මිත් හා මිචෙල් ස්ටාර්ක් විසිනුයි.\nමානුෂිය අවශ්‍යතා සහ ප්‍රමුඛතා ඒකාබද්ධ සැලැස්මක් දියත් කළ එක්සත් ජාතීන්ගේ කණ්ඩායමක් සහ රාජ්‍ය නොවන සංවිධානයක් සමඟින් එක්ව සිටින ඔස්ට්‍රෙලියානු ක්‍රීඩකයින් ඉදිරි මාස 4ක කාලවකවානුවේදී ජීවිතාරක්ෂක ආධාර සහ මානුෂීය ආධාර වශයෙන් අමෙරිකානු ඩොලර් මිලියන 47යි දශම 2ක මුදලක් ශ්‍රී ලංකාව වෙනුවෙන් එක් රැස් කර ගැනීමට සැලසුම් කර තිබෙනවා.\nමේ අතර,ඔස්ට්‍රෙලියානු වේග පන්දු යවන ක්‍රීඩක මිචෙල් ස්ටාර්ක් ශ්‍රී ලංකාව සමග පැවැත්වෙන තුන්වන විස්සයි විස්ස තරගයට ද සහභාගි නොවන බව වාර්තා වනවා.\nදෙරට අතර කොළඹ ආර් ප්‍රේමදාස ක්‍රීඩාංගනයේ පැවති පළමු තරගයේදී ඔහුගේ ඇගිල්ලකට සිදුවූ තුවාලයක් හේතුවෙන් ඔහු ආබාධයකට ලක්වූ අතර, දෙරට අතර එක්දින තරගාවලියට ද ඔහු ක්‍රීඩා කිරීම අවිනිශ්චිත වී ඇති බව සඳහන්.",
       "URL": "https://www.hirunews.lk/306689/ශ්‍රී-ලංකාව-ගොඩගන්න-ස්මිත්-හා-ස්ටාර්ක්-ලෝකයාගෙන්-කළ-ඉල්ලීම-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1107"
}