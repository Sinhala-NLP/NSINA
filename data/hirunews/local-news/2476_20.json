{
       "Source": "hirunews",
       "Timestamp": "Friday, 04 September 2020 - 15:30",
       "Headline": "රැම්සා අභය භූමිය හෙළිපෙහෙළි කළ ව්‍යාපාරිකයා සහ බැකෝ යන්ත්‍රයේ රියදුරු යළි රිමාන්ඩ්",
       "News Content": "ආනවිලූන්දාව රැම්සා අභය භූමිය හෙළිපෙහෙළි කළ සිද්ධිය සම්බන්ධයෙන් අත්අඩංගුවට ගත් ව්‍යාපාරිකයා සහ බැකෝ යන්ත්‍රයේ රියදුරු ලබන 18 වනදා දක්වා යළි රක්ෂිත බන්ධනාගාර ගත කර තිබෙනවා.\nඒ අද ඔවුන් හලාවත ප්‍රධාන මහේස්ත්‍රාත් මංජුල රත්නායක හමුවට ඉදිරිපත් කිරීමෙන් අනතුරුවයි.\nපසුගිය 28 වනදා සවස බැකෝ යන්ත්‍රයේ ක්‍රියාකරු ආරච්චිකට්ටුව පොලීසිය අත්අඩංගුවට ගෙන තිබූ අතර ඔහුගෙන් ලද තොරතුරු අනුව අදාල ව්‍යාපාරිකයා ද පසුදින පොලීසිය අත්අඩංගුවට ගනු ලැබුවා.",
       "URL": "https://www.hirunews.lk/249419/රැම්සා-අභය-භූමිය-හෙළිපෙහෙළි-කළ-ව්‍යාපාරිකයා-සහ-බැකෝ-යන්ත්‍රයේ-රියදුරු-යළි-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=2476"
}