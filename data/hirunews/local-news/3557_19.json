{
       "Source": "hirunews",
       "Timestamp": "Sunday, 13 January 2019 - 13:35",
       "Headline": "රළ මත ලිස්සායාමේ ක්‍රීඩාවේ නිරතවූ විදේශිකයෙකු දියේ ගිලී මරුට",
       "News Content": "මාතර - මඩිහේ ප්‍රදේශයේ මුහුදේ රළ මත ලිස්සායාමේ ක්‍රීඩාවේ යෙදී සිටි එංගලන්ත ජාතිකයෙකු දියේ ගිලී ජීවිතක්ෂයට පත්ව තිබෙනවා.\nමෙලෙස මියගොස් ඇත්තේ 35 හැවිරිදි ජෝන් ලිවින්ග් නැමති පුද්ගලයෙක්.\nඑම විදේශිකයා වැලිගම - මිරිස්ස ප්‍රදේශයේ සංචාරක හෝටලයක නවාතැන් ගෙන සිට ඇති අතර, මාතර - මඩිහේ ප්‍රදේශයට පැමිණ ඇත්තේ රළ මත ලිස්සා යාමේ ක්‍රීඩාවේ යෙදීම සඳහායි.\nඔහු ඒ අසළ සිටි පිරිසක් විසින් බේරාගෙන ඇති අතර, මාතර මහ රෝහලට ඇතුළත් කිරීමෙන් අනතුරුවයි ජීවිතක්ෂයට පත්ව ඇත්තේ.",
       "URL": "https://www.hirunews.lk/208126/රළ-මත-ලිස්සායාමේ-ක්‍රීඩාවේ-නිරතවූ-විදේශිකයෙකු-දියේ-ගිලී-මරුට",
       "Category": "Local News",
       "Parent URL": "https://www.hirunews.lk/local-news.php?pageID=3557"
}