{
       "Source": "hirunews",
       "Timestamp": "Sunday, 19 December 2021 - 14:42",
       "Headline": "නිමක් නැති වනඅලි තර්ජනයෙන් පීඩා විඳින මිනිපේ වැසියන් (වීඩියෝ)",
       "News Content": "වනඅලි තර්ජනය හේතුවෙන් මහියංගනය ජනතාව දීර්ඝ කලක් තිස්සේ පීඩා විඳිනවා.\nඊයේ (18) පස්වරුවේ මහියංගනය මිනිපේ ප්‍රදේශයට පැමිණි වන අලි හේතුවෙන් ඇතිවූයේ නොසන්සුන් තත්ත්වයක්.\nකෙසේ වෙතත් ප්‍රදේශවාසීන් චෝදනා කරන්නේ බලධාරීන්ගේ පැලැස්තර විසඳුම් හේතුවෙන් තමන්ට කිසිදාක හෝ සහනයක් බලාපොරොත්තු විය නොහැකි බවයි.\nඊයේ පස්වරුවේ මිනිපේ වේරගංතොට පාලම හන්දිය ප්‍රදේශයට පැමිණි වන අලි රංචුවක් හේතුවෙන් උණුසුම් තත්ත්වයක් ඇතිවුණා.\nගම්වැදුණු වන අලීන් ප්‍රදේශයේ නිවාසවලට හා වගාවන්වලට හානිකර තිබුණේ මෙලෙසින්.\nමහවැලි පාලම අසළ විශාල වන අලි රංචුවක් නිරන්තරයෙන් සැරිසරන අතර, සවස් කාලයේදී ගම්වදින එම වන අලින් මෙලෙස දේපළ සහ වගාවන් විනාශ කරන බවටයි ප්‍රදේශවාසීන් පෙන්වා දෙන්නේ.\nදීර්ඝ කලක් තිස්සේ පීඩාවිඳින ගම්වාසීන් මෙම ගැටලුවට කඩිනම් විසඳුම් ලබාදෙන ලෙස බලධාරීන්ගෙන් ඉල්ලා සිටිනවා.",
       "URL": "https://www.hirunews.lk/291517/නිමක්-නැති-වනඅලි-තර්ජනයෙන්-පීඩා-විඳින-මිනිපේ-වැසියන්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1483"
}