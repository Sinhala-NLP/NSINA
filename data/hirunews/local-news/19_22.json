{
       "Source": "hirunews",
       "Timestamp": "Tuesday, 19 September 2023 - 19:01",
       "Headline": "වගා නොකළ ඉඩම් සඳහා අය වැයෙන් බද්දක්",
       "News Content": "මෙරට වගා නොකළ ඉඩම් සඳහා මෙවර අය වැයෙන් බද්දක් පනවන බවට තොරතුරු වාර්තා වෙනවා.\nසමාජ සවිබල ගැන්වීමේ රාජ්‍ය අමාත්‍ය අනූප පැස්කුවල් මේ පිළිබඳව ප්‍රකාශකොට සිටියා.\nඑම බද්දෙන් උපයා ගන්නා මුදල් සමෘද්ධි පවුල්වල වගා කටයුතු දියුණු කරන්නට යොදා ගන්නැයි තමන් යෝජනා කරන බවද රාජ්‍ය අමාත්‍යවරයා ප්‍රකාශ කොට සිටියා.\nවවන්නේ නැති ඉඩම්වලින් ජපානය පවා බදු අයකර ගන්නා බවයි ඔහු සඳහන් කර සිටියේ.",
       "URL": "https://www.hirunews.lk/348788/වගා-නොකළ-ඉඩම්-සඳහා-අය-වැයෙන්-බද්දක්",
       "Category": "Local News",
       "Parent URL": "https://www.hirunews.lk/local-news.php?pageID=19"
}