{
       "Source": "hirunews",
       "Timestamp": "Sunday, 26 April 2020 - 18:20",
       "Headline": "අද වාර්තාවූ කොරෝනා රෝගීන් 11 දෙනාගෙන් 10ක් නාවික හමුදා සාමාජිකයන්, නාවික හමුදාවේ මුළු ගණන 95ක්",
       "News Content": "අද දිනයේදී වාර්තා වූ කොරෝනා රෝගීන් 11 දෙනාගෙන් දස දෙනෙකුම නාවික හමුදා නිලධාරීන් බව සෞඛ්‍ය සේවා අධ්‍යක්ෂ ජනරාල් අනිල් ජාසිංහ පවසනවා.\nමේ අතර කොවිඩ්-19 ආසාදිත බවට මේ දක්වා හඳුනාගෙන ඇති නාවික හමුදාවේ පුද්ගලයින් ගණන 95ක් බව යුද හමුදාපති ශවේන්ද්‍ර සිල්වා පවසනවා.\nඒ අතරින් වැලිසර නාවික හමුදා කඳවුරෙන් හඳුනාගෙන ඇති කොරෝනා ආසාදිතයින් ගණන 68ක්.\nඅනිත් පුද්ගලයින් 27 දෙනා නිවාඩු ලබා සිටින නාවික හමුදා සාමාජිකයින් බවයි වාර්තාවන්නේ.\nමෙරට සමස්ත කොරෝනා ආසාදිතයන් සංඛ්‍යාව 471 ක් දක්වා ඉහළ යන බව වසංගත රෝග විද්‍යා අංශය සඳහන් කළා.\nඑමෙන්ම, තවත් 344 දෙනෙකු වෛද්‍ය අධීක්ෂණය යටතේ පසුවන අතර, සුවය ලබා පිටව ගිය සංඛ්‍යාව 120ක්.",
       "URL": "https://www.hirunews.lk/239487/අද-වාර්තාවූ-කොරෝනා-රෝගීන්-11-දෙනාගෙන්-10ක්-නාවික-හමුදා-සාමාජිකයන්-නාවික-හමුදාවේ-මුළු-ගණන-95ක්",
       "Category": "Local News",
       "Parent URL": "https://www.hirunews.lk/local-news.php?pageID=2771"
}