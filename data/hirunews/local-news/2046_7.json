{
       "Source": "hirunews",
       "Timestamp": "Friday, 02 April 2021 - 13:46",
       "Headline": "ෆයිසර් එන්නතින් මාස හයකට පසුවත් සියයට 91 ක ක්‍රියාකාරීත්වයක්",
       "News Content": "ෆයිසර් - බයෝඑන්ටෙක් කොරෝනා වෛරස් එන්නත ලබාදී මාස හයකට පසුවත් සියයට 91.3 ක ඉහළ ක්‍රියාකාරීත්වයක් පෙන්නුම් කරන බව නවතම අධ්‍යයන වාර්තාවලින් හෙළිවනවා.\nඑන්නතේ දෙවන මාත්‍රාව ලබාදුන් පුද්ගලයන් 46,307 දෙනෙකුගේ අවසන් අදියරයේ සායනික වාර්තා දැන් ලැබී ඇති අතර, ඒ අනුවයි අදාළ නිගමනයට එළඹී ඇත්තේ.\nඑමෙන්ම ෆයිසර් එන්නත දකුණු අප්‍රිකානු ප්‍රභේදය ඇතුළු විකෘති කොරෝනා ප්‍රභේදවලට ද ප්‍රතිචාර දක්වන බව තහවුරු වී ඇතැයි ෆයිසර් ප්‍රධාන විධායක ඇල්බට් බෝර්ලා සඳහන් කළා.",
       "URL": "https://www.hirunews.lk/267302/ෆයිසර්-එන්නතින්-මාස-හයකට-පසුවත්-සියයට-91-ක-ක්‍රියාකාරීත්වයක්",
       "Category": "Local News",
       "Parent URL": "https://www.hirunews.lk/local-news.php?pageID=2046"
}