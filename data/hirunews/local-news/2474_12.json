{
       "Source": "hirunews",
       "Timestamp": "Saturday, 05 September 2020 - 20:21",
       "Headline": "කුලී පදනම මත රථ වාහන ලබා ගෙන මුදල් වංචා කරන ජාවාරමක් හෙළිවෙයි (වීඩියෝ)",
       "News Content": "කුලී පදනම මත රථ වාහන ලබා ගෙන මුදල් වංචා කරන කණ්ඩායමක් පිලිබඳව හෙලිකර ගැනීමට පොලිසිය සමත්වී තිබෙනවා.\nඒ කුලී පදනම මත රැගෙන ගිය වාහනයක් නැවත ලබා දීම සදහා කප්පම් මුදලක් ලබා ගැනීමට තැත්කිරීමක් පිලිබඳව බියගම දෙල්ගොඩ ප්‍රදේශයෙන් වාර්තා වූ තොරතුරු අනුවයි.\nරථ වාහන කුලී පදනම මත ලබා ගන්නා බව පවසා සංවිධානාත්මක පිරිසක් මුහුණු පොත හරහා දැන්වීම පළ කර තිබෙනවා.\nඑසේම මෙම පුද්ගලයන් කල්බදු ගෙවා ගැනීමට නොහැකි වූ රථ වාහනද නියමිත පරිදි කල්බදු ගෙවන බවට පොරොන්දු ලබා දෙමින් විවිධ පුද්ගලයන්ගෙන් ලබා ගෙන තිබුණා.\nකැකිරාවේ පදිංචි පුද්ගලයෙකු ඔහු සතු වැගන් ආර් වර්ගයේ මොටර් රථයක් කුලී පදනම මත ජුනි මාසයේදී මෙම පිරිසට ලබා දී තිබුණේ ඒ අනුවයි.",
       "URL": "https://www.hirunews.lk/249506/කුලී-පදනම-මත-රථ-වාහන-ලබා-ගෙන-මුදල්-වංචා-කරන-ජාවාරමක්-හෙළිවෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2474"
}