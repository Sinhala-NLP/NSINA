{
       "Source": "hirunews",
       "Timestamp": "Friday, 04 February 2022 - 19:20",
       "Headline": "අද කොරෝනා ආසාදිතයන් 1243ක්",
       "News Content": "මෙරටින් තවත් කොරෝනා වෛරස් ආසාදිතයන් 1243ක් හඳුනාගෙන තිබෙනවා.\nඒ අනුව මෙරට සමස්ත ආසාදිතයන් සංඛ්‍යාව දැක්වෙන්නේ 615902ක් ලෙසටයි.\nමෙම ආසාදිතයන්ගෙන් 20138ක් රෝහල්ගතව හෝ නිවෙස්වල වෛද්‍ය අධීක්ෂණය යටතේ ප්‍රතිකාර ලබමින් පසුවනවා.\nසුවය ලබා නිවෙස් වෙත පිටත්ව ගොස් ඇති සංඛ්‍යාව 580220ක්.\nමෙරටින් කොරෝනා මරණ 15544ක් ද වාර්තාවී ඇති අතර ඒ අද වාර්තා කළ මරණ 29ත් සමගින්.\nසෞඛ්‍ය සේවා අධ්‍යක්ෂ ජනරාල්වරයා විසින් ඊයේ (03) තහවුරු කළ එම මරණ අතර කාන්තාවන් 12ක් සහ පිරිමි පුද්ගලයන් 17ක් වනවා.\nවයස අවුරුදු 30ට අඩු වයස් කාණ්ඩයේ කිසිදු මරණයක් වාර්තාවී නැහැ.\nඅවුරුදු 30ත් 59ත් අතර වයස් කාණ්ඩයේ මරණ 04ක් වන අතර එක් කාන්තාවක් සහ පිරිමි පුද්ගලයන් 03 දෙනෙකු ඊට අයත්.\nඅවුරුදු 60ට වැඩි වයස් කාණ්ඩයේ කාන්තාවන් 11ක් සහ පිරිමි 14ක් වශයෙන් මරණ 25ක් වාර්තාවී තිබෙනවා.",
       "URL": "https://www.hirunews.lk/296175/අද-කොරෝනා-ආසාදිතයන්-1243ක්",
       "Category": "Local News",
       "Parent URL": "https://www.hirunews.lk/local-news.php?pageID=1375"
}