{
       "Source": "hirunews",
       "Timestamp": "Sunday, 05 March 2017 - 12:48",
       "Headline": "අයි.එම්.එෆ්. ප්‍රධානියාගේ ශ්‍රී ලංකා ගමන කල් යයි",
       "News Content": "ජාත්‍යන්තර මූල්‍ය අරමුදලේ ප්‍රධානී ක්‍රිස්ටීන් ලගාඩ් මේ මාසයේදී ශ්‍රී ලංකාවේ සංචාරයක නිරත නොවන බව මූල්‍ය අරමුදල අද ප්‍රකාශ කළා.\nඇය මේ මස අගදී ශ්‍රී ලංකාවට පැමිණීමට නියමිතව තිබූ අතර, කාර්යබහුලවීම හේතුවෙන් මෙලෙස ඇයට ශ්‍රී ලංකාවට පැමිණීම නොහැකි බව මූල්‍ය අරමුදල නිවේදනයක් නිකුත් කරමින් සඳහන් කර තිබෙනවා.\nකෙසේ නමුත් නුදුරු අනාගතයේදීම ඇය ශ්‍රී ලංකාවේ සංචාරය කිරීමට අපේක්ෂා කරන බවයි ජාත්‍යන්තර මූල්‍ය අරමුදලේ ප්‍රකාශක ජෙරී රයිස් සඳහන් කළේ.\nමූල්‍ය අරමුදල පසුගිය වසරේ මැද භාගයේදී ශ්‍රී ලංකාවට ඇමරිකානු ඩොලර් බිලියන 1.5 ක ණය මුදලක් අනුමත කළා.\nමූල්‍ය අරමුදලේ වැඩසටහනට අනුව ආර්ථික ප්‍රතිසංස්කරණ ක්‍රියාත්මක කිරීමට ලක් රජය කටයුතු කරමින් සිටින බවයි මේ පිළිබඳ වාර්තාවක් ගෙන එන රොයිටර් පුවත් සේවය සඳහන් කළේ.",
       "URL": "https://www.hirunews.lk/156099/අයි-එම්-එෆ්-ප්‍රධානියාගේ-ශ්‍රී-ලංකා-ගමන-කල්-යයි",
       "Category": "Local News",
       "Parent URL": "https://www.hirunews.lk/local-news.php?pageID=4630"
}