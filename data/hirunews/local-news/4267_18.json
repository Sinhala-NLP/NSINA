{
       "Source": "hirunews",
       "Timestamp": "Tuesday, 17 October 2017 - 13:10",
       "Headline": "ආණ්ඩුක්‍රම ව්‍යවස්ථා මෙහෙයුම් කමිටුව 19 වන දා රැස්වෙයි",
       "News Content": "ආණ්ඩුක්‍රම ව්‍යවස්ථා මෙහෙයුම් කමිටුවේ විශේෂ රැස්වීමක් අනිද්දා පාර්ලිමේන්තු සංකීර්ණයේදී පැවැත්වීමට නියමිතව තිබෙනවා.\nආණ්ඩුක්‍රම ව්‍යවස්ථා මණ්ඩලයේ  මෙහෙයුම්  කමිටුව සකස් කළ අතුරු වාර්තාව සම්බන්ධයෙන් එදින සිට දින 3ක් පැවැත්වෙන විවාදයට අදාළ න්‍යාය පත්‍රය සකස් කිරීමට නියමිත බවයි එම මෙහෙයුම් කමිටුවේ සාමාජික, අමාත්‍ය මනෝ ගනේෂන් ප්‍රකාශ කළේ.\nයෝජිත ව්‍යවස්ථා සංශෝධනයට අදාළ ආණ්ඩුක්‍රම ව්‍යවස්ථා මෙහෙයුම් කමිටුවේ අතුරු වාර්තාව අග්‍රාමාත්‍ය රනිල් වික්‍රමසිංහ විසින් පසුගිය මස 21 වන දා පාර්ලිමේන්තුවට ඉදිරිපත් කළා.",
       "URL": "https://www.hirunews.lk/173717/ආණ්ඩුක්‍රම-ව්‍යවස්ථා-මෙහෙයුම්-කමිටුව-19-වන-දා-රැස්වෙයි",
       "Category": "Local News",
       "Parent URL": "https://www.hirunews.lk/local-news.php?pageID=4267"
}