{
       "Source": "hirunews",
       "Timestamp": "Sunday, 08 July 2018 - 21:25",
       "Headline": "සී.අයි.ඒ. ඇසට හසුවූ ව්‍යාජ මුදල් වංචාව",
       "News Content": "හිරු සී.අයි.ඒ.හරහා ඊයේ (07) අප හෙළි කළේ සති අන්ත පුවත්පත්වල මෝටර් රථ හා ඉඩකඩම් විකිණීමට දැන්වීම් පළ කළ පසු එහි ඇති දුරකථන අංකවලට ස්වාමීන්වහන්සේ නමක ලෙස පෙනී සිට කථා කරන වංචාකරුවෙකු පිළිබදවයි.\nමෙරට වලංගු මුදල් නෝට්ටුවලට සමාන කෝටි ගණනක ව්‍යාජ මුදල් තොගයක් තමන් සතුව ඇති බව පවසන එම වංචනිකයා රුපියල් ලක්ෂ 5 රැගෙන ආ විට ව්‍යාජ මුදල් ලක්ෂ 15 ක් ලබා දෙන බව පවසනවා.\nසංවිධානාත්මකව සිදුවන මෙම ජාවාරම වැටලීමට වලාන දුෂණ මර්දන ඒකකයේ අධ්‍යක්ෂ සහකාර පොලිස් අධිකාරී හේමාල් ප්‍රශාන්තගේ උපදෙස් මත පොලිස් කණ්ඩායමක් සමග හිරු සී.අයි.ඒ. මහනුවර ප්‍රදේශයට ලගා වුණා.\nඑහිදී අනාවරණ වුණේල 2017 වසරේ මාර්තු මාසයේ දී ද වාරියපොල ප්‍රදේශයේදී ව්‍යාජ මුදල් නෝට්ටු ලබා දෙන බව පවසා ජනතාවගේ මුදල් කොල්ල කා පළා යන බවට හිරු සී.අයි.ඒ. හරහා අනාවරණය කළ මෙම පුද්ගලයාම ජාවාරම සදහා ද පැමිණ ඇති බවයි.\nමුලින් කළ ප්‍රශ්න කිරීම්වලදී තමන් මෙම ජාවාරමට සම්බන්ධ නැති බව පැවසුව ද පසුව මෙම ජාවරම පිළිබදව හෙළිකිරීමට ඔහුට සිදුවුයේ මෙලෙසින්.",
       "URL": "https://www.hirunews.lk/194790/සී-අයි-ඒ-ඇසට-හසුවූ-ව්‍යාජ-මුදල්-වංචාව",
       "Category": "Local News",
       "Parent URL": "https://www.hirunews.lk/local-news.php?pageID=3858"
}