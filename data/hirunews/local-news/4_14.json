{
       "Source": "hirunews",
       "Timestamp": "Wednesday, 27 September 2023 - 12:54",
       "Headline": "මධ්‍යම පළාතේ පාසල් දරුවන්ගේ සාක්ෂරතා මට්ටම පහළට",
       "News Content": "මධ්‍යම පළාතේ පාසල් දරුවන්ගේ සාක්ෂරතා මට්ටම සාධනීය තත්ත්වයක ඇත්තේ සියයට තුනක දරුවන් පිරිසකගේ පමණක් බව සමීක්ෂණයකින් අනාවරණය වී තිබෙනවා.\nවිශේෂයෙන්ම covid-19 වසංගත සමයේ පළමු වසරට ඇතුළත් වූ දරුවන් සඳහා ප්‍රායෝගිකව අකුරු ඉගැන්වීම ඇතුළු අධ්‍යාපනය ලබාදීමට නොහැකිවීම හේතුවෙන් මේ වන විට හතර පහ වසර පන්තිවල දරුවන්ගේ සාක්ෂරතා මට්ටම සාධනීය තත්ත්වයක නොමැති බවයි වාර්තා වන්නේ.\nඑමෙන්ම මධ්‍යම පළාත් අධ්‍යාපන ලේකම් මේනක හේරත් පැවසුවේ ප්‍රාථමික අංශයේ පමණක් නොව 6 සිට 11 වසර තෙක් දරුවන්ගේ ද කියැවීමේ සහ ලිවීමේ මට්ටම බලා ඔවුන්ගේ සාක්ෂරතාවය ඉහළ නැංවීම පිණිස ද වැඩසටහන් ආරම්භ කිරීමට නියමිත බවයි.\nකොළඹ ඊයේ(25) පූර්ව ළමා අවධි සංවර්ධන මධ්‍යස්ථාන අනිවාර්ය කිරීමට තමන් යෝජනා කර ඇති බව වැඩසටහනකට එක්වෙමින් අධ්‍යාපන අමාත්‍ය සුසිල් ප්‍රේමජයන්ත සඳහන් කළා.",
       "URL": "https://www.hirunews.lk/349541/මධ්‍යම-පළාතේ-පාසල්-දරුවන්ගේ-සාක්ෂරතා-මට්ටම-පහළට",
       "Category": "Local News",
       "Parent URL": "https://www.hirunews.lk/local-news.php?pageID=4"
}