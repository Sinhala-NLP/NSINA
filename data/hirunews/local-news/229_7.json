{
       "Source": "hirunews",
       "Timestamp": "Wednesday, 28 June 2023 - 18:44",
       "Headline": "විවාහ වීමට අවසර ඉල්ලීමට පරණ පෙම්වතා සොයා ගිය පෙම්වතිය ගැන විමර්ශන",
       "News Content": "තම දියණිය අතුරුදන්ව ඇති බවට පසුගිය දා බුලත්සිංහල පොලිසියට මවක් විසින් සිදු කළ පැමිණිල්ලකට අනුව පොලිසිය විමර්ශන ආරම්භ කර තිබෙනවා.\nඅදාළ තරුණිය එළැබෙන මාසයේ දී විවිහා වීමට සිටි තරුණියක් බවයි වාර්තා වන්නේ.\nකෙසේ වෙතත් මූලික පොලිස් විමර්ශනවල දී අනාවරණය වී ඇත්තේ එම තරුණිය විවාහ වීමට අවසර ගැනීම සඳහා සිය පරණ පෙම්වතා මුණ ගැසීමට ගොස් ඇති බවයි.\nබුලත්සිංහල ප්‍රදේශයේ පදිංචි වයස අවුරුදු 23ක් වන අදාළ තරුණිය එම ප්‍රදේශයේම 24 හැවිරිදි තරුණයෙක් සමග කලක සිට ප්‍රේම සබඳතාවක් පවත්වාගෙන ගොස් තිබෙනවා.\nකළක් ගතවෙද්දී එම සම්බන්ධතාව මගහැරි ගොස් ඇති අතර තරුණිය වෙනත් ප්‍රදේශයක පදිංචි 27 හැවිරිදි තරුණයෙකු සමග යලි ප්‍රේම සම්බන්ධයක් පවත්වා එයට දෙපාර්ශවයෙන්ම ආශිර්වාදය ලැබී ඇති නිසා ලබන මාසයේදී විවාහ වීමට සියලු කටයුතු සූදානම් කර තිබූ බවයි වාර්තා වී ඇත්තේ.\nපසුව සිය පරණ ප්‍රේමවන්තයා මුණ ගැසී තම විවාහය සඳහා අවසර ඉල්ලා ගැනීමට අදාළ තරුණිය ඔහුව සොයා ගෙන ඇති අතර එහිදී ඔහු සමග දින තුනක් ගතකර තිබෙනවා.\nකෙසේ වෙතත් වැඩිදුර තොරතුරු විමසීමේ දී පොලිසිය සඳහන් කර සිටියේ අවසානයේ පැරණි පෙම්වතාත්, නව පෙම්වතා ඇතුළු සියලුම දෙනා පොලිසියට කැඳවා මේ පිළිබඳව සිදු කළ දීර්ඝ විමර්ශනයකින් අනතුරුව නව පෙම්වතා තරුණිය භාර ගැනීමට කැමැත්ත පළ කිරීම නිසා සිද්ධිය සමතයකට පත් කිරීමට හැකි වූ බවයි.",
       "URL": "https://www.hirunews.lk/339392/විවාහ-වීමට-අවසර-ඉල්ලීමට-පරණ-පෙම්වතා-සොයා-ගිය-පෙම්වතිය-ගැන-විමර්ශන",
       "Category": "Local News",
       "Parent URL": "https://www.hirunews.lk/local-news.php?pageID=229"
}