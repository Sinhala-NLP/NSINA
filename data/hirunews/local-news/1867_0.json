{
       "Source": "hirunews",
       "Timestamp": "Tuesday, 22 June 2021 - 20:56",
       "Headline": "තැපැල් දෙපාර්තමේන්තුවෙන් ආදායම් වාර්තාවක්",
       "News Content": "තැපැල් දෙපාර්තමේන්තුව ඊයේ (21) සහ අද (22) දෙදින තුළ ශ්‍රී ලංකා තැපැල් ඉතිහාසයේ මෙතෙක් වාර්තා කළ වැඩිම ආදායම උපදවා ගත් තැපැල්පති රංජිත් ආරියරත්න පවසනවා.\nතැපැල් දෙපාර්තමේන්තුවේ දිනක සාමාන්‍ය ආදායම ලෙස සැලකෙන්නේ ආසන්න වශයෙන් මිලියන 150ක්.\nනමුත්, ඊයේ (21) දිනයේදී වාර්තා වූ දෛනික ආදායම රුපියල් මිලියන 221ක්.\nඑය, එතෙක් තැපැල් ඉතිහාසයේ දිනෙක වාර්තා කළ වැඩිම ආදායම් ඉපැයීම වුණා.\nනමුත්, එම වාර්තාව පැය 24ක් යන්නටත් පෙර බිඳ වැටුනේ, අද දවස තුළ රුපියල් මිලියන 320ක වාර්තාගත මුදලක් තැපැල් දෙපාර්තමේන්තුව රැස් කර ගැනීමත් සමඟයි.\nපසුගිය මාසයකට අධික කාලයක් රට වසා තැබීම හේතුවෙන්, ගොඩ ගැසී තිබුණු විදුලි, ජල, දුරකථන බිල්පත් ආදියත් මුදල් ඇණවුම් වැනි අමතර සේවා තැපැල් කාර්යාල ඔස්සේ සිදු කර ගැනීමට විශාල ජනතාවක් පැමිණීම හේතුවෙන් මෙලෙස තැපැල් දෙපාර්තමේන්තු ආදායම ඉහළ ගොස් තිබෙනවා.\nඅද දිනය තුළ, මෙම සේවාවන් සිදු කිරීම වෙනුවෙන්, තැපැල් දෙපාර්තමේන්තුවට හිමිව ඇති කොමිස් මුදල රුපියල් මිලියන 5.7ක්.",
       "URL": "https://www.hirunews.lk/275067/තැපැල්-දෙපාර්තමේන්තුවෙන්-ආදායම්-වාර්තාවක්",
       "Category": "Local News",
       "Parent URL": "https://www.hirunews.lk/local-news.php?pageID=1867"
}