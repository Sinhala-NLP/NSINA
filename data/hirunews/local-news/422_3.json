{
       "Source": "hirunews",
       "Timestamp": "Monday, 10 April 2023 - 15:43",
       "Headline": "පලිබෝධනාශක පාලන පනත සංශෝධනයට උපදෙස්",
       "News Content": "පලිබෝධනාශක පාලන පනත වහාම සංශෝධනය කිරීමට පියවර ගන්නා ලෙස කෘෂිකර්ම අමාත්‍යාංශය පලිබෝධනාශක රෙජිස්ට්‍රාර් ජනරාල්වරයාට උපදෙස් ලබා දී තිබෙනවා.\nඅදාළ පනත සංශෝධනය කිරීමට තීරණය කර ඇත්තේ, දැනට රට තුළ ව්‍යාජ හා ප්‍රමිතියෙන් තොර පලිබෝධ නාශක හා වල්නාශක අලෙවි කිරීමේ ජාවාරමක් පැවතීම හේතුවෙනුයි.\nඒ අනුව නීතිවිරෝධී ලෙස මෙරටට ගෙන්වන ප්‍රමිතියෙන් තොර වල්නාශක හා පලිබෝධනාශක ජාවාරම්කරුවන්ට රුපියල් ලක්ෂ 15ක වන්දියක් හා අවුරුදු 3 ක සිර දඬුවම් හෝ එම දඩුවම් දෙකම ලැබෙන පරිදි පනත සංශෝධනය කළ යුතු බවයි කෘෂිකර්ම අමාත්‍යවරයා පෙන්වා දී ඇත්තේ.",
       "URL": "https://www.hirunews.lk/332195/පලිබෝධනාශක-පාලන-පනත-සංශෝධනයට-උපදෙස්",
       "Category": "Local News",
       "Parent URL": "https://www.hirunews.lk/local-news.php?pageID=422"
}