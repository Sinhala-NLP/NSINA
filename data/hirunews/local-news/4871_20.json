{
       "Source": "hirunews",
       "Timestamp": "Tuesday, 20 September 2016 - 14:03",
       "Headline": "දඹුල්ල ආර්ථික මධ්‍යස්ථානය ඉදිරිපිට වාහන ගොඩ ගැසේ",
       "News Content": "දඹුල්ල ආර්ථික මධ්‍යස්ථානයට එළවළු රැගෙන පැමිණෙන වාහන කළමනාකරණය කිරීමට කිසිවෙක් කටයුතු නොකිරීම හේතුවෙන් එහි තදබදයක් ඇති වී තිබෙනවා.\nහිරු වාර්තාකරු සදහන් කළේ මේ නිසා ආර්ථික මධ්‍යස්ථානය ඉදිරිපිටින් දිවෙන ඒ - 9 මාර්ගයේ ද රථ වාහන තදබදයක් හටගෙන ඇති බවයි.\nමෙහි වාහන කළමනාකරණය කිරීම සඳහා සිවිල් ආරක්ෂක දෙපාර්තමේන්තුවේ නිලධාරීන් අනුයුක්ත කර තිබුණ ද පසුගිය 15 වන දා එම නිලධාරියෙකුට ලොරි රථ රියදුරෙකු සිදුකළ පහරදීමක් හේතුවෙන් ඔවුන් සේවයෙන් බැහැර වී තිබෙනවා.\nපවතින වාහන තදබදය නිසා තම ඵලදාව විකුණා ගැනීමට නොහැකි තත්ත්වයක් උද්ගත වී ඇති බවයි ගොවීන් ප්‍රකාශ කළේ.",
       "URL": "https://www.hirunews.lk/143393/දඹුල්ල-ආර්ථික-මධ්‍යස්ථානය-ඉදිරිපිට-වාහන-ගොඩ-ගැසේ",
       "Category": "Local News",
       "Parent URL": "https://www.hirunews.lk/local-news.php?pageID=4871"
}