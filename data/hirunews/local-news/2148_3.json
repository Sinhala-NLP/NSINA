{
       "Source": "hirunews",
       "Timestamp": "Sunday, 14 February 2021 - 13:47",
       "Headline": "පේරාදෙණිය විශ්වවිද්‍යාලයේ ඉංජිනේරු පීඨයේ සිසුන් අටකට කොරෝනා",
       "News Content": "පේරාදෙණිය විශ්වවිද්‍යාලයේ ඉංජිනේරු පීඨයේ තුන්වන වසරේ ඉගෙනුම ලබන සිසුන් 8 දෙනෙකුට කොරෝනා ආසාදනය වී තිබෙනවා.\nඅවසන් වසර විභාගයට පෙනී සිටීම සඳහා විශ්වවිද්‍යාලයට පැමිණි සිසුවෙකු පේරාදෙණිය ශික්ෂණ රෝහල වෙත යොමු කර සිදුකළ පී.සී.ආර් පරීක්ෂණයෙන් ඔහු ආසාදිතයෙකු බවයි තහවුරු වී ඇත්තේ.\nඒ අනුව ඔහුගේ ආශ්‍රිතයින් 46 දෙනෙකු විශ්ව විද්‍යාල පරීශ්‍රයේම නිරෝධායනයට යොමු කරමින් 11 වන දා සිදුකල පී.සී.ආර් පරීක්ෂණයෙන් තවත් සිසුන් 7 දෙනෙකු වෛරසය ආසාදනය වී ඇති බවට අනාවරණ වූ බව එම විශ්වවිද්‍යාලයේ වෛද්‍ය මධ්‍යස්ථානයේ ප්‍රධාන වෛද්‍ය නිලධාරී ටී.එන්.ඒ. සමරක්කොඩි කියා සිටියා.",
       "URL": "https://www.hirunews.lk/262559/පේරාදෙණිය-විශ්වවිද්‍යාලයේ-ඉංජිනේරු-පීඨයේ-සිසුන්-අටකට-කොරෝනා",
       "Category": "Local News",
       "Parent URL": "https://www.hirunews.lk/local-news.php?pageID=2148"
}