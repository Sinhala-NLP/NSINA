{
       "Source": "hirunews",
       "Timestamp": "Tuesday, 05 July 2022 - 18:50",
       "Headline": "ශ්‍රී ලංකා මහජන උපයෝගිතා කොමිෂන් සභාවේ සභාපති හෙට කෝප් කමිටුව හමුවට?",
       "News Content": "ශ්‍රී ලංකා මහජන උපයෝගිතා කොමිෂන් සභාවේ සභාපති ජනක රත්නායක හෙට (06) දින දින පොදු ව්‍යාපාර පිළිබඳ කාරක සභාව (කෝප්) හමුවට කැඳවිය යුතු බව අමාත්‍ය විජයදාස රාජපක්ෂ අද (05) පාර්ලිමේන්තුවේ දී ප්‍රකාශ කළා.\nඒ, ඉන්ධන ලීටරයක් රුපියල් 250කට අලෙවි කළ හැකි බවට ශ්‍රී ලංකා මහජන උපයෝගිතා කොමිෂන් සභාවේ සභාපති ජනක රත්නායක පසුගිය දා කරන ලද ප්‍රකාශයක් පැහැදිලි කරවා ගැනීම සඳහා හෙට (06) දිනයේ ඔහුව පොදු ව්‍යාපාර පිළිබඳ කාරක සභාව (කෝප්) හමුවේ ප්‍රකාශයක් ලබා ගැනීම සඳහා කතානායකවරයාගේ අවසර පැතීමක් ලෙසයි.\nඑහි දී අමාත්‍යවරයා කියා සිටියේ ඉන්ධන ලීටරයක් රු. 250 ක් වැනි මුදලකට ලබා දිය හැකි බව ප්‍රකාශ කරන ශ්‍රී ලංකා මහජන උපයෝගිතා කොමිෂන් සභාවේ සභාපතිවරයාගෙන් එසේ කරන ක්‍රමවේදය දැන ගැනීමට එවිට හැකි වන බවයි.",
       "URL": "https://www.hirunews.lk/309131/ශ්‍රී-ලංකා-මහජන-උපයෝගිතා-කොමිෂන්-සභාවේ-සභාපති-හෙට-කෝප්-කමිටුව-හමුවට",
       "Category": "Local News",
       "Parent URL": "https://www.hirunews.lk/local-news.php?pageID=1044"
}