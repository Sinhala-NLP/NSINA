{
       "Source": "hirunews",
       "Timestamp": "Saturday, 14 May 2022 - 22:35",
       "Headline": "පොහොට්ටුවට සහය දුන් මුස්ලිම් මන්ත්‍රීවරුන් පිරිසක් විපක්ෂ නායකගේ සහයට එක්වෙයි (වීඩියෝ)",
       "News Content": "20වන ආණ්ඩුක්‍රම ව්‍යවස්ථා සංශෝධනය සම්මත කිරීම ඇතුළුව අවස්ථා කිහිපයකදී පොදු ජන පෙරමුණු ආණ්ඩුවට සහය පළ කළ මුස්ලිම් මන්ත්‍රීවරු සිව් දෙනා අද යළිත් වරක් විපක්ෂනායක සජිත් ප්‍රේමදාස මහතා හමු වී සමගි ජන බලවේගයට සහය පළ කළා.\nශ්‍රී ලංකා මුස්ලිම් කොංග්‍රසයේ ඒ.එච්.එම්. හාරිස්, එම්.එස් තවුෆික්, ෆයිසර් කාසිම් සහ සමස්ත ලංකා මහජන කොංග්‍රසයේ ඉෂාක් රහුමාන් යන මන්ත්‍රීවරු අද විපක්ෂනායකවරයා හමුවුණේ විපක්ෂනායක කාර්යාලයේදී.\nරට පත්ව ඇති තත්ත්වයෙක් ගොඩ ගැනීම සඳහා සමගි ජන බලවේගයට සිය සහයෝගය ලබාදෙන බවයි ඔවුන් සඳහන් කළේ.\nශ්‍රී ලංකාවේ යුරෝපා සංගමයේ තානාපතිවරයා, ජර්මන් තානාපතිවරයා, ප්‍රංශ තානාපතිවරයා, නෙදර්ලන්ත, ඉතාලි සහ රුමේනියා තානාපතිවරුද අද පස්වරුවේ විපක්ෂනායක සජිත් ප්‍රේමදාස මහතා හමු වී වත්මන් තත්ත්වය පිළිබඳ සාකච්ඡාවක නිරත වුණා.\nමේ අතර ගාලු මුවදොර අරගල භූමියේ විරෝධතාවයේ නිරත සර්ව පාක්ෂික අරගලකරුවෝ හි නියෝජිතයින් පිරිසක් අද පෙරවරුවේ විපක්ෂ නායක කාර්යාලයේ දී විපක්ෂ නායක සජිත් ප්‍රේමදාස මහතා හමුවී ඔවුන්ගේ යෝජනා ඇතුළත් යෝජනාවලියක් ද භාර දුන්නා.",
       "URL": "https://www.hirunews.lk/304366/පොහොට්ටුවට-සහය-දුන්-මුස්ලිම්-මන්ත්‍රීවරුන්-පිරිසක්-විපක්ෂ-නායකගේ-සහයට-එක්වෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1168"
}