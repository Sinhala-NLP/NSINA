{
       "Source": "hirunews",
       "Timestamp": "Friday, 10 February 2023 - 9:25",
       "Headline": "වකුගඩු ජාවාරමේ සැකකරුවෙකු ගුවන් තොටුපලේ දී අත්අඩංගුවට",
       "News Content": "බොරැල්ල - කොටා පාරේ පිහිටි පෞද්ගලික රෝහලක සිදුවූ බවට පැවසෙන වකුගඩු ජාවාරමට සම්බන්ධ තැරැව්කරුවෙකු විදෙස් ගතවීමට උත්සාහ කිරීමේදී අත්අඩංගුවට ගෙන තිබෙනවා.\nසැකකරු ඩුබායි රාජ්‍ය බලා පිටත්ව යාමට කටුනායක ගුවන් තොටුපල වෙත ඊයේ (09) රාත්‍රියේ පැමිණි අවස්ථාවේදී අත්අඩංගුවට ගත් බවයි පොලිස් මාධ්‍ය ප්‍රකාශක කාර්යාලය සඳහන් කළේ.\nමොහු අදාළ රෝහලේ සේවකයෙකු ලෙස පෙනී සිටිමින් දිිළිඳු පවුල්වල පුද්ගලයින් මුලා කර මුදල් ලබාදෙන බව පවසා වකුගඩු ලබාගැනීමට තැරැව්කරුවෙකු ලෙස කටයුතු කර ඇති බව සඳහන්.\nජංගම දුරකථන අමතර උපාංග අලෙවිකරුවෙකු වූ කොළඹ 12 ප්‍රදේශයේ පදිංචි 32 හැවිරිදි සැකකරුට පසුගිය ජනවාරි 17 වනදා අධිකරණය විදේශ ගමන් තහනමක් පනවනු ලැබුවා.",
       "URL": "https://www.hirunews.lk/327092/වකුගඩු-ජාවාරමේ-සැකකරුවෙකු-ගුවන්-තොටුපලේ-දී-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=545"
}