{
       "Source": "hirunews",
       "Timestamp": "Sunday, 06 March 2022 - 19:34",
       "Headline": "වාසු, ජනපතිට ලියයි (වීඩියෝ)",
       "News Content": "තමන් ඉදිරි අමාත්‍ය මණ්ඩල රැස්වීම් සඳහා සහභාගි නොවන බව ප්‍රජාතන්ත්‍රවාදී වාමාංශික පෙරමුණේ නායක, අමාත්‍ය වාසුදේව නානායක්කාර ප්‍රකාශ කළා.\nඑම පක්ෂයේ මධ්‍යම කාරක සභාව අද රැස්වීමෙන් අනතුරුව මාධ්‍ය හමුවක් පවත්වමින් ඔහු කියා සිටියේ ඒ සම්බන්ධයෙන් ජනාධිපති ගෝඨාභය රාජපක්ෂ වෙත ලිපියක් මගින් හෙට දැනුම්දෙන බවයි.\nඅමාත්‍ය තනතුරුවලින් ඉවත් කරනු ලැබූ විමල් වීරවංශ සහ උදය ගම්මන්පිළට සාධාරණය ඉටුවන තුරු තමන් අමාත්‍ය ධුරයේ කටයුතු වලින් වැළකී සිටින බවයි අමාත්‍ය වාසුදේව නානයක්කාර ආණ්ඩුවේ හවුල් පක්ෂවල නායකයින්ගේ සහභාගිත්වයෙන් පසුගිය සිකුරාදා පැවති මාධ්‍ය හමුවේදී ප්‍රකාශ කළේ.\nවාසුදේව නානයක්කාර අමාත්‍යවරයාගේ එම ප්‍රකාශය සම්බන්ධයෙන් මාධ්‍ය වෙත අදහස් දක්වමින් පාර්ලිමේන්තු මන්ත්‍රී පී.හැරිසන් කියා සිටියේ අමාත්‍ය ධුරයෙන් ඉවත් නොවී එම වරප්‍රසාද භුක්ති විදීම ජනතාවට කරන හානියක් බවයි.",
       "URL": "https://www.hirunews.lk/298814/වාසු-ජනපතිට-ලියයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1314"
}