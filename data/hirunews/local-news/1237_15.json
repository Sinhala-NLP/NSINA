{
       "Source": "hirunews",
       "Timestamp": "Monday, 11 April 2022 - 11:13",
       "Headline": "දුම්රිය එන්ජිමක් ඩීසල් ටැංකියක ගැටෙයි (වීඩියෝ)",
       "News Content": "රඹුක්කන දුම්රිය ස්ථානයේ නවතා තිබූ ඩීසල් අඩංගු දුම්රිය ටැංකියක පිටුපසින් පැමිණි දුම්රිය එන්ජිමක් ගැටී තිබෙනවා.\nඅද (11) පෙරවරුවේ සිදු වූ මෙම අනතුරෙන් ඩීසල් ටැංකියේ ඉන්ධන කාන්දුවක් සිදුවී ඇති අතර අදාළ ඩීසල් තොගය බවුසර් රථවලට පිරවීමේ කටයුතු මේ වන විට සිදු කරන බවයි රඹුක්කන දුම්රිය ස්ථානයේ ප්‍රකාශකයෙකු සදහන් කළේ.\nඩීසල් ටැංකිය ඛනිජ තෙල් සංස්ථාව මගින් පේරාදෙනිය දක්වා ප්‍රවාහනය කිරීමට නවතා තිබුණා.\nමේ අතර, ගෑස් ඉල්ලා සිදු කරන විරෝධතාවක් හේතුවෙන් ගාල්ල - කොළඹ ප්‍රධාන මාර්ගය අහුංගල්ල ප්‍රදේශයෙන් අවහිර වී තිබෙනවා.\nඒ අනුව විකල්ප මාර්ග භාවිත කරන ලෙසයි පොලීසිය රියදුරන්ගෙන් ඉල්ලා සිටින්නේ.",
       "URL": "https://www.hirunews.lk/301705/දුම්රිය-එන්ජිමක්-ඩීසල්-ටැංකියක-ගැටෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1237"
}