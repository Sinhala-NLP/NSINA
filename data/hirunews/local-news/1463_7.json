{
       "Source": "hirunews",
       "Timestamp": "Wednesday, 29 December 2021 - 11:26",
       "Headline": "සයිනොෆාම් එන්නත් මිල දී ගැනීමට වැය කළ, ඩොලර් මිලියන 85 පියවීමට ආසියානු සංවර්ධන බැංකුවේ සහාය",
       "News Content": "මෙරට එන්නත්කරණ වැඩසටහන සඳහා සයිනොෆාම් එන්නත් මාත්‍රා මිල දී ගැනීමට රජය වැය කළ ඇමරිකානු ඩොලර් මිලියන 85ක මුදල යළි මෙරටට ලබාදීමට ආසියානු සංවර්ධන බැංකුව එකඟතාව පළ කර තිබෙනවා.\nරාජ්‍ය අමාත්‍ය මහාචාර්ය චන්න ජයසුමන කියා සිටියේ, මෙරට එන්නත්කරණ වැඩසටහනේ ඵලදායීතාව සහ විනිවිදභාවය සැලකිල්ලට ගනිමින් ඔවුන් මෙම තීරණය ගෙන ඇති බවයි.\nමේ අතර, සෞඛ්‍ය වෘත්තියවේදීන්ගේ විද්වත් සංගමයේ සභාපති රවී කුමුදේශ් සඳහන් කළේ, වෛද්‍ය පර්යේෂණ ආයතනය කොවිඩ් ආසාදිතයින් තුන් දෙනෙකුගේ ඔමික්‍රොන් ප්‍රභේදය පවතින බවට ප්‍රකාශ කළ ද එවැනි සොයා ගැනීමක් පිළිබද මෙතෙක් ජාත්‍යන්තර දත්ත පද්ධතියක් මඟින් තහවුරු කර නො මැති බවයි.",
       "URL": "https://www.hirunews.lk/292454/සයිනොෆාම්-එන්නත්-මිල-දී-ගැනීමට-වැය-කළ-ඩොලර්-මිලියන-85-පියවීමට-ආසියානු-සංවර්ධන-බැංකුවේ-සහාය",
       "Category": "Local News",
       "Parent URL": "https://www.hirunews.lk/local-news.php?pageID=1463"
}