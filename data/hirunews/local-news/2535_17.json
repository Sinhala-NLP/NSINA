{
       "Source": "hirunews",
       "Timestamp": "Friday, 07 August 2020 - 1:05",
       "Headline": "කොළඹ ජය ගත් ශ්‍රී ලංකා පොදුජන පෙරමුණට මන්ත්‍රී ආසන 12ක් - එජාපයට කොළඹින් කිසිදු ආසනයක් නැහැ",
       "News Content": "කොළඹ දිස්ත්‍රික්කයේ සමස්ත ඡන්ද ප්‍රතිඵලවලට අනුව ශ්‍රී ලංකා පොදුජන පෙරමුණ පළමු තැනට පත්ව සිටිනවා.\nඔවුන් කොළඹ දිස්ත්‍රික්කයෙන් ලබාගත් ඡන්ද සංඛ්‍යාව 674603ක්.\nසමගි ජන බලවේගය ඡන්ද 387145ක් ලබාගෙන තිබෙනවා.\nජාතික ජන බලවේගය 67600ක් ලබාගෙන ඇති අතර එක්සත් ජාතික පක්ෂය කොළඹ දිස්ත්‍රික්කයෙන් ලබාගත් ඡන්ද සංඛ්‍යාව 30875ක්.\nජාතික සංවර්ධන පෙරමුණ ඡන්ද 2343ක් ලබාගත්තා.\nකොළඹ දිස්ත්‍රික්කයේ ලියාපදිංචි ඡන්ද සංඛ්‍යාව 1672679ක් වන අතර ප්‍රකාශිත ඡන්ද සංඛ්‍යාව 1263810ක්.\nප්‍රතික්ෂේපිත ඡන්ද සංඛ්‍යාව 81034ක්’ වලංගු ඡන්ද සංඛ්‍යාව 1182776ක් වනවා.\nඋතුරු කොළඹ ආසනයේ ජය මෙවර හිමිකරගෙන ඇත්තේ සමගි ජන බලවේගයයි.\nඔවුන් ලබාගත් ඡන්ද සංඛ්‍යාව 41059ක්.\nශ්‍රී ලංකා පොදුජන පෙරමුණ ඡන්ද 16775ක් ලබාගෙන තිබෙනවා.\nඑක්සත් ජාතික පක්ෂයට මෙවර උතුරු කොළඹ ආසනයෙන් ලැබී ඇත්තේ 2676ක් පමණයි.\nජාතික ජන බලවේගය ඡන්ද 1230ක් ලබාගෙන තිබෙනවා.\nමැද කොළඹ ආසනයේ ජය හිමිවී ඇත්තේ ද සමගි ජන බලවේගයටයි.\nඔවුන් එම ආසනයෙන් ඡන්ද 64692ක් ලබාගෙන තිබෙනවා.\nපොදුජන පෙරමුණ ඡන්ද 16688ක් ලබාගත්තා.\nඑක්සත් ජාතික පක්ෂය මැද කොළඹ ආසනයෙන් ලබාගෙන ඇති ඡන්ද සංඛ්‍යාව 2978ක්.\nජාතික ජන බලවේගය ඡන්ද 1912ක් ලබාගත්තා.\nකොළඹ දිස්ත්‍රික්කයේ කෝට්ටේ ආසනයේ ශ්‍රී ලංකා පොදුජන පෙරමුණ ඡන්ද 29436ක් ලබාගත්තා.\nසමගි ජන බලවේගය ඡන්ද 14946ක් ලබාගෙන තිබෙනවා.\nජාතික ජන බලවේගය ඡන්ද 3405ක් ලබාගත්තා.\nඑක්සත් ජාතික පක්ෂය ඡන්ද 1563ක් ලබාගෙන තිබෙනවා.\nඅවිස්සාවේල්ල මැතිවරණ කොට්ඨාශයේ ශ්‍රී ලංකා පොදුජන පෙරමුණ ජය හිමිකර ගත්තා.\nඔවුන් ලබාගත් ඡන්ද සංඛ්‍යාව 58477ක්.\nසමගි ජන බලවේගය අවිස්සාවේල්ල ආසනයෙන් ඡන්ද 20098ක් ලබාගෙන තිබෙනවා.\nජාතික ජන බලවේගය ඡන්ද 3761ක් ලබාගත්තා.\nඑක්සත් ජාතික පක්ෂයට අවිස්සාවේල්ල ආසනයෙන් ලැබී ඇත්තේ ඡන්ද 1712ක්.\nබොරැල්ල ආසනයේ ජය සමගි ජන බලවේගය හිමිකර ගත්තේ ඡන්ද 20450ක් ලබා ගනිමින්.\nශ්‍රී ලංකා පොදුජන පෙරමුණ එම ආසනයෙන් ඡන්ද 17680ක් ලබාගෙන තිබෙනවා.\nජාතික ජන බලවේගය ඡන්ද 1931ක් ලබාගෙන තිබෙනවා.\nඑක්සත් ජාතික පක්ෂය බොරැල්ල ආසනයෙන් ලබාගෙන ඇති ඡන්ද සංඛ්‍යාව 1500ක්.\nබටහිර කොළඹ ආසනයේ ජය සමගි ජන බලවේගයට හිමිවී තිබෙනවා.\nඔවුන් ලබාගෙන ඇති ඡන්ද සංඛ්‍යාව 16521ක්.\nශ්‍රී ලංකා පොදුජන පෙරමුණ ඡන්ද 6294ක් ලබාගත්තා.\nඑක්සත් ජාතික පක්ෂය ලබාගත් ඡන්ද සංඛ්‍යාව 1143ක්.\nජාතික ජන බලවේගය ඡන්ද 1074ක් ලබාගෙන තිබෙනවා.\nදෙහිවල ආසනයේ ජය හිමිවුයේ ද සමගි ජන බලවේගයටයි.\nඔවුන් එම ආසනයේ ඡන්ද 18611ක් ලබාගෙන තිබෙනවා.\nශ්‍රී ලංකා පොදුජන පෙරමුණට ලැබී ඇති ඡන්ද සංඛ්‍යාව 18244ක්.\nජාතික ජන බලවේගය ඡන්ද 2094ක් හිමිකරගෙන ඇති අතර එක්සත් ජාතික පක්ෂය ලබාගත් ඡන්ද සංඛ්‍යාව 1706ක්.\nකැස්බෑව ආසනයේ ජය ශ්‍රී ලංකා පොදුජන පෙරමුණට හිමිවුනා.\nඔවුන් ලබාගත් ඡන්ද සංඛ්‍යාව 89240ක්. සමගි ජන බලවේගය ඡන්ද 23687ක් ලබාගත්තා.\nජාතික ජන බලවේගය ඡන්ද 9160ක් ලබාගෙන ඇති අතර එක්සත් ජාතික පක්ෂය ඡන්ද 2098ක් කැස්බෑව ආසනයෙන් ලබාගත්තා.\nකොළඹ දිස්ත්‍රික්කයේ තැපැල් ඡන්ද ප්‍රතිඵලය ද නිකුත් වුණා.\nඑම ප්‍රතිඵලවලට අනුව පෙරමුණ හිමිවී ඇත්තේ ශ්‍රී ලංකා පොදුජන පෙරමුණටයි.\nඔවුන්ට කොළඹ දිස්ත්‍රික්කයෙන් ලැබි ඇති තැපැල් ඡන්ද සංඛ්‍යාව 23784ක්.\nසමගි ජන බලවේගයට ඡන්ද 5512ක් ලැබී තිබෙනවා.\nකොළඹ දිස්ත්‍රිකයෙන් ජාතික ජන බලවේගයට ඡන්ද 2801ක් සහ එක්සත් ජාතික පක්ෂයට ඡන්ද 1062ක් ලැබී තිබෙනවා.\nප්‍රතිඵලවලට අනුව කොළඹ දිස්ත්‍රික්කයෙන් ශ්‍රී ලංකා පොදුජන පෙරමුණට මන්ත්‍රී ආසන 12ක් ලැබී තිබෙනවා.\nසමගි ජන බලවේගයට ආසන 6ක් ලැබී ඇති අතර ජාතික ජන බලවේගයට ලැබී ඇති ආසන සංඛ්‍යාව 1ක්.\nඑක්සත් ජාතික පක්ෂයට කොළඹ දිස්ත්‍රික්කයෙන් එක් මන්ත්‍රී ආසනයක් හෝ ලැබී නැහැ.",
       "URL": "https://www.hirunews.lk/247263/කොළඹ-ජය-ගත්-ශ්‍රී-ලංකා-පොදුජන-පෙරමුණට-මන්ත්‍රී-ආසන-12ක්-එජාපයට-කොළඹින්-කිසිදු-ආසනයක්-නැහැ",
       "Category": "Local News",
       "Parent URL": "https://www.hirunews.lk/local-news.php?pageID=2535"
}