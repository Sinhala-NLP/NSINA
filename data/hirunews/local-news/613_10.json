{
       "Source": "hirunews",
       "Timestamp": "Monday, 09 January 2023 - 17:11",
       "Headline": "බ්‍රසීලයේ තත්ත්වය ගැන ජනපතිගෙන් නිවේදනයක්",
       "News Content": "බ්‍රසීලයේ හිටපු නායක ජෙයිර් බොල්සනාරෝගේ ආධාරකරුවන් විසින් එරට ජනාධිපති මන්දිරයට, ශ්‍රේෂ්ඨාධිකරණ සංකීර්ණයට සහ කොංග්‍රස් ගොඩනැගිල්ලට කඩාවැදී ඇති කළ ප්‍රචන්ඩත්වය පිලිබඳ ජනාධිපති රනිල් වික්‍රමසිංහ සිය කනස්සල්ල පළකර තිබෙනවා.\nමෙවැනිම ආකාරයේ ව්‍යවස්ථා විරෝධී ක්‍රම මගින් ප්‍රජාතන්ත්‍රවාදි ව්‍යුහයන් පෙරළා දැමීමට විවිධ කණ්ඩායම් දැරූ උත්සහයන් ශ්‍රී ලංකාවද අත්දුටු බවයි නිවේදනයක් නිකුත් කරමින් ජනාධිපතිවරයා සඳහන් කළේ.\nමෙම ගැටුම්කාරි හෝරාවේ බ්‍රසීල රජය, ජනාධිපතිවරයා සහ ජනතාව වෙනුවෙන් පෙනී සිටින බව ජනාධිපති රනිල් වික්‍රමසිංහ නිකුත් කළ නිවේදනයේ වැඩිදුරටත් සඳහන්.",
       "URL": "https://www.hirunews.lk/324643/බ්‍රසීලයේ-තත්ත්වය-ගැන-ජනපතිගෙන්-නිවේදනයක්",
       "Category": "Local News",
       "Parent URL": "https://www.hirunews.lk/local-news.php?pageID=613"
}