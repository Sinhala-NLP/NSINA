{
       "Source": "hirunews",
       "Timestamp": "Sunday, 15 August 2021 - 7:19",
       "Headline": "පාර්ලිමේන්තු රැස්වීම ගැන තීන්දුව හෙට",
       "News Content": "හෙට රැස්වන පක්ෂ නායක රැස්වීමේ දී පාර්ලිමේන්තුවේ ඉදිරි කටයුතු පිලිබඳ තීරණය කරන බව වේත්‍රධාරි නරේන්ද්‍ර ප්‍රනාන්දු ප්‍රකාශ කළා.\nපාර්ලිමේන්තුවේ සේවය කරන අංශ කිහිපයක නිලධාරින් කොරෝනා ආසාදිතයින් ලෙස හඳුනා ගැණුනු අතර, ඔවුන්ගේ ආශ්‍රිතයන් පරීක්ෂා කිරීම සඳහා සී.සී.ටී.වී කැමරා දර්ශන ද නිරීක්ෂණය කෙරෙනවා.\nසේවාමුර කොටස්කර නිලධාරින් රාජකාරි සඳහා කැඳවන නිසා අවදානම් තත්ත්වය ඉහළ මට්ටමක නොමැති බවයි වේත්‍රධාරිවරයා අප කළ විමසීමක දී සඳහන් කළේ. මේ අතර, කතානායකවරයාගේ ප්‍රධානත්වයෙන් පක්ෂ නායක රැස්වීම හෙට පෙරවරු 11 ට පැවැත්වෙන බව සභානායක අමාත්‍ය දිනේෂ් ගුණවර්ධන ප්‍රකාශ කළා.\nකොරෝනා තත්ත්වය සමඟ පාර්ලිමේන්තුව රැස්වීම ඇතුලු ඉදිරි කරුණු පිළිබඳව එහි දී අවධානය යොමු කෙරෙන බව ඔහු කියා සිටියා.\nමීට පෙර පැවති පක්ෂ නායක රැස්වීමේ දී තීරණය කර තිබුණේ අඟහරුවාදා සිට සිකුරාදා දක්වා පාර්ලිමේන්තු පැවැත්වීමටයි.",
       "URL": "https://www.hirunews.lk/279725/පාර්ලිමේන්තු-රැස්වීම-ගැන-තීන්දුව-හෙට",
       "Category": "Local News",
       "Parent URL": "https://www.hirunews.lk/local-news.php?pageID=1754"
}