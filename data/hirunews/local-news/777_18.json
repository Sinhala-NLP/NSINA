{
       "Source": "hirunews",
       "Timestamp": "Wednesday, 26 October 2022 - 15:18",
       "Headline": "ඊජිප්තු තානාපති කථානායක හමුවෙයි",
       "News Content": "ඊජිප්තු අරාබි ජනරජයේ තානාපති මගීඩ් මොස්ලේ අද (26) පාර්ලිමේන්තුවේදී කථානායක මහින්ද යාපා අබේවර්ධන හමුවී තිබෙනවා.\nදෙරට අතර ද්වීපාර්ශවීය සබඳතා විවිධ අංශවලින් තවදුරටත් වර්ධනය කර ගැනීම පිළිබඳව මෙහිදී සාකච්ඡා වූ බවයි පාර්ලිමේන්තුවේ සන්නිවේදන ඒකකය සඳහන් කළේ.\nඑමෙන්ම, ඊජිප්තුව සහ ශ්‍රී ලංකාව අතර පවතින 65 වසරක ද්වීපාර්ෂවික රාජ්‍යතාන්ත්‍රික සබඳතාවය පිළිබඳව මෙන්ම ශ්‍රී ලංකා - ඊජිප්තු පාර්ලිමේන්තු මිත්‍රත්ව සංගමයේ කටයුතු යළි සක්‍රීය ලෙස පවත්වා ගැනීම පිළිබඳව ද තානාපතිවරයාගේ අවධානය යොමුවී තිබෙනවා.\nපාර්ලිමේන්තුවේ මහ ලේකම් ධම්මික දසනායක මහතා ද මේ අවස්ථාවට එක්ව සිටියා.",
       "URL": "https://www.hirunews.lk/318885/ඊජිප්තු-තානාපති-කථානායක-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=777"
}