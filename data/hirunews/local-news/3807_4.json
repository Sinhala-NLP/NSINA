{
       "Source": "hirunews",
       "Timestamp": "Thursday, 09 August 2018 - 16:00",
       "Headline": "මිරිජ්ජවිල වෙඩි තැබීමට සැකපිට තවත් පුද්ගලයෙකු අත්අඩංගුවට",
       "News Content": "හම්බන්තොට - මිරිජ්ජවිල ප්‍රදේශයේදී බස් රථයකින් ගමන් කරමින් සිටි පුද්ගලයෙකුට වෙඩි තබා ඝාතනය කිරීමේදී සිද්ධිය සම්බන්ධයෙන් තවත් සැකකරුවෙකු ගිනි අවියක් සමඟ අත්අඩංගුවට ගෙන තිබෙනවා.\nපොලීසියට ලැබුණු තොරතුරක් මත සිදුකළ වැටලීමකදී ඊයේ මෙම පුද්ගලයා තංගල්ල බස් නැවතුම්පොල අසලදී අත්අඩංගුවට ගත් බවයි පොලීසිය සඳහන් කළේ.\nඔහු අඟුණකොලපැලැස්ස - ජූලමුල්ල ප්‍රදේශයේ පදිංචි 21 හැවිරිදි තරුණයෙක්.\nහම්බන්තොට මහාධිකරණයේ පැවති නඩුවකට පෙනී සිට බස් රථයකින් නැවත නිවස බලා යමින් සිටියදී 33 හැවිරිදි අදාළ පුද්ගලයා ඝාතනය කෙරුණේ පසුගිය පෙබරවාරි 26 වනදායි.",
       "URL": "https://www.hirunews.lk/197148/මිරිජ්ජවිල-වෙඩි-තැබීමට-සැකපිට-තවත්-පුද්ගලයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3807"
}