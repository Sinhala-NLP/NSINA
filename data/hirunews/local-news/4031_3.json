{
       "Source": "hirunews",
       "Timestamp": "Monday, 19 March 2018 - 11:48",
       "Headline": "Update - ආමර් විදියේ වෙඩි තැබීමෙන් එක් අයෙක් මරුට",
       "News Content": "ආමර් විදීය ප්‍රදේශයේදී මෝටර් රථයකින් යමින් සිටි අඹු සැමි යුවලකට අද(19) පෙරවරුවේ වෙඩි ප්‍රහාරයක් එල්ල වී තිබෙනවා.\nඑහිදී බරපතල තුවාල ලැබූ පුද්ගලයා කොළඹ ජාතික රෝහලට ඇතුලත් කිරීමෙන් පසුව මියගොස් ඇති බවයි පොලිසිය කියා සිටියේ.\nවෙඩි වැදීමට ලක් වූ කාන්තාව මේ වනවිට කොළඹ ජාතික රෝහලේ ප්‍රතිකාර ලබන අතර යතුරුපැදියකින් පැමිණි දෙදෙනෙකු මෙම වෙඩි තැබීම සිදු කර පළාගොස් තිබුණා.\nසිද්ධියෙන් ජීවිතක්ෂයට පත්වුණේ දෙමටගොඩ ප්‍රදේශයේ පදිංචි ඇන්ටනි රාජ් නමැති 42 හැවිරිදි පුද්ගලයෙක්.\nUpdate :- Monday, March 19, 2018 12.13 Pm\n----------------------------------------------------\nකොළඹ ආමර් විදිය ප්‍රදේශයේදී යතුරු පැදියකින් පැමිණි දෙදෙනෙකු මෝටර් රථයකට සිදුකළ වෙඩි තැබීමකින් තුවාල ලැබූ අයෙකු කොළඹ ජාතික රෝහලට රැගෙන ආ බව පොලිසිය පවසනවා.",
       "URL": "https://www.hirunews.lk/186287/update-ආමර්-විදියේ-වෙඩි-තැබීමෙන්-එක්-අයෙක්-මරුට",
       "Category": "Local News",
       "Parent URL": "https://www.hirunews.lk/local-news.php?pageID=4031"
}