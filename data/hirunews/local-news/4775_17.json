{
       "Source": "hirunews",
       "Timestamp": "Tuesday, 29 November 2016 - 13:02",
       "Headline": "පොලීසිය ඉල්ලූ වාරණ නියෝගය අධිකරණය ඉවත දමයි",
       "News Content": "අන්තර් විශ්වවිද්‍යාලයීය ශිෂ්‍ය බල මණ්ඩලය සහ වෛද්‍ය පීඨ ශිෂ්‍ය ක්‍රියාකාරී කමිටුව සංවිධාන කර ඇති උද්ඝෝෂණයක් වලක්වාලමින් වාරණ නියෝගයක් ලබාදෙන ලෙසට පොලිසිය කළ ඉල්ලීම අධිකරණය අද ප්‍රතික්ෂේප කළා.\nවැලිකඩ පොලිසිය කළ මෙම ඉල්ලීම ප්‍රතික්ෂේප කරමින් කොළඹ අතිරේක මහේස්ත්‍රාත් චන්දන කලංසූරිය කියා සිටියේ පොලිසියට අවශ්‍ය බලය පාවිච්චි කළ හැකි බවයි.\nඅන්තර් විශ්වවිද්‍යාලයීය ශිෂ්‍ය බල මණ්ඩලය සහ වෛද්‍ය පීඨ ශිෂ්‍ය ක්‍රියාකාරී කමිටුව පාර්ලිමේන්තුව ආසන්නයේ විරෝධතාවයක් පැවැත්වීමට යන බවට බුද්ධි අංශ වෙත තොරතුරු වාර්තා වී ඇති බැවින් එම විරෝධතාව වලක්වාලන  වාරණ නියෝගයක් නිකුත් කරන ලෙසයි පොලිසිය අධිකරණයෙන් ඉල්ලා සිටියේ.",
       "URL": "https://www.hirunews.lk/148582/පොලීසිය-ඉල්ලූ-වාරණ-නියෝගය-අධිකරණය-ඉවත-දමයි",
       "Category": "Local News",
       "Parent URL": "https://www.hirunews.lk/local-news.php?pageID=4775"
}