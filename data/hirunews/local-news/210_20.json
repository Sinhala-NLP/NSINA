{
       "Source": "hirunews",
       "Timestamp": "Wednesday, 05 July 2023 - 20:03",
       "Headline": "නිවාස ලබා දෙන බව කියා මුදල් වංචා කළ සමාගම් හිමිකරු අත්අඩංගුවට ගැනීමට විමර්ශන",
       "News Content": "හිරු ප්‍රවෘත්ති හෙළිකළ නිවාස ඉදිකර දෙන බවට සහ ණය පහසුකම් මත නිවාස ලබාදෙන බවට ගිවිසුම් ගතවී රුපියල් එක්කෝටි අනූ දෙලක්ෂ පහළොස්දහසක මුදලක් වංචාකළ පෞද්ගලික සමාගම් හිමිකරු අත්අඩංගුවට ගැනීම සඳහා පොලිසිය විමර්ශන ආරම්භ කර තිබෙනවා.\nපුද්ගලයින් 14 දෙනෙකුගෙන් මොහුට එරෙහිව පැමිණිලි ලැබී ඇති බවයි පොලිස් මාධ්‍ය ප්‍රකාශක කාර්යාලය සඳහන් කළේ.\nඒ අනුව මිරිහාන විශේෂ අපරාධ විමර්ශන අංශය සැකකරු අත්අඩංගුවට ගැනීම සඳහා විමර්ශන ආරම්භ කර ඇති අතර ඔහුගේ ඡායාරූපයක් ද පොලිස් මාධ්‍ය ප්‍රකාශක කාර්යාලය විසින් අද (05) ප්‍රසිද්ධියට පත්කළා.\nඒ පිළිබඳ යම් තොරතුරක් ඇතොත් 071 859 1641, 071 813 7373 හෝ 011 2 8525 56 යන දුරකථන අංක වෙත තොරතුරු ලබාදෙන ලෙසයි පොලිසිය මහ ජනතාවගෙන් ඉල්ලා සිටින්නේ.",
       "URL": "https://www.hirunews.lk/340139/නිවාස-ලබා-දෙන-බව-කියා-මුදල්-වංචා-කළ-සමාගම්-හිමිකරු-අත්අඩංගුවට-ගැනීමට-විමර්ශන",
       "Category": "Local News",
       "Parent URL": "https://www.hirunews.lk/local-news.php?pageID=210"
}