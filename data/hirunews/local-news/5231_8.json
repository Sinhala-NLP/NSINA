{
       "Source": "hirunews",
       "Timestamp": "Monday, 28 December 2015 - 17:18",
       "Headline": "සැමියාට දිවා ආහාරය ගෙනා ගැබිණි මව ලොරියේ ගැටී මරුට (ඡායාරූප)",
       "News Content": "නුවරඑළිය රම්බොඩ ප්‍රධාන මාර්ගයේ වෙදමුල්ල ප්‍රදේශයේදී ලොරියක ගැටීමෙන් ගැබිණි කාන්තාවක් මියගොස් තිබෙනවා.\nඑක්දරු මවක වන 32 හැවිරිදි  මෙම කාන්තාව නුවරඑළිය සිට රම්බොඩ දක්වා අධික වේගයෙන් ධාවනය වු ලොරියක ගැටී ඇති බවයි අප වාර්තාකරු සඳහන් කලේ.\nවෙළඳසැලක සේවයේ නියුතු තම සැමියාට දිවා ආහාරය රැගෙන එමින් සිටියදී මෙම ගැබිණි කාන්තාව අනතුරට ලක්ව තිබෙනවා.\nලබුකැලේ ප්‍රදේශයේ පදිංචි ඇය අද පස්වරු 3.30 ට පමණ ලොරියේ ගැටී ඇත්තේ නුවරඑළියේ සිට මහනුවර දක්වා ධාවනය වු පෞද්ගලික බස් රථයකින් පැමිණ සැමියා සේවය කරන වෙළඳසැලට යාමට උත්සාහ කිරීමේදීයි.\nමියගිය ගැබිණි මවගේ සිරුර කොත්මලේ රෝහලේ තැන්පත් කර තිබෙනවා.\nඅනතුරට සම්බන්ධ ලොරියේ රියදුරා අත්අඩංගුවට ගෙන ඇති අතර කොත්මලේ පොලිසියයි විමර්ශණ මෙහෙයවන්නේ.\nඡායාරූප - හැට්න් රංජිත් රාජපක්ෂ",
       "URL": "https://www.hirunews.lk/122957/සැමියාට-දිවා-ආහාරය-ගෙනා-ගැබිණි-මව-ලොරියේ-ගැටී-මරුට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=5231"
}