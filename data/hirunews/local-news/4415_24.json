{
       "Source": "hirunews",
       "Timestamp": "Tuesday, 18 July 2017 - 13:56",
       "Headline": "නානුඔය නගරයේ කලහ කිරීම නිසා අත්අඩංගුවට ගත් හතලිස් දෙදෙනාට ඇප",
       "News Content": "නුවරඑළිය - නානුඔය නගරයේ කහ ඉරක් මත දී ටිපර් රථයක ගැටී 7 හැවිරිදි පාසල් දැරියක් මියයාමේ සිද්ධියෙන් පසු රාජ්‍ය දේපල වලට හානිකිරීමේ චෝදනාවලට අත්අඩංගුවට\nහතලිස් දෙදෙනෙකු අද ඇප මත මුදා හැරියා.\nඒ, ඔවුන් නුවරඑළිය මහේස්ත්‍රාත් රුවන් ඉන්දික සිල්වා හමුවට ඉදිරිපත් කිරීමෙන් අනතුරුවයි.\nඑහිදී එක් අයෙකුට රුපියල් 50,000 බැගින් වූ ශරීර ඇප දෙකක් සහ රුපියල් 10,000 බැගින් වූ මුදල් ඇප මත මුදා හැරීමටයි නියෝග කර ඇත්තේ.\nඅදාළ නඩුව සැප්තැම්බර් 27 වන දා නැවතත් විභාගයට ගැනීමට නියමිතයි.",
       "URL": "https://www.hirunews.lk/166169/නානුඔය-නගරයේ-කලහ-කිරීම-නිසා-අත්අඩංගුවට-ගත්-හතලිස්-දෙදෙනාට-ඇප",
       "Category": "Local News",
       "Parent URL": "https://www.hirunews.lk/local-news.php?pageID=4415"
}