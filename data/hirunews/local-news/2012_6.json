{
       "Source": "hirunews",
       "Timestamp": "Sunday, 18 April 2021 - 18:41",
       "Headline": "වැඩි වන ගෑස් මිලට ඇමති උත්තර බඳියි",
       "News Content": "ගෑස් මිල වැඩි කිරීමට කිසිදු අදහසක් නැති බව පාරිභෝගික ආරක්ෂණ රාජ්‍ය අමාත්‍ය ලසන්ත අලගියවන්න පවසනවා.\nඔහු මේ අදහස් පල කලේ ගෑස් මිල වැඩිවීමක් පිලිබදව පැතිර යන වාර්තා පිළිබඳව  හිරු ප්‍රවෘත්ති කල විමසුමකට ප්‍රතිචාර දක්වමින් .\nඔහු වැඩිදුරටත් කියා සිටියේ ගෑස් මිල වැඩිවන බවට සමාජ මාධ්‍ය ඔස්සේ පැතිර යන වාර්තාවන්හි කිසිදු සත්‍යතාවක් නැති බවයි.\nහිරු කළ විමසීමේදී වැඩිදුරටත් අදහස් දැක්වූ අමාත්‍යවරයා කියා සිටියේ ගෑස් මිල වැඩි කරනවා වෙනුවට රුපියල් සියයක් අඩුවෙන් ලබා දිය හැකි අධි කාර්යක්ෂම නව ගෑස් වර්ගයක් හඳුන්වා දී ඇති බවයි.\nරජයට අයත් ලිට්ට්‍රෝ ගෑස් සමාගමෙන් වෙළෙඳ පොළට නිකුත් කර ඇති මෙම නව ගෑස් සිලින්ඩරයක මිල රුපියල් 1395.00ක්.\nකිලෝ ග්‍රෑම් 09ක බරකින් යුත් මෙම ගෑස් සිලින්ඩරයේ අඩංගු දෙමුහුන් ගෑස් හෙවත් hybrid gas වල සක්‍රියතාව සාමාන්‍ය එල්පී ගෑස්වල සක්‍යතාවට වඩා 40% කින් වැඩි බවයි අමාත්‍යවරයා කියා සිටියේ.\nමේ අනුව මෙම ගෑස් සිලින්ඩරයක් භාවිතයේදී පාරිභෝගිකයන්ට අතිරේක වාසියක් සැලසෙන බව රාජ්‍ය අමාත්‍ය අලගියවන්න වැඩිදුරටත්  පවසනවා",
       "URL": "https://www.hirunews.lk/268806/වැඩි-වන-ගෑස්-මිලට-ඇමති-උත්තර-බඳියි",
       "Category": "Local News",
       "Parent URL": "https://www.hirunews.lk/local-news.php?pageID=2012"
}