{
       "Source": "hirunews",
       "Timestamp": "Friday, 13 November 2020 - 10:07",
       "Headline": "ඊයේත් වැඩිම ආසාදිත ප්‍රමාණය කොළඹින්",
       "News Content": "ඊයේ දිනයේ හඳුනාගත් කොරෝනා ආසාදිතයන් 373 දෙනා අතුරින් වැඩිම පිරිසක් වාර්තාවී ඇත්තේ කොළඹ දිස්ත්‍රික්කයෙන්.\nඑම සංඛ්‍යාව 271 ක්.\nඑසේම ගම්පහ දිස්ත්‍රික්කයෙන් ආසාදිතයන් 46 ක්, කළුතරින් 12 ක්, කෑගල්ලෙන් 10 ක්, ගාල්ල දිස්ත්‍රික්කයෙන් ආසාදිතයන් 4 දෙනෙකු බැගින් ඊයේ හමුවුණා.\nකොවිඩ්19 පැතිරීම වැළැක්වීමේ ක්‍රියාන්විත මධ්‍යස්ථානය සඳහන් කළේ පොළොන්නරුව දිස්ත්‍රික්කයෙන් ආසාදිතයන් දෙදෙනෙකු සහ පුත්තලම, රත්නපුර, හම්බන්තොට, මාතලේ යන දිස්ත්‍රික්කවලින් ආසාදිතයෙකු බැගින් සොයාගැනුනු බවයි.\nඑසේම තවත් පොලිස් නිලධාරීන් විසිදෙනෙකුද ඊයේ ආසාදිත බවට හඳුනාගෙන ඇති අතර, විදේශ රටවලින් මෙරටට පැමිණි පුද්ගලයින් හතර දෙනෙකුටද කොරෝනා ආසාදනය වී ඇති බවට තහවුරු වී තිබෙනවා.",
       "URL": "https://www.hirunews.lk/254609/ඊයේත්-වැඩිම-ආසාදිත-ප්‍රමාණය-කොළඹින්",
       "Category": "Local News",
       "Parent URL": "https://www.hirunews.lk/local-news.php?pageID=2335"
}