{
       "Source": "hirunews",
       "Timestamp": "Thursday, 19 July 2018 - 12:35",
       "Headline": "මරණ දඬුවම ක්‍රියාත්මක කිරීම ගැන තවම තීරණයක් නැහැ - මනෝ ගනේෂන්",
       "News Content": "මත්ද්‍රව්‍ය වැරදිකරුවන් මරණ දඬුවම ක්‍රියාත්මක කිරීම සම්බන්ධයෙන් රජය මෙතෙක් තීරණයක් ගෙන නොමැති බව අමාත්‍ය මනෝ ගනේෂන් ප්‍රකාශ කළා.\nකොළඹ ඊයේ පැවති උත්සවයකින් අනතුරුව මාධ්‍යවේදීන් නැගූ පැනයකට පිලිතුරු ලබාදෙමින් අමාත්‍යවරයා මේ බව කියා සිටියා.\nඑමෙන්ම අනුරාධපුර - මහවිලච්චිය ප්‍රදේශයේ තරුණයන් පස්දෙනෙකු අලූගෝසු තනතුරට ඉදිරිපත් වීමට කැමැත්ත පළ කර තිබෙනවා.\nමොවුන් ස්වෙච්ජාවෙන් රාජකාරි කිරීමට සූදානම් බවයි වාර්තා වන්නේ.\nකෙසේ වෙතත් බන්ධනාගාර දෙපාර්තමේන්තුවේ උසස් නිලධාරියෙකු සඳහන් කළේ අලූගෝසු තනතුර මෙතෙක් ගැසට් කර නොමැති බවයි.\nඅලූගෝසු තනතුරු සඳහා පුරප්පාඩු දෙකක් පවතින බවද ඔහු කියා සිටියා.",
       "URL": "https://www.hirunews.lk/195544/මරණ-දඬුවම-ක්‍රියාත්මක-කිරීම-ගැන-තවම-තීරණයක්-නැහැ-මනෝ-ගනේෂන්",
       "Category": "Local News",
       "Parent URL": "https://www.hirunews.lk/local-news.php?pageID=3842"
}