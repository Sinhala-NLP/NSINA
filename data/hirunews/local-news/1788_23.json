{
       "Source": "hirunews",
       "Timestamp": "Thursday, 29 July 2021 - 11:46",
       "Headline": "POLISH,RABUKKANA ට වැඩ වැරදුණු හැටි",
       "News Content": "POLISH,RABUKKANA යනුවෙන් සඳහන්කර ඇති නිල් පැහැති  ජීප් රථයක ඡායාරූපයක් මේ දින වල සමාජ මාධ්‍ය ඔස්සේ දැඩි ලෙස සංසරණය වෙනවා.\nමේ පිලිබඳ සාමාජ මාධ්‍ය ඔස්සේම අදහස් දක්වන බොහෝ දෙනෙක් එහි ඉංග්‍රීසි අක්ෂර භාවිතය සම්බන්ධයෙන් පොලිස් දෙපාර්තුමේන්තුවට චෝදනා එල්ල කර තිබුනා.\nඒ පොලිසියට ඉංග්‍රීසි බැහැ, ඉංග්‍රීසි වැරදිලා, යනුවෙන් යෙදු උපහාසාත්මක වැකි භාවිත කරමින් කෙසේ වෙතත් මේ  සම්බන්ධයෙන් පැහැදිලි කිරීමක් කරන පොලිස් මාධ්‍ය අංශය පවසන්නේ ඡායාරූපයට අදාළ ජීප් රථය පැදවූ පුද්ගලයා අත්අඩංගුවට ගැනුනේ මිට මාස 03 කට පමණ පෙර බවයි.\nඅදාළ පුද්ගලයා සහ ජීප් රථය අප්‍රේල් 10 වන දින වාරියපොළ ප්‍රදේශයේදී අත්අඩංගුවට ගෙන රැඳවුම් නියෝග මත වැඩි දුර ප්‍රශ්න කිරීම් සිදුකර ඇප මත මුදා හැරි බව පොලිස් මාධ්‍ය අංශය නිකුත් කල නිවේදනයේ සඳහන්.\nඑහිදී අදාළ පුදගලයාට POLISH,RABUKKANA යනුවෙන් ජීප් රථයේ සඳහන් කර ජනතාව නොමඟ යැවීමේ වරදට චෝදනා එල්ල කර බවයි අදාළ පොලිස් මාධ්‍ය නිවේදනයේ වැඩි දුරටත් සඳහන් වන්නේ.",
       "URL": "https://www.hirunews.lk/278306/polishrabukkana-ට-වැඩ-වැරදුණු-හැටි",
       "Category": "Local News",
       "Parent URL": "https://www.hirunews.lk/local-news.php?pageID=1788"
}