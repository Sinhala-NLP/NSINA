{
       "Source": "hirunews",
       "Timestamp": "Tuesday, 02 March 2021 - 12:30",
       "Headline": "ශ්‍රීලංකන් ගුවන් සේවයෙන් වාර්තාගත ගුවන් භාණ්ඩ ප්‍රමාණයක් මාලදිවයිනට",
       "News Content": "ශ්‍රීලංකන් ගුවන් සේවය 2021 පෙබරවාරි මාසයේ දී මාලදිවයිනේ මාලේ වෙත කිලෝග්‍රෑම් මිලියන 1.2 ක ගුවන් භාණ්ඩ ප්‍රවාහනය කරමින් වාර්තාවක් සනිටුහන් කර තිබෙනවා.\nඑසේම මෙම කාලයේ දී  මාලදිවයින තුළ ආහාර ඇතුළු අනෙකුත් අත්‍යාවශ්‍ය ගුවන් භාණ්ඩ සදහා ඉහළ ඉල්ලූමක් පැවතුණු බවයි වාර්තා වන්නේ.\nඑම ඉල්ලුම පිළිබඳ සැලකිලිමත් වෙමින් ශ්‍රීලංකන් ගුවන් භාණ්ඩ අංශය විසින්  භාණ්ඩ විශාල ප්‍රමාණයක්, මාලදිවයිනේ මාලේ වෙත සැපයූ අතර ඒ අනුව පසුගිය මාසයේ කොළඹ සිට මාලේ දක්වා පමණක් ගුවන් භාණ්ඩ මෙට්‍රික් ටොන් 500 ඉක්මවා ප්‍රවාහන කර තිබෙනවා.",
       "URL": "https://www.hirunews.lk/264097/ශ්‍රීලංකන්-ගුවන්-සේවයෙන්-වාර්තාගත-ගුවන්-භාණ්ඩ-ප්‍රමාණයක්-මාලදිවයිනට",
       "Category": "Local News",
       "Parent URL": "https://www.hirunews.lk/local-news.php?pageID=2115"
}