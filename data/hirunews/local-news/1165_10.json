{
       "Source": "hirunews",
       "Timestamp": "Monday, 16 May 2022 - 13:02",
       "Headline": "හෙට පාර්ලිමේන්තු සභා වාරයට පෙර පක්ෂ නායක රැස්වීමක්",
       "News Content": "කථානායක මහින්ද යාපා අබේවර්ධනගේ ප්‍රධානත්වයෙන් හෙට පෙරවරුවේ පක්ෂ නායක රැස්වීමක් පැවැත්වෙනවා.\nපාර්ලිමේන්තු සන්නිවේදන දෙපාර්තමේන්තුව සඳහන් කළේ පෙරවරු 8.30 ට පාර්ලිමේන්තු සංකීර්ණයේ කමිටු කාමර අංක දෙකෙහි මෙම රැස්වීම පැවැත්වෙන බවයි.\nඑහිදී නියෝජ්‍ය කථානායක ධුරය පත් කිරීම, නව අග්‍රාමාත්‍යවරයෙකු දිවුරුම්දීමත් සමඟ පාර්ලිමේන්තුවේ කටයුතු සිදුකිරීම සම්බන්ධයෙන් අවධානය යොමුකිරීමට නියමිත බවයි වාර්තාවන්නේ. පාර්ලිමේන්තුව හෙට පෙරවරු 10 ට රැස්වීමට නියමිතයි.",
       "URL": "https://www.hirunews.lk/304490/හෙට-පාර්ලිමේන්තු-සභා-වාරයට-පෙර-පක්ෂ-නායක-රැස්වීමක්",
       "Category": "Local News",
       "Parent URL": "https://www.hirunews.lk/local-news.php?pageID=1165"
}