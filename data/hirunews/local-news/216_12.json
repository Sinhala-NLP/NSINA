{
       "Source": "hirunews",
       "Timestamp": "Monday, 03 July 2023 - 17:54",
       "Headline": "විජය සිනමාවෙන් සමුගනී?",
       "News Content": "දෙමළ සිනමාවේ ප්‍රමුඛ නළු විජය මේ දිනවල ලියෝ චිත්‍රපටයේ රඟපානු ලබනවා.\nLokesh Kanagaraj විසින් අධ්‍යක්ෂණය කරන ලද මෙම චිත්‍රපටයේ Gautham Vasudev Menon, Mansoor Ali Khan, Arjun, Myshkin, Priya Anand, Sanjay Datt ඇතුළු පිරිසක් රංගනයෙන් දායක වන බවයි වර්තා වන්නේ.\nමෙම චිත්‍රපටයෙන් පසුව විජය සුළු කාලයකට රංගනයෙන් හා සිනමාවෙන් සමුගැනීමට නියමිත බවට ද විදෙස් මාධ්‍ය වාර්තා පළ කර තිබෙනවා.\nවිජය දේශපාලනයට එක්වීමට යන බවට ඉන්දීය වෙබ් අඩවියක් වන ඉන්ඩියා ටුඩේ වාර්තා කර ඇති අතර ඒ අනුව මෙම තීරණය ගෙන ඇති බවයි ඉන්දීය මාධ්‍ය වාර්තා කර ඇත්තේ.\nඉන්දීය මාධ්‍ය වැඩිදුරටත් පෙන්වා දෙන්නේ එළඹෙන 2026 මැතිවරණයේ දී විජය ජනතා ව්‍යාපාරයට තරග කිරීමට නියමිත බවයි.\nකෙසේ වෙතත් මෙම පුවත සමාජ මාධ්‍ය ජාලා ඔස්සේ පැතිර ගොස් ඇති අතර බොහෝ රසික රසිකාවියන් මේ සම්බන්ධයෙන් විවිධ මත පළකරන බවයි විදෙස් මාධ්‍ය වාර්තා කර ඇත්තේ.",
       "URL": "https://www.hirunews.lk/339890/විජය-සිනමාවෙන්-සමුගනී",
       "Category": "Local News",
       "Parent URL": "https://www.hirunews.lk/local-news.php?pageID=216"
}