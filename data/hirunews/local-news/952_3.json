{
       "Source": "hirunews",
       "Timestamp": "Wednesday, 10 August 2022 - 8:24",
       "Headline": "නව ප්‍රභේදයෙන් පෙනහළුවලට හානි",
       "News Content": "ශ්‍රී ලංකාවේ දැනට පැතිරීගෙන යන බී. ඒ. ෆෝ. සහ බී. ඒ. ෆයිව්. කොවිඩ් ප්‍රභේදය පෙනහළුවලට හානි සිදු කරන බව ඇමරිකාවේ ජෝන් හොප්කින්ස් විශ්වවිද්‍යාලයේ සම්පත් දායකයෙකු වන ආචාර්ය සංජය පෙරේරා පවසනවා.\nහිරු ප්‍රවෘත්ති අංශය කළ විමසීමක දී ඔහු කියා සිටියේ යුරෝපයේ සහ අප්‍රිකාවේ ද මෙම කොවිඩ් ප්‍රභේදය ඉතා ශීඝ්‍රයෙන් පැතිර යන බවයි.\nමේ අතර පෙරේදා කොරෝනා මරණ හයක් සිදු වී ඇති බවට සෞඛ්‍ය සේවා අධ්‍යක්ෂ ජනරාල්වරයා ඊයේ තහවුරු කළා.\nඑසේම ඊයේ දිනයේ කොරෝනා ආසාදිතයින් 214 දෙනෙකු මෙරටින් හඳුනාගෙන තිබෙනවා.",
       "URL": "https://www.hirunews.lk/312372/නව-ප්‍රභේදයෙන්-පෙනහළුවලට-හානි",
       "Category": "Local News",
       "Parent URL": "https://www.hirunews.lk/local-news.php?pageID=952"
}