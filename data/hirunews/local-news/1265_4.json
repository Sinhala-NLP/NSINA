{
       "Source": "hirunews",
       "Timestamp": "Monday, 28 March 2022 - 17:26",
       "Headline": "අලුත් අවුරුදු මගී ප්‍රවාහන සේවාවේ පළමු අදියර 2022 අප්‍රේල් 08 සිට 15 දක්වා",
       "News Content": "කොළඹ සහ තදාසන්න ප්‍රදේශවල සිට අපහසුතාවකින් තොරව සිංහල හා හින්දු අලුත් අවුරුද්දට ගම්බිම් බලායන ජනතාවගේ පහසුව පිණිස පොදු බස් රථ සේවාවක් යෙදවීමට ජාතික ගමනාගමන කොමිෂන් සභාව සැලසුම් කර තිබෙනවා.\nප්‍රවෘත්ති දෙපාර්තමේන්තුව නිවේදනයක් නිකුත්කරමින් සඳහන් කළේ දවසේ පැය 24 පුරාම විශේෂ මෙහෙයුම් මැදිරියක් ද මෙම කාලය තුළ ක්‍රියාත්මක කරන බවයි.\nඒ අනුව, අලුත් අවුරුදු මගී ප්‍රවාහන සේවාව අදියර දෙකකින් ක්‍රියාත්මක කිරීමට නියමිතයි.\nඑහි පළමු අදියර 2022 අප්‍රේල් 08 සිට 15 දක්වා පැවැත්වෙනවා.\nකොළඹ බැස්ටියන් මාවත ප්‍රධාන බස් පර්යන්තයේ බස් සේවා සඳහා ඉල්ලුම වැඩි වුවහොත්, බස් හිමියන් වෙත නොමිලයේ තාවකාලික මගී සේවා අවසරපත්‍ර නිකුත් කිරීමට කටයුතු කරන බවද එම නිවේදනයේ සඳහන් වැඩි දුරටත් සඳහන්වනවා.",
       "URL": "https://www.hirunews.lk/300622/අලුත්-අවුරුදු-මගී-ප්‍රවාහන-සේවාවේ-පළමු-අදියර-2022-අප්‍රේල්-08-සිට-15-දක්වා",
       "Category": "Local News",
       "Parent URL": "https://www.hirunews.lk/local-news.php?pageID=1265"
}