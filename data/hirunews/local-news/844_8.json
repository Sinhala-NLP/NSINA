{
       "Source": "hirunews",
       "Timestamp": "Monday, 26 September 2022 - 7:41",
       "Headline": "හම්බන්තොට මන්දපෝෂණය තත්ත්වයක් නැහැ - දිස්ත්‍රික් ලේකම්",
       "News Content": "හම්බන්තොට දිස්ත්‍රික්කයේ කිසිදු මන්දපෝෂණ තත්ත්වයක් නොමැති බව දිස්ත්‍රික් ලේකම් එච්.පී. සුමනසේකර ප්‍රකාශ කළා.\nඑම දිස්ත්‍රික්කයේ සූරියවැව ප්‍රදේශයේ මන්දපෝෂණ තත්වයක් පවතින බවට පළවූ වාර්තා පදනම් විරහිත බවයි මාධ්‍ය වෙත ඊයේ අදහස් දක්වමින් ඔහු කියා සිටියේ.\nමේ අතර ගම්පහ ප්‍රදේශයේ පාසල් සිසුවියක් දිවා ආහාරය සඳහා පොල්ම ද ආහාරයට ගැනීමේ සිද්ධියත් සමඟ මතුව ඇති තත්වය සම්බන්ධයෙන් තවදුරටත් සමාජයේ විවිධ කථාබහ ඇතිවනවා.\nරජයේ වෛද්‍ය නිලධාරීන්ගේ සංසදය ප්‍රකාශ කළේ පොල් පෝෂ්‍යදායී ආහාරයක් බවයි.\nඑහෙත් ඇමරිකාවේ ජෝන් හොප්කින්ස් විශ්වවිද්‍යාලයේ සම්පත්දායක ආචාර්ය සංජය පෙරේරා වෛද්‍ය නිලධාරීන්ගේ සංසදයේ මෙම ප්‍රකාශයට පිළිතුරු ලබාදෙමින් කියා සිටියේ මෙම අවස්ථාවේ පොල්ම ද ආහාරයට ගැනීම විසඳුමක් නොවන බවයි.",
       "URL": "https://www.hirunews.lk/316326/හම්බන්තොට-මන්දපෝෂණය-තත්ත්වයක්-නැහැ-දිස්ත්‍රික්-ලේකම්",
       "Category": "Local News",
       "Parent URL": "https://www.hirunews.lk/local-news.php?pageID=844"
}