{
       "Source": "hirunews",
       "Timestamp": "Thursday, 11 March 2021 - 18:07",
       "Headline": "පරිසර අරක්ෂණ බලපත්‍ර නොමැති කර්මාන්ත ශාලා 263ක් කැළණි ගඟ දෙපස",
       "News Content": "නොරොච්චෝලේ ගල්අඟුරු විදුලි බලාගාරයට ගල්අඟුරු මිලදී ගැනීමේ ප්‍රසම්පාදන ක්‍රියාවලියේ දුර්වලතා නිසා රටට විශාල අලාභයක් සිදුවී ඇති බැවින් මේ පිළබඳ වහාම අභයන්තර පරීක්ෂණයක් පවත්වන ලෙස පාර්ලිමේන්තු  පොදු ව්‍යාපාර පිළිබඳ කාරක සභාව හෙවත් කෝප් කමිටුව විදුලිබල හා බලශක්ති අමාත්‍යංශයට නිර්දේශ කර තිබෙනවා.\nඑසේම මධ්‍යම අධිවේගී මාර්ගයේ ශක්‍යතා අධ්‍යනය සහ එහි ප්‍රසම්පාදන කටයුතු පිළිබඳ විශේෂ විගණන වාර්තාව අධ්‍යයනයේදී මධයම අධිවේගී මාර්ගයේ තෙවෙනි කොටසේ ඒකක පිරිවැය අනෙකුත් ඒකකවල පිරිවැය හා සැසදීමේදී ඉහළ අගයක් ගන්නා බවද කෝප් කමිටුව පෙන්වාදී තිබෙනවා.\nමීට අමතරව කැලණි ගඟ ආශ්‍රිතව බස්නාහිර පළාත තුල A හා B කාණ්ඩයට අයත් කර්මාන්තශාලා 294ක් අතරින් A කාණ්ඩයේ කර්මාන්ත 41ක් සඳහා පරිසර ආරක්ෂණ බලපත්‍රයක් රහිතවද, තවත් කර්මාන්ත ශාලා 205ක බලපත්‍ර නවතා ඇති බවද, කිසිදු සටහනක් නොමැති ඉතා ඉහළ අවධානමක් සහිත කර්මාන්ත ශාලා 17 පවතින බවද නිරීක්ෂණය වී ඇති බවත් මේම වාර්තාවේ ඇතුලත්.",
       "URL": "https://www.hirunews.lk/265060/පරිසර-අරක්ෂණ-බලපත්‍ර-නොමැති-කර්මාන්ත-ශාලා-263ක්-කැළණි-ගඟ-දෙපස",
       "Category": "Local News",
       "Parent URL": "https://www.hirunews.lk/local-news.php?pageID=2094"
}