{
       "Source": "hirunews",
       "Timestamp": "Tuesday, 03 May 2016 - 7:45",
       "Headline": "මාළඹේ වෛද්‍ය විද්‍යාලයට එරෙහිව රජයේ වෛද්‍යවරුන් අද විරෝධතාවක",
       "News Content": "මාලඹේ පෞද්ගලික වෛද්‍ය විද්‍යාලය අහෝසි කරන ලෙස ඉල්ලා දීර්ඝ කාලයක සිට අරගල කරන සිසුන්ට කළ පහරදීමට එරෙහිව සහ ඔවුන්ගේ අරගලයට සහාය දීම සඳහා අද පැයක කාලයක් දිවයින පුරා රෝහල්වල විරෝධතාවක නිරතවන බව රජයේ වෛද්‍ය නිලධාරීන්ගේ සංගමය පවසනවා.\nඑහි ලේකම් වෛද්‍ය නලින්ද හේරත් කොළඹ ඊයේ පැවති මාධ්‍ය හමුවකට එක්වෙමින් කියා සිටියේ අද දහවල් කෑම පැයේ දී ඒ ඒ රෝහල් ඉදිරිපිට දී මෙම විරෝධතා පවත්වන බවයි.\nමාලඹේ පෞද්ගලික වෛද්‍ය විද්‍යාලය අහෝසිකරන ලෙස ඉල්ලා වෛද්‍ය සිසුන් කළ විරෝධතා ව්‍යාපාරයට ප්‍රහාරයක් එල්ල වුයේ පසුගිය 29 වනදායි.",
       "URL": "https://www.hirunews.lk/132269/මාළඹේ-වෛද්‍ය-විද්‍යාලයට-එරෙහිව-රජයේ-වෛද්‍යවරුන්-අද-විරෝධතාවක",
       "Category": "Local News",
       "Parent URL": "https://www.hirunews.lk/local-news.php?pageID=5062"
}