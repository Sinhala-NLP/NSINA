{
       "Source": "hirunews",
       "Timestamp": "Monday, 21 March 2022 - 16:00",
       "Headline": "158 වන පොලිස් විරු දිනය සැමරේ",
       "News Content": "අදට යෙදී ඇති 158 වන පොලිස් විරු දින සමරු උත්සවය පොලිස්පති සී.ඩී. වික්‍රමරත්නගේ ප්‍රධානත්වයෙන් බම්බලපිටිය, පොලිස් ක්ෂේත්‍ර බලකා මූලස්ථානයේ අද පෙරවරුවේ පැවැත්වුණා.\nඑහිදී පොලිස් විරු සමරු ස්මාරකයට පුෂ්පෝපහාර දැක්වීම සිදුකෙරුණු බවයි පොලිස් මාධ්‍ය කොට්ඨාශය සදහන් කළේ.\nමීට සමගාමීව මාවනැල්ල සහ කෑගල්ල ඇතුළු ප්‍රදේශවල ද පොලිස් විරු සැමරුම් දින උත්සව පවත්වා තිබෙනවා.\nරාජකාරියේදී මිය ගිය පොලිස් විරුවන් ගෞරවාන්විතව සැමරීම මෙහිදී සිදුකෙරුණු අතර, මේ දක්වා පොලිස් නිලධාරීන් 3143 දෙනෙකු වික්‍රමාන්විත රාජකාරිවලදී දේශයට අහිමි වී ඇති බවයි පොලිස් මාධ්‍ය කොට්ඨාශය වැඩිදුරටත් පැවසුවේ.",
       "URL": "https://www.hirunews.lk/300013/158-වන-පොලිස්-විරු-දිනය-සැමරේ",
       "Category": "Local News",
       "Parent URL": "https://www.hirunews.lk/local-news.php?pageID=1280"
}