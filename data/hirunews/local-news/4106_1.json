{
       "Source": "hirunews",
       "Timestamp": "Saturday, 27 January 2018 - 13:10",
       "Headline": "රජයෙන් ඉල්ලීමක්",
       "News Content": "70 වැනි ජාතික නිදහස් දින සැමරුම නිමිත්තෙන් ලබන පෙබරවාරි 1 වන දා සිට 7 වන දා දක්වා සෑම නිවසකම හා රාජ්‍ය මෙන්ම පෞද්ගලික ආයතනවල ද ජාතික ධජය ඔසවන ලෙස රජය ඉල්ලීමක් කරනවා.\nමෙවර ජාතික නිදහස් දින තේමාව ‘‘එකම දැයක්’’ වන අතර ඒ සඳහා විශේෂ ආරාධිත අමුත්තෙකු ලෙස බ්‍රිතාන්‍ය රජ පවුල නියෝජනය කරමින් දෙවන එළිසබෙත් මහරැජිණගේ බාල පුත්‍රයා වන එඩ්වඩ්  කුමරු සහභාගිවීමට ද නියමිතයි.\n70 වන ජාතික නිදහස් දිනය කොළඹ - ගාලූමුවදොර දී උත්කර්ශවත්ව සැමරීම සඳහා මේ වන විට සියලූ කටයුතු සූදානම් කරමින් පවතින බව ස්වදේශ කටයුතු අමාත්‍ය වජිර අබේවර්ධන ඊයේ (26) පැවැති මාධ්‍ය හමුවේදී සඳහන් කළා.",
       "URL": "https://www.hirunews.lk/182183/රජයෙන්-ඉල්ලීමක්",
       "Category": "Local News",
       "Parent URL": "https://www.hirunews.lk/local-news.php?pageID=4106"
}