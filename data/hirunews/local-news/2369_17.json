{
       "Source": "hirunews",
       "Timestamp": "Sunday, 25 October 2020 - 15:42",
       "Headline": "ගාල්ලට හැර තැපැල් දුම්රිය නවතී (වීඩියෝ)",
       "News Content": "කොළඹ කොටුව පොලිස් බල ප්‍රදේශයට නිරෝධායන ඇඳිරි නීතිය පැනවීමත් සමඟ ගාල්ල තැපැල් දුම්රිය හැර අද රාත්‍රියේ ධාවනය වීමට නියමිත අනෙකුත් සියලු තැපැල් දුම්රිය අවලංගු කිරීමට තීරණය කළ බව දුම්රිය පාලක මැදිරිය ප්‍රකාශ කළා.\nදුම්රිය එන්ජින් රියදුරන්ගේ සංගමයේ ලේකම් ඉන්දික දොඩංගොඩ කියා සිටියේ කාර්යාල දුම්රිය රැසක් හෙට ධාවනය නොවන බවයි.\nමේ අතර අද පස්වරුවේ සිට පිටකොටුව මධ්‍යම බස් නැවතුම්පොලෙන් පිට පළාත් වෙත ශ්‍රී ලංගම බස් ධාවනය නොවන බව ශ්‍රී ලංකා ගමනාගමන මණ්ඩලයේ සභාපති කිංස්ලි රණවක කියා සිටියා.\nකොටුව, පිටකොටුව ඇතුළු ප්‍රදේශ කිහිපයකට ඇඳිරි නීතිය පැනවීමත් සමඟ මෙම තීරණය ගෙන ඇති අතර, බස් ධාවනය සම්බන්ධයෙන් හෙට දිනයේදී යළි සාකච්ඡාවක් පැවැත්වෙන බව ද සභාපතිවරයා සඳහන් කළා.",
       "URL": "https://www.hirunews.lk/253281/ගාල්ලට-හැර-තැපැල්-දුම්රිය-නවතී-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2369"
}