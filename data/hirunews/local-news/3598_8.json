{
       "Source": "hirunews",
       "Timestamp": "Wednesday, 19 December 2018 - 14:52",
       "Headline": "ශ්‍රී ලංකන්, මිහින් ලංකා වංචා සොයන ජනපති කොමිසමේ නිලධාරීන් ජනපති හමුවෙයි",
       "News Content": "ශ්‍රී ලංකන් ගුවන් සමාගම, කේටරින් සමාගම මෙන්ම මිහින් ලංකා සමාගම්වල සිදුවී ඇති බව කියන අක්‍රමිකතා විමර්ශනය කිරීම සඳහා වූ ජනාධිපති පරීක්ෂණ කොමිෂන් සභාවේ නිලධාරීන් සහ ජනාධිපති මෛත්‍රිපාල සිරිසේන අතර හමුවක් අද ජනාධිපති කාර්යාලයේදී සිදුවුණා.\nඒ, එම කොමිසමේ පරීක්ෂණ කටයුතු පිළිබඳ ප්‍රගතිය විමසීමටයි.\n2006 වසරේ ජනවාරි මස 1 වනදා සිට 2018 වසරේ ජනවාරි මස 31 වනදා දක්වා වූ කාල පරිච්ඡේදය තුළ අදාළ සමාගම්වල සිදුවූ බව පැවසෙන අක්‍රමිකතා පිළිබඳව සොයා බැලීමට ජනාධීපතිවරයා 2018 වසරේ පෙබරවාරි මස 14 අදාළ කොමිසම පත්කරනු ලැබුවා.\nකෙසේ වෙතත් පසුගියදා මෙම කොමිසමේ නිල කාලය ලබන වසරේ පෙබරවාරි 15 වනදා දක්වා දීර්ඝ කෙරුණේ ජනාධිපති මෛත්‍රිපාල සිරිසේන නිකුත් කළ අතිවිශේෂ ගැසට් නිවේදනයකට අනුවයි.\nමේ අතර චීනය ප්‍රදානය කළ ජල බවුසර් 90 ක් නිල වශයෙන් ජනාධිපති මෛත්‍රීපාල සිරිසේන වෙත භාරදීම ජනාධිපති කාර්යාලයේදී අද සිදු කෙරුණා.",
       "URL": "https://www.hirunews.lk/206430/ශ්‍රී-ලංකන්-මිහින්-ලංකා-වංචා-සොයන-ජනපති-කොමිසමේ-නිලධාරීන්-ජනපති-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=3598"
}