{
       "Source": "hirunews",
       "Timestamp": "Tuesday, 04 October 2016 - 18:12",
       "Headline": "ඒකාබද්ධ විපක්ෂය ජනාධිපති කොමිසමක් ඉල්ලයි",
       "News Content": "මහ බැංකු බැඳුම්කර සිද්ධිය සම්බන්ධයෙන් පරීක්ෂණ පැවැත්වීමට පූර්ණ බලතල සහිත ජනාධිපති කොමිසමක් පත් කළ යුතු බව ඒකාබද්ධ විපක්ෂය පවසනවා.\nකොළඹ අද පැවති මාධ්‍ය හමුවකට එක්වෙමින් පාර්ලිමේන්තු මන්ත්‍රී බන්දුල ගුණවර්ධන මේ බව කියා සිටියා. රටේ ආර්ථිකයද ගැටළු රැසකට මුහුණදී ඇති බවයි මාධ්‍ය හමුවට එක්වෙමින් පාර්ලිමේන්තු මන්ත්‍රී බන්දුල ගුණවර්ධන වැඩිදුරටත් සඳහන් කළේ.\nකෙසේ වෙතත් මුදල් අමාත්‍යාංශයේ අද පැවති මාධ්‍ය හමුවකට එක්වෙමින් මුදල් අමාත්‍ය රවී කරුණානායක කියා සිටියේ පසුගිය ආණ්ඩුවේ ක්‍රියාකලාපයන්වල ප්‍රතිවිපාක වත්මන් ආණ්ඩුවට ගෙවීමට සිදුව ඇති බවයි.\nපාර්ලිමේන්තුවට ඉදිරිපත් කෙරෙන විසර්ජන පනත් කෙටුම්පතට කැබිනට් අනුමැතිය අද හිමිවූ බවද ඔහු සඳහන් කළා.",
       "URL": "https://www.hirunews.lk/144448/ඒකාබද්ධ-විපක්ෂය-ජනාධිපති-කොමිසමක්-ඉල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=4851"
}