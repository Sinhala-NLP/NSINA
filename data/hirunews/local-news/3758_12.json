{
       "Source": "hirunews",
       "Timestamp": "Saturday, 08 September 2018 - 14:31",
       "Headline": "ජන බලය විරෝධතාව අතර තුර මියගිය පුද්ගලයාට අවසන් ගෞරව දක්වන්න ඒකාබද්ධයේ මන්ත්‍රීවරුන් එක්වෙයි (ඡායාරූප)",
       "News Content": "ශ්‍රි ලංකා පොදු ජන පෙරමුණ පසුගිය 05 වනදා සංවිධානයකර තිබූ \"ජන බලය කොළඹට\" විරෝධතාවට සහභාගී වී සිටියදී හෘදයාබාධයකින් මියගිය පුද්ගලයාගේ දේහයට අවසන් ගෞරවය දැක්විමට ඒකාබද්ධ විපක්ෂය නියෝජනය කරන පාර්ලිමේන්තු මන්ත්‍රිවරුන් පිරිසක් ඔහුගේ නිවසට පැමිණියා.\nපාර්ලිමේන්තු මන්ත්‍රිවරුන් වන නාමල් රාජපක්ෂ, කුමාර වෙල්ගම, මහින්දානන්ද අලුත්ගමගේ සහ සී.බී රත්නායක යන මන්ත්‍රීවරුන් මෙලෙස මියගිය ජගත් විමලසුරියගේ හැටන්, කුඩාගම ප්‍රදේශයේ පිහිටි නිවසට පැමිණි බවයි අප වාර්තාකරු සඳහන් කළේ.\n39 හැවිරිදි ජගත් විමලසුරිය තිදරු පියෙක් වන අතර ඔහු වෘත්තියේ පෞද්ගලික බස් රථ කොන්දොස්තරවරයෙකු වශයෙන් සේවය කරමින් සිටියා.\nඔහුගේ අවසන් කටයුතු අද (08) පස්වරුවේ හැටන්, කුඩාගම පොදු සුසාන භූමියයේදී සිදුකිරීමට නියමිතයි.\nඡායාරූප - හැටන්, රංජිත් රාජපක්ෂ",
       "URL": "https://www.hirunews.lk/199441/ජන-බලය-විරෝධතාව-අතර-තුර-මියගිය-පුද්ගලයාට-අවසන්-ගෞරව-දක්වන්න-ඒකාබද්ධයේ-මන්ත්‍රීවරුන්-එක්වෙයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=3758"
}