{
       "Source": "hirunews",
       "Timestamp": "Sunday, 12 February 2017 - 12:43",
       "Headline": "ආනයනික සහල් ප්‍රමිතියෙන් තොර බවට චෝදනා",
       "News Content": "සහල් හිඟයට පිළියමක් ලෙස රටවල් කිහිපයකින් ආනයනය කෙරෙන සහල්වල වැඩි ආසනික් ප්‍රතිශතයක් අඩංගු වීමේ අවදානමක් ඇතැයි රජරට විශ්වවිද්‍යාලයේ වෛද්‍ය පීඨයේ ජ්‍යෙෂ්ඨ මහාචාර්ය චන්න ජයසුමන ප්‍රකාශ කළා.\nඔහු කියා සිටියේ ඒ අනුව අදාළ කරුණ පිළිබඳව සොයාබැලීමට රජය වහා මැදිහත්විය යුතු බවයි.\nකෙසේ වෙතත් ආනයනික සහල් ආහාරයට ගන්නේ නම් වෙනදාට සාපේක්ෂව ඊට ජලය වැඩිපුර යොදා පිසගන්නා ලෙසද ඔහු පාරිභෝගිකයන්ගෙන් ඉල්ලා සිටියා.\nකෙසේ වෙතත් හිරු ප්‍රවෘත්ති අංශය මේ පිළිබඳව රේගු මාධ්‍ය ප්‍රකාශක ධර්මසේන කහඳවගෙන් විමසීමක් කළා. ඔහු සිටියේ මෙරටට ආනයනය කරන සහල් රේගු ගුදම් තුළ දී ආහාර පරීක්ෂකවරුන් විසින් විශේෂ පරීක්ෂාවකට ලක් කරන බවයි. ඔවුන් අනුමැතිය ලබාදුන් පසුව පමණක් ඒවා මුදාහැරීමට පියවර ගන්නා බවද රේගු මාධ්‍ය ප්‍රකාශකවරයා අවධාරණය කළා.",
       "URL": "https://www.hirunews.lk/154277/ආනයනික-සහල්-ප්‍රමිතියෙන්-තොර-බවට-චෝදනා",
       "Category": "Local News",
       "Parent URL": "https://www.hirunews.lk/local-news.php?pageID=4665"
}