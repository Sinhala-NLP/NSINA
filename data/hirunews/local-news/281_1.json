{
       "Source": "hirunews",
       "Timestamp": "Saturday, 10 June 2023 - 8:44",
       "Headline": "පොලිස් ජීප් රථයකට පහරදුන් තිදෙනෙක්  අත්අඩංගුවට",
       "News Content": "ඩයගම - නැගෙනහිරවත්ත තුන්වන කොටසේදී පොලිස් ජීප් රථයකට පහරදුන් පුද්ගලයන් තුන්දෙනෙකු අත්අඩංගුවට ගෙන තිබෙනවා.\nඊයේ රාත්‍රියේ (10) මෙලෙස අත්අඩංගුවට ගෙන ඇත්තේ වයස අවුරුදු 22 ත් 25 ත් අතර පසුවන එම ප්‍රදේශයේම පදිංචිකරුවන් බව සඳහන්.\nපසුගිය මැයි මස 25 වනදා ඩයගම පොලිසිය විසින් නීතිවිරෝධී මත්පැන් වැටලීමක් සිදුකර සැකකරුවන් පස්දෙනෙකු අත්අඩංගුවට ගෙන රැගෙන එමින් සිටියදියි මෙම සැකකරුවන් ජීප් රථයට පහරදී තිබුණේ.\nඔවුන් විසින් මත්පැන් සමඟ අත්අඩංගුවට ගත් පිරිස මුදාගැනීමේ අරමුණින් ගල් ප්‍රහාර එල්ල කර තිබූ බවයි පොලිස් මාධ්‍ය කොට්ඨාසය ප්‍රකාශ කළේ.\nනුවරඑළිය කොට්ඨාස අපරාධ නිලධාරීන්, පොලිස් නිල සුනඛ ඒකකය සහ ඩයගම පොලිස් ස්ථානයේ නිලධාරීන් සිදුකළ විමර්ශනයකින් අනතුරුව ඊයේ (09)අත්අඩංගුවට ගත් සැකකරුවන් ලබන 16 වනදා රක්ෂිත බන්ධනාගාර ගත කර තිබෙන බවයි වැඩිදුරටත් සඳහන් වන්නේ.",
       "URL": "https://www.hirunews.lk/337525/පොලිස්-ජීප්-රථයකට-පහරදුන්-තිදෙනෙක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=281"
}