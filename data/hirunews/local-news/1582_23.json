{
       "Source": "hirunews",
       "Timestamp": "Friday, 05 November 2021 - 14:11",
       "Headline": "ගෝලීය ආහාර මිල වසර 10 කින් ඉහළ ම අගයට",
       "News Content": "ගෝලීය ආහාර මිල ගණන් මේ වනවිට දශකයකින් ඉහළම අගයට පත්ව ඇති බව එක්සත් ජාතීන්ගේ ආහාර සහ කෘෂිකර්ම සංවිධානය පවසනවා.\nපසුගිය වසර තුළදී පමණක් මෙලෙස ආහාර ද්‍රව්‍ය මිල ගණන් සියයට 30කින් ඉහළ ගොස් ඇති බවයි එමඟින් පෙන්වා දෙන්නේ.\nවිශේෂයෙන් ධාන්‍ය සහ එළවළු තෙල් මිල මෙලෙස කැපී පෙනෙන ලෙස වැඩිවී තිබෙනවා.\nපසුගිය මාසයේදී පමණක් එළවළු තෙල් මිල සියයට 10කින් ඉහළ ගියේ වාර්තාගත ලෙස එහි මිල ඉහළ නංවමින්.\nසැපයුම් අඩාලවීම, වෙළඳ භාණ්ඩ මිල ඉහළ යාම, කම්හල් වසා දැමීම, දේශපාලන අර්බුද ආදි කරුණු මෙලෙස ආහාර ද්‍රව්‍ය මිල ඉහළ යාමට හේතුවී තිබෙනවා.\nමේ වසරේදී ධාන්‍ය වර්ගවල මිල පසුගිය වසරට සාපේක්ෂව සියයට 22කින් ඉහළ ගොස් ඇති අතර, තිරිඟු පිටි මිල පසුගිය මාස 12තුළ සියයට 40කින් පමණ ඉහළ යාම විශේෂත්වයක්.",
       "URL": "https://www.hirunews.lk/287074/ගෝලීය-ආහාර-මිල-වසර-10-කින්-ඉහළ-ම-අගයට",
       "Category": "Local News",
       "Parent URL": "https://www.hirunews.lk/local-news.php?pageID=1582"
}