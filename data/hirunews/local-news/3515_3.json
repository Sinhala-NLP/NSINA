{
       "Source": "hirunews",
       "Timestamp": "Thursday, 07 February 2019 - 6:45",
       "Headline": "ජාතික ආණ්ඩු යෝජනා විවාදය කල් යයි",
       "News Content": "ජාතික ආණ්ඩුව පිහිටුවීම පිළිබඳ යෝජනාව අද දිනයේ පාර්ලිමේන්තුවට ඉදිරිපත් නොකරන බව ආණ්ඩු පක්ෂය ප්‍රකාශ කරනවා.\nසභානායක අමාත්‍ය ලක්ෂ්මන් කිරිඇල්ල හිරු ප්‍රවෘත්ති අංශය කළ විමසීමකදී සඳහන් කළේ ජාතික ආණ්ඩුව තවත් ශක්තිමක්ව පිහිටුවීම සම්බන්ධයෙන් තවදුරටත් සාකච්ජා කර ඉදිරි දින කිහිපය ඇතුලත යෝජනා පාර්ලිමේන්තුවට ඉදිරිපත් කරන බවයි.\nජාතික ආණ්ඩුව පිහිටුවීම පිළිබඳ වන යෝජනාව අද පාර්ලිමේන්තුවට ඉදිරිපත් කිරීමට ඊයේ රැස්වූ පක්ෂ නායක රැස්වීමේදී තීරණය කෙරුණා.\nමේ අතර රැකියා විරහිත උපාධිධාරීන් සියලූදෙනා සුදුසු රැකියාවල පිහිටුවීමට රජය පියවර ගත යුතු බව විපක්ෂ නායක මහින්ද රාජපක්ෂ ඊයේ පාර්ලිමේන්තුවේදී අවධාරණය කළා.\nවිශේෂ ප්‍රකාශයක් කරමින් ඔහු මේ බව කියා සිටි අතර, ඊට රාජ්‍ය අමාත්‍ය නිරෝෂන්  පෙරේරා පිළිතුරු ලබාදුන්නා.\nඑමෙන්ම පාර්ලිමේන්තු මන්ත්‍රීවරුන් වන චමින්ද විජේසිරි සහ රංජිත් සොයිසා ද ඊට මැදිහත්වුණා.",
       "URL": "https://www.hirunews.lk/209872/ජාතික-ආණ්ඩු-යෝජනා-විවාදය-කල්-යයි",
       "Category": "Local News",
       "Parent URL": "https://www.hirunews.lk/local-news.php?pageID=3515"
}