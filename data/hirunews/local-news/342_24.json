{
       "Source": "hirunews",
       "Timestamp": "Monday, 15 May 2023 - 8:09",
       "Headline": "කළු, ගිං, නිල්වලා ජල මට්ටම් තවදුරටත් ඉහළට",
       "News Content": "වර්ෂාවත් සමඟ නිල්වලා ගඟ, පානදුගම ප්‍රදේශයෙන් ඉහළ යමින් පවතින බව වාරිමාර්ග දෙපාර්තමේන්තුව පවසනවා.\nකෙසේ වෙතත් පිටබැද්දර ප්‍රදේශයෙන් වාර්තාවූ සුළු ගං වතුර තත්වය මේ වනවිට පහව යමින් පවතින බවයි එම දෙපාර්තමේන්තුව කියා සිටියේ.\nගිං ගගේ ජල මට්ටමද බද්දේගම ප්‍රදේශයෙන් තවදුරටත් ඉහළ යමින් පවතින අතර, තවලම ප්‍රදේශයේ ඇතිවී තිබු සුළු ජල ගැලීම් තත්වය අඩුවෙමින් පවතිනවා.\nකළු ගඟේ ජල මට්ටමද මිල්ලකන්ද ප්‍රදේශයෙන් තවදුරටත් ඉහළ යන බවයි වාරිමාර්ග දෙපාර්තමේන්තුව තවදුරටත් සඳහන් කළේ.",
       "URL": "https://www.hirunews.lk/335236/කළු-ගිං-නිල්වලා-ජල-මට්ටම්-තවදුරටත්-ඉහළට",
       "Category": "Local News",
       "Parent URL": "https://www.hirunews.lk/local-news.php?pageID=342"
}