{
       "Source": "hirunews",
       "Timestamp": "Saturday, 07 September 2019 - 14:11",
       "Headline": "බංග්ලාදේශ නාවික හමුදාවට අයත් නෞකාවක් කොළඹ වරායට",
       "News Content": "බංග්ලාදේශ නාවික හමුදාවට අයත් ‘‘සොමුද්‍රා අවිජාන්’’ නෞකාව සුහද සංචාරයක් සදහා අද කොළඹ වරායට ළගා වුණා.\nඑහිදී ශ්‍රී ලංකා නාවික හමුදාව නාවික සම්ප්‍රදායානුකූලව එම නෞකාව පිළිගත් අතර, එහි පැමිණි නිලධාරින් සමඟ දෙපාර්ශවයට වැදගත් කරුණු කිහිපයක් පිලිබදව සාකච්ඡවක නිරත වී තිබෙනවා.\nසිව් දින නිල සංචාරයක් සඳහා පැමිණි මෙම නෞකාවේ නිලධාරින් එම කාලය තුළ ශ්‍රී ලංකා නාවික හමුදාව සංවිධාන කරන ක්‍රීඩා තරග හා සංස්කෘතික වැඩසටහන් ඇතුළු වැඩසටහන් කිහිපයකට සහභාගි වීමට නියමිත බව නාවික හමුදාව නිවේදනය කළා.\nඑමෙන්ම, දෙරටේ නාවික හමුදාවන් අතර, පුහුණු අභ්‍යාසයක් ද සිදුකිරීමට නියමිතයි.",
       "URL": "https://www.hirunews.lk/223792/බංග්ලාදේශ-නාවික-හමුදාවට-අයත්-නෞකාවක්-කොළඹ-වරායට",
       "Category": "Local News",
       "Parent URL": "https://www.hirunews.lk/local-news.php?pageID=3159"
}