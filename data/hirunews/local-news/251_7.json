{
       "Source": "hirunews",
       "Timestamp": "Tuesday, 20 June 2023 - 22:23",
       "Headline": "ගිනිඅවි නිපදවූ පුද්ගලයින් දෙදෙනෙකු අත්අඩංගුවට",
       "News Content": "යූ ටියුබ් වීඩියෝ නරඹා ගිනිඅවි නිපදවූ පුද්ගලයින් දෙදෙනෙකු අද (20) කළුතර පොලිසිය විසින් අත්අඩංගුවට ගෙන තිබෙනවා.\nඅදාළ පුද්ගලයින් වයස අවුරුදු 41 සහ 21වන බදුරලිය සීලදොල ප්‍රදේශයේ පදිංචි පුද්ගලයින් දෙදෙනෙක් බවයි වාර්තා වන්නේ.\nT56 වර්ගයේ ගිනිඅවියක්, අඩි 05ක් පමණ දිග ගිනි අවියක්, T56 ගිනි අවියට යොදන උණ්ඩයක්, ගිනිඅවි නිපදවීමට යොදාගත් ග්‍රයින්ඩර් දෙකක් සහ ග්‍රිල් එකක් සැකකරුවන් සන්තකයේ තිබී පොලිස් භාරයට ගත් බවයි පොලිසිය සඳහන් කර සිටින්නේ.\nමෙහි ප්‍රධාන සැකකරුට අරගල සමයේ කෝටි ගාණක වටිනාකමින් යුත් වාහන සහ යතුරුපැදි වෙළෙඳසැලක් ගිනි තැබීම සම්බන්ධයෙන්ද චෝදනා එල්ල වී තිබෙනවා.\nකෙසේ වෙතත් පොලිසිය පැවසුවේ අදාළ සැකකරුවන් දෙදෙනා ඥාතීත්වය මාමා සහ බෑනා බව අනාවරණය වී අති බවයි.\nඅදාළ පුද්ගලයින් මතුගම මහෙස්ත්‍රාත් අධිකරණයට ඉදිරිපත් කිරීමට නියමිත‍යි.",
       "URL": "https://www.hirunews.lk/338548/ගිනිඅවි-නිපදවූ-පුද්ගලයින්-දෙදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=251"
}