{
       "Source": "hirunews",
       "Timestamp": "Saturday, 25 February 2023 - 14:20",
       "Headline": "මැටි වළඳට මුන්දලමේ දී වැදුණු හෙණ (වීඩියෝ)",
       "News Content": "වර්තමානයේ පවතින ආර්ථික අර්බුදය බොහෝ පුද්ගලයින්ගේ ජන ජීවිතයට එල්ල කර ඇත්තේ දැඩි බලපෑමක්.\nඑවන් පසුබිමක මෙරට පාරම්පරික කර්මාන්ත රැසක් ද විවිධ හේතු නිසා වැනසෙමින් පැවතීම කණගාටුවට කරුණක්.\nමේ තොරතුරු, මුන්දලම, පුලිච්චංකුලම ප්‍රදේශයේ කුඹල් කර්මාන්තයේ නිරත ජනතාව පත්ව සිටින පීඩාව පිළිබඳවයි.\nමුන්දලම ප්‍රාදේශීය ලේකම් කොට්ඨාසයේ, පුලිච්චංකුළම ගම්මානයේ පවුල් රැසක් දිවි සරිකරගනු ලබන්නේ මැටි වළං කර්මාන්තයෙන්.\nපාරම්පරික කර්මාන්තයක් ලෙසින් පැවත එන මෙම මැටි වළං කර්මාන්තය හේතුවෙන් අවට ගම්වල සිටින පිරිසට ද වක්‍ර රැකියා අවස්ථා රැසක් උදා වී\nතිබුණා.\nඑහෙත් කොවිඩ් වසංගතය සහ පසුගිය කාලයේ රට තුළ උද්ගත වූ තත්ත්වය හමුවේ මෙන්ම අමුද්‍රව්‍ය සොයා ගැනීම, මැටි ප්‍රවාහන බලපත් ලබාගැනීමේ ගැටළු හේතුවෙන් එම කර්මාන්තයේ නියැලෙන්නන් මේ වන විට පීඩාවට පත්ව සිටිනවා.\nඔවුන් පෙන්වා දෙන්නේ ඇලුමිනියම් වළං සහ ප්ලාස්ටික් භාජන දේශීය වෙළෙඳපොල ආක්‍රමණය නිරීම හේතුවෙන්ද තම නිෂ්පාදන අලෙවි කිරීමට දැඩි\nබාධා මතුව ඇති බවයි.\nපුලිච්චංකුළම ගම්මානයේ මැටි වළං කර්මාන්තයේ නිරත වී සිටින පිරිස ඉල්ලා සිටින්නේ තම නිෂ්පාදන අලෙවි කරගැනීම සඳහා නිසි වෙළෙඳපොලක් නිර්මාණය කර දෙන ලෙසයි.",
       "URL": "https://www.hirunews.lk/328284/මැටි-වළඳට-මුන්දලමේ-දී-වැදුණු-හෙණ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=513"
}