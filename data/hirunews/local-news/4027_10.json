{
       "Source": "hirunews",
       "Timestamp": "Wednesday, 21 March 2018 - 13:59",
       "Headline": "ජනාධිපති හෙට පාකිස්ථානයට",
       "News Content": "ජනාධිපති මෛත්‍රීපාල සිරිසේන තෙදින නිළ සංචාරයක සදහා හෙට(22) පාකිස්ථානය බලා පිටත්ව යාමට නියමිතයි.\nපාකිස්ථාන ජනාධිපති මම්නූන් හුසේන්ගේ ආරාධනයකට අනුව ජනාධිපති මෛත්‍රීපාල සිරිසේන පාකිස්ථානය බලා පිටත්ව යන්නේ පාකිස්ථාන ජාතික දිනයට සහභාගීවීම සඳහායි.\nමෙම සංචාරයේදී ජනාධිපතිවරයා පාකිස්ථාන ජනාධිපති මම්නූන් හුසේන් සහ අග්‍රාමාත්‍ය ෂහීඩ් ඛාකන් අබ්බාසි සමඟ සාකච්ඡා පැවැත්වීමට නියමිත බවයි විදේශ කටයුතු අමාත්‍යංශය නිවේදනයක් නිකුත් කරමින් සදහන් කලේ.\nඑමෙන්ම සංචාරය අතරතුර ශ්‍රී ලංකාව සහ පාකිස්ථානය අතර අවබෝධතා ගිවිසුම් හතරකට ද අත්සන් තැබීමට ද නියමිත බව නිවේදනයේ වැඩිදුරටත් සඳහන්.",
       "URL": "https://www.hirunews.lk/186478/ජනාධිපති-හෙට-පාකිස්ථානයට",
       "Category": "Local News",
       "Parent URL": "https://www.hirunews.lk/local-news.php?pageID=4027"
}