{
       "Source": "hirunews",
       "Timestamp": "Thursday, 14 December 2017 - 18:47",
       "Headline": "TNA හා බදියුදීන්ගේ පක්ෂයටත් වරදී",
       "News Content": "2018 පළාත් පාලන මැතිවරණය සඳහ අම්පාර දිස්ත්‍රික් ලේකම් කාර්යාලයට  නාම යෝජනා 71 ක්  අද(14) භාරදුන් බව  අම්පාර මැතිවරණ තේරීම් භාර නිලධාරි තුසිත පී. වනිගසිංහ පවසනවා.\nඉන් නාම යෝජනා පත්‍ර 08 ක් ප්‍රතික්ෂේප වූ බවද ඔහු සඳහන් කළා.\nනාම ලේඛන නිසි අයුරින් පුරවා නොතිබීම, බලයලත් නියෝජිතයින් විසින් එම නාම ලේඛන භාර නොදීම, දිව්රුම් ප්‍රකාශ සහතික ඉදිරිපත් නොකිරීම, කාන්තා නියෝජනයන් නිසි අයුරින් ඇතුළත් නොකිරීම ආදි ප්‍රමාද දෝෂයන් හේතුවෙන් එම නාම යෝජනා පත්‍ර ප්‍රතික්ෂේප කළ බවයි ඔහු පැවසුවේ.\nශ්‍රී ලංකා නිදහස් පක්ෂයෙන් පදියතලාව හා දෙහිඅත්තකණ්ඩියපළාත් පාලන ආයතනවලටත්, අක්කරපත්තුව මහනගර සභාව සඳහා රිසාද් බදීයුදීන් අමාත්‍යවරයාගේ නායකත්වයෙන් යුත්  සමස්තලංකා මහජන කොන්ග්‍රසය , ආලයඩිවෙම්බු ප්‍රාදේශීය සභාව සඳහා ඉලංගෙයි තමිල් අරුසු කච්චි(දෙමළ ජාතික සන්ධානය), සම්මන්තුර  ප්‍රදේශීය සභාව සඳහාජාතික කොන්ග්‍රසය, ඉලංගෙයි තමිල් අරුසු කච්චි , යන පිළිගත් දේශපාලන පක්ෂ කණ්ඩායම් සහ නාවින්දවේලි ප්‍රාදේශීය සභාව සඳහා ස්වාධීන කණ්ඩායමක් , අක්කරපත්තුව මහනගර සභාව සඳහා ස්වාධීන කණ්ඩායමක් වශයෙන් නාම යෝජනා 08 ක් ප්‍රතික්ෂේප කළ බව තේරීම් භර නිලධාරි තුසිත පී. වනිගසිංහ කියා සිටියා.",
       "URL": "https://www.hirunews.lk/178394/tna-හා-බදියුදීන්ගේ-පක්ෂයටත්-වරදී",
       "Category": "Local News",
       "Parent URL": "https://www.hirunews.lk/local-news.php?pageID=4172"
}