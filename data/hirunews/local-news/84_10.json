{
       "Source": "hirunews",
       "Timestamp": "Monday, 21 August 2023 - 8:42",
       "Headline": "පාසල් සිසුවියක් මත්පැන් පානය කර පාසලට පැමිණීමේ සිද්ධියට අනුබල දුන් පුද්ගලයන්ට අධිකරණයෙන් නියෝග",
       "News Content": "14 හැවිරිදි සිසුවියක මත්පැන් පානය කර පාසලට පැමිණීmee සිද්ධියේදී ඇයව කිසියම් පුද්ගලයෙකු ඊට ඇබ්බැහි කර ඇත්නම් හෝ බලෙන් ඒවා පානය කිරීමට සළස්වා හෝ ඇත්නම් ඊට සම්බන්ධ සැකකරුවන් වහාම අත්අඩංගුවට ගන්නා ලෙස කැකිරාව මහේස්ත්‍රාත්වරයා පොලිසියට නියෝග කර තිබෙනවා.\nඑමෙන්ම දැරිය සම්බන්ධයෙන් විශේෂඥ අධිකරණ වෛද්‍යවරයා පවත්වා ඇති පරික්ෂණයේ වාර්තාව ද අධිකරණයට ඉදිරිපත් කරන ලෙසයි කැකිරාව දිසා විනිසුරු සහ මහේස්ත්‍රාත් සෙනරත් බණ්ඩාර නියම කර ඇත්තේ.\nකැකිරාව අධ්‍යාපන කලාපයේ පාසලක ඉගෙනුම ලබන 14 හැවිරිදි පාසල් සිසුවියක් පසුගියදා මත්පැන් පානය කර පාසලට පැමිණීම සම්බන්ධයෙන් පොලිසිය අධිකරණයට කරුණු වාර්තා කර තිබුණා.\nදැරිය ඉගෙනුම ලබන පාසල ඉදිරිපිට රථ වාහන රාජකාරියෙහි නිරතව සිටි කැකිරාව පොලිසියේ නිලධාරීන් දෙදෙනකු විසින් මෙම දැරිය මත්පැන් පානය කර පාසලට පැමිණ සිටින බවට හඳුනාගෙන තිබුණා.\nපොලිසිය දැනට කරන ලද විමර්ශනවලින් අනාවරණ වී ඇත්තේ දැරියගේ මවගේ දෙවන විවාහයේ සැමියාගේ පියා මත්පැන් පානය කිරීම සඳහා ඇයව පුරුදු කර ඇති බවටයි.",
       "URL": "https://www.hirunews.lk/345548/පාසල්-සිසුවියක්-මත්පැන්-පානය-කර-පාසලට-පැමිණීමේ-සිද්ධියට-අනුබල-දුන්-පුද්ගලයන්ට-අධිකරණයෙන්-නියෝග",
       "Category": "Local News",
       "Parent URL": "https://www.hirunews.lk/local-news.php?pageID=84"
}