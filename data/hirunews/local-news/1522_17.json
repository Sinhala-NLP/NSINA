{
       "Source": "hirunews",
       "Timestamp": "Thursday, 02 December 2021 - 14:13",
       "Headline": "හිඟුරු වැව ප්‍රතිසංස්කරණ කටයුතු අවිධිමත් බවට ගම්වාසින්ගෙන් චෝදනා (වීඩියෝ)",
       "News Content": "අරලගංවිල මහවැලි බී කලාපයට අයත් විජයපුර ගම්මානයේ හිඟුරු වැව ප්‍රතිසංස්කරණ කටයුතු අවිධිමත් බව ගම්වාසින් චෝදනා කරනවා.\nවාරිමාර්ග අමාත්‍යාංශය ක්‍රියාත්මක කරන වාරි සෞභාග්‍යා වැඩසටහන යටතේ වැලිකන්ද මහවැලි කළමනාකාර නේවාසික ව්‍යාපාර කාර්යාල නිලධාරීන්ගේ අධීක්ෂණය යටතේ මෙම වැව ප්‍රතිසංස්කරණය සඳහා ලබා දී ඇති මුදල රුපියල් ලක්ෂ 50ක්.\nමෙම වැවෙන් ප්‍රදේශවාසී ගොවි ජනතාව ගොවිතැන් කටයුතු සඳහා ජලය ලබා ගන්නා අතර ජනතාවගේ පානීය ජල අවශ්‍යතාව ද සපුරා ගන්නවා.\nප්‍රදේශවාසීන් චෝදනා කරන්නේ, වෙන් කළ මුදල් අවසන් බව පවසමින් වැවේ ප්‍රතිසංස්කරණ කටයුතු සිදු කරන කොන්ත්‍රාත්කරුවන් විසින් එම කටයුතු අතරමඟ නවතා දමා ඇති බවයි.",
       "URL": "https://www.hirunews.lk/289817/හිඟුරු-වැව-ප්‍රතිසංස්කරණ-කටයුතු-අවිධිමත්-බවට-ගම්වාසින්ගෙන්-චෝදනා-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1522"
}