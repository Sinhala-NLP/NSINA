{
       "Source": "hirunews",
       "Timestamp": "Wednesday, 27 July 2022 - 14:08",
       "Headline": "ගම්පහ අධිකරණය අසල වෙඩි තැබීමක්",
       "News Content": "ගම්පහ අධිකරණය ඉදිරිපිට සිදු වූ වෙඩි තැබීමකින් අපරාධකල්ලි සාමාජිකයෙකු වන රෝහිත පෙරේරා හෙවත් පස් පොඩ්ඩා ඇතුළු සිව් දෙනෙකු රෝහල් ගත කර තිබෙනවා.\nඅද දහවල් ඝාතන සිද්ධියකට අදාළ නඩුවකට පෙනී සිට කැබ් රථයකින් එම පිරිස පිටව යන අවස්ථාවේදී මෙම වෙඩි තැබීම සිදුකර ඇති බවයි පොලීසිය සඳහන් කළේ.\nසිද්ධියෙන් තුවාල ලැබූ සිව් දෙනා මේ වනවිට ගම්පහ රෝහලට ඇතුළත් කර ඇති අතර ඔවුන්ගේ තත්ත්වය බරපතල බව රෝහල් ප්‍රකාශකයෙකු කියා සිටියා.\nමෝටර් රථයකින් පැමිණි පිරිසක් මෙම වෙඩි තැබීම සිදුකර පලාගොස් ඇති බවයි පොලීසිය සඳහන් කළේ.",
       "URL": "https://www.hirunews.lk/311085/ගම්පහ-අධිකරණය-අසල-වෙඩි-තැබීමක්",
       "Category": "Local News",
       "Parent URL": "https://www.hirunews.lk/local-news.php?pageID=989"
}