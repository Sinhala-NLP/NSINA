{
       "Source": "hirunews",
       "Timestamp": "Sunday, 01 November 2020 - 8:52",
       "Headline": "පසුගිය සතියේ මිලියන 29 කට අධික මත්ද්‍රව්‍ය නාවික හමුදා භාරයට",
       "News Content": "නාවික හමුදාව පසුගිය සතිය තුළ සිදුකළ විශේෂ මෙහෙයුම්වලින් රුපියල් මිලියන 29 කට අධික වටිනාකමකින් යුත් කේරළ ගංජා සහ අයිස් මත්ද්‍රව්‍ය ප්‍රමාණයක් සොයාගෙන තිබෙනවා.\nකේරළ ගංජා ප්‍රමාණය කිලෝ 100 කට ආසන්න ප්‍රමාණයක් සහ අයිස් මත්ද්‍රව්‍ය මිලිග්‍රෑම් 950 ක් ඒ අතර පවතින බවයි නාවික හමුදාව ප්‍රකාශ කළේ.\nසැකකරුවන් තුන්දෙනෙකුද අත්අඩංගුවට ගෙන ඇති අතර, ඔවුන් 34 සහ 39 යන වයස්වල පසුවන පේදුරුතුඩුව, කල්පිටිය සහ උරනි යන ප්‍රදේශවල පදිංචිකරුවන්.",
       "URL": "https://www.hirunews.lk/253755/පසුගිය-සතියේ-මිලියන-29-කට-අධික-මත්ද්‍රව්‍ය-නාවික-හමුදා-භාරයට",
       "Category": "Local News",
       "Parent URL": "https://www.hirunews.lk/local-news.php?pageID=2358"
}