{
       "Source": "hirunews",
       "Timestamp": "Wednesday, 21 March 2018 - 9:45",
       "Headline": "වල්ලපට්ටා සමඟ පුද්ගලයෙකු ගුවන්තොටුපලේදී අත්අඩංගුවට",
       "News Content": "වල්ලපට්ටා තොගයක් ඉන්දියාවේ - මුම්බායි නුවරට රැගෙන යාමට තැත් කළ පුද්ගලයෙකු කටුනායක ජාත්‍යන්තර ගුවන්තොටුපලේදී ඊයේ (20) අත්අඩංගුවට ගෙන තිබෙනවා.\nකුරුඳු පොතු ගෙන යන මුවාවෙන් සැකකරු සිය ගමන් මල්ලේ සඟවා වල්ලපට්ටා කිලෝග්‍රෑම් 07ක් මෙලෙස රැගෙන යාමට උත්සාහ කර ඇති බවයි වාර්තා වන්නේ.\nමොහු වැල්ලවත්ත ප්‍රදේශයේ පදිංචි 33 හැවිරිදි පුද්ගලයෙක්.\nඅත්අඩංගුවට ගත් වල්ලපට්ටා තොගයේ වටිනාකම රුපියල් ලක්ෂ 06ක් වනවා.",
       "URL": "https://www.hirunews.lk/186451/වල්ලපට්ටා-සමඟ-පුද්ගලයෙකු-ගුවන්තොටුපලේදී-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4028"
}