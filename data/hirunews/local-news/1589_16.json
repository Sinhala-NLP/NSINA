{
       "Source": "hirunews",
       "Timestamp": "Tuesday, 02 November 2021 - 12:26",
       "Headline": "බලාපොරොත්තු සුන් වූ සිත් සුවපත් වන්නට පාප් වහන්සේගෙන් දීපාවලී දිනයට ආශිර්වාද",
       "News Content": "නොවැම්බර් 04 වැනි දිනට යෙදෙන දීපාවලී උත්සවය වෙනුවෙන් අන්තර් ආගමික සංවාද සඳහා වූ පාප් වහන්සේගේ කවුන්සිලය සුබ පැතුම් පණිවිඩයක් නිකුත් කර තිබෙනවා.\nවර්තමාන වසංගතය සහ එහි ප්‍රතිඵල‍යක් ලෙස ලෝක ව්‍යාප්ත අර්බුද හේතුවෙන් පැන නගින කාංසාව සහ අවිනිශ්චිතභාවය මධ්‍යයේ වුව ද, මෙම උත්සවය ලෝකවාසීන්ගේ බලාපොරොත්තු සහිත ප්‍රජාවන්, නිවාස සහ ජීවිත වඩාත් හොඳ අනාගතයක් සඳහා ආලෝකමත් වේවා' යැයි පාප් වහන්සේ විසින් සිය හෘදයාංගම ආශිර්වාදය දීපාවලී උත්සවය වෙනුවෙන් පිරිනමා ඇති බවයි එම නිවේදනයේ දැක්වෙන්නේ.\nමිනිසුන්ට මැනිය නොහැකි දුක් වේදනා හා කම්පන ඇති කළ වත්මන් වසංගතයේ අඳුරු වලාකුළු මැද සහයෝගීතාවයේ සහ සහෝදරත්වයේ රිදී රේඛාවක් තිබුණු අතර, එය අපට අවබෝධ කරනුයේ අන් කිසිවක් නොව, ජයගත නොහැකි ලෙස පෙනෙන බොහෝ අර්බුද එක්ව අධිෂ්ඨානයෙන් හා ආදරයෙන් ජයගත හැකි බවයි.\nත්‍රස්තවාදයේ සහ පාරිසරික බලපෑම් මත දුක් දෝමනස්සයන්ගෙන් පිරී තිබුණු මනුෂ්‍ය ජීවිතය උදා වන දීපාවලී දිනයේදී ඉවත් වී ජීවිතවලට සතුට ලැබෙන්නටත් පාප් වහන්සේගේ ආශිර්වාදයෙහි ඇතුළත්.\nඅප සියලුම දෙනා එකිනෙකාගේ කොටස්කරුවන් බවත්, අප එකිනෙකාගේ සහෝදර සහෝදරියන් බවත්, පාප් වහන්සේ ප්‍රකාශ කරනවා.\nඅන් සියල්ලටත් වඩා විපත්තියන්ගෙන් බලාපොරොත්තු සුන් වූ සිත්වලට තම ආගම තුළින් යම් යහපත් බලාපොරොත්තුවක් ඇති කරගත හැකි බවයි එම නිවේදනයේ දැක්වෙන්නේ.\nඑම නිසා මෙවර දීපාවලී උත්සවයත් සමග අප සැම ආගම් භේදයකින් තොරව, දුක් විඳින සියලු මනුෂ්‍ය වර්ගයා කෙරෙහි හවුල් දැක්මක් සහ හවුල් වගකීමක් ඇති පුද්ගලයින් ලෙස අපගේම ආගමික සම්ප්‍රදායන් මත පදනම් වූ ඇදහිලිවන්තයින් ලෙස සහ මනුෂ්‍යත්වය, කිතුනුවන් සහ හින්දු අපි සාමුහිකව ක්‍රියා කළ යුතු බව පාප් වහන්සේගේ පැතුමයි.\nබලාපොරොත්තු සුන් වූ මිනිසුන් ජීවත් කරවන, සුබ දීපාවලී දිනයක් වේවා! යැයි ද පාප් වහන්සේ විසින් ලෝක ප්‍රජාවට ආසිරි එක් කර තිබෙනවා.",
       "URL": "https://www.hirunews.lk/286775/බලාපොරොත්තු-සුන්-වූ-සිත්-සුවපත්-වන්නට-පාප්-වහන්සේගෙන්-දීපාවලී-දිනයට-ආශිර්වාද",
       "Category": "Local News",
       "Parent URL": "https://www.hirunews.lk/local-news.php?pageID=1589"
}