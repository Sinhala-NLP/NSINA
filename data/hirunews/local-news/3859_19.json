{
       "Source": "hirunews",
       "Timestamp": "Sunday, 08 July 2018 - 7:31",
       "Headline": "ගාලූ පාර වසා සිදුකළ හික්කඩුවේ ධීවර විරෝධතාව අවසන්",
       "News Content": "ගාලූ පාර, හික්කඩුව - තොටගමුව ප්‍රදේශයෙන් වසා ධීවරයන් සිදුකළ විරෝධතාව අවසන් කර තිබෙනවා.\nඊයේ උදෑසන ඔවුන් මෙම විරෝධතාව ආරම්භ කරනු ලැබුවේ අතුරුදන් වූ ධීවරයින් 7 දෙනෙකු සොයාගෙන ලෙස ඉල්ලමින්.\nබෝට්ටු සහ ලොරි රථ යොදාගනිමින් තොටගමුව මංසන්ධිය අවහිර කරමින් ධීවරයන් සහ අතුරුදන්වූ ධීවරයන්ගේ ඥාතීන් මෙලෙස විරෝධතාවයේ නිරතවුණා.\nකෙසේ වෙතත් ධීවර හා ජලජ සම්පත් රාජ්‍ය අමාත්‍ය දිලීප් වෙදආරච්චි ඊයේ ප්‍රකාශ කළේ අතුරුදන්වූ ධීවරයන් සෙවීමට සියලූ පියවර ගෙන ඇති බවයි.\nධීවරයන් සෙවීම සඳහා ඉන්දීය රජය මගින් හෙලිකොප්ටරයක්ද යෙදවීමට කටයුතු කළා.\nමේ අතර ධීවර අමාත්‍යාංශයේ බලධාරීන් පිරිසක් ඊයේ පස්වරුවේ විරෝධතාවයේ නිරත ධීවරයන් හමුවී තිබෙනවා.\nඑහිදී ධීවරයන් සෙවීමේ කටයුතු අඛණ්ඩව ක්‍රියාත්මක කිරීමටත්, ඉහළ බලධාරීන් හමුවී සාකච්ඡා කිරීමට ධීවරයන්ට අවස්ථාව ලබාදෙන බවටත් එකඟතාව පළ කර තිබෙනවා.\nඒ අනුවයි ධීවරයන් ගාලූ පාර වසා සිදුකළ විරෝධතාව නවතා දැමීමට පියවර ගෙන ඇත්තේ.",
       "URL": "https://www.hirunews.lk/194747/ගාලූ-පාර-වසා-සිදුකළ-හික්කඩුවේ-ධීවර-විරෝධතාව-අවසන්",
       "Category": "Local News",
       "Parent URL": "https://www.hirunews.lk/local-news.php?pageID=3859"
}