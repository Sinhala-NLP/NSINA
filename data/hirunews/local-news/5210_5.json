{
       "Source": "hirunews",
       "Timestamp": "Thursday, 14 January 2016 - 14:58",
       "Headline": "CID යට කැඳවු උඩුවේ ධම්මාලෝක හිමියන් රෝහලේ ද ?",
       "News Content": "බලපත්‍ර රහිතව අලි පැටවෙකු ළඟ තබාගැනීමේ සිද්ධියක් සම්බන්ධයෙන් පූජ්‍ය උඩුවේ ධම්මාලෝක හිමියන්ගෙන් ප්‍රකාශයක් ලබාගැනීම මෙතෙක් සිදුකර නොමැති බව පොලිස් මාධ්‍ය ප්‍රකාශක සහකාර පොලිස් අධිකාරී රුවන් ගුණසේකර පවසනවා.\nමෙම සිද්ධිය සම්බන්ධයෙන් ප්‍රකාශයක් ලබාගැනීම සඳහා ඊයේ දිනයේ අපරාධ පරීක්ෂණ දෙපාර්තමේන්තුවට පැමිණෙන ලෙස පූජ්‍ය උඩුවේ ධම්මාලෝක හිමියන්ට දැනුම්දී තිබුණා.\nකෙසේ වෙතත් උන්වහන්සේ ප්‍රකාශයක් ලබාදීම සඳහා පොලීසියට පැමිණ නොමැති අතර ප්‍රතිකාර ලබාගැනීම සඳහා පෞද්ගලික රෝහලකට ඇතුළත් වී ඇති බවටයි වාර්තාවන්නේ.\nබලපත්‍ර රහිතව අලි පැටවෙකු ලඟ තබාගැනීම සම්බන්ධයෙන් නඩුව අද අලූත්කඩේ මහේස්ත්‍රාත් අධිකරණයේ විභාග ගැනීමට නියමිතයි.\nඑහිදී පරීක්ෂණවල ප්‍රගතිය සම්බන්ධයෙන් අපරාධ පරීක්ෂණ දෙපාර්තමේන්තුව, අධිකරණය වෙත කරුණු දක්වනු ඇති බවයි පොලිස් මාධ්‍ය ප්‍රකාශකවරයා වැඩිදුරටත් කියාසිටියේ.",
       "URL": "https://www.hirunews.lk/124018/cid-යට-කැඳවු-උඩුවේ-ධම්මාලෝක-හිමියන්-රෝහලේ-ද",
       "Category": "Local News",
       "Parent URL": "https://www.hirunews.lk/local-news.php?pageID=5210"
}