{
       "Source": "hirunews",
       "Timestamp": "Tuesday, 07 February 2017 - 18:54",
       "Headline": "අනධ්‍යයන සේවකයන්ට සාකච්ඡාවක්",
       "News Content": "දිවයිනේ සියලූම විශ්වවිද්‍යාලවල අනධ්‍යන සේවකයින් අද සංකේත වැඩවර්ජනයක නිතරවුණා.\nඒ, මෙතෙක් මාසික හිලව් දීමනාව ලබානොදීම ඇතුලූ ඉල්ලීම් 7 ක් මුල් කරගනිමින්.\nඑම නිසා විශ්වවිද්‍යාල කටයුතුවලට බාධා එල්ලවී තිබූ බවයි හිරු වාර්තාකරුවන් සඳහන් කළේ.\nඑසේම විශ්වවිද්‍යාල අනධ්‍යයන සේවකයන් පිරිසක් අද කොළඹ - වෝඩ් පෙදෙසේ පිහිටි විශ්වවිද්‍යාල ප්‍රතිපාදන කොමිෂන් සභාව ඉදිරිපිටද විරෝධතාවක නිරතවුණා.\nමේ අතර ඔවුන්ගේ ගැටළුව සම්බන්ධයෙන් සාකච්ඡා කිරීම සඳහා උසස් අධ්‍යාපන හා මහාමාර්ග අමාත්‍ය ලක්ෂ්මන් කිරිඇල්ල, අනිද්දා සාකච්ඡාවක් ලබාදී තිබෙනවා.\nහිරු ප්‍රවෘත්ති අංශයට අදහස් දක්වමින් විශ්වවිද්‍යාල වෘත්තිය සමිති ඒකාබද්ධ කමිටුවේ සම ලේකම් ධම්මික එස්. ප්‍රියන්ත සඳහන් කළේ එහිදී ගැටළුවලට විසඳුම් නොලැබුණහොත් ලබන 15 වනදා සිට අඛණ්ඩ වෘත්තිය ක්‍රියාමාර්ගයකට එළඹෙන බවයි.",
       "URL": "https://www.hirunews.lk/153905/අනධ්‍යයන-සේවකයන්ට-සාකච්ඡාවක්",
       "Category": "Local News",
       "Parent URL": "https://www.hirunews.lk/local-news.php?pageID=4672"
}