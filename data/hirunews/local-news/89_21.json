{
       "Source": "hirunews",
       "Timestamp": "Friday, 18 August 2023 - 9:18",
       "Headline": "සිසුවියක් බියර් පානය කර පාසල් ගිහින්",
       "News Content": "අනුරාධපුර පාසලක අවුරුදු 14ක බාලවයස්කාර පාසල් සිසුවියක් බියර් පානය කර පාසලට පැමිණ තිබෙනවා.\nරථවාහන රාජකාරියේ නිරතව සිටි පොලිසියේ නිලධාරින් දෙදෙනකු සිසුවිය පිළිබඳව සැක සිතී මෙම සිසුවිය සිය භාරයට ගෙන ඇති අතර එහිදී අනාවරණය වී ඇත්තේ ඇය බියර් පානය කර පාසලට පැමිණ ඇති බවයි.\nඇයව වෛද්‍ය පරීක්ෂණයක් සඳහා අනුරාධපුර ශික්ෂණ රෝහල වෙත ඇතුළත් කිරීමට පියවර ගෙන ඇති බවයි වාර්තා වී ඇත්තේ.\nමූලික පොලිස් විමර්ශනවලදී අනාවරණය වී ඇත්තේ දැරියගේ මවගේ දෙවැනි විවාහයේ සැමියාගේ පියා (සීයා) විසින් මෙසේ ඇයට මත්ද්‍රව්‍ය භාවිතය පුරුදු කර ඇති බවයි.\nකෙසේ වෙතත් දැරිය බියර් පානය කර පාසලට පැමිණීමට හේතුව සහ ඇයට බියර් පානය කිරීමට පුරුදු කළේ කවුරුන්ද යන්න පිළිබඳව සොයා බැලීම සඳහා පොලිසිය විසින් වෙනම විමර්ශනයක් ආරම්භ කර ඇති බවයි අප ප්‍රාදේශීය වාර්තාකරු සඳහන් කර සිටියේ.\nමෙම සිදුවීමට අදාළ විමර්ශන සඳහා ජ්‍යෙෂ්ඨ පරිවාස නිලධාරියා දැරියගේ පාසලේ විදුහල්පතිවරයා සම්බන්ධ කර ගැනීමට උත්සාහ කළ ද ඔහු දුරකතනය විසන්ධි කර තිබෙනවා.",
       "URL": "https://www.hirunews.lk/345235/සිසුවියක්-බියර්-පානය-කර-පාසල්-ගිහින්",
       "Category": "Local News",
       "Parent URL": "https://www.hirunews.lk/local-news.php?pageID=89"
}