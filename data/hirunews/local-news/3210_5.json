{
       "Source": "hirunews",
       "Timestamp": "Thursday, 08 August 2019 - 7:37",
       "Headline": "කොළඹ කුණු අද සිට අරුවක්කාලූ කසල අංගනයට",
       "News Content": "පුත්තලම - අරුවක්කාලූ කසළ අංගනයට අද දිනයේ සිට කසල එක්රැස් කරන ස්ථානවල සහ රථවාහනවල පවතින කසල රැගෙන යාමට කටයුතු කරන බව කොළඹ මහ නගර සභාවේ නාගරික කොමසාරිස් පාලිත නානායක්කාර ප්‍රකාශ කළා.\nඑහෙත් දැනට කොළඹ නගරයේ එක්රැස්වී තිබෙන කසල ඉවත් කිරීමේ කටයුතු අද දිනයේදී සිදුකිරීම අපහසු වනු ඇති බවයි ඔහු කියා සිටියේ.\nමේ අතර, බස්නාහිර හා මහානගර සංවර්ධන අමාත්‍යාංශයේ සමාජ විශේෂඥ නිමල් ප්‍රේමතිලක කියා සිටියේ පුත්තලම - අරුවක්කාලූ කසළ අංගනයට කසල රැගෙන එන්නේ නම් භාර ගැනීමේ හැකියාවක් පවතින බවයි.\nවත්තල - කෙරවළපිටිය කසල අංගනයට කසළ බැහැර කිරීම මහා නගර හා බස්නාහිර සංවර්ධන අමාත්‍යාංශය පසුගිය 05 වැනිදා සිට නතර කිරීමත් සමඟ කොළඹ මහා නගර සභා බල ප්‍රදේශය තුළ එක්රැස් වූ කසළ ඉවත් කිරීම මේ වනවිට බරපතල අර්බුදයක් බවට පත්ව තිබෙනවා.\nඅප වාර්තාකරුවන් සදහන් කළේ නගරයේ බොහෝ ස්ථානවල කැලි කසල ගොඩ ගැසී ඇති බවයි.",
       "URL": "https://www.hirunews.lk/221784/කොළඹ-කුණු-අද-සිට-අරුවක්කාලූ-කසල-අංගනයට",
       "Category": "Local News",
       "Parent URL": "https://www.hirunews.lk/local-news.php?pageID=3210"
}