{
       "Source": "hirunews",
       "Timestamp": "Monday, 13 December 2021 - 19:04",
       "Headline": "කාබනික දියර පොහොර කෑන් පිපිරීමට හේතුව ප්‍රමිතියෙන් තොර ප්ලාස්ටික් ද ? (වීඩියෝ)",
       "News Content": "කාබනික දියර පොහොර අඩංගු කෑන් පුපුරා යාමට ප්‍රධානතම හේතුව ඇසුරුම් සඳහා නියමිත ප්‍රමිතියේ ප්ලාස්ටික් බූලි හෝ බෝතල් නොමැතිවීම බව එම දියර පොහොර නිෂ්පාදකයින් පවසනවා.\nඑසේම ප්‍රවාහනයේදී සහ ගබඩා කිරීමේදී මෙම කාබනික දියර පොහොර අවිධිමත් ලෙස ගබඩා කිරීම ද ඊට හේතුවක් බවයි ඔවුන් සඳහන් කළේ.\nඑසේම දියර පොහොර අඩංගු කෑන් පුපුරා යාම ස්වභාවික ක්‍රියාවලියක ප්‍රතිඵලයක් බව  ගෝලීය ජෛව පද්ධති ඉංජිනේරු චන්දන සෙනෙවිරත්න ඊයේ ප්‍රකාශ කළා.\nමේ අතර, අදත් දිවයිනේ ප්‍රදේශ රැසකම ගොවීන් චෝදනා එල්ල කළේ පොහොර නොමැතිවීම හේතුවෙන් තම වගා හානි වී ඇති බවයි.\nඑසේම පළිබෝධනාශක නොමැතිවීම සහ පොහොර අර්බුදය හේතුවෙන් අස්වැන්න හානි වීම මෙන්ම ගුණාත්මක තත්ත්වයේ අස්වැන්නක් නොලැබීම නිසා වෙළදපොළට එළවළු පැමිණීම පහත වැටී ඇති බවයි ආර්ථික මධ්‍යස්ථානවල වෙළඳුන් ප්‍රකාශ කළේ.\nඑම නිසා එළවළුවල මිල ගණන් ද සීග්‍ර ලෙස ඉහළ යමින් පවතිනවා.",
       "URL": "https://www.hirunews.lk/290908/කාබනික-දියර-පොහොර-කෑන්-පිපිරීමට-හේතුව-ප්‍රමිතියෙන්-තොර-ප්ලාස්ටික්-ද-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1496"
}