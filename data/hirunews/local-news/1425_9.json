{
       "Source": "hirunews",
       "Timestamp": "Friday, 14 January 2022 - 13:26",
       "Headline": "දෙහිවල කළු හංස පැටවුන් ප්‍රදර්ශනයට(වීඩියෝ)",
       "News Content": "මෙරටට ආගන්තුක දුර්ලභ පක්ෂි විශේෂයක් වන කළු හංස පැටවුන් තුන්දෙනෙකු දෙහිවල සත්වෝද්‍යානයේ උපත ලබා තිබෙනවා.\nඒ පසුගිය 5 වන දා සහ 6 වන දා යන දෙදින තුලයි.\nසත්ව හුවමාරු වැඩසටහනක් යටතේ චෙක් රාජ්‍යයෙන් ශ්‍රී ලංකාවට හිමි වූ කළු හංස යුවලකට දාව මෙම හංස පැටවුන් බිහි වී ඇති බවයි, සත්වෝද්‍යාන දෙපාර්තමේන්තුව සඳහන් කළේ.\nඉකුත් වසරේදී පළමු මාසයේ දී පළමු වරට කළු හංස පැටවුන් පස් දෙනෙකු දෙහිවල සත්වෝද්‍යානයේදී උපත ලබා තිබුණා.\nකොවිඩි වසංගතයේ බලපෑමත් සමඟ එම සත්වයින් මහජන ප්‍රදර්ශනයට විවෘත වුණේ පසුගිය දෙසැම්බර් මාසයේ දීයි.\nකෙසේ වෙතත්, දෙහිවල සත්වෝද්‍යානයට එක් වු මෙම නව සාමාජිකයින් දැක බලා ගැනීමට මහජනතාවට අද (14) දින සිට අවස්ථාව හිමි වන බවයි, දෙහිවල ජාතික සත්වෝද්‍යාන දෙපාර්තමේන්තුවේ අධ්‍යක්ෂ ජනරාල් ෂර්මිලා රාජපක්ෂ සඳහන් කළේ.",
       "URL": "https://www.hirunews.lk/293993/දෙහිවල-කළු-හංස-පැටවුන්-ප්‍රදර්ශනයට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1425"
}