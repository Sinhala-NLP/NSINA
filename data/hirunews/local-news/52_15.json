{
       "Source": "hirunews",
       "Timestamp": "Monday, 04 September 2023 - 16:04",
       "Headline": "වැල්ලවාය තණමල්විල මාර්ගය යළි විවෘත කෙරේ",
       "News Content": "විරෝධතාවක් හේතුවෙන් අවහිර වී තිබූ වැල්ලවාය - තණමල්විල මාර්ගය මේ වනවිට විවෘත කර තිබෙනවා.\nඅද (04) දහවල් කුඩාඔය මහා විද්‍යාලය ඉදිරිපිට එහි ඉගෙනුම ලබන දරුවන්ගේ දෙමාපියන් පිරිසක් සහ ආදිශිෂ්‍ය පිරිසක් විරෝධතාවක් සංවිධානය කර තිබුණා.\nවිරෝධතාකරුවන් ප්‍රකාශ කළේ කුඩාඔය මහා විද්‍යාලය වැසී යාමේ අවධානමක් මතුව ඇති හෙයින් කණිෂ්ඨ විද්‍යාලය ඊට එක් කරන ලෙසයි.\nඔවුන් මාර්ගය අවහිර කිරීමත් සමග පොලිසිය විරෝධතාකරුවන් එම ස්ථානයෙන් ඉවත් කිරීමට පියවර ගත්තා.\nඑම අවස්ථාවේදී පොලිසිය සහ විරෝධතාකරුවන් අතර උණුසුම් තත්ත්වයක්ද හටගත් බවයි හිරු වාර්තාකරු සඳහන් කළේ.",
       "URL": "https://www.hirunews.lk/347136/වැල්ලවාය-තණමල්විල-මාර්ගය-යළි-විවෘත-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=52"
}