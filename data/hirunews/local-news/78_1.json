{
       "Source": "hirunews",
       "Timestamp": "Wednesday, 23 August 2023 - 20:31",
       "Headline": "සැමියා විසින් බිරිඳ ඝාතනය කරලා",
       "News Content": "අලවතුගොඩ ප්‍රදේශයේ 26 හැවිරිදි තරුණියක්, ඝාතනය කර කුඹුරක සඟවා ඇත්තේ ඇගේ සැමියා විසින් බව අනාවරණය කර ගැනීමට පොලීසිය සමත්වී තිබෙනවා.\nඒ අනුව අත් අඩංගුවට ගත් සැකකාර සැමියා රක්ෂිත බන්ධනාගාර ගත කරනු ලැබුවා.\nඅලවතුගොඩ ප්‍රදේශයේ 26 හැවිරිදි ධනුකා මධුවන්ති නැමති සුරෑපී කාන්තාව ඝාතනය කර අසල තිබූ කුඹුරු යායක සඟවා තිබියදී සොයා ගැණුනේ පසුගිය මාර්තු මස 11 වැනිදායි.\nඒ් සම්බන්ධ පොලිස් විමර්ශන සඳහා පොලිස් නිල සුනඛ සහයද ලබා ගැණුනු අතර පසුව අලවතුගොඩ පොලීසිය විසින් එම ප්‍රදේශයේම පදිංචි හිටපු හමුදා සෙබළෙක් සැක පිට අත්අඩංගුවට ගනු ලැබුවා.\nඒ සැකකරු විසින් අවස්ථා කිහිපයකදී ඇයට ප්‍රේම සබඳතාවක් සඳහා යෝජනා කළද ඇය විසින් ඒය ප්‍රතික්ෂේප කිරීම නිසා මෙම ඝාතනය සිදු කරන්නට ඇතැයි සැක කරමින්\nකෙසේ වෙතත් අලවතුගොඩ පොලීසියේ ස්ථානාධිපතිවරයා අදාළ ඝාතනය සම්බන්ධයෙන් කරනු ලැබූ විමර්ශන අතරතුරදී තවත් පුද්ගලයින් රැසකගෙන් සාක්ෂි ලබාගෙන තිබුණා.\nඑම සාක්ෂි කරුවන් ලබා දුන් තොරතුරු පදනම් කර ගනිමින් ඝාතනය වූ ධනුකා මධුවන්තිගේ සැමියා අත්අඩංගුවට ගැනුනා\nඔහුගෙන් සිදු කරනු ලැබූ ප්‍රශ්ණ කිරීම් අනුවයි මාස 5කට පමණ පසු ඒම ඝාතනයේ අභිරහස හෙළි කර ගැනීමට පොලිසියට හැකි වුණේ.\nහදිසි කෝපය නිසා තමන් එම ඝාතනය සිදුකල බවයි ඔහු පොලීසියට පවසා ඇත්තේ\nඑදින රාත්‍රියේ අවමංගල්‍ය උත්සවයක් සඳහා සහභාගී වන බව පවසමින් ඔහු නිවසෙන් පිටව ගොස් තිබූ අතර අළුයම 2ට පමණ යළි පැමිණි අවස්ථාවේදී මෙම ඝාතනය සිදුකර ඇති බවයි අනාවරණය වී ඇත්තේ.\nපසුව ඇගේ මළ සිරුර නිවසේ සිට මීටර් 100 පමණ දුරින් පිහිටි කුඹුරු යායක මඩ යට සඟවා ඒ් මත ගොයම් ගස් සිටවූ බවද සැකකාර සැමියා පොලිසිය සිදුකල ප්‍රශ්ණකිරීම් හමුවේ පවසා තිබෙනවා.\nපසුව ඔහු තම බිරිඳ නිවසේ නොමැති බව බිරිඳගේ මව ට දැනුම් දීමටද කටයුතු කර තිබුණා.\nඅත් අඩංගුවට ගත් සැකකාර සැමියා මහනුවර මහේස්ත්‍රාත් අධිකරණය හමුවට ඉදිරිපත් කිරීමෙන් අනතුරුව සැප්තැම්බර් 06 වැනිදා දක්වා රක්ෂිත බන්ධනාගාර ගත කිරීමට නියෝග කෙරුණා.\nමෙම ඝාතනය සම්බන්ධයෙන් මීට පෙර අත්අඩංගුවට ගත් හිටපු හමුදා සෙබලාද තවදුරටත් රක්ෂිත බන්ධනාගාර ගත කර තිබෙනවා.",
       "URL": "https://www.hirunews.lk/345856/සැමියා-විසින්-බිරිඳ-ඝාතනය-කරලා",
       "Category": "Local News",
       "Parent URL": "https://www.hirunews.lk/local-news.php?pageID=78"
}