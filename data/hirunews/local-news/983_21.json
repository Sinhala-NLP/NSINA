{
       "Source": "hirunews",
       "Timestamp": "Friday, 29 July 2022 - 10:23",
       "Headline": "නේපාලයේ කොටි ගහණය ඉහළට",
       "News Content": "පසුගිය වසර 10 ක කාලය තුළ නේපාලයේ කොටි ගහණය දෙගුණයකින් වර්ධනය වී තිබෙනවා.\nනේපාලයේ කොටි වඳවී යාමේ තර්ජනයකට මුහුණදී සිටි අතර, මෙලෙස කොටි ගහණය වර්ධනය වීම එරට ග්‍රාමීය ජනතාවට ජීවිත අවදානමක් මතුකර ඇති බවයි විදෙස් මාධ්‍ය වාර්තා කළේ.\nඒ, ඔවුන් වැඩි වශයෙන් කොටි ප්‍රහාරවලට ලක්වීමත් සමඟයි. නේපාලයේ ටෙරායි කලාපය ආශ්‍රිතව මෙලෙස කොටි ගහණය සැළකිය යුතු අන්දමින් ඉහළ ගොස් ඇති බව සඳහන්.\nපසුගිය වසරක කාලය තුළ නේපාලයේ කොටි ප්‍රහාරවලට ලක්ව පුද්ගලයින් 16 දෙනෙකු ජීවිතක්ෂයට පත්ව ඇති අතර, මීට පෙර ගතවූ වසර පහක කාලය තුළ එලෙස මියගොස් තිබුණේ පුද්ගලයින් 10 දෙනෙකු පමණයි.",
       "URL": "https://www.hirunews.lk/311273/නේපාලයේ-කොටි-ගහණය-ඉහළට",
       "Category": "Local News",
       "Parent URL": "https://www.hirunews.lk/local-news.php?pageID=983"
}