{
       "Source": "hirunews",
       "Timestamp": "Saturday, 26 August 2023 - 15:54",
       "Headline": "සඳ ජයගත් ඉන්දියාව ඉර ගවේශණයටත් සැරසේ",
       "News Content": "චන්ද්‍රයාන් 3 යානය සදෙහි දක්ෂිණ ද්‍රැවයට සාර්ථකව ගොඩ බැස්වූ ඉන්දියාව සූර්යය ගවේශණ මෙහෙයුමක් දියත් කිරීමට සූදානම් වනවා.\nඑරට වාර්තා සඳහන් කළේ ඉන්දීය අභ්‍යවකාශ පර්යේශන ආයතනය බොහෝ දුරට සැප්තැම්බර් මස දෙවනදා වනවිට ඊට අදාළ කටයුතු ආරම්භ කිරීමට නියමිතව ඇති බවයි.\nආදිත්‍යා එල් 1 අභ්‍යවකාශ යානය ඒ සඳහා නිර්මාණය කර ඇති අතර එය ඉන්දියාවේ පළමු සූර්යය ගවේශණ අභ්‍යවකාශ මෙහෙයුමයි.\nබැන්ගලෝරය පදනම් කරගත් භෞතික විද්‍යා ආයතනය, පූනේ හි තාරකා විද්‍යාව පිළිබඳ අන්තර් විශ්ව විද්‍යාල මධ්‍යස්ථානයද මෙම සූර්යය ගවේශන මෙහෙයුම සඳහා සහාය ලබා දෙන බව සඳහන්.",
       "URL": "https://www.hirunews.lk/346180/සඳ-ජයගත්-ඉන්දියාව-ඉර-ගවේශණයටත්-සැරසේ",
       "Category": "Local News",
       "Parent URL": "https://www.hirunews.lk/local-news.php?pageID=71"
}