{
       "Source": "hirunews",
       "Timestamp": "Wednesday, 17 March 2021 - 14:03",
       "Headline": "ක්‍රිකට් ලෝක කුසලාන රිදී ජුබිලියේදී අර්ජුන කොමිසමක් ඉල්ලයි",
       "News Content": "අතීතයේ තිබූ සාමුහික හැගීම වර්තමානයට ද ආදර්ශයක් කර ගතහොත් නැවත ක්‍රිකට් ලෝක කුසලාන ජයක් ලැබීමට ශ්‍රී ලංකා කණ්ඩායමට හැකියාව ලැබෙනු ඇති බව අග්‍රාමාත්‍ය මහින්ද රාජපක්ෂ අද ප්‍රකාශ කළා.\nඒ 96 ලෝක ක්‍රිකට් ශූරයින්ට සහ එවකට සිටි ක්‍රිකට් පරිපාලකයන්ට උපහාර දැක්වීමේ උත්සවයකට අද අරලියගහ මන්දිරයේදී එක්වෙමින්.\nක්‍රිකට් ලෝක කුසලානයේ අභිමානවත් 25 වන සැමරුම වෙනුවෙන් මෙම උත්සවය සංවිධානය කර තිබුණා. එම අවස්ථාවට 96 ලෝක කුසලාන කණ්ඩායමට ක්‍රීඩා කළ අරවින්ද ද සිල්වා, රොෂාන් මහානාම, හෂාන් තිලකරත්න, කුමාර ධර්මසේන, මුත්තයියා මුරලිදරන්, රොමේෂ් කළුවිතාරණ, උපුල් චන්දන ඇතුළු ක්‍රීඩකයින් රැසක් ද එක්ව සිටියා.\nමෙම රිදී ජුබිලි අවස්ථාවට එක්වූ, එවක ශ්‍රී ලංකා කණ්ඩායමේ නායක අර්ජුණ රණතුංග කියා සිටියේ පසුගිය කාලයේ ක්‍රිකට් ක්‍රීඩාව සම්බන්ධයෙන් ඇති වූ සිද්ධීන් පිළිබඳ සොයා බැලීම සඳහා කොමිසමක් පත් කළ යුතු බවයි.\nමේ අතර, ඉන්දියාවේ පැවැත්වෙන රෝඩ් සේෆ්ටි තරඟාවලියට සහභාගි වී සිටින ශ්‍රී ලංකා ලෙජන්ඩ්ස් ක්‍රීඩකයින් ද අද මෙම 25 වන සැමරුම මෙලෙස සමරනු ලැබුවා.\n96 ලෝක කුසලාන තරගාවලියට එක්වූ ශ්‍රී ලංකා ක්‍රීඩක අසංක ගුරුසිංහ ද සිය ට්විටර් ගිණුමේ සටහක් තබමින් සඳහන් කර තිබුණේ 25 වන සැමරුම වෙනුවෙන් තමන් ද සියලුදෙනා සමඟ එක්වන බවයි.",
       "URL": "https://www.hirunews.lk/265619/ක්‍රිකට්-ලෝක-කුසලාන-රිදී-ජුබිලියේදී-අර්ජුන-කොමිසමක්-ඉල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=2082"
}