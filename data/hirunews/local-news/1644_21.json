{
       "Source": "hirunews",
       "Timestamp": "Thursday, 07 October 2021 - 8:09",
       "Headline": "දේශපාලන පළිගැනීම් කොමිසමේ නිර්දේශ ක්‍රියාවට නැංවීමේ ජනපති කොමිසමට වැඩි බලතල",
       "News Content": "දේශපාලන පළිගැනීම් පිළිබඳ විශේෂ ජනාධිපති පරීක්ෂණ කොමිෂන් සභාවේ බලතල ඉහළ නංවමින් ජනාධිපතිවරයා විසින් අතිවිශේෂ ගැසට් නිවේදනයක් නිකුත් කර තිබෙනවා.\nමෙම කොමිසම පත්කෙරුණේ ඊට පෙර ක්‍රියාත්මක වූ විශේෂ දේශපාලන පළිගැනීම් පිළිබඳ විමර්ශනය කිරීමට පත්කළ ජනාධිපති කොමිසමේ නිර්දේශ ක්‍රියාත්මක කිරීම සඳහා සුදුසු යාන්ත්‍රණයක් නිර්මාණය කිරීමටයි.\nඑම වාර්තාවේ කරුණු මත පදනම්ව ගත යුතු ක්‍රියාමාර්ග එමඟින් නිර්දේශ කළ යුතු වනවා.\nඑහි සාමාජිකයින් වන්නේ ශේ්්‍රෂ්ඨාධිකරණ විනිසුරුවරුන් වන ප්‍රියන්ත ජයවර්ධන, ඛේමා වික්‍රමසිංහ සහ අභියාචනාධිකරණ විනිසුරු සෝභිත රාජකරුණායි.\nමෙම කොමිෂන් සභාවට පැවරී ඇති කාර්ය භාරය ඵලදායීව ඉටු කිරීම සඳහා අතිරේක බලතල අවශ්‍ය බවට එමඟින් ඉල්ලීමක් කර තිබුණා.\nඒ අනුවයි ජනාධිපතිවරයා සිය බලතල අනුව එම අතිරේක බලතල පවරා දී ඇත්තේ.",
       "URL": "https://www.hirunews.lk/284304/දේශපාලන-පළිගැනීම්-කොමිසමේ-නිර්දේශ-ක්‍රියාවට-නැංවීමේ-ජනපති-කොමිසමට-වැඩි-බලතල",
       "Category": "Local News",
       "Parent URL": "https://www.hirunews.lk/local-news.php?pageID=1644"
}