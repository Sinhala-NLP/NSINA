{
       "Source": "hirunews",
       "Timestamp": "Saturday, 25 September 2021 - 12:19",
       "Headline": "කොළඹ මහා නගර සභා සීමාව තුළ දේපළ හිමියන්ට දැනුම් දීමක්",
       "News Content": "කොළඹ මහනගර සභා සීමාව තුළ පිහිටි ලියාපදිංචි නොකළ, පෞද්ගලික දේපළ ලියාපදිංචි කරන ලෙස කොළඹ මහනගර සභාව එම දේපළ හිමිකරුවන්ට දැනුම් දෙනවා.\nදේපළ අයිතිය සුරක්ෂිත කරගැනීමට එම දේපළ නගර සභාවේ ලියාපදිංචිය අත්‍යවශ්‍ය බවයි කොළඹ නාගරික කොමසාරිස්, නීතිඥ රෝෂනි දිසානායක සඳහන් කළේ.\nනාගරික කොට්ඨාශ වලට අදාළව මේ දක්වා ලියාපදිංචි වී නැති, දේපළ පිළිබඳ තොරතුරු කොළඹ මහනගර සභාවේ, නිල වෙබ් අඩවියට (www.colombo.mc.gov. lk) පිවිසීමෙන් ලබාගැනීමට හැකියාවක් තිබෙනවා.",
       "URL": "https://www.hirunews.lk/283187/කොළඹ-මහා-නගර-සභා-සීමාව-තුළ-දේපළ-හිමියන්ට-දැනුම්-දීමක්",
       "Category": "Local News",
       "Parent URL": "https://www.hirunews.lk/local-news.php?pageID=1669"
}