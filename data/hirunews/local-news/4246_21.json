{
       "Source": "hirunews",
       "Timestamp": "Sunday, 29 October 2017 - 16:22",
       "Headline": "ජෙලිෆිෂ් ප්‍රහාරයකින් ධීවරයෙකු මරුට",
       "News Content": "යාපනය මුහුදේ ධීවර කටයුතුවල නිරත වූ ධීවරයෙකු ජෙලිෆිෂ් ප්‍රහාරයකට ලක්වීමෙන් මිය ගොස් තිබෙනවා.\nයාපනයේ සිට කිලෝමීටර් 50ක් පමණ දුරින් පිහිටි කාග් දූපත ආසන්නයේදීයි මෙම පුද්ගලයා ජෙලිෆිෂ් ප්‍රහාරයට ලක්ව ඇත්තේ ඊයේ (28) දිනයේයි.\nපසුව ධීවරයින් පිරිසක් විසින් ඔහු යාපනය ශික්ෂණ රෝහලට ඇතුළත් කිරීමෙන් අනතුරුව මිය ගොස් තිබෙනවා.\nධීවරයාගේ මරණය සම්බන්ධයෙන් පශ්චාත් මරණ පරීක්ෂණය පැවත්වූ අධිකරණ වෛද්‍ය නිළධාරී එන්.ප්‍රේමකුමාර් නිගමනය කර ඇත්තේ මත්ස්‍යයෙකුගේ විෂ ශරීරගතවීම හේතුවෙන් මරණය සිදුවී ඇති බවටයි.\nසිද්ධියෙන් මිය ගිය ධීවරයාගේ වයස අවුරුදු 44ක්.",
       "URL": "https://www.hirunews.lk/174728/ජෙලිෆිෂ්-ප්‍රහාරයකින්-ධීවරයෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=4246"
}