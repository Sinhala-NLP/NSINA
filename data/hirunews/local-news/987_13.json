{
       "Source": "hirunews",
       "Timestamp": "Thursday, 28 July 2022 - 7:37",
       "Headline": "වෙඩි තැබීමකින් පුද්ගලයකු මරුට",
       "News Content": "ගල්කිස්ස පොලිස් වසමේ රත්මලාන - සිල්වා මාවත ප්‍රදේශයේ නිවසක් තුළ සිදු කළ වෙඩිතැබීමකින් පුද්ගලයෙකු ජීවිතක්ෂයට පත් වී තිබෙනවා.\nඑම නිවසකට ඇතුළු වූ පුද්ගලයන් දෙදෙනෙකු විසින් නිවසේ සිටි පුද්ගලයෙකුට එලෙස වෙඩි තබා පළා ගොස් ඇති බව සඳහන්.\nවෙඩි තැබීමෙන් බරපතළ තුවා ලැබූ අදාළ පුද්ගලයා, කළුබෝවිල රෝහලට ඇතුළත් කිරීමෙන් පසු මිය ගොස් ඇති බව යි පොලිසිය පවසන්නේ.\nඑලෙස මියගොස් ඇත්තේ, 30 හැවිරිදි සිල්වා මාවත - රත්මලාන ප්‍රදේශයේම පදිංචි ත්‍රීරෝද රථ රියදුරෙක්.\nඝාතනය සඳහා ටී - 56 වර්ගයේ ගිනිඅවියක් යොදාගෙන ඇති බවට අනාවරණය වී ඇති අතර, ඝාතනයට හේතුව මෙතෙක් අනාවරණ වී නෑ.\nසැකකරුවන් අත්අඩංගුවට ගැනීම සඳහා ගල්කිස්ස පොලිසිය වැඩිදුර විමර්ශන සිදු කරනු ඇති.",
       "URL": "https://www.hirunews.lk/311148/වෙඩි-තැබීමකින්-පුද්ගලයකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=987"
}