{
       "Source": "hirunews",
       "Timestamp": "Friday, 15 July 2022 - 6:16",
       "Headline": "ශ්‍රී ලංකාවට ආර්ථික සහාය ලබාදීම ගැන සංවාදාත්මක වැඩසටහනක් කඩිනමින් සැකසිය යුතුයි - අයි.එම්.එෆ්. (වීඩියෝ)",
       "News Content": "ශ්‍රී ලංකාවට ආර්ථිකමය වශයෙන් සහාය ලබාදෙමින් නැවත රට ස්ථාවරත්වයකට පත් කර ගැනීම සඳහා ජාත්‍යන්තර මූල්‍ය අරමුදල බලාපොරොත්තු වන බව ප්‍රකාශ කර තිබෙනවා.\nඑහි ප්‍රකාශක ජෙරී රයිස් (Gerry Rice) නිවේදනය කර ඇත්තේ, එකී ආර්ථික සහාය ලබාදීම සඳහා සැකසුණු සංවාදාත්මක වැඩසටහනක් හැකි ඉක්මනින් ඇරඹිය යුතු බවයි.\nඑහෙත් මේ වනවිට ශ්‍රී ලංකාව තුළ පවතින දැඩි දේශපාලනික, ආර්ථික මෙන්ම සමාජීය වියවුල්කාරී තත්ත්වය යම්තාක් දුරකට සමනය වන තෙක් ශ්‍රී ලංකාව දෙස අවධානයෙන් පසුවන බවයි ජාත්‍යන්තර මූල්‍ය අරමුදල වැඩිදුරටත් නිවේදනය කර ඇත්තේ.",
       "URL": "https://www.hirunews.lk/310009/ශ්‍රී-ලංකාවට-ආර්ථික-සහාය-ලබාදීම-ගැන-සංවාදාත්මක-වැඩසටහනක්-කඩිනමින්-සැකසිය-යුතුයි-අයි-එම්-එෆ්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1020"
}