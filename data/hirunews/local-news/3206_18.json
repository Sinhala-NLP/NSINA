{
       "Source": "hirunews",
       "Timestamp": "Saturday, 10 August 2019 - 8:44",
       "Headline": "ඉරණවිල - ඇමරිකන් හඬ සම්ප්‍රේෂණාගාරයේ තඹ කම්බි සොරකම ගැන විමර්ශන",
       "News Content": "හලාවත - ඉරණවිල පිහිටි ඇමරිකන් හඬ සම්ප්‍රේෂණාගාරයේ තිබූ තඹ කම්බි තොගයක් සොරකම් කිරීමේ සිද්ධියක් සම්බන්ධයෙන් හලාවත පොලීසිය විමර්ශනයක් ආරම්භ කර තිබෙනවා.\nආර්ථික කටයුතු අමාත්‍යාංශයේ අතිරේක ලේකම් වී.ජී.රත්නසිරි සිදුකළ පැමිණිල්ලකට අනුව මෙම විමර්ශනය ආරම්භ කර ඇති බව සඳහන්.\nඇමරිකන් හඬ සම්ප්‍රේෂණාගාරයේ මේ වනවිට ඉරණවිල ප්‍රදේශයෙන් ඉවත් කර ඇති අතර, එම භූමියේ තිබූ ඇතැම් උපකරණ ද ගලවා ඉවත් කර තිබෙනවා.\nකෙසේ වෙතත්, සොරකම් කර ඇති තඹ කම්බිවල වටිනාකම තක්සේරු කර නොමැති බැවින් ඒ සම්බන්ධ වාර්තාවක් පසුව පොලීසිය වෙත ඉදිරිපත් කරන බව ද පැමිණිලිකාර අතිරේක ලේකම්වරයා සඳහන් කර තිබෙනවා.",
       "URL": "https://www.hirunews.lk/221930/ඉරණවිල-ඇමරිකන්-හඬ-සම්ප්‍රේෂණාගාරයේ-තඹ-කම්බි-සොරකම-ගැන-විමර්ශන",
       "Category": "Local News",
       "Parent URL": "https://www.hirunews.lk/local-news.php?pageID=3206"
}