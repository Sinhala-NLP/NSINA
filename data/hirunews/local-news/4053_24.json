{
       "Source": "hirunews",
       "Timestamp": "Sunday, 04 March 2018 - 8:49",
       "Headline": "පළාත් කිහිපයකට අද පස්වරුවේ වැසි",
       "News Content": "අද පස්වරු දෙකෙන් පසු බස්නාහිර, සබරගමුව, දකුණ මධ්‍යම සහ ඌව පළාත්වල තැනින් තැන වැසි හෝ ගිගුරුම් සහිත වැසි ඇතිවිය හැකි බව කාලගුණ දෙපාර්තමේන්තුව පවසනවා.\nසබරගමුව පළාතේත්, ගාල්ල, මාතර සහ කළුතර දිස්ත්‍රික්කවල ඇතැම් ප්‍රදේශවලට මිලිමීටර 75 දක්වා තරමක තද වැසි ඇතිවිය හැකි බවයි එම දෙපාර්තමේන්තුව සඳහන් කළේ.\nමඩකලපුව සහ අම්පාර දිස්ත්‍රික්වල වෙරළබඩ ප්‍රදේශවල උදෑසන කාලයේදීත් වැසි බලාපොරොත්තුවිය හැකියි.\nමේ අතර පොතුවිල් සිට හම්බන්තොට, ගාල්ල සහ කොළඹ හරහා පුත්තලම දක්වා වෙරළට ඔබ්බෙන් වන ගැඹුරු සහ නොගැඹුරු මුහුදු ප්‍රදේශවල තැනින් තැන වැසි හෝ ගිගුරුම් සහිත වැසි ද ඇති වනවා.\nගිගුරුම් සහිත වැසි ඇතිවන විට එම ප්‍රදේශවල තාවකාලිකව පැයට කිලෝමීටර් 70 ත් 80 ත් දක්වා තාවකාලිකව ඉතා තද සුළං ද ඇතිවිය හැකි බවයි කාලගුණ විද්‍යා දෙපාර්තමේන්තුව කියාසිටියේ.",
       "URL": "https://www.hirunews.lk/185069/පළාත්-කිහිපයකට-අද-පස්වරුවේ-වැසි",
       "Category": "Local News",
       "Parent URL": "https://www.hirunews.lk/local-news.php?pageID=4053"
}