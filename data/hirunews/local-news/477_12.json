{
       "Source": "hirunews",
       "Timestamp": "Tuesday, 14 March 2023 - 10:39",
       "Headline": "දූෂණ විරෝධී පනත් කෙටුම්පත පාර්ලිමේන්තුවට ඉදිරිපත් කිරීමට කැබිනට් අනුමැතිය",
       "News Content": "දූෂණ විරෝධී පනත් කෙටුම්පත පාර්ලිමේන්තුවට ඉදිරිපත් කිරීම සඳහා කැබිනට් අනුමැතිය හිමිව තිබෙනවා.\nමෙම පනත් කෙටුම්පත සඳහා නීතිපතිවරයාගේ නිශ්කාෂණය ලැබී ඇති බවයි අද (14) පැවති කැබිනට් තීරණ දැනුම් දීමේ මාධ්‍ය හමුවේ දී අමාත්‍ය බන්දුල ගුණවර්ධන සඳහන් කළේ.\nමේ අතර ඇඹිලිපියේ පිහිටි චන්ද්‍රිකා වැව සහ මොනරාගල කිරිඉබ්බන් වැව යන ජලාශයන්හි මතුපිට අවකාශය මත පාවෙන සූර්ය පැනල පද්ධති බලාගාර ස්ථාපිත කිරීමේ නියමු ව්‍යාපෘතියටද කැබිනට් අනුමැතිය ලැබී තිබෙනවා.\nඒ සඳහා කොරියානු රජය විසින් වොන් බිලියන 6යි දශම 8යි 3ක ප්‍රදානයක් ලබාදීමට කැමැත්ත පළ කර ඇති බවයි අමාත්‍ය බන්දුල ගුණවර්ධන කියා සිටියේ.",
       "URL": "https://www.hirunews.lk/329906/දූෂණ-විරෝධී-පනත්-කෙටුම්පත-පාර්ලිමේන්තුවට-ඉදිරිපත්-කිරීමට-කැබිනට්-අනුමැතිය",
       "Category": "Local News",
       "Parent URL": "https://www.hirunews.lk/local-news.php?pageID=477"
}