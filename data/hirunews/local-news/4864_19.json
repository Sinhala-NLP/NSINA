{
       "Source": "hirunews",
       "Timestamp": "Sunday, 25 September 2016 - 7:57",
       "Headline": "කැබිතිගොල්ලෑවේ බස් රථයක් පෙරලී පුද්ගලයින් 18 දෙනෙකුට තුවාල",
       "News Content": "ත්‍රිකුණාමලයේ සිට පේදුරුතුඩුව දක්වා ධාවනය වූ පෞද්ගලික බස් රථයක් මාර්ගයෙන් ඉවතට පැන පෙරලීමෙන් පුද්ගලයන් 18 දෙනෙකු තුවාල ලබා රෝහල් ගත කර තිබෙනවා.\nහොරොව්පතාන - කැබිතිගොල්ලෑව මාර්ගයේ 35 වන කිලෝමීටර් කණුව ආසන්නයේ පිහිටි අලි වංගුවේදී ඊයේ රාත්‍රියේ මෙම අනතුර සිදුව ඇති බව සදහන්.\nඅනතුරෙන් කාන්තාවන් 6 දෙනෙකු සහ පිරිමි පුද්ගලයින් 12 දෙනෙකු හොරොව්පතාන සහ අනුරාධපුර රෝහල්වලට වැඩිදුර ප්‍රතිකාර සදහා ඇතුළත් කර තිබෙනවා.\nඅනතුරට හේතුව රියදුරුට රථයේ වේගය පාලනය කර ගැනීමට නොහැකි වීම බවයි හොරොව්පතාන පොලිසිය සිදුකළ මූලික පරීක්ෂණවලින් අනාවරණ වී ඇත්තේ.",
       "URL": "https://www.hirunews.lk/143761/කැබිතිගොල්ලෑවේ-බස්-රථයක්-පෙරලී-පුද්ගලයින්-18-දෙනෙකුට-තුවාල",
       "Category": "Local News",
       "Parent URL": "https://www.hirunews.lk/local-news.php?pageID=4864"
}