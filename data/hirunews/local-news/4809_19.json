{
       "Source": "hirunews",
       "Timestamp": "Thursday, 03 November 2016 - 18:23",
       "Headline": "කෝප් වාර්තාව ගැන හොයන්න පත්කළ නිදහස් පක්ෂ කමිටුව අද රැස්වේ",
       "News Content": "මහබැංකු බැදුම්කර ගණුදෙනුව සම්බන්ධයෙන් ඉදිරිපත් වු කෝප් වාර්තාව පිළිබදව  කරුණු දැක්විමට,  ශ්‍රි ලංකා නිදහස් පක්ෂ මධ්‍යම කාරක සභාව විසින් පත් කළ කමිටුව අද (03) රාත්‍රියේ පළමුවරට රැස්වෙනවා.\nඅමාත්‍ය නිමල් සිරිපාලගේ ප්‍රධානත්වයෙන් රැස්වන මෙම කමිටුව විසින් ගනු ලබන තීරණ ඉදිරියේදී ජනාධිපතිවරයාට දැනුම් දෙන බවයි කොළඹ අද පැවති මාධ්‍ය හමුවකට එක්වෙමින් එම කමිටුවේ සාමාජික මුදල් රාජ්‍ය අමාත්‍ය ලක්ෂ්මන් යාපා අබේවර්ධන කියා සිටියේ.\nමහ බැංකු බැඳුම්කර වංචාව සම්බන්ධයෙන් ගත හැකි ඉහළම නීතිමය ක්‍රියාමාර්ග ගැනීමට ශ්‍රී ලංකා නිදහස් පක්ෂය පියවර ගන්නා බව ද අමාත්‍ය  ලක්ෂ්මන් යාපා අබේවර්ධන මහතා සඳහන් කළා.",
       "URL": "https://www.hirunews.lk/146753/කෝප්-වාර්තාව-ගැන-හොයන්න-පත්කළ-නිදහස්-පක්ෂ-කමිටුව-අද-රැස්වේ",
       "Category": "Local News",
       "Parent URL": "https://www.hirunews.lk/local-news.php?pageID=4809"
}