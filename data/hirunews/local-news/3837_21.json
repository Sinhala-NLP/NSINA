{
       "Source": "hirunews",
       "Timestamp": "Saturday, 21 July 2018 - 19:15",
       "Headline": "මධ්‍යම පළාතේ 5 ශ්‍රේණිය ශිෂ්‍යත්ව පෙරහුරු ප්‍රශ්න පත්‍රයක ගැටලූවක්",
       "News Content": "මෙවර 5 ශ්‍රේණිය ශිෂ්‍යත්ව විභාගය සදහා පෙනී සිටින මධ්‍යම පළාතේ සිසු සිසුවියන්ට අද ලබාදුන් පෙරහුරු විභාග ප්‍රශ්න පත්‍රයේ දෝෂ රැසක් පැවතීම හේතුවෙන් විභාග අපේක්ෂකයින් අසීරුතාවයට පත්වීමේ පුවතක් හිරු ප්‍රවෘත්ති අංශයට වාර්තා වුණා.\nමධ්‍යම පළාත් අධ්‍යාපන දෙපාර්තමේන්තුව මගින් මධ්‍යම පළාතේ සියලූ පාසල් වල මෙම පෙරහුරු විභාගය පැවැත්වීමටයි සැලසුම් කර තිබුණේ.\nකෙසේ වෙතත්, එම ප්‍රශ්න පත්‍ර සමග ප්‍රශ්න පත්‍රයේ සංශෝධන සහිතව, වෙනම ලිපියක් ද විදුහල්පතිවරුන්ට එවා තිබීම විශේෂත්වයක්.\nඑහි සදහන් සංශෝධන සදහා අපේක්ෂකයින්ට ප්‍රමාණවත් කාලයක් ලබා දී නොමැති බවට ද චෝදනා එල්ල වනවා.\nඅදාළ ප්‍රශ්න පත්‍රයේ 18 වන ප්‍රශ්නය සදහා මධ්‍යම පළාත් අධ්‍යාපන දෙපාර්තමේන්තුව අත් අකුරින් ලියා එවා ඇති සංශෝධනය මගින් පෙන්වා දෙන්නේ එම ප්‍රශ්නයට පිළිතුරු සැපයීම අවශ්‍ය නොවන බවයි.\nප්‍රශ්න පත්‍රවල සංශෝධන කියා දීම සදහා කොපමණ කාලයක් වැය කරන්නේ ද යන්න ප්‍රශ්න පත්‍රවල සදහන් නොකිරිම ද විශේෂත්වයක්.\nමධ්‍යම පළාතේ මෙවර ශිෂ්‍යත්ව විභාගයට පෙනි සිටින දරුවන් මුහුණදුන් මෙම ගැටලූව සම්බන්ධයෙන් හිරු ප්‍රවෘත්ති අංශය මධ්‍යම පළාත් අධ්‍යාපන අධ්‍යක්ෂ තිලක් ඒකනායකගෙන්ද විමසීමක් කළා.\nඔහු කියා සිටියේ ඒ සම්බන්ධයෙන් සොයා බැලීමක් සිදුකරන බවයි.",
       "URL": "https://www.hirunews.lk/195742/මධ්‍යම-පළාතේ-5-ශ්‍රේණිය-ශිෂ්‍යත්ව-පෙරහුරු-ප්‍රශ්න-පත්‍රයක-ගැටලූවක්",
       "Category": "Local News",
       "Parent URL": "https://www.hirunews.lk/local-news.php?pageID=3837"
}