{
       "Source": "hirunews",
       "Timestamp": "Tuesday, 22 March 2022 - 19:41",
       "Headline": "ණය සහන ගැන තාක්ෂණික සහය ගන්න ජාත්‍යන්තර නීති සමාගමක්",
       "News Content": "ජාත්‍යන්තර මූල්‍ය අරමුදල සමඟ සාකච්ඡා කිරීමට පෙර, ණය ප්‍රතිව්‍යුහගත කිරීම සම්බන්ධයෙන් තාක්ෂණික සහය ලබාගැනීමට ශ්‍රී ලංකාව අපේක්ෂා කරන බව විදෙස් මාධ්‍ය වාර්තා ප්‍රකාශ කරනවා.\nඒ අනුව ඊට අදාළව ජාත්‍යන්තර නීති සමාගමක් මගින් උපදෙස් ලබාගැනීමට අපේක්ෂිත බවයි අදාළ වාර්තාවල වැඩිදුරටත් දැක්වුණේ.\nඑමෙන්ම මුදල් අමාත්‍ය බැසිල් රාජපක්ෂ ජාත්‍යන්තර මූල්‍ය අරමුදල සමඟ සාකච්ඡා කිරීම සඳහා ලබන මාසයේදී වොෂින්ටන් නුවර වෙත යෑමට නියමිතව ඇති බවද අදාළ වාර්තාවේ දැක්වෙනවා.\nඩොලර් හිඟය හේතුවෙන් ශ්‍රී ලංකාව අත්‍යවශ්‍ය ආහාර, ඉන්ධන, ඖෂධ ඇතුලු ආනයන සම්බන්ධ දැඩි ගැටළුවකට මුහුණදී සිටින බවද එහි සඳහන්.\nමේ අතර අත්‍යවශ්‍ය ආහාර ද්‍රව්‍යවල මිල සීග්‍රයෙන් ඉහළ යාම හේතුවෙන් මහනුවර ජාතික රෝහලට, පේරාදෙණිය සහ සිරිමාවෝ බණ්ඩාරනායක ශික්ෂණ රෝහල්වලට ආහාර ද්‍රව්‍ය සැපයීම නතර කිරීමට සිදුව ඇති බව ආහාර සැපයීමේ ටෙන්ඩර් ලබාගත් ආයතන පවසනවා.",
       "URL": "https://www.hirunews.lk/300125/ණය-සහන-ගැන-තාක්ෂණික-සහය-ගන්න-ජාත්‍යන්තර-නීති-සමාගමක්",
       "Category": "Local News",
       "Parent URL": "https://www.hirunews.lk/local-news.php?pageID=1277"
}