{
       "Source": "hirunews",
       "Timestamp": "Monday, 13 June 2022 - 10:13",
       "Headline": "ගාන්ධි පවුලට දූෂණ චෝදනා",
       "News Content": "ඉන්දීය කොංග්‍රස් පක්ෂයේ නායක රාහුල් ගාන්ධි ඔහුට එල්ලවූ දූෂණ චෝදනාවලට අදාළ පරීක්ෂණයකට අද එරට රජයේ පරීක්ෂණ ආයතනයක් හමුවේ පෙනී සිටීමට නියමිතයි.\nඔහුගේ පක්ෂයේ ආධාරකරුවන් පිරිසක් ඊට විරෝධය පළ කරමින් මූල්‍ය අපරාධ පිළිබඳ නීතිය ක්‍රියාත්මක කිරීමේ අධ්‍යක්ෂ කාර්යාලය ඉදිරිපිට විරෝධතාවක් පැවැත්වීමට සැළසුම් කර ඇති බවයි විදෙස් වාර්තා සඳහන් කළේ.\nනීතිය ක්‍රියාත්මක කිරීමේ අධ්‍යක්ෂ කාර්යාලය ගාන්ධිට සහ ඔහුගේ මව වන කොංග්‍රස් පක්ෂ සභාපතිනී සෝනියා ගාන්ධිට නැෂනල් හැරල්ඩ් සිද්ධිය ලෙස ප්‍රකට මුදල් විශුද්ධිකරණ චෝදනා පිළිබඳ පිළිතුරු දීමට මෑතක දී සිතාසි නිකුත් කළා.\nරාහුල් ගාන්ධිට කොවිඩ් අසාදිතව සිටි බැවින් නීතිය ක්‍රියාත්මක කිරීමේ අධ්‍යක්ෂ කාර්යාලය හමුවේ පෙනී සිටීමට ඔහු සති තුනක කාලයක් කල් ඉල්ලා ඇති බවයි විදෙස් වාර්තා සඳහන් කළේ.\nමෙම චෝදනා ගොනු කළේ ඉන්දියාවේ පාලක භාරතීය ජනතා පක්ෂයේ දේශපාලනඥයකු වන සුබ්‍රමණියම් සාමි වන අතර නැෂනල් හැරල්ඩ් පුවත්පත මිල දී ගැනීම සඳහා පක්ෂයේ අරමුදල් අවභාවිතයේ යෙදූ බවට ඔවුන්ට එරෙහිව චෝදනා කර තිබුණා.",
       "URL": "https://www.hirunews.lk/306995/ගාන්ධි-පවුලට-දූෂණ-චෝදනා",
       "Category": "Local News",
       "Parent URL": "https://www.hirunews.lk/local-news.php?pageID=1099"
}