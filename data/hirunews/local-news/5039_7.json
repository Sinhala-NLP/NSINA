{
       "Source": "hirunews",
       "Timestamp": "Friday, 20 May 2016 - 13:03",
       "Headline": "විපතට පත්වූවන්ට සහන සැලසීමට ලංගමෙන් වැඩපිළිවෙලක්",
       "News Content": "නායයාම් සහ ගංවතුර හේතුවෙන් අවතැන් වූ ශ්‍රී ලංගම සේවකයන් වෙනුවෙන් එහි සහෝදර සේවකයන් දිනක වැටුප පරිත්‍යාග කරන බව ශ්‍රී ලංගම සභාපති රමාල් සිරිවර්ධන ප්‍රකාශ කළා.\nප්‍රවාහන අමාත්‍යවරයාගේ උපදෙස් මත එම පියවර ගනු ලැබූ බවයි ඔහු සදහන් කළේ.\nගංවතුර තත්ත්වයෙන් විපතට පත්වූවන්ට සහනාධාර අදාළ ස්ථාන වෙත ප්‍රවාහනය කිරීම සදහා දුම්රිය දෙපාර්තමේන්තුව මගින් ද විශේෂ වැඩපිළිවෙලක් යොදා ඇති බව ප්‍රවාහන අමාත්‍යාංශය ප්‍රකාශ කළා.\nඒ අනුව ප්‍රවාහනය කළ යුතු ද්‍රව්‍ය සහ භාණ්ඩ ප්‍රධාන දුම්රිය ස්ථානවලට භාර ගන්නා අතර ඒවා නොමිලේ ප්‍රවාහනය කිරීමට අවශ්‍ය උපදෙස් ලබාදී ඇති බව එමගින් නිකුත් කළ නිවේදනයක සදහන්.",
       "URL": "https://www.hirunews.lk/133621/විපතට-පත්වූවන්ට-සහන-සැලසීමට-ලංගමෙන්-වැඩපිළිවෙලක්",
       "Category": "Local News",
       "Parent URL": "https://www.hirunews.lk/local-news.php?pageID=5039"
}