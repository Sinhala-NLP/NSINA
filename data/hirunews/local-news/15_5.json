{
       "Source": "hirunews",
       "Timestamp": "Thursday, 21 September 2023 - 19:25",
       "Headline": "පාරිභෝගික සේවා අධිකාරියෙන් කෘතිම බිත්තර ගැන දැනුම්දීමක්",
       "News Content": "ව්‍යාජ කෘතිම බිත්තර සංසරණය වීම සාවද්‍ය බව පාරිභෝගික සේවා අධිකාරිය පවසනවා.\nඑම ආයතනය පවසන්නේ බිත්තර පරිභෝජනයට බියක් ඇති නොකර ගන්නා ලෙසයි.\nතවද, ව්‍යාජ ප්ලාස්ටික් සහල් ඇති බවට පැතිර ගිය ප්‍රචාර හා සමානව මෙම සාවද්‍ය පුවත ප්‍රචාරය වන බැවින් එයට හසුනොවන ලෙසයි පාරිභෝගික සේවා අධිකාරිය පවසන්නේ.\nඔවුන් පවසන්නේ ශ්‍රී ලංකාව තුළ ව්‍යාජ කෘතිම බිත්තර විකිණිමට මෙන්ම ආහාර සඳහා යොදා ගැනීමට ද හැකියාව නොමැති බවයි.\nපාරිභෝගික සේවා අධිකාරිය වැඩිදුරටත් පවසන්නේ මෙවැනි අකටයුත්තක් සිදු වුවහොත් 1977 දූරකථන අංකයට පැමිණිලි කරන ලෙසයි.",
       "URL": "https://www.hirunews.lk/349013/පාරිභෝගික-සේවා-අධිකාරියෙන්-කෘතිම-බිත්තර-ගැන-දැනුම්දීමක්",
       "Category": "Local News",
       "Parent URL": "https://www.hirunews.lk/local-news.php?pageID=15"
}