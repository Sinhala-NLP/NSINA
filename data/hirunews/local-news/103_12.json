{
       "Source": "hirunews",
       "Timestamp": "Saturday, 12 August 2023 - 19:43",
       "Headline": "වසර තුනහමාරකින් සිවිල් ආරක්ෂක දෙපාර්තමේන්තුවට බඳවාගැනීම් කර නැහැ",
       "News Content": "සිවිල් ආරක්ෂක දෙපාර්තමේන්තුව වර්තමාන අවශ්‍යතාවන්ට ගැලපෙන අයුරින් ක්‍රියාත්මක වීම සදහා වැඩපිළිවෙළක් සකස් කරන ලෙස කෝපා හෙවත් රාජ්‍ය ගිණුම් පිළිබද කාරක සභාවේ සභාපති රාජ්‍ය අමාත්‍ය ලසන්ත අලගියවන්න එම දෙපාර්තමේන්තුවට උපදෙස් ලබාදී තිබෙනවා.\nඑම කාරක සභාව පාර්ලිමේන්තුවේ රැස් වූ අවස්ථාවේදී ඔහු දැනුම් දුන්නේ රාජ්‍ය ප්‍රතිපත්තියට ගැලපෙන ලෙස ඉදිරි කටයුතු කිරීම පිළිබඳ නීතිමය රාමුවක් සකස්කිරීම සම්බන්ධයෙන් ලබන මස 11 දිනට පෙර දින වකවානු සහිත වාර්තාවක් කමිටුවට ලබාදෙන ලෙසයි.\nවසර තුනහමාරකින් සිවිල් ආරක්ෂක දෙපාර්තමේන්තුවට බඳවාගැනීම් සිදු කර නොමැති බවද එහිදී අනාවරණ වුණා.",
       "URL": "https://www.hirunews.lk/344604/වසර-තුනහමාරකින්-සිවිල්-ආරක්ෂක-දෙපාර්තමේන්තුවට-බඳවාගැනීම්-කර-නැහැ",
       "Category": "Local News",
       "Parent URL": "https://www.hirunews.lk/local-news.php?pageID=103"
}