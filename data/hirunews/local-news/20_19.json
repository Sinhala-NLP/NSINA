{
       "Source": "hirunews",
       "Timestamp": "Tuesday, 19 September 2023 - 13:34",
       "Headline": "රුපියල් මිලියන 69ක් වංචා කළ කාන්තාවක් අත්අඩංගුවට",
       "News Content": "සේවිකාවක ලෙස සිටිමින් ආයතනයක  රුපියල් මිලියන  69 ක් වංචා කළ කාන්තාවක් අපරාධ පරීක්ෂණ දෙපාර්තමේන්තුවේ මූල්‍ය විමර්ශන ඒකකය විසින් අත්අඩංගුවට ගෙන තිබෙනවා.\nමෙලෙස අත්අඩංගුවට ගෙන ඇත්තේ කොළඹ 11, මුහුදු මාවත ප්‍රදේශයේ පදිංචි තිස් හත් හැවිරිදි කාන්තාවක් බව පොලීසිය පවසනවා.\nසැකකාර කාන්තාව විසින් ආයතනයට ලැබිය යුතු මුදල් වෙනත් ගිණුම්වලට බැරකර මෙම මූල්‍ය වංචාව සිදුකර ඇති බව විමර්ශනවලදී හෙළිවී තිබෙනවා.\nඅත්අඩංගුවට  ගත් කාන්තාව අධිකරණයට ඉදිරිපත් කිරීමට නියමිත බව අපරාධ පරීක්ෂණ දෙපාර්තමේන්තුව වැඩිදුරටත් අනාවරණය කරනවා.",
       "URL": "https://www.hirunews.lk/348742/රුපියල්-මිලියන-69ක්-වංචා-කළ-කාන්තාවක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=20"
}