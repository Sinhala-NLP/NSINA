{
       "Source": "hirunews",
       "Timestamp": "Friday, 29 July 2022 - 8:56",
       "Headline": "පෙරටුගාමී පක්ෂ කාර්යාලය පොලිස් පරීක්ෂාවට (වීඩියෝ)",
       "News Content": "නුගේගොඩ පිහිටි පෙරටුගාමී සමාජවාදී පක්ෂ කාර්යාලය පොලිසිය පරීක්ෂාවට ලක් කර තිබෙනවා.\nඑම පක්ෂයේ සංවිධායක ලේකම් දුමින්ද නාගමුව කියා සිටියේ අද (29) පෙරවරුවේ සිවිල් ඇඳුමින් සැරසුණු පිරිසක් පැමිණ පොලිසියෙන් බව පවසා පක්ෂ කාර්යාලයට ඇතුලුවීමට උත්සාහ කළ බවයි.\nසෝදිසි වරෙන්තුවක් හෝ අවශ්‍ය කරන පුද්ගලයෙකුගේ නම සඳහන් කිරීමට අපොහොසත් වීම හේතුවෙන් එය වැළැක්වීමට පක්ෂ ක්‍රියාකාරීන් පියවර ගනු ලැබුවා.\nකෙසේ වෙතත් පසුව වරෙන්තුවක් සමඟ පොලිස් නිල ඇඳුමින් මිරිහාන අපරාධ විමර්ශන අංශයේ නිලධාරීන් කණ්ඩායමක් පැමිණ පෙරටුගාමී සමාජවාදී පක්ෂයේ කාර්යාලය පරීක්ෂාවට ලක් කර තිබෙනවා.\nඑහිදී ඔවුන් එහි සිටි පිරිසකගෙන් ප්‍රශ්න කිරිම් ද සිදුකර ඇති බවයි වාර්තා වන්නේ.",
       "URL": "https://www.hirunews.lk/311264/පෙරටුගාමී-පක්ෂ-කාර්යාලය-පොලිස්-පරීක්ෂාවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=984"
}