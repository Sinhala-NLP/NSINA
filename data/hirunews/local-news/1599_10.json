{
       "Source": "hirunews",
       "Timestamp": "Thursday, 28 October 2021 - 19:41",
       "Headline": "අදත් පොහොර ඉල්ලා විරෝධතා - බකමූණේ ගොවීන් 05 වන දිනටත් උපවාසයේ (වීඩියෝ)",
       "News Content": "පොහොර නොමැතිවීමෙන් වගා සිදුකර ගැනීමට නොහැකිව තමන් අසීරුතාවයට පත්ව ඇති බව පවසමින් දිවයිනේ විවිධ ප්‍රදේශවල ගොවීන් අදත් විරෝධතාවයේ නිරත වුණා.\nහම්බන්තොට පැවති උද්ඝෝෂණයකදී විරෝධතාකරුවන් පොහොර ඉල්ලා හම්බන්තොට දිස්ත්‍රික් ලේකම්වරයාට ලිපියක්ද භාරදුන්නා.\nපොහොර ලබා දෙන තුරු බකමුණ ප්‍රදේශයේ ගොවි සංවිධාන 41ක නියෝජිතයින් ආරම්භ කළ අඛණ්ඩ උපවාසය අද පස්වන දිනටත් ක්‍රියාත්මක අතර පස්වරුවේ එම ස්ථානයට විපක්ෂ නායක සජිත් ප්‍රේමදාස ද පැමිණියා.\nමේ අතර අනුරාධපුර දිස්ත්‍රික්කයේ ගොවීන්ට කාබනික පොහොර බෙදා හරිමින් සාර්ථකව පවත්වාගෙන යන අනුරාධපුර - හබරවත්ත ප්‍රදේශයේ පිහිටි කාබනික පොහොර නිෂ්පාදනාගාරයක් අද උතුරුමැද පළාත් ආණ්ඩුකාර මහිීපාල හේරත්ගේ නිරීක්ෂණයට ලක් වුණා.\nකාබනික පොහොර භාවිතයෙන් කෙසෙල්, පැපොල්, මෑ කරල්, මිරිස් ඇතුලු බෝග රැසක් අක්කර 4ක භූමි ප්‍රමාණයක සාර්ථක වගා කර තිබෙනවා.",
       "URL": "https://www.hirunews.lk/286330/අදත්-පොහොර-ඉල්ලා-විරෝධතා-බකමූණේ-ගොවීන්-05-වන-දිනටත්-උපවාසයේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1599"
}