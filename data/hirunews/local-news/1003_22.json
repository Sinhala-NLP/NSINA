{
       "Source": "hirunews",
       "Timestamp": "Thursday, 21 July 2022 - 17:27",
       "Headline": "සැකකාරියන් දෙදෙනෙක් ඇතුලු 3ක් අත්අඩංගුවට ගන්න පොලිසිය මහජන සහාය ඉල්ලයි",
       "News Content": "පොලිසියට අවශ්‍ය කර සිටින සැකකරුවෙකු සහ සැකකාරියන් දෙදෙනෙකු අත්අඩංගුවට ගැනීම සඳහා පොලිසිය මහජන සහාය පතනවා.\nඇඹිලිපිටිය ප්‍රදේශයේදී හෙරොයින් සමග අත්අඩංගුවට ගත් දෙදෙනෙකුගෙන් අනාවරණ වූ තොරතුරු අනුවයි මෙම තුන්දෙනා අත්අඩංගුවට ගැනීමට අවශ්‍ය වී ඇත්තේ.\nපසුගිය 11 වනදා ඇඹිලිපිටිය පොලිසියේ නිලධාරීන් විසින් හෙරොයින් කිලෝ 38යි ග්‍රෑම් 360ක් සමග සැකකරුවෙක් සහ සැකකාරියක් අත්අඩංගුවට ගෙන තිබුණා.\nරැඳවුම් නියෝග මත ඔවුන් දෙදෙනා සම්බන්ධයෙන් සිදු කළ වැඩිදුර විමර්ශනවලදී අනාවරණ වූ තොරතුරු මත මෙම ජාවාරමට සම්බන්ධ තවත් සැකකරුවෙකු සහ සැකකාරියන් දෙදෙනෙකු අත්අඩංගුවට ගැනීමට පොලිස් මත්ද්‍රව්‍ය නාශක කාර්යාංශය විමර්ශණ සිදු කරනු ලබනවා.\nඒ අනුව මිද්දෙණිය ප්‍රදේශයේ පදිංචි බැකෝ සමන් නැමති 33 හැවිරිදි අයෙක් සහ එම සැකකරුගේ 27 හැවිරිදි බිරිඳ පොලිසිය අත්අඩංගුවට ගැනීමට සොයන පිරිසට අයත්.\nඅනෙක් සැකකාරිය වන්නේ ඇඹ්ලිපිටිය නව නගරයේ පදිංචි නිශාන්ති අබේසේකර නම් කාන්තාවක්.\nමොවුන් සම්බන්ධයෙන් තොරතුරක් දන්නේ නම් පොලිස් මත්ද්‍රව්‍ය නාශක කාර්යාංශයේ සහකාර අධ්‍යක්ෂ වෙත 071 8592727 අංකය අමතර තොරතුරු ලබාදීමේ හැකියාව පවතිනවා.\nඊට අමතරව 011 2343333/4 හෝ 071 8591881 අංකයෙන් මත්ද්‍රව්‍ය කාර්යාංශයේ ස්ථානාධිපතිට තොරතුරු ලබාදිය හැකියි.",
       "URL": "https://www.hirunews.lk/310576/සැකකාරියන්-දෙදෙනෙක්-ඇතුලු-3ක්-අත්අඩංගුවට-ගන්න-පොලිසිය-මහජන-සහාය-ඉල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=1003"
}