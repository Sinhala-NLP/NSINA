{
       "Source": "hirunews",
       "Timestamp": "Saturday, 15 April 2023 - 8:52",
       "Headline": "ණය ප්‍රතිව්‍යුහගතකරණය කිරීමේ සාකච්ඡාවට පැරිස් සමාජය සූදානමින් (වීඩියෝ)",
       "News Content": "ඉන්දියාව, ප්‍රංශය සහ ජපාන මුදල් අමාත්‍යවරුන් සහ ශ්‍රී ලංකා නියෝජිතයින් විසින් කමිටුවක් පිහිටුවීමෙන් පසු ණය ප්‍රතිව්‍යුහගත කිරීමේ සාකච්ඡා ආරම්භ කිරීමට අපේක්ෂා කරන බව පැරිස් සමාජය පසුගියදා ප්‍රකාශ කර තිබුණා.\nඑමෙන්ම සාධාරණ බෙදාගැනීම, විනිවිදභාවය සහ ප්‍රතිකාර සංසන්ධනාත්මක බව සහතික කිරීම සඳහා අදාළ සියලු පාර්ශවයන් සමඟ කටයුතු කිරීමටයි පැරිස් සමාජය අදහස් කරන්නේ.\nමේ අතර ශ්‍රී ලංකාවේ ජාත්‍යන්තර පෞද්ගලික ණය හිමියන්ගේ කමිටුවක් ඩොලර් බිලියන 12කට අධික බැඳුම්කර සම්බන්ධයෙන් සිය පළමු ප්‍රතිසංවිධාන යෝජනාව මෙරට බලධාරීන්ට යොමුකර ඇති බව විදෙස් මාධ්‍ය වාර්තා කරනවා.",
       "URL": "https://www.hirunews.lk/332559/ණය-ප්‍රතිව්‍යුහගතකරණය-කිරීමේ-සාකච්ඡාවට-පැරිස්-සමාජය-සූදානමින්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=413"
}