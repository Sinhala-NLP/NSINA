{
       "Source": "hirunews",
       "Timestamp": "Friday, 23 June 2023 - 8:21",
       "Headline": "සැරයන්වරියක් සිසුවෙකුට අමානුෂික ලෙස පහර දෙයි",
       "News Content": "කඹුරුපිටිය ප්‍රදේශයේ පාසලක ඉගෙනුම ලබන 15 හැවිරිදි සිසුවෙකුට පොලිස් සැරයන්වරියක් පහර දුන් පුවතක් වාර්තා වී තිබෙනවා.\nතම දියණිය සමඟ පවතින පෙම් සබදතාව නවත්වන ලෙසට තර්ජනය කරමින් මෙසේ අමානුෂික ලෙස සිසුවාට පහර දී ඇති බවයි වාර්තා වන්නේ.\nතවත් පිරිසක් සමඟ පැමිණි සැරයන්වරිය අදාළ සිසුවාව තම මෝටර් රථයට නංවාගෙන මෙම පහර දීම සිදු කර ඇති බවයි මුලික පොලිස් විමර්ශනවල දී අනාවරණය වී ඇත්තේ.\nකෙසේ වෙතත් පොලිසිය සඳහන් කළේ පහර දීම හේතුවෙන් එම සිසුවා කඹුරුපිටිය රෝහලට ඇතුළත් කර ඇති බවයි.",
       "URL": "https://www.hirunews.lk/338783/සැරයන්වරියක්-සිසුවෙකුට-අමානුෂික-ලෙස-පහර-දෙයි",
       "Category": "Local News",
       "Parent URL": "https://www.hirunews.lk/local-news.php?pageID=245"
}