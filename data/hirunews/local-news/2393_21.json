{
       "Source": "hirunews",
       "Timestamp": "Monday, 12 October 2020 - 19:52",
       "Headline": "රිෂාඩ්ගේ සොහොයුරුගෙන් ජනපතිට ලිපියක් (වීඩියෝ)",
       "News Content": "පාර්ලිමේන්තු මන්ත්‍රී රිෂාඩ් බදියුදීන්ගේ සොහොයුරු රියාජ් බදියුදීන්, තමන් අත්අඩංගුවට ගෙන මුදා හැරීම සම්බන්ධයෙන් ජනාධිපති ගෝඨාභය රාජපක්ෂ වෙත ලිපියක් යොමු කර තිබෙනවා.\nඑහි දැක්වෙන්නේ යළි ජාතිවාදී ගැටුම් සහ දේශපාලන වාසි ලබා ගැනීම සඳහා උනන්දුවක් දක්වන රජයේ සහ විපක්ෂයේ ඇතැම් පාර්ශවයන් විසින් විවිධ චෝදනා සිදුකරන බවයි.\nරහස් පොලීසිය තමන් සම්බන්ධයෙන් දැඩි විමර්ශනයක් සිදුකළ බවත් තමන්ගේ නිර්දෝෂීභාවය පිළිබද සෑහීමකට පත්වීමෙන් පසු පසුගිය මස 29 වන දා තමන් නිදහස් කිරීමට කටයුතු කළ බවත් එම ලිපියේ සඳහන්.\nඇතැම් පාර්ශව තමන් නැවත අත්අඩංගුවට ගන්නා ලෙස සිදුකරන ඉල්ලීම් දේශපාලන හා ජාතිවාදී හේතූන් මත සිදුකරන පදනම් විරහිත ප්‍රකාශ බවයි රියාජ් බදියුදීන් ජනාධිපතිවරයාට යොමු කළ ලිපියේ වැඩිදුරටත් දැක්වෙන්නේ.",
       "URL": "https://www.hirunews.lk/252393/රිෂාඩ්ගේ-සොහොයුරුගෙන්-ජනපතිට-ලිපියක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2393"
}