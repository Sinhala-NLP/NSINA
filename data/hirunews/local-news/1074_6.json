{
       "Source": "hirunews",
       "Timestamp": "Thursday, 23 June 2022 - 13:21",
       "Headline": "උග්‍ර පෝෂණ හිඟයක් නිර්මාණය වෙමින් පවතින බව වෛද්‍ය සංගම් කියයි",
       "News Content": "ආර්ථික අර්බුදයත් සමග රට තුල උග්‍ර පෝෂණ හිඟයක් නිර්මාණය වෙමින් පවතින බව රජයේ වෛද්‍ය නිලධාරින්ගේ සංගමය පවසනවා.\nකොළඹ අද කැඳවා තිබූ මාධ්‍ය හමුවකට එක්වෙමින් එම සංගමයේ මාධ්‍ය කමිටු සාමාජික වෛද්‍ය ප්‍රසාද් කොළඹගේ මෙම අදහස් පළ කළා.\nමේ අතර, මෙරටට අත්‍යාවශ්‍ය ඖෂධ ඉන්දීය වෙළඳපොලෙන් මිල දී ගන්නා ලෙස වෛද්‍ය සහ සිවිල් අයිතිවාසිකම් පිළිබඳ වෛද්‍යවරුන්ගේ වෘත්තීය සමිති සන්ධානය, සෞඛ්‍ය අමාත්‍ය කෙහෙළිය රඹුක්වැල්ලගෙන් ඉල්ලීමක් කර තිබෙනවා.\nඒ අනුව, ඉදිරි සති 6ක කාලය තුල ඒවා මිල දී ගත යුතු බවට යි එම වෛද්‍යවරුන් අමාත්‍යවරයාට යෝජනා කර ඇත්තේ.\nඒ සම්බන්ධයෙන් තමන් සලකා බැලීමට සූදානම් බවද කෙහෙළිය රඹුක්වැල්ල අමාත්‍යවරයා එහි දී ප්‍රකාශ කර තිබෙනවා.",
       "URL": "https://www.hirunews.lk/307963/උග්‍ර-පෝෂණ-හිඟයක්-නිර්මාණය-වෙමින්-පවතින-බව-වෛද්‍ය-සංගම්-කියයි",
       "Category": "Local News",
       "Parent URL": "https://www.hirunews.lk/local-news.php?pageID=1074"
}