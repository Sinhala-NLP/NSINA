{
       "Source": "hirunews",
       "Timestamp": "Monday, 25 April 2016 - 15:27",
       "Headline": "ජෙයරාජ් ඝාතන නඩුවේ සැකකරුවන් යළි රිමාන්ඩ්",
       "News Content": "හිටපු අමාත්‍ය ජෙයරාජ් ප්‍රනාන්දුපුල්ලේ ඇතුළු පුද්ගලයන් 16 දෙනෙකු  ඝාතනය කිරීමේ සිද්ධියට අදාළ සැකකරුවන් තුන්දෙනා ලබන අගෝස්තු 8 වන දා දක්වා යළි රක්ෂිත බන්ධනාගාර ගත කරන ලෙස ගම්පහ මහාධිකරණය අද නියෝග කළා.\n2008 වසරේ අප්‍රේල් 06 වනදා වැලිවේරිය කාන්ති ක්‍රීඩාංගනයේ දි මරාගෙන මැරෙන බෝම්බ ප්‍රහාරයකින් අමාත්‍ය ජෙයරාජ් ප්‍රනාන්දුපුල්ලේ ජීවිතක්ෂයට පත්වූ අතර, අද නඩුව කැදවනු ලැබුවේ මහාධිකරණ විනිසුරු නිශ්ශංක බන්දුල ඉදිරියේයි.\nනඩුවට අදාළ සාක්ෂි ලබාදීම සදහා පැමිණ සිටි එවකට ගම්පහ කොට්ඨාශ භාරව සිටි ජ්‍යෙෂ්ඨ පොලිස් අධිකාරී හෙක්ටර් ධර්මසිරිට සහ ගම්පහා පොලිස් අධිකාරී එක ලෙස සේවය කළ දිනේෂ් කරුණානායකට ද අගෝස්තු 08 වන දා අධිකරණයේ පෙනිසිටින ලෙසයි මහ අධිකරණ විනිසුරුවරයා නියෝග කළේ.",
       "URL": "https://www.hirunews.lk/131703/ජෙයරාජ්-ඝාතන-නඩුවේ-සැකකරුවන්-යළි-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=5073"
}