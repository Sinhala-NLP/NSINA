{
       "Source": "hirunews",
       "Timestamp": "Friday, 10 March 2017 - 10:33",
       "Headline": "අධිකරණය තුලට මත්ද්‍රව්‍ය ගෙන යාමට තැත් කල කාන්තාවන් දෙදෙනෙකු දැලේ",
       "News Content": "සිය යට ඇඳුම්වල සගවා ජංගම දුරකථන සහ මත්ද්‍රව්‍ය කොළඹ ප්‍රධාන මහේස්ත්‍රාත් අධිකරණයට රැගෙන ආ කාන්තාවන් දෙදෙනෙකු පොලිස් අත්අඩංගුවට ගෙන තිබෙනවා.\nඅද පෙරවරුවේ අත්අඩංගුවට ගත් මෙම සැකකාරියන් දෙදෙනා පිළිබඳ තවදුරටත් පරීක්ෂණ සිදුවෙමින් පවතින බවයි අප වාර්තාකරු කියාසිටියේ.\nඊයේ දිනයේ දී ද කාන්තාවක් අත්අඩංගුවට ගනු ලැබුවේ දුම්කොළ කැබැල්ලක ඔතා ගංජා ග්‍රෑම් 10 ක් මහේස්ත්‍රාත් අධිකරණය වෙත රැගෙන යාමට උත්සාහ කිරීමත් සමගයි.\nඑමෙන්ම පසුගිය 8 වනදා ද අධිකරණය තුළට ගංජා රැගෙන යාමට උත්සාහ කල කාන්තාවක් අත්අඩංගුවට ගනු ලැබුවා.",
       "URL": "https://www.hirunews.lk/156513/අධිකරණය-තුලට-මත්ද්‍රව්‍ය-ගෙන-යාමට-තැත්-කල-කාන්තාවන්-දෙදෙනෙකු-දැලේ",
       "Category": "Local News",
       "Parent URL": "https://www.hirunews.lk/local-news.php?pageID=4621"
}