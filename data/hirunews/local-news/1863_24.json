{
       "Source": "hirunews",
       "Timestamp": "Thursday, 24 June 2021 - 9:33",
       "Headline": "ඇමරිකාවට ගිය බැසිල් යළි දිවයිනට (වීඩියෝ)",
       "News Content": "සංචාරයක් සඳහා ඇමරිකාව බලා පිටත්ව ගිය ආර්ථික පුනර්ජීවනය හා දරිද්‍රතාවය තුරන් කිරීම සඳහා වන ජනාධිපති කාර්ය සාධක බලකායේ සභාපති හිටපු අමාත්‍ය බැසිල් රාජපක්ෂ අද දිවයිනට පැමිණියා.\nඩුබායි සිට පැමිණි එමිරේට්ස් ගුවන් සේවයේ ඊ.කේ. 650 දරණ යානයෙන් ඔහු අද උදෑසන 8.30 ට කටුනායක ගුවන් තොටුපලට පැමිණි බවයි අප වාර්තාකරු සඳහන් කළේ.\nපසුගිය මස 12 වනදා හිටපු අමාත්‍ය බැසිල් රාජපක්ෂ ඇමරිකාව බලා පිටත්ව ගිය අතර ඔහු සමඟ බිරිඳ සහ පාර්ලිමේන්තු මන්ත්‍රී මහින්ද සමරසිංහ ද දිවයිනට පැමිණ තිබෙනවා.\nහිටපු අමාත්‍ය බැසිල් රාජපක්ෂ පිළිගැනීම සඳහා අමාත්‍ය ප්‍රසන්න රණතුංග, රාජ්‍ය අමාත්‍ය නිමල් ලන්සා ද ගුවන් තොටුපල වෙත ගොස් තිබුණා.",
       "URL": "https://www.hirunews.lk/275201/ඇමරිකාවට-ගිය-බැසිල්-යළි-දිවයිනට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1863"
}