{
       "Source": "hirunews",
       "Timestamp": "Monday, 11 January 2021 - 6:22",
       "Headline": "පහළ වායුගෝලයේ කැළඹිලි ස්වභාවය තව දුරටත් - දිවයිනේ බොහෝ ප්‍රදේශවලට අදත් වැසි",
       "News Content": "ශ්‍රී ලංකාව ආසන්නයේ පහළ වායුගෝලයේ පවතින කැළඹිලි ස්වභාවය හේතුවෙන් දිවයිනේ බොහෝ ප්‍රදේශවල පවතින වැසි තත්ත්වය තවදුරටත් බලාපොරොත්තු විය හැකි බව කාලගුණ විද්‍යා දෙපාර්තමේන්තුව නිවේදනය කරනවා.\nදිවයින පුරා අහස වලාකුළින් බරව පවතිනු ඇති බවයි එම දෙපාර්තමේන්තුව දැනුම් දෙන්නේ.\nදිවයිනේ බොහෝ ප්‍රදේශවල අද (11) වැසි හෝ ගිගුරුම් සහිත වැසි ඇති විය හැකි අතර උතුරු, නැගෙනහිර, උතුරු මැද සහ මධ්‍යම පළාත්වල ඇතැම් ස්ථානවලට මිලි මීටර් 150ට වැඩි ඉතා තද වැසි ඇතිවිය හැකි බවයි නිවේදනය කරන්නේ.\nසෙසු ප්‍රදේශවල ඇතැම් ස්ථානවලට මිලි මීටර් 100ට වැඩි තදවැසි ද ඇතිවිය හැකයි.\nඋතුරු, උතුරු මැද පළාත් සහ ත්‍රිකුණාමලය දිස්ත්‍රික්කයේත් සුළඟේ වේගය විටින් විට පැයට කිලෝ මීටර් (40-50) දක්වා වැඩිවිය හැකි බවද දැනුම් දෙනවා.",
       "URL": "https://www.hirunews.lk/259368/පහළ-වායුගෝලයේ-කැළඹිලි-ස්වභාවය-තව-දුරටත්-දිවයිනේ-බොහෝ-ප්‍රදේශවලට-අදත්-වැසි",
       "Category": "Local News",
       "Parent URL": "https://www.hirunews.lk/local-news.php?pageID=2219"
}