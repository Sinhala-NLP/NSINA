{
       "Source": "hirunews",
       "Timestamp": "Friday, 12 May 2017 - 13:19",
       "Headline": "Update - බිරිඳ ඝාතනය කළ වාරියපොළ සැමියා රිමාන්ඩ්",
       "News Content": "වාරියපොල - රන්දෙණිය ප්‍රදේශයේ දී සිය බිරිඳට තියුණු ආයුධයකින් පහර දී ඝාතනය කළ පුද්ගලයා මේ මස 24 වන දා දක්වා රක්ෂිත බන්ධනාගාර ගත කර තිබෙනවා.\nඒ, සැකකරු අද වාරියපොළ මහේස්ත්‍රාත් අධිකරණය වෙත ඉදිරිපත් කිරීමෙන් අනතුරුවයි.\nසැකකරු සිය පුතු සමඟ ඇති වූ ආරවුලක් දුරදිග යාම හේතුවෙන් නිවසේ තිබූ කැත්ත රැගෙන පුතුට පහරදීම සදහා ඔහු පසුපස දිව ගොස් ඇති අතර එය වැළැක්වීම සඳහා මව ඔවුන් දෙදෙනා අතරට ගොස් තිබෙනවා.\nඑහිදී ගැටුම වැළැක්වීමට ඇය උත්සාහ කර ඇති අතර එම අවස්ථාවේ සැකකරු බිරිඳට අතෙහි තිබූ පිහියකින් පහර දී ඇය ඝාතනය කර තිබුණා.\nUpdate :- Friday, May 12, 2017 5.53 pm\n------------------------------------------------------\nවාරියපොල - රන්දෙණිය ප්‍රදේශයේ පුද්ගලයෙකු සිය බිරිදට තියුණු ආයුධයකින් ඇණ ඝාතනය කර තිබෙනවා.\nබහින් බස්වීමක් දුරදිග යාමෙන් මෙම ඝාතනය සිදුව ඇති බවයි පොලිසිය සදහන් කළේ. ඝාතනය සිදුකළ පුද්ගලයා සිය පුතු සමග ඇති වූ ආරවුලක් දුරදිග යාම නිසා නිවසේ තිබූ කැත්ත රැගෙන පහරදීම සදහා ඔහු පසුපස දිව ගොස් ඇති බවයි පොලිසිය කියා සිටියේ.\nඑම සිද්ධිය වැළැක්වීමට මව ඔවුන් දෙදෙනා අතරට ගොස් ඇති අතර එහිදී මෙම පුද්ගලයා පිහියකින් ඇයට ඇණ ඝාතනය කළ බව සදහන්.\nඝාතනය සිදුකළ පුද්ගලයා මේ වනවිට වාරියපොල පොලිස් අත්අඩංගුවේ පසුවනවා.",
       "URL": "https://www.hirunews.lk/161161/update-බිරිඳ-ඝාතනය-කළ-වාරියපොළ-සැමියා-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=4521"
}