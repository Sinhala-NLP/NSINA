{
       "Source": "hirunews",
       "Timestamp": "Monday, 11 January 2021 - 15:05",
       "Headline": "අනිද්දා, පක්ෂ නායක රැස්වීමක්",
       "News Content": "ඉදිරි සතියේ පාර්ලිමේන්තු රැස්වීම් පිළිබඳව තීරණය කිරීම සඳහා අනිද්දා දිනයේදී පක්ෂ නායක රැස්වීමක් පැවැත්වීමට නියමිතයි.\nඑදින පස්වරුවේ කැඳවා ඇති මෙම පක්ෂ නායක රැස්වීමේදී දැනට පාර්ලිමේන්තු මන්ත්‍රීවරුන් කිහිපදෙනෙකුට කොරෝනා වෛරසය ආසාදනය වීම හමුවේ ඉදිරි සතියේ පාර්ලිමේන්තු රැස්වීම් පැවැත්වීම පිළිබඳව ද සාකච්ඡා කෙරෙනු ඇති බව පාර්ලිමේන්තුවේ සන්නිවේදන දෙපාර්තමේන්තුව සඳහන් කළා.\nකෙසේ වෙතත්, ඉදිරි පාර්ලිමේන්තු රැස්වීම් පැවැත්වීමට මෙම තත්ත්වය බාධාවක් නොවන බවයි වේත්‍රධාරි නරේන්ද්‍ර ප්‍රනාන්දු කියා සිටියේ.\nමේ වනවිට පාර්ලිමේන්තුව නියෝජනය කරන මන්ත්‍රීවරුන් 3 දෙනෙකු කොරෝනා ආසාදිතයින් ලෙස හඳුනාගෙන තිබෙනවා.",
       "URL": "https://www.hirunews.lk/259417/අනිද්දා-පක්ෂ-නායක-රැස්වීමක්",
       "Category": "Local News",
       "Parent URL": "https://www.hirunews.lk/local-news.php?pageID=2218"
}