{
       "Source": "hirunews",
       "Timestamp": "Thursday, 12 January 2023 - 14:11",
       "Headline": "මෙවර නිදහස් උළෙල \"නමෝ නමෝ මාතා - සියවසකට පියවරක්\" තේමාව යටතේ  සැමරේ (ඡායාරූප)",
       "News Content": "රටේ ඉදිරි වසර 25 සදහා රජයේ නව ප්‍රතිසංස්කරණවාදි වැඩපිලිවෙල සමග 75 වන නිදහස් සැමරුම අභිමානත්ව සැමරිමට රජය තිරණය කර තිබෙනවා.\nඒ, නමෝ නමෝ මාතා - සියවසකට පියවරක් යන තේමාව යටතේයි.\n2048 වසරේ 100 වන නිදහස් දිනය දක්වා නොවෙනස් රාජ්‍ය ප්‍රතිපත්තියක් ක්‍රියාත්මක කිරීම වෙනුවෙන් අදාළ නව ප්‍රතිසංස්කරණ වැඩපිලිවෙල ක්‍රියාත්මක කිරීම අරමුණ බවයි ජනාධිපති මාධ්‍ය අංශය සදහන් කළේ.\nජාතික නිදහස් සැමරුම් ප්‍රධාන උත්සවය ජනාධිපති රනිල් වික්‍රමසිංහගේ සහ අග්‍රාමාත්‍ය දිනේෂ් ගුණවර්ධනගේ ප්‍රධානත්වයෙන් පෙබරවාරි 4 වනදා පෙරවරු 8.30ට ගාලුමුවදොර පිටියේ දී ආරම්භ කිරීමට නියමිතයි.\nබෞද්ධ ආගමික වතාවත් පෙබරවාරි දෙවැනිදා පස්වරුවේ ශ්‍රී දළදා මාලිගාවේ දී සිදුකෙරෙන අතර එදින රාත්‍රී පරිත්‍රාණ ධර්ම දේශනය වික්ටෝරියා වේල්ල ඉස්මත්තේ දී පැවැත්වීමට නියමිත බවයි ජනාධිපති මාධ්‍ය අංශය වැඩිදුරටත් පැවසුවේ.\nමේ අතර මෙවර නිදහස් දිනයට සමගාමී ව ඊට අදාළ නිල ජාතික ධජය ද නිකුත් කර තිබෙනවා.",
       "URL": "https://www.hirunews.lk/324868/මෙවර-නිදහස්-උළෙල-නමෝ-නමෝ-මාතා-සියවසකට-පියවරක්-තේමාව-යටතේ-සැමරේ-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=607"
}