{
       "Source": "hirunews",
       "Timestamp": "Tuesday, 23 May 2023 - 15:53",
       "Headline": "චීන ජාතිකයෙක් ගාලු කොටුවෙන් පැන සියදිවි නසා ගැනීමට උත්සහ කරයි",
       "News Content": "පෙම්වතිය හැර ගිය දුකට ගාලු කොටුවෙන් පැන දිවි නසා ගැනීමට තැත් කළ චීන ජාතිකයකු ගාල්ල පොලීසිය විසින් ඊයේ (22) අත්අඩංගුවට ගෙන තිබෙනවා.\n33හැවැරිදි චීන ජාතිකයා ගාලු කොටුවේ පරණ ප්‍රදීපාගාරය අසල දී අඩ නිරුවතින් ආවේගශීලීව හැසිරී තිබෙන බව සඳහන්.\nදෙස් විදෙස් සංචාරකයන්ට පහරදීමට හා සියදිවි නසා ගැනීමට තැත් කරන බවට ගාල්ල පොලීසියට ලද තොරතුරක් මත ගාල්ල පොලීසියේ නිලධාරීන් විසින් චීන ජාතිකයාගේ ආරක්ෂාව උදෙසා අත්අඩංගුවට ගෙන තිබෙනවා.\nඅත්අඩංගුවට ගත් චීන ජාතිකයා සතුව මෙරට රැඳී සිටීමට වලංගු වීසා බලපත්‍රයක් නොමැති බවටද අනාවරණය වී තිබූ අතර චීන ජාතිකයා ගාල්ල මහේස්ත්‍රාත් අධිකරණයට ඉදිරිපත් කිරීමෙන් පසු ලබන මස 6 වැනි දින දක්වා රක්ෂිත බන්ධනාගාර ගත කර තිබෙනවා.",
       "URL": "https://www.hirunews.lk/336004/චීන-ජාතිකයෙක්-ගාලු-කොටුවෙන්-පැන-සියදිවි-නසා-ගැනීමට-උත්සහ-කරයි",
       "Category": "Local News",
       "Parent URL": "https://www.hirunews.lk/local-news.php?pageID=323"
}