{
       "Source": "hirunews",
       "Timestamp": "Monday, 02 August 2021 - 14:43",
       "Headline": "ඇස්ට්‍රාසෙනෙකා මීළඟ එන්නත් තොගය ලබන සෙනසුරාදා",
       "News Content": "ජපන් රජයෙන් පරිත්‍යාග කෙරෙන ඇස්ට්‍රාසෙනෙකා මීළඟ එන්නත් තොගය එළඹෙන 7 වැනිදා දිවයිනට රැගෙන ඒමට නියමිත බව මෙරට ජපාන තානාපති අකිරා සුගියාමා පවසනවා.\nපසුගිය සෙනසුරාදා එරටින් රැගෙන ආ ඇස්ට්‍රාසෙනෙකා එන්නත් තොගය අද දින ජනාධිපති කාර්යාලයේදී ජනාධිපති ගෝඨාභය රාජපක්ෂ වෙත නිළ වශයෙන් භාරදුන් අවස්ථාවේදී ඔහු මේ බව ප්‍රකාශ කළ බවයි ජනාධිපති මාධ්‍ය ඒකකය නිවේදනය කළේ.\nජනාධිපතිවරයා, ජපාන අග්‍රාමාත්‍ය යොෂිහිඩේ සුගාගෙන් කළ ඉල්ලීමකට අනුව මෙරටට එන්නත් මාත්‍රා මිලියන 1.456ක තොගයක් මෙරටට ලබාදීමට තීරණය කෙරුණු අතර, එහි පළමු තොගය ලෙස එන්නත් මාත්‍රා 728,460ක් පසුගියදා ලැබී තිබුණා.\nඒ අනුව ඊයේ සිට බස්නාහිර පළාතේ තෝරාගත් මධ්‍යස්ථාන 20කදී මෙම ඇස්ට්‍රාසෙනෙකා දෙවන මාත්‍රා එන්නත් කිරීම ආරම්භ කළ බවයි ජනාධිපති මාධ්‍ය අංශය සඳහන් කළේ.",
       "URL": "https://www.hirunews.lk/278666/ඇස්ට්‍රාසෙනෙකා-මීළඟ-එන්නත්-තොගය-ලබන-සෙනසුරාදා",
       "Category": "Local News",
       "Parent URL": "https://www.hirunews.lk/local-news.php?pageID=1779"
}