{
       "Source": "hirunews",
       "Timestamp": "Sunday, 05 September 2021 - 6:19",
       "Headline": "නිරෝධායන ඇඳිරි නීතිය උල්ලඝණය කළ 1083ක් අත්අඩංගුවට (වීඩියෝ)",
       "News Content": "ගත වූ පැය 24ක කාලය තුල නිරෝධායන ඇඳිරි නීතිය උල්ලංඝණය කිරීමේ චෝදනා මත පුද්ගලයන් 1083ක් අත්අඩංගුවට ගෙන ඇතැයි පොලිසිය පවසනවා.\nකොරෝනා වෛරස ව්‍යාප්තියත් සමග ඇඳිරි නීතිය පැනවීම ආරම්භ කිරීමෙන් අනතුරුව මේ දක්වා අදාළ චෝදනා මත අත්අඩංගුවට ගෙන ඇති සංඛ්‍යාව 66730ක්.\nගත වූ පැය 24ක කාලය තුල අත්අඩංගුවට ගත් 1083 දෙනෙකු සමග වාහන 191ක් ද පොලිස් භාරයට ගෙන තිබෙනවා.\nමේ අතර බස්නාහිර පළාත තුලට ඇතුලුවන සහ පිටවන ස්ථාන 13ක ක්‍රියාත්මක මාර්ග බාධකවලදී ඊයේ දිනයේ වාහන 1252ක් පරීක්ෂාවට ලක්කර තිබෙනවා.\nඑහිදී පුද්ගලයන් 2274ක් ද පරීක්ෂාවට ලක් කළ බවයි පොලිසිය සඳහන් කළේ.",
       "URL": "https://www.hirunews.lk/281406/නිරෝධායන-ඇඳිරි-නීතිය-උල්ලඝණය-කළ-1083ක්-අත්අඩංගුවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1711"
}