{
       "Source": "hirunews",
       "Timestamp": "Thursday, 20 January 2022 - 11:51",
       "Headline": "කොතලාවල විශ්වවිද්‍යාලයට අපරාධ විද්‍යාව පිළිබඳ පීඨයක් (ඡායාරූප)",
       "News Content": "කොතලාවල ආරක්ෂක විශ්වවිද්‍යාල‍යේ නව පීඨයක් පිහිටුවා තිබෙනවා.\nඒ අපරාධ විද්‍යාව සම්බන්ධයෙන් අධ්‍යයන කිරීම සඳහා යි.\nමෙම නව පීඨය විවෘත කිරීම ආරක්ෂක ලේකම් විශ්‍රාමික ජෙනරාල් කමල් ගුණරත්න විසින් සිදු කරනු ලැබුවේ ඊයේ (19) දින රත්මලානේ දී යි.\nමෙලෙස විවෘත කෙරුණේ කොතලාවල විශ්වවිද්‍යාලයේ අපරාධ විද්‍යාව පීඨයේ දෙවැනි අදියරේ මුද්‍රණාලය බවයි ආරක්ෂක අමාත්‍යාංශයේ මාධ්‍ය ඒකකය නිවේදනය කරන්නේ.\nඅපරාධ විද්‍යා පීඨය විවර වීමත් සමග එය කොතලාවල විශ්වවිද්‍යාලයේ පිහිටවනු ලැබූ 11 වැනි පීඨය ද වනවා.\nමේ අතර, බංග්ලාදේශ නාවික හමුදාපති සහ එරට ආරක්ෂක ලේකම් අද්මිරාල් එම්ෂහීන් ඉක්බාල් ආරක්ෂක ලේකම් විශ්‍රාමික ජෙනරාල් කමල් ගුණරත්න හමුවුණා.\nඒ ඊයේ (19) දින කෝට්ටේ ශ්‍රී ජයවර්ධනපුර පිහිටි ආරක්ෂක මූලස්ථාන සංකීර්ණයේ දී යි.\nමෙම හමුවේ දී දෙරට අතර ආරක්ෂාව උපරිම තර කරමින් කටයුතු කිරීමට සාකච්ඡා කෙරුණු අතර, එතුළින් කලාපීය සුරක්ෂිතතාව ඇති කිරීම ප්‍රමුඛ බවයි අවධාරණය කෙරුණේ.\nත්‍රස්තවාදය මැඩලීම සහ හමුදා පුහුණු හුවමාරුව ඇතුළු ද්විපාර්ශ්විකව වැදගත් වන කරුණු රැසක් පිළිබඳව ද මෙහිදී සාකච්ඡා කෙරුණා.",
       "URL": "https://www.hirunews.lk/294551/කොතලාවල-විශ්වවිද්‍යාලයට-අපරාධ-විද්‍යාව-පිළිබඳ-පීඨයක්-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=1412"
}