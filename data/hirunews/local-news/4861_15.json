{
       "Source": "hirunews",
       "Timestamp": "Tuesday, 27 September 2016 - 15:09",
       "Headline": "රාජ්‍ය සේවා කම්කරු නිලධාරීන්ගේ වර්ජනය අවසන්",
       "News Content": "දින 21 ක් පුරා ක්‍රියාත්මක කළ වැඩවර්ජනය අවසන් කිරීමට රාජ්‍ය සේවා කම්කරු නිලධාරී සංගමය අද තීරණය කළා.\nඒ, සේවා ව්‍යවස්ථාව සම්බන්ධයෙන් මතුව ඇති ගැටළු මාස 3 ක කාලයක් තුළ අවසන් කරන බවට කම්කරු සහ වෘත්තිය සමිති සබඳතා අමාත්‍ය ඩබ්ලිව්.ඩී .ජේ. සෙනෙවිරත්න සහ නිලධාරින් එකඟ වීමෙන් පසුවයි.\nඊට අදාළ කැබිනට් පත්‍රිකාවක්ද අද අමාත්‍ය මණ්ඩලයට ඉදිරිපත් කර ඇති බව වර්ජනයේ නිරත රාජ්‍ය සේවා කම්කරු නිලධාරී සංගමය ප්‍රකාශ කළා.\nඒ අනුව හෙට සිට සුපුරුදු පරිදි යළි සේවයට වාර්තා කරන බවයි එම සංගමයේ සභාපති ඉරේෂ් චින්තක ගමගේ හිරු ප්‍රවෘත්ති අංශයට කියා සිටියේ.",
       "URL": "https://www.hirunews.lk/143943/රාජ්‍ය-සේවා-කම්කරු-නිලධාරීන්ගේ-වර්ජනය-අවසන්",
       "Category": "Local News",
       "Parent URL": "https://www.hirunews.lk/local-news.php?pageID=4861"
}