{
       "Source": "hirunews",
       "Timestamp": "Sunday, 23 October 2016 - 13:09",
       "Headline": "දරු දෙදෙනාටත් පිහියෙන් ඇණ තමන්ටද ඇණගත් මවක් රිමාන්ඩ්",
       "News Content": "තම දරු දෙදෙනාට පිහියෙන් ඇණ තමාටද එම පිහියෙන් තුවාල සිදුකරගත් මවක් ලබන තුන්වනදා දක්වා රක්ෂිත බන්ධනාගාර ගත කෙරුණා.\nබදුල්ල මහේස්ත්‍රාත් රුවන්තිකා මාරසිංහ මෙලෙස රක්ෂිත බන්ධනාගාර ගතකිරීමට නියෝග කළේ මඩොල්සිම - ඌව කැලේවත්ත ප්‍රදේශයේ පදිංචි කාන්තාවක්.\nඇය ඊයේ රාත්‍රියේ නිදා සිටි මාස තුනක් වයසැති සිය පුත්‍රයාට සහ අවුරුදු දෙකහමාරක් වයසැති දියණියට පිහියෙන් ඇණ තිබෙනවා.\nඅනතුරුව ඇයද පිහියෙන් ඇණගෙන ඇති බවයි පොලීසිය කියා සිටියේ.\nපසුව තුවාල ලබා සිටි මොවුන් අසල්වාසීන් විසින් බදුල්ල මහ රෝහලට ඇතුළත් කර තිබෙනවා.\nකෙසේ වෙතත් තුවාල ලැබුවන්ගේ තත්ත්වය බරපතල නොවන බව රෝහල් ප්‍රකාශකයෙකු කියා සිටියා.\nදැනට අදාළ කාන්තාව ද රෝහලේ ප්‍රතිකාර ලබමින් සිටින්නේ බන්ධනාගාර නිලධාරීන්ගේ ආරක්ෂාව මධ්‍යයේයි.\nසැකකාරියගේ සැමියා කොළඹ පෞද්ගලික රෝහලක රැකියාව කරන අතර, මානසික පීඩාවකින් පෙළෙන්නේදැයි යන සැකය මත ඇය බදුල්ල රෝහලේ මානසික රෝගී වාට්ටුව වෙත මාරුකර යවා තිබෙනවා.",
       "URL": "https://www.hirunews.lk/145872/දරු-දෙදෙනාටත්-පිහියෙන්-ඇණ-තමන්ටද-ඇණගත්-මවක්-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=4825"
}