{
       "Source": "hirunews",
       "Timestamp": "Thursday, 30 March 2017 - 17:15",
       "Headline": "උණක් නිසා රුහුණේ පීඨ දෙකක් වැසේ",
       "News Content": "උණ රෝගයක් පැතිර යාම හේතුවෙන් රුහුණු විශ්වවිද්‍යාලයේ කෘෂි කර්ම පීඨය සහ තාක්ෂණ විද්‍යා පීඨය අද තාවකාලිකව වසා දැමුණා.\nවිශ්වවිද්‍යාලයේ උපකුලපති මහාචාර්ය ගාමිණී සේනානායක අප කළ විමසීමකදී කියා සිටියේ සිසුන් රැසක් අතර පැතිර යන උණ රෝගයක් වසංගත තත්ත්වයක් බවට පත්වීම හේතුවෙන් වෛද්‍ය නිර්දේශ මත මෙම ක්‍රියාමාර්ගය ගත් බවයි.\nඒ අනුව, මාතර - මාපලානේ පිහිටා ඇති කෘෂිකර්ම පීඨය සහ වැල්ලමඩම පරිශ්‍රයේ පිහිටා ඇති තාක්ෂණ විද්‍යා පීඨය මෙලෙස වසා දැමුණු අතර සිංහල සහ දෙමළ අවුරුදු නිවාඩු සමය අවසන් වූ ඒවා යළි විවෘත කරන බව ද උපකුලපතිවරයා සදහන් කළා.",
       "URL": "https://www.hirunews.lk/158126/උණක්-නිසා-රුහුණේ-පීඨ-දෙකක්-වැසේ",
       "Category": "Local News",
       "Parent URL": "https://www.hirunews.lk/local-news.php?pageID=4587"
}