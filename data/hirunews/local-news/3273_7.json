{
       "Source": "hirunews",
       "Timestamp": "Monday, 01 July 2019 - 6:46",
       "Headline": "අනුකරණයෙන් සහ ආවේණිකත්වයෙන් තොර මනුෂ්‍යත්වය සමඟ මුසුවූ, අභිමානවත් හිරුගේ මාධ්‍ය වංශ කතාවට අදට වසර 21 යි",
       "News Content": "1998 වසරේ ජූලි පළමු වනදා ඇරඹුණු හිරුගේ ගමන් මඟ අද සමස්ත ශ්‍රී ලංකාවේම ගුවන්විදුලි දර්ශනයයි.\nසැමදා ජනතා ආශිර්වාදයෙන් මෙරට මාධ්‍යකරණය තුළ ඉහලින්ම වැජඹුණු හිරු මෙරට මාධ්‍යකරණයේ සියලු සමීක්ෂණ වාර්තා උඩුයටිකුරු කළා.\nජාත්‍යන්තර එල්.එම්.ආර්.බී. දේශීය එස්.ආර්.එල් සමික්ෂණ වාර්තා අනුව ශ්‍රී ලංකාවේ වැඩිම පිරිසක් ශ්‍රවණය කරන අංක එකේ ගුවන් විදුලිය වන්නේ හිරු එෆ් එම්.\nඑසේම, වෙබ් ශ්‍රේණිගත කිරීමේ ජාත්‍යන්තර ඇලෙක්සා වාර්තාවට අනුව, මේ වනවිට අන්තර්ජාලයේ ද මාසිකව මිලියන 10 කට අධික වෙබ් අඩවි පරිශීලකයන් සහ අන් කිසිවෙකුටත් සම කළ නොහැකි මිලියන හතරහමාරකට අධික ෆේස්බුක් පරිශීලකයන් හිරු සමඟ බැඳී සිටිනවා.\nගූගල් ඇනලයිටීස් දත්ත වාර්තා අනුවද මාසිකව මිලියන 10කට අධික පිරිසක් හිරු සමඟ අන්තර්ජාලයෙන් බැඳී සිටින්නේ සැමදා මිනිසුන් වෙනුවෙන් කැපවූ හිරු ගේ බැඳීම තව තවත් අර්ථ ගන්වමින්.\nහිරු සංවිධාන කළ සියලු දේ සැමදා ජනතා ආශිර්වාදයෙන් නොමඳව පිදුම් ලැබුවා.\nදිවයිනේ අති දැවැන්ත ප්‍රාසාංගික අත්දැකීම්, දරුවන් වෙනුවෙන් වූ වැඩසටහන්, වන්දනා චාරිකා මෙන්ම ආගමික වැඩසටහන් සඳහා හිරු කළ කැපකිරීම අන් සියලු දෙනාට සිහිනයක් පමණයි.\nහිරු ශ්‍රද්ධාභිවන්දනාවට සහ උත්තම ධාතු වන්දනාව සැමදා එක්වන මහා ජන ගඟ තැබූ වාර්තා කිසි දිනක කිසිවෙකුට සමකළ හැක්කක් නොවේ.\nහිරු එෆ්.එම්. සදාකල් ජනතාවට නිවැරදි සත්‍ය තොරතුරු ප්‍රථමයෙන් සපයන ප්‍රවෘත්ති විකාශනයේ නිර්මාණකරුවායි.\nශ්‍රී ලාංකේය මාධ්‍ය කලාව තුළ හිරු තැබූ එම විශ්වාසය අද ජනතාවගේ ප්‍රවෘත්ති පරමාදර්ශයයි.\nශ්‍රී ලංකාවේ වැඩිම පිරිසක් ශ්‍රවණය කරන වැඩිම පිරිසක් විශ්වාසය තබන, ප්‍රවෘත්ති විකාශය බවට හිරු ප්‍රවෘත්ති පත්ව අවසන්.\nමේ වනවිටත් හිරු එෆ්. එම්. හි සොහොයුරා හිරු ටී.වී., මෙරට දෘෂ්‍ය මාධ්‍යය කලාවේ සළකුණ බවට පත්ව අවසන්.\nහිරු මාධ්‍ය ජාලයේ සභාපති රේනෝ සිල්වා මහතා මේ අසහාය ගමන් මඟට නායකත්වය දුන් නියමුවායි.\nහිරු අතීතයට එක් කළ මෙන්ම අදටත් අත්විඳින බොහෝ දෑ ඇතමුන්ට නැවුම් අත්දැකීම්.\nඅභිමානවත් 21 වන සංවත්සරය සමරන මොහොතේ දවස් 21 න් දස ලක්ෂපතියන් 21 ක් බිහිකරමින් හිරු සමඟ බැඳුණු ඔබට කෘතගුණ සැලකීමටත් අප සූදානම්.\nසියලු අභියෝග හමුවේ හිරු සැමදා අංක එකෙහි තැබුවේ හිරු සමඟ බැඳුණු දයාබර ඔබේ ශක්තියයි.\nඅප සතු කිසිවෙකුටත් සම කළ නොහැකි සහ වෙනස් කළ නොහැකි එකම වත්කම ද ඔබම පමණයි.",
       "URL": "https://www.hirunews.lk/219417/අනුකරණයෙන්-සහ-ආවේණිකත්වයෙන්-තොර-මනුෂ්‍යත්වය-සමඟ-මුසුවූ-අභිමානවත්-හිරුගේ-මාධ්‍ය-වංශ-කතාවට-අදට-වසර-21-යි",
       "Category": "Local News",
       "Parent URL": "https://www.hirunews.lk/local-news.php?pageID=3273"
}