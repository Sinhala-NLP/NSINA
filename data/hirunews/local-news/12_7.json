{
       "Source": "hirunews",
       "Timestamp": "Saturday, 23 September 2023 - 9:14",
       "Headline": "සෞඛ්‍ය අමාත්‍යාංශයට අක්ෂි කාච චෝදනාවක්",
       "News Content": "සෞඛ්‍ය අමාත්‍යාංශය අක්ෂි කාච හදිසි මිලදී ගැනීමට යළි උත්සහ දරණ බවට වෛද්‍ය හා සිවිල් අයිතිවාසිකම් පිළිබඳ වෛද්‍යවරුන්ගේ වෘත්තීය සමිති සන්ධානය චෝදනා කරනවා.\nකොළඹ ඊයේ(22) පැවති මාධ්‍ය හමුවට එක්වෙමින් එහි ලේකම් වෛද්‍ය චමල් සංජීව සඳහන් කළේ සෞඛ්‍ය අමාත්‍යාංශය මේ පිළිබඳ කඩිනම් අවධානය යොමු කළ යුතු බවයි.\nමේ අතර, වෛද්‍ය සැපයුම් අංශයේ ගබඩාවල අක්ෂි කාච පවතින්නේ තවත් සති දෙකකට පමණක් බව සෞඛ්‍ය අමාත්‍යාංශය පවසනවා.\nඑහි අතිරේක ලේකම් වෛද්‍ය සමන් රත්නායක කියා සිටියේ ඉදිරි වසරට ප්‍රමාණවත් වන පරිදි අක්ෂි කාච මිලියන 2කට ආසන්න ප්‍රමාණයක් ගෙන්වීමට ටෙන්ඩර් කැඳවා ඇති බවයි.",
       "URL": "https://www.hirunews.lk/349155/සෞඛ්‍ය-අමාත්‍යාංශයට-අක්ෂි-කාච-චෝදනාවක්",
       "Category": "Local News",
       "Parent URL": "https://www.hirunews.lk/local-news.php?pageID=12"
}