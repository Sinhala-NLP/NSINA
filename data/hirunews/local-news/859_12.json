{
       "Source": "hirunews",
       "Timestamp": "Sunday, 18 September 2022 - 17:42",
       "Headline": "ශ්‍රී ලංකාවේ ප්‍රකාශය ලබන 24 වනදා එක්සත් ජාතීන්ගේ මහා මණ්ඩලයේ 77 වන සැසිවාරයට",
       "News Content": "විදේශ කටයුතු අමාත්‍ය අලි සබ්රි ලබන 24 වන දා ඇමරිකාවේ නිව්යෝර්ක් හි පැවැත් වෙන එක්සත් ජාතීන්ගේ මහා මණ්ඩලයේ 77 වන සැසිවාරයේ දී ශ්‍රී ලංකාවේ ප්‍රකාශය ඉදිරිපත් කරන බව විදේශ කටයුතු අමාත්‍යාංශය සඳහන් කළා.\nසංචාරය අතරතුර අමාත්‍යවරයා එක්සත් ජාතීන්ගේ සාමාජික රටවල විදේශ අමාත්‍යවරුන් සමඟ ද්වී පාර්ශවීය සබඳතා පැවැත්වීමට ද නියමිතයි.\nඑමෙන්ම එක්සත් ජාතීන්ගේ සංවිධානයේ ඉහළ මට්ටමේ නිලධාරීන් සමඟ ද ඊට සමඟාමීව සාකච්ඡා පැවැත්වීමට සැලසුම් කර ඇති බවයි විදේශ කටයුතු අමාත්‍යාංශය සඳහන් කළේ.\nශ්‍රී ලංකාව නියෝජනය කරමින් එක්සත් ජාතීන්ගේ මහා මණ්ඩලයේ 77 වන සැසිවාරයට විදේශ අමාත්‍යවරයා සමඟ නිව්යෝර්ක් හී එක්සත් ජාතීන්ගේ සංවිධානයේ ශ්‍රී ලංකා නිත්‍ය නියෝජිත මොහාන් පීරිස් ඇතුළු පිරිසක් එක්වීමට නියමිතයි.",
       "URL": "https://www.hirunews.lk/315739/ශ්‍රී-ලංකාවේ-ප්‍රකාශය-ලබන-24-වනදා-එක්සත්-ජාතීන්ගේ-මහා-මණ්ඩලයේ-77-වන-සැසිවාරයට",
       "Category": "Local News",
       "Parent URL": "https://www.hirunews.lk/local-news.php?pageID=859"
}