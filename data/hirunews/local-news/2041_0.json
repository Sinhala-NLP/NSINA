{
       "Source": "hirunews",
       "Timestamp": "Monday, 05 April 2021 - 8:33",
       "Headline": "ශ්‍රී ලංකා විවාහක රූ රැජිණ තරඟයේ උණුසුම් තත්ත්වයක් - ජයග්‍රාහිකාවගේ ඔටුනු ගැලවෙයි (වීඩියෝ)",
       "News Content": "ශ්‍රී ලංකා රූ රැජිණ හෝ විවාහක රූ රැජිණ තරඟයට ඉදිරිපත්ව ජයග්‍රහණය කිරීම ඕනෑම නිරූපිකාවකගේ හීනයක්.\nපුෂ්පිකා ද සිල්වා කියන්නේ ඒ විදිහට ශ්‍රී ලංකාවේ රූ රැජින වූ රුවැත්තියක්, ඇය ඊයේ නෙළුම් පොකුණ රඟහලේ පැවති ශ්‍රී ලංකා විවාහක රූ රැජිණ තරඟයටත් සම්බන්ධ වුණා.\nඉන් ජයග්‍රහණය කර ඔටුන්න හිමි කරගැනීමට වරම් හිමි කරගත්තා.\nකෙසේ නමුත් ඇයට එම කිරුළ හිස දරා සිටීමට හැකි වුයේ විනාඩි ගණනාවක් පමණයි.\nආරාධිත අමුත්තන් විවාහක රූ රැජිනියන්ට කිරුළු පළදා වේදිකාවෙන් නික්ම ගිය පසු වේදිකාවට ගොඩ වන හිටපු විවාහක රූ රැජිණ වන කැරොලින් ජූරී විශේෂ ප්‍රකාශයක් කරමින් පවසන්නේ කිරුළු පළන් රූ රැජිණ ඒ සඳහා සුදුසු නැති බවයි.\nඊට හේතුව ලෙස ඈ පවසන්නේ තරඟාවලියේ නීති රීති අනුව ඊට එක්වන සෑම තරඟකාරියක්ම විවාහක විය යුතු අතර දික්කසාදය වූවන් නොවිය යුතු බවයි.\nඉන් අනතුරුව විවාහක රූ රැජිණ ලෙස කිරුළු පැලදී පුෂ්පිකා ද සිල්වාගේ කිරුළ ගලවා දෙවැනි ස්ථානය දිනාගත් රුවැත්තියගේ හිස පළඳන්නේ අවසන් තරඟය නැරඹීමට පැමිණි සියල්ලන් මවිත කරමින්.\nඅන්තර්ජාලය කැළඹු එම උණුසුම් අවස්ථාවේ පහතින්.",
       "URL": "https://www.hirunews.lk/267533/ශ්‍රී-ලංකා-විවාහක-රූ-රැජිණ-තරඟයේ-උණුසුම්-තත්ත්වයක්-ජයග්‍රාහිකාවගේ-ඔටුනු-ගැලවෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2041"
}