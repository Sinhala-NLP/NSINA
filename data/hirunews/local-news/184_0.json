{
       "Source": "hirunews",
       "Timestamp": "Saturday, 15 July 2023 - 6:50",
       "Headline": "බඩල්කුඹුරේ සැකකටයුතු මරණයක්",
       "News Content": "බඩල්කුඹුර - මොණරාගල මාර්ගයේ 11 කණුව අසල ඇති තාවකාලිකව ඉදිකරන ලද පළතුරු වෙළදසැලක් අසල ඊයේ (14) ගෙලෙහි කැපුම් තුවාල සහිතව පුද්ගලයෙකු මිය ගොස්  තිබෙනවා.\nමෙසේ මියගොස් ඇත්තේ වයස අවුරුදු 45 ක් වූ පුස්සැල්ලෑව, බඩල්කුඹුර ප්‍රදේශයේ පදිංචිකරුවෙක්.\nඅදාළ පුද්ගලයා පළතුරු වෙළදසැලේ හිමිකරු බවට මූලික විමර්ශනයේදී අනාවරණය වී ඇති අතර සැකකරු සම්බන්ධයෙන් මෙතෙක් තොරතුරු කිසිවක් හෙළි වී නොමැති බවයි වාර්තා වන්නේ.\nමහේස්ත්‍රාත් පරීක්ෂණයෙන් පසු මෘත ශරීරය පශ්චාත් මරණ පරීක්ෂණය සඳහා බදුල්ල රෝහලේ මෘත ශරීරාගාරයේ තැන්පත් කර ඇති බවයි පොලිසිය පැවසුවේ.",
       "URL": "https://www.hirunews.lk/341244/බඩල්කුඹුරේ-සැකකටයුතු-මරණයක්",
       "Category": "Local News",
       "Parent URL": "https://www.hirunews.lk/local-news.php?pageID=184"
}