{
       "Source": "hirunews",
       "Timestamp": "Sunday, 26 July 2020 - 13:02",
       "Headline": "උපකාරක පන්ති ගුරුවරයා අපයෝජනයට ලක්කළ ළමයින් තුන්දෙනෙකු වෛද්‍ය පරීක්ෂණයට - සාක්ෂි සටහන් කරගැනීම වීඩියෝ තාක්ෂණයෙන් (වීඩියෝ)",
       "News Content": "පෞද්ගලික උපකාරක  පංති ගුරුවරයෙකුගෙන් අපයෝජනයට ලක්වු බව කියන ළමයින් දෙදෙනෙකු මේ වන විට වෛද්‍ය පරීක්ෂණ සඳහා දකුණූ කොළඹ ශීක්ෂණ රෝහල වෙත යොමුකර තිබෙනවා.\nජාතික ළමා රක්ෂක අධිකාරියේ සභාපති මහාචාර්ය මුදිත විදානපතිරණ සඳහන් කළේ තවත් ළමයෙකුද වෛද්‍ය පරීක්ෂණ සදහා අද දිනයේදි යොමුකිරීමට නියමිත බවයි.\nවසර 10 කට ආසන්න කාලයක් තිස්සේ ළමයින් අපයෝජනය කරමින් විඩියෝ පට නිර්මාණය කළ උපකාරක පංති ගුරුවරයා අත්අඩංගුවට ගනු ලැබුවේ කොල්ලූපිටිය පොලිසිය සහ ජාතික ළමා ආරක්ෂක අධිකාරියේ  නිළධාරින් එක්ව සිදුකළ වැටලීමකදීයි.\n54 හැවිරිදි සැකකරු පන්නිපිටිය ප්‍රදේශයේ පදිංචි නිවෙස් පලට යමින් ඉංග්‍රීසි භාෂාව පිළිබදව උපකාරක පංති පවත්වා තිබෙනවා.\nසිදුකල විමර්ශණවලදී අනාවරණ වුයේ කුඩා ළමයින් අපයෝජනයට ලක් කර විඩියෝ පට නිර්මාණය කළ බවටයි.\nඑලෙස පටිගත කරන ලද විඩියෝ පට 20 කට ආසන්න ප්‍රමාණයක් ද පොලිසිය සොයාගෙන ඇති බව සදහන්.\nඇතැම් අවස්ථාවල පාසල් ළමුන්ට නිළ ඇදුම් අන්දවා අසභ්‍ය චිත්‍රපට ආකාරයට එම රූගත කිරීම් සිදුකර ඇති බවටද තොරතුරු හෙළිව ඇති බවයි පොලිසිය සදහන් කලේ.\nජාතික ළමා ආරක්ෂක අධිකාරියේ සභාපති මහාචාර්ය මුදිත විදානපතිරණ සදහන් කළේ මීට අදාලව ඉදිරි නඩු කටයුතු සදහා අපයෝජනයට ලක්වු ළමුන්ගෙන් විඩියෝ සාක්ෂි පටිගත කිරීමට බලාපොරොත්තු වන බවයි.",
       "URL": "https://www.hirunews.lk/246430/උපකාරක-පන්ති-ගුරුවරයා-අපයෝජනයට-ලක්කළ-ළමයින්-තුන්දෙනෙකු-වෛද්‍ය-පරීක්ෂණයට-සාක්ෂි-සටහන්-කරගැනීම-වීඩියෝ-තාක්ෂණයෙන්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2559"
}