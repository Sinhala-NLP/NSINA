{
       "Source": "hirunews",
       "Timestamp": "Wednesday, 26 August 2020 - 13:07",
       "Headline": "වැල්ලේ සාරංගගේ ගෝලයෙකු අත්අඩංගුවට",
       "News Content": "නීතිවිරෝධී ආකාරයට විදෙස්ගත වීමට උත්සාහ කළ පාතාල කල්ලි සාමාජිකයින් වන වැල්ලේ සාරංග ඇතුළු 4 දෙනාගේ ගෝලයෙකු පොලීසිය අත්අඩංගුවට ගෙන තිබෙනවා.\nඒ, වැල්ලම්පිටිය ප්‍රදේශයේ නිවසක රැදී සිටි අවස්ථාවේදියි.\nඅත්අඩංගුවට ගන්නා අවස්ථාවේදී ඔහු සතුව තිබී කේරළ ගංජා කිලෝග්‍රෑම් 3ක් සහ සුඛෝපභෝගී මෝටර් රථයක් පොලිස් භාරයට ගෙන තිබෙනවා.\nමේ අතර, 130,000ක වටිනාකමකින් යුත් හෙරොයින් ග්‍රෑම් 17යි මිලිග්‍රෑම් 250ක් සමඟ පුද්ගලයින් 4 දෙනෙකු කොම්පඤ්ඤවීදිය පොලීසියේ දූෂණ මර්දන අංශය සිදුකළ වැටලීමකදී අත්අඩංගුවට ගෙන තිබෙනවා.\nසැකකරුවන් කොම්පඤ්ඤවීදිය, දෙමටගොඩ, මීතොටමුල්ල, කොළොන්නාව ප්‍රදේශවල පදිංචිකරුවන්.",
       "URL": "https://www.hirunews.lk/248684/වැල්ලේ-සාරංගගේ-ගෝලයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2497"
}