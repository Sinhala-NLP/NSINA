{
       "Source": "hirunews",
       "Timestamp": "Monday, 19 June 2023 - 20:52",
       "Headline": "දමිතා, රැට්ටා ඇතුළු නව දෙනෙකුට එරෙහිව ගොනුකළ නඩුව විභාගයට ගැනේ  (වීඩියෝ)",
       "News Content": "පසුගිය වසරේ ජූලි මස 25 වැනිදා කොටුව මහේස්ත්‍රාත් අධිකරණය ඉදිරියේ උද්ඝෝෂණයක් සිදුකළ දමිතා අබේරත්න, ජෝසප් ස්ටාලින්, රතිඳු සේනාරත්න නොහොත් රැට්ටා ඇතුළු නව දෙනෙකුට එරෙහිව කොම්පඤ්ඤවීදිය පොලිසිය ගොනුකළ නඩුව කොටුව මහේස්ත්‍රාත් තිළිණ ගමගේ ඉදිරියේදී අද(19) විභාගයට ගැනුණා.\nවිත්තිකරුවන් 06 දෙනෙකු විවෘත අධිකරණයේ පෙනීසිටි අතර ජෝසප් ස්ටාලින් ශල්‍යකර්මයක් හේතුවෙන් සහ ජගත් මනුවර්ණ විදෙස්ගතවීම හේතුවෙන් අධිකරණය හමුවේ පෙනීසිටියේ නැහැ.\nනඩුවට අදාළ සිව්වන විත්තිකරු වන ධම්මික නමැති පුද්ගලයෙකු අධිකරණය මගහැරීම හේතුවෙන් ඔහුට වරෙන්තු නිකුත් කළ මහේස්ත්‍රාත්වරයා ඒ සම්බන්ධයෙන් විමර්ශනයක් සිදුකොට අධිකරණයට කරුණු වාර්තා කරන ලෙස නියෝග කළා.",
       "URL": "https://www.hirunews.lk/338438/දමිතා-රැට්ටා-ඇතුළු-නව-දෙනෙකුට-එරෙහිව-ගොනුකළ-නඩුව-විභාගයට-ගැනේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=254"
}