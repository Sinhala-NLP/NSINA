{
       "Source": "hirunews",
       "Timestamp": "Wednesday, 18 December 2019 - 6:58",
       "Headline": "බන්ධනාගාර වෑන් රථයක් දිගම්පතහදී අනතුරට - නියාමකයෙකු මියගොස් තුන්දෙනෙකුට තුවාල",
       "News Content": "බන්ධනාගාර රැඳවියෙකු අධිකරණයට රැගෙන යමින් තිබූ වෑන් රථයක් සීගිරිය - දිගම්පතහ - අව්ඩන්ගාව ප්‍රදේශයේදී අනතුරට ලක්වීමෙන් බන්ධනාගාර නියාමකවරයෙකු මියගොස් රැඳවියෙකු සහ තවත් බන්ධනාගාර නිලධාරින් දෙදෙනෙකු තුවාල ලබා දඹුල්ල මූලික රෝහලට ඇතුළත් කර තිබෙනවා.\nඅද අලූයම සිදුවූ මෙම අනතුරින් මියගොස් ඇත්තේ පල්ලෙකැලේ බන්ධනාගාරයට අනුයුක්තව සේවය කළ උදේකුමාර ඒකනායක නැමති නිලධාරියායි.\nබන්ධනාගාර රැඳවියෙකු රැගත් වෑන් රථය අලූයම - පල්ලෙකැලේ බන්ධනාගාරයේ සිට නඩු කටයුත්තක් සඳහා හිඟුරක්ගොඩ මහේස්ත්‍රාත් අධිකරණය වෙත යමින් තිබියදී මාර්ගයෙන් ඉවතට පැන ගසක හැපීමෙන් මෙම අනතුර සිදුව තිබුණා.\nබන්ධනාගාර වෑන් රථයේ රියදුරුට නින්දයාම හෝ වාහනය ලිස්සායාම මෙම අනතුරට හේතුවන්නට ඇති බවයි පොලීසිය සැක කරන්නේ.",
       "URL": "https://www.hirunews.lk/230471/බන්ධනාගාර-වෑන්-රථයක්-දිගම්පතහදී-අනතුරට-නියාමකයෙකු-මියගොස්-තුන්දෙනෙකුට-තුවාල",
       "Category": "Local News",
       "Parent URL": "https://www.hirunews.lk/local-news.php?pageID=2997"
}