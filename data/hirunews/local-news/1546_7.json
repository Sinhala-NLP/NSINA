{
       "Source": "hirunews",
       "Timestamp": "Monday, 22 November 2021 - 7:55",
       "Headline": "විදේශ අමාත්‍යාංශයේ සහතික කිරීමේ සේවා අද 150කට සීමා වේ",
       "News Content": "විදේශ අමාත්‍යාංශයේ කොන්සියුලර් අංශයේ විද්‍යුත් ලේඛන සහතික කිරීමේ සේවා අද (22) දිනයේ 150 දෙනෙකුට පමණක් සීමා කර තිබෙනවා.\nවිද්‍යුත් ලේඛන සත්‍යාපනය කිරීමේ පද්ධතියේ බිඳ වැටීමක් හේතුවෙන් පසුගිය සතිය තුළ සහතික කිරීමේ සේවා අඩාල වූ අතර, සේවා සැපයීමේදී ද දිගු ප්‍රමාදයක් සිදු වූ බවයි විදේශ අමාත්‍යාංශය සඳහන් කළේ.\nඑම බිඳ වැටීම යථාවත් කිරීමට විදේශ අමාත්‍යාංශය මේ වනවිට කටයුතු කරමින් සිටින අතර, එතෙක් සහතික කිරීමේ සේවා මෙලෙස සීමා කිරීමට සිදුව ඇති බව එම අමාත්‍යාංශය පෙන්වා දෙනවා.",
       "URL": "https://www.hirunews.lk/288778/විදේශ-අමාත්‍යාංශයේ-සහතික-කිරීමේ-සේවා-අද-150කට-සීමා-වේ",
       "Category": "Local News",
       "Parent URL": "https://www.hirunews.lk/local-news.php?pageID=1546"
}