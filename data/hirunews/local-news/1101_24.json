{
       "Source": "hirunews",
       "Timestamp": "Saturday, 11 June 2022 - 19:45",
       "Headline": "චෝදනා ප්‍රතික්ෂේප කළ සුරාබදු කොමසාරිස්ගෙන් අභියෝගයක් (වීඩියෝ)",
       "News Content": "තම දෙපාර්තමේන්තුවේ වංචා නිසා රජයට දිනකට රුපියල් මිලියන 400ක බදු ආදායමක් අහිමිවන බවට මත්පැන් බලපත්‍රධාරින් සිදුකරන චෝදනා සුරාබදු දෙපාර්තමේන්තුව ප්‍රතික්ෂේප කරනවා.\nඊයේ පැවති මාධ්‍ය හමුවකදී අදාළ චෝදනාව සිදුකළේ ශ්‍රී ලංකා මත්පැන් බලපත්‍රධාරින්ගේ සංගමයේ මාධ්‍ය ප්‍රකාශක කේ.ඩී.පී ප්‍රනාන්දු විසින්.\nහිරු ප්‍රවෘත්ති අංශය මේ සම්බන්ධයෙන් සුරාබදු කොමසාරිස් ජනරාල් එම්.ජේ.ගුණසිරිගෙන් විමසීමක් කළ අතර ඔහු කියාසිටියේ දෛනිකව එවැනි ආදායමක් ඉපයිය හැකි අයෙකුට මාසයක කාලයකට තම තනතුර ලබාදීමට කැමති බවයි.",
       "URL": "https://www.hirunews.lk/306861/චෝදනා-ප්‍රතික්ෂේප-කළ-සුරාබදු-කොමසාරිස්ගෙන්-අභියෝගයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1101"
}