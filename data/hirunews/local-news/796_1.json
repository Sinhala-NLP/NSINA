{
       "Source": "hirunews",
       "Timestamp": "Tuesday, 18 October 2022 - 10:00",
       "Headline": "ඔස්ට්‍රෙලියා කණ්ඩායමට නව නායකයෙක්",
       "News Content": "ඔස්ට්‍රෙලියානු ටෙස්ට් ක්‍රිකට් කණ්ඩායමේ නායක පැට් කමින්ස්, ඔස්ට්‍රෙලියානු එක්දින ක්‍රිකට් කණ්ඩායමේ නායකත්වයට පත් කිරීමේ සූදානමක් පවතිනවා.\nඒ වත්මන් ඔස්ට්‍රෙලියානු එක්දින හා විස්සයි විස්ස නායක ආරොන් ෆින්ච් එක්දින පිටියෙන් තම සමු ගැනීමේ කාලය තීරණය කිරීමෙන් අනතුරුව ඔස්ට්‍රෙලියානු ක්‍රිකට් කවුන්සිලය ගනු ලබන තීරණයක් හැටියටයි.\nකමින්ස්ගේ නායකත්වය ගැන ඔස්ට්‍රෙලියානු හිටපු නායක රිකී පොන්ටින් පසුගියදා ICC Reviewහි දී සංජන ගනේෂන් සමඟ අදහස් දක්වමින් අනාවැකි පළ කළ අතර එය මේ වන විට නිවැරදි වෙමින් තිබේ.\nඒ අනුව පැට් කමින්ස් ඔස්ට්‍රෙලියාවේ 27 වැනි එක්දින නායකයා බවට පත්වනු ඇති අතර, ලබන වසරේ (2023) ඉන්දියාවේ පැවැත්වෙන ICC පිරිමි ක්‍රිකට් ලෝක කුසලානයේ ඔස්ට්‍රෙලියානු කණ්ඩායම මෙහෙයවන නායකයා බවට පත් වීමට නියමිතයි.",
       "URL": "https://www.hirunews.lk/318157/ඔස්ට්‍රෙලියා-කණ්ඩායමට-නව-නායකයෙක්",
       "Category": "Local News",
       "Parent URL": "https://www.hirunews.lk/local-news.php?pageID=796"
}