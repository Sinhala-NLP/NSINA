{
       "Source": "hirunews",
       "Timestamp": "Monday, 29 August 2022 - 13:33",
       "Headline": "වැඩි කළ විදුලි බිලට එරෙහිව සජබය මහ පාරට (වීඩියෝ)",
       "News Content": "විදුලි බිල අධික ලෙස ඉහළ දැමීමට එරෙහිව සමගි ජනබලවේගය සහ සමගි ජන සන්ධානය අද(29) පාර්ලිමේන්තුවට පිවිසෙන ජයන්තිපුර පිවිසුමේ දී විරෝධතාවක නිරත වුණා.\nවිදුලි බිල අහසට - මුළු රට ම අඳුරට, දූෂණය නවතනු - විදුලිබිල අඩු කරනු ලෙස සඳහන් බැනර් ප්‍රදර්ශනය කරමින් විපක්ෂ නායක සජිත් ප්‍රේමදාස ඇතුලු මන්ත්‍රීවරුන් පිරිසක් විරෝධතාවට එක්ව සිටි බවයි අප වාර්තාකරු සඳහන් කළේ.\nපාර්ලිමේන්තුව ආරම්භවීමට ප්‍රථම අද පෙරවරුවේ පැවති එම විරෝධතාවට එක්වෙමින් විපක්ෂ නායක සජිත් ප්‍රේමදාස රජයෙන් ප්‍රශ්න කර සිටියේ සර්වපාක්ෂික ආණ්ඩු බිහි කරන්නට ආරාධනා කරනු ලබන්නේ නොරොච්චේලේ ගල් අඟුරු බලාගාර වංචාව හරහා හිමිවන ඩොලර් බෙදාගැනීමට ද යන්නයි.",
       "URL": "https://www.hirunews.lk/314026/වැඩි-කළ-විදුලි-බිලට-එරෙහිව-සජබය-මහ-පාරට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=905"
}