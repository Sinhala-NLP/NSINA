{
       "Source": "hirunews",
       "Timestamp": "Friday, 11 February 2022 - 19:25",
       "Headline": "වාහන මිල ඉහළට (වීඩියෝ)",
       "News Content": "වාහනයක් මිලදි ගැනීම සැමගේම සිහිනයක්.\nඒත් ඊට ප්‍රධාන බාධකය වී ඇත්තේ දැනට පවතින වාහන ආනයන සීමාවන්.\nමේ බාධකයේ යම්කිසි වෙනසක් සිදු වෙයිද..?\nගෝලීය කොවිඩ් වසංගතයත් සමඟ මතු වූ ඩොලර් අර්බුදය හේතුවෙන් මෝටර් වාහන ආනයනය නතර කෙරුණේ මීට වසර දෙකකට පෙර 2020 වසරේ මාර්තු මාසයේදීයි.\nවාහන ආනයනය නතර කිරීමට පෙර සාමානයෙන් මෙරටට වාර්ෂිකව ආනයනය කළ මෝටර් වාහන, යතුරුපැදි හා ත්‍රීරෝද රථවල මුළු එකතුව වසරකට ලක්ෂ 5කට ආසන්නයි.\nඒ අනුව 2015 වසරේ සිට 2019 දක්වා කාලය තුළ මෝටර් වාහන ලක්ෂ 25කට වැඩි සංඛ්‍යාවක් ආනයනය කර තිබෙනවා.\nකෙසේ වෙතත් වසර 2කට ආසන්න කාලයක් පැවති වාහන ආනයන තහනම නිසා මේ වන විට වාහන වෙළෙඳපොලේ දැවැන්ත හිඩසක් නිර්මාණය වී තිබෙනවා.\nමේ වන විට සෑම වාහනයක්ම නොවටිනා මිලකට අලෙවි වන අතර එහි අවසන් ප්‍රථිඵලය වී ඇත්තේ වාහනයක් මිලට ගැනීම තවදුරටත් සිහිනයක් බවට පත්වීමයි.\nවාහන ආනයන ක්ෂේත්‍රයේ රැකී රක්ෂා කරමින් යැපෙන පුද්ගලයින් සංඛ්‍යාව ලක්ෂයක් පමණ වන අතර ඔවුන්ගෙන් බහුතරයකටද මේ වන විටත් රැකියාවන් අහිමි වී ගිහින්.\nමේ සියලු ගැටලුවලට විසදුමක් ලැබෙන පරිදි වාහන ආනයනය කිරීම සඳහා\nආනයනකරුවන් සතුව යම් කිසි ක්‍රමවේදයක් තිබේද..?\nමේ වන විට වාහන අලෙවි කිරීමේ ව්‍යාපාරය මාෆියාවක් බවට පත් කරගෙන ඇති බව ද ශ්‍රී ලංකා වාහන ආනයනකරුවන්ගේ සංගමය පවසනවා.\nමේ අතර අත්‍යවශ්‍ය නොවන භාණ්ඩ ආනයනය සඳහා ශ්‍රී ලංකාව පනවා ඇති තහනම ඉවත් කරන්නැයි යුරෝපා සංගමයද දැනුම් දී ඇති පසුබිමක ජාත්‍යන්තර මූල්‍ය අරමුදලේ සහය ලබා ගැනීම මගින් හෝ වාහන ආනයන සීමා ඉවත් කිරීමට හැකි වෙයිද..?",
       "URL": "https://www.hirunews.lk/296780/වාහන-මිල-ඉහළට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1362"
}