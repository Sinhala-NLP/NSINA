{
       "Source": "hirunews",
       "Timestamp": "Thursday, 10 May 2018 - 9:51",
       "Headline": "ෆේස්බුක් හරහා මුදල් වංචා කළ තරුණයෙකු අත්අඩංගුවට",
       "News Content": "වෙනත් පුද්ගලයන්ගේ ෆේස්බුක් ගිණුම්වලට ඇතුලූ වී එම ගිණුම්වල හිමිකරු ලෙස පෙනී සිටිමින් වංචනිකව මුදල් ලබාගත් තරුණයෙකුු පොළොන්නරුව කොට්ඨාශ අපරාධ විමර්ශන අංශයේ නිලධාරීන් අත්අඩංගුවට ගෙන තිබෙනවා.\nපොලිස් මාධ්‍ය ප්‍රකාශක කාර්යාලය සඳහන් කළේ ඊයේ අත්අඩංගුවට ගත් සැකකරු ෆේස්බුක් ගිණුම්වලට ඇතුලූවී එහි හිමිකරු ලෙස පෙනී සිටිමින් මිතුරන්ගෙන්  ඊසි කෑෂ් ක්‍රමයට මුදල් ලබාගෙන ඇති බවයි.\nසැකකරු 19 හැවිරිදි වියේ පසුවන මූණමල්දෙණිය - කඹුරාපොල ප්‍රදේශයේ පදිංචිකරුවෙක්.",
       "URL": "https://www.hirunews.lk/190399/ෆේස්බුක්-හරහා-මුදල්-වංචා-කළ-තරුණයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3952"
}