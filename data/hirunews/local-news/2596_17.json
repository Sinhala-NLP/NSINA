{
       "Source": "hirunews",
       "Timestamp": "Friday, 10 July 2020 - 14:10",
       "Headline": "උණුසුම් වන දේශපාලන වේදිකාවේ පක්ෂ විපක්ෂ විවිධ අදහස් (වීඩියෝ)",
       "News Content": "උණුසුම් වන දේශපාලන වේදිකාවේ පක්ෂ විපක්ෂ දේශපාලනඥයින් විවිධ අදහස් පළකළා.\nපොදුජන පෙරමුණේ අපේක්ෂක ලක්ෂ්මන් යාපා අබේවර්ධන සඳහන් කළේ මෙවර මැතිවරණයෙන් ඉතිහාසගත ප්‍රතිඵලයක් තම පක්ෂයට ලැබෙන බවයි.\nජාතික ජන බලවේගයේ අපේක්ෂක විජිත හේරත් ද ජන හමුවක් අමතමින් අදහස් පළ කළා.\nඔහු පෙන්වා දුන්නේ ආණ්ඩුවේ බැරිකම මාස 8කින් පෙන්වා ඇති බවයි.\nමේ අතර සමගි ජන බලවේගයේ අපේක්ෂක පී හැරිසන් මහතා කියාසිටියේ ආණ්ඩුවේ පවතින ගැටලුව මැතිවරණයට දින කිහිපයක් තිබියදී පුපුරා යන බවයි.\nගතවූ වසර 4ක කාලය තුල බලයේ සිටියදී සිදු කිරීමට නොහැකි වූ පොරොන්දු ලබාදෙමින් විපක්ෂය දක්වන අදහස් පිළිබඳ පොදුජන පෙරමුණේ අපේක්ෂක එස් එම් චන්ද්‍රසේන කරුණු පැහැදිළි කළා.",
       "URL": "https://www.hirunews.lk/245145/උණුසුම්-වන-දේශපාලන-වේදිකාවේ-පක්ෂ-විපක්ෂ-විවිධ-අදහස්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2596"
}