{
       "Source": "hirunews",
       "Timestamp": "Monday, 14 March 2022 - 13:49",
       "Headline": "අපිට සහන දෙන්න එන IMF මහත්තයාගෙ වතගොත මෙන්න (වීඩියෝ)",
       "News Content": "ජාත්‍යන්තර මූල්‍ය අරමුදලේ ආසියා පැසිෆික් දෙපාර්තමේන්තුවේ අධ්‍යක්ෂ 'චන්ග්‍යොන් රී' දිවයිනට පැමිණ තිබෙනවා.\nමෙම අධ්‍යක්ෂවරයා ජාත්‍යන්තර මූල්‍ය අරමුදලේ ණය දීමේ මෙහෙයුම් භාරව කටයුතු කරන ඉහළ පෙළේ නිලධාරියෙක්.\nඔහු චීනය, ජපානය සහ ඉන්දියාවේ සිට පැසිෆික් දූපත් දක්වා ආර්ථිකයන් පිළිබඳව ද්විපාර්ශික සහ බහුපාර්ශවික නිරීක්ෂණයන් ඇතුළු කලාපයේ ජාත්‍යන්තර මූල්‍ය අරමුදලේ කටයුතු අධීක්ෂණය කරනු ලබනවා.\nචන්ග්‍යොන් රී දිවයිනේ රැඳී සිටින කාලය තුල ජාත්‍යන්තර මූල්‍ය අරමුදල හරහා මෙරටට ලබා ඇති හැකි අරමුදල් සහ සහන් පිළිබඳව සොයා බැලීමක් සිදුකකිරීමට නියමිත බවයි වාර්තා වන්නේ.\nසෝල් ජාතික විශ්ව විද්‍යාලයේ සහ රොචෙස්ටර් විශ්ව විද්‍යාලයේ ආර්ථික විද්‍යාව පිළිබඳ මහාචාර්යවරයකු වන ඔහු කොරියානු ජනාධිපති කාර්යාලය, මුදල් හා ආර්ථික අමාත්‍යාංශය, කොරියානු බැංකුව සහ කොරියානු සුරැකුම්පත් තැන්පතු ඇතුළු කොරියානු රජයේ මූල්‍ය ප්‍රතිපත්ති උපදේශකයෙකු ලෙස ද කටයුතු කර තිබෙනවා.\n'චන්ග්‍යොන් රී' හාවඩ් විශ්ව විද්‍යාලයෙන් සහ සෝල් ජාතික විශ්ව විද්‍යාලයෙන් ආර්ථික විද්‍යාව පිළිබඳව ගෞරව උපාධියක් අත්කරගෙන ඇති අර්ථ ශාස්ත්‍රඥයෙක්.",
       "URL": "https://www.hirunews.lk/299453/අපිට-සහන-දෙන්න-එන-imf-මහත්තයාගෙ-වතගොත-මෙන්න-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1294"
}