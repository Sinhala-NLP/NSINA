{
       "Source": "hirunews",
       "Timestamp": "Monday, 13 June 2022 - 19:24",
       "Headline": "ආපණශාලා හිමියන්ගෙන් දැනුම් දීමක්",
       "News Content": "කොළඹ ඇතුළු නගර බද ආපනශාලා රැසක් වැසීයාම හේතුවෙන් පාරිභෝගික ජනතාව මේ වන විට සිය ප්‍රධාන ආහාර වේල සපයාගැනීමේදී දැඩි අර්බුදයකට මුහුණ දී සිටිනවා.\nආපනශාලා හිමියන්ගේ සංගමය සදහන් කළේ ආපනශාලා සියයට 60කට වැඩි සංඛ්‍යාවක් මේ වන විට වැසී ගොස් ඇති බවයි.\nබොහෝ ස්ථාන වල ෆ්‍රයිඩ් රයිස් පමණක් අලෙවි කිරීමට ආපනශාලා හිමියන් පියවර ගෙන ඇත්තේ බත් පැකට්ටුවක් සකස් කිරීමේ දී ඒ සදහා අධික වියදමක් දැරීමට සිදුවීම හේතුවෙන්.\nඑමෙන්ම, ආපනශාලා තුල කෙටි ආහාර අලෙවියද සීමා කර තිබෙනවා.\nමේ හේතුවෙන් රැකියා සදහා පැමිණෙන පෞද්ගලික සහ රජයේ සේවකයින්ගෙන් ආපනශාලා හිමියන්ගේ සංගමය ඉල්ලා සිටින්නේ හැකිතාක් නිවසින් බත් පැකට්ටුවක් රැගෙන එන ලෙසයි.\nමේ අතර, සහල් සදහා රජය පාලන මිලක් පැනවීමෙන් පසු මහපරීමාණ සහල් මෝල් හිමියන් නව ක්‍රමයක් හරහා සුක්ෂම ලෙස තමන් වෙත වැඩිමිලට සහල් අලෙවි කිරීමට කටයුතු කර ඇති බව ව්‍යාපාරිකයන් පෙන්වා දෙනවා.\nමේ අතර, රජය විසින් පාලන මිලට සතොස මගින් සහල් ඇතුළු අතවශ්‍ය භාණ්ඩ ලබාදෙන බවට ප්‍රකාශ කළත් පාරිභොගිකයින් චෝදනා කරන්නේ ප්‍රමාණවත් පරිදි පරිප්පු, සීනි, කිරිපිටි ඇතුළු අනෙකුත් අතවශ්‍ය භාණ්ඩ එම වෙළඳසැල් තුළ නොමැති බවයි.",
       "URL": "https://www.hirunews.lk/307049/ආපණශාලා-හිමියන්ගෙන්-දැනුම්-දීමක්",
       "Category": "Local News",
       "Parent URL": "https://www.hirunews.lk/local-news.php?pageID=1097"
}