{
       "Source": "hirunews",
       "Timestamp": "Tuesday, 23 May 2023 - 9:28",
       "Headline": "කොම්පඤ්ඤ වීදිය නාමය භාෂා ත්‍රිත්වයෙන්ම (වීඩියෝ)",
       "News Content": "කොළඹ, කොම්පඤ්ඤ වීදිය ග්‍රාම නිලධාරී වසම එම නමින්ම සිංහල, ඉංග්‍රීසි හා දමිළ යන භාෂා ත්‍රිත්වයෙන්ම හැඳින්වීම සඳහා අමාත්‍ය මණ්ඩල අනුමැතිය හිමි වී තිබෙනවා.\nඅමාත්‍ය බන්දුල ගුණවර්ධන ඒ බව සඳහන් කළේ අද(23) පැවැත්වෙන කැබිනට් තීරණ දැනුම් දීමේ මාධ්‍ය හමුවේදීයි.\nමෙම යෝජනාව අමාත්‍ය මණ්ඩලය වෙත ඉදිරිපත් කර ඇත්තේ අග්‍රාමාත්‍ය දිනේෂ් ගුණවර්ධන විසින්.\nඒ අනුව ඊට අදාල අංක743/5 දරන 1992-12-01 දිනැති අති විශේෂ ගැසට් නිවේදනය සශෝධනය කරමින් නව ගැසට් නිවේදනයක් නිකුත් කිරීම සඳහා අනුමැතිය හිමි ව තිබෙනවා.",
       "URL": "https://www.hirunews.lk/335977/කොම්පඤ්ඤ-වීදිය-නාමය-භාෂා-ත්‍රිත්වයෙන්ම-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=324"
}