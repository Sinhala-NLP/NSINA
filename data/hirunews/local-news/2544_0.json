{
       "Source": "hirunews",
       "Timestamp": "Sunday, 02 August 2020 - 14:50",
       "Headline": "ගලේවෙල - දඩුබැදිරුප්ප ප්‍රදේශයේදී මිය ගිය වන අලියෙකුගේ සිරුරක් හමුවේ",
       "News Content": "ගලේවෙල - දඩුබැදිරුප්ප ප්‍රදේශයේ මිය ගොස් සිටි වන අලියෙකුගේ සිරුරක් ගලේවෙල වනජීවි කාර්යාල නිලධාරීන් සොයාගෙන තිබෙනවා.\nඅවුරුදු 35ක් පමණ වයසැති මෙම වන අලියාගේ හිස ප්‍රදේශයෙහි තුවාලයක් පවතින අතර, කිසියම් පුද්ගලයෙකු විසින් වන අලියාට වෙඩි තබා ඝාතනය කර ඇති බවටයි තොරතුරු අනාවරණ වී ඇත්තේ.\nකෙසේ වෙතත්, පෙරේදා රාත්‍රියේ වන අලි සිව් දෙනෙකු දඩුබැදිරුප්ප ප්‍රදේශයට පැමිණ ඇති බවට ප්‍රදේශවාසීන් විසින් වනජීවි නිලධාරීන් දැනුවත් කර තිබෙනවා.",
       "URL": "https://www.hirunews.lk/246978/ගලේවෙල-දඩුබැදිරුප්ප-ප්‍රදේශයේදී-මිය-ගිය-වන-අලියෙකුගේ-සිරුරක්-හමුවේ",
       "Category": "Local News",
       "Parent URL": "https://www.hirunews.lk/local-news.php?pageID=2544"
}