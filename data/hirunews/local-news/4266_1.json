{
       "Source": "hirunews",
       "Timestamp": "Wednesday, 18 October 2017 - 12:24",
       "Headline": "ගවයෙකු ප්‍රවාහනය කළ වෑන් රථයකට පොලිසියෙන් වෙඩි ප්‍රහාරයක්  (ඡායාරූප)",
       "News Content": "බණ්ඩාරගම, මාරාව ප්‍රදේශයේදී ගවයෙකු ප්‍රවාහනය කළ සුඛෝපභෝගී වෑන් රථයක් පොලිස් නිලධාරීන් විසින් නැවත්වීමට සංඥා කිරීමේදී එහි සිටි පිරිසක් විසින් එම පොලිස් නිලධාරීන්ට වෙඩි තැබීමට උත්සහකර තිබෙනවා.\nඅද (18) අලුයම මෙම සිදුවීම සිදුව ඇති අතර එහිදී පොලිසිය පෙරලා සිදුකළ වෙඩි තැබීමේදී වෑන් රථය අටුලුගම, මාරාව ප්‍රධාන මාර්ගයේ දමා සැකකරුවන් පලාගොස් තිබුණා.\nඅප වාර්තාකරු සඳහන් කළේ එහි තිබී ටී 56 වර්ගයේ ගිනි අවියක් සහ පිහියක් පොලිසිය විසින් සොයාගෙන ඇති අතර පුද්ගලයින් සිව් දෙනෙකුගේ පාවහන් හමුවී ඇති බවයි.\nවෑන් රථයේ අංකය ව්‍යාජ ලෙස වෙනස් කර තිබූ බවද එහි හිමිකරු පානදුර උතුර ප්‍රදේශයේ පදිංචිකරුවෙකු බවද මේ වනවිට අනාවරනය වී තිබෙනවා.\nඑම පුද්ගලයින් කලක් තිස්සේ ගව ජාවාරමේ නිරත වී ඇති බවයි පොලිසිය ප්‍රකාශ කළේ.\nබණ්ඩාරගම පොලිසිය විසින් සැකකරුවන් හඳුනාගෙන ඇති අතර අත්අඩංගුවට ගැනීමේ මෙහෙයුම් මේ වනවිට ක්‍රියාත්මකයි.\nඡායාරූප - බණ්ඩාරගම, බිමල් ශාමන්",
       "URL": "https://www.hirunews.lk/173815/ගවයෙකු-ප්‍රවාහනය-කළ-වෑන්-රථයකට-පොලිසියෙන්-වෙඩි-ප්‍රහාරයක්-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4266"
}