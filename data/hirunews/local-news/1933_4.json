{
       "Source": "hirunews",
       "Timestamp": "Monday, 24 May 2021 - 8:09",
       "Headline": "සෞඛ්‍ය සේවකයින්ට ප්‍රවාහන ගැටළුවක්",
       "News Content": "සෞඛ්‍ය සේවකයන්ට ප්‍රමාණවත් ප්‍රවාහන පහසුකම් ලබා දෙන්නැයි ඒකාබද්ධ සෞඛ්‍ය සේවක සංගමය රජයෙන් ඉල්ලීමක් කරනවා.\nඔවුන් පෙන්වා දෙන්නේ සෞඛ්‍ය සේවකයන් මුහුණ දෙමින් පවතින ගැටලු සම්බන්ධයෙන් අවස්ථා කිහිපයකදී බලධාරින් දැනුවත් කළත් මෙතෙක් කිසිදු විසඳුමක් ලැබී නොමැති බවයි.\nඇතැම් සෞඛ්‍ය සේවකයන්ට මුදල් ගෙවා ප්‍රවාහන පහසුකම් ලබා ගැනීමටද සිදුව ඇති බව ඒකාබද්ධ සෞඛ්‍ය සේවක සංගමයේ ප්‍රධාන ලේකම් පූජ්‍ය ටැම්පිටියේ සුගතානන්ද හිමියන් ප්‍රකාශ කළා.\nමේ අතර, දුම්රිය වෘත්තීය සමිති සන්ධානය නිවේදනයක් නිකුත් කරමින් සඳහන් කළේ කොරෝනා වසංගතය නොතකා දුම්රියෙන් වැලි ප්‍රවාහනය කිරීමේ ජාවාරමක් ක්‍රියාත්මක බවයි.\nඒ අනුව, දුම්රිය ආඥා පනත මගින් විෂය භාර අමාත්‍යවරයාට පැවරී ඇති බලය වැරදි ලෙස අර්ථකථනය කර අදාළ සමාගමට වාසි වන අයුරින් මෙම කටයුතු සිදුවන බවද ඔවුන් පෙන්වා දෙනවා.\nයාම් සහ ඒම් සඳහා සම්පූර්ණ මුදල් ලබා ගැනීම වෙනුවට අදාළ ගාස්තු සියයට 50කින් අඩු කිරීම නිසා මෙම තත්ත්වය මතුව ඇති බවයි දුම්රිය වෘත්තීය සමිති සන්ධානය පෙන්වා දෙන්නේ.\nඑමෙන්ම, මෙහිදී අදාළ ප්‍රවාහන දුම්රියේ එක් ගමන් වාරයකින් රුපියල් එක්ලක්ෂ 69,000 ක පමණ මුදලක් දෙපාර්තමේන්තුවට පාඩු වන බවද ඔවුන් සඳහන් කළා.",
       "URL": "https://www.hirunews.lk/272266/සෞඛ්‍ය-සේවකයින්ට-ප්‍රවාහන-ගැටළුවක්",
       "Category": "Local News",
       "Parent URL": "https://www.hirunews.lk/local-news.php?pageID=1933"
}