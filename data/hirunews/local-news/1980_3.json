{
       "Source": "hirunews",
       "Timestamp": "Monday, 03 May 2021 - 6:12",
       "Headline": "LTTE සංවිධානය ප්‍රවර්ධනය කළ අයෙක් අත්අඩංගුවට",
       "News Content": "අන්තර්ජාලය හරහා LTTE සංවිධානය ප්‍රවර්ධනය කළ පුද්ගලයෙකු අත්අඩංගුවට ගෙන තිබෙනවා.\nඅත්අඩංගුවට ගැනුණු සැකකරු 56 හැවිරිදි වියේ පසුවන අතර ඔහු චෙන්කලාඩි ප්‍රදේශයේ දී අත්අඩංගුවට ගත් බවයි පොලිසිය පැවසුවේ.\nසැකකරු අත්අඩංගුවට ගෙන ඔහුගේ අන්තර්ජාල ගිණුම් සහ සමාජ මාධ්‍ය ක්‍රියාකාරකම් පරික්ෂා කිරීමේ දී ඔහු ඒ හරහා එල්.ටී.ටී.ඊ. සංවිධානය ප්‍රවර්ධනය වන ආකාරයට කටයුතු කර ඇති බවට තහවුරු වී ඇති බව බවයි පොලිස් මාධ්‍ය ප්‍රකාශක නියෝජ්‍ය පොලිස්පති අජිත් රෝහණ පවසන්නේ.\nමේ පුද්ගලයා අත්අඩංගුවට ගැනීමෙන් අනතුරුව සිදුකරන ලද පරීක්ෂණ වලදී ඔහු සතුව තිබූ නවීන වර්ගයේ ජංගම දුරකථනයක් සහ ඇපල් අයි පැඩ් වර්ගයේ ටැබ් පරිගණකයක් ද පොලිස් භාරයට ගන්නට එරාවුර් පොලිසිය කටයුතු කළා.\nඔහු සම්බන්ධයෙන් සිදුකෙරෙන ඉදිරි විමර්ෂන කටයුතු සඳහා අපරාධ පරීක්ෂණ දෙපාර්තමේන්තුවේ පරිගණක අපරාධ කොට්ඨාශයේ සහයද ලබා ගැනීමට නියමිත බවයි වාර්තා වන්නේ.\nමොහුට මෙම චෝදනාවන්ට අමතරව මඩකලපුව කරදියනාරු, එරාවුර් සහ නින්දවුර් පොලිස් බල ප්‍රදේශවල සිදුකළ විවිධ ක්‍රියාකාරකම් සම්බන්ධයෙන් වන නඩු දාහතරක් විභාග වන බවයි පොලිස් මාධ්‍ය ප්‍රකාශකවරයා වැඩිදුරටත් කියා සිටියේ.\nමෙම පුද්ගලයා ත්‍රස්තවාදය වැළැක්වීමේ පනත යටතේ තවදුරටත් රඳවා තබාගෙන ප්‍රශ්න කිරීමට නියමිතයි.",
       "URL": "https://www.hirunews.lk/270242/ltte-සංවිධානය-ප්‍රවර්ධනය-කළ-අයෙක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1980"
}