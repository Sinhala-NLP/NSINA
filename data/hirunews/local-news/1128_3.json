{
       "Source": "hirunews",
       "Timestamp": "Wednesday, 01 June 2022 - 12:48",
       "Headline": "අභාවයට යන දේශීය හස්ත කර්මාන්තය",
       "News Content": "දේශීය හස්ත කර්මාන්ත සඳහා විදෙස් වෙළෙඳපොලේ හොඳ ඉල්ලුමක් පවතිනවා.\nඑහෙත් ඉන් නිසි ප්‍රථිඵලයක් අත්කර ගැනීමට බොහෝ දෙනෙකුට නොහැකි වී ඇත්තේ ඒ සඳහා නිසි වෙළෙඳපොළක් සකසා නොතිබීම හේතුවෙන්.\nමේ ප්‍රවෘත්තිය එවැනි කර්මාන්ත කරුවන් පිරිසක් පිළිබඳවයි.\nබිබිල නාගල දිග් ගම්මානයේ බොහෝ කාන්තාවන් තම දිවි සරි කර ගන්නේ ස්වයං රැකියාවක් ලෙස තල්කොළ උපයෝගීකරගෙන විවිධ නිර්මාණ කරමින්.\nමෙම නිර්මාණයන්ට අවශ්‍ය අමුද්‍රව්‍ය සපයා ගැනීමේ ගැටළු සහ නිසි වෙළෙඳපොළක් නොමැතිවීමෙන් මේ වනවිට ඔවුන්ට සිදුව ඇත්තේ තම ස්වං රැකියාව අත්හැර දැමීමටයි.\nස්වයං රැකියාවේ නියුතුවූවන් සඳහා මීට මාස 06කට පෙර ඉදිකෙරුණු නිෂ්පාදන සහ අලෙවි මධ්‍යස්ථානය ඉදිකළ දින සිට මේ වනතෙක්ම වසා දමා තිබෙනවා.\nමේ සම්බන්ධයෙන් ජාතික ශිල්ප සභාවෙන් කළ විමසීමක දී ඔවුන් පැවසුවේ නිර්මාණ කටයුතු සඳහා මෙම මධ්‍යස්ථානයට අවශ්‍ය උපකරණ ලැබී නොමැති බවයි.\nමෛ ගොඩනැගිලි අකාලයේ විනාශවීමට ඉඩහැරීම මහජන මුදල් අපතේ හැරීමක්.\nදේශීය දේ රැකගෙන සිදු කෙරෙන නිර්මාණ වඩාත් තීව්‍ර කර ගැනීමට මෙම තරුණ තරුණියන්ට රජය විසින් අවශ්‍ය දෑ ලබා දී සරිලන වෙළෙඳපොළක් සකස් කර දෙන්නේ නම්හස්ත කර්මාන්තය සංචාරකයින්ගේ ආකර්ෂණය මත මෙරටට මුදල් උපයා ගත හැකි තවත් එක් මාර්ගයක් වේවි.",
       "URL": "https://www.hirunews.lk/305880/අභාවයට-යන-දේශීය-හස්ත-කර්මාන්තය",
       "Category": "Local News",
       "Parent URL": "https://www.hirunews.lk/local-news.php?pageID=1128"
}