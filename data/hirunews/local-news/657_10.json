{
       "Source": "hirunews",
       "Timestamp": "Monday, 19 December 2022 - 11:06",
       "Headline": "ඉවත් නොවුනහොත් විනය ක්‍රියාමාර්ග ගන්නා බව බෞද්ධ හා පාලි විශ්වවිද්‍යාලයේ උපකුලපති පවසයි",
       "News Content": "විශ්වවිද්‍යාල පාලනාධිකාරිය විසින් පනවා ඇති නීතිය නිසියාකාරව පිළිනොගෙන විශ්වවිද්‍යාල භුමියෙන් ඉවත් නොවුවහොත් විනය ක්‍රියාමාර්ග ගන්නා බව බෞද්ධ හා පාලි විශ්වවිද්‍යාලයේ උපකුලපති මහෝපාධ්‍යාය මහාචාර්ය පුජ්‍ය නෙළුවේ සුමනවංශ හිමියන් ප්‍රකාශ කළා.\nනවක වද සිද්ධියක් මුල් කරගනිමින් ඇති වූ ගැටළුකාරී තත්ත්වයක් මත හෝමාගම - පිටිපන පිහිටි බෞද්ධ හා පාලි විශ්වවිද්‍යාලය පසුගිය සිකුරාදා (16) පස්වරු 4 සිට දින නියමයක් නොමැතිව වසා දැමීමට පාලනාධිකාරිය තීරණය කර තිබුණා.\nඒ අනුව පසුගිය සිකුරාදා (16) පස්වරු 4 සිට අද (19) පස්වරු 4 දක්වා කාලය තුළ සිසුන්ට එම භුමියෙන් ඉවත්වන ලෙසටයි දැනුම් දී තිබුණේ.",
       "URL": "https://www.hirunews.lk/323023/ඉවත්-නොවුනහොත්-විනය-ක්‍රියාමාර්ග-ගන්නා-බව-බෞද්ධ-හා-පාලි-විශ්වවිද්‍යාලයේ-උපකුලපති-පවසයි",
       "Category": "Local News",
       "Parent URL": "https://www.hirunews.lk/local-news.php?pageID=657"
}