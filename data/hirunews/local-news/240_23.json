{
       "Source": "hirunews",
       "Timestamp": "Saturday, 24 June 2023 - 12:33",
       "Headline": "කැනඩාවේ වෙසෙන ශ්‍රී ලාංකිකයෙකුට ඩොලර් මිලියන 35ක ලොතරැයි දිනුමක්",
       "News Content": "කැනඩාවේ ජීවත්වන ශ්‍රී ලංකාවේ ජේ ජයසිංහ නම් පුද්ගලයෙක් ලොතරැයි දිනුම් ඇදීමකින් ඩොලර් මිලියන 35ක මුදලක් හිමිකර ගැනීමට සමත්ව තිබෙනවා.\nඔන්ටාරියෝ ලොතරැයි සහ ක්‍රීඩා සංස්ථාව (OLG) විසින් ජුනි 6 දින සිදුකළ දිනුම් ඇදීමෙන් ඉහළම Lotto Max ත්‍යාගය හිමිකර ගනිමින් ඔහු මේ ජයග්‍රාහණයට හිමිකම් කියනු ලබනවා.\nටොරොන්ටෝ හි OLG හි ත්‍යාග මධ්‍යස්ථානයේ කාර්ය මණ්ඩලයට ජයසිංහ ප්‍රකාශ කළේ “මගේ අවස්ථාව ලැබෙනු ඇතැයි මම නිතරම බලාපොරොත්තු වුණා. \"මගේ දුව විශ්ව විද්‍යාලයෙන් උපාධිය ලබා හරියටම සතියකට පසුව මම මේ ත්‍යාගය දිනා ගත්තා - එය ජයග්‍රහණ දෙකක් ලෙස දැනුණා.\" යන්නයි.\nජයසිංහ සහ ඔහුගේ බිරිඳ සිය ජයහ්‍රාහණය පිළිබඳව දැනගෙන ඇත්තේ දිනුම්පත් ඇද දිනකට පසුවයි.\nමෙම ජයග්‍රාහී මුදල සිය නිවස සාදා ගැනීමටත් දරුවන්ගේ අධ්‍යාපන කටයුතු සඳහා යොදා ගන්නා බවයි ඔහු වැඩිදුරටත් ප්‍රකාශකර සිටියේ.",
       "URL": "https://www.hirunews.lk/338926/කැනඩාවේ-වෙසෙන-ශ්‍රී-ලාංකිකයෙකුට-ඩොලර්-මිලියන-35ක-ලොතරැයි-දිනුමක්",
       "Category": "Local News",
       "Parent URL": "https://www.hirunews.lk/local-news.php?pageID=240"
}