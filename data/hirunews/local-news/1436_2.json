{
       "Source": "hirunews",
       "Timestamp": "Monday, 10 January 2022 - 14:34",
       "Headline": "ඇමති ජොන්ස්ටන් ප්‍රනාන්දු ආයතන හතරක සභාපතිවරුන්ට යන්න කියයි",
       "News Content": "මහාමාර්ග අමාත්‍යාංශය යටතේ පවතින මග නැගුම හා යන්ත්‍රෝපකරණ සමාගම, මාර්ග සංවර්ධන අධිකාරිය, මගග නැගුම උපදේශන සමාගම සහ අධිවේගී මාර්ග ප්‍රවාහන සමාගම යන ආයතන වල සභාපතිවරුන්ට සහ අධ්‍යක්ෂ මණ්ඩල සාමාජිකයින්ට එම ධුරයන්ගෙන් වහාම ඉවත් වන ලෙස, ඇමති ජොන්ස්ටන් ප්‍රනාන්දු දැනුම් දී තිබෙනවා.\nමහාමාර්ග අමාත්‍ය ජොන්ස්ටන් ප්‍රනාන්දු අදාල ආයතන ප්‍රධානීන්ට මෙම දැනුම් දීම සිදු කර ඇත්තේ, පසුගිය සතියේදී යි.\nමේ සම්බන්ධයෙන් හිරු ප්‍රවෘත්ති මහාමාර්ග අමාත්‍යංශ මාධ්‍ය ඒකකයෙන් සිදු කළ විමසීමකදී එහි ප්‍රකාශකයකු කියා සිටියේ, මෙම තනතුරු මාරුව මීට පෙර සිදු කිරීමට නියමිතව තිබූ දෙයක් බවයි.\nඒ අනුව, එම අමාත්‍යංශය යටතේ පවතින මග නැගුම හා යන්ත්‍රෝපකරණ සමාගමේ සභාපති චමින්ද අතලුවගේ, මාර්ග සංවර්ධන අධිකාරියේ සභාපති චමින්ද බස්නායක, මග නැගුම උපදේශන සමාගමේ සභාපතිවරයා සහ අධිවේගී මාර්ග ප්‍රවාහන සමාගමේ සභාපති කැලුම් ජයසුමන ඇතුලු එම ආයතනවල අධ්‍යක්ෂ මණ්ඩල සාමාජිකයන් එම තම තනතුරුවලින් ඉවත්ව වීමට නියමිතයි.",
       "URL": "https://www.hirunews.lk/293560/ඇමති-ජොන්ස්ටන්-ප්‍රනාන්දු-ආයතන-හතරක-සභාපතිවරුන්ට-යන්න-කියයි",
       "Category": "Local News",
       "Parent URL": "https://www.hirunews.lk/local-news.php?pageID=1436"
}