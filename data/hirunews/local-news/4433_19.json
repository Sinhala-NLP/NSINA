{
       "Source": "hirunews",
       "Timestamp": "Friday, 07 July 2017 - 13:47",
       "Headline": "රිය අනතුරකින් ජීවිතයක් අහිමි කළ අයෙකුට වසර එක හමාරක සිර දඬුවමක්",
       "News Content": "නිට්ටඹුව උඩුගහවල්පොල ප්‍රදේශයේ සිදුවු රිය අනතුරක් සිදු කර පුද්ගලයකුගේ මරණය සිදු කිරීමේ චෝදනාවට වරදකරු වු ලොරි රථ රියදුරෙකුට මාස 18 ක බරපතල වැඩ සහිත සිර දඩුවමක් නියමකර තිබෙනවා.\nගම්පහ මහාධිකරණ විනිසුරු ප්‍රියන්ත ප්‍රනාන්දු මහතායි අද මෙම නියෝගය ලබාදුන්නේ.\n2007 අගෝස්තු 27 වනදා මෙම රිය අනතුර සිදුව තිබුනා.\nනඩු විභාගය ආරම්භයේදීම අනතුරට සම්බන්ධ ලොරි රියදුරා වරද භාර ගැනීම හේතුවෙනුයි මෙම දඩුවම නියම කෙරුනේ.\nමෙලෙස සිර දඩුවම් නියම කෙරුනේ වයස අවුරුදු 42 ක් වු පුද්ගලයකුටයි.\nඑවකට නීතිපතිවරයා විසින් විත්තිකරුට එරෙහිව ගම්පහ මහාධිකරණය හමුවේ අධි චෝදනා ගොනුකර තිබුනා.\nබීමත්ව අපරීක්ෂාකාරීව ලොරියක් ධාවනය කර මනුෂ්‍ය ඝාතනයක් සිදු කිරීම ඔහුට එරෙහි චෝදනාවයි.",
       "URL": "https://www.hirunews.lk/165318/රිය-අනතුරකින්-ජීවිතයක්-අහිමි-කළ-අයෙකුට-වසර-එක-හමාරක-සිර-දඬුවමක්",
       "Category": "Local News",
       "Parent URL": "https://www.hirunews.lk/local-news.php?pageID=4433"
}