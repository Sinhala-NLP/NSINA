{
       "Source": "hirunews",
       "Timestamp": "Monday, 09 January 2023 - 6:55",
       "Headline": "හිටපු ජනපති බොල්සනාරෝගේ ආධාරකරුවන් බ්‍රසීලයේ ජනපති මැදුර වටලයි",
       "News Content": "බ්‍රසීලයේ හිටපු නායක ජෙයිර් බොල්සනාරෝගේ ආධාරකරුවන් සිය ගණනක් ජනාධිපති මන්දිරයට, ශ්‍රේෂ්ඨාධිකරණ සංකීර්ණයට සහ කොංග්‍රස් ගොඩනැගිල්ලට කඩාවැදී ආරම්භ කළ විරෝධතා රැල්ල මේ වනවිට පාලනය කර තිබෙනවා.\nමේ සම්බන්ධයෙන් පරීක්ෂණයක් පවත්වා විරෝධතාකරුවන්ට අනිවාර්යයෙන්ම දඬුවම් ලබාදෙන බවයි වත්මන් ජනාධිපති ලූලා ද සිල්වා ප්‍රකාශ කර ඇත්තේ.\nරජයේ ගොඩනැගිලි සහ ප්‍රධාන මාවත් ඇතුළු අගනුවර ප්‍රධාන කේන්ද්‍රස්ථාන සියල්ල වසා දමන ලෙසට ජනාධිපති ලූලා ද සිල්වා මීට පෙර බලධාරීන්ට නියෝග කරනු ලැබුවා.\nබ්‍රසීල පාපන්දු කණ්ඩායමේ ඇඳුමින් සහ කොඩි රැගත් සිය ගණනක් විරෝධතාකරුවන් වීථි බැස වත්මන් ජනාධිපති ලූලා ද සිල්වාට විරෝධය පළ කළ බවයි විදෙස් මාධ්‍ය වාර්තා සඳහන් කළේ.\nමේ අතර හිටපු ජනාධිපති ජෙයිර් බොල්සනාරෝ ඇමරිකාවේ ෆ්ලොරිඩා හි රැඳී සිටිනවා.",
       "URL": "https://www.hirunews.lk/324591/හිටපු-ජනපති-බොල්සනාරෝගේ-ආධාරකරුවන්-බ්‍රසීලයේ-ජනපති-මැදුර-වටලයි",
       "Category": "Local News",
       "Parent URL": "https://www.hirunews.lk/local-news.php?pageID=614"
}