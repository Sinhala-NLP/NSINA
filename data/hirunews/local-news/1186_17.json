{
       "Source": "hirunews",
       "Timestamp": "Saturday, 07 May 2022 - 9:21",
       "Headline": "තවත් අයි.එම්.එෆ්. සාකච්ඡා වටයක් මැයි 9 ඇරඹේ (වීඩියෝ)",
       "News Content": "ශ්‍රී ලංකා බලධාරීන් සමඟ මැයි 9 වනදා සිට 23 වනදා දක්වා සාකච්ඡාවල නිරතවන බව ජාත්‍යන්තර මූල්‍ය අරමුදල ප්‍රකාශ කර තිබෙනවා.\nඒ, මූල්‍ය අරමුදලේ සහාය සම්බන්ධයෙන් ශ්‍රී ලංකාව කළ ඉල්ලීමට අදාළවයි.\nතම ප්‍රතිපත්තිවලට අනුකූලව ශ්‍රී ලංකාවට සහයවීමට කැපවී සිටින බවයි ජාත්‍යන්තර මූල්‍ය අරමුදල වැඩිදුරටත් ප්‍රකාශ කර ඇත්තේ.\nමේ අතර අප්‍රේල් මාසය අවසානය වනවිට ශ්‍රී ලංකාව ඇමරිකානු ඩොලර් මිලියන 1,827 ක නිල සංචිත වත්කම් පවත්වාගෙන ගොස් තිබෙනවා.\nඉන් විදේශ විනිමය ප්‍රමාණය ඇමරිකානු ඩොලර් මිලියන 1,618 ක් බවයි ශ්‍රී ලංකා මහ බැංකුව සඳහන් කළේ.\nඑසේම මාර්තු මාසයේ දී ඇමරිකානු ඩොලර් මිලියන 1,917 ක නිල සංචිත වත්කම් පැවති අතර, විදේශ විනිමය ප්‍රමාණය ඇමරිකානු ඩොලර් මිලියන 1,702 ක් බව ද සඳහන්.",
       "URL": "https://www.hirunews.lk/303713/තවත්-අයි-එම්-එෆ්-සාකච්ඡා-වටයක්-මැයි-9-ඇරඹේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1186"
}