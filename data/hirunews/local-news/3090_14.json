{
       "Source": "hirunews",
       "Timestamp": "Saturday, 19 October 2019 - 13:04",
       "Headline": "ජනපති ජපානයේ නිළ සංචාරයක",
       "News Content": "ජනාධිපති මෛත්‍රිපාල සිරිසේන ජපානයේ තුන් දින නිළ රාජ්‍ය සංචාරයක් සඳහා හෙට පිටත්ව යාමට නියමිතයි.\nඒ, ජපානයේ අධිරාජ්‍යයා ලෙස පත් වූ නරුහිතෝ අධිරාජ්‍යයාගේ අභිෂේක මංගල්‍යය වෙනුවෙන් සහභාගි වීමට ජපානයෙන් ලද නිළ ආරාධනයකට අනුවයි.\nඇමරිකානු ජනාධිපති ඩොනල්ඩ් ට්‍රම්ප් ඇතුළු රාජ්‍ය නායකයින් රැසක් මෙම උත්සවයට සහභාගි වනු ඇති.\nඑය ටෝකියෝ හි ඉම්පීරියල් රජ මාළිගයේදී ලබන අඟහරුවාදා පැවැත්වෙන අතර, එදින ජපාන අධිරාජ්‍යයා විසින් පිරිනමන විශේෂ රාත්‍රී භෝජන සංග්‍රහයකට ද රාජ්‍ය නායකයින් එක්වීමට නියමිතයි.",
       "URL": "https://www.hirunews.lk/226540/ජනපති-ජපානයේ-නිළ-සංචාරයක",
       "Category": "Local News",
       "Parent URL": "https://www.hirunews.lk/local-news.php?pageID=3090"
}