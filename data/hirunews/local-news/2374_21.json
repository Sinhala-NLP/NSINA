{
       "Source": "hirunews",
       "Timestamp": "Thursday, 22 October 2020 - 21:50",
       "Headline": "LPL තරඟාවලියේ තරඟ කාල සටහන ප්‍රකාශයට පත් කරයි",
       "News Content": "ලංකා ප්‍රිමිය ලීග් තරඟාවලියට අදාළ තරඟ කාල සටහන ශ්‍රී ලංකා ක්‍රිකට් ආයතනය විසින් මේ වනවිට ප්‍රකාශයට පත්කර තිබෙනවා.\nතරඟාවලිය නොවැම්බර් මස 21වැනිදා සිට දෙසැම්බර් මස 13 වැනිදා දක්වා පල්ලේකැලේදී සහ හම්බන්තොටදී පැවැත්වීමටයි සැලසුම් කර ඇත්තේ.\nතරඟාවලිය ආරම්භ කරමින් සූරියවැව ජාත්‍යන්තර ක්‍රිකට් ක්‍රීඩාංගනයේදී එකිනෙකා මුණ ගැසෙන්නේ කළම්බෝ කිංග්ස් කණ්ඩායම සහ ගෝල් ග්ලැඩියේටර්ස්  කණ්ඩායමයි.\nලංකා ප්‍රිමිය ලීග් තරඟාවලියේ අවසන් පූර්ව තරඟ දෙක දෙසැම්බර් 10 සහ 11 යන දිනවලදී මහනුවර පල්ලෙකැලේ ක්‍රීඩාංගනයේදී පැවැත්වීමට සංවිධායකයින් සැලසුම්කර තිබෙනවා.\nතරඟාවලියේ අවසන් මහා තරඟය දෙසැම්බර් 13 වනදා පැවැත්වෙන්නේ ද පල්ලෙකැලේ ජාත්‍යන්තර ක්‍රීඩාංගනයේදීයි.\nමෙවර ලංකා ප්‍රිමිය ලීග් තරඟාවලිය පුරා ක්‍රියාත්මක වන සමස්ත තරඟ සංඛ්‍යාව 23ක්.\nකළම්බෝ කිංග්ස්, දඹුල්ල හෝක්ස්, ගෝල් ග්ලැඩියේටර්ස්, ජැෆ්නා ස්ටැලියන්ස් සහ කැන්ඩි ටස්කර්ස් යන කණ්ඩායම් 05 මෙවර තරඟාවලියට එක්ව සිටිනවා.",
       "URL": "https://www.hirunews.lk/253107/lpl-තරඟාවලියේ-තරඟ-කාල-සටහන-ප්‍රකාශයට-පත්-කරයි",
       "Category": "Local News",
       "Parent URL": "https://www.hirunews.lk/local-news.php?pageID=2374"
}