{
       "Source": "hirunews",
       "Timestamp": "Friday, 15 October 2021 - 13:39",
       "Headline": "ලෝක වෙළඳපොළේ බොරතෙල් මිල වාර්තාගත ලෙස ඉහළට",
       "News Content": "ලෝක වෙළඳපොළේ බොරතෙල් මිල තවදුරටත් ඉහළ යමින් බ්‍රෙන්ට් වර්ගයේ තෙල් බැරලයක මිල අද දිනයේ ඇමරිකානු ඩොලර් 84යි ශත 84ක් ලෙස සටහන් වුණා.\nඒ අනුව සතිය තුළ තෙල් මිල 3% කින් ඉහළ ගොස් ඇති අතර, දැන් වාර්තාවන්නේ 2018 වසරේ ඔක්තෝම්බරයෙන් පසු ඉහළම තෙල් මිලයි.\nගත වූ සති හය පුරාම මෙලෙස තෙල් මිල ඉහළ යාම විශේෂත්වයක්.\nඇමරිකානු ඩබ්ලිව්.ටී.අයි. තෙල් බැරලයක මිලද අද දිනයේ ඇමරිකානු ඩොලර් 82 යි ශත පහ දක්වා ඉහළ ගියා.\nඔපෙක් සංවිධානය ඇතුළු තෙල් නිෂ්පාදන රටවල් නිෂ්පාදනය කප්පාදු කිරීම මෙලෙස තෙල් මිල ඉහළ යාමට ප්‍රධාන හේතුවක්.\nමේ අතර ගල් අඟුරු මිල වාර්තාගත ලෙස ඉහළ යාමෙන් චීනයද බලශක්ති අර්බුදයකට මුහුණදී සිටින බව වාර්තාවනවා.\nතාප විදුලිබලාගාර සඳහා යොදාගන්නා ගල් අඟුරු ටොන් එකක මිල මේ වසරේදී මේ දක්වා ඩොලර් 260 ක් දක්වා 200% කින් ඉහළ ගොස් ඇති බව සඳහන්.",
       "URL": "https://www.hirunews.lk/285072/ලෝක-වෙළඳපොළේ-බොරතෙල්-මිල-වාර්තාගත-ලෙස-ඉහළට",
       "Category": "Local News",
       "Parent URL": "https://www.hirunews.lk/local-news.php?pageID=1627"
}