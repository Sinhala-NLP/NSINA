{
       "Source": "hirunews",
       "Timestamp": "Friday, 29 September 2017 - 14:15",
       "Headline": "ජාතික ගමනාගමන කොමිෂන් සභාවේ සේවකයින් විරෝධතාවක",
       "News Content": "බස් සංගමයක නියෝජිතයන් පිරිසක් සහ ජාතික ගමනාගමන කොමිෂන් සභාවේ සේවකයන් අතර ඊයේ ඇති වූ උණුසුම්කාරි තත්ත්වය සම්බන්ධයෙන් පරීක්ෂණයක් සිදුකරන ලෙස ඉල්ලමින් ගමනාගමන කොමිසමේ සේවකයින් අද නිහඩ විරෝධතාවක නිරත වුණා.\nඑහි කොළඹ පිහිටි කාර්යාලය ඉදිරිපිට එම සේවකයින් කෑම පැයේ මෙම විරෝධතාව සංවිධාන කර තිබූ බවයි එහි සිටින හිරු වාර්තාකරු සදහන් කළේ.\nකාලසටහන් ගැටළුවක් සම්බන්ධයෙන් සාකච්ඡා කිරීමට සීමාසහිත මහනුවර - කොළඹ සුඛෝපභෝගී සේවා මගී ප්‍රවාහන සංගමයේ සාමාජිකයන් පිරිසක් ජාතික ගමනාගමන කොමිෂන් සභාවේ සභාපති එච්.හේමචන්ද්‍ර හමුවීමට ඊයේ පැමිණි අවස්ථාවේදී මෙම උණුසුම්කාරි තත්ත්වය හට ගත්තා.",
       "URL": "https://www.hirunews.lk/172147/ජාතික-ගමනාගමන-කොමිෂන්-සභාවේ-සේවකයින්-විරෝධතාවක",
       "Category": "Local News",
       "Parent URL": "https://www.hirunews.lk/local-news.php?pageID=4297"
}