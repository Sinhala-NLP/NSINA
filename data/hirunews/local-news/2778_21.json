{
       "Source": "hirunews",
       "Timestamp": "Thursday, 23 April 2020 - 9:19",
       "Headline": "ඉන්දියාවේ සිරවූ ශ්‍රී ලාංකික සිසුන් රැගෙන ඒමට ගුවන් යානයක් පිටත්ව යයි",
       "News Content": "කොරෝනා වසංගතය හේතුවෙන් ඉන්දියාවේ සිරවී සිටින ශ්‍රී ලාංකික සිසුන් 101 දෙනෙකු යළි මෙරටට රැගෙන ඒම සදහා ශ්‍රී ලංකන් ගුවන් සේවයට අයත් විශේෂ ගුවන් යානයක් අද උදෑසන එරට බලා පිටත්ව ගියා.\nඋදෑසන 6.15 ට පමණ යූ.එල්. 1145 දරණ මෙම ගුවන් යානය ඉන්දියාවේ අම්රිට්සාර් බලා පිටත්ව ගියේ ගුවන් නියමුවන් දෙදෙනා ඇතුලූ සමස්ත කාර්ය මණ්ඩලයේ සාමාජිකයන් අටදෙනෙකු සමඟයි.\nමෙම යානය පස්වරු 2.55 ට යළි කටුනායක ගුවන් තොටුපලට පැමිණීමට නියමිත බවයි කටුනායක ගුවන්තොටුපල හිරු වාර්තාකරු සඳහන් කළේ.\nමේ අතර අද අලූයම 4.45 ට ඩුබායි සිට පැමිණි ශ්‍රී ලංකන් ගුවන් සේවයට අයත් යූ.එල්. 226 දරණ යානයෙන් ශ්‍රී ලාංකිකයන් දෙදෙනෙකු කටුනායක ගුවන් තොටුපල වෙත පැමිණියා.\nපසුව ඔවුන් රැගෙන ආ ගමන් මළු විෂබීජහරණය ලක් කර නිරෝධායන කටයුතු සඳහා ශ්‍රී ලංකා ගුවන් හමුදාව වෙත භාරදී තිබෙනවා.",
       "URL": "https://www.hirunews.lk/239241/ඉන්දියාවේ-සිරවූ-ශ්‍රී-ලාංකික-සිසුන්-රැගෙන-ඒමට-ගුවන්-යානයක්-පිටත්ව-යයි",
       "Category": "Local News",
       "Parent URL": "https://www.hirunews.lk/local-news.php?pageID=2778"
}