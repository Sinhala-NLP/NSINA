{
       "Source": "hirunews",
       "Timestamp": "Sunday, 16 October 2016 - 13:16",
       "Headline": "දඹරන් පිළිමයක් ඇතුලූ කෞතුක භාණ්ඩ රැසක් මහනුවරදී අත්අඩංගුවට",
       "News Content": "ඇළහැර - හතරගල්ලෑව ප්‍රදේශයේ පූජනීය ස්ථානයකින් කැණීම් සිදුකර ලබාගත් දඹරන් බුද්ධ ප්‍රතිමාවක්, පෞරාණික ආයුධ ඇතුලූ කෞතුක භාණ්ඩ තොගයක් මහනුවර කොට්ඨාශ දුෂණ මර්ධන ඒකකය මගින් අත්අඩංගුවට ගෙන තිබෙනවා.\nඒ, මහනුවර - වත්තේගම - කොස්ගස්හන්දිය ප්‍රදේශයේ නිවසක සඟවා තිබියදියි. සොයාගත් පෞරාණික භාණ්ඩ අතර දේව ප්‍රතිමාවක්, දේවාභරණ, මුතු මැණික් තොගයක්ද තිබූ බවයි පොලීසිය සඳහන් කළේ.\nඑම භාණ්ඩ සම්බන්ධයෙන් පුරාවිද්‍යා වාර්තාවක් කැඳවීමටද කටයුතු කරන බව පොලීසිය සඳහන් කළා.\nඅදාළ කෞතුක භාණ්ඩ ගොඩගනු ලැබූ පුද්ගලයා සහ ඔහුට සහය දුන් අයෙකුද පොලිස් භාරයට ගෙන තිබෙනවා.",
       "URL": "https://www.hirunews.lk/145351/දඹරන්-පිළිමයක්-ඇතුලූ-කෞතුක-භාණ්ඩ-රැසක්-මහනුවරදී-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4835"
}