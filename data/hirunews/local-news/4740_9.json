{
       "Source": "hirunews",
       "Timestamp": "Saturday, 24 December 2016 - 10:15",
       "Headline": "ව්‍යාජ රියදුරු බලපත්‍ර 5ක් ළඟ තබාගෙන සිටි පුද්ගලයෙකු නුවරඑළියේදී අත්අඩංගුවට",
       "News Content": "ව්‍යාජ ලෙස සකස් කරන ලද රියදුරු බලපත්‍ර 5ක් ළඟ තබාගෙන සිටි පුද්ගලයෙකු නුවරඑළිය,කඳපොල ප්‍රදේශයේදී අත්අඩංගුවට ගෙන තිබෙනවා.\nපොලිස් මාධ්‍ය ප්‍රකාශක කාර්යාලය සඳහන් කළේ ඊයේ පස්වරුවේ කඳපොල පොලීසියට ලද තොරතුරක් මත අදාළ සැකකරු අත්අඩංගුවට ගෙන ඇති බවයි.\nඅදාළ පුද්ගලයා පෑලියගොඩ විශේෂ අපරාධ විමර්ශන ඒකකයට ද අවශ්‍යව සිටි අයෙකු බවට හඳුනාගෙන තිබෙනවා.\nමාගස්තොට ප්‍රදේශයේ පදිංචි 46 හැවිරිදි අදාළ සැකකරු නුවරඑළිය මහේස්ත්‍රාත්වරයා හමුවට අද ඉදිරිපත් කිරීමට නියමිතයි.",
       "URL": "https://www.hirunews.lk/150466/ව්‍යාජ-රියදුරු-බලපත්‍ර-5ක්-ළඟ-තබාගෙන-සිටි-පුද්ගලයෙකු-නුවරඑළියේදී-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4740"
}