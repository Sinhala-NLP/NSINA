{
       "Source": "hirunews",
       "Timestamp": "Thursday, 09 November 2017 - 12:45",
       "Headline": "ඉන්ධන ගොඩබෑම අරඹයි",
       "News Content": "රසායනාගාර පරීක්ෂාවෙන් පසු නෙවෙස්කා ලේඩි නෞකාවේ සිට මුතුරාජවෙලට ඉන්ධන ගොඩබෑම ආරම්භ කර තිබෙනවා.\nපෙට්‍රල් තොගයේ පරීක්ෂණ වාර්තාව ලැබීමෙන් අනතුරුව මේ වනවිට මුතුරාජවෙල බෝයාවේ සිට පෙට්‍රල් පොම්ප කිරීමේ කටයුතු ආරම්භ කර ඇති බවයි ඛනිජතෙල් නීතිගත තොග ගබඩා පර්යන්ත සමාගමේ කළමනාකාර අධ්‍යක්‍ෂ සංජීව විජේරත්න ප්‍රකාශ කළේ.\nපසුගිය මස 17 වනදා ඉන්දියන් ඔයිල් සමාගමට අයත්, ටොම් ඇෆ්රියේට් නමැති ඉන්ධන නෞකාව ප්‍රමිතියෙන් තොර බවට අනාවරණය වීමත් සමග එහි අඩංගු ඉන්ධන ලබා නොගෙන ප්‍රතික්ෂේප කිරීමට ඛනිජ තෙල් නීතිගත සංස්ථාව තීරණය කරනු ලැබුවා.\nඑමෙන්ම ඛනිජ තෙල් නීතිගත සංස්ථාව ඇනවුම් කළ පෙට්‍රල් නෞකාවක්ද මෙරටට පැමිණීම ප්‍රමාදවී තිබුණා.\nඑම තත්ත්වය තුළ පෙට්‍රල් හිඟයක් ඇතිවීමත් සමග සතිය පුරා ඉන්ධන පිරවුම්හල් අසළ දිගු පෝලිම් දක්නට ලැබුණා.\nඑවැනි පසුබිමක් තුළදීයි එක්සත් අරාබි එමීර් රාජ්‍යයේ සිට නෙවස්කා ලේඩි පෙට්‍රල් නෞකාව ඊයේ රාත්‍රියේ මෙරටට පැමිණියේ.\nඛනිජතෙල් පොදු සේවක සංගමයේ ලේකම් ඞී.ජේ. රාජකරුණා හිරු ප්‍රවෘත්ති අංශයට කියා සිටියේ තත්ත්ව පරීක්ෂණ වාර්තාවලින් අනතුරුව අද රාත්‍රිය පුරාම ඉන්ධන බෙදාහැරීම සඳහා කටයුතු සූදානම් කර ඇති බවයි.\nකෙසේ වෙතත් 7 වන දිනටත් දිවයිනේ බොහෝ ප්‍රදේශවල ඉන්ධන පිරවුම්හල් අසළ දිගු පෝලිම් දක්නට ලැබෙනවා.\nඇතැම් ඉන්ධන පිරවුම්හල්වල පෙට්‍රල් සැපයීම අත්හිටුවා ඇති බවයි හිරු වාර්තාකරුවන් ප්‍රකාශ කළේ.\nපසුගිය මස 17 වනදා ඉන්දියන් ඔයිල් සමාගමට අයත්, ටොම් ඇෆ්රියේට් නමැති ඉන්ධන නෞකාව ප්‍රමිතියෙන් තොර බවට අනාවරණය වීමත් සමග එහි අඩංගු ඉන්ධන ලබා නොගෙන ප්‍රතික්ෂේප කිරීමට ඛනිජ තෙල් නීතිගත සංස්ථාව තීරණය කරනු ලැබුවා.\nඒ අතරතුර ඛනිජ තෙල් නීතිගත සංස්ථාව මගින් ඇණවුම් කළ ඉන්ධන නෞකාවක් ද මෙරටට පැමිණීම ප්‍රමාදවීම හේතුවෙන් දින 6 ක් ඉන්ධන පිරවුම්හල් අසල පෙට්‍රල් ලබාගැනීම සඳහා දිගු පෝලිම් ඇති වුණා.",
       "URL": "https://www.hirunews.lk/175632/ඉන්ධන-ගොඩබෑම-අරඹයි",
       "Category": "Local News",
       "Parent URL": "https://www.hirunews.lk/local-news.php?pageID=4227"
}