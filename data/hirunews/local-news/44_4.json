{
       "Source": "hirunews",
       "Timestamp": "Friday, 08 September 2023 - 11:53",
       "Headline": "රණවිරුවෙක් ගිනස් වාර්තාවකට සැරසෙයි",
       "News Content": "හොරොව්පතානේ රණවිරුවෙක් පේදුරුතුඩුවේ සිට දෙවුන්දරතුඩුව දක්වා පාගමනින් ගොස් ගිනස් වාර්තාවක් තැබීමට සුදානම් වෙනවා.\nමොහු ඉන්දික සෙනරත් කීර්තිරත්න නමැති යාපනය ප්‍රදේශයේ 3 වන ශ්‍රී ලංකා සංඥා බලකායේ නිලධාරියෙක් බවයි වාර්තා වන්නේ.\nඅදාළ පුද්ගලයා ඊයේ (07) පාගමන ආරම්භ කර ඇති අතර ඔහු දින 12ක් තුළ කිලෝමීටර 578ක දුරක් ගමන් කර ගිනස් වාර්තාව අවසන් කිරීමට නියමිතයි.\nමෙම ගිනස් වාර්තාව සම්බන්ධයෙන් රණවිරු ඉන්දික සෙනරත් පැවසුවේ මෙවැනි අදහසක්,\n“ඉස්සර දවසක මේ පුංචි රටේ උතුර දකුණ යා වෙලා තිබුණා. ඒ සඳහා මාර්ගය සකස් කරලා දුන්නු ශ්‍රේෂ්ඨ පිරිසක් අද ජීවතුන් අතර නැහැ. මං මේ කටයුත්ත ආරම්භ කරන්නේ ඒ අයට කළගුණ සලකන්නයි.“",
       "URL": "https://www.hirunews.lk/347568/රණවිරුවෙක්-ගිනස්-වාර්තාවකට-සැරසෙයි",
       "Category": "Local News",
       "Parent URL": "https://www.hirunews.lk/local-news.php?pageID=44"
}