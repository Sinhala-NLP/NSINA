{
       "Source": "hirunews",
       "Timestamp": "Tuesday, 05 October 2021 - 15:49",
       "Headline": "ශ්‍රී ලංකාවට පැමිණ සිටින විදේශිකයින්ගේ වීසාවල වලංගු කාලය දීර්ඝ කෙරේ",
       "News Content": "මෙරට රැදී සිටින විදේශිකයන්ගේ සියලුම වර්ගයේ වීසා වල වලංගු කාලය ඔක්තෝම්බර් 7 වනදා සිට නොවැම්බර් 6 දක්වා තවත් දින 30 කින් දීර්ඝ කර තිබෙනවා.\nආගමන විගමන දෙපාර්තමේන්තුව නිවේදනය කළේ ඒ අනුව, 2021 මැයි 11 දින සිට නොවැම්බර් 6 දින දක්වා කාලසීමාව තුල කල් ඉකුත් වූ වලංගු වීසා සඳහා එම කාලසීමාවට අදාළ වීසා ගාස්තු පමණක් අය කරන අතර, කිසිදු දඩ මුදලක් අය නොකරන බවයි.\nනොවැම්බර් 6 වනදා දක්වා වීසා දීර්ඝ කිරීම පළාත් අතර සංචරණ සීමා පැවතීම හේතුවෙන් සිදුකළ ද මින් ඉදිරියට වීසා පොදුවේ දීර්ඝ කිරීමක් සිදුකිරීමට අදහස් නොකරන බව ද ආගමන විගමන දෙපාර්තමේන්තුව සඳහන් කළා.\nපළාත් සංචරණ සීමා පැවතිය ද වීසා දීර්ඝ කිරීම සඳහා බත්තරමුල්ල කාර්යාලයට පැමිණීමට අවසර ලැබෙන බැවින් මෙරට රැදී සිටින සියලු විදේශිකයන් නොවැම්බර් 6 වන දිනට පෙර තම වීසා දීර්ඝ කර ගත යුතුයි.",
       "URL": "https://www.hirunews.lk/284156/ශ්‍රී-ලංකාවට-පැමිණ-සිටින-විදේශිකයින්ගේ-වීසාවල-වලංගු-කාලය-දීර්ඝ-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=1648"
}