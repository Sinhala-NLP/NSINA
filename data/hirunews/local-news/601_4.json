{
       "Source": "hirunews",
       "Timestamp": "Sunday, 15 January 2023 - 11:07",
       "Headline": "වැවක පාවෙමින් තිබූ කාන්තා මළසිරුරක් සොයාගැනේ (වීඩියෝ)",
       "News Content": "දින තුනකට ඉහත දී අතුරුදන් වූ කාන්තාවකගේ මළසිරුරක් බණ්ඩාරගම - අළුත්ගම වැවේ පාවෙමින් තිබියදී සොයාගෙන තිබෙනවා.\nපොලිසිය පැවසුවේ අදාළ තැනැත්තියගේ සිරුර උදෑසන පොලිසිය විසින් සොයාගැනුණේ ප්‍රදේශවාසීන් සිදු කළ දැනුම්දීමකට අනුව බවයි.\nමෙලෙස මියගොස් ඇත්තේ බණ්ඩාරගම - වැල්මිල්ල හන්දිය මෛත්‍රී මාවතේ පදිංචිව සිටි අමිතා බාලසූරිය නමැති 60 හැවිරිදි එක්දරු මවක්.\nමෙම තැනැත්තිය කිසියම් රෝගාබාධයකින් පෙළෙන බවටත් තොරතුරු වාර්තා වනවා.\nමළසිරුර දින කිහිපයක් ජලයේ තිබීම හේතුවෙන් එහි මුහුණ සතුන් විසින් කා දමා ඇති බවත්, මේ වනවිට මෘත ශරීරය පානදුර රෝහලේ තැන්පත් කර ඇති බවත් පොලිසිය සඳහන් කළා.",
       "URL": "https://www.hirunews.lk/325078/වැවක-පාවෙමින්-තිබූ-කාන්තා-මළසිරුරක්-සොයාගැනේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=601"
}