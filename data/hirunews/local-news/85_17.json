{
       "Source": "hirunews",
       "Timestamp": "Sunday, 20 August 2023 - 11:09",
       "Headline": "සූර්යග්‍රහණයක් ළඟ එයි",
       "News Content": "ලබන ඔක්තෝම්බර් 14 වන දා සූර්යග්‍රහණයක් සිදුවීමට නියමිත බව නාසා ආයතනය පවසනවා.\nඑය උතුර, මධ්‍යම සහ දකුණු අමෙරිකාව සහ බටහිර අර්ධගෝලයේ මිලියන සංඛ්‍යාත පිරිසකට වලයාකාර සූර්යග්‍රහණයක් ලෙස දිස්වනු ඇති බවයි එම ආයතනය වාර්තා කළේ.\nඒ අනුව, අමෙරිකාවේ ඔරිගන් වෙරළේ සිට නෙවාඩා, උටා, නිව් මෙක්සිකෝව, කැලිෆෝනියා, ඉඩාහෝ, කොලරාඩෝ සහ ඇරිසෝනා හරහා ගල්ෆ් වෙරළ තීර දක්වා දර්ශනය වන අතර, මෙක්සිකෝව, බේලීස්, හොන්ඩුරාස් සහ පැනමාව හරහා මධ්‍යම අමෙරිකාවට එය දර්ශනය වනු ඇති.\nඑසේම, එය නිකරගුවාවේ සහ කොස්ටරිකාවේ වෙරළට ඔබ්බෙන් විනාඩි පහයි තත්පර 17 ක කාලයක් තුළ සම්පූර්ණයෙන්ම දිස්වනු ඇති බවයි විදෙස් වාර්තා වැඩිදුරටත් සඳහන් කළේ.",
       "URL": "https://www.hirunews.lk/345463/සූර්යග්‍රහණයක්-ළඟ-එයි",
       "Category": "Local News",
       "Parent URL": "https://www.hirunews.lk/local-news.php?pageID=85"
}