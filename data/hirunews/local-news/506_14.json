{
       "Source": "hirunews",
       "Timestamp": "Tuesday, 28 February 2023 - 19:14",
       "Headline": "ක්‍රිකට් නිලවරණයට නාමයෝජනා භාර ගැනීම අවසන්",
       "News Content": "ශ්‍රී ලංකා ක්‍රිකට් නිලවරණයේ නාමයෝජනා භාර ගැනීම අද අවසන් වුණා. ඒ අනුව සභාපති ධුරයට වත්මන් සභාපති ශම්මි සිල්වා, ජයන්ත ධර්මදාස සහ සමන්ත දොඩංවල නාමයෝජනා භාරදී තිබෙනවා.\nශ්‍රී ලංකා ක්‍රිකට් ආරංචි මාර්ග සඳහන් කළේ ලියාපදිංචි ක්‍රීඩා සමාජ 60 කට වැඩි සංඛ්‍යාවක් වත්මන් සභාපති ශම්මි සිල්වාගේ නම යෝජනා කර ඇති බවයි.\nලේකම් ධුරයට වත්මන් ලේකම් මොහාන් ද සිල්වා සමග නලීන් අපොන්සු සහ සමන්ත දොඩංවල නාමයෝජනා භාර දී තිබෙනවා.\nඋපසභාපති ධුර 2 ක් සඳහා ජයන්ත ධර්මදාස, රවීන් වික්‍රමරත්න සහ ප්‍රේමසිරි කුමාරද අද නිලවරණය ට තරග කිරීමට නාමයෝජනා භාර දී තිබෙනවා.\nසෙසු තනතුරු සඳහාද වත්මන් විධායක කමිටුවේ සාමාජිකයන්ම යළි නාමයෝජනා ලබාදී ඇති බවයි වාර්තා වන්නේ.\nමෙලෙස නාම යෝජනා කැඳ වූ ක්‍රිකට් නිලවරණය ලබන මැයි මස 20 වැනිදා පැවැත් වීමට නියමිත බව ශ්‍රී ලංකා නිවේදනයක් නිකුත් කරමින් පැවසුවා.\nඅදාල නිලවරණය සඳහා විශ්‍රාමික අභියාචනාධිකරණ විනිසුරු මාලනී ගුණරත්නගේ ප්‍රධානත්වයෙන් ත්‍රිපුද්ගල ක්‍රිකට් නිලවරණය කමිටුවක් නම් කර තිබෙනවා.",
       "URL": "https://www.hirunews.lk/328614/ක්‍රිකට්-නිලවරණයට-නාමයෝජනා-භාර-ගැනීම-අවසන්",
       "Category": "Local News",
       "Parent URL": "https://www.hirunews.lk/local-news.php?pageID=506"
}