{
       "Source": "hirunews",
       "Timestamp": "Sunday, 10 September 2023 - 17:03",
       "Headline": "මාංචු යුගලක් අත් බෑගයේ තබාගත් කාන්තාවක් අත්අඩංගුවට",
       "News Content": "ඇඹිලිපිටිය මොරකැටිය ප්‍රදේශයේ නිවසක් සෝදිසියට ලක්කිරීමේදී මාංචු ජෝඩුවක් අත් බෑගයක දමාගෙන සඟවාගෙන සිටි කාන්තාවක් අත්අඩංගුවට ගත් බව ඇඹිලිපිටිය පොලිසිය පවසනවා.\nමෙලෙස අත්අඩංගුවට ගෙන ඇත්තේ 24 හැවිරිදි එම ප්‍රදේශයේම පදිංචි කාන්තාවක්.\nමෙම කාන්තාවගේ නිවසේ මත්ද්‍රව්‍ය ඇති බවට ඇඹිලිපිටිය කොට්ඨාශ අපරාධ විමර්ශන අංශයේ නිලධාරීන්ට ලද තොරතුරකට අනුව නිලධාරීන් අද (10) අදාළ නිවස පරීක්ෂාවට ලක් කිරීමේදී මෙම මාංචු ජෝඩුව සොයාගෙන තිබෙනවා.\nමේ සම්බන්ධයෙන් අදාළ කාන්තාව අත්අඩංගුවට ගත් බවයි අප කළ විමසීමකදී පොලිසිය පැවසුවේ.",
       "URL": "https://www.hirunews.lk/347813/මාංචු-යුගලක්-අත්-බෑගයේ-තබාගත්-කාන්තාවක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=39"
}