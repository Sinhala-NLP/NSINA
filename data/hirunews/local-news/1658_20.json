{
       "Source": "hirunews",
       "Timestamp": "Thursday, 30 September 2021 - 16:09",
       "Headline": "එල්ලේ ක්‍රීඩකයෙකු ඝාතනය කිරීමේ සිද්ධියට අත්අඩංගුවට ගත් ලුතිනන් කර්නල්වරයා රිමාන්ඩ් (වීඩියෝ)",
       "News Content": "තොටළග අරුණ එල්ලේ කණ්ඩායමේ නායක අකිල සම්පත් ඝාතනය සම්බන්ධයෙන් මට්ටක්කුලිය යුධ හමුදා කඳවුරේ හිටපු අණදෙන නිලධාරි ලුතිනන් කර්නල්වරයෙකු කොළඹ උතුර කොට්ඨාශ අපරාධ විමර්ශන ඒකකය විසින් අත්අඩංගුවට ගත් ලුතිනන් කර්නල්වරයා හෙට දක්වා කොළඹ මහේස්ත්‍රාත් අධිකරණය විසින් රිමාන්ඩ් කරනු ලැබුවා.\nඒ අනුව සිද්ධිය සම්බන්ධයෙන් මේ වන විට මට්ටක්කුලිය බුද්ධි කඳවුරේ සෙබලුන් 13 දෙනෙක් සහ මියගිය එල්ලේ ක්‍රීඩකයාගේ බිරිඳ වන ග්‍රාම නිලධාරිනියද අත්අඩංගුවට ගෙන රක්ෂිත බන්ධනාගාර ගත කර සිටිනවා.\nපසුගිය අගෝස්තු මස 16 වනදා යුධ හමුදා රථයකින් මෙලෙස පැහැර ගැනුණු මිය ගිය ක්‍රිඩකයාගේ සිරුර කළු ගල් පිරවු බැගයක ගැට ගසා මෙම හමුදා සමාජිකයන් පෑලියගොඩ කළු පාලමෙන් කැළණි ගගට දමා ඇති බවයි අනාවරණය වී තිබෙන්නේ.",
       "URL": "https://www.hirunews.lk/283671/එල්ලේ-ක්‍රීඩකයෙකු-ඝාතනය-කිරීමේ-සිද්ධියට-අත්අඩංගුවට-ගත්-ලුතිනන්-කර්නල්වරයා-රිමාන්ඩ්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1658"
}