{
       "Source": "hirunews",
       "Timestamp": "Saturday, 08 April 2017 - 18:16",
       "Headline": "මැයි රැළිය වෙනුවෙන් ඒකාබද්ධ විපක්ෂයේ මෙහෙයුම් ඇරඹේ",
       "News Content": "කොළඹ ගාළු මුවදොර පිටියේ පැවැත්වෙන මැයි රැළියේ සංවිධාන කටයුතු පිළිබඳව සියලූ ආසනවල සංවිධායකයකින් දැනුවත් කිරීමේ බල මණ්ඩල රැස්වීම් අද (08) සහ හෙට (09) දිනයේ පැවැත්වෙන බව ඒකාබද්ධ විපක්ෂය පවසනවා.\nඒ අනුව එක් දිස්ත්‍රික්කයකට මන්ත්‍රීවරුන් දෙදෙනෙකු බැගින් මෙම දැනුවත් කිරීම් සඳහා යොදවා ඇති බවයි පාර්ලිමේන්තු මන්ත්‍රී රංජිත් සොයිසා හිරු ප්‍රවෘත්ති අංශය කළ විමසීමකදී කියා සිටියේ.\nමේ අතර, කළුතර අද පැවති රැස්වීමකදී පාර්ලිමේන්තු මන්ත්‍රී කුමාර වෙල්ගම ද ඒකාබද්ධ විපක්ෂයේ මැයි රැළිය සම්බන්ධයෙන් අදහස් පළ කරමින් කියා සිටියේ රැලියට එක්වන ජනතාව මගින් මැතිවරණයකදී ආණ්ඩුව පරාජය කිරීමේ පණිවුඩය ලබාදෙන බවයි.",
       "URL": "https://www.hirunews.lk/158800/මැයි-රැළිය-වෙනුවෙන්-ඒකාබද්ධ-විපක්ෂයේ-මෙහෙයුම්-ඇරඹේ",
       "Category": "Local News",
       "Parent URL": "https://www.hirunews.lk/local-news.php?pageID=4572"
}