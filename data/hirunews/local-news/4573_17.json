{
       "Source": "hirunews",
       "Timestamp": "Friday, 07 April 2017 - 20:20",
       "Headline": "උත්සව සමයේ අත්‍යවශ්‍ය භාණ්ඩ සහ ආහාර අතිරික්තයක් පවතින බව ඇමති රවී කියයි",
       "News Content": "උත්සව සමයේ අත්‍යවශ්‍ය භාණ්ඩ සහ ආහාර ද්‍රව්‍ය හිඟයක් ඇති බවට ඇතැමුන් චෝදනා නැඟුවද ආහාර අතිරික්තයක් පවතින බව මුදල් අමාත්‍ය රවී කරුණානායක පවසනවා.\nඅද පෙරවරුවේ කොළඹ පිටකොටුව ප්‍රදේශයේ වෙළෙඳසැල් පරික්ෂාවකට එක්වෙමින් අමාත්‍යවරයා මේ බව සඳහන් කළා.\nඑළැඹෙන සිංහල හා හින්දු අලුත් අවුරුදු සමය වෙනුවෙන් අත්‍යවශ්‍ය භාණ්ඩවල සහ ආහාර ද්‍රව්‍යවල වෙළෙඳපොළ මිල ගණන් සොයා බැලීම සඳහා මුදල් අමාත්‍යවරයා ඇතුළු පිරිසක් අද පෙරවරු කොළඹ පිටකොටුවට පැමිණියා.\nපිටකොටුව පස්වෙනි හරස් විදියේ පිහිටි තොග වෙළෙඳසැල් වෙත පැමිණි අමත්‍යවරයා ඇතුළු පිරිස මිල ගණන් පරික්ෂා කළා.",
       "URL": "https://www.hirunews.lk/158736/උත්සව-සමයේ-අත්‍යවශ්‍ය-භාණ්ඩ-සහ-ආහාර-අතිරික්තයක්-පවතින-බව-ඇමති-රවී-කියයි",
       "Category": "Local News",
       "Parent URL": "https://www.hirunews.lk/local-news.php?pageID=4573"
}