{
       "Source": "hirunews",
       "Timestamp": "Tuesday, 29 March 2016 - 11:46",
       "Headline": "ලංකාවේ පාස්පෝට් එකෙන් වීසා නැතුව රටවල් 47කට",
       "News Content": "ලොවපුරා භාවිතාවන ගමන් බලපත්‍ර ඇසුරින් Passport Index විසින් සකස් කෙරෙන නවතම ගමන් බලපත්‍ර ශ්‍රේණිගත කිරීමට අනුව පළමු තැනට එක්සත් රාජධානිය හා ඇමරිකා එක්සත් ජනපදය පත්ව තිබෙනවා.\nඊට අනුව එම රටවල් දෙකෙහි ගමන් බලපත්‍ර හිමියන්ට පූර්ව වීසා ලබාගැනීමකින් තොරව රටවල් 147 කට ඇතුළත් වීමට හැකියාව  ඇතැයි සදහන්.\nයම් රටක ගමන් බලපත්‍රධාරියෙකුට වීසා ලබා ගැනීමකින් තොරව රටවල් කොපමණ ප්‍රමාණයකට ඇතුල් විය හැකි ද යන්න අනුව මෙම ශ්‍රේණිගත කිරීම සිදු කර තිබෙනවා.\nමෙහි දෙවන ස්ථානයට පත්ව ඇත්තේ රටවල් 145 ක් සඳහා ප්‍රවේශය සහිත දකුණු කොරියාවල ජර්මනිය හා ප්‍රංශයයි.\nරටවල් 144 කට ප්‍රවේශය ඇති ඉතාලි හා ස්වීඩන් ගමන් බලපත්‍ර සඳහා මෙම වර්ගීකරණයේ තෙවන තැන හිමිව තිබේ.\nමෙම වර්ගීකරණයේ 70 වන ස්ථානය ශ්‍රී ලංකාවට හිමිව තිබේ.\nඊට අනුව ශ්‍රී ලංකා ගමන් බලපත්‍රධාරීන්ට රටවල් 47 ක් සඳහා පහසුවෙන් ප්‍රවේශ වීමට හැකි බව සඳහන් වේ.\nමීට පෙර වර්ගීකරණය අනුව නිශ්චිතවම ශ්‍රී ලංකාවට ප්‍රවේශය තිබුණේ රටවල් 39 කට පමණි.\nමියන්මාර්ල සොලමන් දූපත්ල පලස්තීනයල සාඕ ටොම් හා ප්‍රින්සිප් සහ දකුණු සුඩාන ගමන් බලපත්‍ර සඳහා මෙම වර්ගීකරණයේ අවසාන තැන හිමිව තිබේ.\nඅදාළ වාර්තාවට අනුව ඉහත ගමන් බලපත්‍ර හිමියන්ට පූර්ව වීසා ලබා ගැනීමකින් තොරව ප්‍රවේශ විය හැකි රටවල් ගණන 28 කි.",
       "URL": "https://www.hirunews.lk/129631/ලංකාවේ-පාස්පෝට්-එකෙන්-වීසා-නැතුව-රටවල්-47කට",
       "Category": "Local News",
       "Parent URL": "https://www.hirunews.lk/local-news.php?pageID=5111"
}