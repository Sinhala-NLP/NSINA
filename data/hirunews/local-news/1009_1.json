{
       "Source": "hirunews",
       "Timestamp": "Tuesday, 19 July 2022 - 13:06",
       "Headline": "යුරියා පොහොර මෙට්‍රික් ටොන් 3000ක් ගොවිජන සේවා මධ්‍යස්ථාන වෙත (වීඩියෝ)",
       "News Content": "ඉන්දීය ණය යෝජනා ක්‍රමය යටතේ මෙරට ලැබුණු යුරියා පොහොර මෙටි්‍රක් ටොන් 3000ක් මේ වන විට දිවයින පුරා පිහිටි ගොවිජන සේවා මධ්‍යස්ථාන වෙත බෙදාහැර ඇති බව කෘෂීකර්ම අමාත්‍යාංශය ප්‍රකාශ කළා.\nයුරියා මෙටි්‍රක් ටොන් 65,000ක් ඉන්දියාවෙන් මෙරටට ලැබුණු අතර ඉන් පළමු තොගය වන මෙටි්‍රක් ටොන් 44,000ක් බෙදැහැරිම් සිදු කරන්නේ රජයට අයත් ලංකා පොහොර සහ කොමර්ෂල් පොහොර සමාගම් විසින්.\nයුරියා මෙටි්‍රක් ටොන් 21,000ක් රැගත් තවත් නෞකාවක් ඉදිරි දෙසතිය තුළ මෙරටට ලගා වීමට නියමිත බව කෘෂි කර්ම අමාත්‍යාංශය කියා සිටියා.\nමහ කන්නයේ වගා කටයුතු ආරම්භයේ දී එම පොහොර ගොවීන්ට ලබාදීමට යි මේ වන විට සැලසුම් කර ඇත්තේ.\nකෙසේ වෙතත්, ඇතැම් ගොවීන් චෝදනා කළේ, ඉන්ධන ගැටලුව මුල් කරගනිමින් පොහොර බෙදා හැරීම මන්දගාමිව සිදුවන බවයි.\nඑමෙන්ම ඉන්ධන අර්බුදය හේතුවෙන් මේ වන විට දිවයිනේ ප්‍රදේශ රැසක යල කන්නයේ වී අස්වනු නෙලීම සදහා බාධා එලල් වී තිබෙනවා.\nහිරු ප්‍රදේශීය වාර්තාකරුවන් සඳහන් කළේ, ඩීසල් නොමැති වීම නිසා යන්ත්‍ර සූත්‍ර භාවිතයෙන් තොරව ගොවීන් අතින් ගොයම් කැපීම ආරම්භ කර ඇති බවයි.",
       "URL": "https://www.hirunews.lk/310387/යුරියා-පොහොර-මෙට්‍රික්-ටොන්-3000ක්-ගොවිජන-සේවා-මධ්‍යස්ථාන-වෙත-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1009"
}