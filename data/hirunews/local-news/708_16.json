{
       "Source": "hirunews",
       "Timestamp": "Friday, 25 November 2022 - 20:56",
       "Headline": "OneLove වෙනුවට එංගලන්ත පාපන්දු නායක හැරීගේ අත ගත් අමුත්තා",
       "News Content": "2022 FIFA ලෝක කුසලානය අතරතුර දී එංගලන්ත පාපන්දු කණ්ඩායමේ නායක හැරී කේන්ගේ අත් ඔරලෝසුවක් සම්බන්ධයෙන් විදෙස් මාධ්‍ය වාර්තා කර තිබෙනවා.\nඒ කේන්ගේ අතෙහි ලොව මිලෙන් අධික RAINBOW ROLEX වර්ගයේ අත් ඔරලෝසුවක් පැළඳ සිටිනු කැමරාවට හසුවීම‍යි.\nක්‍රීඩකයෙකු සිය අතෙහි ඔරලෝසුවක් පැළැඳීමෙ විදෙස් මාධ්‍ය තුළ පවා කතාබහක් ඇති කරවන ආකාරයේ පුවතක් වී ඇත්තේ, මෙම තරගාවලියට එක්ව සිටින එංගලන්ත පාපන්දු ක්‍රීඩකයින් මීට පෙර සිය අත්වල පැළඳ සිටියේ OneLove ආම්බෑන්ඩ් ලෙස සටහන් කළ පටියක් වීමෙනි.\nපාපන්දු ලෝක කුසලානයට පෙර සූදානමේ දී කටාර් දේශය සරණගාතයින් සහ සංක්‍රමණිකයින් හට අමානුෂික අන්දමින් සැලකීමට එරෙහි වෙමිනුයි එංගලන්ත කණ්ඩායම ඇතුළු බොහෝ පාපන්දු කණ්ඩායම් මෙම OneLove පළදනාව පැළැඳ සිටියේ.\nනමුත් එය පසුගියදා තහනම් කිරීමත් සමග එංගලන්ත නායකය හැරී කේන් සිය පළඳනාව ඉවත් කර, ඒ වෙනුවට මිලෙන් අධික සිය අත් ඔ‍රලෝසුව පැළඳ සිටීම සුවිශේෂියි.\nමෙම RAINBOW ROLEX වර්ගයේ අත් ඔරලෝසුවක වෙළෙඳපොළ වටිනාකම පවුම් 520,000ක් පමණ වන බව ද විදෙස් මාධ්‍ය වාර්තා කරනවා.\nඑංගලන්ත කණ්ඩායම ඉරාන කණ්ඩායමට එරෙහිව පැවති පළමු තරගය ද ජයග්‍රහණය කළ පසුව කේන්ගේ අතෙහි මෙම ඔරලෝසුව දක්නට ලැබුණු බවක් ඇතැම් විදෙස් මාධ්‍ය උපුටනයන් පෙන්වා දෙනවා.",
       "URL": "https://www.hirunews.lk/321284/onelove-වෙනුවට-එංගලන්ත-පාපන්දු-නායක-හැරීගේ-අත-ගත්-අමුත්තා",
       "Category": "Local News",
       "Parent URL": "https://www.hirunews.lk/local-news.php?pageID=708"
}