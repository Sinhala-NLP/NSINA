{
       "Source": "hirunews",
       "Timestamp": "Sunday, 17 April 2016 - 13:10",
       "Headline": "තිරික්කල හිමියන්ගෙන් මැසිවිල්ලක්",
       "News Content": "මෙවර අවුරුදු උත්සව සඳහා තිරික්කල  ධාවන තරඟ තහනම් කිරිම හේතුවෙන් තමන්ට අසාධාරණයක් සිදුවී ඇති බව තිරික්කල හිමියන් පවසනවා.\nවසරකට වරක් පැවැත්වෙන මෙම තරඟ සඳහා ගවයින් රැක බලාගැනීමට තමන්ට අධික වියදමක් වැයවෙන බවයි ඔවුන් හිරු ප්‍රවෘත්ති අංශයට සඳහන් කළේ.\nමේ සඳහා නීති සකස් කර මෙම ක්‍රීඩාව  අඛණ්ඩව පවත්වා ගැනීමට කටයුතු සළසන ලෙසට ඔවුන්  රජයෙන් ඉල්ලීමක් කරනවා.\nමෙවර අවුරුදු උත්සවවලදී සත්ව හිංසනය සිදුවන ක්‍රීඩා පැවැත්වීම තහනම් කරමින් පොලිස් ස්ථානවලට චක්‍රලේඛයක් නිකුත් කර තිබුණා.\nඒ සත්ව හිංසනය වැළැක්වීමේ පනත යටතේයි.\nඑමඟින් අවුරුදු උත්සවවලට සතුන් යොදාගන්නා සහ අදාළ උත්සව සංවිධාන කරන පුද්ගලයින් නීතිය හමුවට ඉදිරිපත් කළ හැකිවනවා.\nසතුන් වද හිංසාවලට ලක්වන බවට සත්ව හිංසනයට එරෙහි සංවිධාන කළ ඉල්ලීම් සැළකිල්ලට ගනිමින් මෙම චක්‍රලේඛය නිකුත්කර තිබූ අතර මෙමඟින් අලි ඇතුන් ද අවුරුදු ක්‍රීඩාවලට යොදාගැනීම තහනම් කර තිබෙනවා.",
       "URL": "https://www.hirunews.lk/131038/තිරික්කල-හිමියන්ගෙන්-මැසිවිල්ලක්",
       "Category": "Local News",
       "Parent URL": "https://www.hirunews.lk/local-news.php?pageID=5085"
}