{
       "Source": "hirunews",
       "Timestamp": "Tuesday, 06 August 2019 - 15:58",
       "Headline": "ධීවර සහ නාවික ප්‍රජාවට සිහි කැඳවීමක්",
       "News Content": "හෙට සිට ඉදිරි දින කිහිපයේදී දිවයිනේ නිරිතදිග කොටසේ වැසි තත්ත්වයේ වැඩිවීමක් බලාපොරොත්තු වන බව කාලගුණ විද්‍යා දෙපාර්තමේන්තුව පවසනවා.\nඒ අනුව බස්නාහිර, මධ්‍යම, වයඹ සහ සබරගමුව පළාත්වල මෙන්ම ගාල්ල සහ මාතර දිස්ත්‍රික්කවල මිලිමීටර 75 ඉක්මවූ තද වැසි ඇතිවිය හැකි බවයි එම දෙපාර්තමේන්තුව සඳහන් කළේ.\nඑමෙන්ම ඉදිරි පැය 24 තුළ උතුරු සහ මධ්‍යම බෙංගාල බොක්ක මුහුදු ප්‍රදේශ, උතුරු සහ මධ්‍යම අරාබි මුහුදු ප්‍රදේශවල සුළඟේ වේගය පැයට කිලෝමීටර 70 ත් 80 ත් දක්වා ඉහළ යා හැකියි.\nඑම නිසා උතුර සහ මධ්‍යම බෙංගාල බොක්ක මුහුදු ප්‍රදේශවල ලබන සිකුරාදා දක්වාත්, උතුර සහ මධ්‍යම අරාබි මුහුදු ප්‍රදේශවල ලබන ඉරිදා දක්වා ධීවර සහ නාවික කටයුතුවල යෙදීම අනතුරුදායක බවයි එම දෙපාර්තමේන්තුව වැඩිදුරටත් සඳහන් කළේ.",
       "URL": "https://www.hirunews.lk/221661/ධීවර-සහ-නාවික-ප්‍රජාවට-සිහි-කැඳවීමක්",
       "Category": "Local News",
       "Parent URL": "https://www.hirunews.lk/local-news.php?pageID=3213"
}