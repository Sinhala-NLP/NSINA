{
       "Source": "hirunews",
       "Timestamp": "Friday, 18 August 2023 - 12:50",
       "Headline": "වවුනියාව විශ්වවිද්‍යාලයේ උපකුලපතිට පහර දුන් පිරිසක් අත්අඩංගුවට",
       "News Content": "වවුනියාව විශ්වවිද්‍යාලයේ උපකුලපති මංගලේස්වරන්ම්ට පහර දුන් පිරිසක් අත්අඩංගුවට ගැනීම සදහා වවුනියාව පූවරසන්කුලම පොලිසිය පරීක්ෂණයක් ආරම්භ කර තිබෙනවා.\nමෙම විශ්වවිද්‍යාල ක්‍රීඩාංගණයේ පැවති එල්ලේ තරගවලට සහභාගි වූ සිසුන් දෙදෙනෙකු එම තරගාවලියෙන් පසුව ක්‍රීඩා කිරීමට වැටෙන් පැන ගිය අවස්ථාවේදී ක්‍රීඩාංගණය අසල පිහිටි වතුර වළකට ඇද වැටී මිය යාමෙන් පසුව කෝපයට පත් පිරිසක් වවුනියාව විශ්වවිද්‍යාලයේ උපකුලපතිවරයාට පහර දී තිබෙන බව වාර්තා වෙනවා.\nඑම ස්ථානයේ සිටි මාධ්‍යවේදීන් හා පොලිසිය උපකුලපතිවරයාව බේරාගෙන ඔහුගේ නිල නිවාසය වෙත කැදවා ගෙන ගිය බව පොලිසිය පවසනවා.\nඋපකුලපතිවරයා ලබා දුන් ප්‍රකාශයක් මත පරීක්ෂණ පවත්වන වවුනියාව පූවරසන්කුලම පොලිසිය උපකුලපතිවරයාට පහර දිමේ සිද්ධියට සම්බන්ධ සැකකරුවන් අත්අඩංගුවට ගැනීමට පරීක්ෂණ අරඹා තිබෙනවා.",
       "URL": "https://www.hirunews.lk/345264/වවුනියාව-විශ්වවිද්‍යාලයේ-උපකුලපතිට-පහර-දුන්-පිරිසක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=89"
}