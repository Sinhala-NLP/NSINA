{
       "Source": "hirunews",
       "Timestamp": "Tuesday, 19 September 2023 - 22:25",
       "Headline": "බිරිඳ හැරගිය නිසා දරුවන් දෙදෙනා සමඟ වස පානය කළ පියෙක්",
       "News Content": "තම දරුවන් දෙදෙනාට වස පොවමින් තමන්ද වස පානය කළ පුද්ගලයෙකු පිළිබඳව තොරතුරු වාර්තා වෙනවා.\nඒ පූඩළුඔය හැරෝවත්ත ප්‍රදේශයෙන්.\nඔහු තම 11, 8 යන වයස්වල පසුවන දරු දෙදෙනාට කෑම වලට වස දමා ඔහුද වස පානය කිරීම හේතුවෙන් තිදෙනාම අසාධ්‍ය තත්වයෙත්වයෙන් ගම්පොළ රෝහලට ඇතුළත් කළ බවයි පොලීසිය සඳහන් කර සිටියේ.\nසැකකරුගේ බිරිඳ ඔහුට නොදන්වා රැකියාවක් සඳහා කොළඹ ප්‍රදේශයට පිටව යාම හේතුවෙන්, සිත් තැවුලට පත් සැකකරු මෙලෙස දරුවන්ට වස දී තමාත් වස පානය කර ඇති බව විමර්ශනයේදී අනාවරණය වී ඇත්තේ.\nසිද්ධියෙන් සැකකරු සහ ඔහුගේ දරු දෙදෙනා තවදුරටත් රෝහලේ ප්‍රතිකාර ලබමින් පසු වන අතර පූඩළුඔය පොලීසිය සිද්ධිය සම්බන්ධයෙන් පරීක්ෂණ පවත්වනු ලබනවා.",
       "URL": "https://www.hirunews.lk/348807/බිරිඳ-හැරගිය-නිසා-දරුවන්-දෙදෙනා-සමඟ-වස-පානය-කළ-පියෙක්",
       "Category": "Local News",
       "Parent URL": "https://www.hirunews.lk/local-news.php?pageID=19"
}