{
       "Source": "hirunews",
       "Timestamp": "Wednesday, 18 January 2017 - 16:05",
       "Headline": "අයවැයෙන් යෝජිත කල්බදු රෙගුලාසි දැන් ක්‍රියාත්මකයි",
       "News Content": "අයවැයෙන් යෝජිත නව කල්බදු රෙගුලාසි මේ වනවිට ක්‍රියාත්මක බව මුදල් අමාත්‍යාංශය ප්‍රකාශ කළා.\nසංචාරක සහ ප්‍රවාහන ක්‍ෂේත්‍රයට සියයට සියයක කල්බදු පහසුකම් ලබාගැනීමේ අවස්ථාව අයවැයෙන් හිමිවුණා.\nඑහිදී මෝටර් රථ සහ වෑන් රථ සඳහා සියයට 50 ක්ද, ලොරි සහ බරවාහන සඳහා සියයට 90 ක්ද යෝජනා කෙරුණු අතර, පසුගිය සඳුදා එම රෙගුලාසි ක්‍රියාත්මක කිරීමට අදාළ උපදෙස් වානිජ බැංකු සහ කල්බදු සමාගම් වෙත ලැබී තිබෙනවා.\nමේ අතර මුදල් අමාත්‍යාංශය නිවේදනය කළේ අයවැය යෝජනා ක්‍රියාත්මක කිරීමට අවශ්‍ය පියවර ගන්නා ලෙස මහා භාණ්ඩාගාර ලේකම්වරයා විසින් සියලූ රේඛීය අමාත්‍යාංශ ලේකම්වරුන්ට මේ වනවිට දැනුම්දී ඇති බවයි.",
       "URL": "https://www.hirunews.lk/152351/අයවැයෙන්-යෝජිත-කල්බදු-රෙගුලාසි-දැන්-ක්‍රියාත්මකයි",
       "Category": "Local News",
       "Parent URL": "https://www.hirunews.lk/local-news.php?pageID=4704"
}