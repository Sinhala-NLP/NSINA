{
       "Source": "hirunews",
       "Timestamp": "Monday, 13 February 2023 - 15:53",
       "Headline": "අම්පිටියේ සුමනරතන නාහිමියන් වැඩවසන විහාරස්ථානයට වෙඩි ප්‍රහාරයක් (වීඩියෝ)",
       "News Content": "මඩකළපුව ශ්‍රී මංගලාරාම විහාරයේ විහාරාධිපති පූජ්‍ය අම්පිටියේ සුමනරතන නාහිමියන් වැඩවසන විහාරස්ථානයට වෙඩි ප්‍රහාරයක් එල්ල වීම සම්බන්ධයෙන් පොලිසිය විමර්ශනයක් ආරම්භ වී තිබෙනවා.\nයතුරුපැදියකින් පැමිණි නාදුනන තුවක්කුකරුවෙකු විසින් අද (13) අලුයම මෙම වෙඩි ප්‍රහාරය එල්ල කර ඇති බවයි පොලිසිය සඳහන් කළේ.\nවෙඩි ප්‍රහාරය එල්ලවන අවස්ථාවේ දී උන්වහන්සේ විහාරස්ථානයේ වැඩවිසූ බවයි පොලිසිය සඳහන් කළේ.\nකෙසේවෙතත් මෙම වෙඩි පහරින් සුමනරතන නා හිමියන්ට කිසිදු අනතුරක් සිදුව නැහැ.\nතමන්ට මීට දින කිහිපයකට ඉහත සිට නන්නාඳුනන දූරකථන ඇමතුම් මරණ තර්ජනය කරමින් පැමිණි බවත් උන්වහන්සේ පොලිසියට පවසා තිබෙනවා.\nසිද්ධිය සම්බන්ධයෙන් පොලිස් විමර්ශන ක්‍රියාත්මකයි.",
       "URL": "https://www.hirunews.lk/327325/අම්පිටියේ-සුමනරතන-නාහිමියන්-වැඩවසන-විහාරස්ථානයට-වෙඩි-ප්‍රහාරයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=539"
}