{
       "Source": "hirunews",
       "Timestamp": "Tuesday, 30 March 2021 - 10:49",
       "Headline": "පියා පැදවූ  මෝටර් රථය ඇළකට පෙරලී අට හැවිරිදි දැරියක් ජීවිතක්ෂයට",
       "News Content": "රාජාංගනය ප්‍රදේශයේදී මෝටර් රථයක් ඇළකට පෙරලීමෙන් අද (30) අලුයම සිදුවූ අනතුරකින් අට හැවිරිදි දැරියක් ජීවිතක්ෂයට පත්ව තිබෙනවා.\nඑකම පවුලේ පිරිසක් ගමන්ගත් මෝටර් රථයක් මෙලෙස අනතුරට ලක්ව ඇති අතර එම අවස්ථාවේ එහි පස්දෙනෙකු සිට ඇති බවයි රාජාංගනය පොලීසිය සඳහන් කළේ.\nඅනතුරෙන් මියගොස් ඇත්තේ එම පවුලේ බාල දියණියයි.\nඑම පවුලේ  මව, පියා සහ දියණියන් තිදෙනා බෙලිඅත්ත ප්‍රදේශයේ පදිංචි හිතවතෙකුගේ නිවසකට ගොස් නැවත රාජාංගනය, අඩම්පනේ පිහිටි සිය නිවස කරා පැමිණෙමින් සිටින අවස්ථවේ ඔවුන් මෙම අනතුරට මුහුණ පා ඇති බවයි වර්තා වන්නේ.\nරියදුරුට නින්ද යාම හේතුවෙන් මෙම අනතුර සිදුව ඇති බවයි පොලිසිය වැඩිදුරටත් සඳහන් කළේ.",
       "URL": "https://www.hirunews.lk/266980/පියා-පැදවූ-මෝටර්-රථය-ඇළකට-පෙරලී-අට-හැවිරිදි-දැරියක්-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=2053"
}