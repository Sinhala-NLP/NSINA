{
       "Source": "hirunews",
       "Timestamp": "Saturday, 17 December 2022 - 20:15",
       "Headline": "උත්සව සමයේ සහල් මිල ඉහළ යා හැකියි! - මෝල් හිමියන්",
       "News Content": "විදේශ රටවලින් සහල් ආනයනය නතර කිරීමට රජය ගෙන ඇති තීරණයත් සමග උත්සව සමයේදී සහල් මිලෙහි ඉහළ යාමක් සිදුවිය හැකි බව ශ්‍රී ලංකා සුළු හා මධ්‍ය පරිමාණ වී මෝල් හිමියන්ගේ සංගමය පවසනවා.\nඑම සංගමයේ සභාපති යූ.කේ.සේමසිංහ ඊයේ පැවති මාධ්‍ය හමුවකදී කියා සිටියේ දැනටමත් වී කිලෝවක මිල රුපියල් 115 දක්වා ඉහළ ගොස් ඇති බවයි.\nමෙම තත්ත්වය හමුවේ සහල් ආනයනය නතර කිරීමේ වාසිය ගොවීන්ට හෝ පාරිභෝගික ජනතාවට නොලැබෙන බවයි ශ්‍රී ලංකා සුළු හා මධ්‍ය පරිමාණ වී මෝල් හිමියන්ගේ සංගමයේ සභාපති යූ.කේ.සේමසිංහ එහිදී සඳහන් කළේ.",
       "URL": "https://www.hirunews.lk/322924/උත්සව-සමයේ-සහල්-මිල-ඉහළ-යා-හැකියි-මෝල්-හිමියන්",
       "Category": "Local News",
       "Parent URL": "https://www.hirunews.lk/local-news.php?pageID=660"
}