{
       "Source": "hirunews",
       "Timestamp": "Monday, 19 June 2023 - 16:17",
       "Headline": "විදුහල්පතිවරයෙකුට පහරදුන් සිසුවෙකුගේ පියෙක් අත්අඩංගුවට",
       "News Content": "අම්බලන්ගොඩ ප්‍රදේශයේ පාසලක විදුහල්පතිවරයෙකුට පහරදුන් සිසුවෙකුගේ පියෙකු පොලිසිය අත්අඩංගුවට ගෙන තිබෙනවා.\nඊයේ දිනයේදී විදුහල්පතිවරයා සිය නිල කාමරයේ රැඳී සිටියදී ඔහු පැමිණ බැන වැදී තමාට පහරදුන් බවටයි පොලිසියට පැමිණිලි කර ඇත්තේ.\nක්‍රීඩාව මුල්කරගනිමින් ඇති වූ ආරවුලක් නිසා පාසලේ ගුරුවරයෙකු විසින් ඔහුගේ පුත්‍රයාට පහරදීම සිදුකර තිබෙනවා.\nපහරකෑමට ලක්වූ මෙම සිසුවා බලපිටිය මූලික රෝහලේ ප්‍රතිකාර ලබන අතර ඒ පිළිබඳව සොයා බැලීම සඳහා විදුහල්පතිවරයා හමුවීමට ගිය අවස්ථාවේ සිදුවූ බහින්බස් වීමකින් අනතුරුවයි සිසුවාගේ පියා විසින් මෙම පහරදීම සිදුකර ඇත්තේ.",
       "URL": "https://www.hirunews.lk/338404/විදුහල්පතිවරයෙකුට-පහරදුන්-සිසුවෙකුගේ-පියෙක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=255"
}