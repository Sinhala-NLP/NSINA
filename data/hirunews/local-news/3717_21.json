{
       "Source": "hirunews",
       "Timestamp": "Wednesday, 03 October 2018 - 14:33",
       "Headline": "රිය අනතුරකින් පොලිස් සැරයන්වරයෙකු මරුට",
       "News Content": "නාච්චදූව - ශ්‍රාවස්තිපුර ප්‍රධාන මාර්ගයේ හිදෝගම - කිරිමැටියාව ප්‍රදේශයේ අද උදෑසන සිදුවූ රිය අනතුරකින් පොලිස් සැරයන්වරයෙකු ජීවිතක්ෂයට පත්වුණා.\nරාජකාරියට යමින් සිටි යතුරුපැදිය ලොරි රථයක ගැටීමෙන් මෙලෙස ජීවිතක්ෂයට පත්වුණේ හිඳෝගම - පහළතුරුවිල ප්‍රදේශයේ පදිංචි 52 හැවිරිදි එක්දරු පියෙක්.\nමියගිය සැරයන්වරයා අනුරාධපුර මූලස්ථාන පොලීසියට අනුයුක්තව උතුරුමැද නියෝජ්‍ය පොලිස්පතිවරයා යටතේ ක්‍රියාත්මක විශේෂ මෙහෙයුම් ඒකකයේ සේවය කර තිබෙනවා.\nඅපරීක්ෂාකාරි ලෙස රිය ධාවනය කිරීමේ චෝදනාව මත ලොරි රථයේ රියදුරු අත්අඩංගුවට ගෙන ඇති අතර ඔහු අනුරාධපුර මහේස්ත්‍රාත් අධිකරණය වෙත ඉදිරිපත් කිරීමට නියමිතයි.",
       "URL": "https://www.hirunews.lk/201315/රිය-අනතුරකින්-පොලිස්-සැරයන්වරයෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=3717"
}