{
       "Source": "hirunews",
       "Timestamp": "Tuesday, 28 June 2016 - 14:43",
       "Headline": "නාලක හිමියන්ගේ ප්‍රකාශයට හෙළ උරුමයෙන් ප්‍රතිචාර",
       "News Content": "පැවිදි හඬ සංවිධානය, පසුගිය දා එල්ල කළ චෝදනාවකට ජාතික හෙළ උරුමය අද ප්‍රතිචාර දක්වනු ලැබුවා.\nපසුගිය දා කොළඹ පැවැති මාධ්‍ය හමුවකට එක්වෙමින්  පැවිදි හඬ සංවිධානයේ නියෝජිත පූජ්‍ය බෙංගමුවේ නාලක හිමියන් චෝදනා කළේ අමාත්‍ය පාඨලී චම්පික රණවක හෙළ උරුමයට සම්බන්ධ දේශපාලන සංවිධානයක මීට පෙර කටයුතු කළ භික්ෂූන් වහන්සේ නමකට මරණීය තර්ජන එල්ල කර ඇති බවයි.\nමෙම චෝදනාව සම්බන්ධයෙන් පරීක්ෂණයක් සිදුකරන ලෙසට පොලිස්පතිවරයාට ලිඛිතව දැනුම් දෙන බව කොළඹ අද පැවැති මාධ්‍ය හමුවට එක්වෙමින් ජාතික හෙළ උරුමයේ මධ්‍යම කාරක සභික පූජ්‍ය හැඩිගල්ලේ විමලසාර හිමියන් කියා සිටියා.",
       "URL": "https://www.hirunews.lk/136675/නාලක-හිමියන්ගේ-ප්‍රකාශයට-හෙළ-උරුමයෙන්-ප්‍රතිචාර",
       "Category": "Local News",
       "Parent URL": "https://www.hirunews.lk/local-news.php?pageID=4987"
}