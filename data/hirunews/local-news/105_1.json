{
       "Source": "hirunews",
       "Timestamp": "Saturday, 12 August 2023 - 13:26",
       "Headline": "FTX ආයතනයේ ප්‍රධානියා සිරගත කරයි",
       "News Content": "මුදල් වංචාවක් සම්බන්ධයෙන් චෝදනා ලැබූ ඇමරිකානු Crypto Currency සමාගමක් වන FTX ආයතනයේ ප්‍රධානියා වන Sam Bankman සිරගත කිරීමට එරට උසාවියෙන් නියෝග කර තිබෙනවා.\nFTX ආයතනය තුළ මුදල් නොමැති බව සනාථ වීමත් සමඟ ආයෝජකයින් හට ගෙවීම් සිදු කළ නොහැකි වීම නිසා ඔවුන් විසින් සිදු කරන ලද පැමිණිලිවලට අනුව විමර්ශන සිදු කරන බවයි විදෙස් මාධ්‍ය වාර්තා කරන්නේ.\nඅදාළ ආයෝජකයින්ට ලබා දීම සඳහා ආයතනය තුළ මුදල් නොමැති වීම හේතුවෙන් ඔවුන් විසින් මෙසේ නඩු පවරා ඇති අතර එහි මූලිකත්වය ගෙන ඇත්තේ Sam Bankman පෙම්වතිය බවටද සඳහන්.\nමීට පෙර අවස්ථාවකදී ඔහුව ඩොලර් මිලියන 250ක ඇප මත මුදා හැර තිබෙනවා.\nඑම ඇප මුදල මෙතෙක් ඇමරිකානු ඉතිහාසය තුළ අය කරන ලද විශාලතම ඇප මුදල බවයි වාර්තා වී ඇත්තේ.\nකෙසේ වෙතත් විදෙස් මාධ්‍ය වාර්තා කරන්නේ මෙම සිදුවීමට අදාළව මෙම පුද්ගලයා වැරදිකරුවා වුවහොත් අවුරුදු 115ක සිර දඬුවමක් නියම වනු ඇති බවයි.",
       "URL": "https://www.hirunews.lk/344516/ftx-ආයතනයේ-ප්‍රධානියා-සිරගත-කරයි",
       "Category": "Local News",
       "Parent URL": "https://www.hirunews.lk/local-news.php?pageID=105"
}