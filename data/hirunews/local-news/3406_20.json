{
       "Source": "hirunews",
       "Timestamp": "Friday, 12 April 2019 - 14:03",
       "Headline": "බීමත් රියදුරන් 245 ක් අත්අඩංගුවට",
       "News Content": "අද උදෑසන 6න් අවසන් වූ පැය 24 තුළ පොලිසිය සිදුකළ මෙහෙයුමකදී බීමත් රියදුරන් 245 දෙනෙකු අත්අඩංගුවට ගෙන තිබෙනවා.\nපොලිස් මාධ්‍ය ප්‍රකාශක කාර්යාලය සඳහන් කළේ එම මෙහෙයුමේදී රථවාහන නඩු 10,170ක් ලබාගත් බවයි.\nඋත්සව සමයේ බීමත් රියදුරන් අත්අඩංගුවට ගැනීමේ විශේෂ මෙහෙයුම් ඊයේ සිට දිවයින පුරා ආරම්භ කෙරුණු අතර එය ලබන 20 වනදා දක්වා ක්‍රියාත්මකයි.\nමේ අතර, අත්අඩංගුවට ගන්නා බීමත් රියදුරන් සම්බන්ධයෙන් නීතිය ක්‍රියාත්මක කිරීමේදී ඇප පනතේ ප්‍රතිපාදන අනුව කටයුතු කරන බව පොලීසිය පවසනවා.\nඊට අදාළ වැටලීම සඳහා ඊයේ සිට මෙහෙයුම් ආරම්භ වූ අතර, බීමත් රියදුරන් හඳුනා ගැනීම සඳහා භාවිත කරන ශ්වසන පරීක්ෂණ නළ ප්‍රමාණවත් පරිදි දිවයින පුරා පොලිස් ස්ථානවලට යොමු කර ඇති බවයි පොලිස් මාධ්‍ය ප්‍රකාශක, පොලිස් අධිකාරී රුවන් ගුණසේකර ප්‍රකාශ කළේ.",
       "URL": "https://www.hirunews.lk/214340/බීමත්-රියදුරන්-245-ක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3406"
}