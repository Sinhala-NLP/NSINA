{
       "Source": "hirunews",
       "Timestamp": "Sunday, 14 February 2016 - 22:56",
       "Headline": "ඇඹිලිපිටියේ පොලිස් කොස්තාපල්වරයෙකුට පහරදීමක්",
       "News Content": "ඇඹිලිපිටිය පොලිස් ස්ථානයේ රාජකාරිකර පසුව කෑගල්ල - පිංදෙනිය පොලිස් ස්ථානයට මාර කර යැවුණු පොලිස් කොස්තාපල්වරයෙකුට කිසියම් පිරිසක් විසින් ඊයේ (13) රාත්‍රියේ පහර දී තිබෙනවා. පොලීසිය සදහන් කළේ ඇඹිලිපිටිය නගරයේ ආපනශාලාවක් ආසන්නයේදී මෙම පහරදීම සිදුකර ඇති බවයි. අසනීප නිවාඩු මත මොහු ඇඹිලිපිටියේ පිහිටි සිය නිවසට පැමිණ සිටි අවස්ථාවේදියි මෙම පහරදීම සිදුකර ඇත්තේ. අනතුරුව ඔවුන් එම ස්ථානයෙන් පළා ගොස් ඇති බව සදහන්. පොලීසිය සදහන් කළේ පහරදීම සිදුකළ පුද්ගලයින් පැමිණි බවට සැකකෙරෙන ත්‍රිරෝද රථයක් ද පොලිස් භාරයට ගෙන ඇති බවයි. පහරකෑමට ලක්වූ පොලිස් කොස්තාපල්වරයා ඇඹිලිපිටිය මූලික රෝහලේ ප්‍රතිකාර ලබනවා.\nපොලීසිය සමඟ ඇති කර ගත් ගැටුමකින් පසු තරුණයෙකු මිය යාමේ සිද්ධියට අදාළව ඇඹිලිපිටිය පොලිස් ස්ථානයේ රාජකාරී කළ සහකාර පොලිස් අධිකාරීවරයා ඇතුළු පොලිස් නිලධාරීන් 21 දෙනෙකුට පසුගියදා ස්ථාන මාරු ලබා දුන්නා.",
       "URL": "https://www.hirunews.lk/126264/ඇඹිලිපිටියේ-පොලිස්-කොස්තාපල්වරයෙකුට-පහරදීමක්",
       "Category": "Local News",
       "Parent URL": "https://www.hirunews.lk/local-news.php?pageID=5168"
}