{
       "Source": "hirunews",
       "Timestamp": "Wednesday, 19 January 2022 - 13:28",
       "Headline": "ඩොලර් නැතිව ඩොලර් ගෙවීම ගැන ඩලස් උත්තර දෙයි (වීඩියෝ)",
       "News Content": "පවතින ඩොලර් අර්බුදය හමුවේ ජාත්‍යන්තර මූල්‍ය අරමුදලේ සහය ලබා ගැනීම සම්බන්ධයෙන් මෙතෙක් රජයේ අවධානය යොමු වී නැතැයි කැබිනට් මණ්ඩල ප්‍රකාශක ජනමාධ්‍ය අමාත්‍ය ඩලස් අලහප්පෙරුම ප්‍රකාශ කළා.\nඅමාත්‍ය මණ්ඩල තීරණ දැනුම්දීම සඳහා අද (19) පෙරවරුවේ පැවති ප්‍රවෘත්ති සාකච්ඡාවේදීයි, ඔහු මේ බව සඳහන් කළේ.\nමෙරට විසින් ගෙවිය යුතු ස්වෛරීත්ව බැඳුම්කරය වෙනුවෙන් ඊයේ (18) දින උදෑසන ශ්‍රී ලංකා මහබැංකුව විසින් ඇමරිකානු ඩොලර් මිලියන 500ක් ගෙවනු ලැබූ අතර, මාධ්‍යවේදිනියක් ඒ පිළිබඳ ව ද අමාත්‍යවරයාගෙන් ප්‍රශ්න කරමින් විමසා සිටියේ, ඩොලර් හිඟ වූ රටේ විදේශ සංචිත තුළ මෙලෙස ණය මුදලක් ගෙවා දැමුවේ කෙසේ ද යන්නයි.\nඊට ප්‍රති උත්තර ලෙස ජනමාධ්‍ය අමාත්‍යවරයා සඳහන් කළේ, පසුගිය දිනක මුදල් අමාත්‍ය බැසිල් රාජපක්ෂ ඉන්දියාවේ සිදු කළ විදෙස් සංචාරය මගින් මෙරටට විශාල ආර්ථිකමය සවියක් උදාකර දීමට මුදල් අමාත්‍යවරයා සමත් වූ බවයි.",
       "URL": "https://www.hirunews.lk/294444/ඩොලර්-නැතිව-ඩොලර්-ගෙවීම-ගැන-ඩලස්-උත්තර-දෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1415"
}