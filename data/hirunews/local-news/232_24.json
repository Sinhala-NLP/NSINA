{
       "Source": "hirunews",
       "Timestamp": "Tuesday, 27 June 2023 - 13:41",
       "Headline": "ජාතික ආරක්ෂාව කුලීකරුවන්ට නොදෙන්නැයි පුටින්ට උපදෙස්",
       "News Content": "රුසියාවේ ආරක්ෂාවට කුලියට සේවය කරන සන්නද්ධ කල්ලි වෙත භාර නොදෙන ලෙස එරට ජ්‍යේෂ්ඨ දේශපාලඥයන් මෙන්ම නීති ක්ෂේත්‍රයේ විශාරදයින් ජනාධිපති ව්ලැදිමීර් පුටින්ට උපදෙස් දී තිබෙනවා.\nඑමගින් රට අවධානමට පත්වන බවයි ඔවුන් පෙන්වා දී ඇත්තේ.\nමිලියන 07ක් පමණ වන පළපුරුදු සන්නද්ධ හමුදාවක් තබා ගන්නා ලෙස ඔවුන් රුසියානු ජනාධිපතිවරයා දැනුම් දී තිබෙනවා.\nකෙසේ වෙතත් ඊට ප්‍රතිචාර දක්වමින් ජනාධිපති පුටින් සඳහන් කර ඇත්තේ වැග්නර් කුලී හමුදාවට රට තුළට ප්‍රවිශ්ඨ වීමට ඉඩ ලබාදුන්නේ හිතාමතාම බවයි.\nඑසේ නොමැති වුවහොත් එම අවස්ථාවේ ගැටුම් ඇති වීමේ දැඩි අවධානමක් පැවති බවයි ඔහු කියා සිටියේ.\nතවදුරටත් වැග්නර් කුලී හමුදාවට රුසියානු හමුදා සමඟ එක්ව කටයුතු කිරීමේ හැකියාව පවතින බව පෙන්වා දුන් ජනාධිපති පුටින්, තවදුරටත් කියා සිටියේ එසේ නොමැති නම් ඔවුන්ට බෙලරූසයට යා හැකි බවයි.",
       "URL": "https://www.hirunews.lk/339248/ජාතික-ආරක්ෂාව-කුලීකරුවන්ට-නොදෙන්නැයි-පුටින්ට-උපදෙස්",
       "Category": "Local News",
       "Parent URL": "https://www.hirunews.lk/local-news.php?pageID=232"
}