{
       "Source": "hirunews",
       "Timestamp": "Wednesday, 31 August 2022 - 15:37",
       "Headline": "රාජ්‍ය සේවකයන්ට විශේෂ දීමනාවක්",
       "News Content": "දින පහම සේවයට වාර්තා කරන රාජ්‍ය සේවකයන් වෙනුවෙන් විශේෂ ප්‍රවාහන දීමනාවක් ලබාදීම සඳහා වැඩපිළිවෙළක් සකස් කිරීමට රාජ්‍ය පරිපාලන අමාත්‍යාංශය එකග වී තිබෙනවා.\nප්‍රවාහන ගාස්තු හා ඉන්ධන මිල අධිකවීම හා ඉන්ධන මිල ඉහල යාම පිලිබදව අමාත්‍යාංශ ලේකම් ප්‍රියන්ත මායාදුන්නෙ සමග කල සාකච්චාවකදී මෙම එකගතාව පල වූ බව සංවර්ධන නිලධාරී සේවා සංගමය සඳහන් කරනවා.\nමීට අමතරව රාජ්‍ය සේවකයන් බැංකු මගින් ලබාගෙන තිබෙන ණය වෙනුවෙන් අයකරන පොලී මුදල ඉහල දමා ඇති බවත් ඒ සඳහා ද සහනයක් ලබාදීම සඳහා මැදිහත් වීමක් සිදු කරන බවට ලේකම්වරයා පොරොන්දු වූ බවත් සංගමයේ ලේකම් චන්දන සූරියආරච්චි පැවසුවා.\nසතියේ දින පහම සේවයට වාර්තා කිරීමේ දී ප්‍රවාහන වියදම් ලෙස අධික මුදලක් වියදම් වෙන නිසා මේ පිළිබඳව සාකච්ඡා කිරීමට ප්‍රවාහන අමාත්‍යාංශ ලේකම්වරයා සමග සාකච්ඡා කළ බවත් ඊට යහපත් ප්‍රතිචාර ලැබුණු බවත් හෙතෙම කියා සිටියා.",
       "URL": "https://www.hirunews.lk/314217/රාජ්‍ය-සේවකයන්ට-විශේෂ-දීමනාවක්",
       "Category": "Local News",
       "Parent URL": "https://www.hirunews.lk/local-news.php?pageID=899"
}