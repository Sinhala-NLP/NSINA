{
       "Source": "hirunews",
       "Timestamp": "Wednesday, 02 March 2022 - 14:35",
       "Headline": "වතිකානුවට ගිය කාදිනල් හිමියන් ජිනිවා නුවරට - මානව හිමිකම් මහකොමසාරිස්වරිය හමුවීමේ සූදානමක",
       "News Content": "කොළඹ අගරදගුරු අති උතුම් මැල්කම් කාදිනල් රංජිත් හිමිපාණන් අද දිනයේ ස්විට්සර්ලන්තයේ ජිනිවා නුවර දී ජගත් මානව හිමිකම් මහකොමසාරිස්වරිය වන මිචෙල් බැච්ලේ හමුවීමට නියමිත බව වාර්තා වනවා.\nඑහිදී කාදිනල් හිමිපාණන් පාස්කු ප්‍රහාරය පිළිබඳ සිදුකෙරෙන පරීක්ෂණවල තත්ත්වය සහ තවත් කරුණු කිහිපයක් සාකච්ඡා කිරීමට නියමිත බවයි වාර්තා වුණේ.\nමෙම හමුවට පෙර කාදිනල් හිමිපාණන් වතිකානයේදී ශුද්ධෝත්තම ෆ්‍රැන්සිස් පාප් වහන්සේ බැහැ දැක පාස්කු ප්‍රහාරය සම්බන්ධයෙන් කරුණු දක්වනු ලැබුවා.\nඑහිදී කාදිනල් හිමියන් ඉදිරිපත් කළ සාකච්ඡා කළ කරුණු සම්බන්ධයෙන් දැනුවත් කිරීම සඳහා කතෝලික සභාව අද මාධ්‍ය හමුවක් කැදවා තිබෙනවා.\nපස්වරු 3ට එය බොරැල්ල අගරදගුරු මැදුරේදී පැවැත්වෙන බවයි කොළඹ අගරදගුරු පදවි ජන සන්නිවේදනය අධ්‍යක්ෂ ජූඩ් ක්‍රිසන්ත පියතුමන් සඳහන් කළේ.",
       "URL": "https://www.hirunews.lk/298476/වතිකානුවට-ගිය-කාදිනල්-හිමියන්-ජිනිවා-නුවරට-මානව-හිමිකම්-මහකොමසාරිස්වරිය-හමුවීමේ-සූදානමක",
       "Category": "Local News",
       "Parent URL": "https://www.hirunews.lk/local-news.php?pageID=1323"
}