{
       "Source": "hirunews",
       "Timestamp": "Thursday, 06 January 2022 - 11:06",
       "Headline": "සිංගප්පුරුවේ කුඹුරු නැති වුණාට මිනිස්සු බඩගින්නේ ඉන්නෙ නෑ - මහින්දානන්ද (වීඩියෝ)",
       "News Content": "ආහාර සුරක්ෂිතතාව ගැන කතා කරන කිසිවෙකුත් සිංගප්පූරුව හා ඩුබායි වැනි රාජ්‍යයන්ගේ තත්ත්වය ගැන නො දන්නා බව කෘෂිකර්ම අමාත්‍ය මහින්දානන්ද අලුත්ගමගේ පවසනවා.\nසිංගප්පූරුව හා ඩුබායි වැනි රාජ්‍යයන්වල එකදු හාල් ඇටයක් හෝ නිෂ්පාදනය නො කරන බව අවධාරණය කරන මහින්දානන්ද අලුත්ගමගේ අමාත්‍යවරයා, එවැනි තත්ත්වයක් තිබියදීත් එම රාජ්‍යයන්ගේ ජනතාව කුසගින්නේ නො ඉන්නා බව යි සඳහන් කරන්නේ.\nහදිසියේ ආහාර අර්බුදයක් ඇති වුණොත් තිබෙන තැනකින් ගෙනැවිත් ආහාර සපයන බව ඔහු සඳහන් කළා.\nඅමාත්‍යවරයා පවසන්නේ, මෙවැනි තත්ත්වයක් තුළ ඇතැමුන් විසින් ගෝනි බිල්ලන් මවනා බව යි.\nමිලියන 3800 ගණනල් පාඩු ලැබූ ආයතන මිලියන 800කින් පමණ ලාභ ලබන ආයතන බවට පත් කිරීමට අපට හැකි වූ බව යි අමාත්‍යවරයා වැඩිදුරටත් ප්‍රකාශ කළේ.",
       "URL": "https://www.hirunews.lk/293170/සිංගප්පුරුවේ-කුඹුරු-නැති-වුණාට-මිනිස්සු-බඩගින්නේ-ඉන්නෙ-නෑ-මහින්දානන්ද-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1445"
}