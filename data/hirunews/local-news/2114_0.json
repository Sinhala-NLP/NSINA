{
       "Source": "hirunews",
       "Timestamp": "Wednesday, 03 March 2021 - 10:14",
       "Headline": "කොරෝනා මරණ භූමදානයට එරෙහිව ඉරණතිව් වැසියන් විරෝධතාවක (ඡායාරූප)",
       "News Content": "තම දූපතේ කොරෝනා මරණ භූමිදානය කිරීමට එරෙහිව කිලිනොච්චිය - ඉරණතිව් දූපතේ වැසියන් මේ වනවිට විරෝධතාවක් ආරම්භ කර තිබෙනවා.\nඉරණෙ - මාතානගර් ප්‍රදේශයේ පැවැත්වෙන මෙම විරෝධතාවයට කතෝලික පියතුමන්ලා පිරිසක් ද එක්ව සිටින බවයි හිරු වාර්තාකරු කියා සිටියේ.\nපසුගියදා කොරෝනා මරණ භූමිදානය කිරීමට අදාළ ගැසට් නිවේදනය රජය විසින් ප්‍රකාශයට පත් කළ අතර, ඊයේ පැවති කැබිනට් තීරණ දැනුම් දීමේ මාධ්‍ය හමුවේදී කැබිනට් ප්‍රකාශක අමාත්‍ය කෙහෙළිය රඹුක්වැල්ල සඳහන් කළේ කොරෝනා මරණ භූමදානය කිරීම සඳහා කිලිනොච්චිය - ඉරණතිව් දූපත තෝරා ගෙන ඇති බවයි.",
       "URL": "https://www.hirunews.lk/264188/කොරෝනා-මරණ-භූමදානයට-එරෙහිව-ඉරණතිව්-වැසියන්-විරෝධතාවක-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=2114"
}