{
       "Source": "hirunews",
       "Timestamp": "Friday, 08 April 2016 - 16:33",
       "Headline": "ඉරිදා සහ පොහොය දිනවල උපකාරක පන්ති තහනම් කරන්නැයි ඉල්ලීමක්",
       "News Content": "සබරගමු පළාත තුළ ඉරිදා දිනයේ සහ පොහොය දිනවල උපකාරක පන්ති තහනම ක්‍රියාත්මක කරන ලෙස රත්නපුර සර්ව ආගමික සාම සංසදය පළාත් ආණ්ඩුකාරවරයාගෙන් ඉල්ලීක් කර තිබෙනවා.\n2010 වසරේදී මෙම උපකාර පන්ති තහනම ක්‍රියාත්මක කිරීම සඳහා පළාත් සභාව තුළ ප්‍රඥප්තියක් සම්මත කර ගත්ත ද එය මෙතෙක් ක්‍රියාත්මක නොවන බවයි සර්ව ආගමික සාම සංදයේ නිලධාරීන් පළාත් ආණ්ඩුකාර ජනාධිපති නීතිඥ මාර්ෂල් පෙරේරාට පෙන්වා දී ඇත්තේ.\nඑහිදී පළාත් ආණ්ඩුකාරවරයා සදහන් කර ඇත්තේ ඉදිරි පළාත් සභා සැසිවාරයට අදාළ යෝජනාව ඉදිරිපත් කර, උපකාර පන්ති තහනම ක්‍රියාත්මක කිරීම සඳහා කටයුතු කරන බවයි.",
       "URL": "https://www.hirunews.lk/130420/ඉරිදා-සහ-පොහොය-දිනවල-උපකාරක-පන්ති-තහනම්-කරන්නැයි-ඉල්ලීමක්",
       "Category": "Local News",
       "Parent URL": "https://www.hirunews.lk/local-news.php?pageID=5097"
}