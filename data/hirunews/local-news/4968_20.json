{
       "Source": "hirunews",
       "Timestamp": "Tuesday, 12 July 2016 - 15:01",
       "Headline": "Update: මාධ්‍ය නිදහසට පහරගැසීමේ උත්සාහයක් - අධිනීතීඥ ගෝමින් දයාශ්‍රී",
       "News Content": "රජයේ ප්‍රවෘත්ති අධ්‍යක්ෂ ජෙනරාල් ආචාර්ය රංග කලන්සුරියගේ අත්සනින් යුතුව අද මාධ්‍යයට තවත් නිවේදනයක් නිකුත්කර තිබෙනවා.\nපහතින් දැක්වෙන්නේ එම නිවේදනයයි.\nරජයේ ප්‍රවෘත්ති අධ්‍යක්ෂ ජනරාල්වරයා සත්‍යතාව ආරක්ෂා කිරීමේ වෙස් මුහුණ බැඳගෙන මාධ්‍ය නිදහසට පහරගැසීමේ උත්සාහයක නිරතවන බව ප්‍රකට සමාජ විශ්ලේෂකයෙකු වන අධිනීතීඥ ගෝමින් දයාශ්‍රී පවසනවා.\nඒ, රජයේ ප්‍රවෘත්ති අධ්‍යක්ෂ ජනරාල් ආචාර්ය රංග කලන්සූරිය විසින් අද නිකුත්කළ උක්ත මාධ්‍ය නිවේදනය පිළිබඳ සිය අදහස් දක්වමින්.\nමෙවැනි ප්‍රකාශ ඔහුගේ තනතුරට නොගැළපෙන බව අධිනීතීඥ ගෝමින් දයාශ්‍රීගේ අදහසයි.\nයම් මූලාශ්‍රයකින් ලැබෙන තොරතුරක් වාර්තා කිරීමට මාධ්‍යයට අයිතියක් තිබෙන බව පවසන අධිනීතීඥ ගෝමින් දයාශ්‍රී ඒ පිළිබඳ නිවැරදි කිරීමක් අවශ්‍ය නම් අනෙක් පාර්ශවයට ඊට අදාළව ප්‍රකාශයක් සිදුකළ හැකි බව සඳහන් කරනවා.\nඑලෙස සිදුකරන ප්‍රකාශයට මාධ්‍ය තුළින් නිසි ප්‍රචාරයක් නොලැබෙන්නේ නම් ඊට අදාළව පමණක් පියවර ගත හැකි බව සඳහන් කරන ඔහු එසේ නොමැතිව අදාළ ප්‍රවෘත්තියට පහරදීම සදාචාරාත්මක නොවන බවයි සඳහන් කරන්නේ.",
       "URL": "https://www.hirunews.lk/137818/update-මාධ්‍ය-නිදහසට-පහරගැසීමේ-උත්සාහයක්-අධිනීතීඥ-ගෝමින්-දයාශ්‍රී",
       "Category": "Local News",
       "Parent URL": "https://www.hirunews.lk/local-news.php?pageID=4968"
}