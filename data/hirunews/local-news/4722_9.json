{
       "Source": "hirunews",
       "Timestamp": "Thursday, 05 January 2017 - 19:34",
       "Headline": "යෝජිත ව්‍යවස්ථාවෙන් පොලිස්, ඉඩම් සහ පළාත් සභා බලතල වැඩි කිරීමට විරුද්ධ බව මල්වතු අනුනාහිමි කියයි",
       "News Content": "යෝජිත නව ව්‍යවස්ථාව මගින් ඉඩම්ල පොලිස් බලතල, ආණ්ඩුකාරවරයාගේ බලතල හා පළාත් සභා හා පළාත් පාලන ආයතනවල බලය වැඩි කිරීමට තමන් වහන්සේ දැඩි විරෝධය පළකරන බව මල්වතු පාර්ශ්වයේ අනුනායක පූජ්‍ය දිඹුල්කුඹුරේ විමලධම්ම නාහිමියන් පවසනවා.\nඅනුනාහිමියන් මේ අදහස් පළ කළේ මහනුවර නගරයේ අද පස්වරුවේ පැවති ශ්‍රී ලංකා එක්සත් භික්ෂු සංගමයේ මහනුවර ශාඛාව ආරම්භ කිරීමේ උත්සවයට සහභාගී වෙමින්.\nමෙම උත්සවය අද පස්වරුවේ පැවැත්වුණේ අස්ගිරි මහා විහාරයේ පලිපාන ශ්‍රී චන්ද නන්ද හිමි අනුස්මරණ ශාලාවේදී.\nමේ සඳහා මල්වතු හා අස්ගිරි මහා විහාර පාර්ශ්වයේ අනුනායක හිමිවරුන් ඇතුළු මහා සංඝරත්නය සහභාගී වුණා.\nඑහිදී වර්තමානයේ රටේ ඇතිව තිබෙන තත්ත්වය සහ රජය විසින් ගෙන ඒමට නියමිත නව ව්‍යවස්ථාවේ ඇතැම් වගන්ති පිළිබඳව විමසීමක්ද සිදුකළා.",
       "URL": "https://www.hirunews.lk/151387/යෝජිත-ව්‍යවස්ථාවෙන්-පොලිස්-ඉඩම්-සහ-පළාත්-සභා-බලතල-වැඩි-කිරීමට-විරුද්ධ-බව-මල්වතු-අනුනාහිමි-කියයි",
       "Category": "Local News",
       "Parent URL": "https://www.hirunews.lk/local-news.php?pageID=4722"
}