{
       "Source": "hirunews",
       "Timestamp": "Sunday, 06 November 2022 - 7:51",
       "Headline": "අමතර ඉන්ධන කෝටාවට බස්නාහිර ත්‍රිරෝද රථ 9000 ක්",
       "News Content": "බස්නාහිර පළාතේ ත්‍රිරෝද රථ නියාමන වැඩසටහන යටතේ අමතර ඉන්ධන ලීටර් 05 ක කෝටාව ලබාගැනීම සඳහා ලියාපදිංචි වීම සඳහා තවදුරටත් අවස්ථාව පවතින බව බස්නාහිර පළාත් මාර්ගස්ථ මගී ප්‍රවාහන අධිකාරිය පවසනවා.\nඑහි කාලය අදින් අවසන් වන බවයි මීට පෙර ඔවුන් නිවේදනය කර තිබුණේ.\nපසුගිය 01 වැනිදා සිට ගත වූ සතියක කාලය තුළ ත්‍රිරෝද රථ 9,000 ක් පමණ ඒ සඳහා ලියාපදිංචි වී තිබෙනවා.\nදැනට ත්‍රිරෝද රථ සඳහා ලීටර් 05 ක ඉන්ධන කෝටාවක් සතිපතා ලබාදෙන අතර, එය ලීටර් 10 දක්වා වැඩි කිරීමට පසුගියදා තීරණය කළා.\nකෙසේ වෙතත්, එය පළමු අදියර යටතේ බස්නාහිර පළාතේ පමණක් ක්‍රියාත්මක කෙරෙන අතර, අනෙක් පළාත් තුළද පසුව ක්‍රියාත්මක කෙරෙනු ඇති.\nwww.wptaxi.lk\nවෙබ් අඩවියට පිවිසීමෙන් බස්නාහිර පළාතේ ත්‍රිරෝද රථවලට අමතර ඉන්ධන කෝටාව ලබාගැනීම සඳහා තවදුරටත් ලියාපදිංචි විය හැකියි.\nලියාපදිංචි නොවන ත්‍රිරෝද රථ සඳහා ලීටර් 05 ක අමතර ඉන්ධන කෝටාව ලබා නොදෙන බවයි බස්නාහිර පළාත් මාර්ගස්ථ මගී ප්‍රවාහන අධිකාරියේ ත්‍රීරෝද රථ කාර්යාංශයේ ප්‍රධානී ජීවින්ද කීර්තිරත්න වැඩිදුරටත් කියා සිටියේ.",
       "URL": "https://www.hirunews.lk/319736/අමතර-ඉන්ධන-කෝටාවට-බස්නාහිර-ත්‍රිරෝද-රථ-9000-ක්",
       "Category": "Local News",
       "Parent URL": "https://www.hirunews.lk/local-news.php?pageID=754"
}