{
       "Source": "hirunews",
       "Timestamp": "Sunday, 11 March 2018 - 11:59",
       "Headline": "කෝවිලක් අසල අයෙක් මරුට",
       "News Content": "යාපනය නෙල්ලිඅඩි කරවෙඩ්ඩි ප්‍රදේශයේ පිහිටි හින්දු කෝවිලක් අසලදී ඊයේ (10) රාත්‍රියේ සිදු වූ යතුරුපැදි අනතුරකින් පුද්ගලයෙකු මිය ගොස් ඇති බව නෙල්ලිඅඩි පොලීසිය පවසනවා.\nකරවෙඩ්ඩි කිරායි තිරුපිල්ලයාර් හින්දු කෝවිල අසලදී ඊයේ රාත්‍රි 11.00 ට පමණ යතුරුපැදියකින් පැමිණි පුද්ගලයෙකු කෝවිලේ බැම්මක වැදීමෙන් මෙම අනතුර සිදුව ඇති බවයි සඳහන් වන්නේ.\nබැම්මෙහි වැදීමෙන් යතුරුපැදිකරු අසල පිහිටි පොකුණට විසිවී ගොස් වැටි ඇති අතර අනතුර සිදුවන අවස්ථාවේදී කිසිවෙකුත් නොසිටීම හේතුවෙන් එම පුද්ගලයා පොකුණතුලම මිය ගොස් ඇති බවට සිදු කරන ලද මූලික පරික්ෂණවලදී අනාවරණය වී තිබෙනවා.\nඅනතුරින් මිය ගොස් ඇත්තේ කිරායි ප්‍රදේශයේ පදිංචි 56 හැවිරිදි කන්දසාමි බාලසුබ්‍රමණියම් නැමත්තෙකු වන අතර අදාල පුද්ගලයා පොකුණ තුල දියෙහි පාවෙමින් දැක ඇත්තේ අද (11) උදෑසන බවටද පරික්ෂණ සිදු කළ නෙල්ලිඅඩි පොලීසිය සඳහන් කළ.",
       "URL": "https://www.hirunews.lk/185612/කෝවිලක්-අසල-අයෙක්-මරුට",
       "Category": "Local News",
       "Parent URL": "https://www.hirunews.lk/local-news.php?pageID=4043"
}