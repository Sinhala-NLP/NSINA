{
       "Source": "hirunews",
       "Timestamp": "Friday, 12 February 2016 - 14:59",
       "Headline": "ප්‍රභූ සිරමැදිරියේ අලූත්වැඩියාවක් නැහැ",
       "News Content": "වැලිකඩ බන්ධනාගාරයේ ප්‍රභූ රැඳවියන් රදවා තැබෙන සිරමැදිරියක් හදිසියේ ප්‍රතිසංස්කරණය කෙරෙන බවට පළ වන වාර්තාවල සත්‍යයතාවයක් නොමැති බව බන්ධනාගාර දෙපාර්තමේන්තුව පවසනවා.\nඑම දෙපාර්තමේන්තුවේ ජ්‍යෙෂ්ඨ ප්‍රකාශකයෙකු සදහන් කළේ බන්ධනාගාර වාට්ටුවල සාමාන්‍යයෙන් සිදුවන අලූත්වැඩියා කිරීමේ කටයුතු පමණක් සිදුකෙරෙන බවයි.\nකෙසේ වෙතත්, මාධ්‍ය වාර්තා පළ වී තිබුණේ විජය කුමාරතංග සහ සරත් ෆොන්සේකා රදවා තැබුණු වැලිකඩ බන්ධනාගාරයේ සිර මැදිරිය ඇතුළු තවත් සිර මැදිරි කිහිපයක් හදිසියේ ප්‍රතිසංස්කරණය කරන බවටයි.\nඒ පිළිබඳව අප බන්ධනාගාර කොමසාරිස් ජනරාල් එච්.එන්.සී. ධනසිංහගෙන් ද විමසීමක් කළා.\nඔහු කියා සිටියේ හදිසි ප්‍රතිසංස්කරණ කිසිවක් වැලිකඩ බන්ධනාගාරය තුළ සිදුනොකෙරෙන බවයි.\nමේ අතර, ෆීල්ඞ් මාර්ෂල් සරත් ෆොන්සේකා රඳවා තැබූ වැලිකඩ බන්ධනාගාරයේ සිරමැදිරිය මේ වනවිට වැඩිදියුණු කර එහි දන්ත සායනයක් පවත්වාගෙන යන බවයි වාර්තා වන්නේ.",
       "URL": "https://www.hirunews.lk/126076/ප්‍රභූ-සිරමැදිරියේ-අලූත්වැඩියාවක්-නැහැ",
       "Category": "Local News",
       "Parent URL": "https://www.hirunews.lk/local-news.php?pageID=5172"
}