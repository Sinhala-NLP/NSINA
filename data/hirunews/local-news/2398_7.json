{
       "Source": "hirunews",
       "Timestamp": "Saturday, 10 October 2020 - 16:05",
       "Headline": "රත්‍රං ව්‍යාපාරිකයෙකුගෙන් වංචාකාරී ලෙස මුදල් ලබාගත් හිටපු නාගරික මන්ත්‍රිවරයෙකු අත්අඩංගුවට",
       "News Content": "රත්‍රං ව්‍යාපාරිකයෙකුගෙන් වංචාකාරී ලෙස රුපියල් 825,000ක මුදලක් ලබාගැනීමේ සිද්ධියක් සම්බන්ධයෙන් කාත්තන්කුඩි නගර සභාවේ හිටපු මන්ත්‍රීවරයෙකු අත්අඩංගුවට ගෙන තිබෙනවා.\nකාත්තන්කුඩි පොලිසිය සිදුකළ වැටලීමකදී මෙම සැකකරු අත්අඩංගුවට ගෙන ඇති අතර, ඔහු මඩකලපුව මහේස්ත්‍රාත්වරයා හමුවට ඉදිරිපත් කිරීමෙන් අනතුරුව ලබන 23 වනදා දක්වා රක්ෂිත බන්ධනාගාර ගත කළ බවයි පොලීසිය සඳහන් කළේ.\nසොරකම් කරන ලද රන් භාණ්ඩ තොගයක් අදාළ රත්‍රං ව්‍යාපාරිකයා මිලදී ගැනීමේ සිද්ධියක් සම්බන්ධයෙන් නීතිය ක්‍රියාත්මක නොකර සිටීමට මෙම මුදල උසස් පොලිස් නිලධාරියෙකුට ලබාදීමට බව පවසා සැකකාර හිටපු නාගරික මන්ත්‍රිවරයා එම මුදල් ලබාගෙන ඇති බව සඳහන්.",
       "URL": "https://www.hirunews.lk/252231/රත්‍රං-ව්‍යාපාරිකයෙකුගෙන්-වංචාකාරී-ලෙස-මුදල්-ලබාගත්-හිටපු-නාගරික-මන්ත්‍රිවරයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2398"
}