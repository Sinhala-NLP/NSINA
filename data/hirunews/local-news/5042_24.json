{
       "Source": "hirunews",
       "Timestamp": "Tuesday, 17 May 2016 - 12:57",
       "Headline": "සංඝරාජ පදවියක් ඇති කළ යුතුයි - මුරුත්තෙට්ටුව හිමි",
       "News Content": "මහා සංඝරත්නය වෙනුවෙන් රජය සමඟ කටයුතු කිරීම සඳහා සංඝරාජ පදවියක් ඇති කිරීමේ අවශ්‍යතාවක් මතු වී ඇති බව පැවිදි හඬ සංවිධානයේ කැදවුම්කරු පූජ්‍ය මුරුත්තෙට්ටුවේ ආනන්ද හිමියන් පවසනවා.\nහිටපු ජනාධිපති මහින්ද රාජපක්ෂගේ හමුදා ආරක්ෂාව ඉවත් කිරීම සම්බන්ධයෙන් මහනායක හිමිවරුන් රජයට ඉදිරිපත් කළ ලිපිවලින් ඵලක් වී නොමැති බවයි කොළඹ අද පැවැති මාධ්‍ය හමුවකට එක්වෙමින් මුරුත්තෙට්ටුවේ ආනන්ද හිමියන් කියා සිටියේ.\nමේ මස 27 හෝ 28 වන දා හම්බන්තොට සිට විරෝධතා පාද චාරිකාවක් ද සංවිධාන කරන බවයි පූජ්‍ය මුරුත්තෙට්ටුවේ ආනන්ද හිමියන් වැඩිදුරටත් සදහන් කළේ.",
       "URL": "https://www.hirunews.lk/133409/සංඝරාජ-පදවියක්-ඇති-කළ-යුතුයි-මුරුත්තෙට්ටුව-හිමි",
       "Category": "Local News",
       "Parent URL": "https://www.hirunews.lk/local-news.php?pageID=5042"
}