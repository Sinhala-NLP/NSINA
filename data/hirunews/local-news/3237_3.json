{
       "Source": "hirunews",
       "Timestamp": "Sunday, 21 July 2019 - 7:41",
       "Headline": "විසඳුම් නොමැතිනම් තැපැල් වෘත්තිය සමිති අඛණ්ඩ වර්ජනයකට සූදානමින්",
       "News Content": "විෂය භාර අමාත්‍යවරයා ඉල්ලීම් සිදුකළද අද මධ්‍යම රාත්‍රියේ සිට ආරම්භ කිරීමට නියමිත අසනීප නිවාඩු වාර්තා කිරීමේ වෘත්තීය සමිති ක්‍රියාමාර්ගය නතර නොකරන බව තැපැල් වෘත්තීය සමිති පවසනවා.\nඒකාබද්ධ තැපැල් වෘත්තීය සමිති පෙරමුණේ කැදවුම්කරු චින්තක බණ්ඩාර කියා සිටියේ ඉල්ලීම් නොලැබුණහොත් ඉදිරියේදී අඛන්ඩ වැඩ වර්ජනයක් සිදුකිරීමට තීරණය කර ඇති බවයි.\nඅද මධ්‍යම රාත්‍රියේ සිට පැය 24ක කාලයක් අසනීප නිවාඩු වාර්තා කිරීමේ වෘත්තීය ක්‍රියාමාර්ගයක නිරතවීමට තැපැල් වෘත්තීය සමිති තීරණය කිරීමත් සමග තැපැල්සේවා හා මුස්ලිම් ආගමික කටයුතු අමාත්‍ය ඒ.එච්.එම්. හලීම් වර්ජනයකට නොයන ලෙස වෘත්තීය සමිති වලින් ඉල්ලීමක් කළා.\nඒ, ඊයේ මහනුවර පැවති මාධ්‍ය හමුවකට එක්වෙමින්.\nකෙසේ වෙතත්, ඒකාබද්ධ තැපැල් වෘත්තීය සමිති පෙරමුණේ කැදවුම්කරු චින්තක බණ්ඩාර කියා සිටියේ බඳවා ගැනීමේ පටිපාටි ක්‍රියාත්මක කිරීමට අදාළව ඉදිරිපත් කර ඇති අමාත්‍ය මණ්ඩල සංදේශය සම්මත නොකිරීමට එරෙහිව මෙම වෘත්තීය ක්‍රියාමාර්ගය දියත් කරන බවයි.",
       "URL": "https://www.hirunews.lk/220720/විසඳුම්-නොමැතිනම්-තැපැල්-වෘත්තිය-සමිති-අඛණ්ඩ-වර්ජනයකට-සූදානමින්",
       "Category": "Local News",
       "Parent URL": "https://www.hirunews.lk/local-news.php?pageID=3237"
}