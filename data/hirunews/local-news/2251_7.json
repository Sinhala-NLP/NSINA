{
       "Source": "hirunews",
       "Timestamp": "Sunday, 27 December 2020 - 8:16",
       "Headline": "කොරෝනා හේතුවෙන් ජාතික රෝහලට වාර්තාවන අනතුරු 40% පහළට (වීඩියෝ)",
       "News Content": "අනතුරුවලට ලක්වී වාර්ෂිකව කොළඹ ජාතික රෝහලට යොමුවන පුද්ගලයින් සංඛ්‍යාව මේ වසරේදී සියයට 40 කින් පමණ පහත වැටී තිබෙනවා.\nපසුගිය වසරේදී අනතුරුවලට ලක්වී කොළඹ ජාතික රෝහලට ඇතුළත් වූ පුද්ගලයින් සංඛ්‍යාව ලක්ෂයක් පමණ වන අතර, මේ වසරේ ගතවූ කාලසීමාව තුළ රෝහල්ගත වී ඇත්තේ පුද්ගලයින් 66,000 ක් පමණ බවයි ජාතික රෝහලේ ප්‍රකාශිකාවක සඳහන් කළේ.\nඊට හේතුව වී ඇත්තේ සංචරණ සීමා, ඇඳිරි නීතිය සහ හුදකලා කිරීම් ඇතුළු රට තුළ පැවති කොරෝනා වසංගත තත්වයයි.\nවාර්ෂිකව වාර්තාවන අනතුරු අතරින් සියයට විස්සක් පමණ රිය අනතුරු වන අතර, ඉතිරි සියයට 80 වෙනත් අනතුරු වනවා.\nකොළඹ ජාතික රෝහලට වාර්තාවූ රිය අනතුරු සංඛ්‍යාවද මෙම වසරේ කැපී පෙනෙන ලෙස අඩුවී තිබීම විශේෂත්වයක්.",
       "URL": "https://www.hirunews.lk/258043/කොරෝනා-හේතුවෙන්-ජාතික-රෝහලට-වාර්තාවන-අනතුරු-40-පහළට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2251"
}