{
       "Source": "hirunews",
       "Timestamp": "Saturday, 05 November 2016 - 19:22",
       "Headline": "උපවාසයේ නිරත ආබාධිත රණවිරුවන් 3 ක් ජාතික රෝහලේ",
       "News Content": "සේවා විශ්‍රාම වැටුපක් ලබාදෙන ලෙස ඉල්ලා ආබාධිත රණවිරුවන් පිරිසක් කොළඹ - කොටුව දුම්රිය පොළ ඉදිරිපිට ආරම්භ කළ මාරාන්තික උපවාසයට අදට දින 3 ක් ගතවනවා.\nඋපවාසයේ නියුතු රණවිරු අයිතිවාසිකම් සුරැකීමේ ජාතික බලවේගය සඳහන් කළේ මේ වන තෙක් රජයේ කිසිඳු නිලධාරියෙක් තම ගැටලුව විසඳීමට ඉදිරිපත් නොවූ බවයි.\nවසර 12 ක සේවා කාලය සම්පූර්ණවීමට පෙර විශ්‍රාම ගිය ආබාධිත ත්‍රිවිධ හමුදා සහ පොලිස් නිලධාරීන්ට සේවා විශ්‍රාම වැටුපක් ඉල්ලා කොටුව දුම්රිය පොළ ඉදිරිපිටදී මෙම විරෝධතාවය ආරම්භ වූයේ පසුගිය 31 වැනිදායි.\nවිරෝධතාවය අතරතුර ආබාධිත රණවිරුවන් පිරිසක් පසුගිය 3 වැනිදා මාරාන්තික උපවාසයක් ආරම්භ කළා.\nඋපවාසයේ යෙදුණු ආබාධිත රණවිරුවන් හතරදෙනෙකු කොළඹ ජාතික රෝහල වෙත රැගෙන ගියා.\nඑම රණවිරුවන්ගෙන් තුන්දෙනෙකු මේ වනවිට කොළඹ ජාතික රෝහලේ නේවාසිකව ප්‍රතිකාර ලබන බව සඳහන්.\nඉන් එක් අයෙකු මූලික ප්‍රතිකාර ලබා යළිත් උපවාසයේ නිරතවන කොළඹ - කොටුව දුම්රියපල ඉදිරිපිටට පැමිණ ඇති බවයි වාර්තාවන්නේ\nපවතින වර්ෂා සහිත කාලගුණ තත්ත්වය හමුවේද ඔවුන් උපවාසයේ නිරත වනවා.",
       "URL": "https://www.hirunews.lk/146914/උපවාසයේ-නිරත-ආබාධිත-රණවිරුවන්-3-ක්-ජාතික-රෝහලේ",
       "Category": "Local News",
       "Parent URL": "https://www.hirunews.lk/local-news.php?pageID=4807"
}