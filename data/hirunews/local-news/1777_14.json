{
       "Source": "hirunews",
       "Timestamp": "Tuesday, 03 August 2021 - 16:43",
       "Headline": "අවසාන ඔලිම්පික් සිහිනයත් බොඳ වේ",
       "News Content": "මෙරට අවසන් ඔලිම්පික් පදක්කම් බලාපොරොත්තු වූ, ශ්‍රී ලංකා අශ්වාරෝහක ක්‍රීඩිකාව මැටිල්ඩා ක්ලාසන්ටත් අද පරාජය වැළඳගන්නට සිදුවුණා.\nමෙරට වේලාවෙන් අද (03) පස්වරු 3.30ට ඇරඹුණු, මෙම තරගයේ මූලික තරග වටයෙන්ම ඇයට ඉවත් වීමට සිදුවුණා.\nටෝකියෝ ඔලිම්පික් උළෙල සඳහා ශ්‍රී ලංකාවෙන් සුදුසුකම් ලැබූ පළමු වැන්නා වූයේ ද 36 හැවිරිදි මැටිල්ඩා ක්ලාසන්.\nමෙරට තුළ ආධුනික මට්ටමේ පවතින මෙම ක්‍රීඩා ඉසව්ව නියෝජනය කරමින් ඔලිම්පික් උළෙලකට සහභාගි වන පළමු ශ්‍රී ලාංකිකයා වන්නේ ද ඇයයි.\nමැටිල්ඩා ක්ලාසන් මෙම තරඟයට එක් කර ගන්නා අශ්වයාගේ වටිනාකම යුරෝ මිලියන 6ක් එනම් රුපියල් කෝටි 142ක් පමණ වන බවයි වාර්තා වන්නේ\nමැටිල්ඩා ක්ලාසන් 13 වන තරඟකරුවා ලෙසයි එම ඉසව්වට සහභාගි වූයේ.",
       "URL": "https://www.hirunews.lk/278762/අවසාන-ඔලිම්පික්-සිහිනයත්-බොඳ-වේ",
       "Category": "Local News",
       "Parent URL": "https://www.hirunews.lk/local-news.php?pageID=1777"
}