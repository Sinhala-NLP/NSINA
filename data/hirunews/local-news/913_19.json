{
       "Source": "hirunews",
       "Timestamp": "Friday, 26 August 2022 - 7:35",
       "Headline": "බිබිලේ දී මනුෂ්‍ය ඝාතනයක්",
       "News Content": "බිබිල පොලිස් වසමේ නාගල ප්‍රදේශයේ දී පිහියකින් ඇන, ගිනි තබා පුද්ගලයකු ඝාතනය කළ සිද්ධියක් වාර්තා වනවා.\nඝාතනය සිදු කළ සැකකාරිය ඔහුගේ පුරුෂයා සමඟ නාගල ප්‍රදේශයේ වෙළෙඳසලක් පවත්වාගෙන ගොස් ඇති අතර, ඊයේ (25) දින සවස් කාලයේ දී මරණකරු වෙළෙඳසලට පැමිණ ඇති බව සඳහන්.\nඑහි දී ඇති වූ අරවුලක දී මරණකරු හා සැකකාරිය පොරබැදීමක් සිදු කරගෙන ඇති අතර, සැකකාරිය විසින් මරණකරුට මන්නා පිහියකින් පහර දී ඇති බව යි පොලිසිය පවසන්නේ.\nපසු ව ඔහුගේ සිරුරට පෙට්‍රල් දමා ගිනි ද තබා ඇති බව විමර්ශනවලින් හෙළි වී තිබෙනවා.\nමරණකරු වයස අවුරුදු 66ක නාගල - බිබිල ප්‍රදේශයේ පදිංචිකරුවෙක්.\nඝාතනයට සම්බන්ධ සැකකාරිය අත් අඩංගුවට ගෙන ඇති අතර, වැඩිදුර විමර්ශන කටයුතු බිබිල පොලිසිය විසින් සිදු කරනු ඇති.",
       "URL": "https://www.hirunews.lk/313745/බිබිලේ-දී-මනුෂ්‍ය-ඝාතනයක්",
       "Category": "Local News",
       "Parent URL": "https://www.hirunews.lk/local-news.php?pageID=913"
}