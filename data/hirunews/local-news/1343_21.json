{
       "Source": "hirunews",
       "Timestamp": "Monday, 21 February 2022 - 10:02",
       "Headline": "ජනපති සුරතින් ශිෂ්‍යත්ව පිරිනැමේ (ඡායාරූප සහ වීඩියෝ)",
       "News Content": "ශ්‍රී ලංකා නිපොන් අධ්‍යාපනික සහ සංස්කෘතික කේන්ද්‍රයේ ශිෂ්‍යත්ව පිරිනැමීම සහ ගුණ සැමරුම් උත්සවය ජනාධිපති ගෝඨාභය රාජපක්ෂගේ ප්‍රධානත්වයෙන් පැවැත්වුණා.\nජපන් කැපකරු අධ්‍යාපනික ශිෂ්‍යත්ව පිරිනැමීම, පූර්ව ළමාවිය සංවර්ධන වැඩසටහන්, වෛද්‍යාධාර සේවා, විශේෂ අවශ්‍යතා ඇති සිසුන්ට සහ ස්වභාවික විපත් ආධාර දීම ඇතුලු වැඩසටහන් රැසක් ජපාන පරිත්‍යාගශීලීන්ගේ අනුග්‍රහයෙන් නිපොන් කේන්ද්‍රය මගින් සිදුකරනු ලබනවා.\nශිෂ්‍යත්ව වැඩසටහනට වසර 35ක් සැපිරීම, අනුග්‍රාහකත්වය දක්වමින් කැපකරු දෙමාපියන්ව සිට මියගිය ජපාන පරිත්‍යාගශීලීන් සහ නිප්පොන් කේන්ද්‍රයේ ක්‍රියාකාරීන්ගේ ණ සැමරුම එහිදී සිදු කළ බවයි ජනාධිපති මාධ්‍ය අංශය සඳහන් කළේ.\nමේ වසර සඳහා ශිෂ්‍යත්ව පිරිනැමීමට සිසුන් දහසක් තෝරාගෙන තිබූ අතර, එය සංකේතවත් කරමින් ජනාධිපතිවරයා අතින් සිසුන් පස්දෙනෙකුට ඊයේ ශිෂ්‍යත්ව සහ පාසල් උපකරණ ප්‍රදානය කර තිබෙනවා.",
       "URL": "https://www.hirunews.lk/297587/ජනපති-සුරතින්-ශිෂ්‍යත්ව-පිරිනැමේ-ඡායාරූප-සහ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1343"
}