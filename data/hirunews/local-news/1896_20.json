{
       "Source": "hirunews",
       "Timestamp": "Wednesday, 09 June 2021 - 12:22",
       "Headline": "කොරෝනා එන්නත් ලබා ගැනීම දිරිමත් කිරීමට ඇමෙරිකා එක්සත් ජනපදයෙන් ගංජා",
       "News Content": "ජනගහනයෙන් අඩකට වැඩි සංඛ්‍යාවකට කොරෝනා එන්නත් ලබාදී ඇති ඇමෙරිකා එක්සත් ජනපදයේ ඇතැම් ප්‍රාන්ත එන්නත්කරණය සඳහා පුද්ගලයන් දිරිගැන්වීමට විවිධ උපක්‍රම භාවිත කරනු ලබනවා.\nඑක්සත් ජනපදයේ වොෂින්ටන් ප්‍රාන්තය ඒ සඳහා යොදා ගෙන ඇත්තේ අසම්මත ක්‍රමයක්.\nඒ කොරෝනා එන්නත් ලබා ගැනීමෙන් පසු ඔවුන්ට නොමිලේ ගංජා පානය කිරීමට ලබාදීමෙන්.\nවයස අවුරුදු 21 ඉක්මවූ ඕනෑම අයෙකුට ඒ අනුව, කලින් සකස් කරන ලද ගංජා පානය කිරීමට අවස්ථාවක් ලැබෙනවා.\nවොෂින්ටන් ප්‍රාන්තය 2012 වසරේදී ගංජා භාවිතය නීත්‍යානුකූල කරනු ලැබුවා.\nකොරෝනා එන්නත්කරණය දිරිගැන්වීම සඳහා වොෂින්ටනයේ මත්පැන් අලෙවිසැල් මගින් එක්වරක් නොමිලේ මත්පැන් ලබාදීමට ද පසුගිය මාසයේ පියවර ගත්තා.",
       "URL": "https://www.hirunews.lk/273808/කොරෝනා-එන්නත්-ලබා-ගැනීම-දිරිමත්-කිරීමට-ඇමෙරිකා-එක්සත්-ජනපදයෙන්-ගංජා",
       "Category": "Local News",
       "Parent URL": "https://www.hirunews.lk/local-news.php?pageID=1896"
}