{
       "Source": "hirunews",
       "Timestamp": "Monday, 17 June 2019 - 7:22",
       "Headline": "ඇමති මංගල නිසා රාජිත තීන්දුවක් ගැනීමට සූදානම්",
       "News Content": "මුදල් අමාත්‍ය මංගල සමරවීර චීනයෙන් හෝ වෙනත් කිසිදු විදෙස් රටකින් දුම්වැටි ආනයනයට අවශ්‍ය අණ පනත් සකස් කළහොත් තමන් තීන්දුවක් ගන්නා බව සෞඛ්‍ය අමාත්‍ය රාජිත සේනාරත්න ප්‍රකාශ කළා.\nඑවන් ආණ්ඩුවක තමන් අමාත්‍ය ධුරය දැරීමට පවා නුසුදුසු බැවින් ඒ පිළිබදව තීන්දුවක් ගන්නා බවයි ඔහු හිරු ප්‍රවෘත්ති අංශයට සඳහන් කළේ.\nවිදේශීය දුම්වැටි ආනයනය කිරීම සඳහා මුදල් අමාත්‍යාංශය අවසර ලබාදී ඇති බව මුදල් අමාත්‍ය මංගල සමරවීර පසුගිය දා මාධ්‍ය හමුවක් කැඳවමින් ප්‍රකාශ කළා.\nඊට ප්‍රතිචාර දක්වමිනුයි අමාත්‍ය රාජිත සේනාරත්න මේ බව සඳහන් කළේ.\nඅමාත්‍ය රාජිත සේනාරත්නගේ මෙම ප්‍රකාශය පිළිබදව විමසීමට මුදල් අමාත්‍ය මංගල සමරවීර සම්බන්ධ කර ගැනීමට හිරු ප්‍රවෘත්ති අංශය උත්සාහ දැරුවත් එය ව්‍යර්ථ වූයේ ඔහුගේ ජංගම දුරකථනය ක්‍රියා විරහිත කර තිබීම හේතුවෙන්.",
       "URL": "https://www.hirunews.lk/218546/ඇමති-මංගල-නිසා-රාජිත-තීන්දුවක්-ගැනීමට-සූදානම්",
       "Category": "Local News",
       "Parent URL": "https://www.hirunews.lk/local-news.php?pageID=3296"
}