{
       "Source": "hirunews",
       "Timestamp": "Thursday, 29 June 2017 - 12:12",
       "Headline": "වයස අවුරුදූ 10 සම්පූර්ණ වූ දැරියන්ට නව එන්නතක්",
       "News Content": "ශ්‍රී ලංකාවෙි ගැබ්ගෙල පිළිකා වැළැක්වීම සදහා හියුමන් පැපිලෝමා වෛරස එන්නත ජාතික ප්‍රතිශක්තීකරණ වැඩසටහනට හදූන්වාදීමට සෞඛ්‍ය, පෝෂණ හා දේශීය වෛද්‍ය අමාත්‍ය දොස්තර රාජිත සේනාරත්න තීරණය කර තිබෙනවා.\nඒ අනුව සෞඛ්‍ය අමාත්‍යාංශයේ වසංගත රෝග විද්‍යා අංශය විසින් මෙම එන්නත ජාතික ප්‍රතිශක්තීකරණ වැඩසටහනට හදූන්වාදීම ජුලි මස 03 වන දා සිදු කිරිමටයි කටයුතු යොදා ඇත්තේ.\nශ්‍රී ලංකාවේ වාර්ෂිකව, මැදිවියේ කාන්තාවන් දහසකට ආසන්න සංඛ්‍යාවක් සංකූලතාවයන්ට පත් වූ ගැබ්ගෙල පිළිකා තත්ත්වයට ගොදූරු වන බව රෝහල් සංඛ්‍යාලේඛණ මගින් තහවුරු වනවා.\nලෝකය පුරා ගැබ්ගෙල පිළිකා වැළැක්වීමේ මුලික ක්‍රමවෙිදයන් දෙකක් ක්‍රියාත්මක කරන අතර ගැබ් ගෙල පිළිකා මුලික අවස්ථාවෙි හදුනා ගැනීමේ  පරීක්ෂණය සහ ගැබ්ගෙල පිළිකා ඇතිවීමට හේතුකාරක වන හියුමන් පැපිලෝමා වෛරස ආසාදන වළක්වන HPV එන්නත හදුන්වාදීම එම ක්‍රමවෙිදයන්.\nමෙයින් ගැබ්ගෙල පිළිකා වැළැක්වීමේ ක්‍රමවෙිදයක් වන පැප් පරීක්ෂණය 1996 වසරේ සිට ශ්‍රී ලංකාව තුල සුවනාරි සායන මගින් අවුරුදූ 35 ඉක්ම වූ කාන්තාවන් සදහා සිදූ කර ගැනීමට පහසුකම් සපයා තිබෙනවා.\nගැබ්ගෙල පිළිකා වැළැක්වීමේ එන්නත වන HPV එන්නත 2017 ජුලි මස සිට ජාතික ප්‍රතිශක්තීකරණ වැඩසටහන තුලින් ලබාදීමට නියමිතයි.\nමෙය හදූන්වා දෙනු ලබන්නේ 6 ශ්‍රේණියේ ඉගෙනුම ලබන වයස අවුරුදූ 10 සම්පුර්ණ වූ ගැහැණු  දරුවන් සදහා පාසල් එන්නත්කරණ වැඩසටහනක් ලෙසයි.\nමෙම එන්නත ජාතික ප්‍රතිශක්තීකරණ වැඩසටහනට හදූන්වාදීම තුළින් අනාගතයේ දී ගැබ්ගෙල පිළිකාව මෙරටින් තුරන් කිරිම සෞඛ්‍ය අමාත්‍යාංශයේ අපේක්ෂාව බව සෞඛ්‍ය අමාත්‍යවරයා සදහන් කරනවා.",
       "URL": "https://www.hirunews.lk/164669/වයස-අවුරුදූ-10-සම්පූර්ණ-වූ-දැරියන්ට-නව-එන්නතක්",
       "Category": "Local News",
       "Parent URL": "https://www.hirunews.lk/local-news.php?pageID=4447"
}