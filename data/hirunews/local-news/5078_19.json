{
       "Source": "hirunews",
       "Timestamp": "Friday, 22 April 2016 - 8:01",
       "Headline": "ශ්‍රී ලංකාව අද පැරිස් සම්මුතියට අත්සන් තබයි",
       "News Content": "ෆොසිල ඉන්ධන භාවිතය අවම කරමින් විකල්ප බලශක්ති ප්‍රබවයන් උත්පාදනය කර ගැනීම සදහා වන පැරිස් සම්මුතියට අද ශ්‍රී ලංකාව ඇතුළු ලොව රටවල් 160 ක් අත්සන් තබනවා.\nඑය අදට යෙදී ඇති ජගත් මිහිතල දිනයට සමගාමීව සිදුකිරීම විශේෂත්වයක්.\nපැරිස් සම්මුතියට අත්සන් තැබීමේ ලෝක රාජ්‍ය නායක සමුළුව එක්සත් ජාතීන්ගේ මහාමණ්ඩල රැස්වීම් ශාලාවේදී අද ආරම්භ වන අතර, ඊට අදාළ තේමාත්මක සංවාදය ඊයේ පැවැත්වුණා.\nපැරිසියේදී ලෝක නායකයන් එකග වූයේ වසර 2020 වනවිට මිහිතලය උණුසුම්වීම සෙන්ටිගේ‍්‍රඞ් අංශක 1 යි දශම 5 කට අඩු මට්ටමකින් පවත්වා ගැනීමටයි.\nඑම වැඩපිළිවෙල සදහා සංවර්ධනය වෙමින් පවත්නා රටවලට සහය වීම සදහා සංවර්ධිත රටවල් ඩොලර් බිලියන 100 ක අරමුදලකට දායක විය යුතුයි.",
       "URL": "https://www.hirunews.lk/131431/ශ්‍රී-ලංකාව-අද-පැරිස්-සම්මුතියට-අත්සන්-තබයි",
       "Category": "Local News",
       "Parent URL": "https://www.hirunews.lk/local-news.php?pageID=5078"
}