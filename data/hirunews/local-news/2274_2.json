{
       "Source": "hirunews",
       "Timestamp": "Tuesday, 15 December 2020 - 10:30",
       "Headline": "සතොස වාහන අවභාවිතයට බදියුදීන්ගේ පක්ෂයේ අබ්දුල්ලා මහරුෆ් අත්අඩංගුවට",
       "News Content": "2015 - 2019 කාල සීමාවේ ලංකා සතොස ආයතනයේ වාහන අවභාවිත කිරීමේ සිද්ධියකට අදාළව රිෂාඩ් බදියුදීන්ගේ සමස්ත ලංකා මහජන කොංග්‍රසය නියෝජනය කරන හිටපු නියෝජ්‍ය අමාත්‍ය අබ්දුල්ලා මහරුෆ් සහ මාතලේ ප්‍රදේශයේ පදිංචි ෆාරුක් මොහොමඩ් අස්ලාම් අත්අඩංගුවට ගෙන තිබෙනවා.\nපොලිස් මාධ්‍ය ප්‍රකාශක නියෝජ්‍ය පොලිස්පති අජිත් රෝහණ කියා සිටියේ අපරාධ පරීක්ෂණ දෙපාර්තමේන්තුවට ලද පැමිණිල්ලකට අනුව ඊයේ (14) රාත්‍රියේ මොවුන් අත්අඩංගුවට ගත් බවයි.\nහිටපු නියෝජ්‍ය අමාත්‍යවරයා කින්නියා ප්‍රදේශයේදී ද අනෙක් සැකකරු මාතලේ ප්‍රදේශයේදී අත්අඩංගුවට ගනු ලැබුවා.",
       "URL": "https://www.hirunews.lk/257062/සතොස-වාහන-අවභාවිතයට-බදියුදීන්ගේ-පක්ෂයේ-අබ්දුල්ලා-මහරුෆ්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2274"
}