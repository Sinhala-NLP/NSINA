{
       "Source": "hirunews",
       "Timestamp": "Tuesday, 23 May 2023 - 11:55",
       "Headline": "වැඩිහිටි නිවාසයේ හාන්සි පුටුවේ මිය ගිය කතගේ මරණය සැකයි",
       "News Content": "පසුගිය දා හොරණ පොකුණුවිට ප්‍රදේශයේ වැඩිහිටි නිවාසයක නවාතැන් ගෙන සිටි 88 හැවිරිදි කාන්තාවක් මියගොස් ඇති බව වාර්තා වුණා.\nහොරණ මූලස්ථාන පොලිසිය පවසන්නේ මෙම කාන්තාවගේ මරණය සිදුව ඇති ආකාරය සැක සහිත බවයි.\nඑම වැඩිහිට නිවාසයේ භාරකරු විසින් හොරණ පොලිසියට පැමිණිලි කර තිබුනේ අදාළ කාන්තාව හාන්සි පුටුවක නිදා සිටියදී මරණය සිදුව ඇති බවයි.\nඒ අනුව හොරණ පොලිසිය මගින් අදාළ විමර්ශන කටයුතු ආරම්භ කෙරුණා.\nමේ අතර හොරණ හදිසි මරණ පරීක්ෂකවරයාගේ නියෝග මත සිදු කළ පශ්චාත් මරණ පරීක්ෂණයෙන් හෙළි වන්නේ මිය ගිය කාන්තාවගේ දණහිස සහ වළලුකර අතර අස්ථිය බිදී ගොස් ඇති බවයි.\nමෙම මරණය සම්බන්ධයෙන් හොරණ මහේස්ත්‍රාත් අධිකරණයට කරුණු වාර්තා කර මහේස්ත්‍රාත් පරීක්ෂණයක් පවත්වා ඇති බවත් එහිදී මේ මරණය සම්බන්ධයෙන් අධිකරණ වෛද්‍ය නිලධාරියකු වෙතින් පශ්චාත් මරණ පරීක්ෂණයක් පවත්වා එහි වාර්තාව අධිකරණයට ඉදිරිපත් කරන ලෙස මහේස්ත්‍රාත්වරයා විසින් නියෝග කර ඇති බවත් වාර්තා වෙනවා.",
       "URL": "https://www.hirunews.lk/335993/වැඩිහිටි-නිවාසයේ-හාන්සි-පුටුවේ-මිය-ගිය-කතගේ-මරණය-සැකයි",
       "Category": "Local News",
       "Parent URL": "https://www.hirunews.lk/local-news.php?pageID=323"
}