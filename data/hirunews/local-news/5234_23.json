{
       "Source": "hirunews",
       "Timestamp": "Friday, 25 December 2015 - 19:35",
       "Headline": "හෙට විනාඩි දෙකක නිහඬතාවක්",
       "News Content": "ශ්‍රී ලංකාව ඇතුළු රටවල් 14 ක ලක්ෂ සංඛ්‍යාත ජීවිත බිලිගත් ආසියානු සුනාමි ව්‍යවසනය සිදු වී හෙටට (26) වසර 11 ක් සපිරෙනවා.\nඒ නිමිත්තෙන් නම් කර ඇති ජාතික සුරක්ෂිත දිනයට සමගාමීව දිවයිනේ සියලූම දිස්ත්‍රික්කවල සුනාමි සැමරුම් සංවිධාන කර ඇති බවයි ආපදා කළමනාකරණ මධ්‍යස්ථානය සඳහන් කළේ.\n2004 වසරේ දෙසැම්බර් 26 වනදා ඉන්දුනීසියාවේ සුමාත්‍රා දුපත ආසන්නයේ සිදුවු රික්ටර් පරිමාණයේ ඒකක 9 යි දශම 0 ක ප්‍රබල භූ කම්පනයත් සමඟ මෙම සුනාමි තත්ත්වය හටගත්තා.\nශ්‍රී ලංකාව, ඉන්දුනීසියාව, තායිලන්තය ඇතුළු රටවල් 14 කට බලපෑ සුනාමි තත්ත්වය නිසා අහිමි වූ ජීවිත සංඛ්‍යාව දෙලක්ෂ 30,000 කට අධිකයි.\nඉන් ශ්‍රී ලාංකිකයින් 35,322 ක් පමණ මියගිය අතර, අතුරුදන්වූවන්ගේ සංඛ්‍යාව 5000 කට අධිකයි.\nසුනාමි ව්‍යවසනයෙන් මියගිය පුද්ගලයින් සිහිකර හෙට පෙරවරු 9.25 සිට 9.27 දක්වා විනාඩි දෙකක නිහඬතාවයක් පවත්වන ලෙසයි ආපදා කළමනාකරණ මධ්‍යස්ථානය ජනතාවට දැනුම් දෙන්නේ.",
       "URL": "https://www.hirunews.lk/122797/හෙට-විනාඩි-දෙකක-නිහඬතාවක්",
       "Category": "Local News",
       "Parent URL": "https://www.hirunews.lk/local-news.php?pageID=5234"
}