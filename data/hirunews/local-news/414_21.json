{
       "Source": "hirunews",
       "Timestamp": "Friday, 14 April 2023 - 13:34",
       "Headline": "අයි.පී.එල්. ප්‍රසාද ලකුණු සටහනේ පෙරමුණ රාජස්ථාන් කණ්ඩායමට",
       "News Content": "ඉන්දීය ප්‍රීමියර් ලීග් තරඟාවලියේ තරඟ 18ක් අවසානයේ ප්‍රසාද ලකුණු සටහනේ පෙරමුණ ගැනීමට රාජස්ථාන් රෝයල්ස් කණ්ඩායම සමත් වී තිබෙනවා.\nඔවුන් මේ දක්වා මුහුණ දී ඇති තරග හතරෙන් තුනක් ජයග්‍රහණය කර ඇති අතර, ප්‍රසාද ලකුණු සටහනේ දෙවන ස්ථානයේ පසුවන්නේ ලක්නව් සුපර් ජයන්ට්ස් කණ්ඩායමයි.\nපිළිවෙලින් තුන්වන, හතරවන, පස්වන, හයවන, හත්වන, අටවන ස්ථානවල ගුජරාට්, කොල්කටා, චෙන්නායි, පන්ජාබ්, බැංගලෝර්, මුම්බායි කණ්ඩායම් පසුවනවා.\nනව වන ස්ථානයේ රැදී සිටින්නේ සන්රයිසස් හයිද්‍රාබාද් කණ්ඩායමයි. තමන් මුහුණදුන් තරග හතරම පරාජයට පත්වූ දිල්ලි කැපිටල්ස් කණ්ඩායමට හිමිව ඇත්තේ ප්‍රසාද ලකුණු සටහනේ අවසන් ස්ථානයයි.",
       "URL": "https://www.hirunews.lk/332515/අයි-පී-එල්-ප්‍රසාද-ලකුණු-සටහනේ-පෙරමුණ-රාජස්ථාන්-කණ්ඩායමට",
       "Category": "Local News",
       "Parent URL": "https://www.hirunews.lk/local-news.php?pageID=414"
}