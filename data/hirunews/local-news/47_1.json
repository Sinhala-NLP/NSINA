{
       "Source": "hirunews",
       "Timestamp": "Thursday, 07 September 2023 - 11:10",
       "Headline": "නිල් අහසක් සඳහා පිරිසිදු වාතය පිළිබඳ ජාත්‍යන්තර දිනය අදයි",
       "News Content": "“නිල් අහසක් සඳහා පිරිසිදු වාතය” පිළිබද ජාත්‍යන්තර දිනය අද(07) යෙදී තිබෙනවා.\nඒ අනුව පිරිසිදු වාතය සඳහා එක්වෙමු යන තේමාව යටතේ මෝටර් රථ මගින් සිදුවන වායු දූෂණය පිළිබඳ මහජනතාව දැනුවත් කිරීමේ වැඩසටහනක් අද(07)  සිදු කරනු ලබනවා.\nමෙය  බත්තරමුල්ල - සෙත්සිරිපාය පරිශ්‍රයේ දී සිදුකරන බවයි වාර්තා වන්නේ.\nමීට සමඟාමීව මහනුවර, බදුල්ල, කුරුණෑගල සහ මාතර යන දිස්ත්‍රික්කවලත් දැනුවත් කිරීමේ ක්‍රියාකාරකම් සිදු කිරීමට නියමිතයි.\nමෝටර් රථ ප්‍රවාහන දෙපාර්තමේන්තුව පවසන්නේ දීප ව්‍යාප්තව පාසල් ද දැනුවත් කිරීමට සැලසුම් කර ඇති බවයි.",
       "URL": "https://www.hirunews.lk/347435/නිල්-අහසක්-සඳහා-පිරිසිදු-වාතය-පිළිබඳ-ජාත්‍යන්තර-දිනය-අදයි",
       "Category": "Local News",
       "Parent URL": "https://www.hirunews.lk/local-news.php?pageID=47"
}