{
       "Source": "hirunews",
       "Timestamp": "Friday, 08 February 2019 - 10:34",
       "Headline": "විදේශ රටක නිෂ්පාදිත පිස්තෝලයක් සමඟ සැකකරුවන් දෙදෙනෙකු සීදුවේදී අත්අඩංගුවට",
       "News Content": "විදේශ රටක නිෂ්පාදිත පිස්තෝලයක් සමඟ සැකකරුවන් දෙදෙනෙකු සීදුවේදී අත්අඩංගුවට\nසීදුව - ලියනගේමුල්ල ප්‍රදේශයේදී පිස්තෝලයක් සමඟ සැකකරුවන් දෙදෙනෙකු අත්අඩංගුවට ගෙන තිබෙනවා.\nවෑන් රථයකින් පැමිණි පුද්ගලයන් දෙදෙනෙකු තමන්ට සිය නිවසේදී පිස්තෝලයක් පෙන්වා මරණ තර්ජන සිදුකළ බවට එම ප්‍රදේශයේ පුද්ගලයෙකු සිදුකළ පැමිණිල්ලකට අනුවයි මොවුන් අත්අඩංගුවට ගෙන ඇත්තේ.\nඔවුන් සන්තකයේ තිබී විදේශ රටක නිෂ්පාදිත පිස්තෝලයක් සහ උණ්ඩ 19ක් පොලිස් භාරයට ගනු ලැබුවා.\nසැකකරුවන් 32 සහ 35 හැවිරිදි ජාඇල ප්‍රදේශයේ පදිංචිකරුවන්.\nපිස්තෝලය පෙන්වා තර්ජනය කිරීමේ සිද්ධිය මුදල් ආරවුලක් මත සිදුව ඇති බවයි පොලීසිය සිදුකළ විමර්ශනයකදී අනාවරණ වී ඇත්තේ.",
       "URL": "https://www.hirunews.lk/209960/විදේශ-රටක-නිෂ්පාදිත-පිස්තෝලයක්-සමඟ-සැකකරුවන්-දෙදෙනෙකු-සීදුවේදී-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3513"
}