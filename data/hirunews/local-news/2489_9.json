{
       "Source": "hirunews",
       "Timestamp": "Sunday, 30 August 2020 - 11:32",
       "Headline": "බස් රථ දෙකක් මුහුණට මුහුණ ගැටීමෙන් 18කට තුවාල",
       "News Content": "ගාල්ල දඩල්ල ප්‍රදේශයේදී බස් රථ දෙකක් මුහුණට මුහුණලා ගැනීමෙන් සිදුවූ අනතුරකින් 18 දෙනෙකු තුවාල ලබා තිබෙනවා.\nමාතර සිට පොළොන්නරුව දක්වා ධාවනය වූ ලංකා ගමනාගමන මණ්ඩලයේ බස් රථයක් සහ අම්බලන්ගොඩ සිට ගාල්ල දක්වා ධාවනය වූ පෞද්ගලික බස් රථයක් ගැටීමෙනුයි අනතුර සිදුවී ඇත්තේ.\nපෞද්ගලික බස් රථය වෙනත් බස් රථයක් පසුකර යාමට උත්සාහ කිරීමේදී ලංගම බස් රථයේ ගැටී ඇතැයි සඳහන්.\nඅනතුරින් තුවාල ලැබූවන් අතර පෞද්ගලික බස් රථයේ රියදුරා ද වනවා.\nඔහුගේ දෙපාවලට හානි සිදුව ඇති බවයි අප වාර්තාකරු කියාසිටියේ.\nඅනෙක් තුවාලකරුවන්ගේ තත්වය බරපතල නොවන බව සඳහන්.\nඅනතුර පිළිබඳ ගාල්ල පොලිසිය පරීක්ෂණ සිදු කරනවා.",
       "URL": "https://www.hirunews.lk/248972/බස්-රථ-දෙකක්-මුහුණට-මුහුණ-ගැටීමෙන්-18කට-තුවාල",
       "Category": "Local News",
       "Parent URL": "https://www.hirunews.lk/local-news.php?pageID=2489"
}