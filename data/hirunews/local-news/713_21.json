{
       "Source": "hirunews",
       "Timestamp": "Wednesday, 23 November 2022 - 21:29",
       "Headline": "ඇමරිකාවේ වර්ජිනියා ප්‍රාන්තයේ සුපිරි වෙළඳසැලක සමූහ වෙඩි තැබීමක් - වෙඩික්කරු ඇතුළු 7ක් මරුට",
       "News Content": "වර්ජිනියාවේ චෙසපීක්හි අඟහරුවාදා රාත්‍රියේ සිදුවූ සමූහ වෙඩි තැබීමකින් වෙඩික්කරු ඇතුළු 7 දෙනෙකු මිය ගිය බව වර්ජිනියා ආරක්ෂක බලධාරීන් පවසනවා.\nමීට අමතරව වෙඩි ප්‍රහාරය එල්ල වූ ගොඩනැගිල්ලේ තිබී මියගිය සහ තුවාල ලැබූ පුද්ගලයන් කිහිප දෙනකුම සොයා ගත් බවත් එම අවස්ථාවේ රාජකාරියේ යෙදී සිටි සාප්පු සේවකයකු පැවසුවේ වෙඩි තැබීම ආරම්භ වූයේ ගබඩාව පිටුපසින් බවයි.\nවෙඩි තැබීම හේතුවෙන් ඉදිරිපස දොරටුවෙන් පිටතදී ද මියගොස් සිටි පුද්ගලයෙකු සොයා ගැනුනා.\nමෙම වෙඩි තැබීම වාර්තා කරන ඇමතුම රාත්‍රී 10.12ට පමන ලැබී ඇති අතර, ඒ අවස්තාවේ දී වෝල්මාර්ට් සුපිරි වෙළඳසැල මහජනතාව සඳහා විවෘතව පවතුනා.\nචෙසපීක් පොලිස් ප්‍රධානී මාර්ක් සොලෙස්කි විසින් තුවක්කුකරු ගබඩාවේ සේවකයෙකු බව තහවුරු කළ අතර මෙම මාරාන්තික සමූහ වෙඩි තැබීම සඳහා තුවක්කුකරු පිස්තෝලයක් භාවිතා කළ බව ඔහු කියා සිටියා.\nමෙම වෙඩි තැබීමෙන් තුවාල ලැබූ පුද්ගලයින් හය දෙනෙකු මිය ගිය අතර තවත් හතර දෙනෙක් රෝහල්ගතව ප්‍රතිකාර ලබන බව පවසූ සොලෙස්කි කියා සිටියේ තුවක්කුකරු ද මෙම වෙඩි තැබීමෙන් අනතුරුව සිය දිවි හානි කරගෙන ඇති බවයි.",
       "URL": "https://www.hirunews.lk/321114/ඇමරිකාවේ-වර්ජිනියා-ප්‍රාන්තයේ-සුපිරි-වෙළඳසැලක-සමූහ-වෙඩි-තැබීමක්-වෙඩික්කරු-ඇතුළු-7ක්-මරුට",
       "Category": "Local News",
       "Parent URL": "https://www.hirunews.lk/local-news.php?pageID=713"
}