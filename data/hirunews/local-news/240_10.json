{
       "Source": "hirunews",
       "Timestamp": "Saturday, 24 June 2023 - 15:00",
       "Headline": "රුසියානු ජනපති පුටින් ජාතිය අමතයි",
       "News Content": "රුසියාවේ අනාගතය අනතුරේ බව ජනාධිපති ව්ලැදිමීර් පුටින් ජාතිය අමතමින් ප්‍රකාශ කළා.\nකැරළිකාර වැග්නර් කුලී හමුදා මොස්කව් අගනුවර අල්ලා ගන්නා බවට තර්ජනය කර ඇති අතර, ඒ අතරතුරයි පවතින තත්වය පිළිබඳව ජනාධිපති පුටින් ජාතිය අමතා ඇත්තේ.\nකුලී හමුදාවන් සිදුකරන පාවාදීමක් සහ ඉහළ රාජද්‍රෝහී ක්‍රියාවක් ලෙස හඳුන්වාදුන් පුටින් ජනාධිපතිවරයා කියා සිටියේ මෙම සිද්ධියට සම්බන්ධ පුද්ගලයින්ට දැඩි දඩුවම් ලබාදෙන බවයි.\nවැග්නර් කණ්ඩායම මේ වනවිට නැගෙනහිර යුක්රේනයට මායිම්ව පිහිටි රොස්තොව් නගරය අත්පත් කරගෙන තිබෙනවා.",
       "URL": "https://www.hirunews.lk/338943/රුසියානු-ජනපති-පුටින්-ජාතිය-අමතයි",
       "Category": "Local News",
       "Parent URL": "https://www.hirunews.lk/local-news.php?pageID=240"
}