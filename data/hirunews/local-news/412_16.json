{
       "Source": "hirunews",
       "Timestamp": "Saturday, 15 April 2023 - 18:04",
       "Headline": "චීනෙට රිලවුන් පැටවීමේ තීන්දුව ආපස්සට හරවනවාමයි !- පූජ්‍ය ආනන්ද සාගර හිමි (වීඩියෝ)",
       "News Content": "මෙරට රිලවුන් චීනයට ලබාදීම පිටුපස ඇත්තේ මිලියන ගණනක ජාවාරමක් බව සුරකිමු ශ්‍රී ලංකා ජාතික ව්‍යාපාරයේ පූජ්‍ය පාහියන්ගල ආනන්ද සාගර හිමියන් පවසනවා.\nමේ දිනවල (15) දැඩි ලෙස ආන්දෝලනාත්මක අයුරින් කතාබහට තුඩු දී ඇති මාතෘකාවක් වන මෙරට රිලවුන් ලක්ෂයක් පිටරට සත්ත්වෝද්‍යාන වෙත පැටවීම සම්බන්ධයෙන් අදහස් දක්වමිනුයි උන්වහන්සේ මේ බව සඳහන් කළේ.\nකෘෂිකර්ම අමාත්‍ය මහින්ද අමරවීර ඇතුළු අමාත්‍යාංශ නිලධාරින් ගන්නා මෙවැනි තීන්දු තීරණ පිළිගැනීමට තරම් ශ්‍රී ලාංකික ජනතාව කොණ්ඩෙ බැඳපු චීන්නුන් නොවන බවත් උන්වහන්සේ කියා සිටිනවා.\nමෙරටින් රිලවුන් රැගෙන යන්නේ ජීව විද්‍යාත්මක පර්‍යේෂණ සඳහා බවත් , මෙම තීන්දුව ආපස්සට ගැනීමට ඉදිරියේ දී ජනාධිපති රනිල් වික්‍රමසිංහ හමු වී සාකච්ඡා කිරීමටත් බලාපොරොත්තු වන බවත් පාහියන්ගල ආනන්ද සාගර හිමිය වැඩිදුරටත් සඳහන් කළා.",
       "URL": "https://www.hirunews.lk/332598/චීනෙට-රිලවුන්-පැටවීමේ-තීන්දුව-ආපස්සට-හරවනවාමයි-පූජ්‍ය-ආනන්ද-සාගර-හිමි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=412"
}