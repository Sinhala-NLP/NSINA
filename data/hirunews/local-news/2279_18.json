{
       "Source": "hirunews",
       "Timestamp": "Saturday, 12 December 2020 - 12:48",
       "Headline": "සේනා දළඹුවා කුරක්කන් වගාවටත් පැතිරේ (වීඩියෝ)",
       "News Content": "සේනා දළඹු ව්‍යාප්තිය බඩඉරිඟු වගාවට අමතරව කුරක්කන් වගාවට ද ව්‍යාප්ත වී ඇති බව ගොවීන් පවසනවා.\nමාතලේ - ලග්ගල ප්‍රදේශයේ කුරක්කන් වගාව සඳහා සේනා දළඹු උවදුර ව්‍යාප්ත වී ඇති බවයි ගොවීන් පෙන්වා දෙන්නේ.\nදැනට සේනා දළඹු උවදුර දිවයිනේ උතුරුමැද, නැගෙනහිර සහ ඌව යන පළාත්වලට බලපා ඇති අතර, මේ හේතුවෙන් බඩඉරිඟු වගාවන් රැසකට හානි වී තිබෙනවා.\nපසුගිය වසරේ ද සේනා දළඹු උවදුරෙන් බඩඉරිඟු ගොවීන් දැඩි දුෂ්කරතාවට පත්වූ අතර, ඇතැම් ගොවීන් සිය වගාවන් ගිනි තැබීමට ද පියවර ගෙන තිබුණා.\nකෙසේ වෙතත් එවන් පසුබිමකයි බඩඉරිඟු වගාවට අමතරව කුරක්කන් වගාවට ද සේනා දළඹු උවදුර බලපා ඇත්තේ.\nකෙසේ වෙතත්, බඩඉරිඟු වගාව සඳහා සේනා දළඹු ව්‍යාප්තිය සිදුවුවද ගොවීන් ඒ සඳහා කිසිදු බියක් ඇතිකර නොගත යුතු බවයි මහඉලුප්පල්ලම කෘෂි පර්යේෂණායතනය සඳහන් කළේ.",
       "URL": "https://www.hirunews.lk/256859/සේනා-දළඹුවා-කුරක්කන්-වගාවටත්-පැතිරේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2279"
}