{
       "Source": "hirunews",
       "Timestamp": "Sunday, 30 July 2023 - 16:21",
       "Headline": "පවතින රජයෙන් ජනතාවට කිසිදු යහපතක් සිදුනොවන බව රාධාක්‍රිෂ්ණන් පවසයි",
       "News Content": "රටේ ජනතාව රෝහල් වලින් ප්‍රතිකාර ලබා ගැනිමට බිය වන බව දමිල ප්‍රගතිශිලි සන්ධානයේ නියෝජ්‍ය නායක වි. රාධාක්‍රිෂ්ණන් පවසනවා.\nවි. රාධාක්‍රිෂ්ණන් මේ බව කියා සිටියේ කදුරට ජනතාව මෙරටට පැමිණ වසර 200 ක් සපිරිම නිමිත්තෙන් එළඹෙන අගෝස්තු 12 දින පැවැත් විමට නියමිත පාගමන සම්බන්ධයෙන් ජනතාව දැනුවත් කිරීමට අද (30) දින හැටන් නගරයේ පෞද්ගලික උත්සව ශාලාවක පැවති වැඩසටහනක දීයි.\nරැස්විමේදි අදහස් දැක් වු රාධාක්‍රිෂ්ණන් කියා සිටියේ කදුරට ජනතාව ලංකාවට ඇවිල්ලා අවු 200 ක් වෙනවා, ඒ වෙනුවෙන් විවිධ පක්ෂ විවිධ සංවිධාන වැඩසටහන් කරගෙන යනවා දමිල ප්‍රගතිශිලි සන්ධානයද ලබන මස 12 දින නුවරඑලිය සිට හැටන් දක්වා පාද යාත්‍රාවක් සිදු කිරිමට කටයුතු කරන බවයි.\nප්‍රදේශයේ සියළුම ජනතාව මේ සදහා සහභාගි විය යුතු බවත් මේ අවස්ථාව ජනතාවගේ ප්‍රශ්න ගැන දෙස් විදෙස් සියළු දෙනා දැනුවත් කරන්න කිරීමට යොදා ගතයුතු බවත් ය.\nඑළඹෙන 10 වන දින වතු කම්කරුවන්ගේ ගැටළු සම්බන්ධයෙන් පාර්ලිමේන්තුවේ සාකච්ඡා කිරීම සදහා අවස්ථාවක් ඉල්ලා ඇති අතර පවතින රජය තුළින් ජනතාවට කිසිදු යහපතක් සිදුනොවන බවත් අස්වැසුම වතුකරයේ ජනතාවට මෙතෙක් ලැබි නැතත් ඉදිරියේදී ලැබෙයැයි බලාපොරොත්තු වන බවත් ඔහු වැඩිදුරටත් සඳහන් කළා.\nරටේ සෞඛ්‍ය තත්ත්වය පිරිහී ජනතාව රෝහල් වලට යෑමට මැලිකමක් දක්වන තත්වය තුළ අත්‍යවශ්‍ය එන්නතක් වත් ලබා ගැනීමට දැඩි බියක් දක්වන තත්වයක් උදාවී ඇති බවත් එය ඉතා ඉක්මනින් අවසන් කළ යුතුව ඇතැයි ද ඔහු පැවසුවා.\nමෙම රැස්විමට දමිල ප්‍රගතිශිලි සන්ධානයේ නියෝජ්‍ය නායක පලනි දිගම්බරම් සහ එස්. උදය කුමාර් ද සහභාගි වී සිටියා.",
       "URL": "https://www.hirunews.lk/343047/පවතින-රජයෙන්-ජනතාවට-කිසිදු-යහපතක්-සිදුනොවන-බව-රාධාක්‍රිෂ්ණන්-පවසයි",
       "Category": "Local News",
       "Parent URL": "https://www.hirunews.lk/local-news.php?pageID=139"
}