{
       "Source": "hirunews",
       "Timestamp": "Thursday, 30 January 2020 - 7:42",
       "Headline": "IDH රෝහලේ සිටින තවත් චීන ජාතිකයන් පස්දෙනෙකුට කොරෝනා නොමැති බව තහවුරු වේ",
       "News Content": "අයි.ඞී.එච්. හෙවත් ජාතික බෝවන රෝග විද්‍යායාතනයේ කොරෝනා වෛරසය ආසාදිත චීන කාන්තාව හැර ප්‍රතිකාර ලබන අනෙක් චීන ජාතිකයන් පස්දෙනාට කොරෝනා වෛරසය වැළඳී නොමැති බව අනාවරණ වී තිබෙනවා.\nඒ බොරැල්ලේ පිහිටි වෛද්‍ය පර්යේෂණායතනය සිදුකළ පරීක්ෂණයකදියි.\nඑහි වාර්තාව ඊයේ පස්වරුවේ එම රෝහලට ලැබුණු අතර, රෝහලේ ප්‍රතිකාර ලබමින් සිටි අටදෙනෙකුද ප්‍රතිකාර ලබා පිටව ගොස් තිබුණා.\nකෙසේ වෙතත් ඊයේ පස්වරුවේදීද තවත් දෙදෙනෙකු ප්‍රතිකාර සඳහා රෝහලට ඇතුළත්වී ඇති බවයි වාර්තාවන්නේ. ශ්‍රී ලංකාවෙන් හමුවූ කොරෝනා වෛරසය ආසාදිත වූ චීන කාන්තාව මේ වනවිට සුව අතට පත්වෙමින් සිටිනවා.\nඑසේම මෙරට තුළ කොරෝනා වෛරසය පැතිරීම පාලනය කිරීම සඳහා ජාත්‍යන්තර ප්‍රමිතියට අනුකූලව සෞඛ්‍ය අංශ පියවර ගෙන ඇති බව අග්‍රාමාත්‍ය කාර්යාලය සඳහන් කළා. එම කාර්යාලය නිවේදනය කළේ මේ පිළිබදව අනියත බියක් ඇති කර නොගන්නා ලෙසටයි.\nවෛරසය ව්‍යාප්තවීම වැළැක්වීම සඳහා තවදුරටත් පියවර රැසක් ගනිමින් පවතිනවා.\nමේ අතර ආදිවාසී නායක ඌරුවරිගේ වන්නිලඇත්තන් මහියංගණයේදී ඊයේ ප්‍රකාශ කළේ කොරෝනා වෛරසය පාලනය කිරීම සඳහා සියලූදෙනා එකාවන්ව පෙළ ගැසිය යුතු බවයි.",
       "URL": "https://www.hirunews.lk/233349/idh-රෝහලේ-සිටින-තවත්-චීන-ජාතිකයන්-පස්දෙනෙකුට-කොරෝනා-නොමැති-බව-තහවුරු-වේ",
       "Category": "Local News",
       "Parent URL": "https://www.hirunews.lk/local-news.php?pageID=2927"
}