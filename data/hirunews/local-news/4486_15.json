{
       "Source": "hirunews",
       "Timestamp": "Saturday, 03 June 2017 - 10:32",
       "Headline": "සූරියවැව ප්‍රදේශයේදී පොරවකින් පහරදී පුද්ගලයෙකු ඝාතනය කෙරේ",
       "News Content": "සූරියවැව, පොල පාර ප්‍රදේශයේ නිවසක පුද්ගල ඝාතනයක් සිදුව තිබෙනවා.\nපොරවකින් පහරදී ඊයේ සවස මෙම ඝාතනය සිදුකර ඇති බවයි සූරියවැව පොලිසිය පැවසුවේ.\nමියගිය පුද්ගලයා  ප්‍රේමලාල් කුමාරසිරි නැමැති 55 වන වියේ පසුවූ අයෙක් බවයි වාර්තා වන්නේ.\nඝාතනයට හේතුව මෙතෙක් අනාවරණය වී නොමැති අතර සැකකරුවන් සොයා පොලිස් පරීක්ෂණ ක්‍රියාත්මක කර ඇති බවයි පොලිසිය වැඩිදුරටත් පැවසුවේ.\nමියගිය පුද්ගලයාගේ මෘත ශරීරය හම්බන්තොට රෝහලේ තැන්පත්කර ඇති අතර පශ්චාත් මරණ පරීක්ෂණය අද දින සිදුකිරීමට නියමිතයි.",
       "URL": "https://www.hirunews.lk/162731/සූරියවැව-ප්‍රදේශයේදී-පොරවකින්-පහරදී-පුද්ගලයෙකු-ඝාතනය-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=4486"
}