{
       "Source": "hirunews",
       "Timestamp": "Friday, 02 October 2020 - 12:09",
       "Headline": "මෝදරදී හෙරොයින් සමඟ පුද්ගලයෙකු අත්අඩංගුවට",
       "News Content": "මෝදර - රන්දිය උයන ප්‍රදේශයේදී හෙරොයින් ග්‍රෑම් අටක් සමඟ සැකකරුවෙකු පොලිස් විශේෂ කාර්ය බලකාය අත්අඩංගුවට ගෙන තිබෙනවා.\nඊයේ සිදුකළ මෙම වැටලීමේදී අත්අඩංගුවට ගත් සැකකරු 46 හැවිරිදි වියේ පසුවන අතර, ඔහු, හේනේවත්ත උපුල් නැමති අන්වර්ථ නාමයෙන් හඳුන්වන මත්ද්‍රව්‍ය ජාවාරම්කරුගේ ගෝලයෙකු බවද පොලීසිය සඳහන් කළා.\nමේ අතර බස්නාහිර පළාත තුළ ඊයේ සිදුකළ විශේෂ වැටලීම් රාජකාරිවලදී මත්ද්‍රව්‍ය ළඟ තබාගැනීම  ඇතුලු විවිධ චෝදනා යටතේ පුද්ගලයින් 497ක් අත්අඩංගුවට ගෙන තිබෙනවා.\nඉන් සැකකරුවන් 156 දෙනෙකුම හෙරොයින් සම්බන්ධයෙන් අත්අඩංගුවට ගත් බවයි බස්නාහිර නියෝජ්‍ය පොලිස්පති කාර්යාලය නිකුත් කළ නිවේදනයේ දැක්වෙන්නේ.",
       "URL": "https://www.hirunews.lk/251617/මෝදරදී-හෙරොයින්-සමඟ-පුද්ගලයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2416"
}