{
       "Source": "hirunews",
       "Timestamp": "Saturday, 01 October 2022 - 10:58",
       "Headline": "ශ්‍රී ලංකා ලෙජන්ඩ්ස් අවසාන මහා තරගයට",
       "News Content": "රෝඩ් සේෆ්ටි ලෙජන්ඩ්ස් තරගාවලියේ අවසාන මහා තරගයට සුදුසුකම් ලැබීමට ශ්‍රී ලංකා ලෙජන්ඩ්ස් කණ්ඩායමට ඊයේ (30) හැකියාව ලැබුණා.\nබටහිර ඉන්දීය කොදෙව් ලෙජන්ඩ්ස් කණ්ඩායම සමග පැවති තරගයෙන් ලකුණු 14ක ජයක් වාර්තා කරමින්.\nරෝඩ් සේෆ්ටි ලෝක ක්‍රිකට් තරගාවලියේ දෙවන අවසන් පූර්ව තරගයේ පළමුවෙන් පන්දුවට පහරදුන් ශ්‍රී ලංකා ලෙජන්ඩ්ස් කණ්ඩායම නියමිත පන්දුවාර 20 අවසානයේ කඩුලු 09ක් දැවී ලකුණු 172ක් රැස් කළ අතර ඊට පිළිතුරු වශයෙන් පන්දුවාර 20 අවසානයේ බටහිර ඉන්දීය කොදෙව් ලෙජන්ඩ්ස් කණ්ඩායමට කඩුළු 8ක් දැවී ලබා ගත හැකි වූයේ ලකුණු 158ක් පමණි.\nඒ අනුව ශ්‍රී ලංකා ලෙජන්ඩ්ස් කණ්ඩායම අද(01) රාත්‍රියේ දී ඉන්දියා ලෙජන්ඩ්ස් කණ්ඩායම සමග රායිපූර් ක්‍රීඩාංගණයේ දී තරග වැදීමට නියමිතයි.",
       "URL": "https://www.hirunews.lk/316759/ශ්‍රී-ලංකා-ලෙජන්ඩ්ස්-අවසාන-මහා-තරගයට",
       "Category": "Local News",
       "Parent URL": "https://www.hirunews.lk/local-news.php?pageID=832"
}