{
       "Source": "hirunews",
       "Timestamp": "Saturday, 20 March 2021 - 9:25",
       "Headline": "අතුරුදන්වූ රත්මලානේ සිසුවා සොයා පොලිස් කණ්ඩායම් හතරක් මෙහෙයුමක (වීඩියෝ)",
       "News Content": "අතුරුදන් වූ බව කියන බම්බලපිටිය - ශාන්ත පීතර විද්‍යාලයේ අධ්‍යාපනය ලබන 16 හැවිරිදි සිසුවා සොයා පොලිස් කණ්ඩායම් හතරක් විමර්ශන ආරම්භ කර තිබෙනවා.\nරත්මලාන - දහම් මාවතේ පදිංචි ඇල්ඩන් ඩෙවොන් කෙනී නැමැති 11 ශ්‍රේණියේ ඉගෙනුම ලබන මෙම සිසුවා පෙරේදා පෙරවරුවේ නිවසින් පිටව ගොස් ඇති අතර, මේ වනතුරුත් නිවසට පැමිණ නැහැ.\nඑම සිසුවා එදින පෙරවරු 6.30 ට පමණ මොරටුව දෙසට ගමන් කරන අයුරුද සී.සී.ටී.වී. දර්ශනයක සටහන්ව තිබුණා.\nමෙම සිසුවා පිළිබඳව යම් තොරතුරක් වෙතොත් 077 377 98 50 දුරකතන අංකයට දැනුම් දෙන ලෙසයි ඔහුගේ පවුලේ සාමාජිකයින් ඉල්ලා සිටින්නේ.",
       "URL": "https://www.hirunews.lk/265949/අතුරුදන්වූ-රත්මලානේ-සිසුවා-සොයා-පොලිස්-කණ්ඩායම්-හතරක්-මෙහෙයුමක-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2076"
}