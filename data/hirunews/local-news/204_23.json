{
       "Source": "hirunews",
       "Timestamp": "Friday, 07 July 2023 - 20:43",
       "Headline": "ග්‍රෑන්ඩ්පාස් ඝාතන සිද්ධියේ සැකකරුවන් 5ක් රිමාන්ඩ්",
       "News Content": "ග්‍රෑන්ඩ්පාස්, නාගලගම්විදිය ප්‍රදේශයේදී පුද්ගලයකු කපා කොටා ඝාතනය කිරීමේ සිද්ධිය සම්බන්ධ සැකකරුවන් පස්දෙනෙකු පොලීසිය විසින් අත්අඩංගුවට ගෙන තිබෙනවා.\nනාගලගම්වීදියේ ප්‍රදේශයේදී ත්‍රිරෝද රථයකින් පැමිණි එම පුද්ගලයින් පස්දෙනා මාර්ගයේ ගමන්කරමින් සිටි 25 හැවිරිදි තරුණයකු කපා කොටා ඝාතනය කර තිබුණේ පෙරේදා පස්වරුවේයි.\nඝාතනයට ලක් වු තරුණයා නාගලගම්වීදියේ කුඩු නිලු ලෙස ප්‍රසිද්ධියට පත් මත්ද්‍රව්‍ය ජාවාරම්කාරියකගේ පුතෙකු වන අතර, ඔහු මුදල් ගැටලුවක් මුල් කර ගනිමින් තවත් පුද්ගලයකුට මීට මාස කිහිපයකට පෙර පහර දී තිබුණා.\nඑලෙස පහර කෑමට ලක් වු පුද්ගලයා සහ තවත් පුද්ගලයින් සිවු දෙනෙකු පැමිණ පෙරේදා රාත්‍රියේදි එම තරුණයාට තියුණු ආයුධයකින් පහර දී ඝාතනය කර තිබුණ බවයි වාර්තා වුණේ.\nඝාතනය සම්බන්ධයෙන් අත්අඩංගුවට ගත් සැකකරුවන් අද අධිකරණය හමුවට ඉදිරිපත් කිරීමන් අනතුරුව ලබන 20 වැනිදා දක්වා රක්ෂිත බන්ධනාගාර ගත කර තිබෙනවා.",
       "URL": "https://www.hirunews.lk/340398/ග්‍රෑන්ඩ්පාස්-ඝාතන-සිද්ධියේ-සැකකරුවන්-5ක්-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=204"
}