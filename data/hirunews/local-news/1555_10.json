{
       "Source": "hirunews",
       "Timestamp": "Wednesday, 17 November 2021 - 15:56",
       "Headline": "වැඩි මිලට ඖෂධ අලෙවි කරන වෙළඳසැල් ගැන තොරතුරු ලබාදෙන්නැයි ඉල්ලීමක් (ඡායාරූප)",
       "News Content": "උපරිම සිල්ලර මිලක් නියම කර ඇති ඖෂධ වැඩි මිලට අලෙවි කරන අලෙවිසැල් සම්බන්ධයෙන් තොරතුරු දැනුම්දෙන ලෙසට ඖෂධ නිෂ්පාදනය, සැපයුම් හා නියාමන රාජ්‍ය අමාත්‍යාංශය ජනතාවගෙන් ඉල්ලීමක් කරනවා.\nඅත්‍යවශ්‍ය ඖෂධවල මිල අධික ලෙස ඉහළ ගොස් ඇති බවටත් ඒවා විවිධ මිල ගණන් යටතේ අලෙවි කරන බවටත් පැමිණිලි ලැබී තිබීම ඊට හේතුවයි.\nමේ වනවිට ඖෂධ 60 කට අයත් මාත්‍රා කාණ්ඩ 131ක මිල නියාමනය කිරීමට සෞඛ්‍ය අමාත්‍යාංශය පියවර ගෙන ඇති අතර, ඩොලරයේ අගය පදනම් කරගෙන සියයට 9ක මිල ඉහළ දැමීමකට පමණක් අගෝස්තු මාසයේදී අවසර ලබා දී තිබුණා.\nඒ අනුව සියලුම අත්‍යවශ්‍ය ඖෂධවල නිසි අලෙවි මිල ද ජනතාවගේ දැනගැනීම පිණිස ඖෂධ නිෂ්පාදනය, සැපයුම් හා නියාමන රාජ්‍ය අමාත්‍යාංශය මගින් මාධ්‍ය වෙත නිකුත් කර තිබෙන්නේ පහත පරිදියි.",
       "URL": "https://www.hirunews.lk/288324/වැඩි-මිලට-ඖෂධ-අලෙවි-කරන-වෙළඳසැල්-ගැන-තොරතුරු-ලබාදෙන්නැයි-ඉල්ලීමක්-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=1555"
}