{
       "Source": "hirunews",
       "Timestamp": "Monday, 08 May 2023 - 16:00",
       "Headline": "කොළඹ ජාතික රෝහලේ කාර්ය මණ්ඩලයේ සාමාජිකයින්ගේ රුධිර සාම්පල ඩී.එන්.ඒ පරීක්ෂාවට",
       "News Content": "කෝටිපති ව්‍යාපාරික දිනේෂ් ෂාෆ්ටර්ගේ මෝටර් රථයේ තිබී සොයාගත් ආගන්තුක රුධිර සාම්පලය කාගේදැයි නිශ්චිතව අනාවරණය කර ගැනීම සඳහා ඔහු රෝහල්ගත කළ දිනයේ කොළඹ ජාතික රෝහලේ සේවය කළ කාර්ය මණ්ඩලය ඇතුළු 10 දෙනෙකුගේ රුධිර සාම්පල් ලබා ගැනීමට පියවර ගන්නා බව අපරාධ පරීක්ෂණ දෙපාර්තමේන්තුව අද කොළඹ ප්‍රධාන මහේස්ත්‍රාත් ප්‍රසන්න අල්විස්ට දැනුම් දුන්නා.\nපසුගිය සතියේ අධිකරණය ලබාදුන් නියෝගයට අනුව පොලිස් නිලධාරීන් ඇතුළු 21 දෙනකුගේ රුධිර සාම්පල ලබා ගත් බවයි එම දෙපාර්තමේන්තුව අධිකරණයට දැනුම් දුන්නේ.\nඅදාළ රුධිර සාම්පල ඩී.එන්.ඒ පරීක්ෂාව සඳහා රජයේ රස පරීක්ෂකවරයා වෙත යොමුකිරීමට නියමිතයි.\nඒ අනුව මෙම නඩුව ලබන 24 වනදා යළි කැඳවනු ඇති.",
       "URL": "https://www.hirunews.lk/334606/කොළඹ-ජාතික-රෝහලේ-කාර්ය-මණ්ඩලයේ-සාමාජිකයින්ගේ-රුධිර-සාම්පල-ඩී-එන්-ඒ-පරීක්ෂාවට",
       "Category": "Local News",
       "Parent URL": "https://www.hirunews.lk/local-news.php?pageID=360"
}