{
       "Source": "hirunews",
       "Timestamp": "Thursday, 12 October 2017 - 15:44",
       "Headline": "දුම්රිය වාර ප්‍රවේශපත්‍ර මගින් ශ්‍රී ලංගම බස් රථවල නොමිලේ ගමන් කිරීමට අවස්ථාව",
       "News Content": "දුම්රිය වාර ප්‍රවේශපත්‍ර ලබාගෙන ඇති මගීන්ට, ලංකා ගමනාගමන මණ්ඩලයට අයත් බස් රථවල නොමිලේ ගමන් කිරීමට පහසුකම් සලසා දී ඇති බව ප්‍රවාහන අමාත්‍යාංශය පවසනවා.\nඑම අමාත්‍යාංශය සදහන් කළේ දුම්රිය වර්ජනය හේතුවෙන් මගී ජනතාවට මුහුණපෑමට සිදුව ඇති අපහසුතාවය සලකා බලමින් අදාළ ක්‍රියාමාර්ගය ගෙන ඇති බවයි.\nමීට අමතරව, දුම්රිය වාර ප්‍රවේශපත්‍රය මගින් ඕනෑම අධිවේගී මාර්ගයක ගමන් කරන ලංගම බස් රථවල ද ගමන් කළ හැකි බවයි ප්‍රවාහන අමාත්‍යාංශය වැඩිදුරටත් සදහන් කළේ.",
       "URL": "https://www.hirunews.lk/173321/",
       "Category": "Local News",
       "Parent URL": "https://www.hirunews.lk/local-news.php?pageID=4275"
}