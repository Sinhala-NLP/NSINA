{
       "Source": "hirunews",
       "Timestamp": "Saturday, 22 April 2023 - 22:22",
       "Headline": "වාන් දමන පොල්ගොල්ල ජලාශය",
       "News Content": "මධ්‍යම කඳුකරයට අද (22) සවස් කාලයේ ඇති වූ අධික වර්ෂාව හේතුවෙන් මහවැලි ගඟේ ජල මට්ටම ඉහළ ගොස් තිබෙනවා.\nඉහළ යන ජල මට්ටමත් සමඟින් පොල්ගොල්ල ජලාශයේ එක් වාන් දොරටුවක් විවෘත කර ඇති බවයි වාර්තා වන්නේ.\nවේල්ලෙන් තත්පරයට ඝන මීටර් 30ක ජල ධාරිතාවයක් මහවැලි ගඟ හරහා වික්ටෝරියා ජලාශය වෙත මුදා හරිනවා.\nපොල්ගොල්ල වේල්ල භාර කාර්යභාර ඉංජිනේරු කාර්යාලය ප්‍රකාශ කර සිටියේ වැසි තත්ත්වය වැඩි වුවහොත් නිකුත් කරන ජල ප්‍රමාණය සහ විවෘත කර ඇති දොරටු ප්‍රමාණය වැඩි විය හැකි බවයි.\nගංඟාව ආශ්‍රිත පිරිස් නිරතුරු අවධානයෙන් පසුවිය යුතු බවයි එම කාර්යාලය වැඩිදුරටත් සඳහන් කර සිටියේ",
       "URL": "https://www.hirunews.lk/333187/වාන්-දමන-පොල්ගොල්ල-ජලාශය",
       "Category": "Local News",
       "Parent URL": "https://www.hirunews.lk/local-news.php?pageID=397"
}