{
       "Source": "hirunews",
       "Timestamp": "Thursday, 20 May 2021 - 7:56",
       "Headline": "නිරෝධායන නීති උල්ලංගණය කරමින් විරෝධතාවක් පැවැත්වූ ජවිපෙට එරෙහිව නීතිමය ක්‍රියාමාර්ග",
       "News Content": "නිරෝධායන නීති උල්ලංගණය වන ආකාරයට විරෝධතාවයක් පැවැත්වූ බවට ජනතා විමුක්ති පෙරමුණට එරෙහිව අධිකරණයට කරනු ලැබූ කරුණු වාර්තා කිරීම් වලට අනුව එය මෙහෙය වූ පුද්ගලයින්ට එරෙහිව අධිකරණ ක්‍රියාමාර්ග ගන්නා බව පොලිස් මාධ්‍ය ප්‍රකාශක, නියෝජ්‍ය පොලිස්පති අජිත් රෝහණ ප්‍රකාශ කළා.\nකොළඹ වරාය නගරය ආර්ථික කොමිසන් සභා පනත් කෙටුම්පතට එරෙහිවයි ජනතා විමුක්ති පෙරමුණ ඊයේ පෙරවරුවේ බත්තරමුල්ල පාර්ලිමේන්තු වටරවුම ඉදිරිපිට විරෝධතාවයක නිරත වුණා.\n150ක පමණ පිරිසකගේ සහභාගීත්වයෙන් පැවති මෙම විරෝධතා නිරෝධායන නීති උල්ලංගණය කරමින් පැවති බවට වැලිකඩ පොලීසිය බී වාර්තාවක් මගින් අධිකරණයට කරුණු වාර්තා කර තිබුණා.",
       "URL": "https://www.hirunews.lk/271894/නිරෝධායන-නීති-උල්ලංගණය-කරමින්-විරෝධතාවක්-පැවැත්වූ-ජවිපෙට-එරෙහිව-නීතිමය-ක්‍රියාමාර්ග",
       "Category": "Local News",
       "Parent URL": "https://www.hirunews.lk/local-news.php?pageID=1941"
}