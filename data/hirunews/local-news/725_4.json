{
       "Source": "hirunews",
       "Timestamp": "Friday, 18 November 2022 - 18:10",
       "Headline": "ශ්‍රී ලංකාව සොබාදහමේ ණයක් ඉල්ලයි! - විදෙස් මාධ්‍ය වාර්තා කරයි",
       "News Content": "ශ්‍රී ලංකාව, ඉක්වදෝරය සහ කේප් වර්ඩ් ඇතුළු තවත් රටවල් කිහිපයක් \"සොබාදහම් සඳහා ණය\" සංකල්පය යටතේ ඇමරිකානු ඩොලර් බිලියන එකකට වැඩි මුදලක් ලබා ගැනීම සඳහා සාකච්ඡා පවත්වමින් සිටින බව රොයිටර් පුවත් සේවය සඳහන් කරනවා.\nපසුගියදා ඊජිප්තුවේ දී නිමාව දුටු එක්සත් ජාතීන්ගේ COP27 සමුළුවේ දී මෙම සංකල්පය පිළිබඳව ලෝක නායකයන් අදහස් හුවමාරු කර ගනු ලැබුවා.\nකෙසේ වෙතත් මෙම සභාවාරය තුළ දී මෙම යෝජනාව හෙවත් සංකල්පය සම්බන්ධයෙන් අවසන් තීරණයක් ප්‍රකාශයට පත් නොකෙරුණු අතර ලෝක නායකයින් බොහෝ දෙනෙක් එම යෝජනාව කෙරෙහි අතිශය සාධනීය ප්‍රතිචාර දක්වනු ලැබුවා.\nමෙහි දී මූලික වශයෙන් ප්‍රකාශයට පත් කෙරුනේ මිහිතලයට අහිතකර වායුන් විමෝචනය කරනු ලබන ලොව ප්‍රබල, ධනවත් රටවල් එයට හිලව් වශයෙන් තුන්වන ලෝකයේ දියුණු වන රටවල් වල ඇති ණය බර අවම කර ගැනීම සඳහා සහනදායි ප්‍රවේශයක් ලබා දිය යුතු බවටයි.\nරොයිටර් පුවත් සේවයට අනුව, ඉක්වදෝරය මේ වන විටත් බැංකු සහ ලාභ නොලබන කණ්ඩායමක් සමඟ මේ පිළිබඳව සාකච්ඡා පවත්වමින් සිටින අතර, ඔවුන් ඩොලර් මිලියන 800ක පමණ ලාභදායී ප්‍රතිමූල්‍යකරණ සංරක්ෂණ ප්‍රයත්නයක් සඳහා ඉතිරි කිරීම් නිදහස් කර ගැනීමේ ගනුදෙනුවකට එළඹීමට උත්සාහ කරයි.\nඊට අමතරව ශ්‍රී ලංකාව සහ කේප් වර්ඩ් ඇතුළු තවත් රටවල් කිහිපයක් ම මෙම “ස්වභාවධර්මය සඳහා ණය” හුවමාරු ගනුදෙනුව පිළිබඳව වන සිය උනන්දුව මේ වන විටත් ප්‍රකාශයට පත්කර තිබෙනවා.\nතහවුරු නොකළ අභ්‍යන්තර ආරංචිමාර්ග සඳහන් කරන්නේ මෙම සංකල්පය යටතේ ශ්‍රී ලංකාව අමෙරිකානු ඩොලර් බිලියනයක හුවමාරු ණයක් ලබා ගැනීමට මේ වනවිටත් සැලසුම් සකසමින් සිටින බවයි.\nඑය එසේ වුවහොත් මෙම සංකල්පය යටතේ මේ දක්වා සිදුකෙරුනු විශාලතම ණය හුවමාරුව වනු ඇති.\nමේ අතර බටහිර අප්‍රිකාවට ඔබ්බෙන් පිහිටි දූපත් සමූහයක් වන කේප් වර්ඩ් මෙම සංකල්පය යටතේ ඩොලර් මිලියන 200ක් දක්වා වටිනා ස්වභාවික හුවමාරුවකට ආසන්න බව අප්‍රිකාව සඳහා වන එක්සත් ජාතීන්ගේ ආර්ථික කොමිසමේ නියෝජිත ජීන් පෝල් ඇඩම් පැවසුවා.\nකෙසේ වෙතත් ඉක්වදෝර, ශ්‍රී ලංකාව සහ කේප් වර්ඩ් ආණ්ඩු සම්බන්දයෙන් අදහස් දැක්වීම සඳහා කරන ලද ඉල්ලීම්වලට ප්‍රතිචාර දක්වා නැති අතර, ඉක්වදෝර ජනාධිපති ගිලර්මෝ ලැසෝ පසුගිය ඔක්තෝබර් 12 දින ප්‍රාදේශීය පුවත්පතක ට ප්‍රකාශ කළේ ගැලපගෝස් හුවමාරු ගනුදෙනුව සති හතරකින් හෝ පහකින් අවසන් කළ හැකි බවයි.\nමේ අතර අප්‍රිකානු සංවර්ධන බැංකුව විසින් ප්‍රකාශයට පත් කරන ලද ගෝලීය දත්තවලට අනුව, පසුගිය වසර 35 තුළ සිදු වූ එවැනි හුවමාරු 140 හෝ ඊට වැඩි ගණනකින් ඩොලර් මිලියන 250 සීමාව ඉක්මවා ගොස් ඇත්තේ තුනක් පමණයි.\n1987 දී පළමුවැන්න - ඩොලර් බිලියන හතරෙන් පංගුවකට වඩා වැඩි වටිනාකමක් තිබුණි. සාමාන්‍ය ප්‍රමාණය ඩොලර් මිලියන 26.6 කි.\nඑම දත්ත වලට අනුව මේ දක්වා සිදුකෙරුනු swap ගනුදෙනුවල ඒකාබද්ධ වටිනාකම දල වශයෙන් ඩොලර් බිලියන 3.7 ක්.\nනමුත් එය මෑතක දී ස්වෛරී ණය විශ්ලේෂකයින් විසින් ඇස්තමේන්තු ගත කරන ලද තුන්වන ලෝකයේ සංවර්ධනයය වෙමින් පවතින රටවල් බලාපොරොත්තුවෙන් සිටින ඇමරිකානු ඩොලර් බිලියන 400ක් පමණ වූ ණය අවශ්‍යතාවය හා සලකා බලන විට ඉතා සුළු ප්‍රතිශතයක්.\nකෙසේ වෙතත් ආර්ථික විශේෂඥයින් පවසන්නේ පසුගිය කාලේ කාලසීමාව තුළ දී සීෂෙල්ස්, බෙලීස් සහ බාබඩෝස් වැනි රටවල් මෙම සංකල්පය හරහා සිදුකරන ලද සාර්ථක මූල්‍ය හුවමාරුත් සමඟ බොහෝ තුන්වන ලෝකයේ රටවල් මෙම ආකෘතිය දැඩි උනන්දුවකින් ගවේෂණයය කරමින් සිටින බවයි.",
       "URL": "https://www.hirunews.lk/320725/ශ්‍රී-ලංකාව-සොබාදහමේ-ණයක්-ඉල්ලයි-විදෙස්-මාධ්‍ය-වාර්තා-කරයි",
       "Category": "Local News",
       "Parent URL": "https://www.hirunews.lk/local-news.php?pageID=725"
}