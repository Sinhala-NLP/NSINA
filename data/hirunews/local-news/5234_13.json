{
       "Source": "hirunews",
       "Timestamp": "Saturday, 26 December 2015 - 9:53",
       "Headline": "යතුරුපැදිය දංකොටුව පොලිසියේ 2 කට මරු කැඳවයි",
       "News Content": "දංකොටුව සහ මීවැව ප්‍රදේශවල සිදුවු යතුරුපැදි අනතුරු දෙකකින් දංකොටුව පොලිසියට අනුයුක්තව සේවය කල පොලිස් නිලධාරීන් දෙදෙනෙකු මියගොස් තිබෙනවා.\nඊයේ රාත්‍රී මෙම අනතුරු සිදුව ඇති බවයි අප වාර්තාතාකරු සඳහන් කලේ.\nරාත්‍රී 10 යි 30 ට පමණ එක් අනතුරක් සිදුව ඇත්තේ දංකොටුව බුජ්ජම්පොල ප්‍රදේශයේදීයි.\nඑම අනතුරින් තුවාල ලැබු පොලිස් සැරයන්වරයා දංකොටුව දිසා රෝහලට ඇතුලත් කිරීමේදී මියගොස් ඇතැයි සඳහන්.\nයතුරුපැදිය මාර්ගයෙන් ඉවතට පැන බෝක්කුවක ගැටීමෙන් අනතුර සිදුව තිබෙනවා.\nඅනෙක් අනතුර ඊයේ රාත්‍රී 11 යි 15 ට පමණ සිදුව ඇත්තේ නාරම්මල කුරුණෑගල මාර්ගයේ මීවැව ප්‍රදේශයේදීයි.\nදංකොටුව පොලිසියට අනුයුක්ත කොස්තාපල්වරයකු අනතුරින් මරණයට පත්ව තිබෙනවා.\nඔහු ගමන් කරමින් තිබු යතුරුපැදිය මාර්ගයෙන් ඉවතට පැන ගසක ගැටීමෙනුයි අනතුර සිදුව ඇත්තේ.\nඅනතුරුවලින් මියගිය පොලිස් නිලධාරීන් දෙදෙනාම තම රාජකාරී අවසන්කර නිවෙස් බලා ගමන් කරමින් තිබී ඇතැයි අප වාර්තාකරු සඳහන් කලා.",
       "URL": "https://www.hirunews.lk/122812/යතුරුපැදිය-දංකොටුව-පොලිසියේ-2-කට-මරු-කැඳවයි",
       "Category": "Local News",
       "Parent URL": "https://www.hirunews.lk/local-news.php?pageID=5234"
}