{
       "Source": "hirunews",
       "Timestamp": "Sunday, 13 September 2020 - 12:41",
       "Headline": "තේ වත්තක අනවසරයෙන් මැණික් ගැරීමට ගිය පුද්ගලයෙකු පස් කණ්ඩියකට යටවී මරුට (වීඩියෝ සහ ඡායාරූප)",
       "News Content": "මස්කෙළිය ප්‍රදේශයේ තේ වත්තක අනවසරයෙන් මැණික් ගැරීමේ නිරතව සිටි පුද්ගලයෙකු පස් කණ්ඩියක් කඩා වැටීමෙන් මරණයට පත්ව තිබෙනවා.\nමෙලෙස මියගොස් ඇත්තේ එම වතුයායේම පදිංචිව සිටි 29 හැවිරිදි එක් දරු පියෙක්.\nඔහු කොළඹ ප්‍රදේශයේ රැකියාවක නිරතව සිට ඊයේ රාත්‍රියේ නිවසට පැමිණීමෙන් අනතුරුව මැණික් ගැරීම සඳහා පිටත්ව ගිය බව බිරිඳ සඳහන් කර තිබෙනවා.\nඅද උදෑසන වන තෙක් ඔහු නිවසට නොපැමිණීම හේතුවෙන් කළ සොයා බැලීමකදීයි සිරුර හමුවී ඇත්තේ.\nසිද්ධිය පිළිබඳ මස්කෙළිය පොලිසිය වැඩිදුර විමර්ශණ සිදු කරනවා.",
       "URL": "https://www.hirunews.lk/250090/තේ-වත්තක-අනවසරයෙන්-මැණික්-ගැරීමට-ගිය-පුද්ගලයෙකු-පස්-කණ්ඩියකට-යටවී-මරුට-වීඩියෝ-සහ-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=2458"
}