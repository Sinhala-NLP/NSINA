{
       "Source": "hirunews",
       "Timestamp": "Friday, 06 May 2022 - 14:49",
       "Headline": "අන්තරේ විරෝධතාකරුවන්ට කඳුළු ගෑස් සහ ජල ප්‍රහාර",
       "News Content": "අන්තර් විශ්වවිද්‍යාලයීය ශිෂ්‍ය බල මණ්ඩලය පාර්ලිමේන්තුවට පිවිසෙන මාර්ගයේ පවත්වන විරෝධතාවට මීට ටික වේලාවකට පෙර (06) පොලිසිය ජල සහ කඳුළු ගෑස් ප්‍රහාර එල්ල කළා.\nඊයේ (05) පස්වරුවේ ශ්‍රී ජයවර්ධනපුර විශ්වවිද්‍යාලය ඉදිරිපිටින් විරෝධතා පා ගමනින් ඔවුන් පාර්ලිමේන්තුවට මෙම ස්ථානයට පැමිණි අතර, දියත උයන ඉදිරිපිට අට්ටාල ඉදිකරමින් මේ වනතුරු එහි නවාතැන් ගනු ලැබුවා.\nඊයේ  රාත්‍රියේ දී ද පාර්ලිමේන්තු සංකීර්ණයට ඇතුල් වීමට උත්සාහ කළ අන්තර් විශ්වවිද්‍යාලයීය ශිෂ්‍ය බල මණ්ඩලය ඇතුළු විරෝධතාකරුවන් විසුරුවා හැරීමට කදුළු ගෑස් ප්‍රහාර එල්ල කළා.\nඑම කඳුලු ගෑස් ප්‍රහාරයට එරෙහිව අද දිනයේ දී විරෝධතාකරුවන් විසින් ගලවා දැමූ පොලිස් මාර්ග බාධක මත යට ඇඳුම් දමා තිබුණේ උපහාසාත්මක කවටකමක් පෙන්වා දෙමින්.",
       "URL": "https://www.hirunews.lk/303655/අන්තරේ-විරෝධතාකරුවන්ට-කඳුළු-ගෑස්-සහ-ජල-ප්‍රහාර",
       "Category": "Local News",
       "Parent URL": "https://www.hirunews.lk/local-news.php?pageID=1188"
}