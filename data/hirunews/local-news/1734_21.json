{
       "Source": "hirunews",
       "Timestamp": "Tuesday, 24 August 2021 - 7:57",
       "Headline": "කාල විරාමය දිගු නොකරන බවට තලෙයිබාන් සංවිධානයෙන් අනතුරු ඇඟවීමක්",
       "News Content": "අගෝස්තු 31 වනදා වනවිට සියලු ම විදේශ හමුදා තම රටින් ඉවත් කළ ගතයුතු බවට වන කාල විරාමය, කිසිසේත් දිගු නො කරන බව ඇෆ්ඝනිස්ථානයේ බලය අත්පත් කරගෙන සිටින තලෙයිබාන් සංවිධානය පවසනවා.\nඑය ඇති කරගත් එකඟතාවන් උල්ලංඝනය කිරිමක් ලෙසයි තලෙයිබාන් ප්‍රකාශක සුහයිල් ෂහීන් ප්‍රකාශ කළේ.\nඑවැනි තත්ත්වයක දී දැඩි ප්‍රතිවිපාකවලට මුහුණ දිමට සිදු වනු ඇතැයි තලෙයිබාන් සංවිධානය අනතුරු අඟවා සිටියා.\nමේ අතර, ඇමරිකානු පෙන්ටගනය සඳහන් කළේ අගෝස්තු 31 වනදා වනවිට ඇෆ්ඝනිස්ථානයෙන් නික්මිමේ සැලසුම් මෙතෙක් වෙනස් කර නොමැති බවයි.\nතලෙයිබාන් සංවිධානය ඒ සම්බන්ධයෙන් දරණ අදහස තමන් වටහා ගෙන සිටින බව පෙන්ටගනයේ ප්‍රකාශක ජෝන් කර්බී සඳහන් කළා.\nකෙසේ නමුත්, දහස් සංඛ්‍යාත ඇෆ්ඝන් සිවිල් වැසියන් රටින් නික්මිම සඳහා කාබුල් ගුවන් තොටුපොළ අසල තවදුරටත් රොක් වී සිටින අතර, ඒ සඳහා අගෝස්තු 31 කාල විරාමය දිර්ඝ කිරිම පිළිබඳ සලකා බලන්නැ යි රටවල් රැසක් ඇමරිකාවෙන් ඉල්ලා තිබෙනවා.\nඅන්තර්ජාලය ඔස්සේ අද පැවැත්වෙන් ජී 7 සමුළුවේ දී බ්‍රිතාන්‍ය අගමැති බොරිස් ජොන්සන් , ඇමරිකානු ජනාධිපති ජෝ බයිඩ්න්ගෙන් ඒ පිළිබඳ විමසිමක් කරනු ඇති.\nතලෙයිබාන්වරුන් කාබුල් නුවරට ඇතුළු වූ අගෝස්තු 14 වනදා සිට මේ දක්වා ඇමරිකාව විසින් පුද්ගලයන් 48 දහසක් පමණ ඇෆ්ඝනිස්ථානයෙන් ඉවත් කරගෙන ඇති බවයි ධවල මන්දිරය ප්‍රකාශ කළේ.",
       "URL": "https://www.hirunews.lk/280468/කාල-විරාමය-දිගු-නොකරන-බවට-තලෙයිබාන්-සංවිධානයෙන්-අනතුරු-ඇඟවීමක්",
       "Category": "Local News",
       "Parent URL": "https://www.hirunews.lk/local-news.php?pageID=1734"
}