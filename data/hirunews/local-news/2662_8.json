{
       "Source": "hirunews",
       "Timestamp": "Saturday, 13 June 2020 - 15:07",
       "Headline": "ලීසිං වාහන සඳහා දුන් සහනය ක්‍රියාත්මක වීම ගැන රජය අවධානයෙන්",
       "News Content": "ණය වාරික නොගෙවන බවට ලීසිං සමාගම් වලින් ලැබෙන කිසිදු පැමිණිල්ලක් හය මසක සහන කාලය අවසන් වනතුරු භාර නොගන්නැයි ජනාධිපති ගෝඨාභය රාජපක්ෂ, වැඩබලන පොලිස්පති සි.ඩී.වික්‍රමරත්නට නියෝග කර තිබෙනවා.\nකල්බදු ක්‍රමයට වාහන මිලට ගත් පුද්ගලයන්ට ණය වාරික ගෙවීම සඳහා දුන් සහනය නිසිලෙස ක්‍රියාත්මක වන්නේදැයි රජය දැඩි විමසිල්ලෙන් සිටින බවයි ජනාධිපති මාධ්‍ය අංශය නිකුත් කළ නිවේදනයක දැක්වෙන්නේ.\nජනාධිපතිවරයා වැඩබලන පොලිස්පති සි.ඩී.වික්‍රමරත්නට ඊයේ නියෝග කර තිබුනේ මාස 06ක සහන කාලයක් ලබාදී තිබියදී ඇතැම් ලිසිං සමාගම් සහ මුල්‍ය ආයතන ණය වාරික ගෙවීමට අසමත්වන පුද්ගලයන්ගේ වාහන අත්පත් කර ගැනීම නීති විරෝධී ක්‍රියාවක් වන බැවින් එය සපුරා නතර කිරීමට පියවර ගන්නා ලෙසයි.",
       "URL": "https://www.hirunews.lk/242972/ලීසිං-වාහන-සඳහා-දුන්-සහනය-ක්‍රියාත්මක-වීම-ගැන-රජය-අවධානයෙන්",
       "Category": "Local News",
       "Parent URL": "https://www.hirunews.lk/local-news.php?pageID=2662"
}