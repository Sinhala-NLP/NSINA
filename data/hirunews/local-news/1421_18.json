{
       "Source": "hirunews",
       "Timestamp": "Sunday, 16 January 2022 - 13:47",
       "Headline": "මාලදිවයිනේ කතානායක මොහොමඩ් නෂීඩ් නිල සංචාරයක් දිවයිනට (ඡායාරූප)",
       "News Content": "මාලදිවයිනේ 19 වැනි කතානායකවරයා වන මොහොමඩ් නෂීඩ් ( Mohamed Nasheed ) සිව් දින නිල සංචාරයක් සදහා අද දහවල් මෙරටට පැමිණ තිබෙනවා.\nකටුනායක ගුවන් තොටුපළ වෙත පැමිණි ඔහු සමග දූත පිරිස ලෙස තවත් දෙදෙනෙකු ද පැමිණ සිටි බවයි අප වාර්තාකරු සඳහන් කළේ.\nඅද දහවල් 12.47ට ලන්ඩන්  නුවර  සිට ශ්‍රී ලන්කන් ගුවන් සේවයේ UL 504 දරන ගුවන් යානයෙන් පැමිණ තිබුණා.\nමාලදිවයිනේ කතානායකවරයා ඇතුළු පිරිස පිළිගැනීම සදහා රාජ්‍ය අමාත්‍ය තාරක බාලසූරිය, ශ්‍රී ලංකා විදේශ කටයුතු අමාත්‍යාංශයේ නිලධාරීන් සහ ශ්‍රී ලංකාවේ මාලදිවයින් තානාපති කාර්යාලයේ නිලධාරීන් පිරිසක් ද  කටුනායක ගුවන් තොටුපළ විශේෂ අමුත්තන්ගේ මැදිරිය වෙත පැමිණ සිටියා.",
       "URL": "https://www.hirunews.lk/294154/මාලදිවයිනේ-කතානායක-මොහොමඩ්-නෂීඩ්-නිල-සංචාරයක්-දිවයිනට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=1421"
}