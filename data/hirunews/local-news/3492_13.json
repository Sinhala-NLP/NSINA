{
       "Source": "hirunews",
       "Timestamp": "Wednesday, 20 February 2019 - 16:08",
       "Headline": "මිහින්තලේ පරිවාර දාගැබක නැග ඡායාරූප ගත් තරුණයින් යළි රිමාන්ඩ්",
       "News Content": "අනුරාධපුර - මිහින්තලා පුදබිමේ ප්‍රධාන පියගැටපෙළ අසල ඇති පෞරාණික පරිවාර  දාගැබක් මත නැග ඡායාරූප ගැනීමේදී අත්අඩංගුවට ගත් තරුණයින් දෙදෙනා ලබන 27 වන දා දක්වා අද යළි රක්ෂිත බන්ධනාගාර ගත කෙරුණා.\nඒ, සැකකරුවන් අනුරාධපුර ප්‍රධාන මහේස්ත්‍රාත් සහ අතිරේක දිසා විනිසුරු ජනක ප්‍රසන්න සමරසිංහ හමුවට ඉදිරිපත් කළ අවස්ථාවේදියි.\nඑහිදී තරුණයින්ට ඇප ලබාදෙන ලෙස ඔවුන් වෙනුවෙන් පෙනී සිටි නීතීඥයා ඉල්ලා සිටියද එය ප්‍රතික්ෂේප කළ මහේස්ත්‍රාත්වරයා සැකකරුවන් යළි රක්ෂිත බන්ධනාගාර ගත කිරීමට නියෝග කළා.\nපසුගිය 14 වනදා මෙලෙස දාගැබ මත නැග ඡායාරූප ගැනීමේදී පුරාවිද්‍යා නිලධාරීන් භාරයට ගනු ලැබුවා.",
       "URL": "https://www.hirunews.lk/210826/මිහින්තලේ-පරිවාර-දාගැබක-නැග-ඡායාරූප-ගත්-තරුණයින්-යළි-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=3492"
}