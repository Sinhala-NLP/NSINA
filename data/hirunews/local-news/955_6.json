{
       "Source": "hirunews",
       "Timestamp": "Monday, 08 August 2022 - 17:23",
       "Headline": "ඩෙන්සිල් කොබ්බෑකඩුව ජාතියට අහිමි වී අදට වසර 30යි",
       "News Content": "ඩෙන්සිල් කොබ්බෑකඩුව ජාතියට අහිමි වී අදට (08) වසර 30ක් සම්පූර්ණ වනවා\nලුතිතන් ජෙනරාල් ඩෙන්සිල් ලක්ෂ්මන් කොබ්බෑකඩුව RWP, RSP, VSV, USP, rcds, psc, SLAC ශ්‍රී ලංකා යුද හමුදාවේ සිටි කීර්තිමත් හා අතිදක්ෂ නිලධාරියෙක්.\n1940 ජූලි 27 උපන් ඩෙන්සිල් කොබ්බෑකඩුව, මිය යන විට ලුතිතන් ජෙනරාල් ධුරයේ කටයුතු කළ අතර, ඒ වන විට ඔහුගේ වයස අවුරුදු 52ක්.\nතවත් හමුදා නිලධාරීන් 7 දෙනෙකු සමග පීඩන බෝම්බයක් මඟින් මොහු ව ඝාතනය කෙරුණු බව යි ඉතිහාසය සඳහන් කරන්නේ.\nමොහු ජීවත් ව සිටියා නම් යුද්ධය නිම වීමට මෙතරම් කල් ගත වන්නේ නැති බවත් මොහු රටට අහිමි වූයේ රටේ අවාසනාවට බවත් දේශපාලන විශ්ලේෂකයන් නිතර පවසන කරුණක්.\nප්‍රදාන රණ වික්‍රම පදක්කම, රණ සූර පදක්කම, විශිෂ්ට සේවාවිභූෂණය, උත්තම සේවා පදක්කම ආදී පදක්කම් රාශියක් ම ලබා ගැනීමටත් මේ විරෝධාර සෙන්පතියාට හැකි වුණා.",
       "URL": "https://www.hirunews.lk/312261/ඩෙන්සිල්-කොබ්බෑකඩුව-ජාතියට-අහිමි-වී-අදට-වසර-30යි",
       "Category": "Local News",
       "Parent URL": "https://www.hirunews.lk/local-news.php?pageID=955"
}