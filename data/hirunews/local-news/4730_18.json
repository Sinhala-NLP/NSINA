{
       "Source": "hirunews",
       "Timestamp": "Saturday, 31 December 2016 - 10:58",
       "Headline": "තහනම් දැල් ආම්පන්න භාවිත කළ ධීවරයන් දස දෙනෙකු අත්අඩංගුවට",
       "News Content": "තහනම් දැල් ආම්පන්න භාවිතා කරමින් ධීවර කටයුතුවල නිරත වූ ශ්‍රී ලාංකික ධීවරයින් දස දෙනෙකු මන්නාරම - මණ්ඩතිව් සහ තල්වුපාඩු ප්‍රදේශවලදී නාවික හමුදාව විසින් අත්අඩංගුවට ගෙන තිබෙනවා.\nඑහිදී ධීවරයින් සතුව තිබූ යාත්‍රා දෙකක් සහ දැල් ආම්පන්න තොගයක් ද සිය භාරයට ගැනීමටයි කටයුතු කර ඇත්තේ.\nඅත්අඩංගුවට ගත් ධීවරයින් සහ යාත්‍රා ඇතුළු දැල් ආම්පන්න ඉදිරි කටයුතු සඳහා මන්නාරම සහකාර ධීවර අධිකාරී කාර්යාලය වෙත භාරදී ඇති බව සදහන්.",
       "URL": "https://www.hirunews.lk/150958/තහනම්-දැල්-ආම්පන්න-භාවිත-කළ-ධීවරයන්-දස-දෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4730"
}