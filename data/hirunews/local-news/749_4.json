{
       "Source": "hirunews",
       "Timestamp": "Tuesday, 08 November 2022 - 17:02",
       "Headline": "අම්පාරේ සිසුන් දෙදෙනකු අතර ගැටුමකින් එක් අයෙකු ජීවිතක්ෂයට",
       "News Content": "අම්පාර - තිරුක්කෝවිල් ප්‍රදේශයේ පිහිටි තම්බිලුවිල් මධ්‍ය මහා විද්‍යාලයේ ළමයින් දෙදෙනෙකු අතර අද ඇතිවූ ගැටුමකින් එක් අයෙකු ජීවිතක්ෂයට පත්ව තිබෙනවා.\nඅද පස්වරු 1.15 ත් 1.30 ත් අතර, ඔවුන් දෙදෙනා අතර, මෙම ගැටුම හටගෙන ඇති අතර, එහිදී පහරකෑමට ලක්ව ජීවිතක්ෂයට පත්ව ඇත්තේ 13 හැවිරිදි සිසුවෙක්.\nළමයින් දෙදෙනාම විද්‍යාලයේ අටවන ශ්‍රේණියේ ඉගෙනුම ලබන අතර, ඩෙස් බංකුවක් සම්බන්ධයෙන් ඇතිවූ ආරවුලක් දුරදිගයාමෙන් ඔවුන් දෙදෙනා අතර මෙම ගැටුම හටගෙන ඇති බවයි වාර්තාවන්නේ.\nඑහිදී ප්ලාස්ටික් වතුර බෝතලයකින් පහරදීමත් සමඟ එම දරුවා සිහිසුන්ව ඇති අතර, පසුව ඔහු අම්පාර - තිරුක්කෝවිල් රෝහලට ඇතුළත් කිරීමෙන් අනතුරුවයි ජීවිතක්ෂයට පත්ව ඇත්තේ.",
       "URL": "https://www.hirunews.lk/319908/අම්පාරේ-සිසුන්-දෙදෙනකු-අතර-ගැටුමකින්-එක්-අයෙකු-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=749"
}