{
       "Source": "hirunews",
       "Timestamp": "Saturday, 31 December 2022 - 13:38",
       "Headline": "වෝටර් ප්‍රොජෙක්ට් හුටපටයෙන් බැටකන නෝටන්බ්‍රිජ් ජනයා (වීඩියෝ)",
       "News Content": "පිරිසිදු පානීය ජලය නොමැතිව පීඩා විදින ගම්වාසීන් පිරිසක් පිළිබදව නෝටන්බ්‍රිජ් - විමලසුරෙන්ද්‍ර ගම්මානයෙන් අපට වාර්තා වුණා.\nමෙම ජල ගැටලුව සම්බන්ධයෙන් අදාළ බලධාරීන් කිහිප විටක් දැනුවත් කලත් මේ වන තෙක් ඊට කිසි විසදුමක් ලැබී නොමැති බවයි ප්‍රදේශවාසීන්\nපවසන්නේ.\nනෝටන්බ්‍රිජ් ප්‍රදේශයේ මීට වසර 30ට පමණ පෙර නායයාමෙන් අවතැන් වුවන් පදිංචි කර සිටින විමලසුරෙන්ද්‍ර ජනපදයේ ජනතාව සිය පානීය ජල අවශ්‍යතාවය සපුරා ගන්නේ වසර 30ක් පමණ පැරණි ජල යෝජනා ක්‍රමයක් හරහායි.\nමේ වන විට එම ජල ටැංකිය දිරාගොස් ඇති අතර ජල නල කැඩිගොස් ඇත්තේ මෙලෙසින් වියළි කාළගුණය පවතින අවස්ථා වල ජල මුලාශ්‍ර සිදි යාම නිසා පානීය ජලය ලබා ගැනිමට නොහැකි විමෙන් ප්‍රදේශවාසීන් විවිධ දුෂ්කරතාවලට මුහුණ දෙන බවයි ඔවුන් වැඩි දුරටත් පෙන්වා දෙන්නේ.\nමෙම ජල ගැටලුව සම්බන්ධයෙන් විසදුම් ලබා දෙන ලෙස අදාළ බලධාරීන්ගෙන් ඉල්ලීම් කලද ඒ සම්බන්ධයෙන් මේ වන තෙක් කිසිදු විසදුමක් ලැබි නොමැති බව ප්‍රදේශවාසීන් පවසනවා.",
       "URL": "https://www.hirunews.lk/323958/වෝටර්-ප්‍රොජෙක්ට්-හුටපටයෙන්-බැටකන-නෝටන්බ්‍රිජ්-ජනයා-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=632"
}