{
       "Source": "hirunews",
       "Timestamp": "Sunday, 30 January 2022 - 20:11",
       "Headline": "ගැරඬි ඇල්ලේ දිය නෑමට ගොස්, මියගිය 05 දෙනාගේම සිරුරු සොයාගැනේ (වීඩියෝ)",
       "News Content": "උමා ඔය - ගැරඬි ඇල්ලේ දියනෑමට ගොස් අතුරුදන්ව සිටි පස්දෙනාගේම මළ සිරුරු මේ වනවිට සොයාගෙන තිබෙනවා.\nඒ අද පෙරවරුව දක්වා මෙහෙයුම් ක්‍රියාත්මක කිරීමෙන් අනතුරුව දියේ ගිලුණු අනෙත් තරුණියගේද මළ සිරුර සොයාගැනීමත් සමඟයි.\nමෙලෙස සොයාගනු ලැබුවේ ඇටම්පිටිය ප්‍රදේශයේම පදිංචි 22 හැවිරිදි තරුණියකගේ මළ සිරුරයි.\nඊයේ පස්වරුවේ උමා ඔය - ගැරඬි ඇල්ලේ දිය නෑමට ගිය 5 දෙනෙකු දියේ ගිලී අතුරුදන් වූ අතර තරුණියන් තුන්දෙනෙකුගේ සහ තරුණයෙකුගේ සිරුරු ඊයේ සොයා ගැනුණා.\nමොවුන් ඇටම්පිටිය - නාවෙල පාරේ පදිංචි අවුරුදු 19ත් 23ත් අතර වයස්වල පසුවන්නන්.",
       "URL": "https://www.hirunews.lk/295697/ගැරඬි-ඇල්ලේ-දිය-නෑමට-ගොස්-මියගිය-05-දෙනාගේම-සිරුරු-සොයාගැනේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1386"
}