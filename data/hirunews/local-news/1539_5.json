{
       "Source": "hirunews",
       "Timestamp": "Thursday, 25 November 2021 - 8:02",
       "Headline": "එක්සත් ජාතීන්ගේ නියෝජිතයා විදේශ ඇමති හමුවෙයි",
       "News Content": "ශ්‍රී ලංකාවේ සංචාරයක නිරත ව සිටින එක්සත් ජාතීන්ගේ දේශපාලනික කටයුතු, සාමය ගොඩනැගීම සහ සාම මෙහෙයුම් පිළිබඳ සහකාර මහලේකම් ඛාලිඩ් කියාරි ඊයේ විදේශ අමාත්‍ය මහාචාර්ය ජී.එල්. පීරිස් හමු වී තිබෙනවා.\nවසංගතයෙන් පසු උද්ගත වූ ආර්ථික අභියෝග සහ ශ්‍රී ලංකාව තුල තිරසාර සංවර්ධන ඉලක්ක සාක්ෂාත් කර ගැනීමේ ප්‍රගතිය සම්බන්ධයෙන් මෙහි දී සාකච්ඡා කෙරුණු බවයි විදේශ අමාත්‍යංශය නිවේදනය කළේ.\nත්‍රස්තවාදය වැලැක්වීමේ පනත සම්බන්ධයෙන් වන යෝජිත සංශෝධන ඇතුලුව සංහිඳියාව සහ මානව හිමිකම් සම්බන්ධයෙන් වන දේශීය ක්‍රියාවලියේ මෑතකාලීන ප්‍රගතිය පිළිබඳව විදේශ අමාත්‍යවරයා එක්සත් ජාතීන්ගේ නියෝජිතවරයාට පැහැදිලි කර තිබෙනවා.",
       "URL": "https://www.hirunews.lk/289092/එක්සත්-ජාතීන්ගේ-නියෝජිතයා-විදේශ-ඇමති-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=1539"
}