{
       "Source": "hirunews",
       "Timestamp": "Friday, 03 September 2021 - 11:35",
       "Headline": "නවසීලන්තයේ ඕක්ලන්ඩ් නුවර පිහි ඇනුමක් සිදුකළ ශ්‍රී ලාංකිකයෙක් පොලිස් වෙඩි ප්‍රහාර හමුවේ මරුට",
       "News Content": "නවසීලන්තයේ ඕක්ලන්ඩ් හි සිදු වූ වෙඩි තැබීමකින් ශ්‍රී ලාංකිකයෙකු ජීවිතක්ෂයට පත් ව තිබෙනවා.\nඑරට අග්‍රාමාත්‍ය ජසින්ඩා ආඩ්න් ප්‍රකාශ කළේ වසර 10ක් එරට රැඳී සිටි මෙම ශ්‍රී ලාංකිකයා එල්ල කළ ත්‍රස්ත ප්‍රහාරයකින් පසු පොලිසිය එල්ල කළ වෙඩි ප්‍රහාරයකින් ඔහු මෙලෙස මියගොස් ඇති බවයි.\nනවසීලන්තයේ ඕක්ලන්ඩ් හි පිහිටි සුපිරි වෙළඳසැලකට අද ඇතුළු වූ මෙම ශ්‍රී ලාංකිකයා තියුණු ආයුධයකින් පහර දී පුද්ගලයින් 6 දෙනෙකුට තුවාල සිදු කර තිබුණා.\nපසු ව සිද්ධිය පාලනය කිරීමට එරට පොලීසිය කටයුතු කර ඇති අතර, එහි දී සිදු කළ වෙඩි තැබීමකින් අදාළ පුද්ගලයා මියගොස් ඇති බව විදෙස් මාධ්‍ය වාර්තා කළා.\nමෙම පුද්ගලයා අයි.එස්. ත්‍රස්ත කණ්ඩායම සමඟ සබඳතා පවත්වා ඇති බවට ද තොරතුරු පවතින බව යි විදෙස් මාධ්‍ය වාර්තාවල වැඩිදුරටත් දැක්වුණේ.\n2016 වසරේ සිට ඔහු පිළිබඳ ව එරට ආරක්ෂක අංශ අවධානයෙන් පසු වී ඇති බව ද වාර්තා වනවා.",
       "URL": "https://www.hirunews.lk/281273/නවසීලන්තයේ-ඕක්ලන්ඩ්-නුවර-පිහි-ඇනුමක්-සිදුකළ-ශ්‍රී-ලාංකිකයෙක්-පොලිස්-වෙඩි-ප්‍රහාර-හමුවේ-මරුට",
       "Category": "Local News",
       "Parent URL": "https://www.hirunews.lk/local-news.php?pageID=1714"
}