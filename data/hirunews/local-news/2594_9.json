{
       "Source": "hirunews",
       "Timestamp": "Saturday, 11 July 2020 - 14:02",
       "Headline": "විදුලි සංදේශ කුළුණක් නිසා පීඩාවට පත්ව සිටින තැටිල්ලවල ජනතාව (වීඩියෝ)",
       "News Content": "බදුල්ල, කන්දෙකැටිය - තැටිල්ලවල ගම්මානයේ කඳුමුදුනක ඉදිකර තිබෙන විදුලි සංදේශ කුලුණක් හේතුවෙන් ගම්මානයේ ජනතාවගේ ජීවිත මෙන්ම දේපලවලටද හානි සිදුවන පුවතක් අපට වාර්තා වුණා.\nගම්වාසීන් ඉල්ලා සිටින්නේ වසර කිහිපයක සිට පවතින මෙම අවදානමෙන් තමන් මුදවාගන්නා ලෙසයි.\nරතු මිනිත්තුවේ අද අවධානය ඒ පිළිබඳවයි.\nකන්දෙකැටිය ප්‍රාදේශීය ලේකම් කොට්ඨාශයට මායිම්ව පිහිටි තැටිල්ලවල ගම්මානයයි මේ.\n2018 වර්ෂයේ දී මේ ගම්මානයේ කඳු මුදුනක විදුලි සංදේශ කුළුණක් ඉදිකිරීමත් සමග ගම්මානයට අකුණුවලින් සිදුවන අනතුරු ඉහළ ගොස් තිබෙනවා.\nමෙම තත්ත්වය මත ගම්වැසියන්ට මුහුණ දීමට සිදුව ඇත්තේ දැඩි අවදානම් තත්ත්වයකටයි.\nවැසි කාලය එළැඹීමත් සමග එම අවදානම තවත් උග්‍රවන බව ඔවුන් පෙන්වා දෙනවා.\nඑදිනෙදා ජීවිතය දැඩි පරිශ්‍රමයක් දරා සරි කරගන්නා තැටිල්ලවල ගම්මානයේ ජනතාව උපයාගත් සොච්චම් මුදලින් ගත් විදුලි උපකරණ බොහෝමයකට අද අත්ව ඇති ඉරණමයි මේ.\nඒ නිසා ගම්වාසීන් බලධාරීන්ගෙන් ඉල්ලා සිටින්නේ හැකි ඉක්මනින් මෙම විදුලි කුලුණ ඉවත් කර දෙන ලෙසයි.",
       "URL": "https://www.hirunews.lk/245218/විදුලි-සංදේශ-කුළුණක්-නිසා-පීඩාවට-පත්ව-සිටින-තැටිල්ලවල-ජනතාව-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2594"
}