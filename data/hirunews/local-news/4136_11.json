{
       "Source": "hirunews",
       "Timestamp": "Monday, 08 January 2018 - 13:08",
       "Headline": "ඉන්දියානුවන් 26 ක් අත්අඩංගුවට",
       "News Content": "ගුප්ත විද්‍යාව මාර්ගයෙන් ගැටලූ විසඳන බව පවසා පුද්ගලයින්ගෙන් මුදල් වංචා කළ ඉන්දියානුවන් 26 දෙනෙකු උතුර පළාතේදී අත්අඩංගුවට ගෙන තිබෙනවා.\nආගමන විගමන දෙපාර්තමේන්තුව සඳහන් කළේ වව්නියාව සහ යාපනය යන ප්‍රදේශ තුළ සිදුකළ විශේෂ මෙහෙයුමකදී මොවුන් අත්අඩංගුවට ගනු ලැබූ බවයි.\nපසුගිය දිනවල මෙම ඉන්දියානුවන් මෙරටට පැමිණ ඇත්තේ සංචාරක වීසා මාර්ගයෙන්.\nඑමෙන්ම මෙරටදි  ඔවුන් අදාළ ප්‍රදේශවල පුද්ගලයින් රැසකගෙන් මුදල් වංචා කර ඇති බවටයි මේ වන විට තොරතුරු වාර්තා වී ඇත්තේ.\nමොවුන් පරීක්ෂණ නිම කිරීමෙන් පසු දිවයිනෙන් පිටත්කර හැරීමට කටයුතු කරන බව ආගමන විගමන  දෙපාර්තමේන්තුව ප්‍රකාශ කළා.",
       "URL": "https://www.hirunews.lk/180486/ඉන්දියානුවන්-26-ක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4136"
}