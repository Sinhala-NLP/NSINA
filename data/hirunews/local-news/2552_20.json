{
       "Source": "hirunews",
       "Timestamp": "Wednesday, 29 July 2020 - 13:09",
       "Headline": "රාජාංගනයේ තැපැල් ඡන්ද විමසීම සාර්ථකව සිදුවේ (වීඩියෝ)",
       "News Content": "කොවිඩ් 19 ව්‍යාප්තියත් සමඟ තාවකාලිකව අත්හිටවූ රාජාංගනය ප්‍රාදේශීය ලේකම් කොට්ඨාශයේ තැපැල් ඡන්ද විමසීම මේ වනවිට සාර්ථකව සිදුකරමින් පවතිනවා.\nපෙරවරු 9ට ඡන්ද විමසීම ආරම්භ වූ අතර පස්වරු 4ට එය අවසන් වීමට නියමිතයි.\nමෙවර මහමැතිවරණයට අදාළව රාජ්‍ය සේවකයින්ට තැපැල් ඡන්දය භාවිත කිරීම සඳහා පසුගිය 13 වනදා සිට දින 7ක කාලයක් වෙන් කෙරුණු නමුත්, කොරෝනා ව්‍යාප්තියත් සමඟයි රාජාංගනය ප්‍රාදේශීය ලේකම් කොට්ඨාශයේ තැපැල් ඡන්ද විමසීම කල් දැමුණේ.\nරාජාංගනය ප්‍රාදේශීය ලේකම් කාර්යාලය, සෞඛ්‍ය වෛද්‍ය නිලධාරි කාර්යාලය සහ කලාප අධ්‍යාපන කාර්යාලයේදී මෙම තැපැල් ඡන්ද සලකුණු කිරීම සිදුකෙරෙනවා.\nමේ අතර, සෞඛ්‍ය අංශ විසින් නිර්දේශ කර ඇති සෞඛ්‍යාරක්ෂිත ක්‍රමවේදයන්ට අනුකූලව මෙවර පාර්ලිමේන්තු මැතිවරණය පැවැත්වීමට සියලු කටයුතු සූදානම් කර ඇති බව මැතිවරණ කොමිෂන් සභාව ප්‍රකාශ කළා.\nඑහි කොමසාරිස් ජනරාල් සමන් රත්නායක කොවිඩ් 19 වෛරසය මැඩලීමේ ජනාධිපති කාර්ය සාධක බලකායේ ඊයේ පැවති රැස්වීමකදී මේ බව ලිඛිතව දැනුම් දෙනු ලැබුවා.",
       "URL": "https://www.hirunews.lk/246671/රාජාංගනයේ-තැපැල්-ඡන්ද-විමසීම-සාර්ථකව-සිදුවේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2552"
}