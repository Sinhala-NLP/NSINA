{
       "Source": "hirunews",
       "Timestamp": "Sunday, 02 October 2022 - 16:04",
       "Headline": "යුධ හමුදා අන්තර් රෙජිමේන්තු මාර්ග ධාවන තරඟාවලියේ පිරිමි අංශයේ ප්‍රථම ස්ථාන කාලතුවක්කු රෙජිමේන්තුවට",
       "News Content": "56 වන ශ්‍රී ලංකා යුධ හමුදා අන්තර් රෙජිමේන්තු මාර්ග ධාවන තරඟාවලියේ පිරිමි අංශයේ ප්‍රථමස්ථානය ශ්‍රී ලංකා කාලතුවක්කු රෙජිමේන්තුවේ කේ. සම්මුගේෂ්වරන් දිනාගෙන තිබෙනවා.\nශ්‍රී ලංකා යුධ හමුදා මූලස්ථාන පරිශ්‍රයේ සිට පනාගොඩ යුධ හමුදා කඳවුර දක්වා අද උදෑසන මෙම තරඟාවලිය පවත්වා ඇති බවයි යුධ හමුදාව සඳහන් කළේ.\nකිලෝමීටර 21 ක දුරකින් සමන්විත වූ මෙම මාර්ග ධාවන තරඟාවලියට ක්‍රීඩකයන් 119 දෙනෙකු සහ කාන්තා ක්‍රීඩිකාවන් 28 දෙනෙකු එක්ව සිටියා.\nකාන්තා අංශයේ ප්‍රථම ස්ථානය ශ්‍රී ලංකා යුධ හමුදා කාන්තා බලකායේ කාන්තා සෙබල පී. ඩබ්ලිව් හේරත් විසින් දිනාගෙන තිබෙනවා.",
       "URL": "https://www.hirunews.lk/316873/යුධ-හමුදා-අන්තර්-රෙජිමේන්තු-මාර්ග-ධාවන-තරඟාවලියේ-පිරිමි-අංශයේ-ප්‍රථම-ස්ථාන-කාලතුවක්කු-රෙජිමේන්තුවට",
       "Category": "Local News",
       "Parent URL": "https://www.hirunews.lk/local-news.php?pageID=829"
}