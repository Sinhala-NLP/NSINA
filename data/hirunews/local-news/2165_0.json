{
       "Source": "hirunews",
       "Timestamp": "Saturday, 06 February 2021 - 14:45",
       "Headline": "දෙහිගොල්ලේදී තියුණු ආයුධයකින් පහර දී පුද්ගලයෙකු ඝාතනය කෙරේ",
       "News Content": "මහියංගණය - දෙහිගොල්ල ප්‍රදේශයේ දෙපිරිසක් අතර ඇතිවූ බහින්බස්වීමක් දුරදිග ගොස් සිදුකළ පහරදීමකින් පුද්ගලයෙකු ජීවිතක්ෂයට පත්ව තිබෙනවා.\nඊයේ රාත්‍රියේ පැවති මංගල සාදයකින් පසු සිය නිවෙස කරා යමින් සිටියදී මෙම බහින්බස්වීම සිදුව ඇති අතර මෙහිදී මියගොස් ඇත්තේ 28 හැවිරිදි තරුණයෙක්.\nමේ අතර නවගත්තේගම - ඉඟිනිමිටිය ප්‍රදේශයේදී පුද්ගලයෙකුට තියුණු ආයුධයකින් පහරදී තුවාල සිදුකිරීම සම්බන්ධයෙන් සැකකරුවෙකු අත්අඩංගුවට ගෙන තිබෙනවා.\nමොවුන් දෙදෙනා සිද්ධිය වන අවස්ථාවේ බීමත්ව සිට ඇති බවයි පොලිසිය සඳහන් කළේ.",
       "URL": "https://www.hirunews.lk/261811/දෙහිගොල්ලේදී-තියුණු-ආයුධයකින්-පහර-දී-පුද්ගලයෙකු-ඝාතනය-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=2165"
}