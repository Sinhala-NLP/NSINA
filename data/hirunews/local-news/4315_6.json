{
       "Source": "hirunews",
       "Timestamp": "Tuesday, 19 September 2017 - 9:01",
       "Headline": "රත්‍රං වලට සමාන වටිනාකමකින් යුත් ලෝහයක් ගුවන් තොටුපලේදී අත්අඩංගුවට (ඡායාරූප)",
       "News Content": "නවතම ලෝහ වර්ගයක් වන පැලේඩියම් නමැති ලෝහය නීති විරෝධී ලෙස මෙරටට රැගෙන ඒමට උත්සහ කළ පුද්ගයෙකු කටුනායක ගුවන් තොටුපලේදී අත්අඩංගුවට ගෙන තිබෙනවා.\nහොංකොං සිට පැමිණි ශ්‍රීලන්කන් ගුවන් සේවයට අයත් ගුවන් යානයකින් මෙම පුද්ගලයා අද අලුයම මෙරටට පැමිණ ඇති බවයි වාර්තා වන්නේ.\nඔහුගේ ගමන් මල්ලේ සඟවා තිබියදී පැලෑටියම් ග්‍රෑම් 618ක් ගුවන් තොටුපල රේගු නිලධාරීන් විසින් සොයාගෙන ඇති අතර එහි වටිනාකම රුපියල් ලක්ෂ 20ක් පමණ වන බවයි ගුවන්තොටුපල අප වාර්තාකරු කියා සිටියේ.\nඅභරණ සහ වාහනවල අමතර කොටස් සැකසීම වෙනුවෙන් රත්‍රං වලට සමාන වටිනාකමකින් යුත් පැලේඩියම් නමැති මෙම ලෝහය යොදා ගන්නා බව සඳහන්.\nපැලේඩියම් ලෝහය මෙලෙස නීතිවිරෝධී ලෙස ගුවන් මගින් ශ්‍රී ලංකාවට රැගෙන ඒමේදී හමුවූ පළමු අවස්ථාව මෙය බවයි රේගුව සඳහන් කළේ.\nඅත්අඩංගුවට ගත් පුද්ගලයා වයස අවුරුදු 51ක කොළඹ ප්‍රදේශයේ පදිංචිකරුවෙක් බවයි වාර්තා වන්නේ.",
       "URL": "https://www.hirunews.lk/171264/රත්‍රං-වලට-සමාන-වටිනාකමකින්-යුත්-ලෝහයක්-ගුවන්-තොටුපලේදී-අත්අඩංගුවට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4315"
}