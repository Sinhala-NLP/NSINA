{
       "Source": "hirunews",
       "Timestamp": "Sunday, 11 October 2020 - 19:34",
       "Headline": "අනිද්දා දක්වා මුහුදු යෑම අනතුරුදායක බවට, කාලගුණයෙන් දැනුම්දීමක්",
       "News Content": "ගාල්ල සිට මාතර සහ හම්බන්තොට හරහා පොතුවිල් දක්වා වන ගැඹුරු සහ නොගැඹුරු මුහුදු ප්‍රදේශවල සුළඟේ වේගය පැයට කිලෝමීටර් 70දක්වා වැඩි විය හැකි බැවින් අනිද්දා දක්වා ධීවර කටයුතුවල යෙදීම අනතුරුදායක බව කාලගුණ විද්‍යා දෙපාර්තමේන්තුව පවසනවා.\nඑමෙන්ම, බස්නාහිර, සබරගමුව, මධ්‍යම සහ වයඹ පළාත්වලට තවදුරටත් ගිගුරුම් සහිත වැසි ඇති විය හැකි බවයි ඔවුන් නිකුත් කළ නිවේදනයක දැක්වෙන්නේ.\nගාල්ල සහ මාතර යන දිස්ත්‍රික්කවලට ද මිලිමීටර් 75ට වැඩි තරමක තද වැසි ඇති විය හැකියි.",
       "URL": "https://www.hirunews.lk/252308/අනිද්දා-දක්වා-මුහුදු-යෑම-අනතුරුදායක-බවට-කාලගුණයෙන්-දැනුම්දීමක්",
       "Category": "Local News",
       "Parent URL": "https://www.hirunews.lk/local-news.php?pageID=2396"
}