{
       "Source": "hirunews",
       "Timestamp": "Wednesday, 31 March 2021 - 11:28",
       "Headline": "හිරු සත් පත්තිනි සෙත් ශාන්තිය වෙනුවෙන් සුබ මොහොතින් කප් සිටුවයි",
       "News Content": "හිරු මාධ්‍ය ජාලය සංවිධාන කරන හිරු සත් පත්තිනි සෙත් ශාන්තිය වෙනුවෙන් අලුත් සහල් එක් රැස් කිරීමේ කටයුත්තේ කප් සිටුවීම අද පෙරවරු 10.36 ට යෙදුණු සුබ මොහොතින් සිදු කෙරුණා.\nඒ, බොල්ගොඩ - වයිට් ලෝටස් පරිශ්‍රයේදී හිරු මාධ්‍ය ජාලයේ සභාපති රේනෝ සිල්වා මහතාගේ සහභාගීත්වයෙන්.\nසූර්ය සිංහලේ හිරුත් එක්ක තුන් හෙළයේ අවුරුද්දේ උදාවට පෙර සැමට ආශිර්වාද පතා හිරු සංවිධාන කරන සත් පත්තිනි සෙත් ශාන්තිය වෙනුවෙන් අලුත් සහල් එක් රැස් කිරීමද අද පෙරවරුවේ ආරම්භ කෙරුණා.\nඒ අනුරාධපුර රුවන්වැලි මහා සෑය, කතරගම කිරි වෙහෙර සහ මහියංගණය රජමහා විහාරස්ථාන කේන්ද්‍ර කරගනිමින්.",
       "URL": "https://www.hirunews.lk/267082/හිරු-සත්-පත්තිනි-සෙත්-ශාන්තිය-වෙනුවෙන්-සුබ-මොහොතින්-කප්-සිටුවයි",
       "Category": "Local News",
       "Parent URL": "https://www.hirunews.lk/local-news.php?pageID=2050"
}