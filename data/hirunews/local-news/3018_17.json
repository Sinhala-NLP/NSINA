{
       "Source": "hirunews",
       "Timestamp": "Wednesday, 04 December 2019 - 13:24",
       "Headline": "කැබිනට් අමාත්‍ය ධුර නොලැබීම ගැන දයාසිරි, දුමින්දගෙන් පැහැදිළි කිරීමක්",
       "News Content": "කැබ්නට් අමාත්‍යධුර නොලැබීම සම්බන්ධයෙන් කිසිදු කණගාටුවක් නොමැති බව ශ්‍රී ලංකා නිදහස් පක්ෂයේ මහ ලේකම් රාජ්‍ය අමාත්‍ය දයාසිරි ජයසේකර ප්‍රකාශ කළා.\nඔහු මේ බව කියා සිටියේ කර්මාන්ත රාජ්‍ය අමාත්‍ය ධූරයේ වැඩ භාරගැනීමේ අවස්ථාවට අද එක්වෙමින්.\nමෙම අවස්ථාවට නිදහස් පක්ෂයේ ජාතික සංවිධායක රාජ්‍ය අමාත්‍ය දුමින්ද දිසානායක, ජ්‍යෙෂ්ඨ උප සභාපතිවරයෙකු වන අමාත්‍ය නිමල් සිරිපාල ද සිල්වා මෙන්ම හිටපු මහ ලේකම් මහාචාර්ය රෝහණ ලක්ෂ්මන් පියදාසද එක්ව සිටියා.\nඑහිදී මාධ්‍යවේදින් නැගූ ප්‍රශ්නවලට පිළිතුරු ලබාදෙමින් රාජ්‍ය අමාත්‍ය දුමින්ද දිසානායක කියා සිටියේ ජනාධිපති ගෝඨාභය රාජපක්ෂට නිදහස් පක්ෂය සහය ලබාදුන්නේ අමාත්‍ය ධුර අපේක්ෂාවකින් නොවන බවයි.\nරටේ සංවර්ධනයට කැපවීම මේ මොහොතේ සියලුදෙනාගේ වගකීම බවද එහිදී ඔහු අවධාරණය කළා.",
       "URL": "https://www.hirunews.lk/229549/කැබිනට්-අමාත්‍ය-ධුර-නොලැබීම-ගැන-දයාසිරි-දුමින්දගෙන්-පැහැදිළි-කිරීමක්",
       "Category": "Local News",
       "Parent URL": "https://www.hirunews.lk/local-news.php?pageID=3018"
}