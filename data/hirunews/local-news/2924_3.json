{
       "Source": "hirunews",
       "Timestamp": "Saturday, 01 February 2020 - 9:38",
       "Headline": "වූහාන් සිට මත්තලට රැගෙන ආ සිසුන් දියතලාව හමුදා කදවුරේ නිරෝධායන මධ්‍යස්ථානයට",
       "News Content": "චීනයේ - වූහාන් නගරයේ සිරවී සිට අද පෙරවරුවේ මත්තල ගුවන් තොටුපළට පැමිණි ශ්‍රී ලාංකික සිසුන් 33 දෙනා මේ වන විට දියතලාව යුද හමුදා කදවුරේ පිහිටා ඇති  රෝග නිරෝධායන මධ්‍යස්ථානය වෙත රැගෙන යනු ලබනවා.\nමෙම සිසුන් අද පෙරවරු 7.42ට පමණ මත්තල ජාත්‍යන්තර ගුවන් තොටුපළට පැමිණියේ ශ්‍රී ලන්කන් ගුවන් සේවයට අයත් යූ.එල්. 1423 දරණ විශේෂ යානයෙන්.\nපසුව යුද හමුදාව සහ ගුවන් හමුදාව සිදුකළ ඒකාබද්ධ මෙහෙයුමක් ලෙස එම සිසුන් ගුවන් තොටුපළේදී විශේෂ පරීක්ෂාවකට ලක් කෙරුණා.\nඅනතුරුව ඔවුන් යුද හමුදා ආරක්ෂාව මධ්‍යයේ දියතලාව යුද හමුදා කදවුර වෙත රැගෙන යාමට කටයුතු කෙරුණා.",
       "URL": "https://www.hirunews.lk/233483/වූහාන්-සිට-මත්තලට-රැගෙන-ආ-සිසුන්-දියතලාව-හමුදා-කදවුරේ-නිරෝධායන-මධ්‍යස්ථානයට",
       "Category": "Local News",
       "Parent URL": "https://www.hirunews.lk/local-news.php?pageID=2924"
}