{
       "Source": "hirunews",
       "Timestamp": "Saturday, 20 February 2016 - 8:25",
       "Headline": "නීතිවිරෝධී ලෙස රැගෙන ආ දුම්වැටි තොගයක් ගුවන් තොටුපළේදී අත්අඩංගුවට",
       "News Content": "නීතිවිරෝධී ලෙස මෙරටට රැගෙන ආ දුම්වැටි තොගයක් ගුවන් තොටුපළ රේගුව මගින් අත්අඩංගුවට ගෙන තිබෙනවා.\nඅද අලූයම දෝහා කටාර් සිට මෙරටට පැමිණි හලාවත ප්‍රදේශයේ පදිංචි පුද්ගලයෙකුගේ ගමන් මල්ලක තිබී මෙම දුම්වැටි තොගය සොයාගත් බවයි ගුවන් තොටුපළ රේගුව සඳහන් කළේ.\nවිදේශීය දුම්වැටි 10,200ක් එහි තිබී ඇති අතර, වටිනාකම රුපියල් එක්ලක්ෂ දෙදහසක්.\nගුවන් තොටුපළ රේගුව, සැකකරුට රුපියල් 40,000ක දඩයක් නියම කොට මුදා හැර තිබෙනවා.",
       "URL": "https://www.hirunews.lk/126690/නීතිවිරෝධී-ලෙස-රැගෙන-ආ-දුම්වැටි-තොගයක්-ගුවන්-තොටුපළේදී-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=5161"
}