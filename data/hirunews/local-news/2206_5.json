{
       "Source": "hirunews",
       "Timestamp": "Sunday, 17 January 2021 - 19:47",
       "Headline": "ශිෂ්‍යත්ව කඩඉම් ලකුණු ඉහළ යාමට හේතුව ගැන ගුරු සංගම්වලින් හෙළිදරව්වක්",
       "News Content": "අයථා අන්දමින් පාසල්වලට සිසුන් ඇතුළත් කිරීම මේ දිනවල සිදුකරන බවට ගුරු සංගම් චෝදනා කරනවා.\nකොළඹ අද (17) පැවති මාධ්‍ය හමුවකට එක්වෙමින් ලංකා ගුරු සංගමයේ ප්‍රධාන ලේකම් ජෝශෆ් ස්ටාලින් කියා සිටියේ මෙලෙස සිසුන් ඇතුළත් කිරීම ශිෂ්‍යත්ව කඩ ඉම් ලකුණු ඉහළ යාමට ද හේතු වී ඇති බවයි.\nකෙසේ වෙතත් අමාත්‍ය මහාචාර්ය ජී.එල්. පීරිස් සඳහන් කළේ දේශපාලන සාධක මත මේ වසරේ ළමුන් පාසල් සදහා ඇතුළත් කර නොමැති බවයි.\nඑමෙන්ම ජනප්‍රිය පාසල් වලට සිසුන් තෝරා ගැනීමට නිශ්චිත ලකුණු මට්ටමක් තීරණය කිරීම සදහා පදනම් කරගෙන ඇති නිර්ණායක සම්බන්ධයෙන් කැබිනට් මණ්ඩලයේ අවධානය යොමුකරන බව කොළඹ ඊයේ (16) පැවති මාධ්‍ය හමුවකට එක්වෙමින් අමාත්‍ය ආචාර්ය බන්දුල ගුණවර්ධන ප්‍රකාශ කළා.\nඒ, පසුගිය දා නිකුත් කළ 5 ශ්‍රේණිය ශිෂ්‍යත්ව විභාගයේ කඩඉම් ලකුණු සම්බන්ධයෙන් අදහස් දක්වමින්.",
       "URL": "https://www.hirunews.lk/259959/ශිෂ්‍යත්ව-කඩඉම්-ලකුණු-ඉහළ-යාමට-හේතුව-ගැන-ගුරු-සංගම්වලින්-හෙළිදරව්වක්",
       "Category": "Local News",
       "Parent URL": "https://www.hirunews.lk/local-news.php?pageID=2206"
}