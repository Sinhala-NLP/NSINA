{
       "Source": "hirunews",
       "Timestamp": "Sunday, 20 November 2022 - 7:40",
       "Headline": "ශ්‍රී ලංකා - ඇෆ්ගන් එක්දින තරගයට ගුල්බඩින් නයිබ් සහ නූර් අහමඩ්",
       "News Content": "ශ්‍රී ලංකාව සමඟ පැවැත්වෙන තරග තුනකින් සමන්විත එක්දින තරගාවලිය සඳහා ඇෆ්ගනිස්ථාන තුන් ඉරියව් ක්‍රීඩක ගුල්බඩින් නයිබ් සහ වමත් දඟ පන්දු යවන නූර් අහමඩ් සංචිතයට නම් කර තිබෙනවා.\n18 දෙනෙකුගෙන් යුත් මෙම සංචිතයට නම් කර ඇති සෙසු ක්‍රීඩකයින් පසුගියදා සිම්බාබ්වේ සමඟ පැවති තරගයට එක් වූ ක්‍රීඩකයින්ම බවයි වාර්තාවන්නේ.\nශ්‍රී ලංකාව සහ ඇෆ්ගනිස්ථානය අතර එක්දින තරගාවලිය ලබන 25 වනදා මහනුවර පල්ලේකැලේ ක්‍රීඩාංගණයේ දී ආරම්භවීමට නියමිතයි.",
       "URL": "https://www.hirunews.lk/320827/ශ්‍රී-ලංකා-ඇෆ්ගන්-එක්දින-තරගයට-ගුල්බඩින්-නයිබ්-සහ-නූර්-අහමඩ්",
       "Category": "Local News",
       "Parent URL": "https://www.hirunews.lk/local-news.php?pageID=722"
}