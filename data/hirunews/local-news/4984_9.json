{
       "Source": "hirunews",
       "Timestamp": "Thursday, 30 June 2016 - 18:13",
       "Headline": "ගොඩනැගෙන බලවේගයට මහින්දගෙන් නමක්",
       "News Content": "ශ්‍රී ලංකා මහ බැංකුවේ නව අධිපතිවරයා ලෙස දැනට මහ බැංකුවේ සිටින හෝ ඔවුන්ගේ අදහස් පරිදි අයෙකු පත් කළ යුතු බව හිටපු ජනාධිපති මහින්ද රාජපක්ෂ පවසනවා.\nපැපිලියාන - සුනේත්‍රාදේවී පිරිවෙනේ ඊයේ (29) පැවති ආගමික උත්සවයකින් අනතුරුව මාධ්‍යවේදීන් විමසූ ප්‍රශ්නයකට පිළිතුරු ලබාදෙමින් ඔහු මේ බව කියා සිටියා.\nහිටපු ජනාධිපතිවරයාගේ නායකත්වයෙන් පිහිටුවීමට සූදානම් බවට පැවසෙන පක්ෂය සම්බන්ධයෙන් ද මාධ්‍යවේදීන් ඔහුගෙන් විමසා සිටියා.\nඑහිදී හිටපු ජනාධිපතිවරයා කියා සිටියේ එය පක්ෂයක් නොව බලවේගයක් බවයි.\nඑය ශ්‍රී ලංකා ජාතික බලවේගය ලෙසයි එහිදී හිටපු ජනාධිපතිවරයා පෙන්වා දුන්නේ.",
       "URL": "https://www.hirunews.lk/136878/ගොඩනැගෙන-බලවේගයට-මහින්දගෙන්-නමක්",
       "Category": "Local News",
       "Parent URL": "https://www.hirunews.lk/local-news.php?pageID=4984"
}