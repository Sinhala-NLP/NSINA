{
       "Source": "hirunews",
       "Timestamp": "Wednesday, 17 November 2021 - 15:52",
       "Headline": "කාසල්රී ජලාශයෙන් තරුණයෙකුගේ මළසිරුරක් හමු වේ",
       "News Content": "නිවසින් අතුරුදහන් වු තරුණයෙකුගේ මළසිරුර කාසල්රි ජලාශයේ තිබි අද (17) දින පස්වරුවේ ගොඩගත් බව නොර්වුඩ් පොලිසිය පවසනවා.\nමෙසේ ගොඩගනු ලැබුවේ, නොර්වුඩ් වත්ත ඉහළ කොටසේ පදිංචිව සිටි සරත් කුමාරන් නමැති(20) හැවිරිදි තරුණයෙකුගේ සිරුරයි.\nකාසල්රි ජලාශයේ නිව්වැලි වත්ත ප්‍රදේශයේ දියනෑමට ගිය පිරිසක් ජලාශය අසල අයිතිකරුවෙකු නොමැති ජංගම දුරකථනයක් සහ පාවහන් යුවලක් ඇති බවට නොර්වුඩ් පොලිසියට ලබාදුන් තොරතුරක් මතයි නොර්වුඩ් පොලිසිය විසින්\nඒ පිළිබඳව විමර්ශන ඇරඹුවේ.\nඅතුරුදහන් වු තරුණයාගේ ඥාතින් විසින් තරුණයාගේ ජංගම දුරකථනය සහ පාවහන් යුවල හඳුනාගැනීමෙන් අනතුරුව කාසල්රි ජලාශයේ ධීවරයින්ගේ සහ ප්‍රදේශවාසින්ගේ සහය ඇතිව අතුරුදහන් වු තරුණයාගේ සිරුර සොයා ජලාශයේ මෙහෙයුමක් දියත් කළ අවස්ථාවේදීයි, තරුණයාගේ සිරුර ජලාශයේ තිබි ගොඩගෙන ඇත්තේ.\nමියගිය තරුණයාගේ සිරුර පශ්චාත් මරණ පරික්ෂණය සදහා දික්ඔය මුලික රෝහලේ අධිකරණ වෛද්‍යවරයා වෙත යොමු කළ බව නෝර්වුඩ් පොලිසිය පැවසුවා.",
       "URL": "https://www.hirunews.lk/288321/කාසල්රී-ජලාශයෙන්-තරුණයෙකුගේ-මළසිරුරක්-හමු-වේ",
       "Category": "Local News",
       "Parent URL": "https://www.hirunews.lk/local-news.php?pageID=1555"
}