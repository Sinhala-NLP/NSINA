{
       "Source": "hirunews",
       "Timestamp": "Thursday, 27 August 2020 - 14:50",
       "Headline": "වැඩබලන පොලිස්පතිවරයා, නීතිපතිවරයා ඇතුළු 4 දෙනෙකුට නොතීසි",
       "News Content": "වැඩබලන පොලිස්පතිවරයාට, නීතිපතිවරයාට, අපරාධ පරීක්ෂණ දෙපාර්තමේන්තුවේ අධ්‍යක්ෂවරයාට සහ විශේෂ විමර්ශන ඒකකයේ ස්ථානාධිපතිවරයාට අධිකරණය හමුවේ පෙනී සිටින ලෙසට අභියාචනාධිකරණය විසින් අද නොතීසි නිකුත් කළා.\nඒ, දැනට රක්ෂිත බන්ධනාගාර ගත කර සිටින මීගමුව හිටපු බන්ධනාගාර අධිකාරී අනුරුද්ධ සම්පායෝ විසින් අභියාචනාධිකරණය හමුවේ ගොනු කර පෙත්සම කැදවූ අවස්ථාවේදියි.\nමීගමුව හිටපු බන්ධනාගාර අධිකාරී අනුරුද්ධ සම්පායෝ විසින් ඇප මත මුදා හරින ලෙසට කළ ඉල්ලීම මීගමුව මහේස්ත්‍රාත් අධිකරණය ප්‍රතික්ෂේප කිරීම නිසා ඔහු විසින් අභියාචනාධිකරණය හමුවේ ප්‍රතිශෝධන පෙත්සමක් ගොනු කරනු ලැබුවා.\nඑය අද දින අභියාචනාධිකරණ හමුවේ කැදවූ අවස්ථාවේදී එහි වගඋත්තරකරුවන් ලෙස නම් කර ඇති මෙම පිරිසට නොතීසි නිකුත් කළේ.",
       "URL": "https://www.hirunews.lk/248778/වැඩබලන-පොලිස්පතිවරයා-නීතිපතිවරයා-ඇතුළු-4-දෙනෙකුට-නොතීසි",
       "Category": "Local News",
       "Parent URL": "https://www.hirunews.lk/local-news.php?pageID=2494"
}