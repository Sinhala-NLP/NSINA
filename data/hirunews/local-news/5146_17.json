{
       "Source": "hirunews",
       "Timestamp": "Tuesday, 01 March 2016 - 19:05",
       "Headline": "නිදහස් පක්ෂයේ අවුල උග්‍රවෙයි",
       "News Content": "ශ්‍රී ලංකා නිදහස් පක්ෂයේ ක්‍රියාකාරී නායකයන් ඉවත් කර නව ආසන සංවිධායකවරු පත් කිරීම සම්බන්ධයෙන් පළාත්පාලන ආයතන කිහිපයක නියෝජිතයින් අද සිය විරෝධය පළ කළා.\nමිනුවන්ගොඩ  ආසනයේ සංවිධායකවරයාව සිටි පාර්ලිමේන්තු මන්ත්‍රී ප්‍රසන්න රණතුංග ඉන් ඉවත් කර ඒ වෙනුවට ඔහුගේ සහෝදරයෙකු වන රුවන් රණතුංග පත් කිරීම සම්බන්ධයෙන් විරෝධය පළ කළේ ගම්පහ, දොම්පේ සහ මිනුවන්ගොඩ ප්‍රාදේශීය සභා මන්ත්‍රීවරුන්.\nමහනුවර දිස්ත්‍රික්කයේ පළාත් පාලන නියෝජිතයින් කිහිප දෙනෙකුද, පාර්ලිමේන්තු මන්ත්‍රී දිලූම් අමුණුගම සෙංකඩගල ආසන සංවිධායක ධුරයෙන් ඉවත් කිරීම සම්බන්ධයෙන් අද මාධ්‍ය හමුවක් කැඳවමින් විරෝධය පළ කළා.\nමේ අතර, කොළඹ අද පැවති මාධ්‍ය හමුවකදී පිවිතුරු හෙළ උරුමයේ මහ ලේකම් පාර්ලිමේන්තු මන්ත්‍රී උදය ගම්මන්පිල කියා සිටියේ ශ්‍රී ලංකා නිදහස් පක්ෂයේ ආසන සංවිධායකවරුන් ඉවත් කිරීම, එක්සත් ජාතික පක්ෂයේ ජයග්‍රහණය වෙනුවෙන් සිදුකළ ක්‍රියාවක් බවයි.",
       "URL": "https://www.hirunews.lk/127540/නිදහස්-පක්ෂයේ-අවුල-උග්‍රවෙයි",
       "Category": "Local News",
       "Parent URL": "https://www.hirunews.lk/local-news.php?pageID=5146"
}