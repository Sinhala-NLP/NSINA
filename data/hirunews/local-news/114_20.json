{
       "Source": "hirunews",
       "Timestamp": "Tuesday, 08 August 2023 - 11:23",
       "Headline": "නීතිය නැවීමට ගිය SI  ට වැඩ වරදි",
       "News Content": "අසත්‍ය පැමිණිල්ලක් ඉදිරිපත් කළ පුද්ගලයකුට නීති මඟින් කටයුතු නොකිරීමට අල්ලස් මුදල් ලබාගත් උප පොලිස් පරීක්ෂකවරයෙකුගේ වැඩ තහනම් කිරීමට පොලිස් මූලස්ථානය පියවර ගෙන තිබෙනවා.\nමෙලෙස වැඩ තහනමකට ලක්ව ඇත්තේ ඇඹිලිපිටිය  පොලිස් ස්ථානයට අනුයුක්තව විශේෂ අපරාධ විමර්ශන අංශයේ සේවය කළ උප පොලිස් පරීක්ෂකවරයෙකු බව වාර්තා වෙනවා.\n2017 වර්ෂයේ ඇඹිලිපිටියේ විශේෂ අපරාධ විමර්ශන අංශයේ ස්ථානාධිපති ලෙස රාජකාරි කරමින් සිටියදී මෙලෙස අල්ලස් මුදල් ලෙස රුපියල් දහඅට දාහක මුදලක් බැංකුවකට බැර කරගෙන තිබූ බව  විමර්ශනවලදී හෙළිවී ඇති බව පොලිසිය පවසනවා.",
       "URL": "https://www.hirunews.lk/344068/නීතිය-නැවීමට-ගිය-si-ට-වැඩ-වරදි",
       "Category": "Local News",
       "Parent URL": "https://www.hirunews.lk/local-news.php?pageID=114"
}