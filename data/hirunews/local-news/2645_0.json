{
       "Source": "hirunews",
       "Timestamp": "Saturday, 20 June 2020 - 16:24",
       "Headline": "දිය නෑමට ගිය පුද්ගලයෙකු දියේ ගිලීමෙන් මරුට (වීඩියෝ)",
       "News Content": "බුත්තල කුකුරම්පොල ඇලේ දිය නෑමට ගිය පුද්ගලයෙකු දියේ ගිලීමෙන් ජීවිතක්ෂයට පත්වී තිබෙනවා.\nඑම ප්‍රදේශයේ ඇල මාර්ගයක පුද්ගල මළ සිරුරක් ඇති බවට ලැබුනු තොරතුරකට අනුව කළ විමර්ශණයකදීයි සිරුර සොයාගෙන ඇත්තේ.\nමෙම පුද්ගලයා දිය නෑම සඳහා ඇලට ගොස් ඇති අතර එහිදී ජලයට ඇද වැටීමෙන් මියයන්නට ඇති බවට පොලිසිය සැක කරනවා.\nඔහු අපස්මාරය රෝගී තත්වයෙන් පෙළුනු අයෙක් බව ද සඳහන්.\nමෙලෙස මියගොස් ඇත්තේ කුකුරම්පොල ප්‍රදේශයේම පදිංචි 34 හැවිරිදි අවිවාහක අයෙක්.\nමළ සිරුර සම්බන්ධයෙන් පශ්චාත් මරණ පරීක්ෂණය සිදු කිරීමට නියමිත අතර බුත්තල පොලිසිය පරීක්ෂණ සිදු කරනවා.",
       "URL": "https://www.hirunews.lk/243541/දිය-නෑමට-ගිය-පුද්ගලයෙකු-දියේ-ගිලීමෙන්-මරුට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2645"
}