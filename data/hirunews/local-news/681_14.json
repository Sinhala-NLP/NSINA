{
       "Source": "hirunews",
       "Timestamp": "Thursday, 08 December 2022 - 7:45",
       "Headline": "වකුගඩු ජාවාරම සම්බන්ධයෙන් චෝදනා එල්ල වූ පෞද්ගලික රෝහලෙන් නිවේදනයක්",
       "News Content": "වකුගඩු ජාවාරම් සම්බන්ධයෙන් සිදු කරන පරීක්ෂණ සඳහා සහය ලබාදීමට සූදානම් බව පසුගිය දා වකුගඩු ජාවාරම් සිද්ධිය සම්බන්ධයෙන් චෝදනා එල්ල වූ බොරැල්ල කොටා පාරේ පිහිටි පෞද්ගලික රෝහල නිවේදනයක් නිකුත් කරමින් ප්‍රකාශ කර තිබෙනවා.\nඔවුන් එහි වැඩිදුරටත් සඳහන් කර ඇත්තේ, අදාළ චෝදනා පදනම් විරහිත බවයි.\nවකුගඩු සම්බන්ධ සැත්කම්ව ලදී සෞඛ්‍ය අමාත්‍යාංශයේ අනුමත ක්‍රියාවලියක් අනුගමනය කෙරෙන බවද එහි දක්වා තිබෙනවා.\nකෙසේ වෙතත්, මෙම වකුගඩු ජාවාරම සම්බන්ධයෙන් පසුගිය දා අත්අඩංගුවට ගත් තැරැව්කරුවෙකු දෙසැම්බර් 13 වැනි දා දක්වා මේ වනවිටත් රක්ෂිත බන්ධනාගාරගත කරයි සිටින්නේ.\nමෙම චෝදනාව මත අදාළ පෞද්ගලික රෝහලේ ප්‍රධාන වෛද්‍ය නිලධාරීයා ඇතුළු අධ්‍යක්ෂවරුන් 06 දෙනෙකුට අධිකරණයේ අවසරයකින් තොරව විදේශගතවීමද තහනම් කෙරුණා.\nසිද්ධිය සම්බන්ධයෙන් විමර්ශන මෙහෙය වන්නේ කොළඹ අපරාධ කොට්ඨාසය යි.",
       "URL": "https://www.hirunews.lk/322195/වකුගඩු-ජාවාරම-සම්බන්ධයෙන්-චෝදනා-එල්ල-වූ-පෞද්ගලික-රෝහලෙන්-නිවේදනයක්",
       "Category": "Local News",
       "Parent URL": "https://www.hirunews.lk/local-news.php?pageID=681"
}