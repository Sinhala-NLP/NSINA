{
       "Source": "hirunews",
       "Timestamp": "Thursday, 05 May 2022 - 7:15",
       "Headline": "ශ්‍රී ලංකා දඟ පන්දු යවන ක්‍රීඩක මහීෂ් තීක්ෂණගෙන් සුපිරි පන්දු යැවීමක්",
       "News Content": "ඉන්දීය ප්‍රිමියර් ලීග් තරගාවලියේ චෙන්නායි සුපර් කින්ග්ස් කණ්ඩායමට ක්‍රීඩා කරන ශ්‍රී ලංකා කණ්ඩායමේ සිටින සුපිරි දඟ පන්දු යවන්නෙකු වන මහීෂ් තීක්ෂණ ඊයේ පැවති තරගයක දී සුපිරි පන්දු යැවීමේ රටාවක් ප්‍රදර්ශනය කළා.\nඊයෙ රෝයල් චැලෙන්ජර්ස් බැංගලොර් කණ්ඩායම සමඟ පැවති තරගයේ දහ නව වැනි පන්දුවාරය ක්‍රියාත්මක කළ මහීෂ් එම පන්දුවාරය තුළ දී ලකුණු දෙකක් පමණක් ලබා දෙමින් රෝයල් චැලෙන්ජර්ස් කණ්ඩායමේ කඩුලු 3ක් දවා ගන්නට සමත් වුණා.\nදහනව වැනි පන්දුවාරයේ පළමු පන්දුවේ දී ම ලකුණු හතළිස් දෙකක් ලබා සිටි බින් ළමෝර් දවාගත් මහීෂ් තීක්ෂණ ඊළඟ පන්දුවේදී ශ්‍රී ලංකා කණ්ඩායමේ සිටින තවත් සුපිරි දඟ පන්දු යවන්නෙකු වන වනිදු හසරංග ලකුණු ලබා ගන්නට පෙර දවාගත්තා.\n19 වැනි පන්දුවාරයේ අවසන් පන්දුවේදී රෝයල් චැලෙන්ජර්ස් කණ්ඩාමේ 7 වැනි කඩුල්ලත් දවා ගත් මහීෂ් තීක්ෂණ සිය පන්දු ඕවර හතර නිමා කළේ, කළේ ලකුණු 27කට කඩුලු තුනක් ලෙසින්.\nමේ අනුව මේ දක්වා ඉන්දීය ප්‍රිමියර් ලීග් තරගාවලියේ තරග 8කට සහභාගි වී ඇති ඇති මහීෂ් තීක්ෂන දවාගෙන ඇති කඩුලු සංඛ්‍යාව 11ක්.",
       "URL": "https://www.hirunews.lk/303530/ශ්‍රී-ලංකා-දඟ-පන්දු-යවන-ක්‍රීඩක-මහීෂ්-තීක්ෂණගෙන්-සුපිරි-පන්දු-යැවීමක්",
       "Category": "Local News",
       "Parent URL": "https://www.hirunews.lk/local-news.php?pageID=1191"
}