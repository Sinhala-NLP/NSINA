{
       "Source": "hirunews",
       "Timestamp": "Monday, 04 July 2022 - 19:36",
       "Headline": "කුසගින්න වෙනුවෙන් දෙදරු පියෙකු උපකාර ඉල්ලා මහ මගට (වීඩියෝ)",
       "News Content": "රටේ ආර්ථික තත්වය බිඳවැටීම තුළ ජන ජීවිතයට එල්ල වූ බලපෑම් සුළුපටු නැහැ. දරුවන් තම ජීවිතය කරගත් දෙමාපියන් දරුවන්ගේ කුසගින්න වෙනුවෙන් මේ අසීරු අවස්ථාවේ උවද විවිධ කැපකිරීම සිදු කරමින් සිටිනවා.\nදරාගත නොහැකි වූ තැන ඒ වෙනුවෙන් ඔවුන් විවිධ කටයුතු වල නිරත වන්නේ විසදුමක් පෙනෙන මානයක නොමැති වූ විටයි.\nකුසට අහරක් නොමැති සිය දරුවන් හඩා වැටෙන අයුරු බලා සිටිය නොහැකි බව පවසමින් හෙම්මාතමග දෙදරු පියෙකු අද උපකාර ඉල්ලා මහ මගට පැමිණ හඩාවැටීමේ පුවතක් හිරු ප්‍රවෘත්ති අංශයට වාර්තා වුණා.\nපෙදරේරු සංගමය ඉවසුවා ඇති බඩු මිල අඩු කර දුප්පතාට සහන දියවු යනුවෙන් බැනරයක් ද ප්‍රදර්ශනය කරමින් පෙදරේරුවෙකු වූ මෙම පියා පළමුව හෙම්මාතගම නගර මධ්‍යයේ මාර්ගය මැදට පැමිණ එහි වාඩිවෙමින් තම දුක ප්‍රකාශ කළ බවයි හිරු වාර්තාකරු සඳහන් කළේ.\nපසුව ප්‍රදේශවාසීන් සහ පොලිසිය එක්ව කරුණු පැහැදිළි කර ඔහුව මාර්ගය මධ්‍යයෙන් ඉවත් කිරීමට පියවර ගත්තා.\nනගරයේ ව්‍යාපාරිකයින් හා ප්‍රදේශවාසීන් ඔහුට දරුවන් වෙනුවෙන් අවශ්‍ය ආහාර හා භාණ්ඩ පරිත්‍යාග කළේ ජාති ආගම් බේදයකින් තොරවයි.\nමේ අතර, මේ අතර ආර්ථික අර්බුධය හමුවේ මන්නාරමේ සිට ඉන්දියාවේ ධනුෂ්කොඩි වෙත ගොස් එහි වෙරළ ආසන්යේ සිහිසුන්ව වැටී සිටිය දී සොයාගත් ශ්‍රී ලාංකික වයෝවෘද අඹුසැමි යුවලගෙන් කාන්තාව ජීවිතක්ෂයට පත්ව ඇති බව ඉන්දීය මාධ්‍ය වාර්තා පවසනවා.\nපසුගිය මස 27 වන දා මෙම අඹුසැමි යුවල සිහිසුන්ව ඇදවැටී සිටියදී සොයාගනු ලැබූ අතර පසුව ඔවුන් රාමනාධපුරම් රජයේ රෝහල වෙත ප්‍රතිකාර සඳහා ඇතුළුත් කෙරුණා. කෙසේ වෙතත් 74 හැවිරිදි ඇගේ සැමියා තවදුරටත් රෝහල් ගතව ප්‍රතිකාර ලබනවා.",
       "URL": "https://www.hirunews.lk/309047/කුසගින්න-වෙනුවෙන්-දෙදරු-පියෙකු-උපකාර-ඉල්ලා-මහ-මගට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1046"
}