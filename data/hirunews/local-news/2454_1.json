{
       "Source": "hirunews",
       "Timestamp": "Tuesday, 15 September 2020 - 10:57",
       "Headline": "සිවාජිලිංගම් පොලිස් භාරයට",
       "News Content": "උපවාසයක යෙදී සිටියදී මියගිය එල්.ටී.ටී.ඊ. සාමාජිකයෙකු වන තිලීපන් නොහොත් රාසයියා තිලීපන් සැමරීමට ගිය තමිල් මක්කල් තේසීය කුට්ටනි පක්ෂයේ සාමාජික හිටපු පාර්ලිමේන්තු මන්ත්‍රී එම්.කේ. සිවාජිලිංගම් යාපනය කෝපායි ප්‍රදේශයේදී අත්අඩංගුවට ගෙන තිබෙනවා.\nඒ, මියගිය තිලීපන් සමරා උත්සව හෝ පෙළපාලි පැවැත්වීම තහනම් කරමින් යාපනය අධිකරණය ඊයේ නියෝගයක් නිකුත් කරමින් තිබියදියි.\nඅදාළ නියෝගයට අනුව යාපනය අධිකරණ බල ප්‍රදේශයේ කිසිදු ස්ථානයක තිලීපන් සමරා උත්සව හෝ පෙළපාලි පැවැත්වීම තහනම් බවයි පොලීසිය සඳහන් කළේ.\n1963 වසරේ උපත ලද තිලීපන්, ඉල්ලීම් කිහිපයක් මුල් කරගනිමින් 1987 සැප්තැම්බර් මස 15 වන දින මාරාන්තික උපවාසයක් ආරම්භ කළා.\nආහාර හෝ ජලය ලබා නොගැනීම හේතුවෙන් ඔහු ජීවිතක්ෂයට පත්වූයේ ඉන් දින 11 කට පසුවයි.",
       "URL": "https://www.hirunews.lk/250255/සිවාජිලිංගම්-පොලිස්-භාරයට",
       "Category": "Local News",
       "Parent URL": "https://www.hirunews.lk/local-news.php?pageID=2454"
}