{
       "Source": "hirunews",
       "Timestamp": "Friday, 14 July 2023 - 17:33",
       "Headline": "පෙම්වතියන්ට බරපතළ ලිංගික හිංසන කළ පෙම්වතුන් තිදෙනා අත්අඩංගුවට",
       "News Content": "සූකිරිඇල්ල නැරැඹීමට ගිය පෙම්වතියන් තිදෙනෙකු ඔවුන්ගේ පෙම්වතුන් විසින් බරපතළ ලෙස ලිංගික හිංසනයට ලක් කළ පුවතක් මොනරාගල ප්‍රදේශ‍යෙන් වාර්තා වී තිබෙනවා.\nමෙම පෙම්වතියන් තිදෙනා පාසල් යාම සඳහා නිවෙස්වලින් පැමිණ ඇති අතර පාසල් නොපැමිණි බවට ලද තොරතුරුක් මත මේ පිලිබඳ සොයා බලා ඇති බවයි වාර්තා වන්නේ.\nඅදාළ පෙම්වතුන් විසින් යතුරුපැදිවලින් පැමිණ මෙම සිසුවියන් තිදෙනා සූකිරිඇල්ල වෙත රැගෙන ගොස් ඇති බවයි මූලික විමර්ශනවල දී අනාවරණය වී ඇත්තේ.\nමෙම සිසුවියන් තිදෙනා වයස අවුරුදු 15ක් වන පාසල් සිසුවියන් වන අතර පෙම්වතුන් තිදෙනාද පාසල් යන වයසේ පසුවන 17 හැවිරිදි ශිෂ්‍යයන් බවටයි වාර්තා වන්නේ.\nකෙසේ වෙතත් මේ පිළිබඳව අනාවරණය වීමෙන් පසුව එක් දැරියකගේ පියෙකු විසින් මොනරාගල පොලිසියට පැමිණිලි කර තිබෙනවා.\nඑහිදී සැකකාර පෙම්වතුන් තිදෙනා අත්අඩංගුවට ගෙන ඇති අතර දැරියන් තිදෙනා වෛද්‍ය පරීක්ෂණයක් සඳහා මොනරාගල දිස්ත්‍රික් රෝහලට ඇතුළත් කිරීමට පියවර ගත් බවයි පොලිසිය පැවසුවේ.",
       "URL": "https://www.hirunews.lk/341214/පෙම්වතියන්ට-බරපතළ-ලිංගික-හිංසන-කළ-පෙම්වතුන්-තිදෙනා-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=184"
}