{
       "Source": "hirunews",
       "Timestamp": "Sunday, 07 March 2021 - 8:14",
       "Headline": "පාස්කු ප්‍රහාරයේ වින්දිතයන්ට යුක්තිය ඉල්ලන කළු ඉරිදාව අදයි",
       "News Content": "පාස්කු ප්‍රහාරයෙන් අගතියට පත් පාර්ශවයන්ට මෙතෙක් යුක්තිය ඉටු නොවූ බව පවසමින් කොළඹ අගරදගුරු පදවිය ප්‍රකාශයට පත් කළ කළු ඉරිදාව අදට යෙදී තිබෙනවා.\nඒ අනුව කළු වස්ත්‍රයෙන් සැරසී දේව මෙහෙයන්ට සහභාගී වන ලෙස කොළඹ අගරදගුරු පදවිය දැනුම් දෙන අතර, කළු ඉරිදාව දේශපාලනීකරණය කර නොගන්නා ලෙසද ඔවුන් ඉල්ලීමක් කළා.\nමේ අතර පාස්කු ඉරිදා ත්‍රස්ත ප්‍රහාරය මෙහෙය වූ සහරාන් හෂීම්ට රජයේ බුද්ධි අංශයෙන් වැටුප් ගෙවූ බවට කිසිදු සාක්ෂියක් ඒ සම්බන්ධයෙන් විමර්ශනය කළ ජනාධිපති පරීක්ෂණ කොමිෂන් සභාවට ඉදිරිපත් නොවූ බව අගරදගුරු අති උතුම් මැල්කම් කාදිනල් රංජිත් හිමිපාණන් වෙනුවෙන් එම කොමිෂන් සභාවේ සාක්ෂි මෙහෙය වූ නීතිඥ මණ්ඩලය පවසනවා.\nඑහි සාමාජික නීතිඥ දූතික පෙරේරා මේ බව කියා සිටියේ හිරු ප්‍රවෘත්ති අංශය සමඟ විශේෂ සම්මුඛ සාකච්ඡාවකට එක්වෙමින්.\nඑමෙන්ම සැප්තැම්බර් 11 ප්‍රහාරය පිළිබඳව අමෙරිකාවේ බුද්ධි අංශවලටද තොරතුරු ලැබූ තිබුණද එය වළක්වා ගැනීමට නොහැකි වූ හිටපු ජනාධිපති මෛත්‍රීපාල සිරිසේන ඊයේ සඳහන් කළා.",
       "URL": "https://www.hirunews.lk/264569/පාස්කු-ප්‍රහාරයේ-වින්දිතයන්ට-යුක්තිය-ඉල්ලන-කළු-ඉරිදාව-අදයි",
       "Category": "Local News",
       "Parent URL": "https://www.hirunews.lk/local-news.php?pageID=2105"
}