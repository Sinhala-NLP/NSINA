{
       "Source": "hirunews",
       "Timestamp": "Wednesday, 12 January 2022 - 21:09",
       "Headline": "ඇමති අමරවීරගේ කුඹුරටත් පොහොර නැහැ (වීඩියෝ)",
       "News Content": "ආනයනික එල්.පී. ගෑස්, සිලින්ඩර හා ඊට සම්බන්ධ රෙගියුලේටර්, වෑල් සහ බට නියාමනය කිරීමේ බලය ශ්‍රී ලංකා ප්‍රමිති ආයතනය වෙත පැවරීමේ ගැසට් නිවේදනය නිකුත් කර තිබෙනවා.\nඊට අත්සන් තබා ඇත්තේ මුදල් අමාත්‍ය බැසිල් රාජපක්ෂයි.\nඅදාල ගැසට් නිවේදනය අනුව මින් ඉදිරියට එල්.පී ගෑස් ඇතුළු ඊට සම්බන්ධ රෙගියුලේටර්, වෑල්, බට ආනයනය කිරීමේදී ප්‍රමිති ආයතනයේ පරීක්ෂාවට ලක් කර අනුමැතිය ලබා ගත යුතු බවයි පාරිභෝගික ආරක්ෂණ රාජ්‍ය අමාත්‍ය ලසන්ත අලගියවන්න එහිදි වැඩිදුරටත් ප්‍රකාශ කළේ.\nමේ අතර, අදත් කොළඹ ඇතුළු ජනාකීර්ණ ප්‍රදේශවල ජනතාව ගෑස් ලබාගැනීම සදහා පෝලිම් වලට සිටිනු දක්නට ලැබුනු බවයි අප වාර්තාකරුවන් ප්‍රකාශ කළේ.\nඑමෙන්ම, මහනුවර සහ කොළඹ වේල්ලවිදිය ප්‍රදේශවලින්ද ගෑස් සම්බන්ධ සිද්ධීන් අද වාර්තා වී තිබුණා.\nමෙවන් පසුබිමක් තුළ පොහොර සම්බන්ධ ගැටලු හේතුවෙන් ද පීඩාවට පත් ගොවිජනතාව තවමත් මැසිවිලි නගමින් සිටිනවා.\nතම කුඹුරට ද පොහොර නොලැබුණු බවයි පරිසර අමාත්‍ය මහින්ද අමරවීර අද ප්‍රකාශ කළේ.\nකෙසේ වෙතත්, කාබනික පොහොර ප්‍රචලිත කිරීම සදහා මැදිහත් වීම තුල වසර 32 ක සිය දේශපාලන ජිවිතය විනාශයට පත්වු බව කෘෂිකර්ම අමාත්‍ය මහින්දානන්ද අලුත්ගමගේ ප්‍රකාශ කළා.\nඒ, ගොවි සංවිධාන ජාතික බලමණ්ඩලය සමග ඊයේ කෘෂීකර්ම අමාත්‍යාංශයේ පැවති සාකච්ජාවකට එක්වෙමින්.",
       "URL": "https://www.hirunews.lk/293836/ඇමති-අමරවීරගේ-කුඹුරටත්-පොහොර-නැහැ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1428"
}