{
       "Source": "hirunews",
       "Timestamp": "Monday, 09 May 2022 - 10:30",
       "Headline": "කොස් කැඩීමට ගසට නැගි අයෙකු බිම ඇද වැටීමෙන් මරුට",
       "News Content": "බිරිඳ විසින් කොස් කැඩීමට ගසකට නැංග වූ මුලතිව් - කණුක්කේණී ප්‍රදේශයේ වයෝවෘද්ධ සැමියෙකු කොස් ගසෙන් ඇද වැටී සිද්ධිය වූ ස්ථානයේදී ම ඊයේ (08) දින ජීවිතක්ෂයට පත්ව තිබෙනවා.\nවයස අවුරුදු 73 ක් වූ තම්බුපිල්ලේ කනකරාසා නමැති මෙම වයෝවෘද්ධ පුද්ගලයා දිවා ආහාරය සඳහා පිසීමට කොස් ගෙඩියක් කැඩීම වෙනුවෙන් නිවසෙහි ඉඩමේ පිහිටි කොස් ගසට නැග ඇති බවයි වාර්තා වන්නේ.\nඅනතුර සිදුව ඇත්තේ කොස් ගසට නැග සිටි අවස්ථාවේ දී මෙම පුද්ගලයාගේ පය ලිස්සා බිම ඇද වැටීමෙන්.\nමුලතිව් - මුල්ලියාවලෙයි පොලීසිය සිද්ධිය පිළිබදව පරීක්ෂණ පවත්වනවා.",
       "URL": "https://www.hirunews.lk/303896/කොස්-කැඩීමට-ගසට-නැගි-අයෙකු-බිම-ඇද-වැටීමෙන්-මරුට",
       "Category": "Local News",
       "Parent URL": "https://www.hirunews.lk/local-news.php?pageID=1182"
}