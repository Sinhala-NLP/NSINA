{
       "Source": "hirunews",
       "Timestamp": "Monday, 12 August 2019 - 9:08",
       "Headline": "අවුරුදු දෙකහමාරක දැරියක් ළිඳකට වැටී මියයයි",
       "News Content": "අවුරුදු දෙකහමාරක් වයසැති දැරියක් ළිඳකට වැටී මියයාමේ පුවතක් නොරොච්චෝලේ - තායිබ් නගර් -  එත්තාලේ ප්‍රදේශයෙන් වාර්තාවනවා.\nඊයේ පෙරවරුවේ එම දැරිය තම නිවස පිටුපස ඇති ළිඳකට වැටී ඇති බවයි පොලිස් මාධ්‍ය ප්‍රකාශක කාර්යාලය සඳහන් කළේ.\nදැරියගේ මව නිවසේ ආහාර සකස් කරමින් සිටියදියි ඇය, ළිඳට වැටී ඇත්තේ.\nඅසල්වාසීන්, ඇයව ළිඳෙන් ගොඩගෙන කල්පිටිය රෝහලට ඇතුළත් කෙරුණද ඒ වනවිටත් දැරිය මියගොස් සිටි බව පොලිස් මාධ්‍ය ප්‍රකාශක කාර්යාලය කියා සිටියා.",
       "URL": "https://www.hirunews.lk/222048/අවුරුදු-දෙකහමාරක-දැරියක්-ළිඳකට-වැටී-මියයයි",
       "Category": "Local News",
       "Parent URL": "https://www.hirunews.lk/local-news.php?pageID=3203"
}