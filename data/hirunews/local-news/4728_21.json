{
       "Source": "hirunews",
       "Timestamp": "Sunday, 01 January 2017 - 20:50",
       "Headline": "විල්පත්තුව නීති විරෝධී ජනවාස ව්‍යාපෘති ගැන පරීක්ෂණයක්",
       "News Content": "විල්පත්තුව - විලත්තිකුලම් රක්ෂිතය ආශ්‍රිත ප්‍රදේශයේ ඇති නීති විරෝධී ජනවාස ව්‍යාපෘතිය සඳහා විදුලිය ලබාදීම සම්බන්ධයෙන් තමන් ඉදිරියේදී පරීක්ෂණයක් සිදු කරන බව විදුලිබල හා පුනර්ජනනීය බලශක්ති අමාත්‍ය රංජිත් සියඹලාපිටිය මහතා පවසනවා.\nඅදාළ ව්‍යාපෘතියට විදුලිය සැපයීම සම්බන්ධයෙන් අප කළ විමසීමකදී අමාත්‍යවරයා මේ බව සඳහන් කළා.\nවිල්පත්තු වනෝද්‍යානය අවට පරිවාර වනාන්තර කලාපයක් වන කල්ලාරු රක්ෂිතය සුනු විසුණු කරමින් සිදුකරන නිවාස ව්‍යාපෘතියක් සම්බන්ධයෙන් 2015 වසරේ සිට හිරු සී.අයි.ඒ. හරහා අප දිගින් දිගටම තොරතුරු හෙළි කළා.\nකෙසේ වෙතත් දැවැන්ත අලි මිනිස් ගැටුමකට මග පාදමින් දේශපාලනික වුවමනා මත නැවත පදිංචි කිරීමේ මුවාවෙන් මෙම වන සංහාරය සදහා පසුබිම සකසා ගෙන තිබුණේ පසුගිය රජය සමයේයි.\nඑම නීති විරෝධී අවසරය පෙරට දමමින් මෙම වන සංහාරකයන් ජනාධිපතිවරයාගේ නියෝග ද නොතකමින් විල්පත්තු වනෝද්‍යානය අවට විලත්තිකුලම් රක්ෂිතයේ අක්කර 650 කට අයත්  ප්‍රදේශයක් නීති විරෝධී ලෙස හෙළිපෙහෙළි කර තිබෙනවා.\nඑමෙන්ම මෙම නීති විරෝධී පදිංචි කිරීම්වල විදුලමු ලංකා විදුලි ව්‍යාපෘතිය යටතේ විදුලිය ලබාදෙන බව දැක්වෙන සමරු ඵලකයක් එහි ස්ථාපිත කර තිබුණා.\nසමරු ඵලකයේ දැක්වෙන්නේ ජනාධිපතිවරයාගේ උපදෙස් සහ මග පෙන්වීම යටතේ  විදුලිබල හා පුනර්ජනනීය බලශක්ති අමාත්‍යාංශය යටතේ සින්න පිල්ලයිච්චි පොට්කර්නි විදුලි යෝජනාක්‍රමය  ක්‍රියාත්මක කර ඇති බවයි.\nඅප මේ පිළිබදව විෂය භාර අමාත්‍ය රංජිත් සියඹලාපිටිය මහතාගෙන් විමසීමක් කළා.",
       "URL": "https://www.hirunews.lk/151060/විල්පත්තුව-නීති-විරෝධී-ජනවාස-ව්‍යාපෘති-ගැන-පරීක්ෂණයක්",
       "Category": "Local News",
       "Parent URL": "https://www.hirunews.lk/local-news.php?pageID=4728"
}