{
       "Source": "hirunews",
       "Timestamp": "Tuesday, 04 October 2016 - 20:19",
       "Headline": "ශිෂ්‍යත්ව ප්‍රතිඵල නිකුත්වෙයි",
       "News Content": "පහ ශ්‍රේණිය ශිෂ්‍යත්ව විභාගයේ ප්‍රතිඵල ඊයේ නිකුත් කළා.\nඅගෝස්තු 21 වනදා පැවති විභාගයට අයදුම්කරුවන් 3,50,740 ක් පෙනී සිටි බවයි විභාග දෙපාර්තමේන්තුව ප්‍රකාශ කළේ.\nකොළඹ සහ ශ්‍රී ජයවර්ධනපුර කලාපවලට අයත් පාසල් වල ප්‍රතිඵල ලේඛන අද පෙරවරු 9න් පසු විභාග දෙපාර්තමේන්තුවේ පාසල් විභාග සංවිධාන ශාඛාව වෙත පැමිණ ලබාගත හැකියි.\nඅනෙක් පාසල්වල ප්‍රතිඵල ලේඛන අද දිනයේ තැපැල් කරන බවයි විභාග කොමසාරිස් ජනරාල්වරයා සදහන් කළේ.\nකිසියම් සිසුවෙකුගේ ලකුණු පිළිබඳව නැවත පරීක්ෂාවක් අවශ්‍ය නම් නොවැම්බර් 4 වන දිනට පෙර ඉල්ලූම් කළ යුතු වනවා.\nවිදුහල්පතිවරුන් මගින් ඊට අදාළ අභියාචනා ඉදිරිපත් කළ යුතු බවයි විභාග දෙපාර්තමේන්තුව සදහන් කළේ.",
       "URL": "https://www.hirunews.lk/144459/ශිෂ්‍යත්ව-ප්‍රතිඵල-නිකුත්වෙයි",
       "Category": "Local News",
       "Parent URL": "https://www.hirunews.lk/local-news.php?pageID=4851"
}