{
       "Source": "hirunews",
       "Timestamp": "Monday, 16 May 2022 - 9:23",
       "Headline": "උඩරට දුම්රිය මාර්ගය අවහිර වෙයි",
       "News Content": "රඹුක්කන සහ කඩිගමුව අතර දුම්රිය පීලිපැනීමක් හේතුවෙන් උඩරට මාර්ගයේ දුම්රිය ගමනාගමනයට යළි බාධා එල්ල වී තිබෙනවා.\nඅද (16) උදෑසන මහනුවර සිට කොළඹ කොටුව බලා ධාවනය වූ සීඝ්‍රගාමී දුම්රියක් මෙලෙස පීලිපැනීමට ලක්ව ඇති බවයි දුම්රිය ගමනාගමන අධිකාරි ගාමිණී සෙනෙවිරත්න සඳහන් කළේ.\nමේ හේතුවෙන් උඩරට මාර්ගයේ දුම්රිය ධාවනය කොළඹ කොටුවේ සිට රඹුක්කන දක්වාත් පේරාදෙණියේ සිට කඩිගමුව දක්වාත් සීමා වී තිබෙනවා.\nපෙරේදා (14) දිනයේදී ද ඉන්ධන ප්‍රවාහන දුම්රියක් රඹුක්කන සහ කඩිගමුව දුම්රිය ස්ථාන අතර පීලිපැනීමට ලක්වීමෙන් උඩරට මාර්ගයේ දුම්රිය ධාවනයට බාධා එල්ල වුණා.",
       "URL": "https://www.hirunews.lk/304468/උඩරට-දුම්රිය-මාර්ගය-අවහිර-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=1166"
}