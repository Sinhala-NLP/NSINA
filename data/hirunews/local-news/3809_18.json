{
       "Source": "hirunews",
       "Timestamp": "Tuesday, 07 August 2018 - 21:40",
       "Headline": "තියුණු ආයුධයකින් පහරදී තරුණයෙකු ඝාතනය කෙරේ",
       "News Content": "යක්කලමුල්ල ඉහළ වල්පල ප්‍රදේශයේදී තියුණු ආයුධයකින් පහරදී තරුණයෙකු ඝාතනය කර තිබෙනවා.\nඅද සවස 2.40 ට පමණ තියුණු ආයුධයෙන් පහරදීමෙන් බරපතල තුවාල ලැබු මෙම තරුණයා කරාපිටිය ශික්ෂණ රෝහලට ඇතුලත් කර ප්‍රතිකාර ලබමින් සිටියදීයි මියගොස් ඇත්තේ.\nමෙලෙස ඝාතනයට ලක්වුයේ ඉහළ වල්පල ප්‍රදේශයේම පදිංචි 29 හැවිරිදි අයෙක්.\nපොලිසිය කියාසිටියේ ඝාතනයටට සැකකරුවන් තුන්දෙනෙකු පැමිණ ඇති අතර එම ප්‍රදේශයේම පදිංචි 41 හැවිරිදි සැකකරුවෙකු අත්අඩංගුවට ගෙන ඇති බවයි.\nඔහු මෙම ඝාතන සිද්ධියේ ප්‍රධාන සැකකරු බව සඳහන්.\nතවත් සැකකරුවෙකු සිද්ධියෙන් තුවාල ලබා කරාපිටිය රෝහලේ ප්‍රථිකාර ලබනවා.\nඅනෙක් සැකකරු පළාගොස් ඇති බවයි පොලිසිය සඳහන් කළේ.\nලයිම් කාමරවල ඇතිවූ ආරවුලක් දුරදිග යාමෙන් ඝාතනය සිදුව ඇතැයි මුලික විමර්ශනවලදී හෙළිවී ඇති අතර සිද්ධිය පිළිබඳ යක්කලමුල්ල පොලිසිය විමර්ශණ මෙහෙයවනවා.",
       "URL": "https://www.hirunews.lk/197025/තියුණු-ආයුධයකින්-පහරදී-තරුණයෙකු-ඝාතනය-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=3809"
}