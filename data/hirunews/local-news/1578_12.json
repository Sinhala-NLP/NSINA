{
       "Source": "hirunews",
       "Timestamp": "Sunday, 07 November 2021 - 13:50",
       "Headline": "ශ්‍රී ලංකාව පිළිබඳ සංචාරකයන් දැනුම්වත් කිරීමට විශේෂ වැඩසටහනක්",
       "News Content": "සංචාරකයින්ට රට විවෘත කිරීමත් සමඟ ඔවුන්ගේ සෞඛ්‍යාරක්ෂාව තහවුරු කිරීම සඳහා රජය ගෙන ඇති පියවර පිළිබඳව ජාත්‍යන්තරය දැනුවත් කිරීමේ විශේෂ වැඩසටහනක් සංචාරක අමාත්‍යාංශය විසින් ආරම්භ කර තිබෙනවා.\nඒ, සඳහා සහභාගිවීමට ඉන්දියාවේ සහ නෝර්වේ මාධ්‍යවේදීන් 10 දෙනෙකු පමණ මේ වනවිටත් දිවයිනට පැමිණ ඇති අතර, ඉදිරි මාස දෙක තුළ තවත් මාධ්‍ය ක්‍රියාකාරීන් 25 දෙනෙකු දිවයිනට පැමිණීමට නියමිතයි.\nදිවයිනට පැමිණ සිටින මාධ්‍ය කණ්ඩායමේ අටදෙනෙකු මේ වනවිට උතුරේ විශේෂ සංචාරයක නිරතව සිටින බවද සඳහන්.\nයුද්ධයෙන් පසු උතුරේ වත්මන් තත්වය මෙන්ම කොරෝනා පාලනයත් සමඟ සංචාරකයින්ට රට විවෘත කිරීම සම්බන්ධයෙන් ඔවුන් අධ්‍යයනයක නිරතව සිටින බවයි වාර්තාවන්නේ.",
       "URL": "https://www.hirunews.lk/287271/ශ්‍රී-ලංකාව-පිළිබඳ-සංචාරකයන්-දැනුම්වත්-කිරීමට-විශේෂ-වැඩසටහනක්",
       "Category": "Local News",
       "Parent URL": "https://www.hirunews.lk/local-news.php?pageID=1578"
}