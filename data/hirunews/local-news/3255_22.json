{
       "Source": "hirunews",
       "Timestamp": "Wednesday, 10 July 2019 - 14:33",
       "Headline": "ගාල්ල - ගිංතොට මහා විද්‍යාලයේ ආරක්ෂිත කැමරා පද්ධතිය සොරකම් කළ පුද්ගලයෙකු අත්අඩංගුවට",
       "News Content": "ගාල්ල - ගිංතොට මහා විද්‍යාලයේ ආරක්ෂිත කැමරා පද්ධතිය සොරකම් කළ පුද්ගලයෙකු අත්අඩංගුවට ගෙන තිබෙනවා.\nපොලීසිය සඳහන් කළේ දින කිහිපයකට පෙර, පාසලේ කාර්යාලය බිඳ එහි තිබූ රුපියල් 18,000 ක් සොරකම් කිරීමේ සිද්ධියක් සම්බන්ධයෙන් ලද තොරතුරකට අනුව මෙම සැකකරු ඊයේ අත්අඩංගුවට ගත් බවයි.\nසොරකමට හසුවේයැයි බියට ආරක්ෂිත කැමරාව ගළවා, ගිංතොට පාලමෙන් ගඟට දැමූ බව එහිදී ඔහු පාපොච්චාරණය කර තිබෙනවා.\nකෙසේ වෙතත් පොලීසියට සැකකරු අත්අඩංගුවට ගැනීමට හැකිවී ඇත්තේ එහි දත්ත ගබඩාවේ සැකකරුගේ ක්‍රියාව සටහන්වී තිබීම හේතුවෙන්.\nමොහු ගිංතොට විදානගොඩ ප්‍රදේශයේ පදිංචිකරුවෙකු වන අතර, පාසලේ මුරකරුගේ නිවසට යාබද නිවසේ පදිංචිව සිටින බවට පරීක්ෂණවලදී අනාවරණ වී ඇති බවයි ගාල්ල පොලීසිය සඳහන් කළේ.",
       "URL": "https://www.hirunews.lk/220032/ගාල්ල-ගිංතොට-මහා-විද්‍යාලයේ-ආරක්ෂිත-කැමරා-පද්ධතිය-සොරකම්-කළ-පුද්ගලයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3255"
}