{
       "Source": "hirunews",
       "Timestamp": "Wednesday, 22 August 2018 - 13:38",
       "Headline": "සුබ්‍රමනියම් ස්වාමි, හිටපු ජනපති, සොහොයුරාගේ දේහයට අවසන් ගෞරව දක්වයි",
       "News Content": "භාරතීය ජනතා පක්ෂයේ ජ්‍යෙෂ්ඨ නායකයෙකු මෙන්ම ඉන්දීය හිටපු අමාත්‍යවරයකු වන ආචාර්ය සුබ්‍රමනියම් ස්වාමි හිටපු ජනාධිපති මහින්ද රාජපක්ෂගේ අභාවප්‍රාප්ත සොහොයුරු චන්ද්‍රා රාජපක්ෂට අද අවසන් ගෞරව දක්වනු ලැබුවා.\nඒ, තංගල්ල - මැදමුලනේ පිහිටි නිවසේදියි.\nආචාර්ය සුබ්‍රමනියම් ස්වාමි එහිදී හිටපු ජනාධිපති මහින්ද රාජපක්ෂට ලබන මාසයේදී ඉන්දියාවේ නවදිල්ලි නුවර පැවැත්වෙන සමුළුවක ප්‍රධාන ආරාධිතයෙකු ලෙස සහභාගිවන ලෙසට ආරාධනා කර තිබෙනවා.\nඔහු ගුවන් මගින් මැදමුලනට පැමිණි අවස්ථාවේදී පිළිගනු ලැබුවේ පාර්ලිමේන්තු මන්ත්‍රී නාමල් රාජපක්ෂ විසින්.\nහිටපු ජනාධිපතිවරයා සහ ආචාර්ය සුබ්‍රමනියම් ස්වාමි අතර කෙටි හමුවක්ද මෙහිදී පැවති අතර, එහිදී සාකච්ඡා වූයේ කුමක්ද යන්න මෙතෙක් අනාවරණ වී නැහැ.",
       "URL": "https://www.hirunews.lk/198150/සුබ්‍රමනියම්-ස්වාමි-හිටපු-ජනපති-සොහොයුරාගේ-දේහයට-අවසන්-ගෞරව-දක්වයි",
       "Category": "Local News",
       "Parent URL": "https://www.hirunews.lk/local-news.php?pageID=3786"
}