{
       "Source": "hirunews",
       "Timestamp": "Tuesday, 26 September 2023 - 13:49",
       "Headline": "මලයාසියාවේ ලාංකිකයන් තුන්දෙනෙකු ඝාතනය කළ සැකකරුන් 02 ක් පොලිසියට භාරවෙයි",
       "News Content": "මලයාසියාවේ සෙන්තුල්හී කිලික්කොයිල් ප්‍රදේශයේ නිවෙසක ශ්‍රී ලාංකිකයින් තුන්දෙනෙකු ඝාතනය කිරීම සම්බන්ධයෙන් සැකකරුවන් දෙදෙනෙකු එරට පොලිසියට භාර වී තිබෙනවා.\nඔවුන් ශ්‍රී ලාංකිකයින් බවට තොරතුරු ලැබී ඇති බවයි වාර්තා වන්නේ.\nමෙම තුන්දෙනා ප්ලාස්ටික් බෑග් භාවිතා කර හුස්ම හිර කර ඝාතනය කර තිබූ අතර ඊට හේතුව මෙතෙක් අනාවරණය වී නැහැ.\nඅදාළ ගොඩනැගිල්ල ශ්‍රී ලාංකීය යුවලකට අයත් වන අතර මියගිය තුන්දෙනාගෙන් එක් අයෙකු ඔවුන්ගේ පුත්‍රයා බව සඳහන්. අනෙක් දෙදෙනා නිවසේ කුලියට රැඳී සිටි දෙදෙනෙකු බවට තොරතුරු වාර්තා වනවා.",
       "URL": "https://www.hirunews.lk/349447/මලයාසියාවේ-ලාංකිකයන්-තුන්දෙනෙකු-ඝාතනය-කළ-සැකකරුන්-02-ක්-පොලිසියට-භාරවෙයි",
       "Category": "Local News",
       "Parent URL": "https://www.hirunews.lk/local-news.php?pageID=6"
}