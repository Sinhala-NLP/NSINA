{
       "Source": "hirunews",
       "Timestamp": "Wednesday, 10 January 2018 - 8:11",
       "Headline": "කටුනායක අධිවේගයේ කැළණි වත්තල පිවිසුම අද සිට වැසේ",
       "News Content": "නව කැළණි පාලම ඉදිකිරීමේ කටයුතු සඳහා කොළඹ - කටුනායක අධිවේගී මාර්ගයේ නව කැළණි පාලම අසළින්, කැළණිය සහ වත්තල දෙසට වන පිවිසුම් මාර්ගය අද (10) පෙරවරුවේ සිට වසා තැබෙනවා.\nපොලීසිය කියා සිටියේ කටුනායක අධිවේගී මාර්ගයේ සිට කොළඹ දෙසට පැමිණෙන වාහනවලට සුපුරුදු පරිදි ගමන් කළ හැකි බවයි.\nකැළණිය සහ වත්තල දෙසට පිටවීම සඳහා කැළණි පාලම අසලින් ඇති පිටවුම් මාර්ගය භාවිත කරන රියදුරන්ට විකල්ප මාර්ග භාවිත කරන ලෙසටද පොලීසිය දැනුම්දෙනවා.\nඒ අනුව විකල්ප මාර්ග ලෙස කැළණිය සහ පෑලියගොඩ දෙසට පිටවීම සඳහා පෑලියගොඩ හුවමාරුවෙන් කොළඹ - නුවර මාර්ගයටද, වත්තල සහ පෑලියගොඩ දෙසට පිටවීම සඳහා මීගමුව මාර්ගය ද භාවිත කළ හැකි බවයි පොලීසිය රියදුරන්ට වැඩිදුරටත් දැනුම් දෙන්නේ.",
       "URL": "https://www.hirunews.lk/180644/කටුනායක-අධිවේගයේ-කැළණි-වත්තල-පිවිසුම-අද-සිට-වැසේ",
       "Category": "Local News",
       "Parent URL": "https://www.hirunews.lk/local-news.php?pageID=4133"
}