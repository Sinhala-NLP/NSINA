{
       "Source": "hirunews",
       "Timestamp": "Sunday, 03 November 2019 - 18:57",
       "Headline": "පළාත් 6කට තද වැසි - මුහුදත් රළු වේ",
       "News Content": "බස්නාහිර, සබරගමුව, මධ්‍යම, දකුණ, ඌව සහ වයඹ පළාත්වල අද පස්වරුවේ මිලිමීටර 100 ඉක්මවු තද වැසි ඇතිවිය හැකි බව කාලගුණ විද්‍යා දෙපාර්තමේන්තුව පවසනවා.\nඑමෙන්ම ත්‍රිකුණාමලයේ සිට මඩකලපුව සහ හම්බන්තොට හරහා ගාල්ල දක්වා වන මුහුදු ප්‍රදේශවලටද තද වැසි බලාපොරොත්තු වන බවයි එම දෙපාර්තමේන්තුව සඳහන් කළේ.\nඒ හේතුවෙන් ඉදිරි පැය 6 ක කාලය තුළ සුළෙඟ් වේගය ක්‍ෂණිකව පැයට කිලෝමීටර 70ත්,  80ත් දක්වා ඉහළ යා හැකි බැවින් ධීවර සහ නාවික ප්‍රජාව මේ පිළිබඳව ඉතා අවධානයෙන් කටයුතු කරන ලෙසයි දැනුම් දෙන්නේ.\nමේ අතර, පවතින වර්ෂාපතනය හේතුවෙන් පුත්තලම දිස්ත්‍රික්කයේ ස්ථාන කිහිපයක් තවදුරටත් ජලයෙන් යට වී ඇති බවයි ආපදා කළමනාකරණ මධ්‍යස්ථානයේ සහකාර අධ්‍යක්ෂ ප්‍රදීප් කොඩිප්පිලි කියා සිටියේ.",
       "URL": "https://www.hirunews.lk/227548/පළාත්-6කට-තද-වැසි-මුහුදත්-රළු-වේ",
       "Category": "Local News",
       "Parent URL": "https://www.hirunews.lk/local-news.php?pageID=3066"
}