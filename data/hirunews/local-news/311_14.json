{
       "Source": "hirunews",
       "Timestamp": "Sunday, 28 May 2023 - 14:57",
       "Headline": "දරුවා මියගිය බව පිළිනොගත් පියෙකු මළ සිරුර රැගෙන පලා ගිහින්",
       "News Content": "වෛද්‍යවරු දරුවා මිය ගිය බව පැවසුව ද, එය පිළිනොගත් පියකු විසින් දරුවාගේ මළ සිරුර ද රැගෙන පලාගොස් තිබෙන පුවතක් නුවරඑළිය ප්‍රදේශයෙන් වාර්තා වෙනවා.\nආබාධිත දරුවකු රැගෙන නුවරඑළිය රෝහලට පැමිණි පුද්ගලයකු දරුවාට අසනීප තත්ත්වයක් තිබෙන බව වෛද්‍යවරුන්ට පවසා තිබෙනවා.\nවෛද්‍යවරුන් විසින් එම දරුවා පරික්ෂා කිරීමේදී දරුවා මිය ගොස් ඇති බව තහවුරු වී තිබුණෙන් එම දරුවා මිය ගොස් ඇති බව එම පියාට වෛද්‍යවරු\nපවසා ඇති බවයි ඔවුන් පවසන්නේ.\nඅනතුරුව එම පියා වෛද්‍යවරුන්ට පවසා ඇත්තේ \"මේ වගේ අසනීප දරුවාට නිරතුරුවම හැදෙනවා\" යනුවෙන්.\nපසුව ඔහු දරුවාගේ සිරුර රැගෙන රෝහලෙන් පලා ගොස් තිබෙන බවයි වෛද්‍යවරු පවසන්නේ.\nඔහු අත්අඩංගුවට ගැනීමට නුවරඑළිය පොලිසිය මේ වන විට විමර්ශන ආරම්භ කොට තිබෙනවා.",
       "URL": "https://www.hirunews.lk/336442/දරුවා-මියගිය-බව-පිළිනොගත්-පියෙකු-මළ-සිරුර-රැගෙන-පලා-ගිහින්",
       "Category": "Local News",
       "Parent URL": "https://www.hirunews.lk/local-news.php?pageID=311"
}