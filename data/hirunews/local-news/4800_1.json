{
       "Source": "hirunews",
       "Timestamp": "Friday, 11 November 2016 - 17:05",
       "Headline": "ගාල්ලෙන් මුහුදු ගිය ධීවර යාත්‍රාවක් නැවක ගැටේ (ඡායාරූප)",
       "News Content": "ගාල්ල ධීවර වරායෙන් මුහුදු ගිය යාත්‍රාවක් අද වෙළඳ නැවක ගැටී අනතුරට ලක්වී තිබෙනවා.\nඑහි සිටි ධීවරයන් 7 දෙනෙකු නිරුපද්‍රිතව මුදා ගත් බවයි නාවික හමුදාව ප්‍රකාශ කළේ.\n‘‘ජනත පුතා - 02 ’’ නමැති මෙම යාත්‍රාව ගාල්ල වරායේ සිට නාවික සැතපුම් 9ක් පමණ දුරින් වූ මුහුදු ප්‍රදේශයේදී නෞකාවේ ගැටී ඇති අතර, සිද්ධිය වාර්තා වූ විගස නාවික හමුදාවේ වේග ප්‍රහාරක යාත්‍රාවක් එම ස්ථානයට ළඟා වී තිබෙනවා.\nඅනතුරුව ධීවරයන් මුදාගෙන හානි වූ යාත්‍රාව ද ගාල්ල වරායට රැගෙන ආ බවයි නාවික හමුදාව සඳහන් කළේ.",
       "URL": "https://www.hirunews.lk/147338/ගාල්ලෙන්-මුහුදු-ගිය-ධීවර-යාත්‍රාවක්-නැවක-ගැටේ-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4800"
}