{
       "Source": "hirunews",
       "Timestamp": "Thursday, 27 July 2023 - 9:22",
       "Headline": "තේක්ක රාජා මියයයි",
       "News Content": "ගල්ගමුව වනජීවි කලාපය ආශ්‍රිතව දිවි ගෙවූ තේක්ක රාජා යන අන්වර්ථ නාමයෙන් හැඳින්වෙන හස්තියාගේ සිරුර ඊයේ (26) සොයාගෙන තිබෙනවා.\nඑම සත්වයාගේ සිරුර සොයාගන්නා විටත් බොහෝ කොටස් දිරාපත් වී ඇති අයුරු දක්නට ලැබුණු බවයි වාර්තා වන්නේ.\nගල්ගමුව - තාමරේ ග්‍රාමයේ වන ලැහැබක තිබියදී මෙම සිරුර සොයාගෙන ඇති අතර වනජීවි නිළධාරීන් සැක පළ කරන්නේ මෙම හස්තියා මීට මාසයකට පමණ පෙර මියයන්නට ඇති බවටයි.\nවන සතුන්ට ඇටවූ බදින තුවක්කුවක් පත්තු වී ඇතාගේ ඉදිරිපස වම් පාදයට හානී වී තිබුණේ මීට වසර 4කට පමණ ඉහතදීයි.\nකෙසේ වෙතත් වනජීවි නිලධාරීන් ඒ සඳහා අවස්ථා ගණනාවකදී ප්‍රතිකාර ලබාදී තිබුණත් තුවාලය සුව වී නොමැති බවටයි වාර්තා වන්නේ.\nඅවසන් වරට පසුගිය ජුනි මාසයේදී ගල්ගමුව වනජීවී නිළධාරීන් විසින් ප්‍රතිකාර ලබාදී තිබුණත් ඉන්පසුව තේක්ක රාජා සම්බන්ධයෙන් තොරතුරක් වාර්තා වී නැහැ.\nතේක්ක රාජාට අඩි 4ක පමණ දිග දළ දෙකක් පවතිනවා.",
       "URL": "https://www.hirunews.lk/342664/තේක්ක-රාජා-මියයයි",
       "Category": "Local News",
       "Parent URL": "https://www.hirunews.lk/local-news.php?pageID=148"
}