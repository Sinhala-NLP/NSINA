{
       "Source": "hirunews",
       "Timestamp": "Wednesday, 13 April 2016 - 7:15",
       "Headline": "මුලතිව් මුහුදේ මසුන් මැරීමට දකුණේ ධීවරයින්ට තහනමක් නැහැ",
       "News Content": "මුලතිව් මුහුදේ මසුන් මැරීමට දකුණේ සිට සංක්‍රමණය වන ධීවරයින්ට තහනමක් පනවා නොමැති බව ධීවර හා ජල සම්පත් සංවර්ධන අමාත්‍යාංශය පවසනවා.\nනිවේදනයක් නිකුත් කරමින් එම අමාත්‍යාංශය සඳහන් කළේ එවැනි තහනමක් පනවමින් කිිසිදු චක්‍රලේඛයක් නිකුත් කර නොමැති බවයි.\nවාරකන් කාලවලදී දකුණේ සිට සංක්‍රමණය වන ධීවරයින් සංඛ්‍යාව ඉහළ යාම නිසා මුලතිව් මුහුදේ ධීවර කර්මාන්තයේ යෙදෙන තමන් අපහසුතාවයට පත්ව ඇති බව පවසමින් ඔවුන් අමාත්‍යාංශය වෙත පැමිණිලි කර තිබෙනවා.\nමෙම ධීවරයින් ප්‍රකාශ කර ඇත්තේ දකුණේ ධීවරයින් පැමිණීම හේතුවෙන් මුලතිව් මුහුදේ මත්ස්‍ය සම්පත විනාශ වෙමින් පවතින බවයි.\nකෙසේ වෙතත් එය තහනම් කරමින් අමාත්‍යාංශය මගින් චක්‍රලේඛයක් නිකුත් කර ඇති බවට වාර්තා පළ වූවත් එය අසත්‍ය බවයි ධීවර හා ජල සම්පත් අමාත්‍යාංශය වැඩිදුරටත් සඳහන් කළේ.",
       "URL": "https://www.hirunews.lk/130745/මුලතිව්-මුහුදේ-මසුන්-මැරීමට-දකුණේ-ධීවරයින්ට-තහනමක්-නැහැ",
       "Category": "Local News",
       "Parent URL": "https://www.hirunews.lk/local-news.php?pageID=5091"
}