{
       "Source": "hirunews",
       "Timestamp": "Wednesday, 26 September 2018 - 18:13",
       "Headline": "වලවේ ගඟට පැන්න කාන්තාවක් සොයා විමර්ශණ (ඡායාරූප)",
       "News Content": "අම්බලන්තොට වලවේ ගඟට පැන සියදිවි හානි කරගත් බවට සැක කෙරෙන කාන්තාවක් සොයා පොලිස් පරීක්ෂණ ආරම්භ වී තිබෙනවා.\nමෙලෙස අතුරුදන්වී ඇත්තේ අම්බලන්තොට වඳූරුප්ප ප්‍රදේශයේ පදිංචි 28 හැවිරිදි දෙදරු මවක්.\nඇයගේ ගමන් බෑගයේ තිබී සැමියා නමට ලියන ලද ලිපියක් ද හමුවී තිබෙනවා.\nපවුල් ආරවුලක් හේතුවෙන් ඇය ගඟට පැන ඇති බවටයි සැක කෙරෙන්නේ.\nඊයේ සවස ඇය සේවය කරන වෙළඳසැලේ සිට නිවසට යන අතරතුර ගමන් බෑගය පාලම මත තබා ගඟට පැන ඇතැයි පොලිසිය සැක පළකරනවා.\nමෙම කාන්තාව ගඟට පැන ඇති බවට සැක කෙරෙන ස්ථානයේ නාවික හමුදාවේ කිමිදුම්කරුවන් කණ්ඩායමක් සෝදිසි මෙහෙයුමක් ක්‍රියාත්මක කළ ද මෙතෙක් කිසිදු හෝඩුවාවක් හමුවී නැහැ.\nසිද්ධිය පිළිබඳ අම්බලන්තොට පොලිසිය පරීක්ෂණ සිදු කරනවා.\nඡායාරූප - අම්බලන්තොට රාහුල් සමන්ත",
       "URL": "https://www.hirunews.lk/200796/වලවේ-ගඟට-පැන්න-කාන්තාවක්-සොයා-විමර්ශණ-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=3729"
}