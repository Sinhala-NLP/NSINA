{
       "Source": "hirunews",
       "Timestamp": "Thursday, 10 March 2022 - 17:47",
       "Headline": "දුම්රිය හරස් මාර්ගයක් වසා දැමෙයි",
       "News Content": "ප්‍රධාන දුම්රිය මාර්ගයේ බෙම්මුල්ල දුම්රිය ස්ථානය අසල අලුත්ගම - විගඩ ප්‍රධාන මාර්ගය හරහා පිහිටි දුම්රිය හරස් මාර්ගය අලුත්වැඩියා කිරීම හේතුවෙන් තාවකාලිකව එම මාර්ගය වසා දැමෙන බව රජයේ ප්‍රවෘත්ති දෙපාර්තමේන්තුව නිවේදනයක් නිකුත් කරමින් සඳහන් කරනවා.\nඒ අනුව එම අලුත්වැඩියාව සිදු කෙරෙන දින වන මෙම මස 12 වැනි දින සිට 14 දක්වා වාහන ගමනාගමනය නතර කෙරෙනු ඇති.\n2022 මාර්තු 12 සහ 13 යන දෙදින තුළ පෙරවරු 08 සිට පස්වරු 05 දක්වාත් මාර්තු 14 පෙරවරු 09 සිට පස්වරු 04 දක්වාත් දුම් රිය හරස් මාර්ගය වසා තැබෙන බැවින් එම කාලය තුළ විකල්ප මාර්ග භාවිත කරන ලෙසයි එම නිවේදනයේ දැක්වෙන්නේ.",
       "URL": "https://www.hirunews.lk/299170/දුම්රිය-හරස්-මාර්ගයක්-වසා-දැමෙයි",
       "Category": "Local News",
       "Parent URL": "https://www.hirunews.lk/local-news.php?pageID=1302"
}