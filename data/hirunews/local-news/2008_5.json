{
       "Source": "hirunews",
       "Timestamp": "Tuesday, 20 April 2021 - 14:46",
       "Headline": "විජේදාස පුත් අත්අඩංගුවට",
       "News Content": "පාර්ලිමේන්තු මන්ත්‍රී විජේදාස රාජපක්ෂගේ පුත් රඛිත රාජපක්ෂ, පොලිසිය විසින් අත්අඩංගුවට ගෙන තිබෙනවා.\nමීට ටික වේලාවකට පෙර ඔහුව වැලිකඩ පොලිසිය විසින් අත්අඩංගුවට ගනු ලැබුවේ රිය අනතුරක් කර සිව්  දෙනෙකුට තුවාල සිදු කිරීමේ චෝදනා යටතේයි.\nඊයේ රාත්‍රීයේ 10.45ට පමණ රඛිත රාජපක්ෂ පැමිණි ජීප් රථය විරුද්ධ දිශාවෙන් පැමිණි කාර් රථයක් සමග ගැටි තිබෙනවා.\nමේ අනතුරෙන් කාර් රථයේ සිටි සිව් දෙනෙකු සුළු තුවාල ලබා ඇති අතර ඔවුන් අතර සිටි ගැබිණි කාන්තාවක් වෛද්‍ය අධීක්ෂණය යටතේ කොළඹ ජාතික රෝහලේ ප්‍රතිකාර ලබනවා.\nපොලිස් මාධ්‍ය ප්‍රකාශකවරයා කියා සිටියේ, අනතුර සිදු වන අවස්ථාවේ, පාර්ලිමේන්තු මන්ත්‍රී විජයදාස රාජපක්ෂගේ පුත්, රඛිත රාජපක්ෂ බීමතින් සිටියා දැයි සොයා බැලීම සඳහා ලේ සාම්පලයක් ලබාගත් බවයි.\nඅනතුර සිදුවීමෙන් පසු රඛිත රාජපක්ෂ කොළඹ, ගාලු පාරේ පිහිටි පෞද්ගලික රෝහලකට ප්‍රතිකාර සඳහා ඇතුළත්වී ඇත්තේ, හිසේ සිදු වූ සුළු තුවාලයක් ද සමඟයි.\nවැලිකඩ පොලිසිය විසින් ඔහු අත්අඩංගුවට ගෙන ඇත්තේ, එම රෝහලේ ප්‍රතිකාර ලබමින් සිටියදීයි.",
       "URL": "https://www.hirunews.lk/268981/විජේදාස-පුත්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2008"
}