{
       "Source": "hirunews",
       "Timestamp": "Tuesday, 18 October 2022 - 10:27",
       "Headline": "අපි කොහොම හරි T20 ලෝක කුසලානය දිනමු - ද බුකර් සම්මානලාභී ශෙහාන් කරුණාතිලක",
       "News Content": "ලොව සාහිත්‍යධරයෙකුට දිනා ගත හැකි ඉහළ ම සම්මානයක් වන 'ද බුකර් සම්මානය' ශ්‍රී ලාංකික සාහිත්‍යධරයෙකු වන ෂෙහාන් කරුණාතිලක විසින් දිනා ගත්තා.\nඒ ඔහු විසින් රචිත Seven moons of malie almeda නැමැති ඉංගිරිසි භාෂාවෙන් රචිත කෘතියට යි.\nඅදාළ සම්මානය දිනාගත් ෂෙහාන් කරුණාතිලක එම සම්මාන වේදිකාවේ සිට අපූරු කතාවක් සිදු කරනවා.\nමේ එම කතාවේ සංක්ෂිප්ත අනුවාදයක්\n\"මම මෙහෙම කියන්නම්. සෙවන් මූන්ස් පොත ලියන එකෙන් මම බලාපොරොත්තු වුණේ මේකයි. ඒ සඳහා අවුරුදු 10ක කාලයක් ගත වුණා.\nතේරුම් ගන්න පුළුවන් ශ්‍රී ලංකාව තුළ දූෂණය, වංචාව,ජාතිවාදය කියන දේවල් තාම අවසන් වෙලා නෑ ඒවා අවසන් වෙන්නෙත් නැහැ.\nඑය ශ්‍රී ලංකාව පිළිබඳ කියැවීමක්.\nඑය වසර 10ක පමණ කාලයක් මුද්‍රණද්වාරයෙන් එළියට ආවේ නෑ.\nඒක වෙන ම කතාවක්.\nඒ වගේ ම මේ පොත පොත් සාප්පුවල රාක්කගත වෙලා තිබුණේ Fantasy කොටසේ.\nමම වැරදි නැත්නම් ගොඩක් අවස්ථාවල මේ පොත තිබුණේ Dragons and ynikon වගේ පොත් අතර.\nමේ පොතට දේශපාලන හෝ සාහිත්‍යමය කොටසේ ස්ථානයක් වෙන් වෙලා තිබුණේ නැහැ.\nකමක් නැහැ මට අවසාන වශයෙන් ශ්‍රී ලාංකිකයන්ට මෙන්න මේ ටික කියන්නට ඕනේ.\n\"මේ පොත මම ඕගොල්ලන්ට ලිවුවේ\nමේක දිනුමක්\nරට පරාජය වෙලා ඉන්න වෙලාවක මේක දිනුමක්.\nළඟ දී අපි නැමීබියාවටත් පරාජය වුණා. ඒකට කමක් නෑ.\nඅද ලංකාවේ මිනිස්සු ගොඩාක් ගොඩාක් දුක් විඳිනවා.\nඒ දුකින් මුඳවන්න මට ආයුධ නෑ.\nඒත් අපි මේ ජයග්‍රහණය පිළිගමු.\nදැන් අපි කොහොම හරි ටීටුවෙන්ටි ලෝක කුසලානය ජයග්‍රහණය කරමු.\nඇයි බැරි.\"",
       "URL": "https://www.hirunews.lk/318159/අපි-කොහොම-හරි-t20-ලෝක-කුසලානය-දිනමු-ද-බුකර්-සම්මානලාභී-ශෙහාන්-කරුණාතිලක",
       "Category": "Local News",
       "Parent URL": "https://www.hirunews.lk/local-news.php?pageID=795"
}