{
       "Source": "hirunews",
       "Timestamp": "Tuesday, 15 December 2020 - 19:24",
       "Headline": "පුනර්ජනනීය බලශක්ති ගැන ජනපතිගේ අවධානය (වීඩියෝ)",
       "News Content": "සුළං, සූර්ය තාපය සහ ස්වභාවික වායු වැනි පුනර්ජනනීය බලශක්ති ප්‍රභවයන් විදුලිබල පද්ධතියට කඩිනමින් එක් කර ගැනීමට ඇති හැකියාව ජනාධිපති ගෝඨාභය රාජපක්ෂ විසින් විමර්ශනය කර තිබෙනවා. ඒ ජනාධිපති කාර්යාලයේ අද පැවති සාකච්ඡාවකදීයි.\nසෞභාග්‍යයේ දැක්ම ප්‍රතිපත්ති ප්‍රකාශයට අනුව 2030 වනවිට මෙරට විදුලි අවශ්‍යතාව සියයට 70 ක් පුනර්ජනනීය බලශක්ති ප්‍රභවයන්ගෙන් සපුරා ගැනීම රජයේ අපේක්ෂාවයි.\nජනාධිපති මාධ්‍ය ඒකකය සඳහන් කළේ ව්‍යාපෘති ක්‍රියාවට නැංවීමේදී පෞද්ගලික ව්‍යවසායකයන්ට ඇති වන බාධා ඉවත් කොට ඒ සඳහා සියලු දිරිගැන්වීම් රජය මගින් ලබාදිය යුතු බවට ජනාධිපතිවරයා මෙම සාකච්ඡාවේදී සඳහන් කළ බවයි.",
       "URL": "https://www.hirunews.lk/257107/පුනර්ජනනීය-බලශක්ති-ගැන-ජනපතිගේ-අවධානය-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2272"
}