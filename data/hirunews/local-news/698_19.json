{
       "Source": "hirunews",
       "Timestamp": "Wednesday, 30 November 2022 - 8:57",
       "Headline": "මනුෂ්‍ය ඝාතනවලට අනුබල දුන් සිවු දෙනෙකු අත් අඩංගුවට",
       "News Content": "මනුෂ්‍ය ඝාතනයකට ආධාර අනුබල දුන් පුද්ගලයෙකු හෙරොයින් මත්ද්‍රව්‍ය සහ ජීව අත් බෝම්බයක් සමග වැලිපිල්ලැව,ගනේමුල්ල ප්‍රදේශයේ දී පොලිස් විශේෂ කාර්ය බලකාය විසින් අත්අඩංගුවට ගෙන තිබෙනවා.\nඒ, පෙරේදා (28) රාගම පොලිස් වසමේ නො. 494, කැන්දලියද්ද පාළුව, වැලිපිල්ලැව, ගනේමුල්ල ලිපිනයේ පිහිටි කුළි පදනම මත තාවකාලික කාමරයක් තුළ දී සිදු කළ වැටලීමකින්.\nඅත් අඩංගුවට ගන්නා විට සැකකරු සතු ව විදේශිය රටක නිශ්පාදිත ජීව අත් බෝම්බයක්, ජාවාරම් කිරීම සඳහා හෙරොයින් ග්‍රෑම් 10යි මිලි ග්‍රෑම් ග්‍රෑම් 52ක්, ජංගම දුරකතන 02ක් වෙනත් තැතැත්තෙකුට අයත් විදෙස් ගමන් බලපත්‍රයක් සහ රියදුරු ගමන් බලපත්‍රයක් සමග වෑන් රථයක් ද තිබූ බව සඳහන්.\nසැකකරු බංගලාවත්ත, කඩවත ප්‍රදේශයේ පදිංචි වයස අවුරුදු 22ක පුද්ගලයෙක්.\nවැඩිදුර විමර්ශන කටයුතු කොළඹ අපරාධ කොට්ඨාසය විසින් සිදු කරනු ඇති.\nමේ අතර, මනුෂ්‍ය ඝාතනයකට උදව් උපකාර කළ තවත් පුද්ගලයන් තිදෙනෙකු හෙරොයින් මත්ද්‍රව්‍ය සමග ඇල්විටිවෙළ රාගම ප්‍රදේශයේ දී පොලිස් විශේෂ කාර්ය බලකා අත් අඩංගුවට පත් වී තිබෙනවා.\nපෙරේ දා රාගම පොලිස් වසමේ නො. 77/14, ඇල්විටිවෙළ රාගම ලිපිනයේ පිහිටි නිවසේ උඩුමහලේ කාමරයක් තුළ දී මෙම වැටලීම සිදු කළ බව සඳහන්.\nඅත්අඩංගුවට ගත් පුද්ගලයන් තිදෙනා රාගම ප්‍රදේශයේ පදිංචි වයස අවුරුදු 23, 24 වයසේ පසු වන පුද්ගලයන් බව යි වාර්තා වන්නේ.\nවැඩිදුර විමර්ශන කටයුතු කොළඹ අපරාධ කොට්ඨාසය මඟින් සිදු කර යි.",
       "URL": "https://www.hirunews.lk/321620/මනුෂ්‍ය-ඝාතනවලට-අනුබල-දුන්-සිවු-දෙනෙකු-අත්-අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=698"
}