{
       "Source": "hirunews",
       "Timestamp": "Monday, 05 July 2021 - 14:00",
       "Headline": "ෆයිසර් එන්නත ගෙන්වූ පළමු ආසියාතික රට ශ්‍රී ලංකාව නොවන බවට තොරතුරු",
       "News Content": "අද අළුයම මෙරටට රැගෙන ආ ෆයිසර් එන්නත් තොගය ඇස්ට්‍රා සෙනෙකා එන්නතේ දෙවෙනි මාත්‍රාව ලෙස ලබාදීමට තීරණය කර තිබෙනවා.\nඒ අනුව මෙම එන්නත් තොගය ඇස්ට්‍රා සෙනෙකා පළමු මාත්‍රාව ලෙස ලබාගත් ගැබිනි කාන්තාවන්ට ලබා දෙන බවයි සෞඛ්‍ය අංශ ආරංචි මාර්ග පවසන්නේ.\nරාජ්‍යය ඖෂධ නීතිගත සංස්ථාව ඇනවුම් කළ ෆයිසර් එන්නත් මාත්‍රා 26000 අද උදෑසන දිවයිනට ළඟා වුණා.\nමේ අතර ෆයිසර් එන්නත ලබාගත් පළමු දකුණු ආසියාතික රට ලෙස ශ්‍රී ලංකාව හැඳින්වුවද එය එසේ නොවන බව වාර්තා වනවා.\nෆයිසර් එන්නත් තොගයක් පළමුවරට දකුණු ආසියාතික රටක් වෙත රැගෙන විත් ඇත්තේ පසුගිය මාර්තු විසි පස් වැනි දායි.\nඒ ලෝක සෞඛ්‍ය සංවිධාන කොවැක්ස් පහසුකම් යටතේ මාල මාලදිවයින්ට ලබාදුන් එන්නත් තොගයක්.\nමේ පහසුකම යටතේ මාලදිවයිනට ෆයිසර් එන්නත් මාත්‍රා 5850 මෙලෙස ලබාදී තිබෙනවා.",
       "URL": "https://www.hirunews.lk/276141/ෆයිසර්-එන්නත-ගෙන්වූ-පළමු-ආසියාතික-රට-ශ්‍රී-ලංකාව-නොවන-බවට-තොරතුරු",
       "Category": "Local News",
       "Parent URL": "https://www.hirunews.lk/local-news.php?pageID=1840"
}