{
       "Source": "hirunews",
       "Timestamp": "Monday, 24 August 2020 - 13:02",
       "Headline": "මාතර සුදුවැල්ල ධීවර වරායෙන් මුහුදු ගිය ධීවරයින් දෙදෙනෙකු අතුරුදන් (වීඩියෝ)",
       "News Content": "මාතර සුදුවැල්ල ධීවර වරායෙන් මුහුදු ගිය ධීවරයින් දෙදෙනෙකු අතුරුදන් වී සිටිනවා.\nපොලිසිය පවසන්නේ ඔවුන් සොයා මෙහෙයුම් තවදුරටත් ක්‍රියාත්මක බවයි.\nපසුගිය 21 වැනිදා මාතර - සුදුවැල්ල ධීවර වරායෙන් පාන්දර 4.00ට මුහුදු ගොස් ඇති මොවුන් ඊයේ උදෑසන ගොඩබිමට පැමිණීමට නියමිතව තිබුණා.\nඑහෙත් ඔවුන් පිළිබඳ කිසිදු තොරතුරක් මේ වනතෙක් වාර්තා නොවූ බව දික්වැල්ල පොලිසිය හා ධීවරයින්ගේ ඥාතීන් පවසනවා.\nමෙලෙස අතුරුදන්ව ඇත්තේ මාතර - කෝට්ටේගොඩ ප්‍රදේශයේ පදිංචි 24 හැවිරිදි එක්දරු පියෙක් සහ 22 හැවිරිදි අවිවාහක තරුණයෙක්.\nධීවරයින්ගේ ඥාතීන් ඉල්ලා සිටින්නේ හැකි ඉක්මණින් ඔවුන් දෙදෙනා සොයා දෙන ලෙසයි.\nධීවර දෙපාර්තමේන්තුව සහ දික්වැල්ල පොලිසිය සඳහන් කළේ ඔවුන් සොයා මෙහෙයුම් සිදුකර ඇති නමුත්, මේ වනතෙක් කිසිදු තොරතුරක් අනාවරණය වී\nනොමැති බවයි.\nමේ අතර, ඊයේ පස්වරුවේ ගල්කිස්ස වෙරළ තීරයේ දිය නාමින් සිටි පුද්ගලයින් හත්දෙනෙකු දියේ ගසා ගෙන ගොස් ඇති අතර, ඉන් 5 දෙනෙකු ගල්කිස්ස\nජීවිතාරක්ෂක ඒකකය මගින් බේරාගෙන තිබෙනවා.\nඅතුරුදන් වූ අනෙක් තරුණයන් දෙදෙනාගෙන් එක් අයෙකුගේ සිරුරක් අද පෙරවරුවේ සොයා ගෙන ඇති අතර, අනෙක් තරුණයා සොයා තවදුරටත් සෝදිසි\nමෙහෙයුම් ක්‍රියාත්මකයි.",
       "URL": "https://www.hirunews.lk/248527/මාතර-සුදුවැල්ල-ධීවර-වරායෙන්-මුහුදු-ගිය-ධීවරයින්-දෙදෙනෙකු-අතුරුදන්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2501"
}