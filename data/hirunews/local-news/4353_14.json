{
       "Source": "hirunews",
       "Timestamp": "Friday, 25 August 2017 - 19:20",
       "Headline": "බුදු සසුන රැකීමට කැප වන බව නව ඇමති කියයි",
       "News Content": "මහා සංඝරත්නය සමඟ සහයෝගයෙන් කටයුතු කරමින් බුදු සසුන සුරැකීමට කැප වන බව නව බුද්ධ ශාසන අමාත්‍ය ගාමිණී ජයවික්‍රම පෙරේරා ප්‍රකාශ කළා.\nඒ, අභිනව අමාත්‍ය ධුරයේ දිවුරුම් දීමෙන් අනතුරුව මාධ්‍ය වෙත අදහස් දක්වමින්.\nවිජේදාස රාජපක්ෂ හිටපු අමාත්‍යවරයා ඉවත් කිරීමෙන් පුරප්පාඩු වී පැවති අධිකරණ සහ බුද්ධ ශාසන අමාත්‍යාංශ සදහා නව අමාත්‍යවරුන් අද දිවුරුම් දුන්නේ ජනාධිපති මෛත්‍රීපාල සිරිසේන ඉදිරියේදීයි.\nඑහිදී නව අධිකරණ අමාත්‍යවරිය ලෙස විදේශ රැකියා අමාත්‍ය ධුරයේ දැනට කටයුතු කරන තලතා අතුකෝරල දිවුරුම් දුන්නා.",
       "URL": "https://www.hirunews.lk/169376/බුදු-සසුන-රැකීමට-කැප-වන-බව-නව-ඇමති-කියයි",
       "Category": "Local News",
       "Parent URL": "https://www.hirunews.lk/local-news.php?pageID=4353"
}