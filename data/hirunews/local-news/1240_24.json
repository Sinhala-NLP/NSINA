{
       "Source": "hirunews",
       "Timestamp": "Saturday, 09 April 2022 - 13:16",
       "Headline": "ජාතික මළල ක්‍රීඩා ශූරතාවලියේදී තවත් නව ශ්‍රී ලංකා වාර්තාවක්",
       "News Content": "ජාතික මළල ක්‍රීඩා ශූරතාවලියේදී නව ශ්‍රී ලංකා වාර්තාවක් පිහිටුවීමට ගයන්තිකා අබේරත්න සමත් වී තිබෙනවා.\nකාන්තා මීටර 800 ධාවන ඉසව්වෙන් ඇය මෙම නව ශ්‍රී ලංකා වාර්තාව පිහිටවනු ලැබුවේ මිනිත්තු දෙකයි තත්පර එකයි දශම හතරයි හතරක කාලයක් වාර්තා කරමින්.\nමේ අතර මීටර 3,000 බාධක දිවීම කාන්තා ඉසව්වෙන් නව ශ්‍රී ලංකා වාර්තාවක් පිහිටුවීමට නිලානි රත්නායක ද සමත් වුණා.\n100 වන ජාතික මළල ක්‍රීඩා ශූරතාවලිය මේ දිනවල පැවැත්වෙන්නේ හෝමාගම - දියගම මහින්ද රාජපක්ෂ ක්‍රීඩාංගණයේදී යි.",
       "URL": "https://www.hirunews.lk/301558/ජාතික-මළල-ක්‍රීඩා-ශූරතාවලියේදී-තවත්-නව-ශ්‍රී-ලංකා-වාර්තාවක්",
       "Category": "Local News",
       "Parent URL": "https://www.hirunews.lk/local-news.php?pageID=1240"
}