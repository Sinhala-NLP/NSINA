{
       "Source": "hirunews",
       "Timestamp": "Monday, 08 April 2019 - 12:13",
       "Headline": "ප්‍රවීණ සංගීතවේදී එච්.එම්. ජයවර්ධන අභාවප්‍රාප්ත වෙයි",
       "News Content": "සංගීත ක්ෂේත්‍රයට මහඟු  සේවයක් සිදු කළ ප්‍රවීන සංගීතවේදී එච්.එම්. ජයවර්ධන අද (08) අභාවප්‍රාප්ත වුණා.\nකළුබෝවිල ශික්ෂණ රෝහලේ ප්‍රතිකාර ලබමින් සිටි මොහු මියයන විට 69 වන වියේ පසුවුණා.\nසිය බිරිඳ වන අභාවප්‍රාප්ත ප්‍රවීන ගායන ශිල්පිණි විශාරද මාලනී බුලත්සිංහ ගායනා කරන රජමැදුර ඉපදී සිටියා නම් ගීතය මොහු විසින් තනු නිර්මාණය කරනු ලබන පළමු ගීතය වනවා.\nඉන් අනතුරුව ප්‍රේමය නම්, පෙම් ලොවදී දුටු ඔහුමද මේ, සඳ තරු නිහඩයි, ඔබයි රම්‍ය සඳ කිරණ, කඩ මන්ඩියේ දොල අයිනේ, ලා දළු බෝ පත්, පූජාසනයේ ඔබ හිදුවා සහ ඇය යන්න ගියා මැකිලා ආදි ජනප්‍රිය ගීත රැසකට මොහු විසින් තනු නිර්මාණය කර තිබෙනවා.\nඑච්. එම්. ජයවර්ධන ජනප්‍රිය ගායක කසුන් කල්හාරගේ පියා වනවා.",
       "URL": "https://www.hirunews.lk/214060/ප්‍රවීණ-සංගීතවේදී-එච්-එම්-ජයවර්ධන-අභාවප්‍රාප්ත-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=3413"
}