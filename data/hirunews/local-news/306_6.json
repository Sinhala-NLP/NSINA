{
       "Source": "hirunews",
       "Timestamp": "Tuesday, 30 May 2023 - 23:22",
       "Headline": "සමරිසි ක්‍රියා සඳහා මරණීය දණ්ඩනය ලබාදෙන නීතියකට උගන්ඩා ජනාධිපති අත්සන් තබයි",
       "News Content": "සමරිසි ක්‍රියා සඳහා මරණීය දණ්ඩනය ලබාදෙන නීතියකට උගන්ඩා ජනාධිපති යොවේරි මුසවේණි අත්සන් තබා තිබෙනවා.\nඅදාළ යෝජනාව එරට පාර්ලිමේන්තුව මගින් සම්මත කර ගැනුණේ පසුගිය මාර්තු මාසයේදීයි.\nඒ අනුව ඇතැම් සමරිසි ක්‍රියා සඳහා මරණීය දණ්ඩනය ද සමරිසි ක්‍රියාකාරකම් ප්‍රවර්ධනය සහ අරමුදල් සැපයීම සඳහා වසර 20ක් දක්වා සිරදඬුවමක්ද ලබා දීමට නියමිත බවයි වාර්තා වන්නේ\nසමරිසි ක්‍රියා සඳහා මරණීය දණ්ඩනය ලබාදෙන ලොව පළමු රට වන්නේ උගන්ඩාවයි.\nකෙසේවෙතත් එක්සත් ජාතීන්ගේ මානව හිමිකම් කොමිසම ඇතුළු ජාත්‍යන්තර සංවිධාන සහ රටවල් රැසක් උගන්ඩා තීරණයට විරෝධය පළ කර තිබෙනවා.",
       "URL": "https://www.hirunews.lk/336630/සමරිසි-ක්‍රියා-සඳහා-මරණීය-දණ්ඩනය-ලබාදෙන-නීතියකට-උගන්ඩා-ජනාධිපති-අත්සන්-තබයි",
       "Category": "Local News",
       "Parent URL": "https://www.hirunews.lk/local-news.php?pageID=306"
}