{
       "Source": "hirunews",
       "Timestamp": "Tuesday, 05 April 2016 - 19:19",
       "Headline": "සෝභිත හිිමියන්ගේ අභාවයේ සාක්ෂි වලට අවදානමක්",
       "News Content": "අපවත්වී වදාල පූජ්‍ය මාදුළුවාවේ සෝභිත හිමියන්ගේ අභාවය සම්බන්ධයෙන් වන සාක්ෂි විනාශ වීමේ අවදානමක් පවතින බව පූජ්‍ය උඩුවේ ධම්මාලෝක හිමියන් පවසනවා.\nඋන්වහන්සේ මේ බව කියා සිටියේ පැවිදි හඬ සංවිධානය කොළඹ දී අද කැදවා තිබූ මාධ්‍ය හමුවකට එක්වෙමින්.\nසෝභිත හිමියන්ගේ අපවත්වීම සම්බන්ධයෙන් පශ්චාත් මරණ පරීක්ෂණයක් නොපැවැත්වීම පිළිබඳව විද්වත් වෛද්‍ය කමිටුවක් මඟින් විමර්ශණයක් පවත්වා අධිකරණය වෙත වාර්තාවක් ඉදිරිපත් කරන ලෙස කොළඹ ජාතික රෝහලේ අධ්‍යක්ෂ වෛද්‍ය අනිල් ජාසිංහ වෙත ද ඊයේ නියෝග කෙරුණා.\nඒ රහස් පොලිසිය කොළඹ ප්‍රධාන මහේස්ත්‍රාත්වරයාගෙන් කරනු ලැබූ ඉල්ලීමකට අනුවයි.",
       "URL": "https://www.hirunews.lk/130197/සෝභිත-හිිමියන්ගේ-අභාවයේ-සාක්ෂි-වලට-අවදානමක්",
       "Category": "Local News",
       "Parent URL": "https://www.hirunews.lk/local-news.php?pageID=5100"
}