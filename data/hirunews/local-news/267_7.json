{
       "Source": "hirunews",
       "Timestamp": "Thursday, 15 June 2023 - 12:11",
       "Headline": "ව්‍යාපාරිකයකුට පහරදී මුදල්  කොල්ලකෑ පිරිසක් සොයා පොලිස් විමර්ශන.",
       "News Content": "මුහුණු පොතේ ඉඟුරු විකිණීමට තිබෙන බවට පළ කළ දැන්වීමකට අනුව ඒවා මිලදී ගැනීමට කල්ලංචිය ප්‍රදේශයට ගිය ව්‍යාපාරිකයෙකුගේ මුදල් ,ජංගම දුරකථනය සහ බැංකු කාඩ්පත් සොරාගත්  පිරිසක් සොයා කල්ලංචිය පොලිසිය  විමර්ශන ආරම්භ කර තිබෙනවා.\nඉඟුරු කිලෝ කිලෝ දෙදහසක් විකිණීමට තිබෙන බවට මුහුණු පොතේ දැන්වීමක් පළකර තිබෙනවා. ඒවා මිලදී ගැනීමට ගිය අරණායක ප්‍රදේශයේ පදිංචි ව්‍යාපාරිකයකු මෙලෙස කොල්ලකෑමට ලක්වී ඇත.\nමුහුණු පොතේ පළ කර තිබූ දැන්වීමේ තිබූ ජංගම දුරකථනයට ව්‍යාපාරිකයා ඇමතුමක් දුන්  ඔවුන් පැවසු ස්ථානයට ගිය විට කණ්ඩායමක් විසින් ව්‍යාපාරිකයාට පහරදී ඔහු සතු භාණ්ඩ මෙලෙස කොල්ලකා ඇති බව ඔහු විසින් පොලිසියට පැමිණිලි කර තිබෙනවා.",
       "URL": "https://www.hirunews.lk/338001/ව්‍යාපාරිකයකුට-පහරදී-මුදල්-කොල්ලකෑ-පිරිසක්-සොයා-පොලිස්-විමර්ශන",
       "Category": "Local News",
       "Parent URL": "https://www.hirunews.lk/local-news.php?pageID=267"
}