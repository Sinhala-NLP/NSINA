{
       "Source": "hirunews",
       "Timestamp": "Wednesday, 03 August 2016 - 12:53",
       "Headline": "යූ.ඇන්.පී ය සමග දීගයට නිදහස් පක්ෂයට අයිතියක් නැහැ - ඩලස්",
       "News Content": "එක්සත් ජාතික පක්ෂය සමග දීග කෑමට ශ්‍රී ලංකා නිදහස් පක්ෂයට සදාචාරාත්මක අයිතියක් නොමැති බව පාර්ලිමේන්තු මන්ත්‍රී ඩලස් අහලප්පෙරුම පවසනවා.\nඒකාබද්ධ විපක්ෂය විසින් කොළඹ අද (03) කැදවා තිබූ මාධ්‍ය හමුවකට එක්වෙමිනුයි ඔහු මේ බව කියා සිටියේ.\nමන්ත්‍රී ඩලස් අලහප්පෙරුම එහිදී කියා සිටියේ පාද යාත්‍රාවට  එක්වූ පිරිස පිළිබඳව ආණ්ඩුව ඉදිරිපත් කරන සංඛ්‍යා සියල්ල අසත්‍ය බවයි.\nඑහිදී ශ්‍රී ලංකා නිදහස් පක්ෂ මූලස්ථානයට හූ හඩ නැගීමේ සිද්ධිය සම්බන්ධයෙන්ද ඔහු අදහස් පළ කළා.\nඒ පිළිබඳව කණගාටුවන බව සඳහන් කළ ඔහු යමෙකු එවැන්නක් සිදුකළේ නම්  ඒ පිළිබඳව පක්ෂයේ වත්මන් නිලධාරීන් අභ්‍යන්තර සාකච්ඡාවක් පැවැත්විය යුතු බවටද යෝජනා කරනු ලැබුවා.\nමේ අතර මාධ්‍ය හමුවට එක්වෙමින් හිටපු අමාත්‍ය මහාචාර්ය ජී.එල් පීරිස් කියා සිටියේ ඉදිරියේදී ස්ථාපිත කෙරෙන අතුරුදන්වීමේ කාර්යාලය මගින් රණවිරුවන් අවදානමකට මුහුණදෙන බවයි.",
       "URL": "https://www.hirunews.lk/139729/යූ-ඇන්-පී-ය-සමග-දීගයට-නිදහස්-පක්ෂයට-අයිතියක්-නැහැ-ඩලස්",
       "Category": "Local News",
       "Parent URL": "https://www.hirunews.lk/local-news.php?pageID=4938"
}