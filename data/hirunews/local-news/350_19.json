{
       "Source": "hirunews",
       "Timestamp": "Thursday, 11 May 2023 - 23:04",
       "Headline": "වාප්පු ලිපිකරුවන් නොමැතිවීමෙන් වරායේ කන්ටේනර් පොලිම් දික්වෙයි",
       "News Content": "වාප්පු ලිපිකරුවන් නොමැතිවීම හේ‍තුවෙන් වරාය පරිශ්‍රයේ සිට රේගු පරික්ෂා කරන ස්ථානයට පැමිණ බහාලුම් රථ පරීක්ෂා කිරීමේ දී සිදු කරන ප්‍රමාදයන් හේතුවෙන් ඉතා දිගු පෝලිම් හටගෙන තිබෙනවා.\nඑක්සත් ලංකා බහාලුම් ප්‍රවාහන රථ හිමිකරුවන්ගේ සංගමයේ සභාපති සනත් මංජුල ප්‍රකාශ කර සිටියේ බහාලුම් රථ 600ත් 800ත් අතර සංඛාවක් දින ගණනක් තිස්සේ පොලිම්වල තැබීමට සිදු වී ඇති බවයි.\nපෑලියගොඩ පොලිස් ස්ථානය අසල සහ වැල්ලම්පිටිය පොලිස් ස්ථානය අසල සිට රේගු පරීක්ෂාකරන ස්ථානය දක්වා ඇති මෙම දිගු පෝලිම් හේතුවෙන් අවට මාර්ගවල දැඩි රථවාහන තදබදයක් ද හටගෙන ඇති බව සඳහන්.\nඇන්ජිම පණ ගන්වා තැබීමට සිදුවීම හේතුවෙන් බහලුම් රථ සඳහා ලැබෙන ඉන්ධන කොටාවෙන් වැඩි ප්‍රමාණයක් නිකරුනේ නාස්ති කිරීමට සිදුවන බවත් එම රථවල අමතර කොටස් ගැලවීමට මත්ද්‍රව්‍ය වලට ඇබ්බැහි වූ ඇතැම් පිරිස් කටයුතු කරන බවයි සනත් මංජුල ප්‍රකාශකර සිටියේ.\nමේ සම්බන්ධයෙන් රේගු අධ්‍යක්ෂ වරයා දැනුවත් කළ ද මෙම ප්‍රමාදයන් වළක්වා ගැනීමට කටයුතු කර නොමැති බවයි ඔහු වැඩිදුරටත් පෙන්වා දුන්නේ.",
       "URL": "https://www.hirunews.lk/334929/වාප්පු-ලිපිකරුවන්-නොමැතිවීමෙන්-වරායේ-කන්ටේනර්-පොලිම්-දික්වෙයි",
       "Category": "Local News",
       "Parent URL": "https://www.hirunews.lk/local-news.php?pageID=350"
}