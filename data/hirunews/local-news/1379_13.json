{
       "Source": "hirunews",
       "Timestamp": "Thursday, 03 February 2022 - 9:59",
       "Headline": "කැබිනට්ටුවේ තවත් ප්‍රබලයෙකු කොරෝනාවලට ගොදුරු වෙයි (වීඩියෝ)",
       "News Content": "පාර්ලිමේන්තුවේ තවත් ප්‍රබල අමාත්‍යවරයෙකුට කොරෝනා වෛරසය ආසාදනය වී තිබෙනවා.\nකැබිනට් මණ්ඩලයේ මෙන්ම ශ්‍රී ලංකා නිදහස් පක්ෂයේ ප්‍රබලයෙකුටයි මෙලෙස වෛර්සය ආසාදනය වී ඇත්තේ.\nඒ අනුව කොරෝනා වෛරසයට ගොදුරුව ඇත්තේ පරිසර අමාත්‍ය මහින්ද අමරවීර යි.\nරෝග ලක්ෂණ මතුවීම හේතුවෙන් සිදු කරන ලද කොරෝනා පරීක්ෂණයකින් අනතුරුව තමාට මෙම වෛරසය ආසාදනය වී ඇති බවට තහවුරු වී ඇති බවයි හිරු ප්‍රවෘත්ති අංශය කළ විමසීමකදී අමාත්‍යවරයා කියා සිටියේ.\nඒ අනුව, පසුගිය සති කිහිපය තුළ කොරෝනා වැළඳුණු මැති ඇමතිවරුන් සංඛ්‍යාව 11 ක් දක්වා ඉහළ ගොස් තිබෙනවා.\nඒ අනුව අමාත්‍යවරයා මේ වනවිට නිරෝධායන කටයුතු සඳහා යොමු කර ඇති අතර, ඔහුගේ සමීපතමයින් සොයා විමර්ශන ක්‍රියාත්මකයි.\nකෙසේවෙතත්, පාර්ලිමේන්තු මැති ඇමතිවරුන් 46 දෙනෙකුට මේ වනවිට වෛරසය ආසාදනය වී තිබෙනවා.\nමීට ආසන්න දිනකදී වෛරසය ආසාදනය වූයේ කථානායක මහින්ද යාපා අබේවර්ධනටයි.\nඊට පෙර ඇමති අලගියවන්න, රෝහිණී කවිරත්න , සම්පත් අතුකෝරාළට ද වෛරසය ආසාදනය වූ බවට වාර්තා කෙරුණා.",
       "URL": "https://www.hirunews.lk/296028/කැබිනට්ටුවේ-තවත්-ප්‍රබලයෙකු-කොරෝනාවලට-ගොදුරු-වෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1379"
}