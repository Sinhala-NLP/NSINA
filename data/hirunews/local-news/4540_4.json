{
       "Source": "hirunews",
       "Timestamp": "Sunday, 30 April 2017 - 14:38",
       "Headline": "මව කැළණි ගඟට පැනීමේදී අතුරුදන්වූ දරුවාගේ සිරුර සොයාගැනේ",
       "News Content": "වැලිවේරිය ප්‍රදේශයේ මවක් සිය 6 හැවිරිදි දරුවා සමග කඩුවෙල පාලමෙන් කැළණි ගඟට පැනීමේදී අතුරුදන් වූ දරුවාගේ සිරුර අද පෙරවරුවේ සොයාගත්තා.\nඒ, මව ගඟට පනින ලද ස්ථානය ආසන්නයේ ගං පතුලේ සිදුකළ සෝදිසියකදියි.\nඅද පෙරවරුවේ පැවති පශ්චාත් මරණ පරීක්ෂණයේ දී ලද සාක්ෂි මත අනාවරණය වී ඇත්තේ මව විසින් අදාළ දරුවා  කැළණි ගඟට දැමීමට පෙර ඔහුගේ හිස පාලමේ බැම්මේ ගසා ඝාතනය කර ඇති  බවටයි.\nඊයේ මෙම කාන්තාව දරුවාද සමග ගඟට පැන්න අවස්ථාවේදී අසළ සිටි පිරිසක් ඇය බේරාගනු ලැබූ අතර දරුවා දියේ ගිලී අතුරුදන්වී තිබුණා.\nපසුව මෙම කාන්තාව බියගම පොලිසිය මඟින් අත්අඩංගුවට ගනු ලැබුවා.",
       "URL": "https://www.hirunews.lk/160314/මව-කැළණි-ගඟට-පැනීමේදී-අතුරුදන්වූ-දරුවාගේ-සිරුර-සොයාගැනේ",
       "Category": "Local News",
       "Parent URL": "https://www.hirunews.lk/local-news.php?pageID=4540"
}