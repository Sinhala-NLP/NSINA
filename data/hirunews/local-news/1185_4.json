{
       "Source": "hirunews",
       "Timestamp": "Saturday, 07 May 2022 - 18:44",
       "Headline": "ඩොලර් හොයන්න ක්‍රමයක් ගැන අනුර දිසානායක කියයි (වීඩියෝ)",
       "News Content": "ජනාධිපති, අගමැති මෙන්ම පාර්ලිමේන්තු මැති ඇමතිවරු ඇතුලු දේශපාලනඥයන් භාවිත කරන සුපිරි වාහන විදෙස් රටවලට අලෙවි කර එමගින් ඩොලර් උපයා ගැනීමෙන් සැලසුමක් පිළිබඳ ජාතික ජන බලවේගයේ නායක පාර්ලිමේන්තු මන්ත්‍රී අනුර දිසානායක අද හෙළි කළා.\nජාතික භික්ෂු පෙරමුණ සංවිධාන කළ භික්ෂු රැළිය අමතමින් ඔහු කියාසිටියේ වත්මන් ආර්ථික අර්බුදයෙන් ගොඩ ඒම සඳහා දැක්මක් සහ සැලැස්මක් ඇති ජනතා ව්‍යාපාරයක අවශ්‍යතාව පවතින බවයි.\nරට ගොඩනගන අලුත් සැලැස්මක් නොමැතිව රට ගොඩනැගිය නොහැකි බවයි අනුර දිසානායක පෙන්වා දෙන්නේ.\nශ්‍රී ලංකාවේ ආර්ථිකය නැවත සංවිධානගත කිරීම මෙන්ම ජීවන රටාව ද වත්මන් ආර්ථිකයට ඔරොත්තු නොදෙන බැවින් එය ද යළි සංවිධානගත කිරීමේ අවශ්‍යතාව ජාතික ජන බලවේගයේ නායකයා අවධාරණය කළා.",
       "URL": "https://www.hirunews.lk/303771/ඩොලර්-හොයන්න-ක්‍රමයක්-ගැන-අනුර-දිසානායක-කියයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1185"
}