{
       "Source": "hirunews",
       "Timestamp": "Sunday, 07 May 2017 - 7:21",
       "Headline": "ගවයෙකුගේ ප්‍රහාරයකින් පුද්ගලයෙකු මරුදකී",
       "News Content": "හලාවත - ඉලිප්පදෙණිය ප්‍රදේශයේදී ඊයේ සවස පුද්ගලයෙක් ගව ප්‍රහාරයකට ලක්ව තිබෙනවා.\nගවයා පහර දීමෙන් තුවාල ලැබූ අදාල පුද්ගලයා ප්‍රතිකාර සදහා හලාවත මූලික රෝහලට ඇතුළත් කිරීමෙන් අනතුරුව මියගොස් ඇති බවයි අප වාර්තාකරු සදහන් කළේ.\nමෙලෙස මියගොස් ඇත්තේ පොල්වත්තක මුරකරුවෙකු ලෙස සේවය කරමින් සිට වයස අවුරුදු 60 පුද්ගලයෙකු  බවයි වාර්තා වන්නේ.\nඅදාල පුද්ගලයා විසින් ගවයා ගාල් කිරීමට යාමේදී මෙලෙස ගවයාගේ ප්‍රහාරයට ලක්ව ඇති අතර මියගිය පුද්ගලයාගේ පශ්චාත් මරණ පරීක්ෂණය පැවැත්වීමට නියමිතව බවයි අප වාර්තාකරු වැඩි දුරටත් සදහන් කළේ.",
       "URL": "https://www.hirunews.lk/160763/ගවයෙකුගේ-ප්‍රහාරයකින්-පුද්ගලයෙකු-මරුදකී",
       "Category": "Local News",
       "Parent URL": "https://www.hirunews.lk/local-news.php?pageID=4530"
}