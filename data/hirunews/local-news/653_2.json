{
       "Source": "hirunews",
       "Timestamp": "Wednesday, 21 December 2022 - 10:27",
       "Headline": "වෙළඳ ප්‍රදර්ශනාගාරයකින් කෝටියකට අධික විද්‍යුත් උපකරණ සොරා ගත් පුද්ගලයෙක් අත්අඩංගුවට",
       "News Content": "ගාල්ල ප්‍රදේශයේ විද්‍යුත් උපකරණ අලෙවි ප්‍රදර්ශනාගරයක් බිඳ එහි තිබූ රුපියල් කෝටියකට අධික භාණ්ඩ සොරාගත් පුද්ගලයෙකු ගාල්ල පොලිසිය විසින් අත්අඩංගුවට ගෙන තිබෙනවා.\nපොලිසිය පැවසුවේ, ප්‍රදර්ශනාගාරයේ වීදුරුවකට ගලකින් පහර දී බිඳ දමා එම සැකකරු ඊට ඇතුලු වී ඇති බවයි.\n38 හැවිරිදි සැකකරු වැලිගම ප්‍රදේශයේ පදිංචිකරුවෙක්.\nමීට පෙර ද ඔහු රාජගිරිය ප්‍රදේශයේ වෙළඳසැළක් බිඳ භාණ්ඩ සොරාගැනීමේ සිද්ධියකට බන්ධනාගාර ගතවූවෙකු වනවා.\nඑම සිද්ධියට ඇප ලබා දුම්රියෙන් ගාල්ලට පැමිණි ඔහු පෙරේදා (19) පස්වරුවේ මෙම අලෙවිසැළ ද බිඳ ජංගම දුරකථන සහ පරිගණක ඇතුලු විද්‍යුත් උපකරණ සොරාගෙන ඇති බවයි විමර්ශනවල දී හෙළිව ඇත්තේ.",
       "URL": "https://www.hirunews.lk/323180/වෙළඳ-ප්‍රදර්ශනාගාරයකින්-කෝටියකට-අධික-විද්‍යුත්-උපකරණ-සොරා-ගත්-පුද්ගලයෙක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=653"
}