{
       "Source": "hirunews",
       "Timestamp": "Thursday, 01 September 2022 - 7:13",
       "Headline": "අයි.එම්.එෆ්. අවසන් ගිවිසුමට අත්සන් කිරීම අද",
       "News Content": "ජාත්‍යන්තර මූල්‍ය අරමුදල සමග කාර්ය මණ්ඩල මට්ටමේ අවසන් ගිවිසුමට රජය අද අත්සන් තැබීමට නියමිතයි.\nශ්‍රී ලංකාවට හදිසි ණයක් ලබාදීම සම්බන්ධයෙන් ජාත්‍යන්තර මූල්‍ය අරමුදල සමග මූලික එකඟත්වයකට පැමිණ ඇති අතර ඒ පිළිබඳව අද නිල දැනුම් දීමක් සිදු කරනු ඇති.\nරොයිටර් පුවත් සේවය වාර්තා කළේ ශ්‍රී ලංකාවට ණය ලබාදීම සම්බන්ධයෙන් ජාත්‍යන්තර මූල්‍ය අරමුදල එකගතාවයකට පැමිණ ඇති බවයි.\nජාත්‍යන්තර මූල්‍ය අරමුදලේ නියෝජිතයින් සහ රජයේ නියෝජිතයන් අතර අවස්ථා කිහිපයකදී මේ සම්බන්ධයෙන් සාකච්ඡා පැවත්වුණා.\nඑම සාකච්ඡා සාර්ථක බවයි පෙරේදා අතුරු අයවැය පාර්ලිමේන්තුවට ඉදිරිපත් කරමින් ජනාධිපති රනිල් වික්‍රමසිංහ සඳහන් කළේ.\nමෙරට රැඳී සිටි කාලසීමාව තුළ මූල්‍ය අරමුදලේ නියෝජිතයින් ජනාධිපතිවරයා, විපක්ෂ නායකවරයා, මහ බැංකු අධිපතිවරයා ඇතුළු රජයේ නිලධාරීන් රැසක් සමඟ සාකච්ඡා පවත්වනු ලැබුවා.",
       "URL": "https://www.hirunews.lk/314252/අයි-එම්-එෆ්-අවසන්-ගිවිසුමට-අත්සන්-කිරීම-අද",
       "Category": "Local News",
       "Parent URL": "https://www.hirunews.lk/local-news.php?pageID=899"
}