{
       "Source": "hirunews",
       "Timestamp": "Monday, 13 June 2022 - 9:28",
       "Headline": "මදුරන්කුලියේ ඉන්ධන පෝලිමක් අසලින් පුද්ගල මළ සිරුරක් හමුවෙයි",
       "News Content": "මදුරන්කුලිය නගරයේ ඉන්ධන පෝලිමක් අසළ කාණුවක තිබී පිරිමි පුද්ගලයෙකුගේ මළ සිරුරක් හමු වී තිබෙනවා.\nඅද (13) උදෑසන එම ස්ථානයට පැමිණි පිරිසක් සිදුකළ දැනුම්දීමක් අනුව මදුරන්කුලිය පොලිසිය ඒ පිළිබඳ විමර්ශන ආරම්භ කර ඇති බව සඳහන්.\nමෙලෙස මියගොස් සිටින පුද්ගලයාගේ අනන්‍යතාව මෙතෙක් තහවුරු වී නොමැති අතර, ඔහු ඉන්ධන පෝලිමක රැඳී සිටි අයෙකු බවට සැක පළ වුවත් තවමත් එය නිශ්චිතව තහවුරු වී නැහැ.\nසිරුර මේ වනවිටත් අදාළ ස්ථානයේම පවතින අතර, මහේස්ත්‍රාත්වරයා පැමිණ ස්ථානීය පරීක්ෂණය සිදුකිරීමට නියමිතයි.",
       "URL": "https://www.hirunews.lk/306989/මදුරන්කුලියේ-ඉන්ධන-පෝලිමක්-අසලින්-පුද්ගල-මළ-සිරුරක්-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=1099"
}