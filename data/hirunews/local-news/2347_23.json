{
       "Source": "hirunews",
       "Timestamp": "Friday, 06 November 2020 - 14:51",
       "Headline": "නීතිවිරෝධී ලෙස මුහුදු කූඩැල්ලන් ඇල්ලූ 40 ක් නාවික හමුදා භාරයට",
       "News Content": "පසුගිය දින කිහිපය තුළදී උතුරුමැද සහ වයඹ නාවික විධානයන් කේන්ද්‍ර කර ගනිමින් සිදුකළ සෝදිසි මෙහෙයුම් වලදී නීතිවිරෝධී ලෙස මුහුදු කූඩැල්ලන් ඇල්ලූ සැකකරුවන් 40 ක් නාවික හමුදා භාරයට ගෙන තිබෙනවා.\nඑහිදී මුහුදු කූඩැල්ලන් 2186 ක ප්‍රමාණයක ද සොයා ගත් බවයි නාවික හමුදාව සඳහන් කළේ.\nකොරෝනා අවදානම් තත්ත්වය යටතේ සෞඛ්‍යාරක්ෂිත ක්‍රමවේද අනුගමනය කරමින් මෙම මෙහෙයුම් සිදුකර ඇති අතර, අත්අඩංගුවට ගත් පුද්ගලයින් 19 ත් 58 ත් අතර වයස් වල පසුවන්නන්.\nඔවුන් මන්නාරම - වලෙයිපාඩු, යාපනය -නාච්චිකුඩා සහ අරිප්පු යන ප්‍රදේශවල පදිංචිකරුවන් බව සඳහන්.\nමෙම සැකකරුවන් සහ නීතිවිරෝධී ලෙස අල්ලන ලද මුහුදු කූඩැල්ලන් ඉදිරි පරීක්ෂණ කටයුතු සඳහා මන්නාරම සහකාර ධීවර අධ්‍යක්ෂ කාර්යාලය, සිලාවතුර ධීවර පරීක්ෂකවරුන් හා පොලීසිය වෙත භාරදීමට කටයුතු කරන බවයි නාවික හමුදාව වැඩිදුරටත් සඳහන් කළේ.",
       "URL": "https://www.hirunews.lk/254147/නීතිවිරෝධී-ලෙස-මුහුදු-කූඩැල්ලන්-ඇල්ලූ-40-ක්-නාවික-හමුදා-භාරයට",
       "Category": "Local News",
       "Parent URL": "https://www.hirunews.lk/local-news.php?pageID=2347"
}