{
       "Source": "hirunews",
       "Timestamp": "Sunday, 10 July 2022 - 18:42",
       "Headline": "මුස්ලිම් කොංග්‍රසය හා ජාතික ජන බලවේගය අතර හමුවක්",
       "News Content": "ජාතික ජන බලවේගයේ නායකයන් සහ ශ්‍රී ලංකා මුස්ලිම් කොංග්‍රසයේ නායකයන් අතර හමුවක් අද (10) පැවැත් වී තිබෙනවා.\nශ්‍රී ලංකා මුස්ලිම් කොංග්‍රසයේ නායක පාර්ලිමේන්තු මන්ත්‍රී රවුෆ් හකීම්ගේ නිවසේ පැවති මෙම සාකච්ඡාවට ජාතික ජන බලවේගයේ නායක අනුර කුමාර දිසානායක හා එහි ප්‍රචාරක ලේකම් විජිත හේරත් යන පාර්ලිමේන්තු මන්ත්‍රීවරුන් සහභාගි වී සිටියා.\nමෙම හමුවේ ප්‍රධාන අරමුණ වී ඇත්තේ, රටේ පවතින දේශපාලන තත්ත්වය සම්බන්ධයෙන් සාකච්ඡා කිරීමයි.\nමේ අවස්ථාවට, ශ්‍රී ලංකා මුස්ලිම් කොංග්‍රසයේ ලේකම් ජනාධිපති නීතිඥ නිසාම් කාරියප්පර් ද අදාළ සාකච්ඡාවට සහභාගි වී සිටියා.",
       "URL": "https://www.hirunews.lk/309629/මුස්ලිම්-කොංග්‍රසය-හා-ජාතික-ජන-බලවේගය-අතර-හමුවක්",
       "Category": "Local News",
       "Parent URL": "https://www.hirunews.lk/local-news.php?pageID=1031"
}