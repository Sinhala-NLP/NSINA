{
       "Source": "hirunews",
       "Timestamp": "Saturday, 04 June 2022 - 18:15",
       "Headline": "T20 තරඟ දෙකේ සියලුම ප්‍රවේශපත්‍ර අලෙවි වී අවසන් (වීඩියෝ)",
       "News Content": "ශ්‍රී ලංකාව සහ ඕස්ට්‍රේලියාව අතර ජුනි 07 සහ 08 දෙදින ආර්. ප්‍රේමදාස ක්‍රීඩාංගණයේදී පැවැත්වීමට නියමිත 1 වන සහ 2 වන T20 තරඟ සඳහා සියලුම ප්‍රවේශපත්‍ර අද පස්වරු 3.00 වන විට අලෙවි වී අවසන් බව ශ්‍රී ලංකා ක්‍රිකට් ආයතනය පවසනවා.\nමේ අතර පල්ලකැලේ සහ ගාල්ල අන්තර්ජාතික ක්‍රීඩාංගණවලදී පැවැත්වෙන තරග සඳහා වන ප්‍රවේශ පත්‍ර ජුනි 08 වැනිදා සහ ජුනි 26 වැනිදා සිට මිලදී ගැනීමට ක්‍රිකට් ලෝලීන්ට අවස්ථාව උදාවෙනු ඇති.\nඅන්තර්ජාල ඔස්සේ වෙන්කර ගනු ලබන ප්‍රවේශ පත්‍ර ඉහත සඳහන් ස්ථානවලින් මෙන්ම තරග පැවැත්වෙන දිනයන්හි එදින දොරටුවෙන්ද ලබාගත හැකි වන ආකාරයටයි ශ්‍රී ලංකා ක්‍රිකට් ආයතනය කටයුතු සැලසුම් කර ඇත්තේ.\nගාල්ලේ පැවැත්වෙන ටෙස්ට් තරග සඳහා රුපියල් 300, 500, 1000, 5000 සහ 7500 යන මිල ගණන්වලට ප්‍රවේශ පත්‍ර අලෙවි වනු ඇති.",
       "URL": "https://www.hirunews.lk/306216/t20-තරඟ-දෙකේ-සියලුම-ප්‍රවේශපත්‍ර-අලෙවි-වී-අවසන්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1118"
}