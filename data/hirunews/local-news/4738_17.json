{
       "Source": "hirunews",
       "Timestamp": "Sunday, 25 December 2016 - 13:32",
       "Headline": "ජාති - ආගම් භේද නොතකා සහෝදරත්වය පතුරමු නත්තලේදී අගරදගුරු හිමිපාණන්ගෙන් ඉල්ලීමක්",
       "News Content": "ලංකාවාසී සහ ලොව පුරා වෙසෙන කිතුණු බැතිමතුන් උදා වූ නත්තල අසිරිමත්ව සමරමින් සිටිනවා.\nමෙවර නත්තලේ ප්‍රධාන දේව මෙහෙය කඳාන ශාන්ත සෙබස්තියන් දේවස්ථානයේදී ඊයේ මධ්‍යම රාත්‍රියේ පැවැත්වුණේ අගරදගුරු අතිඋතුම් මැල්කම් රංජිත් කාදිනල් හිමිපාණන්ගේ ප්‍රධානත්වයෙන්.\nදේව මෙහෙයට එක්වෙමින් උන්වහන්සේ සඳහන් කළේ ජාති - ආගම් භේද නොතකා සියල්ලන් කෙරෙහි සහෝදරත්වය පැතිරවිය යුතු බවයි.\nකිතු උපත සමරමින් දිවයිනේ සියලුම කතෝලික ආගමික සිද්ධස්ථානවල ඊයේ මධ්‍යම රාත්‍රියේ විශේෂ දේව මෙහෙයන් පැවැත්වුණු අතර, මේ වනවිටත් විවිධ ආගමික වැඩසටහන් සහ සැමරුම් උත්සව ක්‍රියාත්මක වෙමින් තිබෙනවා.",
       "URL": "https://www.hirunews.lk/150541/ජාති-ආගම්-භේද-නොතකා-සහෝදරත්වය-පතුරමු-නත්තලේදී-අගරදගුරු-හිමිපාණන්ගෙන්-ඉල්ලීමක්",
       "Category": "Local News",
       "Parent URL": "https://www.hirunews.lk/local-news.php?pageID=4738"
}