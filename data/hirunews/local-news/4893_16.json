{
       "Source": "hirunews",
       "Timestamp": "Sunday, 04 September 2016 - 19:27",
       "Headline": "ශ්‍රී ලංකා නිදහස් පක්ෂයේ 65 වසරක ගමන් මග",
       "News Content": "වර්ෂ 1951 සැප්තැම්බර් මස 2 වැනිදා ශ්‍රී ලංකා නිදහස් පක්ෂය බිහි වන්නේ දිවංගත අග්‍රාමාත්‍ය එස්.ඩබ්ලිව්.ආර්.ඩී බණ්ඩානායක මහතා ප්‍රමුඛ ප්‍රගතිශීලී බලවේගයන් එක්සත් ජාතික පක්ෂයෙන් ඉවත් වීමත් සමගින්.\nසඟ, වෙද, ගුරු, ගොවි, කම්කරු යන පංච මහා බලවේගන් ඒකරාශී කර ගත් ශ්‍රී ලංකා නිදහස් පක්ෂය වර්ෂ1956 දී මහජන එක්සත් පෙරමුණ සමග එක්ව එම වසරේ පැවති මහමැතිවරණය අති විශිෂ්ට ලෙස ජයගනු ලබනවා.\nඓතිහාසික පක්ෂයක් බිහිකරමින් රටේ අග්‍රාමාත්‍යධුරයට පත්ව රට වෙනුවෙන් දැඩි තීන්දු තීරණවලටඑළැඹි බණ්ඩානායක මහතා 1959 සැප්තැම්බර් මස 25 වනදා චීවරධාරියෙකු අතින් ඝාතනයට ලක් වනවා.\nඉන් පසු පක්ෂය මෙහෙය වූ සිරිමාවෝ බණ්ඩාරනායක මැතිණිය 1960 මහ මැතිවරණය ජයගන්නේ, ලොවප්‍රථම අග්‍රාමාත්‍යවරිය බවට පත්වෙමින්.\nඅනතුරුව පැවති 17 වසරක එක්සත් ජාතික පක්ෂ පාලනය පරාජයට පත් කරමින් 1994 වසරේදී මෙරටඉතිහාසයේ පළමු විධායක ජනාධිපතිනිය ලෙස පත්වන්නේ චන්ද්‍රිකා බණ්ඩාරනායක කුමාරතුංගමහත්මියයි.\n2005 වසරේ නොවැම්බර් මස ජනාධිපතිධුරයට පත්වූ මහින්ද රාජපක්ෂ මහතා වසර 10 කට ආසන්නකාලයක් ශ්‍රී ලංකා නිදහස් පක්ෂයට නායකත්වය දෙනු ලැබුවේ 30 වසරකට ආසන්න කාලයක් පැවති කුරිරු ත්‍රස්තවාදයද අවසන් කරමින්.\n2015 ජනවාරි 8 වැනිදා පැවති ජනාධිපතිවරණයෙන් එවකට ශ්‍රී ලංකා නිදහස් පක්ෂයේ මහලේකම්වරයාව සිට පොදු අපේක්ෂකයා ලෙස ජනාධිපතිවරණයට ඉදිරිපත්වූ මෛත්‍රීපාල සිරිසේන මහතා ජයගන්නේ නැවතවරක් ශ්‍රී ලංකා නිදහස් පක්ෂයේ ජනාධිපතිවරයෙකු බිහිකරමින්.",
       "URL": "https://www.hirunews.lk/142238/ශ්‍රී-ලංකා-නිදහස්-පක්ෂයේ-65-වසරක-ගමන්-මග",
       "Category": "Local News",
       "Parent URL": "https://www.hirunews.lk/local-news.php?pageID=4893"
}