{
       "Source": "hirunews",
       "Timestamp": "Thursday, 14 April 2016 - 7:08",
       "Headline": "උතුරේ මහඇමති ජනපති සහ අගමැති හමුවීමට සැරසේ",
       "News Content": "ජනාධිපති මෛත්‍රීපාල සිරිසේන සහ උතුරු පළාත් මහ ඇමති සී.වී. විග්නේෂ්වරන් අතර හමුවක් එළඹෙන 18 වනදා පැවැත්වීමට නියමිත බව දේශපාලන ආරංචි මාර්ග සඳහන් කළා.\nඑදිනම අග්‍රාමාත්‍ය රනිල් වික්‍රමසිංහ සහ උතුරු පළාත් මහඇමතිවරයා අතර ද හමුවක් පැවැත්වීමට නියමිත බවයි වාර්තා වන්නේ.\nඋතුරු පළාතේ පවතින ගැටලූ සහ දේශපාලන කරුණු කිහිපයක් සම්බන්ධයෙන් එහිදී සාකච්ඡා කරනු ඇති.\nදැනට උතුරේ පවතින ඉඩම් ගැටලූව ඉන් ප්‍රධාන කරුණක්.\nඉන්දීය ආධාර මත මෙරට ක්‍රියාත්මක නිවාස 65,000 ව්‍යාපෘතිය සම්බන්ධයෙන් ද මෙහිදී සාකච්ඡා කෙරෙනු ඇති බවයි උතුරු පළාත් මහඇමති කාර්යාලයේ ප්‍රකාශකයෙකු හිරු ප්‍රවෘත්ති අංශයට සදහන් කළේ.",
       "URL": "https://www.hirunews.lk/130811/උතුරේ-මහඇමති-ජනපති-සහ-අගමැති-හමුවීමට-සැරසේ",
       "Category": "Local News",
       "Parent URL": "https://www.hirunews.lk/local-news.php?pageID=5089"
}