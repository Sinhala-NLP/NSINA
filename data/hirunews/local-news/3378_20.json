{
       "Source": "hirunews",
       "Timestamp": "Monday, 29 April 2019 - 10:25",
       "Headline": "රද්දොළුගම සහ පුත්තලමේ මෙහෙයුම්වලින් ආයුධ සමග පස්දෙනෙකු අත්අඩංගුවට",
       "News Content": "සීදුව - රද්දොළුගම ප්‍රදේශයේදී ආයුධ සමග පුද්ගලයෙකු අත්අඩංගුවට ගෙන තිබෙනවා.\nපොලීසිය සදහන් කළේ ඊයේ ප්‍රදේශයේ ගුවන් හමුදාව සමඟ එක්ව සිදුකළ විශේෂ සෝදිසි මෙහෙයුමකදී මෙම පුද්ගලයා අත්අඩංගුවට ගත් බවයි.\nසැකකරු රද්දොළුගම නිවාස සංකීර්ණයේ පදිංචිකරුවෙකු බවයි පොලීසිය සදහන් කළේ.\nමේ අතර පුත්තලම - කරඹ ප්‍රදේශයේ සිදුකරන සෝදිසි මෙහෙයුමකදී සැකකරුවන් 4 දෙනෙකු පොලීසිය අත්අඩංගුවට ගෙන තිබෙනවා.\nනොරොච්චෝලේ පොලීසිය සහ ගුවන් හමුදාව එක්ව ඊයේ සිදුකළ මෙම මෙහෙයුමේදී සැකකරුවන් සතුව තිබී  ජාතික තව්හිත් ජමාත් සංවිධානයට අයත් සගරා, ටී ෂර්ට් සහ හිස්වැසුම් කිහිපයක් සොයාගෙන තිබෙනවා.",
       "URL": "https://www.hirunews.lk/215378/රද්දොළුගම-සහ-පුත්තලමේ-මෙහෙයුම්වලින්-ආයුධ-සමග-පස්දෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3378"
}