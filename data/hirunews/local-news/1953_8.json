{
       "Source": "hirunews",
       "Timestamp": "Friday, 14 May 2021 - 20:22",
       "Headline": "රේගුවේ තිබූ බාස්මතී සහල් නිදහස් කරන්නැයි, කළ ඉල්ලීමක් ප්‍රතික්ෂේප වෙයි",
       "News Content": "විදෙස් රටක සිට ආනයනය කරන ලද බහලුම් 25ක තිබූ බාස්මතී සහල් විශාල තොගයක් නිදහස් කරන ලෙස සතොස ආයතනය කළ ඉල්ලීමක් සෞඛ්‍ය අමාත්‍යාංශයේ ආහාර පාලන ඒකකය ප්‍රතික්ෂේප කර තිබෙනවා.\nකෘමි සතුන් බහුල වීම සහ මනුෂ්‍ය පරිභෝජනයට නුසුදුසුවීම ඊට හේතු වී ඇති බවයි වාර්තා වන්නේ.\nව්‍යාපාරිකයෙකු විසින් මීට කලකට ඉහත දී මෙම බාස්මතී සහල් තොගය මෙරටට ගෙන්වා ඇති අතර, පසුව ඔහු විසින් ඒවා අතහැර දමා තිබෙනවා.\nඒ අනුව රේගු ගබඩා තුළ පවතින මෙම සහල් තොගය මනුෂ්‍ය පරිභෝජනයට නිකුත් කිරීමට අවසර දෙන ලෙසයි සතොස ආයතනය සෞඛ්‍ය අමාත්‍යාංශයෙන් ඉල්ලා ඇත්තේ.",
       "URL": "https://www.hirunews.lk/271391/රේගුවේ-තිබූ-බාස්මතී-සහල්-නිදහස්-කරන්නැයි-කළ-ඉල්ලීමක්-ප්‍රතික්ෂේප-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=1953"
}