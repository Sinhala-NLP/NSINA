{
       "Source": "hirunews",
       "Timestamp": "Tuesday, 06 October 2020 - 7:46",
       "Headline": "''සැඟවීමට කිසිවක් නැහැ - ආසාදනය වූයේ කර්මාන්තශාලාව තුළින්''- ආසාදිත කාන්තාවගේ සැමියා කියයි",
       "News Content": "ගම්පහ -දිවුලපිටිය -බෝමුගම්මන ප්‍රදේශයේ 39 හැවිරිදි ඇඟලු‍ම් කර්මාන්ත ශාලා සේවිකාවට කොවිඩ් 19 ආසාදිත බවට පසුගිය දා හඳුනා ගැනුණා.\nමේ වන විට ඇගේ 16 හැවිරිදි දියණියටත් කොරෝනා ආසාදනය වී ඇති බවට තහවුරු වී ඇති අතර, සැමියා සහ ඉතිරි දරුවන් තුන් දෙනා ගාල්ල - හබරාදූව පොලිස් නිරෝධායන මධ්‍යස්ථානය වෙත යොමු කර තිබෙනවා.\nනිරෝධායනයට ලක්වෙමින් සිටින අදාළ කාන්තාවගේ සැමියා හිරු ප්‍රවෘත්ති අංශය අමතමින් සඳහන් කළේ තම බිරිඳට කොරෝනා වෛරසය ආසාදනය වී ඇත්තේ අදාළ ඇඟලුම් කර්මාන්තශාලාව තුළින් බවයි.\nතම බිරිඳට වෛරසය ආසාදනය වීම පිළිබඳව  සැඟවීමට කිසිවක් නොමැති බව ද ඔහු හිරු ප්‍රවෘත්ති අංශයට අදහස් දක්වමින් කියා සිටියා.\nකෙසේ වෙතත්, තවමත්  දිවුලපිටියේ ඇඟළුම් සේවිකාවට කොවිඩ්19 ආසාදනය වූ මුලාශ්‍රය මෙතෙක් නිශ්චිතව හඳුනාගැනීමට හැකිව නැහැ.\nවසංගත රෝග විද්‍යා අංශයේ ප්‍රධානී  විශේෂඥ වෛද්‍ය සුදත් සමරවීර පවතින තත්ත්වය සම්බන්ධයෙන් සෞඛ්‍ය ප්‍රවර්ධන කාර්යාංශයේ ඊයේ පැවති මාධ්‍ය හමුවකදී මෙලෙස අදහස් පලකළා.\nමේ අතර, කොරෝනා ආසාදිත ඇඟලුම් කර්මාන්තශාලා සේවිකාවගේ දෙවන පෙළ ආශ්‍රිතයන් සොයා අද සිට විශේෂ පරීක්ෂාවන් ආරම්භ කෙරෙනවා.",
       "URL": "https://www.hirunews.lk/251906/සැඟවීමට-කිසිවක්-නැහැ-ආසාදනය-වූයේ-කර්මාන්තශාලාව-තුළින්-ආසාදිත-කාන්තාවගේ-සැමියා-කියයි",
       "Category": "Local News",
       "Parent URL": "https://www.hirunews.lk/local-news.php?pageID=2408"
}