{
       "Source": "hirunews",
       "Timestamp": "Saturday, 11 February 2023 - 20:31",
       "Headline": "ශ්‍රී ලාංකික නාට්‍යවේදියකුට ඉන්දියාවෙන් විශේෂ ගෞරව සම්මානයක්",
       "News Content": "ඉන්දියාවේ කල්කටා නුවර පැවති තුන් වන අන්තර්ජාතික \" රංග සේනා \" නාට්‍ය උළෙලේදී ශ්‍රී ලාංකික තරුණ නාට්‍යවේදියකු වන දේවින්ද වික්‍රමසිංහට \" රංග නාට්‍ය ශාස්ත්‍ර \" නැමැති සුවිශේෂී ගෞරව සම්මානයක් හිමි වී ඇති අතර , ඔහු එය රැගෙන අද ශ්‍රී ලංකාවට පැමිණියා.\nමෙම නාට්‍ය උළෙල ඉකුත් 02/02 දින සිට 02/06 දින දක්වා ඉන්දියාවේ කල්කටා නුවර පවත්වා තිබූ අතර , එයට නේපාලය , ඉන්දියාව ,පකිස්තානය , ඉතාලිය යන රටවල නාට්‍යවේදීන් සිය නිර්මාණ ඉදිරිපත් කර තිබුණා.\n\"මම අඩකුඹුයි \" යන නාට්‍ය දේවින්ද වික්‍රමසිංහ විසින් මෙම නාට්‍ය උළෙලට ඉදිරිපත් කර තිබූ අතර , එයින් අපගේ සිංහ කොඩියේ සිටින සිංහයා , එයින් බැස විත් සිදු කරන පාපෝච්චාරණයක් ලෙස මෙම නාට්‍ය නිර්මාණය කර තිබෙනවා.\nමෙහි එක් රංග ශිල්පියෙකු පමණක් රංගනයෙහි යෙදෙන අතර විනාඩි 30 ක කාළයක් තුළ වේදිකාව තුළ දිග හැරෙනවා.\nමෙම නාට්‍ය 2015 වසරේ ජාතික යෞවන සම්මාන නාට්‍ය උළෙලේදී හොදම නාට්‍ය ලෙස ජයග්‍රහණය හිමි කර ගෙන ඇති අතර , 2017 රාජ්‍ය නාට්‍ය උළෙලේදී ඇගැයීමට ද පාත්‍ර වී තිබෙනවා.\nදේවින්ද වික්‍රමසිංහ කැළණිය විශ්ව විද්‍යාලයේ නාට්‍ය හා රංග කළාව පිළිබඳ බාහිර කතිකාචාර්යවරයෙක්.",
       "URL": "https://www.hirunews.lk/327187/ශ්‍රී-ලාංකික-නාට්‍යවේදියකුට-ඉන්දියාවෙන්-විශේෂ-ගෞරව-සම්මානයක්",
       "Category": "Local News",
       "Parent URL": "https://www.hirunews.lk/local-news.php?pageID=542"
}