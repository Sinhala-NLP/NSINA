{
       "Source": "hirunews",
       "Timestamp": "Tuesday, 05 July 2022 - 16:59",
       "Headline": "ඉදිරි දින තුනේ විදුලිය කැපෙන්නේ මෙහෙමයි",
       "News Content": "ජුලි මස 6 වනදා සිට 8 වනදා දක්වා විදුලි කප්පාදුව සඳහා විදුලිබල මණ්ඩලය කළ ඉල්ලීමට මහජන උපයෝගීතා කොමිසම අවසර ලබාදී තිබෙනවා.\nඅදාළ දින තුනේදී දිනකට පැය තුන බැගින්වූ විදුලි කප්පාදුවක් එලෙස සැලසුම් කර තිබෙනවා.\nඒ අනුව A, B, C, D, E, F, G,H, I, J, K, L, P, Q, R, S, T, U, V, W යන කලාප සඳහා දහවල් කාලයේදී පැය 01යි විනාඩි 40ක විදුලි කප්පාදුවක් සිදුවෙනු ඇති.\nඑම කලාපවල රාත්‍රී කාලයේදී පැය 01යි විනාඩි 20ක විදුලි කප්පාදුවක් සිදුකිරීමට නියමිතයි.\nCC කලාප සඳහා පෙරවරු 6 සිට පෙරවරු 8.30 දක්වා කාලය අතරතුර පැය 2යි විනාඩි 30ක කාලයක් විදුලිය විසන්ධි කෙරෙනු ඇති.\nM,N,O,X,Y,Z කලාප සඳහා අලුයම 5.30 සිට පෙරවරු 8.30 දක්වා කාලය අතරතුර පැය 3ක විදුලි කප්පාදුවක් සැලසුම් කර තිබෙනවා.",
       "URL": "https://www.hirunews.lk/309125/ඉදිරි-දින-තුනේ-විදුලිය-කැපෙන්නේ-මෙහෙමයි",
       "Category": "Local News",
       "Parent URL": "https://www.hirunews.lk/local-news.php?pageID=1044"
}