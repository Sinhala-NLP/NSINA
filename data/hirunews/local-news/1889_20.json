{
       "Source": "hirunews",
       "Timestamp": "Saturday, 12 June 2021 - 11:18",
       "Headline": "අබලි බස් රථ 20ක් ඩෙල්ෆ් මුහුදේ ගිල්වයි",
       "News Content": "ඩෙල්ෆ්ට් දූපතට ඔබ්බෙන් වූ මුහුදු ප්‍රදේශයේ කෘත්‍රීම උපස්තර සාදා නව සමුද්‍රීය පරිසරයක් නිර්මාණය කිරීම සඳහා භාවිතයෙන් ඉවත් කළ බස්රථ මුහුදේ ගිල්වීම ඊයේ ආරම්භ කෙරුණා.\nඒ යාපනය දූපත් ආශ්‍රිත වෙරළාසන්න මුහුදේ ජෛව විවිධත්වය වැඩි කිරීම සඳහා කෘත්‍රීම පරිසර පද්ධති නිර්මාණය කිරීමේ ව්‍යාපෘතියට අදාළවයි.\nධීවර හා ජලජ සම්පත් දෙපාර්තමේන්තුවේ ප්‍රධානත්වයෙන් නාවික හමුදාවේ දායකත්වයෙන් ආරම්භ කෙරුණු එම ව්‍යාපෘතිය යටතේ භාවිතයෙන් ඉවත් කළ බස් රථ 20 ක් මුහුදේ ගිල්වීමට නියමිතයි.\nඊයේ දිනයේදී ධීවර වරාය නීතිගත සංස්ථාවට අයත් සයුරු කැනීම් නෞකාව මඟින් භාවිතයෙන් ඉවත් කළ බස්රථ 04 ක් ඩෙල්ෆ්ට් දූපතට ආසන්න මුහුදු ප්‍රදේශයට ගෙන ගොස් ආරක්‍ෂිතව දියයට ස්ථානගත කිරීම සිදුකළා.",
       "URL": "https://www.hirunews.lk/274092/අබලි-බස්-රථ-20ක්-ඩෙල්ෆ්-මුහුදේ-ගිල්වයි",
       "Category": "Local News",
       "Parent URL": "https://www.hirunews.lk/local-news.php?pageID=1889"
}