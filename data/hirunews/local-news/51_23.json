{
       "Source": "hirunews",
       "Timestamp": "Monday, 04 September 2023 - 23:19",
       "Headline": "වර්ෂාවට යටවෙන කොළඹ",
       "News Content": "වර්ෂාවත් සමග කොළඹ නගරය වැසි ජලයෙන් යටවීම කලක් තිස්සේ පවතින විසඳුමක් නැති ගැටලුවක්.\nඊට ප්‍රධානම හේතුව වන්නේ මහජන ක්‍රියාකාරකම් බවයි නාගරික සංවර්ධන අධිකාරියේ අධ්‍යක්ෂ ජනරාල් ප්‍රසාද් රණවීර පවසන්නේ.\nපසුගිය දින කිහිපයේදී කොළඹ නගරයට අධික වර්ෂාපතනයක් ඇද හැලුණා.\nවැඩිම වර්ෂාපතනය කොළඹ කොටුව ප්‍රදේශයෙන් වාර්තා වුණු අතර එම අගය සටහන් වුණේ මිලිමීටර් 90.9 ක් ලෙසයි.\nඒ අනුව කොළඹ ප්‍රදේශයට පැය 3 ක් පමණ ඇදහැලුණු එම වර්ෂාව හේතුවෙන් කොළඹ නගරයේ ප්‍රධාන මාර්ග රැසක් ජලයෙන් යටවුණා.\nඑම වර්ෂාවත් සමඟ ගමනාගමන, වෙළෙඳාම් කටයුතු ඇතුළු ජනතාවගේ දෛනික කටයුතුවලට ද දැඩි බාධා මතුවුණා.",
       "URL": "https://www.hirunews.lk/347176/වර්ෂාවට-යටවෙන-කොළඹ",
       "Category": "Local News",
       "Parent URL": "https://www.hirunews.lk/local-news.php?pageID=51"
}