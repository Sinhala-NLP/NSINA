{
       "Source": "hirunews",
       "Timestamp": "Wednesday, 20 July 2016 - 18:59",
       "Headline": "රියාද් නුවරදී ලාංකිකයකු ඝාතනය කෙරේ",
       "News Content": "සෞදියේ රියාද් නුවරදී ශ්‍රී ලාංකික ශ්‍රමිකයකු ඝාතනය කර තිබෙනවා.\nඑම පුද්ගලයා නතරවී සිටි කාමරයේ සිටි පුද්ගලයකු විසින් තියුණු ආයුධයකින් පහරදී මෙම ඝාතනය සිදුකර ඇති බවයි විදෙස් පුවත් සේවාවල දැක්වෙන්නේ.\n32 හැවිරිදි මියගිය ලාංකිකයා රියාද් නුවර වීදුරු නිශ්පාදන කම්හලක සේවය කර තිබෙනවා.\nඔහු නතර වී සිටි කාමරයේ තිබී මළ සිරුර සොයාගෙන ඇති අතර තියුණු ආයුධයකින් පහරදීමෙන් සිදුවු තුවාල මත මරණය සිදුව ඇති බවටයි සෞදි ආරක්ෂක අංශ ප්‍රකාශකර ඇත්තේ.\nමෙම ඝාතනයට අදාළව යේමන ජාතිකයකු පොලිස් අත්අඩංගුවට ගෙන තිබෙනවා.\nඑම පුද්ගලයා ද මියගිය ලාංකිකයා සේවය කල ස්ථානයේම සේවය කර ඇති අයෙක් බව ද සඳහන්.\nකෙසේවෙතත් මෙම පුද්ගලයන් දෙදෙනා අතර කිසිදු බහින්බස් වීමක් හෝ මතබේධයක් ද තිබී නොමැති බවයි විදෙස් පුවත් සේවාවල දැක්වෙන්නේ.\nමධ්‍යම රාත්‍රී 12 ට පමණ නොනවත්වා පැවති දුරකථන සංවාදයක් හේතුවෙන් ඇතිවු මතබේධයක් මත යේමන ජාතිකයා ලාංකිකයාට පහරදී ඇතැයි සෞදි ආරක්ෂක අංශ හෙළිකරගෙන තිබෙනවා.",
       "URL": "https://www.hirunews.lk/138542/රියාද්-නුවරදී-ලාංකිකයකු-ඝාතනය-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=4957"
}