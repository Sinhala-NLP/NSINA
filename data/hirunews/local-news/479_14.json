{
       "Source": "hirunews",
       "Timestamp": "Monday, 13 March 2023 - 9:05",
       "Headline": "ඔස්කාර් සම්මාන උලෙළේ හොඳම ගීතය ලෙස “නාටු නාටු” සම්මාන ලබයි",
       "News Content": "ලොස් ඇන්ජලිස් නුවර දැන් පැවැත්වෙන 95 ඔස්කාර් සම්මාන උළෙලේ හොඳම ගීතයට හිමි සම්මානය තෙළිඟු චිත්‍රපටයක් වන ආර්.ආර්.ආර් හි නාටු නාටු ගීතය දිනාගනු ලැබුවා.\nඉන්දීය චිත්‍රපට ගීතයක් එලෙස ඔස්කාර් සම්මාන උළෙලකදී සම්මානයට පාත්‍ රවූයේ මුල්වරටයි.\nමෙම ගීතයේ රඟපෑමෙන් එක්වී තිබුණේ සුපිරි තරු වන රාම් චරන් සහ ජූනියර් එන්.ටී.ආර්.. එම්.එම්. කීරවානි නාටු නාටු ගීතයේ සංගීත අධ්‍යක්ෂකවරයා වන අතර, පදරචනය කර තිබුණේ චන්ද්‍රබෝස් විසින්.\nඑමෙන්ම ඔස්කාර් සම්මාන උළෙලේ හොඳම කෙටි වාර්තා වැඩසටහන සඳහා සම්මාන හිමිවූයේ ඉන්දියාවේ නිෂ්පාදිත ද එලිෆන්ට් විස්පර් වැඩසටහනයි.",
       "URL": "https://www.hirunews.lk/329794/ඔස්කාර්-සම්මාන-උලෙළේ-හොඳම-ගීතය-ලෙස-නාටු-නාටු-සම්මාන-ලබයි",
       "Category": "Local News",
       "Parent URL": "https://www.hirunews.lk/local-news.php?pageID=479"
}