{
       "Source": "hirunews",
       "Timestamp": "Saturday, 06 May 2017 - 9:32",
       "Headline": "ගාල්ලේ වෙඩිතැබීමකින් පුද්ගලයෙක් මරුට",
       "News Content": "ගාල්ල - ඉමදූව - දික්කුඹුර මංසන්ධිය අසළ දී 42 හැවිරිදි පුද්ගලයෙකු වෙඩි තබා ඝාතනය කර තිබෙනවා.\nත්‍රිරෝද රථයකින් තම දරුවන් පෞද්ගලික පන්තියකට රැගෙන යමින් සිටියදී අද උදෑසන මෙම වෙඩි තැබීම සිදුකර ඇති අතර, වෙඩි තබා ඇත්තේ යතුරුපැදියකින් පැමිණි මුහුණු ආවරණය කර ගත් දෙදෙනෙකු විසින්.\nඑහිදී තුවාල ලැබූ අදාළ පුද්ගලයා රෝහල්ගත කිරීමේදී ජීවිතක්ෂයට පත්වී ඇති බව පොලිස් මූලස්ථානය සඳහන් කළා.\nදෙදරු පියෙකු වන මොහුගේ සිරුර කරාපිටිය රෝහලේ තැන්පත් කර ඇති අතර, අද දිනයේ පශ්චාත් මරණ පරීක්ෂණය සිදුකිරීමට නියමිතයි.\nදැනට සිදුකරන ලද විමර්ශනවලින් අනාවරණය වන පරිදි දෙපාර්ශවයක් අතර කලක් තිස්සේ පැවැති ආරවුලක් මෙම වෙඩි තැබීමට හේතු වී ඇති බවට පොලීසිය සැක කරනවා.\nපළා ගිය සැකකරුවන් සොයා පොලිස් කණ්ඩායම් කිහිපයක් යොදවා මෙහෙයුම් ආරම්භ කර ඇති බවයි පොලිස් මූලස්ථානය සඳහන් කළේ.",
       "URL": "https://www.hirunews.lk/160719/ගාල්ලේ-වෙඩිතැබීමකින්-පුද්ගලයෙක්-මරුට",
       "Category": "Local News",
       "Parent URL": "https://www.hirunews.lk/local-news.php?pageID=4531"
}