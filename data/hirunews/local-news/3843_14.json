{
       "Source": "hirunews",
       "Timestamp": "Wednesday, 18 July 2018 - 11:56",
       "Headline": "උසස් පෙළ සහ ශිෂ්‍යත්ව උපකාරක පන්ති ගැන විභාග දෙපාර්තමේන්තුවෙන් දැනුම්දීමක්",
       "News Content": "ලබන මස පැවැත්වීමට නියමිත උසස් පෙළ විභාගයට අදාළව මේ මස 31 වනදා මධ්‍යම රාත්‍රියේ සිට සැප්තැම්බර් මස පළවැනිදා දක්වා උපකාරක පන්ති පැවැත්වීම තහනම් කර තිබෙනවා.\nඑමෙන්ම 5 ශ්‍රේණිය ශිෂ්‍යත්ව විභාගයට අදාළව අගෝස්තු මස පළවනදා සිට අගෝස්තු මස 5 දක්වා පන්ති පැවැත්වීම තහනම් කර ඇති බවයි විභාග දෙපාර්තමේන්තුව සඳහන් කළේ.\nඋපකාරක පන්ති පැවැත්වීමට අමතරව, දේශන, සම්මන්ත්‍රණ සහ වැඩමුළු පැවැත්වීම ද ඒ අනුව තහනම් වනු ඇති.",
       "URL": "https://www.hirunews.lk/195470/උසස්-පෙළ-සහ-ශිෂ්‍යත්ව-උපකාරක-පන්ති-ගැන-විභාග-දෙපාර්තමේන්තුවෙන්-දැනුම්දීමක්",
       "Category": "Local News",
       "Parent URL": "https://www.hirunews.lk/local-news.php?pageID=3843"
}