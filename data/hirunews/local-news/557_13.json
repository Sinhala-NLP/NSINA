{
       "Source": "hirunews",
       "Timestamp": "Sunday, 05 February 2023 - 7:29",
       "Headline": "නිදහස සත්‍යග්‍රහයට පහරදුන් 03 දෙනෙකු රිමාන්ඩ්",
       "News Content": "නිදහසේ සත්‍යග්‍රහය නමින් සමාජ ක්‍රියාකාරීන් සහ සිවිල් සංවිධාන කිහිපයක පිරිසක් මරදාන - එල්ෆින්ස්ටන් රඟහල ඉදිරිපිට පැවැත් වූ සත්‍යග්‍රහයට පහරදීමේ සිද්ධියට අත්අඩංගුවට ගත් 03 දෙනෙකු පෙබරවාරි 17 වනදා දක්වා රක්ෂිත බන්ධනාගාරගත කර තිබෙනවා.\nඒ, මාලිගාකන්ද මහේස්ත්‍රාත් අධිකරණයට ඉදිරිපත් කිරීමෙන් අනතුරුවයි.\nමෙම සිද්ධියට අදාළව කලහකාරීව හැසිරීමේ චෝදනා මත 06 දෙනෙකු අත්අඩංගුවට ගත් අතර, සත්‍යග්‍රහයේ ක්‍රියාකාරීන් 03 දෙනෙකු ද ඒ අතර සිටියා.\nඔවුන් සහ රෝහල්ගතව සිටි තවත් පුද්ගලයෙකු පුද්ගලික ඇපමත මුදාහැරීමටයි අධිකරණය නියෝග කර ඇත්තේ.\nපසුගිය 03 වනදා ආරම්භ කළ මෙම සත්‍යග්‍රහයට පොලිසිය ජල ප්‍රහාර එල්ල කර එය විසුරුවා හැරියේ අදාළ කලහකාරී තත්ත්වය සමඟයි.",
       "URL": "https://www.hirunews.lk/326688/නිදහස-සත්‍යග්‍රහයට-පහරදුන්-03-දෙනෙකු-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=557"
}