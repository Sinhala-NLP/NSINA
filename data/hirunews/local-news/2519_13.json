{
       "Source": "hirunews",
       "Timestamp": "Saturday, 15 August 2020 - 16:04",
       "Headline": "බන්ධනාගාර රැදවියන් බැලීමට අද සිට අවස්ථාව  (වීඩියෝ)",
       "News Content": "සීමාවන්ට යටත්ව බන්ධනාගාරගතව සිටින රැදවියන් බැලීමට අද සිට අවස්ථාව ලබාදී තිබෙනවා.\nබන්ධනාගාර කොමසාරිස් ජනරාල් තුෂාර උපුල්දෙනිය, හිරු ප්‍රවෘත්ති අංශයට කියා සිටියේ සතියකට එක් වතාවක් පමණක් මෙලෙස රැදවියන් බැලීමට අවස්ථාව ලබාදෙන බවයි.\nකෙසේ වෙතත්, රැදවියන් බැලීමට පැමිණීමේදී සනීපාරක්ෂක ද්‍රව්‍ය පමණක් රැගෙන ඒමටයි අවසර ලබාදී ඇත්තේ.\nකොරෝනා ව්‍යාප්තිය හේතුවෙන් සියළු බන්ධනාගාරවල රැදවියන් බැලීමේ අවස්ථාව නතර කර තිබුණා.\nමේ අතර නිරෝධායනයට ලක්වූ තවත් 160 දෙනෙකු අද දිනයේත් නිරෝධායනය අවසන් කර නිවෙස් බලා පිටත්ව ගිය බව කොවිඞ් 19 පැතිරීම වැළැක්වීමේ ජාතික ක්‍රියාන්විත මධ්‍යස්ථානය සඳහන් කළා.\nපම්පෙමඩු නිරෝධායන මධ්‍යස්ථානයේ 154 දෙනෙකු, මිහින්තලේ නිරෝධායන මධ්‍යස්ථානයෙන් පුද්ගලයින් දෙදෙනෙකු, බූස්ස මධ්‍යස්ථානයෙන් හතර දෙනෙකු එලෙස නිරෝධායන ක්‍රියාවලිය අවසන් කර පී.සී. ආර්. පරීක්ෂණ සිදුකිරීමෙන් අනතුරුව පිටව ගොස් තිබෙනවා.\nමෙරටින් වාර්තාවන මුළු කොරෝනා ආසාදිත සංඛ්‍යාව මේ වනවිට 2,886 ක් ලෙස දැක්වෙන අතර, ඉන් 2,658 දෙනෙකු පූර්ණ සුවය ලබා ඇති බවයි වසංගත රෝග විද්‍යා අංශය සඳහන් කළේ.\nතවත් 217 දෙනෙකු පමණක් තවදුරටත් වෛද්‍ය අධීක්ෂණය යටතේ රෝහල්ගතව ප්‍රතිකාර ලබනවා.",
       "URL": "https://www.hirunews.lk/247868/බන්ධනාගාර-රැදවියන්-බැලීමට-අද-සිට-අවස්ථාව-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2519"
}