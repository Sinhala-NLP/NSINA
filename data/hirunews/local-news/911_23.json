{
       "Source": "hirunews",
       "Timestamp": "Friday, 26 August 2022 - 17:31",
       "Headline": "හිටපු අගමැතිගේ අවමංගල්‍ය උත්සවයට ඩොලර් මිලියන 1.83ක් වැය කරන්න ජපානය සූදානම්",
       "News Content": "ඝාතනයට ලක් වූ හිටපු ජපාන නායක ෂින්සෝ අබේගේ රාජ්‍ය අවමංගල්‍යය සඳහා ජපානය ඩොලර් මිලියන 1.83ක් වැය කරන බව ජපාන ආණ්ඩුව අද (25) ප්‍රකාශයට පත් කළේ පාලක පක්ෂය යුනිෆිකේෂන් පල්ලිය හා වන බැඳීම් හෙළිදරව් වීම නිසා මහජන විරෝධය ද වැඩෙන පසුබිමකයි.\nජපානයේ දීර්ඝත ම කාලයක් පාලන කටයුතු කළ අග්‍රාමාත්‍යවරයා වන ෂින්සෝ අබේ ඉකුත් ජුලි 8 වැනි දින මැතිවරණ රැලියක් අමතමින් සිටිය දී වෙඩි තැබීමකින් ඝාතනයට ලක් වුණා.\nඉක්බිතිව ඔහුගේ අවමංගල්‍ය කටයුතු පැවැත්වුව ද, සැප්තැම්බර් 27 වන දින ටෝකියෝවේ නිපොන් බුඩොකාන් පිටියේ දී රාජ්‍ය අවමංගල්‍යයක් පැවැත්වීමට ජපාන රජය තීරණය කර තිබෙනවා.\nමේ අතර, මිය ගිය ජපාන අග්‍රාමාත්‍යවරයා වෙනුවෙන් පවත්වන රාජ්‍ය අවමංගල්‍ය උත්සවය සඳහා ශ්‍රී ලංකාවේ ජනාධිපති රනිල් වික්‍රමසිංහ ද සහභාගි වීමට නියමිතයි.",
       "URL": "https://www.hirunews.lk/313804/හිටපු-අගමැතිගේ-අවමංගල්‍ය-උත්සවයට-ඩොලර්-මිලියන-1-83ක්-වැය-කරන්න-ජපානය-සූදානම්",
       "Category": "Local News",
       "Parent URL": "https://www.hirunews.lk/local-news.php?pageID=911"
}