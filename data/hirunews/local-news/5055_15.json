{
       "Source": "hirunews",
       "Timestamp": "Sunday, 08 May 2016 - 14:43",
       "Headline": "වන අලින් හතරදෙනෙකුගේ සිරුරු මහවිලච්චියෙන් හමුවේ",
       "News Content": "අකුණු සැර වැදීමෙන් මියගිය බවට සැක කෙරෙන වන අලින් හතරදෙනෙකුගේ සිරුරු අනුරාධපුර - මහවිලච්චිය - කිරල්පැටියාව ප්‍රදේශයෙන් හමුවී තිබෙනවා.\nහිරු වාර්තාකරු ප්‍රකාශ කළේ තල හේනක් ආසන්නයේ තිබී අද උදෑසන මෙම සිරුරු සොයාගෙන ඇති බවයි.\nමියගිය වන අලින් අතර කුඩා අලි පැටවුන් දෙදෙනෙකුද සිටින බව සඳහන්.\nවිල්පත්තුව ජාතික වනෝද්‍යානයට මායිම්ව පිහිටි මෙම ප්‍රදේශයට පෙරේදා පස්වරුවේ අකුණු සමඟ ධාරානිපාත වර්ෂාවක් ද ඇද හැලී තිබෙනවා.\nඑහිදී  සිදුවූ අකුණු සැර වැදීමකින් මොවුන් මියයන්නට ඇති බවටයි වනජීවී නිලධාරීන් සැක පළ කරන්නේ.",
       "URL": "https://www.hirunews.lk/132689/වන-අලින්-හතරදෙනෙකුගේ-සිරුරු-මහවිලච්චියෙන්-හමුවේ",
       "Category": "Local News",
       "Parent URL": "https://www.hirunews.lk/local-news.php?pageID=5055"
}