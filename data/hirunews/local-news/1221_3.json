{
       "Source": "hirunews",
       "Timestamp": "Wednesday, 20 April 2022 - 10:19",
       "Headline": "රිය අනතුරකින් කුඩා දරුවෙකු මිය ගොස් 7කට තුවාල",
       "News Content": "ත්‍රිකුණාමලය - පුත්තලම මාර්ගයේ නොච්චිකුලම ප්‍රදේශයේ සිදු වූ රිය අනතුරකින් කුඩා දරුවෙකු ජීවිතක්ෂයට පත්ව තවත් පුද්ගලයින් 7 දෙනෙකු තුවාල ලබා තිබෙනවා.\nඊයේ (19) රාත්‍රියේ කාර්මික දෝෂයක් හේතුවෙන් මාර්ගය අයිනේ නවතා තිබූ සිමෙන්ති ප්‍රවාහනය කරන ලද ලොරි රථයක, ත්‍රිකුණාමලයේ සිට හොරොව්පතාන දෙසට ධාවනය වෙමින් තිබූ වෑන් රථයක් ගැටීමෙන් අනතුර සිදුව ඇති බවයි පොලීසිය සඳහන් කළේ.\nසිද්ධියෙන් ජීවිතක්ෂයට පත්වුණේ වෑන් රථයේ ගමන් ගත් 5 හැවිරිදි කුඩා දරුවෙක්.\nතුවාල ලැබූවන් ත්‍රිකුණාමලය සහ මහදිවුල්වැව රෝහල්වලට ඇතුළත් කර තිබෙනවා.",
       "URL": "https://www.hirunews.lk/302347/රිය-අනතුරකින්-කුඩා-දරුවෙකු-මිය-ගොස්-7කට-තුවාල",
       "Category": "Local News",
       "Parent URL": "https://www.hirunews.lk/local-news.php?pageID=1221"
}