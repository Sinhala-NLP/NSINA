{
       "Source": "hirunews",
       "Timestamp": "Saturday, 15 May 2021 - 6:11",
       "Headline": "නිරෝධායන නීතිය උල්ලංඝනය කළ 253ක් අත්අඩංගුවට (වීඩියෝ)",
       "News Content": "ගත වූ පැය 24ක කාලය තුල නිරෝධායන නීතිය උල්ලංඝනය කළ පුද්ගලයින් 253 දෙනෙකු අත්අඩංගුවට ගෙන ඇති බව පොලිස් මාධ්‍ය ප්‍රකාශක නියෝජ්‍ය පොලිස්පති අජිත් රෝහණ පවසනවා.\nඒ අනුව මේ දක්වා නිරෝධායන නීතිය කඩ කිරීම හේතුවෙන් අත්අඩංගුවට ගෙන ඇති සංඛ්‍යාව 9282ක් බව ඔහු වැඩිදුරටත් සඳහන් කළා.\nමේ අතර  නිරෝධායන නීති ක්‍රියාත්මකවන කාල සීමාව තුල නීති විරෝධී ලෙස මත්පැන් අලෙවි කළ කාන්තාවක් මහව පොලිසිය මඟින් අත්අඩංගුවට ගෙන තිබෙනවා.\n44 හැවිරිදි වියේ පසුවූ මෙම කාන්තාව සන්තකයේ තිබී මත්පැන් බෝතල් 38ක් සහ බියර් බෝතල් 98ක් සොයාගත් බවයි පොලිසිය සඳහන් කළේ.\nසැකකාරිය විසින් රාත්‍රී සාද පවත්වන පුද්ගලයින්ට මෙලෙස මත්පැන් අලෙවි කර ඇති බවයි වාර්තා වන්නේ.",
       "URL": "https://www.hirunews.lk/271402/නිරෝධායන-නීතිය-උල්ලංඝනය-කළ-253ක්-අත්අඩංගුවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1953"
}