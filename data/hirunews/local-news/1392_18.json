{
       "Source": "hirunews",
       "Timestamp": "Friday, 28 January 2022 - 8:52",
       "Headline": "තුර්කි විදේශ අමාත්‍යවරයා දිවයිනට",
       "News Content": "තුර්කි විදේශ කටයුතු අමාත්‍ය මෙව්ලුත් චවුෂෝලු අද (28) අලුයම දිවයිනට පැමිණියා.\nතුර්කියට අයත් විශේෂ ගුවන් යානයකින් කටුනායක ගුවන්තොටුපල වෙත පැමිණි තුර්කි විදේශ අමාත්‍යවරයා, විදේශ රාජ්‍ය අමාත්‍ය තාරක බාලසූරිය සහ මෙරට තුර්කි තානාපතිවරයා විසින් පිලිගනු ලැබූ බවයි ගුවන්තොටුපල හිරු වාර්තාකරු සඳහන් කළේ.\nඑක්දින නිල සංචාරයක් සඳහා මෙරටට පැමිණි තුර්කි විදේශ අමාත්‍යවරයා අද පස්වරුවේ යළි තුර්කිය බලා පිටත්ව යාමට නියමිතයි.\nතුර්කි විදේශ අමාත්‍යවරයා ශ්‍රී ලංකාවට පැමිණියේ 13 දෙනෙකුගෙන් යුත් දූත පිරිසක් ද සමගයි.",
       "URL": "https://www.hirunews.lk/295414/තුර්කි-විදේශ-අමාත්‍යවරයා-දිවයිනට",
       "Category": "Local News",
       "Parent URL": "https://www.hirunews.lk/local-news.php?pageID=1392"
}