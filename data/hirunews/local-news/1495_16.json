{
       "Source": "hirunews",
       "Timestamp": "Tuesday, 14 December 2021 - 13:07",
       "Headline": "රසායනික පොහොර ගෙන්වීමට පොහොර සමාගම් මැලි වෙයි - රාජ්‍ය ඇමති දුමින්ද",
       "News Content": "රසායනික පොහොර ගෙන්වීමට පෞද්ගලික අංශයට අවසර ලබා දී තිබුණ ද විකුණාගත නො හැකි වේ යැයි බියෙන් එම සමාගම් රසායනික පොහොර ගෙන්වීමට මැලිකමක් දක්වන බව රාජ්‍ය අමාත්‍ය දුමින්ද දිසානායක ප්‍රකාශ කළා.\nමේ අතර, රාජ්‍ය අමාත්‍ය දුමින්ද දිසානායක, අනුරාධපුරය - තිරප්පනේ - උලන්කුලම ගොවි සංවිධානයේ නියෝජිතයින් සමග ඊයේ පොහොර ගැටලුව සම්බන්ධයෙන් සාකච්ඡාවට එක්වෙමින් මෙලෙස අදහස් දක්වා සිටියා.\nමේ අතර, ගොවීන් තවමත් මැසිවිලි නගන්නේ, තමන්ට අවශ්‍ය පොහොර නොමැතිවීම හේතුවෙන් දැඩි දුෂ්කරතාවන්ට මුහුණ දී සිටින බවයි.\nමේ අතර, පොලොන්නරුව, හිඟුරක්ගොඩ සහ හොරොව්පතාන යන ප්‍රදේශවල ගොවීන් චෝදනා කළේ රජය ලබාදුන් කාබනික දියර පොහොර ප්‍රමිතියෙන් තොර බවයි.",
       "URL": "https://www.hirunews.lk/290974/රසායනික-පොහොර-ගෙන්වීමට-පොහොර-සමාගම්-මැලි-වෙයි-රාජ්‍ය-ඇමති-දුමින්ද",
       "Category": "Local News",
       "Parent URL": "https://www.hirunews.lk/local-news.php?pageID=1495"
}