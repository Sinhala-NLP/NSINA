{
       "Source": "hirunews",
       "Timestamp": "Wednesday, 13 September 2017 - 12:35",
       "Headline": "සුළඟට ආ බෝ අත්තට යටවී පිළිසරණක් නැතිව අවසන් හුස්ම හෙලූ එක් දරු පියා",
       "News Content": "ඇකිරියන්කුඹුර, මීරැහැන ගම්මානයේ සුළඟට වැටුන බෝ අත්තකට යටවී එක්දරු පියෙකු මියගියගොස් සිටියදී අද (13) උදෑසන සොයාගත් බව පොලීසිය පවසනවා.\nමොණරාගල, තෙනගල්ලන්දේ පදිංචි ඩබිලිව්.එම් රත්නපාල (33) නැමැත්තා අනතුරින් මියගොස් තිබෙනවා.\nමිය ගිය පුද්ගලයා තම මවගේ නිවසට පැමිණ ගොවිතැන් කරන අතර ඊයේ (12 ) සවස ගම්මානයේ කඩමංඩියට ගොස් නැවත නිවසට එන අතරතුර පැවති සුළඟත් සමඟ මාර්ගයේ අසල තිබූ බෝ ගසක අත්තක් කඩා වැටී එයට යටවී ඇති බවයි වාර්තා වන්නේ.\nබෝ අත්තකට යටවී පුද්ගලයෙකු සිටින බව ගම්වාසීන් දැක අද (13) උදෑසන  පොලීසියට පැමිණිලි කර තිබෙනවා.\nගමිවාසීන් එක්ව අනතුරට ලක්ව සිටි පුද්ගලයා රෝහලට ගෙන ගොස් ඇති අතර එම අවස්ථාවේදීත් ඔහු මියගොස් සිටි බව පොලීසිය පැවසුවා.",
       "URL": "https://www.hirunews.lk/170805/සුළඟට-ආ-බෝ-අත්තට-යටවී-පිළිසරණක්-නැතිව-අවසන්-හුස්ම-හෙලූ-එක්-දරු-පියා",
       "Category": "Local News",
       "Parent URL": "https://www.hirunews.lk/local-news.php?pageID=4324"
}