{
       "Source": "hirunews",
       "Timestamp": "Sunday, 03 June 2018 - 15:11",
       "Headline": "නැඟණිය ඉදිරිපිට දී සිරුරට ගිනි තියාගත් නවගත්තේගම 15 හැවිරිදි පාසල් සිසුවිය",
       "News Content": "සිරුරට ගිනි තබාගෙන සියදිවි හානිකර ගැනීමට උත්සාහ කළ පාසල් සිසුවියක් ප්‍රතිකාර සදහා රෝහල් ගත කර ඇති බව නවගත්තේගම පොලීසිය පවසනවා.\nමෙලෙස රෝහල් ගතකර ඇත්තේ නවගත්තේගම, මුල්ලේගම පදිංචි වයස අවුරුදු 15ක පාසල් සිසුවියක් බවයි වාර්තා වන්නේ.\nඅද (03) දහවල් මෙම සිදුවීම සිදුව ඇති අතර අදාල පාසල් සිසුවිය නිවස තුලදී සිය නැඟණිය ඉදිරිපිට දී සිරුරට ගිනි තබාගෙන ඇති බවට මූලික විමර්ශණ වලදී අනාවරණය වී තිබෙනවා.\nගිනි තබා ගැනීම හේතුවෙන් තුවාල ලැබූ සිසුවිය නවගත්තේගම ප්‍රාදේශීය රෝහලට ඇතුළත් කර ඇති අතර බරපතල තත්වයේ පසුවූ ඇය  පුත්තලම මූලික රෝහලට මාරුකර යවා ඇති බව සඳහන්.\nසිසුවිය මෙලෙස සිය දිවි හානි කර ගැනීමට උත්සාහ කිරීමට හේතුව මෙතෙක් අනාවරණය වී නොමැති අතර නවගත්තේගම පොලීසිය වැඩිදුර විමර්ශණ කටයුතු සිදුකරන බවයි අප වාර්තාකරු සඳහන් කළේ.",
       "URL": "https://www.hirunews.lk/192216/නැඟණිය-ඉදිරිපිට-දී-සිරුරට-ගිනි-තියාගත්-නවගත්තේගම-15-හැවිරිදි-පාසල්-සිසුවිය",
       "Category": "Local News",
       "Parent URL": "https://www.hirunews.lk/local-news.php?pageID=3913"
}