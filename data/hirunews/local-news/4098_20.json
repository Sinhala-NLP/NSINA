{
       "Source": "hirunews",
       "Timestamp": "Thursday, 01 February 2018 - 10:42",
       "Headline": "ඌවේ මහ ඇමති මානව හිමිකම් කොමිසමට",
       "News Content": "බදුල්ල දෙමළ බාලිකා විද්‍යාලයේ විදුහල්පතිනිය දණගැස්සවූ බව කියන සිද්ධියේ  විමර්ශනයට අදාළව ඌව පළාත් ප්‍රධාන අමාත්‍ය චාමර සම්පත් දසනායක මේ වන විට මානව හිමිකම් කොමිසම වෙත පැමිණ සිටිනවා.\nඒ, එම සිද්ධිය සම්බන්ධයෙන් ප්‍රකාශයක් ලබාදීම සඳහායි.\nඑහි සිටින අප වාර්තාකරු සඳහන් කළේ කොමිසමේ නිලධාරීන් මේ වන විට ප්‍රධාන අමාත්‍යවරයාගෙන් ප්‍රකාශයක් ලබාගැනීම ආරම්භ කර ඇති බවයි.\nඅද (01) දිනයේදී තමන්ට කොමිසම හමුවේ පෙනී සිටිය නොහැකි බව ඌව පළාත් ප්‍රධාන අමාත්‍යවරයා මීට පෙර කොමිසමට දැනුම්දී තිබුණා.\nඒ සඳහා වෙනත් දිනයක් ලබාදෙන ලෙසට දැනුම් දී තිබුණත් කොමිසම මහ ඇමතිවරයාට ලිඛිතව දැනුම් දී තිබුණේ වෙනත් දිනයක් ලබාදිය නොහැකි බවයි.\nමීට අමතරව බදුල්ල මූලස්ථාන පොලිස් පරීක්ෂක ඊ.එම්.ටී.පී.වී. තෙන්නකෝන් ද කොමිසමට පැමිණ සිටින බවයි එහි ප්‍රකාශකයෙකු හිරු ප්‍රවෘත්ති අංශයට සඳහන් කළේ.",
       "URL": "https://www.hirunews.lk/182576/ඌවේ-මහ-ඇමති-මානව-හිමිකම්-කොමිසමට",
       "Category": "Local News",
       "Parent URL": "https://www.hirunews.lk/local-news.php?pageID=4098"
}