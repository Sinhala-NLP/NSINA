{
       "Source": "hirunews",
       "Timestamp": "Thursday, 10 August 2023 - 14:11",
       "Headline": "පුද්ගලයෙකු ඝාතනය කළ  සොයුරන් දෙදෙනා අත්අඩංගුවට",
       "News Content": "ක්‍රිකට් පිත්තකින් සහ පිහියකින් පහර දී ව්‍යාපාරිකයකු ඝාතනය කළ සොයුරන් දෙදෙනකු නානුඔය පොලිසිය විසින් අත්අඩංගුවට ගෙන තිබෙනවා.\nඝාතනයට ලක්වී ඇත්තේ 54 හැවිරිදි නානුඔය ප්‍රදේශයේ පදිංචිකරුවෙකි. ඝාතනයට ලක්වූ පුද්ගලයා බදු පදනම යටතේ ලබා ගත් වෙළඳසැල බදු කාලය අවසන් වීමෙන් පසුව නැවත භාර නොදීම නිසා  උරණ වූ එම වෙළඳසැලෙහි හිමිකාර සැකකාර සොහොයුරන් දෙදෙනා සමග ඇති වූ බහින් බස් වීම දුරදිග යෑමෙන් අනතුරුව මෙම පහරදීම සිදුව ඇති බව පොලීසිය පවසනවා.\nඅත්අඩංගුවට ගත් සැකකරුවන් අද දින අධිකරණයට ඉදිරිපත් කිරීමට නියමිත බව පොලීසිය සඳහන් කරනවා.",
       "URL": "https://www.hirunews.lk/344318/පුද්ගලයෙකු-ඝාතනය-කළ-සොයුරන්-දෙදෙනා-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=109"
}