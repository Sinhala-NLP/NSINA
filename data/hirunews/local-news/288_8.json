{
       "Source": "hirunews",
       "Timestamp": "Wednesday, 07 June 2023 - 12:48",
       "Headline": "පොලොන්නරුව චීන වකුගඩු රෝහලේ ඖෂධ හිගයක්",
       "News Content": "චීනයේ පරිත්‍යාගයක් ලෙස මෙරටට ලැබුණු පොළොන්නරුවේ වකුගඩු රෝහලේ මේ වන විට දැඩි ඖෂධ හිගයක් මතුව ඇති බවට රෝගීන් චෝදනා කරනවා.\n2021 වසරේ විවෘත කෙරුණු මෙම රෝහල තුළ වකුගඩු බද්ධ කිරීම සඳහා නවීන පහසුකම් සහිත වුවත් මේ වන විට ඖෂධ නොමැති වීම හේතුවෙන් පෞද්ගලික ඔසුසැල් හරහා වැඩි මිලට ඖෂධ ලබා ගැනීමට සිදුව ඇති බවයි වකුගඩු රෝගීන් සඳහන් කළේ.\nමේ අතර, තව දුරටත් ඖෂධ මිල පහළ දැමීමට හැකියාව පවතින බව පොළොන්නරු දිස්ත්‍රික් පෞද්ගලික ඔසු සැල් හිමියන්ගේ සංගමය පවසනවා.\nලබන 15 වැනිදා සිට උපරිම සිල්ලර මිලක් නියම කර ඇති ඖෂධ 60ක මිල 16%කින් අඩු කිරීමට කැබිනට් අනුමැතිය හිමිවුණා.\nකෙසේ වෙතත් පොළොන්නරු දිස්ත්‍රික් පෞද්ගලික ඔසු සැල් හිමියන්ගේ සංගමයේ සභාපති සුජීව ගුණතිලක සදහන් කළේ, 50%කින් පමණ ඖෂධ මිල පහළ දැමීමේ හැකියාවක් පවතින බවයි.",
       "URL": "https://www.hirunews.lk/337267/පොලොන්නරුව-චීන-වකුගඩු-රෝහලේ-ඖෂධ-හිගයක්",
       "Category": "Local News",
       "Parent URL": "https://www.hirunews.lk/local-news.php?pageID=288"
}