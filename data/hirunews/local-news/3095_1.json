{
       "Source": "hirunews",
       "Timestamp": "Wednesday, 16 October 2019 - 14:30",
       "Headline": "හිටපු පාර්ලිමේන්තු මන්ත්‍රී ජේ ශ්‍රී රංගා ඇතුළු 6 දෙනෙකු අත්අඩංගුවට ගන්නැයි නියෝග",
       "News Content": "හිටපු පාර්ලිමේන්තු මන්ත්‍රී ජේ ශ්‍රී රංගා, වවුනියාව හිටපු ජ්‍යෙෂ්ඨ පොලිස් අධිකාරීවරයා, ඇතුළු 06 දෙනෙකු වහාම අත්අඩංගුවට ගන්නා ලෙස නීතිපතිවරයා පොලිස් විශේෂ විමර්ශන ඒකකයේ ස්ථානාධිපතිවරයාට නියෝග කර තිබෙනවා.\nඒ, 2011 වසරේ මාර්තු මස 30 වැනිදා හිටපු මන්ත්‍රීවරයා, පැදවූ ලියාපදිංචි නොකළ මෝටර් රථයක් සෙට්ටිකුලම රෝහල අසලදී සිදුවූ අනතුරෙන් එහි ගමන්ගත් පොලිස් සැරයන්වරයෙකු ජීවිතක්ෂයට පත්වීමේ සිද්ධියට අදාළවයි.\nමෙම අනතුරට අදාළ විමර්ශනවල උධෘත නීතිපතිවරයා වෙත යොමු කර ඇති අතර, ඉන් අනතුරුව මෙම නියෝගය සිදුකර ඇති බවයි නීතිපතිවරයාගේ සම්බන්ධීකරණ නිලධාරිනි රජයේ අධිනීතිඥ නිශාරා ජයරත්න කියා සිටියේ.",
       "URL": "https://www.hirunews.lk/226371/හිටපු-පාර්ලිමේන්තු-මන්ත්‍රී-ජේ-ශ්‍රී-රංගා-ඇතුළු-6-දෙනෙකු-අත්අඩංගුවට-ගන්නැයි-නියෝග",
       "Category": "Local News",
       "Parent URL": "https://www.hirunews.lk/local-news.php?pageID=3095"
}