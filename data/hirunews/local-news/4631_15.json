{
       "Source": "hirunews",
       "Timestamp": "Saturday, 04 March 2017 - 18:28",
       "Headline": "දෙවැනි විවාහයෙන් පසු පැමිණි දෝෂාරෝපන ගැන ප්‍රවීණ සංගීතවේදී ආචාර්ය වික්ටර් රත්නායකයන් කතා කරයි",
       "News Content": "සියලු දෙනාගේ හදවත්වලට මියුරු හඬින් ආමන්ත්‍රණය කළ වික්ටර් රත්නායකයන් දෙවැනි විවාහයකට පිවිසීමෙන් පසු බොහෝ දෙනෙකුගේ අවධානය  ඔහු වෙතට යොමුවී තිබෙනවා.\nඔහුගේ දෙවන විවාහයෙන් පසු  බාල පුත් ලෙළුම් රත්නායක සමාජ මාධ්‍යයට එක්කල \"පියාගේ වියෝව මාර්තු 1 දා\" යනුවෙන් තැබූ සටහන ද බොහෝ දෙනෙකුගේ සාකච්ඡාවට ලක්වූ  කරුණක්.\nමෙම ප්‍රකාශ පිලිබඳ අදහස් දැක්වූ ප්‍රවීණ සංගීතවේදියා ප්‍රකාශ කලේ දෙවන විවාහයක් සිදු කර ගැනීමට ඕනෑම අයෙකුට අයිතියක් ඇති බවයි.\nඑමෙන්ම සමාජ මාධ්‍ය ඔස්සේ මෙන්ම වෙබ් අඩවිවල පළවන විවිධ ප්‍රචාර සම්බන්ධයෙන් ද තමා දැනුවත් බවයි ඔහු සඳහන් කලේ.\nකිසිදු ආකාරයකින් එවැනි ප්‍රචාර පිළිබඳ තමා දුක් නොවන බව ආචාර්ය වික්ටර් රත්නායකයන් කියාසිටියා.\nදෙවැනි විවාහයකට පිවිසීමෙන් පසු සිය දරුවන් උරණ වු බව පැවසෙන ප්‍රකාශය මෙන්ම දරුවන් සමග තවදුරටත් තමන්ගේ සම්බන්ධයක් නොමැති බවට කර ඇතැයි කියන ප්‍රකාශය පිළිබඳව ද ඔහු පැහැදිළි කලා.\nප්‍රවීණ සංගීතවේදියා අවධාරණය තමන් එවැනි කිසිදු දෙයක් ප්‍රකාශ කර නොමැති බවයි.\nතමන් කිසිවකුට දෝෂාරෝපණය කර නොමැති අතර දරුවන් තමන්ට දෝෂාරෝපණය කිරීමට හේතුව ඔවුන් ගෙන්ප්‍රශ්ණ කල යුතු බවයි ප්‍රවීණ සංගීතවේදී වික්ටර් රත්නායකයන් වැඩිදුරටත් සඳහන් කලේ.",
       "URL": "https://www.hirunews.lk/156063/දෙවැනි-විවාහයෙන්-පසු-පැමිණි-දෝෂාරෝපන-ගැන-ප්‍රවීණ-සංගීතවේදී-ආචාර්ය-වික්ටර්-රත්නායකයන්-කතා-කරයි",
       "Category": "Local News",
       "Parent URL": "https://www.hirunews.lk/local-news.php?pageID=4631"
}