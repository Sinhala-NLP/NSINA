{
       "Source": "hirunews",
       "Timestamp": "Thursday, 26 May 2022 - 15:37",
       "Headline": "අගමැති කාර්යාලය අසල උණුසුම් තත්ත්වයක්",
       "News Content": "කොළඹ මල්පාරේ පිහිටි අග්‍රාමාත්‍ය කාර්යාලය ආසන්නයේ අද දහවල් උණුසුම් තත්ත්වයක් හට ගත්තා.\nඒ හේතුවෙන් අවට මාර්ග කිහිපයක වාහන ගමනාගමනයට බාධා එල්ල වූ බවයි අප වාර්තාකරු සඳහන් කළේ.\nඅරලියගහ මන්දිරය ඉදිරිපිට විරෝධතාවයේ නිරත පිරිසක් එම ස්ථානයේ සිට අග්‍රාමාත්‍ය කාර්යාලය වෙත අද දහවල් පාගමනක් ආරම්භ කළා.\nඔවුන් පාගමනින් අග්‍රාමාත්‍ය කාර්යාලය ආසන්නයට පැමිණිමත් සමග අවට පාසල් කිහිපයක සාමාන්‍ය පෙළ විභාගය පැවැත්වෙන බැවින් පොලීසිය එය වැළැක්වීමට තැත් කිරීමට උත්සාහ කළ අවස්ථාවේදී යම් උණුසුම් තත්ත්වයක් හට ගෙන තිබුණේ.",
       "URL": "https://www.hirunews.lk/305351/අගමැති-කාර්යාලය-අසල-උණුසුම්-තත්ත්වයක්",
       "Category": "Local News",
       "Parent URL": "https://www.hirunews.lk/local-news.php?pageID=1142"
}