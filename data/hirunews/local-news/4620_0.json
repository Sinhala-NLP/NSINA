{
       "Source": "hirunews",
       "Timestamp": "Saturday, 11 March 2017 - 13:25",
       "Headline": "TNA විශේෂ හමුවක්",
       "News Content": "දෙමළ ජාතික සන්ධානයේ පාර්ලිමේන්තු සහ පළාත් සභා මන්ත්‍රීවරුන්ගේ විශේෂ හමුවක් මේ වන විට වව්නියාවේදී පැවැත්වෙනවා.\nමෙම හමුවට විපක්ෂ නායක ආර්. සම්බන්ධන් ද එක්ව සිටින අතර, දෙමළ ජාතික සන්ධානයේ හවුල්කාර පක්ෂ සියල්ලේම නියෝජිතයන් ද එක්ව සිටින බව වාර්තා වනවා.\nපසුගිය දා පැවැති ජිනිවා මානව හිමිකම් කවුන්සිලයේ සැසි වාරයේදී ශ්‍රී ලංකාවේ සංහිදියා ක්‍රියාවලිය සඳහා තවත් වසර දෙකක කාලසීමාවක් ලබාදීමටයි තීරණය වුණේ.\nකෙසේ වෙතත්, මානව හිමිකම් කවුන්සිලය රැස්වීමට පෙර ඊට ලිපියක් යොමු කරමින් දෙමළ ජාතික සන්ධානය ඇතුළු ඔවුන්ට සහයෝගය දක්වන පාර්ශවයන් ප්‍රකාශයට පත් කළේ ශ්‍රී ලංකාවට තවදුරටත් අමතර කාලයක් ලබා නොදිය යුතු බවයි.\nමෙම තත්ත්වය මෙන්ම ජාතික සහ ජාත්‍යන්තර වශයෙන් වැදගත් වන කරුණු වලදී උද්ගත වී ඇති ඇතැම් මතභේදාත්මක තත්ත්වයන් පිළිබදව මෙම හමුවේදී සාකච්ඡා කිරීමට නියමිත බව සඳහන්.\nදෙමළ ජාතික සන්ධානය, මෙම හමුවේදී ගනු ලබන තීරණ අද පස්වරුවේ ප්‍රකාශයට පත් කිරීමට ද නියමිතව තිබෙනවා.",
       "URL": "https://www.hirunews.lk/156603/tna-විශේෂ-හමුවක්",
       "Category": "Local News",
       "Parent URL": "https://www.hirunews.lk/local-news.php?pageID=4620"
}