{
       "Source": "hirunews",
       "Timestamp": "Sunday, 30 August 2020 - 7:51",
       "Headline": "19 අහෝසි කිරීමට පෙර දෙමළ ප්‍රගතිශීලී සන්ධානය ලියාපදිංචි කිරීමට අවධානය",
       "News Content": "19 වන ව්‍යවස්ථා සංශෝධනය අහෝසි කිරීමට පෙර දෙමළ ප්‍රගතිශීලී සන්ධානය ලියාපදිංචි කිරීමට අදාළ කටයුතු සම්බන්ධයෙන් අවධානය යොමුවූ බව එහි නායක පාර්ලිමේන්තු මන්ත්‍රී මනෝ ගනේෂන් ප්‍රකාශ කළා.\nඒ ඊට අදාළ කටයුතු සඳහා ඊයේ මැතිවරණ කොමිෂන් සභාවට පැමිණීමෙන් අනතුරුව මාධ්‍ය වෙත අදහස් දක්වමින්.\nකෙසේ වෙතත්, රුහුණු විශ්වවිද්‍යාළයේ ඊයේ පැවති වැඩසටහනකට එක්වීමෙන් අනතුරුව මාධ්‍ය වෙත අදහස් දක්වමින් කතානායක මහින්ද යාපා අබේවර්ධන ප්‍රකාශ කළේ 19 වතාවක් සංශෝධනයට ලක් වූ ආණ්ඩුක්‍රම ව්‍යවස්ථාවක් යළි සංශෝධනය කරනවා වඩා නව ආණ්ඩුක්‍රම ව්‍යවස්ථාවක් ගෙන ඒම වඩා යෝග්‍ය බවයි.",
       "URL": "https://www.hirunews.lk/248956/19-අහෝසි-කිරීමට-පෙර-දෙමළ-ප්‍රගතිශීලී-සන්ධානය-ලියාපදිංචි-කිරීමට-අවධානය",
       "Category": "Local News",
       "Parent URL": "https://www.hirunews.lk/local-news.php?pageID=2489"
}