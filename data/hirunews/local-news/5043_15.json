{
       "Source": "hirunews",
       "Timestamp": "Monday, 16 May 2016 - 19:53",
       "Headline": "විපතට පත්වූවන්ට සහන සලසන්න ජනපතිගෙන් උපදෙස්",
       "News Content": "පවතින අයහපත් කාලගුණ තත්ත්වය හමුවේ ඇති විය හැකි ඕනෑම හදිසි ආපදා තත්ත්වයකට මුහුණදිය හැකි වන පරිදි සියලු අංශ සූදානමින් තබන ලෙස ජනාධිපති මෛත්‍රීපාල සිරිසේන මහතා නිලධාරීන්ට උපදෙස් ලබාදී තිබෙනවා.\nජනාධීපති මාධ්‍ය ඒකකය පැවසුවේ අවතැන් වූ එක් අයෙකු වෙනුවෙන් දිනකට වෙන් කරන රුපියල් 150 ක මුදල රුපියල් 225 දක්වා වැඩි කිරීමට අදාළ කැබිනට් පත්‍රිකාව හදිසි කැබිනට් පත්‍රිකාවක් ලෙස පාර්ලිමේන්තුවට ඉදිරිපත් කරන බවයි.\nදිවයින පුරා පවතින අයහපත් කාලගුණ තත්ත්වය හේතුවෙන් මේ වන විට පවුල් 7880 ක් බලපෑමට ලක්ව තිබෙනවා.\nආපදා කළමනාකරණ මධ්‍යස්ථානය සදහන් කළේ ඉන් පවුල් 1858 ක පුද්ගලයින් 5196 දෙනෙකු මේ වන විට ආරක්ෂිත ස්ථාන 32 ක පිහිටුවා ඇති තාවකාලික කඳවුරු වෙත යොමු කර ඇති බවයි.",
       "URL": "https://www.hirunews.lk/133375/විපතට-පත්වූවන්ට-සහන-සලසන්න-ජනපතිගෙන්-උපදෙස්",
       "Category": "Local News",
       "Parent URL": "https://www.hirunews.lk/local-news.php?pageID=5043"
}