{
       "Source": "hirunews",
       "Timestamp": "Sunday, 10 November 2019 - 13:17",
       "Headline": "ජනාධිපතිවරණයට තාවකාලික හැඳුනුම්පත් 13 වනදාට පෙර",
       "News Content": "මෙවර ජනාධිපතිවරණයේදී ඡන්දය ප්‍රකාශ කිරිම සඳහා තාවකාලික හැඳුනුම්පත් 13 වනදාට පෙර දිස්ත්‍රික් තේරීම් භාර නිලධාරීවරුන්ට සහ ග්‍රාම නිලධාරීවරුන්ට ලැබීමට සළස්වන බව පුද්ගලයින් ලියාපදිංචි කිරීමේ දෙපාර්තමේන්තුව පවසනවා.\nදැනට ජාතික හැඳුනුම්පත් සඳහා අයදුම් කර ඇති පුද්ගලයින්ට මෙලෙස ජනාධිපතිවරයේදී ඡන්දය භාවිත කිරීමට තාවකාලික හැඳුනුම්පත් නිකුත් කරන බවයි පුද්ගලයින් ලියාපදිංචි කිරීමේ කොමසාරිස් ජනරාල් වියානි ගුණතිලක හිරු ප්‍රවෘත්ති අංශය කළ විමසීමකදී කියා සිටියේ.\nමෙම තාවකාලික හැඳුනුම්පත විශේෂ ආරක්ෂිත කාඞ්පතක මුද්‍රණය කර ඇති අතර, ඊට අයදුම්කරුගේ ඡායාරූපයක් මෙන්ම ජාතික හැඳුනුම්පත සඳහා එවා ඇති තොරතුරුද ඇතුළත්.",
       "URL": "https://www.hirunews.lk/228008/ජනාධිපතිවරණයට-තාවකාලික-හැඳුනුම්පත්-13-වනදාට-පෙර",
       "Category": "Local News",
       "Parent URL": "https://www.hirunews.lk/local-news.php?pageID=3055"
}