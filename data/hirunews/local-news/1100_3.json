{
       "Source": "hirunews",
       "Timestamp": "Sunday, 12 June 2022 - 18:22",
       "Headline": "ඔස්ට්‍රේලියානු නියෝජ්‍ය අග්‍රාමාත්‍ය සහ විදේශ අමාත්‍ය ජී.එල්. පීරිස් සිංගප්පූරුවේදී හමුවෙයි",
       "News Content": "ඔස්ට්‍රේලියානු නියෝජ්‍ය අග්‍රාමාත්‍ය සහ ආරක්ෂක අමාත්‍ය ආචාර්ය රිචර්ඩ් මාල්ස් මහතා සහ විදේශ අමාත්‍ය මහාචාර්ය ජී.එල්. පීරිස් මහතා අතර හමුවක් සිදුව තිබෙනවා.\nසිංගප්පූරුවේ පැවති ෂැංග්‍රිලා සංවාදය අතරතුර දී එම හමුව සිදුව ඇති බව විදේශ අමාත්‍යංශය සඳහන් කළා.\nලෝක ආහාර හා කෘෂිකර්ම සංවිධානය හරහා මෙරට ආහාර සුරක්ෂිතතාව ඉහළ නැංවීම වෙනුවෙන් ලබාදෙන ඔස්ට්‍රේලියානු ඩොලර් මිලියන 2.5ක ආධාරය පිළිබඳ විදේශ කටයුතු අමාත්‍යවරයා ඔස්ට්‍රේලියානු රජය වෙත මෙහිදි සිය ස්තූතිය පළ කර තිබෙනවා.\nශ්‍රී ලංකාවේ වර්තමාන තත්ත්වය සහ ඒ සඳහා ඔස්ට්‍රේලියාවේ සහාය ලබා දිය හැකි ආකාර පිළිබඳව ද අමාත්‍යවරු අතර අදහස් පළ වී ඇති බව සඳහන්.\nමිනිස් ජාවාරම, සංක්‍රමණය හා දේශසීමා කළමනාකරණය පිළිබඳ සහයෝගීතාව, ශ්‍රී ලාංකික සිසුන් සඳහා ලබාදෙන අවස්ථා ඉහළ නැංවීම සම්බන්ධයෙන් ද මෙම හමුවේ දී අදහස් හුවමාරු වී තිබෙනවා.",
       "URL": "https://www.hirunews.lk/306949/ඔස්ට්‍රේලියානු-නියෝජ්‍ය-අග්‍රාමාත්‍ය-සහ-විදේශ-අමාත්‍ය-ජී-එල්-පීරිස්-සිංගප්පූරුවේදී-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=1100"
}