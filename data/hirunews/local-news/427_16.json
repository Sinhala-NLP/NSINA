{
       "Source": "hirunews",
       "Timestamp": "Saturday, 08 April 2023 - 7:54",
       "Headline": "බෞද්ධ හා පාලි සරසවියේ සිසුන් පිරිසකට අලුත් අවුරුද්දෙන් පසු යළි අධ්‍යයන කටයුතු ඇරඹෙයි",
       "News Content": "හෝමාගම - පිටිපන පිහිටි බෞද්ධ හා පාලි විශ්වවිද්‍යාලයේ තුන්වන වසරේ සිසුන් එළඹෙන 17 වැනිදා කැඳවීමට කටයුතු කරන බව විශ්වවිද්‍යාල පාලනාධිකාරිය සඳහන් කළා.\nඑම විශ්වවිද්‍යලයේ උප කුලපති මාහාචාර්ය පූජ්‍ය නෙළුවේ සුමනවංශ හිමියන් කියා සිටියේ, විභාග කටයුතු පවත්වාගෙන යාම සඳහා එදිනට ඔවුන් කැඳවීමට කටයුතු කරන බවයි.\nමේ වන විට පළමු වසර සහ අවසන් වසර සිසුන් සඳහා විභාග අවසන් වී ඇති අතර පළමු වසර සිසුන් විශ්වවිද්‍යාල භූමියෙන් ඉවත්ව ගොස් තිබෙනවා.\nසිව්වන වසර සිසුන්ට එළඹෙන 10 වන දිනට ප්‍රථම විශ්ව විද්‍යාල භූමියෙන් ඉවත් වන ලෙසයි එහි පාලනාධිකාරීය සිසුන්ට දැනුම් දී ඇත්තේ.\nඒ අනුව තුන්වන වසරේ සිසුන්ගේ විභාග වෙනුවෙන් අවශ්‍ය අධ්‍යයන සහය සඳහා 17 වැනිදා සිට විශ්වවිද්‍යාලයේ ඇති පුස්තකාලය සහා ආචාර්යවරුන්ගේ සහයෝගය ලබාගැනීමට හැකි බවයි පාලි හා බෞද්ධ විශ්වවිද්‍යාලයේ උප කුලපති මාහාචාර්ය පූජ්‍ය නෙළුවේ සුමනවංශ හිමියන් සඳහන් කළේ.",
       "URL": "https://www.hirunews.lk/331980/බෞද්ධ-හා-පාලි-සරසවියේ-සිසුන්-පිරිසකට-අලුත්-අවුරුද්දෙන්-පසු-යළි-අධ්‍යයන-කටයුතු-ඇරඹෙයි",
       "Category": "Local News",
       "Parent URL": "https://www.hirunews.lk/local-news.php?pageID=427"
}