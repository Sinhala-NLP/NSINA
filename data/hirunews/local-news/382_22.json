{
       "Source": "hirunews",
       "Timestamp": "Saturday, 29 April 2023 - 10:31",
       "Headline": "ඉතිහාසය අධ්‍යයනය කිරීමට නව ආයතනයක්",
       "News Content": "ශ්‍රී ලංකාවේ ඉතිහාසය අධ්‍යයනය කිරීම සඳහා නව ආයතනයක් කඩිනමින් ස්ථාපිත කරන බව ජනාධිපති රනිල් වික්‍රමසිංහ පවසා තිබෙනවා.\nජනාධිපති මෙම අදහස් පළ ‍කළේ, මහවැලි කේන්ද්‍රයේදී ඊයේ (27) පැවැති රාජකීය ආසියාතික සංගමයේ 178 වන සැමරුමට එක්වෙමින්.\nජාතික කෞතුකාගාරය, ලේඛනාරක්ෂක දෙපාර්තමේන්තුව, පුරාවිද්‍යා දෙපාර්තමේන්තුව මෙන්ම සංස්කෘතික ත්‍රිකෝණය, විශ්වවිද්‍යාල සහ රාජකීය ආසියාතික සංගමය සම්බන්ධ කරගනිමින් එම ආයතනය ස්ථාපිත කරන බවත් අදාළ නීති කෙටුම්පත කඩිනමින් අවසන් කිරීමට පියවර ගන්නා බවත් ජනාධිපතිවරයා මෙහි දී ප්‍රකාශකර සිටියා.\nජනාධිපති රනිල් වික්‍රමසිංහ වෙත රාජකීය ආසියාතික සංගමයේ ප්‍රකාශන කිහිපයක මුල් කෘති පිරිනැමීම ද මෙහිදී සිදුව තිබෙනවා.",
       "URL": "https://www.hirunews.lk/333742/ඉතිහාසය-අධ්‍යයනය-කිරීමට-නව-ආයතනයක්",
       "Category": "Local News",
       "Parent URL": "https://www.hirunews.lk/local-news.php?pageID=382"
}