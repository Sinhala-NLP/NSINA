{
       "Source": "hirunews",
       "Timestamp": "Monday, 25 September 2023 - 13:12",
       "Headline": "ඉන්දියානු කාන්තා කණ්ඩායමෙන් ලංකාවට ලකුණු 117ක ඉලක්කයක්",
       "News Content": "ආසියානු ක්‍රීඩා උළලේ පන්දු වාර 20 කාන්තා ක්‍රිකට් තරගාවලියේ අවසන් මහා තරගයේ කාසියේ වාසිය දිනා ගැනීමට ඉන්දීය නායිකාව අද (25) සමත් වුණා.\nශ්‍රී ලංකා කාන්තා කණ්ඩායම සහ ඉන්දියානු කාන්තා කණ්ඩායම අතර පවැත්වෙන මෙම තරගයේ කාසියේ වාසියේ දිනා ගැනීමෙන් පසු ඉන්දීය නායිකාව තීරණය කළේ පළමුවෙන් පන්දුවට පහර දීමටයි.\nඑහිදී ඉන්දීය කණ්ඩායම පන්දුවාර 20 අවසානයේ කඩුළු 07ක් දැවී ලකුණු 116ක් ලබා ගනු ලැබුවා.\nඒ අනුව ශ්‍රී ලංකා කණ්ඩායමට හිමිවූ ඉලක්කය ලකුණු 117ක්.\nමෙම තරගය ජයගතහොත් ශ්‍රී ලංකා කණ්ඩායමට මෙවර ආසියානු ක්‍රීඩා උළෙලේ පළමු රන් පදක්කම හිමි කර ගැනීමට හැකි වෙනවා.\nමේ අතර ආසියානු ක්‍රීඩා උළෙලේ පන්දු වාර විස්ස කාන්තා ක්‍රිකට් තරගාවලියේ ලෝකඩ පදක්කම ජයග්‍රහණය කිරීමට බංග්ලාදේශ කණ්ඩායම අද සමත්වුණා.\nඒ, ලෝකඩ පදක්කම සඳහා පැවති තරගයේදී පාකිස්ථාන කණ්ඩායම කඩුලු 5 කින් පරාජයට පත් කරමින්.\nතරගයේ පළමුව පන්දුවට පහරදුන් පාකිස්ථාන කණ්ඩායම පන්දු වාර විස්ස අවසානයේ කඩුලු 9 ක් දැවී ලකුණු 64 ක් රැස් කළ අතර, බංග්ලාදේශ කණ්ඩායම එම ඉලක්කය පන්දු වාර 18 යි පන්දු දෙකක් අවසානයේ කඩුලු පහක් දැවී ලකුණු 65 ක් ලබාගනිමින් ලෝකඩ පදක්කම ජයග්‍රහණය කළා.",
       "URL": "https://www.hirunews.lk/349331/ඉන්දියානු-කාන්තා-කණ්ඩායමෙන්-ලංකාවට-ලකුණු-117ක-ඉලක්කයක්",
       "Category": "Local News",
       "Parent URL": "https://www.hirunews.lk/local-news.php?pageID=9"
}