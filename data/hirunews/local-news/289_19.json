{
       "Source": "hirunews",
       "Timestamp": "Tuesday, 06 June 2023 - 20:45",
       "Headline": "කුකුළු මස් මිල පාලනය කරන්නැයි නිෂ්පාදකයින් රජයෙන් ඉල්ලයි",
       "News Content": "නිසි මිල නියාමනයක් නොකළහොත් කුකුළු මස් ආනයනය කිරීමට සිදුවන පරිසරයක් නිර්මාණය වනු ඇති බව ජාතික සත්ත්ව නිෂ්පාදකයින්ගේ එකමුතුව පෙන්වා දෙනවා.\nකොළඹදී මාධ්‍ය හමුවක් කැදවමින් එම එකමුතුවේ කැදවුම්කරු සුජීව ධම්මික කියා සිටියේ සත්ත්ව නිෂ්පාදන දෙපාර්තමේන්තුව මීට පූර්ණ වශයෙන් මැදිහත් නොවුනහොත් කුකුළු ගොවිපළවල් රටින් තුරන් වනු ඇති බවයි.\nඑමෙන්ම සම සහිත කුකුළු මස් රුපියල් 950 ත් - 1150 ත් අතර මිලකටත් සම රහිත කුකුළු මස් රුපියල් 1150 ත් රුපියල් 1200 කටත් වෙළදපළට නිකුත් කරන නමුත් වෙළඳුන් කුකුළු මස් කිලෝග්‍රෑමයක් රුපියල් 1600 කට පමණ අලෙවි කරන බවද ඔහු වැඩිදුරටත් සඳහන් කළා.\nමේ අතර ඇමරිකානු ඩොලරයට සාපේක්ෂව රුපියල ශක්තිමත් වෙමින් පවතින පසුබිමක ඇතැම් භාණ්ඩ හා සේවාවල මිල අඩුවීමේ වාසිය ජනතාවට ලබාදීමට වෙළදුන් සූදානම් නොමැති බවට නිරීක්ෂණය වනවා.\nඑලෙස ඉහළ මිල ගණන් යටතේ අලෙවිකරන ආහාරවල ප්‍රමිතිය සම්බන්ධයෙන්ද ගැටලු‍ ඇති බවට පවසමින් අල්ලස, දූෂණය, නාස්තියට එරෙහි පුරවැසි බලය සංවිධානයේ නියෝජිතයින් පරිසක් අද පාරිභෝගික අධිකාරියට පැමිණ පැමිණිල්ලක් ඉදිරිපත් කළා.",
       "URL": "https://www.hirunews.lk/337221/කුකුළු-මස්-මිල-පාලනය-කරන්නැයි-නිෂ්පාදකයින්-රජයෙන්-ඉල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=289"
}