{
       "Source": "hirunews",
       "Timestamp": "Thursday, 16 March 2017 - 15:07",
       "Headline": "රැකියා බලපත්‍ර රහිතව පුද්ගලයින් විදෙස් ගත කිරීමේ ජාවාරමක් හෙළිවේ",
       "News Content": "කුවේට් රාජ්‍යයේ රැකියා ලබාදෙන බව පවසා විවිධ පුද්ගලයින්ගෙන් මුදල් ලබාගෙන රැකියා බලපත්‍ර රහිතව විදෙස් ගත කිරීමේ මහාපරිමාණ ජාවාරමක් පිළිබදව තොරතුරු අනාවරණ වී තිබෙනවා.\nසිද්ධිය සම්බන්ධයෙන් මාරවිල ප්‍රදේශයේ පදිංචි පුද්ගලයෙකු අත්අඩංගුවට ගෙන ඇති අතර ඔහුගේ නිවසේ තිබී ව්‍යාජ ලෙස සකස් කරන ලද ගුවන් බලපත්‍ර, උප්පැන්න සහතික සහ රැකියා අයදුම්පත්‍ර විශාල ප්‍රමාණයක් සොයා ගත් බවයි විදෙස් සේවා නියුක්ති කාර්යාංශය ප්‍රකාශ කළේ.\nසැකකරු දීර්ඝ කාලයක සිට මෙම ජාවාරම සිදුකරගෙන ගොස් ඇති අතර, එක් පුද්ගලයෙකුගෙන් රුපියල් 50,000 බැගින් මුදල් ලබාගෙන ඇති බව ද අනාවරණ වී තිබෙනවා.",
       "URL": "https://www.hirunews.lk/157014/රැකියා-බලපත්‍ර-රහිතව-පුද්ගලයින්-විදෙස්-ගත-කිරීමේ-ජාවාරමක්-හෙළිවේ",
       "Category": "Local News",
       "Parent URL": "https://www.hirunews.lk/local-news.php?pageID=4611"
}