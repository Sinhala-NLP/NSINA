{
       "Source": "hirunews",
       "Timestamp": "Friday, 01 May 2020 - 16:58",
       "Headline": "අත්අඩංගුවට ගත් නාවලපිටිය නගර සභාවේ හිටපු සභාපතිවරයා ඇතුළු 8 දෙනා රිමාන්ඩ් (වීඩියෝ)",
       "News Content": "නිරෝධායන පනත උල්ලංඝනය කරමින් මුදල් ඔට්ටුවට සූදු ක්‍රීඩාවේ නිරත වූ නාවලපිටිය නගර සභාවේ හිටපු සභාපති ඇතුළු 8 දෙනා ලබන මස 6 වනදා දක්වා රක්ෂිත බන්ධනාගාර ගත කර තිබෙනවා.\nපොලිස් මාධ්‍ය කොට්ඨාශය සඳහන් කළේ ඔවුන් පී.සී.ආර්. පරික්ෂණයකට ද යොමුකරන ලෙස අධිකරණය විසින් බන්ධනාගාර කොමසාරිස්වරයා වෙත නියෝග කළ බවයි.\nගිනිගත්හේන - නාවලපිටිය මාර්ගයේ පිහිටි ලැගුම්හලක මෙලෙස සූදු ක්‍රීඩාවේ නිරත වෙමින් සිටියදී සැකකරුවන් ඊයේ සවස පොලීසිය අත්අඩංගුවට ගනු ලැබුවා.",
       "URL": "https://www.hirunews.lk/239850/අත්අඩංගුවට-ගත්-නාවලපිටිය-නගර-සභාවේ-හිටපු-සභාපතිවරයා-ඇතුළු-8-දෙනා-රිමාන්ඩ්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2761"
}