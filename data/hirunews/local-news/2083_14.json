{
       "Source": "hirunews",
       "Timestamp": "Wednesday, 17 March 2021 - 8:31",
       "Headline": "ඩෙංගු මර්දන සහයකයින්ට සාකච්ඡාවක්",
       "News Content": "ජනාධිපති උපදේශක ලලිත් වීරතුංග සමග ලබන මස පළමු වනදා සාකච්ඡාවක් ලබා දෙන බවට ජනාධිපති ලේකම් කාර්යාලය මගින් වාචිකව දැනුම් දී ඇති බව සමස්ත ලංකා ඩෙංගු මර්දන සහයකයින්ගේ සංගමය පවසනවා.\nඑහි ලේකම්වරයා කියා සිටියේ සෞඛ්‍ය අමාත්‍ය පවිත්‍රා වන්නිආරච්චි ඇතුලු සෞඛ්‍ය බලධාරීන් සමග පසුගියදා පැවති සාකච්ඡාවේදීද සිය ගැටළුවලට විසදුමක් නොලැබුණු බවයි.\nඒ අනුව සියලු ඩෙංගු මර්ධන සහයකයින්ගේ රැකියා සෞඛ්‍ය අමාත්‍යංශය යටතේ පමණක් ස්ථීර කරන ලෙස ඉල්ලමින් සමස්ත ලංකා ඩෙංගු මර්ධන සහයකයින්ගේ සංගමය ජනාධිපති ලේකම් කාර්යාලය අසල උද්ඝෝෂණ සදහා වෙන් කර ඇති භූමියේ ඊයේ 2 වන දිනටත් විරෝධතාවයේ නිරත වුණා.\nකෙසේ වෙතත් ජාතික ඩෙංගු මර්ධන ඒකකයේ අධ්‍යක්ෂකවරයා සඳහන් කලේ ඩෙංගු මර්දන සහයකයින් සෞඛ්‍ය අමාත්‍යංශයේ රාජකාරීවලින් ඉවත් කිරීමට තීරණයක් ගෙන නොමැති බවයි.",
       "URL": "https://www.hirunews.lk/265587/ඩෙංගු-මර්දන-සහයකයින්ට-සාකච්ඡාවක්",
       "Category": "Local News",
       "Parent URL": "https://www.hirunews.lk/local-news.php?pageID=2083"
}