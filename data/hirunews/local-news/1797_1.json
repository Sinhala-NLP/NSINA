{
       "Source": "hirunews",
       "Timestamp": "Sunday, 25 July 2021 - 14:22",
       "Headline": "ඇමෝනියා නයිට්‍රේට්  කිලෝ 75ක් සමඟ පුද්ගලයෙකු අත්අඩංගුවට",
       "News Content": "මැදවච්චිය - රම්බකුලම ප්‍රදේශයේ නිවසක තිබී අධිබලැති පුපුරණ ද්‍රව්‍යයක් වන ඇමෝනියා නයිටේ්‍රට් කිලෝ 75ක ප්‍රමාණයක් සමඟ පුද්ගලයෙකු විශේෂ කාර්ය බලකායේ නිලධාරීන් විසින් අත්අඩංගුවට ගෙන තිබෙනවා.\nබණ්ඩාරගම  - විදාගම ප්‍රදේශයේ පදිංචි 45 හැවිරිදි වියේ පසුවන මොහු කුලී පදනම මත අදාළ නිවසේ රැදී සිට ඇති අතර, මොහු එම ප්‍රදේශයේ කළු ගල් කොරියක් පවත්වාගෙන යන අයෙකු බවයි පොලීසිය සදහන් කළේ.\nවැඩිදුර විමර්ශනය   සඳහා සැකකරු මැදවච්චිය පොලීසියට භාර දී ඇති අතර බලපත්‍ර නොමැතිව අදාළ පුපුරණ ද්‍රව්‍ය තොගය ළඟ තබා ගැනීම ඔහුට එල්ල වී ඇති චෝදනාවයි.",
       "URL": "https://www.hirunews.lk/277973/ඇමෝනියා-නයිට්‍රේට්-කිලෝ-75ක්-සමඟ-පුද්ගලයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1797"
}