{
       "Source": "hirunews",
       "Timestamp": "Monday, 27 January 2020 - 6:50",
       "Headline": "ලිඳුල ගින්නකින් වෙළඳසැල් 02ක්, නිවසක් සහ ලොරි රථයකට හානි",
       "News Content": "ලිඳුල, ෆාමස්ටන් ප්‍රදේශයේ දැව වෙළඳසැලක ඊයේ (26) රාත්‍රියේ ගින්නක් හටගෙන තිබෙනවා.\nමෙම ගින්නෙන් එම වෙළඳසැලට, නිවසකට, ගොඩනැගිලි ද්‍රව්‍ය අලෙවිසැලකට සහ ලොරි රථයකට හානි සිදුව ඇති බවයි අප වාර්තාකරු පැවසුවේ.\nප්‍රදේශවාසීන් සහ නුවරඑළිය ගිනි නිවීමේ ඒකකය එක්ව ගින්න නිවා දැමීමට උත්සහ කර ඇති අතර ඔවුන්ගේ උත්සහය ව්‍යර්ථ වී තිබෙනවා.\nපසුව තලවකැලේ සහ නුවරඑළිය යුධ හමුදා කඳවුරුවල සෙබලුන්ගේ සහාය ඇතිව පැය තුන හමාරක මෙහෙයුමකින් අනතුරුව ගින්න නිවා දමා ඇති බවයි වාර්තා වන්නේ.\nගින්නට හේතුව තවමත් අනාවරණය වී නොමැති අතර ගින්නෙන් සිදුවූ හානිය මෙතෙක් තක්සේරුකර නැහැ.",
       "URL": "https://www.hirunews.lk/233127/ලිඳුල-ගින්නකින්-වෙළඳසැල්-02ක්-නිවසක්-සහ-ලොරි-රථයකට-හානි",
       "Category": "Local News",
       "Parent URL": "https://www.hirunews.lk/local-news.php?pageID=2932"
}