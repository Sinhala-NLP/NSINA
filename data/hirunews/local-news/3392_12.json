{
       "Source": "hirunews",
       "Timestamp": "Sunday, 21 April 2019 - 13:32",
       "Headline": "පිපිරීම් වලින් තුවාල ලැබූවන්ට අවශ්‍ය ලේ පරිත්‍යාග කිරීමට ජාතික රුධිර පාරවිලයන මධ්‍යස්ථානයට විශාල පිරිසක්",
       "News Content": "දිවයිනේ ස්ථාන කිහිපයක සිදුවු පිපිරීම්වලින් මියගිය සංඛ්‍යාව 141ක් දක්වා ඉහළගොස් තිබෙනවා.\nරෝහල් ආරංචි මාර්ග සඳහන් කළේ මියගිය 45 දෙනෙකුගේ සිරුරු කොළඹ ජාතික රෝහලේ තැන්පත් කර ඇති බවයි.\nමීගමුව රෝහලේ මළ සිරුරු 62 ක් මඩකලපුව රෝහලේ සිරුරු 27 ක් සහ රාගම රෝහලේ සිරුරු 7ක් තැන්පත් කර ඇති බව සඳහන්.\nකොළඹ ජාතික රෝහලේ ඇති මළ සිරුරු අතර විදේශිකයන් 09 දෙනෙකුගේ ද සිරුරු වනවා.\nතුවාල ලැබු 250කට වැඩි පිරිසක් කොළඹ ජාතික රෝහලේ ප්‍රතිකාර ලබන බවයි රෝහල් බලධාරීන් කියාසිටියේ.\nමේ අතර මෙම පිපිරීම් වලින් තුවාල ලැබූවන්ට ප්‍රතිකාර කිරීම සඳහා අවශ්‍ය ලේ පරිත්‍යාග කිරීම සඳහා විශාල පිරිසක් නාරාහේන්පිට පිහිටි ජාතික රුධිර පාරවිලයන මධ්‍යස්ථානය වෙත පැමිණෙමින් සිටින බවයි වාර්තා වන්නේ.\nමේ හේතුවෙන් එම මධ්‍යස්ථානය තුල දැඩි තදබදයක් පවතින බව සඳහන්.",
       "URL": "https://www.hirunews.lk/214890/පිපිරීම්-වලින්-තුවාල-ලැබූවන්ට-අවශ්‍ය-ලේ-පරිත්‍යාග-කිරීමට-ජාතික-රුධිර-පාරවිලයන-මධ්‍යස්ථානයට-විශාල-පිරිසක්",
       "Category": "Local News",
       "Parent URL": "https://www.hirunews.lk/local-news.php?pageID=3392"
}