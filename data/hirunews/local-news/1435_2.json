{
       "Source": "hirunews",
       "Timestamp": "Monday, 10 January 2022 - 20:04",
       "Headline": "මන්දගාමී පන්දු  යැවීම නිසා අයර්ලන්ත පිලට දඩ",
       "News Content": "අයර්ලන්ත ක්‍රිකට් කණ්ඩායමට තරග ගාස්තුවෙන් 40%ක දඩ මුදලක් පැනවීමට ජගත් ක්‍රිකට් කවුන්සලය තීරණය කර තිබෙනවා.\nඒ, බටහිර ඉන්දීය කොදෙව් කණ්ඩායම සමග පසුගිය සෙනසුරාදා පැවැති පළමු එක්දින ක්‍රිකට් තරගයේ දී ඔවුන් පන්දුවාර ක්‍රියාත්මක කිරීමේ වේගය නියමිත පරිදි පවත්වා නොගැනීම හේතුවෙන්.\nනියමිත කාලය තුළ ඔවුන් පන්දුවාර 2ක් පසු පසින් සිටි බවට බවට අනාවරණ වී ඇති අතර, ඒ අනුව තරග තීරක රිචී රිචර්ඩ්සන් විසින් අදාළ දඩුවම ඔවුන්ට පනවා ඇති බවයි ජගත් ක්‍රිකට් කවුන්සලය නිවේදනය කළේ.\nඊට අමතරව මෙම වරද හේතුවෙන් ඔවුන්ට ක්‍රිකට් ලෝක කුසලාන සුපර් ලීග් ප්‍රසාද ලකුණු සටහනේ ප්‍රසාද ලකුණු 2ක් ද අහිමි වුනා.\nමෙම වරද සම්බන්ධයෙන් අයර්ලන්ත කණ්ඩායමේ නායක ඇන්ඩ්‍රි බල්බර්නි විසින් වරද හා ලබා දුන් දඩුවම පිළිගෙන ඇති බැවින් මේ සම්බන්ධයෙන් වැඩිදුර විමර්ශනයක් සිදු නොවන බවයි ජාත්‍යන්තර ක්‍රිකට් කවුන්සලය නිවේදනය කළේ.\nබටහිර ඉන්දීය කොදෙව් කණ්ඩායම සහ අයර්ලන්තය අතර පැවැති පළමු එක්දින තරගයෙන් කොදෙව් කණ්ඩායමට ලකුණු 24ක ජයක් හිමි වුණා.",
       "URL": "https://www.hirunews.lk/293592/මන්දගාමී-පන්දු-යැවීම-නිසා-අයර්ලන්ත-පිලට-දඩ",
       "Category": "Local News",
       "Parent URL": "https://www.hirunews.lk/local-news.php?pageID=1435"
}