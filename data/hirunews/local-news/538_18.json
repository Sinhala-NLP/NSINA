{
       "Source": "hirunews",
       "Timestamp": "Monday, 13 February 2023 - 16:55",
       "Headline": "තියුණු ආයුධවලින් පහර දීමෙන් පුද්ගලයෙක් මිය යයි",
       "News Content": "කිලිනොච්චිය, උරුත්තුරපුරම් ප්‍රදේශයේ නිවසකට අයුතු ලෙස ඇතුළු වූ පිරිසක් එම නිවසේ සිටි පුද්ගලයින් තිදෙනෙකුට තියුණු ආයුධවලින් පහර දීමෙන් පුද්ගලයෙක් මිය ගොස් තිබෙනවා.\nඊයේ (12) රාත්‍ර්‍රී සිදු වූ මෙම සිද්ධියෙන් බරපතල තුවාල ලැබූ පුද්ගලයින් කිලිනොච්චිය රෝහලට ඇතුළත් කිරීමෙන් පසුව ඉන් එක් අයෙකු රෝහලේ දී මිය ගියා.\nඑලෙස මිය ගොස් ඇත්තේ උරුත්තුරපුරම් ප්‍රදේශයේ පදිංචි 43 හැවිරිදි අයෙක්.\nඝාතනය සිදුකිරීමට හේතුව මෙතෙක් අනාවරනය වී නොමැති අතර සිද්ධියෙන් තුවාල ලැබූ එක් සැකකරුවෙක් ද කිලිනොච්චිය රෝහලේ ප්‍රතිකාර ලබනවා.\nඅනෙක් සැකකරුවන් පලා ගොස් ඇති බවයි පොලිසිය පවසන්නේ.",
       "URL": "https://www.hirunews.lk/327332/තියුණු-ආයුධවලින්-පහර-දීමෙන්-පුද්ගලයෙක්-මිය-යයි",
       "Category": "Local News",
       "Parent URL": "https://www.hirunews.lk/local-news.php?pageID=538"
}