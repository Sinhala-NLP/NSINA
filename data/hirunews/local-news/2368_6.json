{
       "Source": "hirunews",
       "Timestamp": "Monday, 26 October 2020 - 14:26",
       "Headline": "කළුතර අනවසර වෙළෙඳසල් ඉවත් කෙරේ (වීඩියෝ)",
       "News Content": "කළුතර නගරයේ පිහිටි අනවසර වෙළෙඳසල් ඊයේ රාත්‍රී  කඩා ඉවත් කිරීමට කළුතර නගර සභාව පියවර ගෙන තිබෙනවා.\nවෙළෙඳුන් චෝදනා කරන්නේ කිසිවෙකුත් නොමැති අවස්ථාවක අසාධාරණ ලෙස නගර සභාව විසින් තම වෙළෙඳසැල් කඩා ඉවත් කර ඇති බවයි.\nකළුතර නගරයේ පිහිටි අනවසර වෙළෙඳසැල් කළුතර දකුණ පොලිසියේ ආරක්ෂාව යටතේ ඊයේ රාත්‍රී කඩා ඉවත් කිරීමට නගර සභාව කටයුතු කර තිබුණා.\nනගර සභා සභාපති අමීර් නසීර් මහතා පැවසුවේ රුපියල් ලක්ෂ ගණනක් වැයකර වෙළෙඳ සංකීර්ණයක් ඉදිකර මෙම වෙළෙඳුන්ට ලබා දී තිබියදී ඔවුන් එම වෙළෙඳසල් අත්හැර මෙලෙස අනවසර වෙළෙඳසල් පවත්වාගෙන යන බවයි.\nඑය නගරයේ ආරක්ෂාවට මෙන්ම සුන්දරත්වයටද ගැටළුවක් බව සභාපතිවරයා පවසනවා.\nකෙසේවෙතත් වෙළෙඳුන් චෝදනා කරන්නේ අදාළ වෙළෙඳ  සංකීර්ණයේ අඩු පාඩු රැසක් පවතින බවයි.\nකිසිවෙකුත් නොමැති රාත්‍රී කාලයේ වෙළෙඳසල් කඩා ඉවත් කිරීම සම්බන්ධයෙන්ද වෙළෙඳුන් චෝදනා කළා",
       "URL": "https://www.hirunews.lk/253350/කළුතර-අනවසර-වෙළෙඳසල්-ඉවත්-කෙරේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2368"
}