{
       "Source": "hirunews",
       "Timestamp": "Thursday, 03 November 2016 - 21:38",
       "Headline": "නව දේශපාලන පක්ෂයේ ජය තහවුරුයි - බැසිල් රාජපක්ෂ",
       "News Content": "පොහොට්ටුව ලකුණින් නිර්මාණය වූ නව දේශපාලන පක්ෂයේ ජය තහවුරු බව හිටපු අමාත්‍ය බැසිල් රාජපක්ෂ මහතා පවසනවා.\nඔහු මේ අදහස් පළ කළේ ගම්පහ ප්‍රදේශයේ පැවති වැඩසටහනකින් අනතුරුව මාධ්‍යයට අදහස් දක්වමින්.\nශ්‍රී ලංකා පොදුජන පෙරමුණ නව පක්ෂය පිහිටුවාගැනීමෙන් පසු පාක්ෂිකයින් දැනුවත් කිරීමේ පළමු වැඩසටහන ගම්පහ - උඩුගම්පොළ - රෙජී රණතුංග සම්මන්ත්‍රණ ශාලාවේදී පැවැත්වුණා.\nඒ, හිටපු ජනාධිපති මහින්ද රාජපක්ෂ මහතාගේ ප්‍රධානත්වයෙන්.\nමෙහිදී හිටපු ජනාධිපතිවරයා සදහන් කළේ නව පක්ෂයට ඇති ජනතා ප්‍රසාදය පිළිබද ඉදිරියේදී විමසා බැලිය යුතු බවයි.\nඑමෙන්ම, වත්මන් ආණ්ඩුවට පොදුදේපල විකිණීම සහ විරුද්ධවාදීන්ට දඩුවම් කිරීම හැරුණු විට වෙනත් වැඩපිළිවෙලක් නොමැති බව ද ඔහු ප්‍රකාශ කළා.",
       "URL": "https://www.hirunews.lk/146768/නව-දේශපාලන-පක්ෂයේ-ජය-තහවුරුයි-බැසිල්-රාජපක්ෂ",
       "Category": "Local News",
       "Parent URL": "https://www.hirunews.lk/local-news.php?pageID=4809"
}