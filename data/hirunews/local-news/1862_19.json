{
       "Source": "hirunews",
       "Timestamp": "Thursday, 24 June 2021 - 20:01",
       "Headline": "තවත් මරණ 45ක් - සමස්ත මරණ සංඛ්‍යාව 2814 දක්වා ඉහළට",
       "News Content": "ඊයේ (23) දිනයේ කොවිඩ් ආසාදිත මරණ 45ක් සිදුවී ඇති බවට සෞඛ්‍ය සේවා අධ්‍යක්ෂ ජනරාල්වරයා විසින් අද තහවුරු කර තිබෙනවා.\nමේ අනුව මෙරට සමස්ත කොවිඩ් ආසාදිත මරණ ගණන 2814ක් දක්වා ඉහළ යනවා.\nඅද තහවුරු කළ මරණ අතරින් 18ක්, කාන්තා මරණ වන අතර, 27 ක් පිරිමි පුද්ගලයින් බවයි සෞඛ්‍ය අංශ සඳහන් කළේ.\nඑමෙන්ම, අද දිනයේ මෙරටින් තවත් කොරෝනා වෛරස් ආසාදිතයන් 1228ක් වාර්තාවී තිබෙනවා.\nඒ අනුව මෙරට සමස්ත කොරෝනා ආසාදිතයන් 247,337 ක්.\nමේ අතර, කොවිඩ් -19 වෛරසය ආසාදනය වී රෝහල්ගතව ප්‍රතිකාර ගෙන පූර්ණ සුවය ලැබූ 1,639 දෙනෙකු අද (24) දිනයේ පිටවගොස් තිබේනවා.\nඒ අනුව සුවය ලැබූ සමස්ත ආසාදිතයින් ගණන 212,825ක්.",
       "URL": "https://www.hirunews.lk/275251/තවත්-මරණ-45ක්-සමස්ත-මරණ-සංඛ්‍යාව-2814-දක්වා-ඉහළට",
       "Category": "Local News",
       "Parent URL": "https://www.hirunews.lk/local-news.php?pageID=1862"
}