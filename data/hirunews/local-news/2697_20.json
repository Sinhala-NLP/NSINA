{
       "Source": "hirunews",
       "Timestamp": "Friday, 29 May 2020 - 20:44",
       "Headline": "කප්පම් නොලැබුනු නිසා ආපන ශාලාවකට වෙඩි ප්‍රහාරයක් (වීඩියෝ)",
       "News Content": "මොරටුව - සොයිසාපුර ප්‍රදේශයේ ආපනශාලාවකට වෙඩි ප්‍රහාරයක් එල්ලවී තිබෙනවා.\nආපනශාලාවේ හිමිකරුවන් පවසන්නේ ප්‍රදේශයේ මැර කල්ලියක් කළ කප්පම් ඉල්ලීමකට ප්‍රතිචාර නොදැක්වීම හේතුවෙන් මෙම ප්‍රහාරය එල්ල කළ බවයි.\nවෙඩි ප්‍රහාරය එල්ලවන අවස්ථාවේ එම ස්ථානයේ පොලිස් නිලධාරීන් තිදෙනෙකු රාජකාරියේ ද නිරතවී සිට ඇති බවයි වාර්තාවන්නේ.\nරාත්‍රි 12.20ට පමණ සුදුපැහැති මෝටර් රථයකින් පැමිණෙන දෙදෙනෙකු ආපන ශාලාව ඉලක්ක කර ටී 56 ගිනි අවියකින් වෙඩි ප්‍රහාර එල්ල කර තිබුණා.\nඑම අවස්ථාවේදී ආපන ශාලාවේ සේවකයින් උඩුමහලට ගොස් සිටි නිසා ඔවුන් කිසිවෙකුටත් අනතුරක් සිදුවි නැහැ.\nනමුත්ල වෙඩි ප්‍රහාර හේතුවෙන් ආපනශාලාවේ දේපළවලට දැඩි හානි සිදුව තිබුණා.\nමෙම ආපන ශාලාවට පසුගිය 19 වැනිදාද සිව්දෙනෙකුගෙන් යුත් කණ්ඩායමක් කඩු මුගුරු රැගෙන පැමිණ ප්‍රහාරයක් එල්ල කළා.\nඑහිදී ආපනශාලාවේ දේපළවලට දැඩි අලාභහානි සිදුවූ අතර සිද්ධියෙන් එක් අයෙකුට තුවාල සිදුවුණා.\nප්‍රදේශයේ මැර කල්ලියක් අවස්ථා ගණනාවකදි සිය ආපන ශාලාවෙන් කප්පම් ඉල්ලා තර්ජනය කළ බවත්ල එම කප්පම් ඉල්ලීමට යහපත් ප්‍රතිචාර නොදැක්විම මෙම සිදුවීම්වලට හේතුවී ඇති බවත්ල ආපන ශාලාවේ හිමිකරු සඳහන් කළා.\nමොරටුව පොලිසිය මේ සම්බන්ධයෙන් වැඩිදුර පරීක්ෂණ මෙහෙයවන අතර, මෙතෙක් කිසිවෙකුත් අත්අඩංගුවට ගෙන නැහැ.",
       "URL": "https://www.hirunews.lk/241820/කප්පම්-නොලැබුනු-නිසා-ආපන-ශාලාවකට-වෙඩි-ප්‍රහාරයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2697"
}