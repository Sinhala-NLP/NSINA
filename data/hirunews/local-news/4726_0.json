{
       "Source": "hirunews",
       "Timestamp": "Tuesday, 03 January 2017 - 18:13",
       "Headline": "පෞද්ගලීකරණය නවතන්නැයි ඉල්ලීමක්",
       "News Content": "වර්තමාන ආණ්ඩුව සිදුකරන රාජ්‍ය සම්පත් පෞද්ගලීකකරණය කිරීමේ ක්‍රියාවලිය නතර කිරීමට මැදිහත් වන ලෙස ජනාධිපතිවරයාගෙන් ඉල්ලා සිටින බව ඒකාබද්ධ විපක්ෂය පවසනවා.\nනාරාහේන්පිට අභයාරාමයේ අද පැවති මාධ්‍ය හමුවකට එක්වෙමින් පාර්ලිමේන්තු මන්ත්‍රී ඩලස් අලහප්පෙරුම මේ බව කියා සිටියා.\nඒකාබද්ධ විපක්ෂයේ ආර්ථික පර්යේෂණ ඒකකය අද කැඳවා තිබූ තවත් මාධ්‍ය හමුවකදී අදහස් දැක්වූ පාර්ලිමේන්තු මන්ත්‍රී බන්දුල ගුණවර්ධන සඳහන් කළේ මහ බැංකු බැඳුම්කර සිද්ධියේ වරදකරුවන්ට දඩුවම් නොලැබී තිබියදී තව තවත් විදේශ මුදල් ලබාගැනීමේ උත්සාහයක් ක්‍රියාත්මක බවයි.\nමේ අතර නීත්‍යනුකූල නොවන ආකාරයට රුපියල් 5000 නෝට්ටු 1300 ක් නිකුත් වී ඇති බවට එල්ල කරන චෝදනාවල සත්‍යතාව සම්බන්ධයෙන් ප්‍රකාශයක් කරන ලෙස ඉල්ලා ඒකාබද්ධ විපක්ෂය මහ බැංකු අධිපතිවරයාට අද ලිපියක් භාරදී තිබෙනවා.\nඒකාබද්ධ විපක්ෂය නියෝජනය කරන පාර්ලිමේන්තු මන්ත්‍රී බන්දුල ගුණවර්ධන මහතා මේ අදහස් පළ කළේ අද කොළඹදී පැවති ප්‍රවෘත්ති සාකච්ඡාවකට එක්වෙමින්.",
       "URL": "https://www.hirunews.lk/151214/පෞද්ගලීකරණය-නවතන්නැයි-ඉල්ලීමක්",
       "Category": "Local News",
       "Parent URL": "https://www.hirunews.lk/local-news.php?pageID=4726"
}