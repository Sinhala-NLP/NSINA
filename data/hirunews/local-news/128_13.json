{
       "Source": "hirunews",
       "Timestamp": "Thursday, 03 August 2023 - 11:16",
       "Headline": "වවුනියාවේ සියලු සිරකරුවන් එන්නත්කරණයට",
       "News Content": "වවුනියාව බන්ධනාගාරයේදී වසූරිය වැලඳුනු රෝගීන් හය දෙනෙකු හමුවීමත් සමඟම සෞඛ්‍ය බලධාරීන්ගේ උපදෙස් මත බන්ධානාගාරයේ සිටින සිරකරුවන් හාරසීයකට ආසන්න පිරිසකට එන්නත් ලබා දීම ආරම්භ කර තිබෙනවා.\nමෙම රෝගීන් හය දෙනා වසූරිය වැනි බෝවන රෝගයකට ගොදුරු වී සිටි අතර ඒ පිළිබදව කළ පරීක්ෂණයකදී එම රෝගය සරම්ප බවටත් වෙනත් රෝගයක් බවටත් මත දෙකක් පළ වී ඇති බව වාර්තා වෙනවා.\nරෝගය නීසියාකාරව මෙතෙක් හදුනාගෙන නොමැති අතර සිරකරුවන් සියලු දෙනාම එන්නත්කරණයට ලක් කිරීමට සෞඛ්‍ය බලධාරීන් තීරණය කර තිබෙන බවයි බන්ධනාගාර ආරංචි මාර්ග පවසන්නේ.\nබන්ධනාගාර බලධාරීන් විසින් රෝගය වැලඳුණු රෝගි සිරකරුවන් හය දෙනා වෙනමත් අනෙක් සිරකරුවන් වෙනමත් රඳවා තැබීමට තීරණය කොට ඇති අතර සිරකරුවන් හා බාහිර පුද්ගලයින් අතර සියලු සබඳකම් වැළැක්වෙන ආකාරයට වවුනියාව බන්ධනාගාරය අගෝස්තු මස 15 වන දා දක්වා සම්පූර්ණයෙන්ම වසා දමා තිබෙනවා.\nබන්ධනාගාර නිලධාරීන් සඳහන් කරන්නේ ඇතැම් විට බන්ධනාගාරය විවෘත කෙරෙන දිනය අගෝස්තු 15 වන දාටත් වඩා ඈත දිනයක් දක්වා යා හැකි බවයි.\nකෙසේ වෙතත් වවුනියාව බන්ධනාගාරය අවට ආරක්ෂාව දැඩි කර ඇති බව වාර්තා වෙනවා.",
       "URL": "https://www.hirunews.lk/343471/වවුනියාවේ-සියලු-සිරකරුවන්-එන්නත්කරණයට",
       "Category": "Local News",
       "Parent URL": "https://www.hirunews.lk/local-news.php?pageID=128"
}