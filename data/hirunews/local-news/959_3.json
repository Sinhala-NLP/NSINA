{
       "Source": "hirunews",
       "Timestamp": "Sunday, 07 August 2022 - 8:42",
       "Headline": "මැතිවරණ කොමිසමෙන් දේශපාලන පක්ෂවලට කැඳවීමක්",
       "News Content": "පාර්ලිමේන්තුව නියෝජනය කරන දේශපාලන පක්ෂවල නියෝජිතයින් හෙට (08) දිනයේ දී මැතිවරණ කොමිසමට කැඳවා තිබෙනවා.\nඒ, මැතිවරණ නීතිරීති ප්‍රතිසංස්කරණ පිළිබඳ පාර්මේන්තු විශේෂ කාරක සභාව මගින් යෝජනා කර ඇති මැතිවරණ ක්‍රමයේ සංශෝධන පිළිබඳව සාකච්ඡා කිරීම සඳහායි.\nරාජගිරියේ පිහිටි මැතිවරණ කොමිසන් සභාවේ දී එම සාකච්ඡාව හෙට පෙරවරු 10 ට පැවැත්වීමටයි නියමිතව ඇත්තේ.\nමෙම සාකච්ඡාවේ දී පාර්ලිමේන්තු විශේෂ කාරක සභාව මඟින් යෝජනා කර ඇති සියලු පාර්ශ්ව එකඟ වන කරුණු පිළිබඳව මෙන්ම එකඟ නොවන කරුණු පිළිබඳව වැඩි වශයෙන් සාකච්ඡාවට ලක් කිරීමට අපේක්ෂා කරන බවයි වාර්තා වන්නේ.\nඒ අනුව එකඟ වන කාරණා නීතියක් ලෙස ගෙන ඒම සඳහා අවශ්‍ය කටයුතු සිදුකිරීමට නියමිතයි.\nමෙම සාකච්ඡාවෙන් අනතුරුව පාර්ලිමේන්තුව නියෝජනය නොකරන දේශපාලන පක්ෂ නියෝජිතයින් මැතිවරණ ක්‍රමයේ සංශෝධන සම්බන්ධයෙන් සාකච්ඡා කිරීම සඳහා මැතිවරණ කොමිසමට කැඳවීමට නියමිතව තිබෙනවා.",
       "URL": "https://www.hirunews.lk/312124/මැතිවරණ-කොමිසමෙන්-දේශපාලන-පක්ෂවලට-කැඳවීමක්",
       "Category": "Local News",
       "Parent URL": "https://www.hirunews.lk/local-news.php?pageID=959"
}