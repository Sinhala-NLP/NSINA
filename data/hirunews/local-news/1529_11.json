{
       "Source": "hirunews",
       "Timestamp": "Monday, 29 November 2021 - 15:22",
       "Headline": "රජයේ සේවකයින් කෑම පැයේදී විරෝධතාවක",
       "News Content": "රුපියල් දස දහසකින් වැටුප් වැඩි කර ගැනීම, විශ්‍රාම යාමේ අවුරුදු හැට පහේ සීමාව ඉවත් කිරීම, භාණ්ඩ මිල ඉහළ යාම ඇතුළු තවත් කරුණු කිහිපයක් මුල් කරගනිමින් අද (29) දිවයිනේ ප්‍රදේශ රැසක රජයේ සේවකයින් විරෝධතාවල නිරත වුණා.\nකොළඹ, මහනුවර, බේරුවල, ගාල්ල ඇතුළු තවත් ප්‍රදේශ ගණනාවක මෙලෙස විරෝධතා පැවැත්වුණු බවයි හිරු වාර්තාකරුවන් සඳහන් කළේ.\nසංවර්ධන නිලධාරීන්, ග්‍රාම නිලධාරීන්, කළමනාකරණ සේවය ඇතුළු තවත් ක්ෂේත්‍ර ගණනාවක රජයේ නිලධාරීන් මෙම විරෝධතාවලට එක්ව සිටියා.\nඅද දිවා කෑම විවේකයේදී මොවුන් මෙලෙස විරෝධතාවලට එක්ව සිටි බවයි හිරු වාර්තාකරුවන් සඳහන් කළේ.",
       "URL": "https://www.hirunews.lk/289545/රජයේ-සේවකයින්-කෑම-පැයේදී-විරෝධතාවක",
       "Category": "Local News",
       "Parent URL": "https://www.hirunews.lk/local-news.php?pageID=1529"
}