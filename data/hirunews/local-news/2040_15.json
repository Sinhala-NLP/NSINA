{
       "Source": "hirunews",
       "Timestamp": "Monday, 05 April 2021 - 12:05",
       "Headline": "විදුලි සැර වැදී  පාසල් සිසුවෙකු මිය යයි",
       "News Content": "මහකුඹුක්කඩවල, සෙම්බුකුලිය, ප්‍රදේශයේ සිසුවකු ඊයේ (04) සවස විදුලි සැර වැදී  ජීවිතක්ෂයට පත්ව තිබෙනවා.\nමෙලෙස මියගොස් ඇත්තේ මෙවර සාමාන්‍ය පෙළ විභාගයට පෙනී සිටි 17 හැවිරිදි සිසුවෙක්.\nආණමඩුව පොලිසිය සඳහන් කළේ මෙවර සිරිපා කරුණා කිරීමට අවශ්‍ය මුදල් සොයා ගැනිමට පෙදරේරුවෙකු සමඟ නිවසක් අලුත් වැඩියාවකට ගොස් සිටියදී විදුලි සැර වැදීමෙන් සිසුවා මෙම අනතුරට ලක්ව ඇති බවයි.\nවිදුලි වැදි සිසුවා පුත්තලම මූලික රෝහලට ඇතුලත් කළ ද  ඒ වන විටත් ඔහු මිය ගොස් සිටි බවයි අප වාර්තාකරු සඳහන් කළේ.\nසිද්ධිය සම්බන්ධයෙන් ආණමඩුව පොලිසිය වැඩිදුර පරීක්ෂණ අරඹා තිබෙනවා.",
       "URL": "https://www.hirunews.lk/267553/විදුලි-සැර-වැදී-පාසල්-සිසුවෙකු-මිය-යයි",
       "Category": "Local News",
       "Parent URL": "https://www.hirunews.lk/local-news.php?pageID=2040"
}