{
       "Source": "hirunews",
       "Timestamp": "Friday, 25 November 2022 - 7:10",
       "Headline": "බාල පොහොර විකුණූ 06 දෙනෙකු අත් අඩංගුවට",
       "News Content": "බාල පොහොර විකිණූ පුද්ගලයන් හය දෙනෙකු පොලිස් විශේෂ කාර්‍ය බලකාය මඟින් අත් අඩංගුවට ගෙන තිබෙනවා.\nඒ, ඊයේ (24) සිදු කළ වැටළීමකින්.\nඑහි දී නින්දවූර් පොලිස් වසමේ නින්දවූර්, අට්ටපලම් ප්‍රදේශයේ දී රජයෙන් නිකුත් කරනු ලබන MOP පොහොරවලට (රතු කුඩුවලට) ප්‍රමිතියෙන් බාල ලුණු මිශ්‍ර කර අලෙවිය සඳහා සූදානම් කර තිබූ පොහොර පොලිසිය සිවින් සොයා ගත් බව සඳහන්.\nමෙම පොහොර නැවත රජයේ ඇසුරුම්වලට ඇසුරුම් කිරීමෙන් පසු ව යි අලෙවි කිරීම සදහා සූදානම් කර ඇත්තේ.\nඅත් අඩංගුවට ගෙන ඇත්තේ, එලෙස සකස් කර තිබූ පොහොර කිලෝ ග්‍රෑම් 38,650ක් (ටොන් 40ක් පමණ) සමඟ සැකකාර පුද්ගලයන් 06 දෙනෙක්.\nවැඩිදුර විමර්ශන කටයුතු ජාතික පොහොර ලේඛම් කාර්යාලය අම්පාර දිස්ත්‍රික් භාර සහකාර අධ්‍යක්ෂ කාර්‍යාලයය විසින් මෙහෙයවනු ඇති.",
       "URL": "https://www.hirunews.lk/321208/බාල-පොහොර-විකුණූ-06-දෙනෙකු-අත්-අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=711"
}