{
       "Source": "hirunews",
       "Timestamp": "Saturday, 25 December 2021 - 17:54",
       "Headline": "ජනාධිපති ලේකම් පී. බී. ජයසුන්දර ඉල්ලා අස්වීමේ ලිපිය ජනපතිට භාරදෙයි ?",
       "News Content": "ජනවාරි 31 වෙනිදායින් පසු තමා ජනාධිපති ලේකම් ධුරයෙන් ඉල්ලා අස්වන බව සඳහන් කරමින් ජනාධිපති ලේකම් ආචාර්ය පී. බී. ජයසුන්දර ජනාධිපතිවරයා වෙත ලිපියක් යොමු කර තිබෙන බව වාර්තා වනවා.\nඑම ලිපියෙන් ආචාර්ය ජයසුන්දර ජනාධිපතිවරයාගෙන් ඉල්ලා ඇත්තේ, ලබන ජනවාරි 31 වෙනිදායින් පසු තමා ජනාධිපති ලේකම් ධුරයෙන් නිදහස් කරන ලෙසයි.\nමෙම ලිපියේ ආචාර්ය පී. බී. ජයසුන්දර ජනාධිපති ලේකම් ධුරය දැරූ කාල සීමාව තුළ දී ඔහු මුහුණ පෑ සියලු දුෂ්කරතා සඳහන් කර ඇති බව වාර්තා වනවා.\nආචාර්ය පී. බී. ජයසුන්දර ජනාධිපති ලේකම්වරයා වශයෙන් ගත් ඇතැම් තීන්දු තීරණ පවතින රජයේ කැබිනට් මණ්ඩලයේ අමාත්‍යවරුන් සහ රජයේ මන්ත්‍රීවරුන් ඇතුළු විවිධ ඉහළ නිලධාරීන්ගේ දැඩි විවේචනයට පාත්‍ර වුණා.",
       "URL": "https://www.hirunews.lk/292114/ජනාධිපති-ලේකම්-පී-බී-ජයසුන්දර-ඉල්ලා-අස්වීමේ-ලිපිය-ජනපතිට-භාරදෙයි",
       "Category": "Local News",
       "Parent URL": "https://www.hirunews.lk/local-news.php?pageID=1470"
}