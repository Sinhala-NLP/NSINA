{
       "Source": "hirunews",
       "Timestamp": "Saturday, 05 June 2021 - 19:31",
       "Headline": "මවක් සිය දියණිය සමග ළිඳට පැන දිවි හානිකර ගනී (වීඩියෝ)",
       "News Content": "මිල්ලනිය - ඉඹුලහේන ප්‍රදේශයේ මවක් සිය 5 හැවිරිදි දියණිය සමඟ නිවසේ පිහිටි ලිඳට පැන දිවි හානිකරගෙන තිබෙනවා. පොලීසිය සඳහන් කළේ අද අලුයම මොවුන් දෙදෙනාගේ සිරුරු සොයා ගත් බවයි.\n35 හැවිරිදි මව වසර 19 ක කාලයක් තිස්සේ යම් අසනීප තත්ත්වයක් සඳහා ඖෂධ ලබාගෙන ඇති බවටයි අනාවරණ වී ඇත්තේ.\nකෙසේ වෙතත්, ඇය මෙලෙස මියයාමට හේතුව මෙතෙක් අනාවරණ වී නැහැ. ඇයගේ සැමියා මීට පෙර මියගොස් ඇති අතර අතර ඇයට තවත් පුතෙකු ද සිටින බවයි පොලීසිය සඳහන් කළේ.\nමේ අතර, මොරටුව - සොයිසාපුර ප්‍රදේශයේ කාන්තාවක් ද ගිනි තබාගෙන සියදිවි හානිකරගෙන ඇති බව වාර්තා වනවා. 24 හැවිරිදි මෙම කාන්තාවගේ පශ්චාත් මරණ පරීක්ෂණය අද කළුබෝවිල ශික්ෂණ රෝහලේදී සිදුකිරීමට නියමිතයි.\nසිද්ධිය සම්බන්ධයෙන් ගල්කිස්ස පොලීසිය විශේෂ විමර්ශනයක් ආරම්භ කර තිබෙනවා.\nමේ අතර, හබරණ - කාශ්‍යපගම ප්‍රදේශයේ පුද්ගලයෙකු අද හබරන පොලීසියට භාරවී තිබුණේ ප්‍රදේශයේ කාන්තාවක් ඝාතනය කළ බවට පවසමින්. ඇයගේ සිරුර අසල පිහිටි ළිඳක තිබී පසුව හමුව තිබුණා.",
       "URL": "https://www.hirunews.lk/273478/මවක්-සිය-දියණිය-සමග-ළිඳට-පැන-දිවි-හානිකර-ගනී-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1904"
}