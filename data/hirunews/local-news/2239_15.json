{
       "Source": "hirunews",
       "Timestamp": "Saturday, 02 January 2021 - 8:06",
       "Headline": "මැගසින් බන්ධනාගාරයට විසිකළ පාර්සලයක් පිළිබඳ පරීක්ෂණ",
       "News Content": "මැගසින් බන්ධනාගාර තාප්පයට ඉහළින් බන්ධනාගාරය තුළට විසි කළ පාර්සලයක් බන්ධනාගාර නිලධාරීන් සොයා ගෙන තිබෙනවා.\nඅදාළ පාර්සලය වැඩිදුර පරීක්ෂණ කටයුතු සඳහා බොරැල්ල පොලීසිය වෙත භාර දෙන බවයි බන්ධනාගාර දෙපාර්තමේන්තුවේ මාධ්‍ය ඒකකය සඳහන් කළේ.\nඑහි තිබී ජංගම දුරකථන දෙකක්, චාජරයක්, සිම් කාඩ්පතක්, දුරකථන බැටරි දෙකක්, අයිස් මත්ද්‍රව්‍ය බවට සැකකෙරෙන කුඩා පැකට් දෙකක්, ගංජා බවට සැකකෙරෙන පාර්සලයක්, දුම්කොළ 10 ක් සහ ලයිටර් දෙකක් සොයා ගෙන තිබෙනවා.\nබන්ධනාගාරයේ සේවයේ නියුතු නිලධාරියෙකු විසින් මෙම ද්‍රව්‍ය සොයා ගත් බවයි බන්ධනාගාර මාධ්‍ය ඒකකය වැඩිදුරටත් සඳහන් කළේ.",
       "URL": "https://www.hirunews.lk/258532/මැගසින්-බන්ධනාගාරයට-විසිකළ-පාර්සලයක්-පිළිබඳ-පරීක්ෂණ",
       "Category": "Local News",
       "Parent URL": "https://www.hirunews.lk/local-news.php?pageID=2239"
}