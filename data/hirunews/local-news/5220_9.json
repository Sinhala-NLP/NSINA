{
       "Source": "hirunews",
       "Timestamp": "Wednesday, 06 January 2016 - 17:53",
       "Headline": "විසා නැතිව කොරියාවේ ඉන්න ලාංකිකයන්  අත්අඩංගුවට",
       "News Content": "නියමිත සේවා කාලය අවසන් වී දකුණු කොරියාවේ තවදුරටත් රැදී  සිටින ලාංකිය ශ්‍රමිකයන් අත්අඩංගුවට ගෙන වහාම මව් රටට එවන ලෙස ශ්‍රී ලංකා විදේශ සේවා නියුක්ති කාර්යංශය කොරියානු රජයට දැනුම් දී තිබෙනවා.\nහිරු ප්‍රවෘත්ති අංශය කල විමසිමකදි කාර්යංශයේ මාධ්‍ය ප්‍රකාශක නීතීඥ උපුල් දේශප්‍රිය මහතා පැවසුවේ නීතී විරෝධිව දකුණූ කොරියාවේ රැදි සිටින ලාංකික ශ්‍රමිකයන් සංඛයාව දස දහස ඉක්මවන බවයි.\nරැකියා ගිවිසුමට අනුව දැනට ශ්‍රමිකයෙකුට දකුණූ කොරියාවේ සේවය කල හැකි වන්නේ වසර 4 යි මාස 10 ක කාලයක් පමණයි.\nකොන්ත්‍රාත් කාලය අවසන් වු පසු  ශ්‍රමිකයන් එරට රැදි සිටිම හරහා ලංකාවේ කීර්ති නාමයටද යම් හානියන් සිදුවන බව විදේශ සේවා නියුක්ති කාර්යංශය සදහන් කලා.\nඉදිරියේදී ශ්‍රමිකයන් සැපයීමේදී  ගැටලු මතුවන බවයි කාර්යංශයේ අදහස වන්නේ.\nඑබැවින් නියමිත කොන්ත්‍රාත් කාලය අවසන් වු පසු නැවත පැමිණෙන ලෙස විදේශ සේවා නියුක්ති කාර්යංශය දකුණූ කොරියාවේ සේවය කරන ලාංකිකයන්ගෙන් ඉල්ලා සිටිනවා.\nමේ අතර දකුණූ කොරියාවේ රැකියා සදහා යොමු කෙරෙන ශ්‍රමිකයන්ගේ සංඛ්‍යාව දස දහස දක්වා ඉදිරියේදී වැඩි කිරීමට රජයේ අවධානය යොමුව තිබෙනවා.\nඒ සම්බන්ධයෙන් කොරියානු රජයෙන්ද ඉල්ලීමක්  කල බව උපුල් දේශප්‍රීය මහතා සදහන් කලා.\nඊට එකගතාවක් ලැබුණහොත් මෙරට කොරියානු පුහුණූ මධ්‍යස්ථානයක් ස්ථාපිත කෙරෙනු ඇති.\nමේවන විට දකුණූ කොරියාවේ සේවයේ නියුතු ලාංකික ශ්‍රමිකයන් සංඛයාව විසිපන් දහසකට ආසන්නයිග.\nනියමිත කොන්ත්‍රාත් කාලය අවසන් කර යළි මව් රටට පැමිණිය හොත් පරිඝණක ආශ්‍රිත විශේෂ විභාගයකට පෙනි සිට ඔවුන්ට යළිත් කොරියාවට යාමට අවස්ථාව පවතිනවා.",
       "URL": "https://www.hirunews.lk/123493/විසා-නැතිව-කොරියාවේ-ඉන්න-ලාංකිකයන්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=5220"
}