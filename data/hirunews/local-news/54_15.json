{
       "Source": "hirunews",
       "Timestamp": "Sunday, 03 September 2023 - 18:23",
       "Headline": "මත්ද්‍රව්‍ය ප්‍රවාහනය සඳහා කුටීර සහිතව සැකසූ කැබ් රථයක් සමඟ පිරිසක් අත්අඩංගුවට",
       "News Content": "මත්ද්‍රව්‍ය ප්‍රවාහනය කිරීම සඳහා විශේෂ කුටීර යොදා ඉතා සූක්ෂම ලෙස සකසන ලද කැබ් රථයක් සමග පුද්ගලයින් පස් දෙනෙකු යාපනයේදී අත්අඩංගුවට ගෙන තිබෙනවා.\nආරක්ෂක අංශ වලට ලැබුණු තොරතුරක් මත නාවුක හමුදාව, පොලිසිය සහ පොලිස් විශේෂ කාර්ය බළකාය එක්ව යාපනය උටුම්පිරායි ප්‍රදේශයේදී මෙම පිරිස අත්අඩංගුවට ගෙන ඇති බවයි අප වාර්තාකරු පවසන්නේ.\nඑම කැබ් රථයේ තිබී උපයා ගත් ආකාරය විස්තර කිරීමට නොහැකි රුපියල් කෝටි එකහමාරක මුදලක් තිබී ඇති අතර, යාපනය පොලීසිය ඔවුන්ගෙන් කළ ප්‍රශ්න කිරීම වලදී යාපනය තුළ මත්ද්‍රව්‍ය ප්‍රවාහනය කිරීම සඳහා යොදා ගන්නා බවට සැකකෙරෙන යතුරු පැදියක්ද සොයා ගෙන තිබෙනවා.",
       "URL": "https://www.hirunews.lk/347039/මත්ද්‍රව්‍ය-ප්‍රවාහනය-සඳහා-කුටීර-සහිතව-සැකසූ-කැබ්-රථයක්-සමඟ-පිරිසක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=54"
}