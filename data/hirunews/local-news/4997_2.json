{
       "Source": "hirunews",
       "Timestamp": "Tuesday, 21 June 2016 - 14:04",
       "Headline": "දුම්රියක ටිපර් රථයක් ගැටීමෙන් රියදුරුට බරපතලයි (ඡායාරූප)",
       "News Content": "යාපනයේ සිට කොළඹ  දක්වා අද උදෑසන ධාවනය කෙරුණු සීඝ්‍රගාමී දුම්රියේ ටිපර් රථයක් ගැටීමෙන් එහි රියදුරු බරපතල තුවාල ලබා කිලිනොච්චිය රෝහලට ඇතුළත් කෙරුණා.\nකිලිනොච්චිය - මුරුකන්ඩි මංසන්ධිය අසල දුම්රිය මාර්ගයට ටිපර් රථයේ රියදුරු එම රථය ඇතුල් කර ඇත්තේ සංඥා පුවරු නොතකමින්.\nඑම අවස්ථාවේදී ටිපර් රථය මාර්ගයේ නැවතී ඇති අතර, රියදුරා ඉන් පැනීමට උත්සාහ ගෙන ඇතත්, ටිපර් රථයේ දුම්රිය ගැටී තිබෙනවා.\nඅනතුරෙන් තුවාල ලැබූ ටිපර් රථයේ රියදුරාගේ තත්ත්වය බරපතල බවයි කිලිනොච්චිය රෝහලේ ප්‍රකාශකයෙකු සඳහන් කළේ. අනතුරෙන් ටිපර් රථයටද දැඩි හානි සිදුව තිබෙනවා.\nඡායාරූප - වන්නි රොමේෂ් මදුෂංක",
       "URL": "https://www.hirunews.lk/136098/දුම්රියක-ටිපර්-රථයක්-ගැටීමෙන්-රියදුරුට-බරපතලයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4997"
}