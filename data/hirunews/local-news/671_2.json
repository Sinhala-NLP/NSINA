{
       "Source": "hirunews",
       "Timestamp": "Monday, 12 December 2022 - 22:28",
       "Headline": "මූල්‍ය වංචා පිළිබඳ මහබැංකුවෙන් අනතුරු ඇඟවීමක්",
       "News Content": "විදේශ රැකියා ලබා දීමට පොරොන්දු වෙමින් දුරකතන ඇමතුම්, කෙටි පණිවිඩ, ඊ මේල් සහ සමාජ මාධ්‍යය ඔස්සේ විවිධ අසත්‍ය තොරතුරු හුවමාරු වෙමින් පවතින බව වාර්තා වනවා.\nඑම පණිවිඩ හරහා ලබා දෙන තොරතුරු අසත්‍ය බවත් අදාළ තොරතුරු ලබා ගෙන මූල්‍ය වංචා සිදු වන බවත් මහ බැංකුව සඳහන් කරනවා.\nමේ හේතුවෙන් නාඳුනන කිසිදු පාර්ශවයකට සිය බැංකු ගිණුම්වල තොරතුරු හා මුදල් තැන්පත් කිරීම් සිදු නො කරන ලෙස යි මහබැංකුව නිවේදනය කරන්නේ.\nඑවැනි පණිවිඩ සහ ඇමතුම් ලැබෙන්නේ නම්, මූල්‍ය බුද්ධි අංශය 0112 477 125 හෝ 0112 477 509 අමතන ලෙස ද මහබැංකුව සඳහන් කරනවා.",
       "URL": "https://www.hirunews.lk/322546/මූල්‍ය-වංචා-පිළිබඳ-මහබැංකුවෙන්-අනතුරු-ඇඟවීමක්",
       "Category": "Local News",
       "Parent URL": "https://www.hirunews.lk/local-news.php?pageID=671"
}