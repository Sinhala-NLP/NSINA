{
       "Source": "hirunews",
       "Timestamp": "Tuesday, 14 July 2020 - 15:11",
       "Headline": "මට එරෙහිව අසභ්‍ය වීඩියෝවක් නිර්මාණය කළ අයට දඬුවම් ලැබෙයි - කාවින්ද (වීඩියෝ)",
       "News Content": "හරීන් ප්‍රනාන්දුට හෝ වෙනත් කාටවත් තමන්ව අභියෝගයක් විය නොහැකි බව හිටපු පාර්ලිමේන්තු මන්ත්‍රී කාවින්ද ජයවර්ධන පවසනවා.\nහිරු සමඟ විශේෂ සාකච්ඡාවකට එක්වෙමින් ඔහු මෙම අදහස් පැවැසුවා.\nකාවින්ද ජයවර්ධන, සම්බන්ධයෙන් පසුගිය දිනවල අන්තර්ජාලයට මුදා හැර තිබූ වීඩියෝව පිළිබදවද ඔහු මෙහිදී අදහස් දැකවුවා.\nතමන්ට එරෙහිව එවැනි වීඩියෝවක් නිර්මාණය කිරීම පිළිබඳව විමතියට පත්වන බවද ඔහු පවසනවා .\nකෙසේ වෙතත් මිට සම්බන්ධ සියළුදෙනාට දෙවියන්ගෙන් හෝ දඬුවම් ලැබෙනු ඇති බවයි ඔහු පවසන්නේ.\nසමගි ජන බලවේගය වටා සියළු ජනතාව එකතුවන බව පවසන ඔහු තම පියා ජිවතුන් අතර සිටියානම් තමන්ට කිසිදාක දේශපාලනය කිරීමට පවා ඉඩ නොදෙන බවද පවසනවා.\nපාස්කු ප්‍රහාරය පිලිබඳ සිහිපත්කරන ඔහු පවසන්නේ එම ජනතාවට තවමත් සාධාරණයක් ඉටුවී නොමැති බවයි.\nකාදිනල් හිමිපානන්ව විවේචනය කිරීමට කිසිවෙකුටත් අයිතියක් නොමැති  බවද පවසන ඔහු පවසන්නේ සජිත්ගේ ජනාධිපතිවරණ ඡන්ද ගොඩට උන්වහන්සේගෙන් කිසිදු බලපෑමක් නොවූ බවයි.",
       "URL": "https://www.hirunews.lk/245487/මට-එරෙහිව-අසභ්‍ය-වීඩියෝවක්-නිර්මාණය-කළ-අයට-දඬුවම්-ලැබෙයි-කාවින්ද-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2586"
}