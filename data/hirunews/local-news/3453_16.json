{
       "Source": "hirunews",
       "Timestamp": "Friday, 15 March 2019 - 15:54",
       "Headline": "අයිස්, කොකේන් සහ ජංගම දුරකථන සමග 3ක් අත්අඩංගුවට",
       "News Content": "අයිස් සහ කොකේන් මත්ද්‍රව්‍ය ග්‍රෑම් 94 ක් ළඟ තබාගෙන සිටි කාන්තාවක සහ පුද්ගලයන් දෙදෙනෙකු පානදුර - කෙසෙල්වත්ත - නිව්දෙව්ගම ප්‍රදේශයේ නිවසකදී අත්අඩංගුවට ගෙන තිබෙනවා.\nකැළණිය ප්‍රදේශයේ පදිංචිකරුවන් වන ඔවුන් කුලී පදනම මත ලබා ගත් මෙම නිවස භාවිත කර මත්ද්‍රව්‍ය ජාවාරම සිදුකර ඇති බවටයි අනාවරණ වී ඇත්තේ.\nඑම නිවසේ තිබී මත්ද්‍රව්‍ය ජාවාරම සදහා යොදා ගත් ජංගම දුරකථන 16 ක් සහ සිම්කාඞ් පත් 19 ක් ඇතුළු උපකරණ තොගයක් ද  සොයා ගෙන තිබෙනවා.\nඅදාළ කාන්තාව 22 හැවිරිදි තැනැත්තියක් වන අතර, සෙසු පුද්ගලයින් දෙදෙනා 28 සහ 30 හැවිරිදි එකම පවුලේ සහෝදරයන්.\nරක්ෂිත බන්ධනාගාරගත කර සිටින කැලූම් ඉන්දික සම්පත් හෙවත් කැවුමා සමග ඔවුන් සබදතා පැවැත්වූයේ ද යන්න සම්බන්ධයෙන් පොලිස් පරීක්ෂණ ක්‍රියාත්මකයි.",
       "URL": "https://www.hirunews.lk/212452/අයිස්-කොකේන්-සහ-ජංගම-දුරකථන-සමග-3ක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3453"
}