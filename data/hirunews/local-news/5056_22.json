{
       "Source": "hirunews",
       "Timestamp": "Saturday, 07 May 2016 - 9:59",
       "Headline": "නාවික හමුදා බස් රථයක් වව්නියාවේදී අනතුරකට ලක්වෙයි (ඡායාරූප)",
       "News Content": "වව්නියාව - සෙට්ටිකුලම - මල්වතුඔය පාලම අසළ දී නාවික හමුදා බස් රථයක් පෙරළී යාමෙන් සිදුවූ අනතුරකින් සෙබලූ විසි දෙදෙනෙකු තුවාල ලබා තිබෙනවා.\nපරයානාලම්කුලම් පොලීසිය ප්‍රකාශ කළේ ඊයේ රාත්‍රී 8.15ට පමණ නාවික හමුදා සෙබලූ 55 දෙනෙකු රැගත් බස් රථයක් මෙලෙස අනතුරට ලක්ව ඇති බවයි.\nතුවාල ලැබූවන් වව්නියාව මහරෝහලට ඇතුළත් කර ඇති අතර ඉන් බරපතල තත්ත්වයේ සිටින එක් අයෙකු කොළඹ ජාතික රෝහලට මාරු කර යවා තිබෙනවා.",
       "URL": "https://www.hirunews.lk/132623/නාවික-හමුදා-බස්-රථයක්-වව්නියාවේදී-අනතුරකට-ලක්වෙයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=5056"
}