{
       "Source": "hirunews",
       "Timestamp": "Wednesday, 08 February 2017 - 17:19",
       "Headline": "මත්කුඩු අලෙවි කිරීමේ චෝදනාවට එකම පවුලේ පස්දෙනෙකු රක්ෂිත බන්ධනාගාරයට",
       "News Content": "මත්කුඩු අලෙවි කිරීමේ චෝදනාව මත අත්අඩංගුවට ගත් එකම පවුලේ පස්දෙනෙකු ලබන 21 වනදා දක්වා රක්ෂිත බන්ධනාගාර ගතකිරීමට බදුල්ල මහේස්ත්‍රාත් රසාංජන ජයසේකර නියෝග කළා.\nමෙලෙස රක්ෂිත බන්ධනාගාර ගත කෙරුණේ බදුල්ල, බදුලුපිටිය සහ මැදපතන යන ප්‍රදේශවල පදිංචි එකම පවුලේ සහෝදර සහෝදරියන් පස්දෙනෙක්.\nසැකකරුවන් විවිධ උපක්‍රම භාවිතා කරමින් ඊසි කෑෂ් ක්‍රමයට ද මත්කුඩු අලෙවි කර ඇතැයි අධිකරණයේදී අනාවරණ වුණා.",
       "URL": "https://www.hirunews.lk/153995/මත්කුඩු-අලෙවි-කිරීමේ-චෝදනාවට-එකම-පවුලේ-පස්දෙනෙකු-රක්ෂිත-බන්ධනාගාරයට",
       "Category": "Local News",
       "Parent URL": "https://www.hirunews.lk/local-news.php?pageID=4671"
}