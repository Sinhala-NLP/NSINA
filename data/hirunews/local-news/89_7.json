{
       "Source": "hirunews",
       "Timestamp": "Friday, 18 August 2023 - 12:27",
       "Headline": "මල්ලී විසින් අයියා ඝාතනය කරයි",
       "News Content": "ඉඩම් ආරවුලක් මත සූරියවැව දකුණු කඩවරදී සිය බාල සොහොයුරා විසින් වැඩිමහල් සොහොයුරා කැත්තකින් කපා පෙරේදා (16) සවස ඝාතනය කර ඇති බවට තොරතුරු වාර්තා වෙනවා.\nමෙලෙස ඝාතනයට ලක්ව ඇත්තේ සූරියවැව පොලිස් වසමේ ජීවත් වූ 29 හැවිරිදි පුද්ගලයෙක් බව සඳහන්.\nඉඩම් ආරවුලක් සම්බන්ධයෙන් මියගිය පුද්ගලයා හා ඔහුගේ 22 හැවිරිදි බාල සොහොයුරු අතර කලක පටන් ආරවුලක් පැවත ඇති අතර, පෙරේදා (16) සවසද මේ දෙදෙනා අතර බහින් බස් වීමක් ඇතිව තිබෙනවා.\nඑම අවස්ථාවේදී බහින් බස්විම දුරදිග ගොස් 22 හැවිරිදි බාල සොහොයුරා විසින් සිය වැඩිමල් සොහොයුරාට කැත්තකින් පහර දී ඝාතනය කර තිබෙන බවයි වාර්තා වෙන්නේ.\nසිය වැඩිමල් සොහොයුරා ඝාතනය කිරීමෙන් පසු 22 හැවිරිදි බාල සොහොයුරු සූරියවැව පොලිසියට බාර වීමෙන් පසු අත්අඩංගුවට ගෙන තිබෙනවා.",
       "URL": "https://www.hirunews.lk/345262/මල්ලී-විසින්-අයියා-ඝාතනය-කරයි",
       "Category": "Local News",
       "Parent URL": "https://www.hirunews.lk/local-news.php?pageID=89"
}