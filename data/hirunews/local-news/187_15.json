{
       "Source": "hirunews",
       "Timestamp": "Thursday, 13 July 2023 - 15:13",
       "Headline": "ජෙරොම්ගේ පල්ලිය හදන්න අධාර දුන් 18,000ගේ ලේඛන CID යට",
       "News Content": "දේවගැති ජෙරොම් ප්‍රනාන්දුගේ ‘මිරැකල් ඩෝම්' ශාලාව ඉදි කිරීමට අධාර සැපයූ පුද්ගලයන් 18,000ගේ ලේඛන අපරාධ පරීක්ෂණ දෙපාර්තමේන්තුවේ නීති විරෝධී වත්කම් විමර්ශන කොට්ඨාසයට ලැබී තිබෙනවා.\nඑම පුද්ගලයින් කොපමණ මුදල් ප්‍රමාණයක් ලබා දී ඇද්ද යන්න පිළිබඳවත් එහි තොරතුරු අන්තර්ගත බවයි වාර්තා වන්නේ.\nරජයේ සේවයේ නියුතු ඉහළ නිලධාරීන් පවා මේ සඳහා අරමුදල් පරිත්‍යාග කර ඇති බවට අනාවරණය වී තිබෙන බවත් ඔවුන්ගෙන් ඉදිරියේ දී ප්‍රකාශ සටහන් කර ගැනීමට නියමිත බවත් නීති විරෝධී වත්කම් විමර්ශන කොට්ඨාසය සඳහන් කරනවා.\nසමහර රාජ්‍ය නිලධාරීන් තමාට ලැබෙන වාහන බලපත්‍ර පවා විකුණා ඒ මුදල් ද මෙම මිකල් ඩෝම් ශාලාව ඉදි කිරීමට ලබා දී ඇති බවයි මුලික විමර්ශනවලදී අනාවරණය වී ඇත්තේ.\nකෙසේ වෙතත් මේ අයුරින් විශාල ලෙස ආධාර ලබා දුන් පුද්ගලයින් පවසා සිටින්නේ ෆාස්ටර් ජෙරොමිගේ ආශීර්වාදයෙන් ඔවුන්ගේ ජීවිතවල විශාල වෙනසක් සිදු වූ බවයි.",
       "URL": "https://www.hirunews.lk/341084/ජෙරොම්ගේ-පල්ලිය-හදන්න-අධාර-දුන්-18000ගේ-ලේඛන-cid-යට",
       "Category": "Local News",
       "Parent URL": "https://www.hirunews.lk/local-news.php?pageID=187"
}