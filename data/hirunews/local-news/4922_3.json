{
       "Source": "hirunews",
       "Timestamp": "Monday, 15 August 2016 - 13:57",
       "Headline": "අලි ඇට සැකිල්ලක් ගොඩගැනීමට යද්දී වැඩ වරදී",
       "News Content": "පින්නවල ප්‍රදේශයේ සෆාරි සදහා යොදවා සිටියදී මියගිය අලියෙකුගේ ඇට සැකිල්ලක් ගොඩගැනීමේ සිද්ධියක් සම්බන්ධයෙන් රඹුක්කන පොලිසිය විමර්ශනයක් ආරම්භ කර තිබෙනවා.\nමෙම අලියා මීට වසර 3 කට පමණ පෙර මියගොස් ඇති අතර, මළ සිරුර මාඔය ආසන්නයේ වළදමා තිබුණා.\nකෙසේ වෙතත්, එම සිරුර බැකෝ යන්ත්‍රයක් උපයෝගි කර ගනිමින් කිසියම් පිරිසක් ගොඩගන්නා බවට ලද තොරතුරකට අනුව ඊයේ රාත්‍රියේ පොලිසිය එම ස්ථානයට පැමිණියා.\nමේ වනවිට එම ස්ථානයට පොලිස් ආරක්ෂාව ද යොදවා තිබෙනවා.\nසිද්ධිය වාර්තා වීමෙන් පසු කෑගල්ල දිස්ත්‍රික් එක්සත් ජාතික පක්ෂ පාර්ලිමේන්තු මන්ත්‍රී සන්දිත් සමරසිංහ ද එම ස්ථානයට පැමිණියා.\nඑහිදී ඔහු කියා සිටියේ මෙම සිද්ධිය සම්බන්ධයෙන් වනජිවි අමාත්‍යවරයා දැනුම්වත් කර අදාළ පුද්ගලයන්ට එරෙහිව නීතිමය පියවර ගන්නා බවයි.",
       "URL": "https://www.hirunews.lk/140674/අලි-ඇට-සැකිල්ලක්-ගොඩගැනීමට-යද්දී-වැඩ-වරදී",
       "Category": "Local News",
       "Parent URL": "https://www.hirunews.lk/local-news.php?pageID=4922"
}