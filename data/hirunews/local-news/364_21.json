{
       "Source": "hirunews",
       "Timestamp": "Saturday, 06 May 2023 - 19:12",
       "Headline": "බලංගොඩ පුද්ගලයෙකු දින 4 ක සිට අතුරුදන්",
       "News Content": "මේ අතර බලන්ගොඩ සමනලවත්ත ප්‍රදේශයේ පදිංචි 45 හැවිරිදි පුද්ගලයෙක් පසුගිය 3 වැනිදා පෙරවරුවේ සිට අතුරුදන්ව සිටිනවා.\nඅතුරුදන්වූ පුද්ගලයාගේ පියා පැවසුවේ තම පුත්‍රයා නිවසේ නිදා සිටියදි ලැබුණු දුරකථන ඇමතුමකින් පසුව නිවසින් බැහැරට ගිය බවයි.\nඑලෙස නිවසින් බැහැරව ගිය ඔහු අද වනතුරුත් යළි පැමිණ නැහැ.\nමේ සම්බන්ධයෙන් ඔහුගේ හිතවතුන් විසින් බලංගොඩ පොලීසියට කළ පැමිණිල්ලකින් පසුව පොලිස් නිල සුනඛයින්ද යොදාගනිමින් අතුරුදන් වු පුද්ගලයා සෙවීමේ මෙහෙයුම් ක්‍රියාත්මක කළත් මෙතෙක් ඔහු සොයාගැනීමට හැකි වී නැහැ.\nමෙම පුද්ගලයා අතුරුදන් වු බලන්ගොඩ සමනලවත්ත ප්‍රදේශයේ මීට වසර පහකට පෙරද ශිෂ්‍යත්ව විභාගය සදහා පෙනී සිටීමට නියමිතව සිටි දරුවෙකුද අතුරුදන් වු අතර අද වනතුරුත් එම දරුවාද සොයා ගැනීමට හැකියාව ලැබී නොමැති බවයි වාර්තා වන්නේ.",
       "URL": "https://www.hirunews.lk/334425/බලංගොඩ-පුද්ගලයෙකු-දින-4-ක-සිට-අතුරුදන්",
       "Category": "Local News",
       "Parent URL": "https://www.hirunews.lk/local-news.php?pageID=364"
}