{
       "Source": "hirunews",
       "Timestamp": "Wednesday, 07 December 2022 - 15:41",
       "Headline": "බූස්ස බන්ධනාගාරයේ වළදමා තිබූ ජංගම දුරකථන 5 ක් හමුවෙයි",
       "News Content": "ගාල්ල - බූස්ස බන්ධනාගාරයේ විශේෂ අංශයට ඇතුළුවන ඒකකයෙහි වලදමා තිබූ ජංගම දුරකථන 5ක් හමුවී තිබෙනවා.\nබන්ධනාගාර දෙපාර්තමේන්තුව සඳහන් කළේ ජංගම දුරකථනවලට අමතරව, සිම්කාඩ්පත් සහ චාජර් 5 ක් සොයා ගෙන ඇති බවයි.\nසිරකරුවන් විසින් බන්ධනාගාර පරිශ්‍රය තුළ කාණුවක් අලුත්වැඩියා කිරීම සඳහා බිම සකස් කරමින් සිටිය දී ඊයේ (06) මෙම ජංගම දුරකථන හමුවී තිබෙනවා.\nමෙම ජංගම දුරකථන වැඩිදුර විමර්ශන සඳහා බන්ධනාගාර මූලස්ථානය වෙත යොමුකර ඇති බවයි එහි ප්‍රකාශකයෙකු සඳහන් කළේ.",
       "URL": "https://www.hirunews.lk/322163/බූස්ස-බන්ධනාගාරයේ-වළදමා-තිබූ-ජංගම-දුරකථන-5-ක්-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=682"
}