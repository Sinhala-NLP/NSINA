{
       "Source": "hirunews",
       "Timestamp": "Friday, 04 November 2022 - 9:09",
       "Headline": "දින තුනක සිට ආගිය අතක් නැති වූ පුද්ගලයා ළිඳකින් හමුවෙයි",
       "News Content": "යාපනයේ - නෙල්ලි අඩිකලත්ති කරණවෛ ගම්මානයේ දින 03ක් තිස්සේ අතුරුදන්ව සිටි පුද්ගලයෙකුගේ මලසිරුරක් පොලිසිය විසින් සොයාගෙන තිබෙනවා.\nඒ අද (04) පෙරවරුවේදියි.\nමෙම පුද්ගලයාගේ මළසිරුර හමුව ඇත්තේ එම ප්‍රදේශයේ ම ළිඳක් තුළ පාවෙමින් තිබියදියි.\nමෙලෙස මියගොස් ඇත්තේ 80 හැවිරිදි වියෙහි පසුවන එස්.වියාලේන්ද්‍රන් නමැති එම ප්‍රදේශයේ ම පදිංචිකරුවෙක්.\nදින තුනක සිට තම ඥාතියා ආගිය අතක් නොමැති බව පවසමින් පොලිසියට මියගිය පුද්ගලයාගේ ඥාති පාර්ශ්වය විසින් පැමිණිල්ලක් ද ගොනු කර තිබුණා.\nඉන් අනතුරුව පොලිස් විමර්ශන ඇරඹූ අතර, මේ වනවිට පශ්චාත් මරණ පරීක්ෂණය සඳහා මළ සිරුර යාපනය ශික්ෂණ රෝහල වෙත ගෙන ගොස් තිබෙනවා.",
       "URL": "https://www.hirunews.lk/319576/දින-තුනක-සිට-ආගිය-අතක්-නැති-වූ-පුද්ගලයා-ළිඳකින්-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=758"
}