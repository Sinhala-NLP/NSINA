{
       "Source": "hirunews",
       "Timestamp": "Sunday, 08 August 2021 - 12:54",
       "Headline": "කොවිඩ් 19යේ තවත් විකෘති ප්‍රභේදයක්",
       "News Content": "කොවිඩ් 19 තවත් විකෘති ප්‍රභේදයක් කොළොම්බියාවෙන් වාර්තා වූ බව සෞඛ්‍ය අංශ පවසනවා.\nමෙම නව වෛරස ප්‍රභේදයේ ආසාදිතයින් අමෙරිකාවේ ෆ්ලොරීඩාවෙන්ද හදුනාගෙන තිබෙනවා.\nකොවිඩ් 19 වෛරස ආසාදනයෙන් ගෝලීයව වාර්තාවන සමස්ත ආසාදිතයින් සංඛ්‍යාව මේ වන විට 20,290,000 ඉක්මවා ගොස් ඇති අතර සමස්ත\nකොවිඩ් මරණ සංඛ්‍යාව දැක්වුණේ 4,299,735ක් ලෙසයි.\nමේ අතර කොළොම්බියාවෙන් කොවිඩ් වෛරසයේ නව විකෘති ප්‍රභේදයක් වාර්තා වී තිබෙනවා.\nකොළොම්බියානු ප්‍රභේදය හෙවත් බී වන් 621 ලෙස හඳුන්වන මෙම නව ප්‍රභේදය බීටා සහ ඩෙල්ටා ප්‍රභේදයන්ට සමාන කම් දක්වන බවයි පරීක්ෂණවලින් අනාවරණ වී ඇත්තේ.\nශීඝ්‍ර ව්‍යාප්තියක් පෙන්නුම් කරන මෙම නව ප්‍රභේදය ආසාදනය වූ පුද්ගලයින් 8 දෙනෙක් මේ වන විට ජීවිතක්ෂ්‍යට පත්ව ඇති අතර එලෙස ජීවිතක්ෂයට පත් වූ\nරෝගීන් 8 දෙනාම එන්නත් ද්විත්වයම ලබාගත් අය බවත් හෙළි වී තිබෙනවා.\nඑම වෛරස ප්‍රභේදයේආසාදිතයින් 5 දෙනෙක් අමෙරිකාවේ ෆ්ලොරිඩා ප්‍රාන්තයෙන්ද අලුතින් හඳුනාගෙන තිබෙනවා.\nමේ අතර ඔස්ට්‍රේලියාවේ සිඩ්නි නුවර මෙල්බන් සහ නිව් සවුත්වේල්ස් ප්‍රාන්තයන් තුළ වාර්තාවන දෛනික ආසාදිතයින් ප්‍රමාණය තෙවන දිනටත් වාර්තාගත ලෙස ඉහළ ගියා.\nගෙවුණු දිනයේදී පමණක් සිඩ්නි නුවරින් නව ආසාදිතයින් 400 ඉක්මවා වාර්තා වී තිබෙනවා.\nමෙලෙස ඩෙල්ටා ආසාදිතයින් ශීඝ්‍ර ලෙස වාර්තා වන්නේ සිඩ්නි සහ මෙල්බන් නගරවලට සති 7ක කාලයක් පුරා සංචරණ සීමා බලාත්මක කර ඇති පසුබිමකයි.\nආසියානු කලාපයේ වැඩිම දෛනික ආසාදිතයින් ප්‍රමාණයක් තවමත් වාර්තාවන්නේ අසල්වැසි ඉන්දියාවෙන්.\nමේ වන විට කේරළ ප්‍රාන්තයේ ශීඝ්‍ර ව්‍යාප්තියක් පෙන්නුම් කරන ඩෙල්ටා ප්‍රභේදය පාලනය සඳහා දැවැන්ත එන්නත්කරණ වැඩසටහනක් දියත් කිරීමට ප්‍රාන්ත සෞඛ්‍ය අංශ පියවර ගෙන තිබෙනවා.\nඑරට නිෂ්පාදිත දෙවන එන්නත වන නොවැක් එන්නත හදිසි භාවිතය සඳහා එරට සෞඛ්‍ය අංශයේ අනුමැතිය හිමිව ඇත්තේ මේ අතරතුරයි.\n90%ක ඵලදායීතාවයක් පෙන්නුම් කරන මෙම එන්නත පවතින ඩෙල්ටා ප්‍රභේදයට එරෙහිව සාර්ථකව භාවිතයට ගත හැකි බවයි සෞඛ්‍ය අංශ පෙන්වා දී ඇත්තේ.\nආසියානු කලාපයේ වැඩිම දෛනික මරණ සංඛ්‍යාවක් වාර්තාවන්නේ ඉන්දුනීසියාවෙන්.\nඒ ගෙවුණු දිනයේදී නව මරණ 1588ක් අලුතින් හඳුනාගැනීමත් සමඟයි.",
       "URL": "https://www.hirunews.lk/279184/කොවිඩ්-19යේ-තවත්-විකෘති-ප්‍රභේදයක්",
       "Category": "Local News",
       "Parent URL": "https://www.hirunews.lk/local-news.php?pageID=1768"
}