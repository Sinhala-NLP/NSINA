{
       "Source": "hirunews",
       "Timestamp": "Saturday, 20 March 2021 - 16:09",
       "Headline": "ජපානයේ ප්‍රභල භු චලනයක්",
       "News Content": "ඊසානදිග ජපානයේ මියාගි ප්‍රාන්තයේ ප්‍රබල භු චලනයක් සිදුව තිබෙනවා.\nඑය රික්ටර් මාපකයේ සටහන් වී ඇත්තේ ඒකක 7.2ක් ලෙසටයි.\nමේ හේතුවෙන් මියාගි ප්‍රාන්ත වෙරළබඩ ප්‍රදේශවලට සුනාමි අනතුරු ඇගවීමක් ද නිකුත් කර ඇති බවයි විදෙස් මාධ්‍ය වාර්තා කළේ.\nකම්පනයෙන් සුලු මොහොතකට පසු මීටරයක් පමණ උසින් යුත් ප්‍රථම සුනාමි රළ පහර ද වෙරළට පැමිණ තිබෙනවා.\nකෙසේවෙතත් මෙම භූ කම්පනයෙන් සිදුවූ හානියක් පිළිබඳ මෙතෙක් කිසිදු තොරතුරක් වාර්තාවී නැහැ.\nඑහෙත් නිවාස 200කට පමණ විදුලි ඇණහිටීම් සිදුව තිබෙනවා.\nමෙම කම්පනයත් සමග ක්‍පානයේ තොහෝකු විදුලි සමාගම ඔනගාවා න්‍යෂ්ඨික බලාගාරයේ තත්වය පරීක්ෂා  කිරීම සඳහා එහි කටයුතු තාවකාලිකව අත්හිටුවා තිබෙනවා.\nඑමෙන්ම 2011 වසරේ ප්‍රබල භූ චලනයෙන් විනාශ වූ ෆුකුෂිමා බලාගාරයේ ද තත්වය මේවන විට පරීක්ෂා කෙරෙමින් පවතින බවයි විදෙස් මාධ්‍ය වාර්තා කලේ.",
       "URL": "https://www.hirunews.lk/265993/ජපානයේ-ප්‍රභල-භු-චලනයක්",
       "Category": "Local News",
       "Parent URL": "https://www.hirunews.lk/local-news.php?pageID=2075"
}