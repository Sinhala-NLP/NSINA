{
       "Source": "hirunews",
       "Timestamp": "Friday, 01 July 2022 - 18:15",
       "Headline": "විදේශ අමාත්‍යාංශයේ කොන්සියුලර් අංශය නිත්‍ය සේවා යළි ආරම්භ කරයි",
       "News Content": "විදේශ කටයුතු අමාත්‍යංශයේ කොන්සියුලර් කටයුතු අංශය ලබන සඳුදා (4) සිට සතියේ සියලුම දිනවල මහජනතාව සඳහා විවෘත කිරීමට තීරණය කර තිබෙනවා.\nකොන්සියුලර් සේවා සඳහා පවතින අධික ඉල්ලුම සැලකිල්ලට ගනිමින් සහ මේ සම්බන්ධයෙන් මහජන අවශ්‍යතා සපුරාලීම සඳහායි කොන්සියුලර් කටයුතු අංශය සඳුදා සිට සිකුරාදා දක්වා සතියේ සියලුම දිනවල මහජනතාව සඳහා විවෘත වන්නේ.\nයාපනය, මාතර, මහනුවර, ත්‍රිකුණාමලය සහ කුරුණෑගල ප්‍රාදේශීය කොන්සියුලර් කාර්යාල ද මේ අනුව විවෘතව තැබෙනු ඇති.",
       "URL": "https://www.hirunews.lk/308749/විදේශ-අමාත්‍යාංශයේ-කොන්සියුලර්-අංශය-නිත්‍ය-සේවා-යළි-ආරම්භ-කරයි",
       "Category": "Local News",
       "Parent URL": "https://www.hirunews.lk/local-news.php?pageID=1053"
}