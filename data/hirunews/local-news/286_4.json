{
       "Source": "hirunews",
       "Timestamp": "Thursday, 08 June 2023 - 9:18",
       "Headline": "කැනඩාවේ ලැව්ගිනි සමඟ ඇතිවූ දුමාරයෙන් නිව්යෝක් වැසේ",
       "News Content": "අමෙරිකාවේ නිව්යෝර්ක් නුවර වායු ගුණත්වය මේ වන විට ලොව අහිතකරම මට්ටමට පත්ව තිබෙනවා.\nඒ අසල්වැසි රාජ්‍යයක් වන කැනඩාවේ හට ගෙන ඇති ලැව් ගිණි වල දුමාරය හේතුවෙන්.\nවිදෙස් මාද්‍ය වාර්තා කරන්නේ අමෙරිකාවේ වායු ගුණත්වය මෙලෙස පහත වැටුනේ වසර 24කට පසුව බවයි.\nඑය වායු ගුණත්ව දර්ශකයේ ඒකක 370 සීමාව ඉක්මවා ගොස් තිබූ අතර එම අගය දැක්වෙන්නේ අන්තරාදායක මට්ටමක් ලෙසයි.\nදූෂිත වායු ධාරා පැතිරී තිබීම හේතුවෙන් මේ වන විට නිව් යෝර්ක් ඇතුලු ආසන්න නගරවල අහස රත් පැහැ ගෙන තිබෙනවා.\nමේ හේතුවෙන් ඇතිවිය හැකි සෞඛ්‍ය බලපෑම් අවම කර ගැනීම සදහා සෞඛ්‍ය බලදාරීන් නගර වැසියන්ට උපදෙස් ලබා දී ඇත්තේ , හැකි තාක් නිවෙස් වලට වී සිටින ලෙසටයි.\nඑමෙන්ම මුඛ ආවරණ පලදින ලෙසටත් උපදෙස් ලබා දී තිබෙනවා.\nනිව් යොර්ක් නුවර අභ්‍යන්තර ගුවන් ගමන් රැසක්ම ප්‍රමාද වී ඇත්තේ ඝන දුමාරය හේතුවෙන් ගුවන් තොටුපල ධාවන පථය නොපෙනී යාම හේතුවෙන්.\nලොව වායු ගුණත්ව දර්ශකයට අනුව අපිරිසිදුම වාත්‍රාශය හිමි රටවල් අතර පෙරමුණ ගෙන සිටියේ ඉන්දියාව වන අතර එහි වායු ගුණත්ව අගය දැක්වුනේ ඒකක 160ක් ලෙසයි.\nචීනයේ ශැන්හයි නුවර වායු ගුණත්වය ඒකක125ක් ලෙස දැක්වුණා.\nඒ අනුව එම රටවල් ද අභිබවා අමෙරිකාවේ නිව් යොර්ක් නුවර මේ වන විට ලොව අපිරිසිදුව වාත්‍රාශය හිමි රටවල් අතර පෙරමුණට පත් ව තිබෙනවා\nමෙලෙස අමෙරිකාවේ වායු ගුණත්වය පිරිහීමට හේතු වී ඇත්තේ අමෙරිකානු- කැනඩා දේශ සීමා ආසන්න කලාපයේ හට ගෙන ඇති ලැව් ගිණි හේතුවෙන්.\nගෙවුනු පැය 24 තුල පමනක් කියුබෙක් නගරයේ ලැව් ගිණි 150+ කට අධික සංඛ්‍යාවක් වාර්තා වී තිබෙනවා.\nලැව් ගිණි හේතුවෙන් මේ වන විට කැනඩාවේ හෙක්ටයාර මිලියන 3 කට අධික ප්‍රදේශයක් විනාශ වී ඇති බවයි වාර්තා වන්නේ.\nවිදෙස් මාද්‍ය වාර්තා කරන්නේ අමෙරිකාවේ වායු ගුණත්වය මෙලෙස අහිතකර මට්ටමක් දක්වා පිරිහී ඇත්තේ 1960 වසරෙන් පසු පළමු වරට බවයි.\nඉන්දියාවේ කෘශි වගා කටයුතු හේතුවෙන් ශ්‍රී ලංකාවේ වායු ගුණත්වයද මීට මාස ගණනාවකට පෙර ඒකක 150ක මට්ටමක් දක්වා වර්ධනය වූ අතර මේ වන විට අමෙරිකාවේ නිව් යෝක් හි වායු ගුණත්වය දැක්වෙන්නේ ඒකක 400ට ආසන්න අගයකයි .",
       "URL": "https://www.hirunews.lk/337340/කැනඩාවේ-ලැව්ගිනි-සමඟ-ඇතිවූ-දුමාරයෙන්-නිව්යෝක්-වැසේ",
       "Category": "Local News",
       "Parent URL": "https://www.hirunews.lk/local-news.php?pageID=286"
}