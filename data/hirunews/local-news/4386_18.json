{
       "Source": "hirunews",
       "Timestamp": "Friday, 04 August 2017 - 13:37",
       "Headline": "තරු හෝටලයක දින 7ක් මිතුරන් හා පාටි දමා පැන්න අපූරු \"සිංගප්පූරු ගුවන් යානා ඉංජිනේරුවා\" (ඡායාරූප)",
       "News Content": "මීගමුව- තලාහේන සංචාරක  හෝටලයක දින හතක් ලැගුම් ගෙන රුපියල් දෙලක්ෂ හතලිස් දහස් හැත්ත තුනක බිලක් නොගෙවා පලාගිය සැකරුවෙකු මීගමුව පොලීසිය ඊයේ (03) අත්අඩංගුවට ගෙන තිබෙනවා.\nවිවිධ පැමිණිලි අංශයේ  ස්ථානාධිපති උප පොලිස් පරික්ෂක ඩී. එම්. ඩි.සම්පත් දිසානායක ඇතුළු නිළධාරින් කන්ඩායමක් විසින් මග රැක සිට උපක්‍රමශිලීව  සැකකරුව තලාහේන ප්‍රදේශයට ගෙන්වා ගෙන අත්අඩංගුවට ගෙන තිබුණා.\nමෙලෙස අත්අඩංගුවට ගෙන ඇත්තේ වීරව පෙදෙස රාගම පාර කඩවත යන ලිපිනයෙහි පදිංචි 28 වියෙහි පසු වන්නෙකු බව පොලීසිය පවසනවා.\nසැකකකරු තලාහේන ප්‍රදේශයේ පිහිටි තරුපංති සංචාරක හෝටලයකට ඉකුත් දිනක  පැමින තමා සිංගප්පුරු රටේ ගුවන් සමාගමක ගුවන් යානා ඉංජිනේරුවරයෙකු බව දන්වමින් දින කීපයක් රැදි සිටීමට අවශ්‍ය බව එම හෝටල් කළමණාකාරිත්වයට පවසා ඇති බවයි වාර්තා වන්නේ.\nසැකකරු රැගෙන එන ලද  ගමන් මළු දෙකක්ද සමගින් දින හතක් එහි ලැගුම් ගෙන සිටි කාලය තුළ ඔහුගේ මිතුරන් බව පැවසෙන පුද්ගලයින් කීපදෙනෙකු අවස්ථා කීපයකදි හෝටලයට පැමින විස්කි, බ්‍රැන්ඩි  සමග සාද  පවත්වා තිබු බවත් පසුගිය 22  දින රැගෙන එන ලද බෑග් දෙකෙන් එකක් රැගෙන අවශ්‍යතාවයකට පිටතට ගොස් නැවත එන බව හෝටල් කළමණාකාරිත්වයට දන්වා පිටත්ව ගොස් තිබෙනවා.\nනියමිත පරිදි නැවත හෝටලයට නොපැමිනි නිසා ඔහුගේ ජංගම දුරකථනයට ඇමතුමක් ගත් විටදි නැවත පැමිනෙන බවට  පවසා සිටියත් පැමින තැති බවත් මෙම පුද්ගලයා දින හතක කාලය සදහා ලබා ගත් ආහාර පාන හා නේවාසික ගාස්තු, ලබාගත් දුරකථන ගාස්තු සදහා වු රුපියල් දෙලක්ෂ හතලිස් දහස් හැත්ත තුනක් ගෙවීමට ඇති බවත් එය පැහැර හැර පලාගොස් ඇති බවට කරන ලද පැමිනිල්ලේ  සදහන්.\nගුවන් යානා ඉංජිනේරුවරයෙකු බව හගවමින් ලැගුම් ගෙන  සිටි සැකකරුගේ විදෙස් ගමන් බලපත්‍රයේ පිටපත් පරික්ෂා කිරිමේදි එහි රටවල් කීපයක ඇතුල්වීමේ වීසා මුද්‍රා  තබා තිබු අයුරු දැකගන්නට හැකිවු  බව පොලීසිය කියා සිටියා.\nසැකකරු දිවයිනේ විවිධ ප්‍රදේශ වල පුද්ගලයින් මෙවැනි අයුරින් රවටා රුපියල් කෝටියකට වඩා මුදල් වංචාකර ඇති බවත් ඔහු විවාහ වීමට සිටියැයි පැවසෙන තලාහේන ප්‍රදේශයේ රූමන් තරුණියකගේ දෙමාපියන් රවටා ඔවුන් සතුව තිබු මෝටර් රථයක් රැගෙන ගොස් අලවිකර ඒ වෙනුවට කුලී පදනම මත (රෙන්ට් කාර්) ලබාගත් නවීන මෝටර් රථයක් ලබා දුන් සිද්ධියක් පිළිබද ද තොරතුරු අණාවරනය වී ඇති බවත් පොලිසිය සඳහන් කළා.\nපරික්ෂන නිමවු පසු සැකකරු මීගමුව අධිකරණයට ඉදිරිපත් නියමිත බවයි පොලීසිය පවසන්නේ.\nසැකකරුගේ විදේස් ගමන් බලපත්‍රෙය් වීසා  සටහන්ව තිබු අයුරු.\nඡායාරූප - කටුනායක ප්‍රසාද් මුතුකුඩ",
       "URL": "https://www.hirunews.lk/167611/තරු-හෝටලයක-දින-7ක්-මිතුරන්-හා-පාටි-දමා-පැන්න-අපූරු-සිංගප්පූරු-ගුවන්-යානා-ඉංජිනේරුවා-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4386"
}