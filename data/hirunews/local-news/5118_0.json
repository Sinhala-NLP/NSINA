{
       "Source": "hirunews",
       "Timestamp": "Thursday, 24 March 2016 - 8:00",
       "Headline": "බිරිඳට කතුරකින් ඇන්න සැමියා අත්අඩංගුවට",
       "News Content": "බලපිටිය අධිකරණය ඉදිරිපිටදී සිය බිරිඳට කතුරකින් ඇණ බරපතල තුවාල සිදුකළ ඇයගේ සැමියා අත්අඩංගුවට ගෙන තිබෙනවා.\nඅම්බලන්ගොඩ පොලීසිය සඳහන් කළේ ඊයේ දහවල් නඩුවක් සඳහා පෙනී සිට පිටතට පැමිණි මෙම කාන්තාවගේ මුහුණට මෙම පුද්ගලයා විසින් කතුරෙන් ඇණ ඇති බවයි. එම ප්‍රහාරයෙන් කාන්තාවගේ ඇස ආසන්නයට තුවාල සිදුව තිබෙනවා.\nසිද්ධියෙන් තුවාල ලැබූ කාන්තාව බලපිටිය මූලික රෝහලේ ප්‍රතිකාර ලබන අතර, මොවුන් කොස්ගොඩ - නාපේ ප්‍රදේශයේ පදිංචිකරුවන්. දැනට සති දෙකක පමණ කාලයක සිට සැකකරු සිය බිරිඳට පහරදීම සම්බන්ධයෙන් කොස්ගොඩ පොලීසියට පැමිණිලි රැසක් ලැබී ඇති අතර, මේ නිසා ගෘහස්ථ ප්‍රචන්ඩත්වය මත පොලීසිය මොහුට විරුද්ධව බලපිටිය අධිකරණයේ නඩුවක් පවරා තිබෙනවා.\nඊයේ සැකකරු සිය බිරිඳ සහ දරුවන් දෙදෙනා සමඟ මෙම නඩුවට පෙනී සිටීම සඳහා උසාවියට පැමිණ ඇති බව මූලික පරීක්ෂණවලදී අනාවරණ වුණා.\nපසුව නඩු කටයුතු අවසන් වී අධිකරණය ඉදිරිපිටට පැමිණි බිරිඳට ත්‍රිරෝද රථයකින් නිවසට යෑමට මොහු කථාකර තිබෙනවා.\nපසුව ඇතිවූ වචන හුවමාරුවක් දුරදිග යාමෙන් සැකකරු අසල වෙළඳසැලක තිබූ කතුරක් රැගෙන බිරිඳට පහරදී ඇති බව සඳහන්.",
       "URL": "https://www.hirunews.lk/129234/බිරිඳට-කතුරකින්-ඇන්න-සැමියා-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=5118"
}