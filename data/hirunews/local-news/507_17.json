{
       "Source": "hirunews",
       "Timestamp": "Tuesday, 28 February 2023 - 12:29",
       "Headline": "බලශක්ති අවශ්‍යතාවය සපුරා ගැනීමට න්‍යෂ්ටික බලය යොදා ගැනීම කෙරෙහි අවධානය (වීඩියෝ)",
       "News Content": "අනාගත බලශක්ති අවශ්‍යතාවය සපුරාලීම සඳහා න්‍යෂ්ටික බලශක්තිය විකල්පයක් ලෙස සලකා බැලීමට මීට පෙර අමාත්‍ය මණ්ඩල අනුමැතිය ලැබී තිබුණා.\nඊට අනුව, න්‍යෂ්ටික බලශක්තිය භාවිත කරමින් විදුලිය ජනනය කිරීමට කරුණු අධ්‍යයනය කිරීම සඳහා මෙහෙයුම් කමිටුවක් හා ක්‍රියාකාරී කණ්ඩායම් 9ක් පත් කළ බව අමාත්‍ය බන්දුල ගුණවර්ධන පවසනවා.\nඔහු පවසන්නේ, ජාත්‍යන්තර පරමාණු බලශක්ති නියෝජිතායතනය මගින් ලබාදී ඇති නිර්දේශ අනුව න්‍යෂ්ටික බලයෙන් විදුලිය නිපදවීමේ ව්‍යාපෘතිය ඉදිරියට කර ගෙන යෑමට ශ්‍රී ලංකාවට හැකියාව පවතින බවයි.\nඒ අනුව ඉදිරි පියවර ගැනීම සඳහා න්‍යෂ්ටික හානි සඳහා සිවිල් වගකීම් පිළිබඳ වියානා සම්මුතියේ සහ න්‍යෂ්ටික හානි සඳහා පරිපූරක වන්දි සම්මුතියේ පාර්ශවකරුවෙකු වීම වඩා යෝග්‍ය බවට හඳුනාගෙන තිබෙනවා.\nඑම සම්මුතීන්ගේ පාර්ශවකරුවෙකු වීම සඳහා විදේශ කටයුතු අමාත්‍යවරයා හා විදුලිබල හා බලශක්ති අමාත්‍යවරයා විසින් ඉදිරිපත් කළ ඒකාබද්ධ යෝජනාවට අමාත්‍ය මණ්ඩල අනුමැතිය හිමි වුණා.",
       "URL": "https://www.hirunews.lk/328575/බලශක්ති-අවශ්‍යතාවය-සපුරා-ගැනීමට-න්‍යෂ්ටික-බලය-යොදා-ගැනීම-කෙරෙහි-අවධානය-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=507"
}