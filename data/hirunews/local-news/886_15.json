{
       "Source": "hirunews",
       "Timestamp": "Wednesday, 07 September 2022 - 7:02",
       "Headline": "ජූලි 09 සිද්ධියට තවත් තිදෙනෙකු අත් අඩංගුවට",
       "News Content": "ජූලි 09 වැනි දා අරලියගහ මන්දිරියට අයුතු ලෙස ඇතුළු වී දේපළ හානි කිරීම සම්බන්ධයෙන් තවත් සැකකරුවන් තිදෙනෙකු අත්අඩංගුවට ගෙන තිබෙනවා.\nඒ, කොළඹ දකුණ කොට්ඨාස අපරාධ විමර්ශන කාර්යාංශයේ නිලධාරීන් විසින්.\nඑලෙස අත්අඩංගුවට ගත් සැකකරුවන් තිදෙනා අවුරුදු 38, 35 සහ 44ක් වන පාදුක්ක හා වටරැක ප්‍රදේශවල පදිංචිකරුවන් බව යි පොලිසිය පවසන්නේ.\nවැඩිදුර විමර්ශන කටයුතු කොළඹ දකුණ කොට්ඨාස අපරාධ විමර්ශන කාර්යාංශය විසින් සිදු කරනු ඇති.",
       "URL": "https://www.hirunews.lk/314742/ජූලි-09-සිද්ධියට-තවත්-තිදෙනෙකු-අත්-අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=886"
}