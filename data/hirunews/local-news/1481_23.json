{
       "Source": "hirunews",
       "Timestamp": "Monday, 20 December 2021 - 12:51",
       "Headline": "බොරතෙල් සංචිත දැඩි අර්බුදයක(වීඩියෝ)",
       "News Content": "ඉන්ධන මිල ඉහළ නැංවීමට ඉදිරිපත් වී ඇති යෝජනාව පිළිබඳ මෙතෙක් අවසන් තීරණයක් ගෙන නොමැති බව වාර්තාවනවා.\nඉන්ධන නිෂ්පාදනයේදී සිදුවන පාඩුව හමුවේ ඛනිජ තෙල් නීතිගත සංස්ථාව පසුගියදා බලශක්ති අමාත්‍යවරයාගෙන් ඉල්ලා තිබුණේ, ඉන්ධන මිල ඉහළ නැංවිය යුතු බවටයි.\nපසුව අමාත්‍යවරයා, ඒ සම්බන්ධයෙන් අමාත්‍ය මණ්ඩලයේ අවධානය යොමුකර තිබෙනවා.\nඉන්ධන මිල ඉහළ නැංවීමේදී ඒ සඳහා මුදල් අමාත්‍යවරයාගේ අනුමැතිය ලබාගැනීම අවශ්‍ය වන අතර, ඒ අනුව මේ සම්බන්ධයෙන් අවසන් තීරණයකට එළඹ නොමැති බවයි වාර්තාවන්නේ.\nකෙසේ වෙතත් පෙට්‍රල් ලීටරයකින් ඛනිජ තෙල් නීතිගත සංස්ථාව රුපියල් 22ක පමණ පාඩුවක් සහ ඩීසල් ලීටරයකින්  රුපියල් 31 කට ආසන්න පාඩුවක් ලබන බව  සංස්ථා ආරංචි මාර්ග අනාවරණ කළා.\nමේ අතර, මෙරට පවතින බොර තෙල් සංචිතය ප්‍රමාණවත් වන්නේ ලබන ජනවාරි මස 3 වනදා දක්වා පමණක් බව ලංකා ඛනිජ තෙල් නීතිගත සංස්ථාවේ ආරංචි මාර්ග ප්‍රකාශ කළා.\nමීළඟ බොරතෙල් නෞකාව පැමිණීමට සැළසුම් කර ඇත්තේ ජනවාරි 23 වනදා බැවින් ඊට පෙර බොරතෙල් නෞකාවක් මෙරටට ළඟා නොවුනහොත් යළිත් සපුගස්කන්ද තෙල් පිරිපහදුව දින 20 කට හෝ තාවකාලිකව වසා දැමීමට සිදුවනු ඇති.",
       "URL": "https://www.hirunews.lk/291597/බොරතෙල්-සංචිත-දැඩි-අර්බුදයක-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1481"
}