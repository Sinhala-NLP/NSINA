{
       "Source": "hirunews",
       "Timestamp": "Wednesday, 12 July 2017 - 18:47",
       "Headline": "සම්බන්ධන් දැඩි බලපෑමකට සැරසේ",
       "News Content": "අතුරුදන්වූවන් සම්බන්ධයෙන් විධිමත් ක්‍රියාමාර්ගයක් ගන්නා ලෙසට ආණ්ඩුවට දැඩි බලපෑම් එල්ල කිරිමට සූදානම් බව විපක්ෂ නායක ආර්. සම්බන්ධන් ප්‍රකාශ කළා.\nඔහු මේ බව කියා සිටියේ කිලිනොච්චියේ අද පැවති මාධ්‍ය හමුවක් අමතමින්.\n‘‘මේ ප්‍රශ්නය පිළිබඳව ජනාධිපතිවරයා සහ අගමැතිවරයා හමුවී කඩිනමින් සාකච්ඡා කරන්න මම බලාපොරොත්තු වෙනවා.\nඒ පිළිබඳ තොරතුරු දැනගෙන මේ සංකීර්ණ ප්‍රශ්නය විසඳගන්නයි මම බලාපොරොත්තුවන්නේ.\nඅතුරුදන්වූවන්ගේ පවුල්වල ඥාතීන්ට මේකට කඩිනම් විසඳුමක් අවශ්‍යයි.\nඇතැම් පරීක්ෂණවලදී එළිවෙලා තියෙනවා රහස් කඳවුරු පැවතුනා කියලා. අපි ආණ්ඩුවට දැඩි බලපෑමක් එල්ල කරන්නයි බලාපොරොත්තුවන්නේ.’’",
       "URL": "https://www.hirunews.lk/165732/සම්බන්ධන්-දැඩි-බලපෑමකට-සැරසේ",
       "Category": "Local News",
       "Parent URL": "https://www.hirunews.lk/local-news.php?pageID=4425"
}