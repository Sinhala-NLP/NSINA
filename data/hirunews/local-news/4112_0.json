{
       "Source": "hirunews",
       "Timestamp": "Tuesday, 23 January 2018 - 17:04",
       "Headline": "හිටපු ඇමති ජොන්ස්ටන්ගෙන් මිලියන 500 ක් ඉල්ලයි",
       "News Content": "ජනතා විමුක්ති පෙරමුණේ නායක පාර්ලිමේන්තු මන්ත්‍රී අනුර කුමාර දිසානායක, හිටපු අමාත්‍ය ජොන්ස්ටන් ප්‍රනාන්දුගෙන් රුපියල් මිලියන 500 ක වන්දියක් ඉල්ලා අද කොළඹ දිසා අධිකරණය හමුවේ පැමිණිල්ලක් ගොනුකරනු ලැබුවා.\nඒ, පසුගිය වසරේ ඔක්තෝම්බර් මස 15 වනදා තංගල්ල නගරයේ පැවති සම්මන්ත්‍රණයකදී හිටපු අමාත්‍ය ජොන්ස්ටන් ප්‍රනාන්දු සිදුකළ ප්‍රකාශයක් හේතුවෙන් තමන්ට අපහාස වූ බව පවසමින්.\nමේ අතර තමන් අත්අඩංගුවට ගැනීම වළක්වමින් පොලිස් මුල්‍ය අපරාධ කොට්ඨාශයට නියෝගයක් නිකුත් කරන ලෙස ඉල්ලමින් හිටපු ආරක්ෂක ලේකම් ගෝඨාභය රාජපක්ෂ ශ්‍රේෂ්ඨාධිකරණයට ගොනුකර තිබූ මූලික අයිතිවාසිකම් පෙත්සම සළකා බැලීම මැයි 31 වනදා දක්වා කල් තබනු ලැබුවා.\nඒ, එම පෙත්සම අද දිනයේ අගවිනිසුරු ප්‍රියසාද් ඩෙප්, සිසිර ද ආබෲ යන විනිසුරුවරුන් හමුවේ සළකා බැලූනු අවස්ථාවේදියි.",
       "URL": "https://www.hirunews.lk/181827/හිටපු-ඇමති-ජොන්ස්ටන්ගෙන්-මිලියන-500-ක්-ඉල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=4112"
}