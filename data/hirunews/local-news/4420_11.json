{
       "Source": "hirunews",
       "Timestamp": "Saturday, 15 July 2017 - 15:47",
       "Headline": "මාවිල් ආරු අමුණේ බෝට්ටුවක් පෙරලී පාසල් සිසුන් දෙදෙනෙකු මරුට",
       "News Content": "සේරුනුවර මාවිල්ආරු අමුණේ බෝට්ටුවක් පෙරලීමෙන් පාසල් ළමුන් දෙදෙනෙකු ජීවිතක්ෂයට පත්ව තිබෙනවා.\nඅද උදෑසන 10.15 ට පමණ අනතුර සිදුව ඇති බවයි පොලිසිය කියාසිටියේ.\nමාවිල් ආරු අමුණ නැරඹීමට කුරුණෑගල ප්‍රදේශයේ පාසලක ගුරුවරුන් සහ ළමුන් 80 ක පමණ පිරිසක් පැමිණ තිබෙනවා.\nඑහි සිටි ළමුන් 6 දෙනෙකු ගුරුවරුන්ට නොදන්වා අමුණ අසල තිබු බෝට්ටුවක් පදවාගෙන ගොස් ඇතැයි සඳහන්.\nඑහිදීයි බෝට්ටුව පෙරලී ගොස් ඇත්තේ.\nඔවුන් 6 දෙනා අනෙක් ළමුන් විසින් බේරාගෙන ඇති අතර දෙදෙනෙකුට පියවි සිහිය නොතිබීම හේතුවෙන් සේරුනුවර රෝහලට ඇතුලත් කර තිබෙනවා.\nඑහිදී එම ළමුන් දෙදෙනා මියගොස් ඇති බවටයි රෝහල් වෛද්‍යවරයා විසින් දන්වා ඇත්තේ.\nමෙලෙස මරණයට පත්වී ඇත්තේ අවුරුදු 11 ක් සහ 18 ක් වයස කැකුණගොල්ල සහ කුරුවීකොටුව ප්‍රදේශවල පදිංචි සිසුන් දෙදෙනෙක්.\nමෘත ශරීර සේරුනුවර රෝහලේ තැන්පත් කර තිබෙනවා.\nපශ්චාත් මරණ පරීක්ෂණ අද පැවැත්වීමට නියමිතයි. සේරුනුවර පොලිසිය සිද්ධිය පිළිබඳ විමර්ශණ ආරම්භ කර තිබෙනවා.",
       "URL": "https://www.hirunews.lk/165954/මාවිල්-ආරු-අමුණේ-බෝට්ටුවක්-පෙරලී-පාසල්-සිසුන්-දෙදෙනෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=4420"
}