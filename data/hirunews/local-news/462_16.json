{
       "Source": "hirunews",
       "Timestamp": "Tuesday, 21 March 2023 - 14:02",
       "Headline": "හිටපු මහබැංකු අධිපති සහ හිටපු ජනාධිපති ලේකම්ට කරුණු පහදා දීමට අධිකරණයෙන් නියෝග",
       "News Content": "2014 වසරේ දී රජයට අයත් ඇමෙරිකානු ඩොලර් මිලියන 6.5ක මුදලක් සාපරාධි සාවද්‍ය පරිහරණය කර ඇති බවට පවසමින් හිටපු මහබැංකු අධිපති අජිත් නිවාඩ් කබ්රාල්ට සහ හිටපු ජනාධිපති ලේකම් ලලිත් වීරතුංගට පවරා ඇති නඩුවෙහි චෝදනා පහදා දීම ලබන මැයි මස 23 වැනිදා සිදුකිරීමට අධිකරණය අද (21) නියෝග කළා.\nඒ, ඊට අදාළ නඩුව කොටුව මහේස්ත්‍රාත් තිළිණ ගමගේ හමුවේ කැඳවූ අවස්ථාවේ දීයි.\nඑම නඩුව නුගේගොඩ නාලන්දාරාමාධිපති පූජ්‍ය තිනියාවල පාලිත හිමියන් විසින් ගොනුකර තිබුණා.\nනඩුව කැඳවූ අවස්ථාවේ දී හිටපු ජනාධිපති ලේකම්වරයා වෙනුවෙන් පෙනී සිටි ජ්‍යේෂ්ඨ නීතිඥ කාංචන රත්වත්තේ විසින් ලිඛිත දේශන අධිකරණය හමුවේ ගොනුකරනු ලැබුවා.\nඅද (21) නඩුව කැඳවූ අවස්ථාවේ හිටපු මහබැංකු අධිපති අජිත් නිවාඩ් කබ්රාල් සහ හිටපු ජනාධිපති ලේකම් ලලිත් වීරතුංග ද විවෘත අධිකරණය හමුවේ පෙනී සිටි බවයි හිරු වාර්තාකරු සඳහන් කළේ.",
       "URL": "https://www.hirunews.lk/330552/හිටපු-මහබැංකු-අධිපති-සහ-හිටපු-ජනාධිපති-ලේකම්ට-කරුණු-පහදා-දීමට-අධිකරණයෙන්-නියෝග",
       "Category": "Local News",
       "Parent URL": "https://www.hirunews.lk/local-news.php?pageID=462"
}