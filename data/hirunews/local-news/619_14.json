{
       "Source": "hirunews",
       "Timestamp": "Friday, 06 January 2023 - 11:03",
       "Headline": "තවත් උසස් පොලිස් නිලධාරින් 10 දෙනෙකුට ස්ථාන මාරු",
       "News Content": "වහාම ක්‍රියාත්මක වන පරිදි තවත් උසස් පොලිස් නිලධාරින් 10 දෙනෙකුට ස්ථාන මාරු වීම් ලබා දී තිබෙනවා.\nනීති දිසාව සහ මධ්‍යම දිසාව භාර නියෝජ්‍ය පොලිස්පතිවරයා ලෙස කටයුතු කළ කේ.වී.ඩී.ඒ කරවිට මාරුකර ඇත්තේ අපරාධ දිසාව භාරවයි.\nරත්නපුර දිසාව භාර නියෝජ්‍ය පොලිස්පතිවරයා ලෙස කටයුතු කළ ජේ.පී.ජී ජයසිංහ මත්ද්‍රව්‍ය දිසාව භාර නියෝජ්‍ය පොලිස්පතිවරයා ලෙස පත්කර ඇති අතර මත්ද්‍රව්‍ය දිසාව භාරව පත්කර සිටි නියෝජ්‍ය පොලිස්පති පී. ලියනගේ රත්නපුර දිසාව භාර නියෝජ්‍ය පොලිස්පතිවරයා ලෙස මාරුකර යවා තිබෙනවා.\nමීට අමතරව තවත් ජ්‍යෙෂ්ඨ පොලිස් අධිකාරිවරුන් 05 දෙනෙක්, පොලිස් අධිකාරිවරයෙක් සහ සහකාර පොලිස් අධිකාරිවරුන් දෙදෙනෙක් ස්ථාන මාරු කර ඇති බව යි පොලිස් මාධ්‍ය ප්‍රකාශක කාර්යාලය සඳහන් කළේ.",
       "URL": "https://www.hirunews.lk/324415/තවත්-උසස්-පොලිස්-නිලධාරින්-10-දෙනෙකුට-ස්ථාන-මාරු",
       "Category": "Local News",
       "Parent URL": "https://www.hirunews.lk/local-news.php?pageID=619"
}