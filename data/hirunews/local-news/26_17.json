{
       "Source": "hirunews",
       "Timestamp": "Saturday, 16 September 2023 - 10:51",
       "Headline": "තලාතුඔය රක්ෂිතයකින් පුපුරණ ද්‍රව්‍ය සොයා ගනියි",
       "News Content": "මහනුවර හඟුරන්කෙත ප්‍රධාන මාර්ගයේ 16 කණුව අසල වික්ටෝරියා රක්ෂිතයේ තිබී පුපුරණ ද්‍රව්‍ය තොගයක් සොයා ගැනීමට තලාතුඔය පොලීසිය සමත් වී තිබෙනවා.\n40mm බෝම්බ විදිනයක් ආධාරයෙන් පිපිරිමි වීමට යොදා ගන්නා බෝම්බයක් ,LMG වර්ගයේ උන්ඩ නමයක්,  50 MM වර්ගයේ ගුවන් යානා නාශක උණ්ඩයක්,ජීව අත්බෝම්බ 3ක් මෙලෙස පොලිසිය විසින් සොයා ගත් බව අනාවරණය කරනවා.\nකලකට පෙර කිසියම් පුද්ගලයෙකු විසින් මෙම ස්ථානයට මෙම පුපුරන ද්‍රව්‍ය රැගෙන විත් දමා ඇති බවට කරුණු හෙළි වී ඇති අතර අඹකොටේ විශේෂ කාර්ය බලකා කඳවුරේ නිලධාරීන් කැඳවා මෙම පුපුරන ද්‍රව්‍ය නිෂ්ක්‍රිය  කිරීමට පොලිසිය පියවර ගත් බව වැඩිදුරටත් තලාතුඔය පොලීසිය පවසා සිටිනවා.",
       "URL": "https://www.hirunews.lk/348447/තලාතුඔය-රක්ෂිතයකින්-පුපුරණ-ද්‍රව්‍ය-සොයා-ගනියි",
       "Category": "Local News",
       "Parent URL": "https://www.hirunews.lk/local-news.php?pageID=26"
}