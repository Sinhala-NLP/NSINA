{
       "Source": "hirunews",
       "Timestamp": "Sunday, 10 January 2021 - 11:03",
       "Headline": "පදවිය ජලාශයේ වාන්දොරටු දෙකක් විවෘතයි - මාඔය දෙපස ජනතාවට අවධානයෙන් සිටින්නැයි උපදෙස්",
       "News Content": "පදවිය ජලාශයේ වාන්දොරටු දෙකක් අඩි දෙක බැගින් විවෘත කිරීම හේතුවෙන් මාඔයේ ජල මට්ටම ඉහළ යා හැකි බව වාරිමාර්ග දෙපාර්තමේන්තුවේ ජල විද්‍යා අංශයේ අධ්‍යක්ෂ එස්.ටී.සී. සුගීෂ්වර පවසනවා.\nඔහු සඳහන් කළේ මේ හේතුවෙන් මාඔය අවට ජනතාව විමසිල්ලෙන් පසුවිය යුතු බවයි.\nමීට අමතරව, රාජාංගනය, දැදුරු ඔය, යාන් ඔය ඇතුළු ජලාශ රැසකම වාන්දොරටු මේ වනවිට විවෘත කර තිබෙනවා.\nඑමෙන්ම, වසර 3 කට පසු පරාක්‍රම සමුද්‍රයේ වාන්දොරටු දහයම විවෘත කර ඇති බවයි වාරිමාර්ග අධ්‍යක්ෂවරයා වැඩිදුරටත් සඳහන් කළේ.",
       "URL": "https://www.hirunews.lk/259294/පදවිය-ජලාශයේ-වාන්දොරටු-දෙකක්-විවෘතයි-මාඔය-දෙපස-ජනතාවට-අවධානයෙන්-සිටින්නැයි-උපදෙස්",
       "Category": "Local News",
       "Parent URL": "https://www.hirunews.lk/local-news.php?pageID=2221"
}