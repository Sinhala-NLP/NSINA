{
       "Source": "hirunews",
       "Timestamp": "Tuesday, 09 May 2023 - 15:00",
       "Headline": "බසයෙන් එළියට විසිවුණු ගෑස් සිලින්ඩරය",
       "News Content": "මගි ප්‍රවාහන බස් රථයක ඊයේ (08) රැගෙන ගිය ගෘහස්ථ ගෑස් සිලින්ඩරයක් බස් රථයෙන් මාර්ගයට විසි වී තිබෙනවා.\nහැටන් සිට රත්නපුර දක්වා ධාවනය වු පෞද්ගලික බස් රථයක ඉදිරිපස දොරෙන් ප්‍රධාන මාර්ගයට ගෑස් සහිත, ගෘහස්ථ ගෑස් සිලින්ඩරයක් සහ කාන්තාවක් සතු අත් බෑගයක් බස් රථයෙන් ප්‍රධාන මාර්ගයට විසිවෙන අයුරු ප්‍රධාන මාර්ගය අභියස පිහිටි වෙලදසැලක සවි කර තිබු ආරක්ෂිත කැමරාවේ සටහන් වි තිබුණා.\nපස්වරු 1.30 පමණ හැටන් සිට රුවන්පුර දක්වා ධාවනය වු පෞද්ගලික බස් රථයේ විශාල මගින් පිරිසක් ගමන් කර සිටි බවත්, රියදුරා බස් රථය අධික වේගයෙන් ධාවනය කල බස් රථය එකවරම වංගුව ගැනිමේදි ගෘහස්ථ ගෑස් සිලින්ඩරය සහ කාන්තාවකගේ අත් බෑගය ප්‍රධාන මාර්ගයට වැටි ගෑස් සිලින්ඩරය ඒ අසල පිහිටි වාහන පිරිසිදු කිරිමේ මධ්‍යස්ථානයකට පෙරලි ගිය බවයි වාර්තා වන්නේ.\nමගි ප්‍රවාහන බස් රථ වල ගෘහස්ථ ගෑස් සිලින්ඩර් ප්‍රවාහනය කිරිම මොටර් රථ අඥා පනතින්ම තහනම් කර ඇති බවත්, ඒ පිලිබදව විමර්ශන සිදු කරන බවයි හැටන් මුලස්ථාන ප්‍රධාන පොලිස් පරික්ෂක රංජිත් ජයසේන පවසා සිටියේ.",
       "URL": "https://www.hirunews.lk/334696/බසයෙන්-එළියට-විසිවුණු-ගෑස්-සිලින්ඩරය",
       "Category": "Local News",
       "Parent URL": "https://www.hirunews.lk/local-news.php?pageID=357"
}