{
       "Source": "hirunews",
       "Timestamp": "Sunday, 18 February 2018 - 14:03",
       "Headline": "වියළි කාලගුණය මාර්තු මස අග දක්වා",
       "News Content": "මාර්තු මාසයේ අවසාන භාගය දක්වා වියළි කාලගුණයක් ඇතිවිය හැකි බව කාලගුණ විද්‍යා දෙපාර්තමේන්තුව පවසනවා.\nඑහි අධ්‍යක්‍ෂ අතුල කරුණානායක හිරු ප්‍රවෘත්ති අංශය කළ විමසීමකදී මේ බව සඳහන් කළා.\nමේ අතර වියළි කාලගුණය හේතුවෙන් ජලාශවල ජල මට්ටම පහළ බැසීමක් සිදුවුවද විදුලිය සැපයීමේ බාධාවක් නොමැති බවයි විදුලිබල හා පුනර්ජනනීය බලශක්ති අමාත්‍යාංශය සඳහන් කළේ.\nඑහි මාධ්‍ය ප්‍රකාශක සුලක්ෂණ ජයවර්ධන ප්‍රකාශ කළේ ඒ සඳහා විශේෂ වැඩපිලිවෙලක් සකස් කර ඇති බවයි.\nකෙසේ වෙතත් ලංකා විදුලිබල මණ්ඩල ඉංජිනේරු සංගමය ප්‍රකාශ කළේ ඉදිරි මාස කිහිපය තුළ විදුලි කප්පාදුවක අවදානමක් පවතින බවයි.\nඑහි සභාපති සෞම්‍ය කුමාරවඩු හිරු ප්‍රවෘත්ති අංශයට අදහස් දක්වමින් කියා සිටියේ මහජන උපයෝගීතා කොමිසමේ ඇතැම් තීරණ හේතුවෙන් මෙම අවදානම උද්ගතව ඇති බවයි.",
       "URL": "https://www.hirunews.lk/183922/වියළි-කාලගුණය-මාර්තු-මස-අග-දක්වා",
       "Category": "Local News",
       "Parent URL": "https://www.hirunews.lk/local-news.php?pageID=4074"
}