{
       "Source": "hirunews",
       "Timestamp": "Sunday, 25 November 2018 - 6:56",
       "Headline": "මාතර සිසුවා ඝාතනයට හේතුව හෙළිවේ - සැකකරුවන් සොයා තවදුරටත් පරීක්ෂණ",
       "News Content": "මාතර - ඇළවේල්ල පාර, උපකාරක පන්තියක් අසළදී තියුණු ආයුධයකින් පහරදී 19 හැවිරිදි සිසුවා ඝාතනය කිරීම මීට පෙර ඇතිවු ගැටුමක ප්‍රතිඵලයක් බවට පොලිසිය අනාවරණය කරගෙන තිබෙනවා.\nඝාතනයට ලක්වූ සිසුවාගේ බාල සොහොයුරෙකු සම්බන්ධයෙන් ඇතිවු ගැටුමක් මෙම ඝාතනයට හේතු වී ඇති බවයි මාතර පොලිසියේ උසස් නිලධාරියෙකු හිරු ප්‍රවෘත්ති අංශයට කියා සිටියේ.\nඝාතනය සිදුකළ සැකකාර සිසුවා ඇතුළු තුන් දෙනා මේ වනවිට පොලිසිය මඟ හැර සැඟ වී සිටින බව පොලිසිය පවසනවා.\nඔවුන් අත්අඩංගුවට ගැනීම සඳහා පොලිස් කණ්ඩායම් තුනක් යොදවා විමර්ශන කටයුතු මේ වනවිටත් ක්‍රියාත්මකයි.\nඊයේ පස්වරුවේ මියගිය සිසුවා ඇතුළු ඔහුගේ මිතුරන් පිරිසක් උපකාරක පන්තියකට සහභාගි වීමට පැමිණි අවස්ථාවේ මෙම ඝාතනය සිදුවුණා.\nමෙලෙස ඝාතනයට ලක්ව ඇත්තේ තිහගොඩ - නායිම්බල -  මාහේන ප්‍රදේශයේ පදිංචි සිසුවෙක්.",
       "URL": "https://www.hirunews.lk/204860/මාතර-සිසුවා-ඝාතනයට-හේතුව-හෙළිවේ-සැකකරුවන්-සොයා-තවදුරටත්-පරීක්ෂණ",
       "Category": "Local News",
       "Parent URL": "https://www.hirunews.lk/local-news.php?pageID=3635"
}