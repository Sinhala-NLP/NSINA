{
       "Source": "hirunews",
       "Timestamp": "Sunday, 05 January 2020 - 12:45",
       "Headline": "භාණ්ඩ ඇසුරුම්වලට නව කොන්දේසි",
       "News Content": "සියලු භාණ්ඩ ඇසුරුම්වල, බහලුම්වල හෝ එතුම්වල සිංහල, දෙමළ සහ ඉංග්‍රීසි භාෂාවලින් පැහැදිළිව මුද්‍රණය කළ යුතු අංග කිහිපයක් පාරිභෝගික කටයුතු පිළිබඳ අධිකාරිය ගැසට් මගින් ප්‍රකාශයට පත් කර තිබෙනවා.\nඒ අනුව උපරිම සිල්ලර මිල නිෂ්පාදන කාණ්ඩ අංකය, කල් ඉකුත්වන දිනය, නිෂ්පාදිත දිනය, ශුද්ධ බර හෝ පරිමාව, ආනයනික රට, නිෂ්පාදිත රට, නැවත ඇසුරුම් කළ දිනය සඳහන් කළ යුතු වනවා.\nතොග වශයෙන් ආනයනය කර නැවත ඇසුරුම් කරන ලද භාණ්ඩ හෝ තොග ලෙස අසුරා ඇති නිෂ්පාදිත භාණ්ඩවලින් නැවත ඇසුරුම් කරන ලද භාණ්ඩ, නැවත ඇසුරුම් කළ දිනය සටහන් කළ යුතු බවයි පාරිභෝගික අධිකාරිය සඳහන් කළේ.\nමෙම විධිවිධාන ලබන සැප්තැම්බර් 1 වනදා සිට බල පැවැත්වෙනු ඇති.\nමෙම භාණ්ඩවලට මස් සහ මාළු නිෂ්පාදන, තේකොළ සහ තේ පැකට්, කෝපි, චොකලට්, ඇසුරුම් කළ සහල්, ධාන්‍ය පිටි මෙන්ම සියලුම වර්ගවල කිරිපිටි සහ සීනි ද ඇතුළත්.",
       "URL": "https://www.hirunews.lk/231618/භාණ්ඩ-ඇසුරුම්වලට-නව-කොන්දේසි",
       "Category": "Local News",
       "Parent URL": "https://www.hirunews.lk/local-news.php?pageID=2968"
}