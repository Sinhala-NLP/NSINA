{
       "Source": "hirunews",
       "Timestamp": "Tuesday, 26 September 2017 - 11:41",
       "Headline": "වව්නියාව පාසලක විදුහල්පති නිල කාමරයක් ගිනි ගනී (ඡායාරූප)",
       "News Content": "වව්නියාව,සේම මඩුව, ෂන්මුගානන්ද මහා විද්‍යාලයේ විදුහල්පති නිල කාමරය ඊයේ(25) රාත්‍රියේ හටගත් ගින්නක් හේතුවෙන් විනාශ වී ඇති බව වව්නියාව  ඕමන්ත පොලිසිය පවසනවා.\nඕමන්ත පොලිසිය පැවසූවේ ගින්න හේතුවෙන් විදුහල්පති නිල කාමරයේ පැවති ලිපිද්‍රව්‍ය සියල්ල හා විදුලි උපකරණ සියල්ල විනාශ වී ඇති බවයි.\nකිසියම් පිරිසක් ගිනි තැබීම සිදුකොට ඇත්ද, නැතිනම් විදුලි කාන්දුවකින් ගින්න හට ගන්නට ඇතිද යන්න සම්බන්ධයෙන් සොයා පරීක්ෂණ මෙහෙයවන බවද පොලිසිය පවසනවා.\nගින්නෙන් විද්‍යාලයේ වෙනත් ගොඩනැගිලිවලට හානියක් සිදුව නොමැති අතර, ගින්න හේතුවෙන් කිසිවෙකුටත් අනතුරක් වී නැහැ.\nසිද්ධිය සම්බන්ධයෙන් ඕමන්ත පොලිසිය වැඩිදුර පරීක්ෂණ මෙහෙයවයි.\nවව්නියාව - මාධව කුලසූරිය, වව්නියාව- රොමේෂ් මධුශංක",
       "URL": "https://www.hirunews.lk/171873/වව්නියාව-පාසලක-විදුහල්පති-නිල-කාමරයක්-ගිනි-ගනී-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4302"
}