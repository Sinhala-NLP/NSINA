{
       "Source": "hirunews",
       "Timestamp": "Friday, 10 November 2017 - 18:20",
       "Headline": "බැංකු ආරක්ෂකයෙකුට වෙඩි වදී",
       "News Content": "සිය රාජකාරි ගිනි අවිය ක්‍රියාත්මක වීමෙන් මාවනැල්ල ප්‍රදේශයේ මූල්‍ය ආයතනයක ආරක්ෂකයෙකු ලෙස සේවය කළ පුද්ගලයෙකු බරපතල තුවාල ලබා රෝහල් ගතකර තිබෙනවා.\nමෙලෙස අනතුරට ලක්ව ඇත්තේ දීවෙල, මැදගම ප්‍රදේශයේ පදිංචි ජයසිංහ නිමල් කරුණාතිලක නම් අයයි.\nගිනි අවිය රැගෙන මුල්‍ය ආයතනය ඉදිරිපිට නවතා තිබූ යතුරු පැදියක් ඉවත් කිරීමට යාමේදී මෙලෙස ඔහුට වෙඩි වැදී තිබුණා.\nඔහුගේ වම් අතේ උඩ බාහුව සහ අත්ල ප්‍රදේශයට බරපතල තුවාල සිදුවී ඇති බවයි වාර්තා වන්නේ.\nසිද්ධිය පිළිබඳ වැඩිදුර පරීක්ෂණ මාවනැල්ල පොලිසිය මගින් ක්‍රියාත්මකයි.",
       "URL": "https://www.hirunews.lk/175740/බැංකු-ආරක්ෂකයෙකුට-වෙඩි-වදී",
       "Category": "Local News",
       "Parent URL": "https://www.hirunews.lk/local-news.php?pageID=4225"
}