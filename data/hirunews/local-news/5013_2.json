{
       "Source": "hirunews",
       "Timestamp": "Thursday, 09 June 2016 - 19:10",
       "Headline": "දුවගෙන් පියා ගැන පොලිසියට පැමිණිල්ලක්",
       "News Content": "පියා පැදවූ ත්‍රිරෝද රථය තම මෝටර් රථයේ ගැටුණු බව පවසමින් දියණියක් පොලිසියට පැමිණිල්ලක් ගොනු කිරීමේ පුවතක් පිලියන්දල ප්‍රදේශයෙන් වාර්තා වනවා.\nකොට්ටාව - පැලන්වත්ත අතුරු මාර්ගයකදී පසුගියදා මෙම අනතුර සිදුව ඇති බවයි වාර්තා වන්නේ.\nපසුව දියණිය පිලියන්දල පොලිසියට පැමිණිල්ලක් ගොනුකරමින් සදහන් කර ඇත්තේ බීමතින් ත්‍රිරෝද රථයක් පැදවූ පුද්ගලයෙකු තම මෝටර් රථය අනතුරට ලක් කළ බවයි.\nකෙසේ වෙතත්, අනතුර සිදුකළ ත්‍රිරෝද රථය අනාවරණය කර ගැනීමෙන් පසුව ඔහුට පොලිසියට පැමිණෙන ලෙස දැනුම් දී තිබෙනවා.\nඑහිදී ත්‍රිරෝද රථය පැදවූ පුද්ගලයා පොලිසියට ප්‍රකාශ කර ඇත්තේ පැමිණිල්ල ගොනුකළ තැනැත්තිය තම වැඩිමහල් දියණිය බවයි.\nකෙසේ වෙතත්, පොලිසිය ඔහුව කැස්බෑව මහේස්ත්‍රාත් අධිකරණයට ඉදිරිපත් කිරීමෙන් අනතුරුව ඇප මත මුදා හැරීමට ද කටයුතු කර තිබෙනවා.",
       "URL": "https://www.hirunews.lk/135160/දුවගෙන්-පියා-ගැන-පොලිසියට-පැමිණිල්ලක්",
       "Category": "Local News",
       "Parent URL": "https://www.hirunews.lk/local-news.php?pageID=5013"
}