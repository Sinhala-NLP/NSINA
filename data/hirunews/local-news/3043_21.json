{
       "Source": "hirunews",
       "Timestamp": "Sunday, 17 November 2019 - 19:42",
       "Headline": "සුබපතන්න නව ජනපතිගේ මිරිහානේ නිවසට විශාල පිරිසක්",
       "News Content": "ජනාධිපතිවරණයේ ජයග්‍රහණය ලැබු ගෝඨාභය රාජපක්ෂට සුභ පැතීම සඳහා මිරිහානේ පිහිටි ඔහුගේ නිවසට අද දිනයේ විශාල පිරිසක් පැමිණියා.\nමහා සංඝරත්නයට ප්‍රමුඛ පුජ්‍ය පක්ෂය, දේශපාලනඥයින්, කලාකරුවන්, පාක්ෂිකයින් ඇතුළු විශාල පිරිසක් එලෙස පැමිණි පිරිස අතරට අයත්.\nජනාධිපති නීතිඥ අලි සබ්රි, ජාතික නිදහස් පෙරමුණේ මාධ්‍ය ප්‍රකාශක මෙහොමඩ් මුසම්මිල්, පාර්ලිමේන්තු මන්ත්‍රි මහින්දානන්ද අලූත්ගමගේ, රංගන ශිල්පී ශ්‍රියන්ත මෙන්ඩිස්, පාර්ලිමේන්තු මන්ත්‍රීවරුන් වන  සුසිල් ප්‍රේමජයන්ත, ආනන්ද අලූත්ගමගේ සහ කෙහෙළිය රඹුක්වැල්ල එක්ව සිටියා.\nමේ අතර, ජනාධිපතිවරණයේ ප්‍රතිඵල නිකුත් වීමත් සමග විපක්ෂ නායක මහින්ද රාජපක්ෂට සුබ පැතිම සඳහා පාක්ෂිකයින් විශාල පිරිසක් තංගල්ල කාල්ටන් නිවසට පැමිණ සිටියා.",
       "URL": "https://www.hirunews.lk/228454/සුබපතන්න-නව-ජනපතිගේ-මිරිහානේ-නිවසට-විශාල-පිරිසක්",
       "Category": "Local News",
       "Parent URL": "https://www.hirunews.lk/local-news.php?pageID=3043"
}