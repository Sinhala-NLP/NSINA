{
       "Source": "hirunews",
       "Timestamp": "Wednesday, 24 May 2023 - 7:43",
       "Headline": "පොලිසිය විසින් අත්අඩංගුවට ගත් යාපනයේ මන්ත්‍රීවරයා ඇප මත නිදහස්",
       "News Content": "දෙමළ ජාතික ජනතා පෙරමුණේ (TNPF) යාපනය දිස්ත්‍රික් පාර්ලිමේන්තු මන්ත්‍රී සෙල්වතුරේ ගජෙන්ද්‍රන් ඇතුළු පස් දෙනෙකු පොලීසිය විසින් ඊයේ(23) අත්අඩංගුවට ගෙන තිබෙනවා.\nඅප වාර්තාකරු සඳහන් කරන්නේ යාපනය කන්කසන්තුරේ ශ්‍රී තිස්ස විහාරස්ථානය එම ස්ථානයෙන් ඉවත් කරන ලෙස ඉල්ලා කළ උද්ඝෝෂණයක් නිසා මන්ත්‍රීවරයා ඇතුලු පිරිස එලෙස අත්අඩංගුවට ගෙන තිබෙන බවයි.\nඑම ස්ථානයේ විරෝධතා නොපවත්වන ලෙස කන්කසන්තුරේ පොලීසිය විසින් ලබා ගත් අධිකරණ නියෝගයක් නොතකා මන්ත්‍රීවරයා ඇතුලු පිරිසක් විරෝධතාවයක් පවත්වන අතරතුර පොලීසිය මන්ත්‍රීවරයා ඇතුළු පිරිස අත්අඩංගුවට ගැනීමට ගිය අවස්ථාවේදී ඔවුන් විරෝධතාවය අතහැර අසල වු පෞද්ගලික ඉඩමකට පලා ගොස් ඇතත් පොලිස් නිලධාරීන් ඔවුන්ව හඹා ගොස් අත්අඩංගුවට ගෙන තිබෙනවා.\nඑළෙස අත්අඩංගුවට ගත් මන්ත්‍රීවරයාව කන්කසන්තුරේ අධිකරණයට ඊයේ ඉදිරිපත් කළ අවස්ථාවේ දී ඇප මත නිදහස් කොට තිබේ.",
       "URL": "https://www.hirunews.lk/336047/පොලිසිය-විසින්-අත්අඩංගුවට-ගත්-යාපනයේ-මන්ත්‍රීවරයා-ඇප-මත-නිදහස්",
       "Category": "Local News",
       "Parent URL": "https://www.hirunews.lk/local-news.php?pageID=321"
}