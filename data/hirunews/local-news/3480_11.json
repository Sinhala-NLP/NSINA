{
       "Source": "hirunews",
       "Timestamp": "Wednesday, 27 February 2019 - 17:04",
       "Headline": "දූෂණ විරෝධී හඬ ජනාධිපති ලේකම් කාර්යාලය ඉදිරිපිට විරෝධතාවක",
       "News Content": "බැඳුම්කර ගණුදෙනුව සිදුවී වසර හතරක කාලයක් ගතව ඇතත් ඊට සම්බන්ධ පුද්ගලයින්ට මෙතෙක් දඩුවම් පැමිණවීම සිදුකර නොමැති බවට චෝදනා කරමින් දූෂණ විරෝධී හඩ සංවිධානය ජනාධිපති ලේකම් කාර්යාලය ඉදිරිපිට අද පස්වරුවේ උද්ඝෝෂණයක නිරතවුණා.\nමෙම අවස්ථාවට පාර්ලිමේන්තු මන්ත්‍රී සුනිල් හඳුන්නෙත්ති සහ දූෂණ විරෝධී හඩ සංවිධානයේ කැඳවුම්කරු හිටපු පළාත් සභා මන්ත්‍රී වසන්ත සමරසිංහ ද එක්ව සිටියා.\nවිරෝධතාකරුවන් ඉල්ලා සිටියේ් බැඳුම්කර ගණුදෙනුවට සම්බන්ධ පුද්ගලයින්ට වහා දඩුවම් කරන ලෙසයි.",
       "URL": "https://www.hirunews.lk/211331/දූෂණ-විරෝධී-හඬ-ජනාධිපති-ලේකම්-කාර්යාලය-ඉදිරිපිට-විරෝධතාවක",
       "Category": "Local News",
       "Parent URL": "https://www.hirunews.lk/local-news.php?pageID=3480"
}