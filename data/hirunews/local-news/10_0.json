{
       "Source": "hirunews",
       "Timestamp": "Sunday, 24 September 2023 - 17:31",
       "Headline": "නිවස ඉදිරිපිට තිබූ ලක්ෂ 65ක බස් රථය ගිනිගෙන විනාශ වෙයි",
       "News Content": "යාපනයේ, ආනේකෝට්ටේ, චාවල්කට්ටු ප්‍රදේශයේ නිවසක් ඉදිරිපිට නවතා තිබූ බස් රථයකට කිසියම් පිරිසක් විසින් ගිනිතබා ඇති බවට එම බස් රථයේ හිමිකරු ඊයේ (23) පැමිණිලි කොට තිබෙන බව පොලිසිය පවසනවා.\nඑහිදී ඔහු පොලිසියට පවසා ඇත්තේ අළුයම් කාලයේදී යාබද නිවෙස් වල උදවිය කෑකෝ ගසමින් බස් රථය ගිනි ගන්නා බව ප්‍රකාශ කිරීම නිසා තමන්ද, අවදි වී බලන විට බස් රථය ගිනි ගනිමින් තිබූ බවත්, ගින්න නිවා දැමීමට සියලු දෙනාම එක්ව විශාල උත්සාහයක් ගත් නමුත් බස් රථය ගිනි ගෙන විනාශ වූ බවයි.\nමේ හේතුවෙන් නිසා තමන්ට රුපියල් ලක්ෂ හැට පහකට වඩා වැඩි අලාභයක් සිදුව ඇති බව‍යි එම බස් රථයේ හිමිකරු පොලිසියට පවසා ඇත්තේ.\nබස් රථය ගිනි ගැනීම කවර ආකාරයකින් සිදු වූයේද යන්න මෙතෙක් පැහැදිලිව අනාවරණය වී නොමැති බවත්, පොලිසිය සැකකරනු ලබන්නේ එම බස් රථයට කවරෙකු විසින් හෝ ගිනි තබන්නට ඇති බවයි.\nමනිපායී පොලිසිය සිද්ධිය සම්බන්ධයෙන් පරීක්ෂණ පවත්වාගෙන යනු ලබයි.",
       "URL": "https://www.hirunews.lk/349269/නිවස-ඉදිරිපිට-තිබූ-ලක්ෂ-65ක-බස්-රථය-ගිනිගෙන-විනාශ-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=10"
}