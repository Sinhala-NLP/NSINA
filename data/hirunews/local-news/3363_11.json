{
       "Source": "hirunews",
       "Timestamp": "Wednesday, 08 May 2019 - 7:24",
       "Headline": "කළුතර ප්‍රදේශ රැසකට අද උදෑසන 8සිට පැය 12ක ජල කප්පාදුවක්",
       "News Content": "හදිසි නඩත්තු කටයුත්තක් හේතුවෙන් කළුතර ප්‍රදේශ රැසකට අද පෙරවරු 8 සිට පැය 12 හමාරක කාලයක් ජල සැපයුම අත්හිටුවන බව ජාතික ජල සම්පාදන හා ජලාපවහන මණ්ඩලය ප්‍රකාශ කළා.\nඒ අනුව වාද්දුව, වස්කඩුව, කළුතර - උතුර හා දකුණ, කටුකුරුන්ද, නාගොඩ, බේරුවල, අලුත්ගම, දර්ගා නගරය හා බෙන්තොට යන ප්‍රදේශවලට මෙලෙස ජල සැපයුම අත්හිටුවනු ඇති.\nමීට අමතරව පයාගල, පිලමිනාවත්ත, බෝඹුවල, මග්ගොන, කළුවාමෝදර හා මොරගල්ල යන ප්‍රදේශවලට ද අද පෙරවරු 8 සිට රාත්‍රී 8.30 දක්වා ජල සැපයුම අත්හිටුවන බවයි ජල සම්පාදන මණ්ඩලය ප්‍රකාශ කළේ.",
       "URL": "https://www.hirunews.lk/215962/කළුතර-ප්‍රදේශ-රැසකට-අද-උදෑසන-8සිට-පැය-12ක-ජල-කප්පාදුවක්",
       "Category": "Local News",
       "Parent URL": "https://www.hirunews.lk/local-news.php?pageID=3363"
}