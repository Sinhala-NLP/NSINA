{
       "Source": "hirunews",
       "Timestamp": "Friday, 05 January 2018 - 18:37",
       "Headline": "ගොවි ජනතාව රවට්ටන්න එපා - (ඡායාරූප)",
       "News Content": "පොහොර නැවක් එන බවට අසත්‍ය ප්‍රචාර කරමින් ආණ්ඩුව ගොවි ජනතාව රවටමින් සිටින බව සමස්ත ලංකා ගොවිජන සම්මේලනයේ ජාතික සංවිධායක නාමල් කරුණාරත්න පවසනවා.\nඔහු මේ අදහස් පලකළේ ගලේවෙල ප්‍රදේශයේ පොහොර නොමැතිව කහ පාට තත්වයට පත්වූ  කුඹුරු යායක පැවති විශේෂ මාධ්‍ය හමුවකට එක්වෙමින්.\nඑමෙන්ම ප්‍රමිතියෙන් බාල පොහොර වර්ග රජය විසින් අලෙවි කිරීමේ වැඩසටහනක්ද ක්‍රියාත්මක කිරීමට උත්සහ කරන බවත්  ඔහු පැවසුවා.\nමේ අතර  රටපුරා පවතින පොහොර හිඟයට විරෝධය පළකරමින්  ගලේවෙල ප්‍රදේශයේ ගොවින් උද්ඝෝෂණයකද නිරතවූ බවයි  අප වාර්තාකරු සදහන් කළේ.\n(ඡායාරූප - කාංචන ආරියදාස )",
       "URL": "https://www.hirunews.lk/180281/ගොවි-ජනතාව-රවට්ටන්න-එපා-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4140"
}