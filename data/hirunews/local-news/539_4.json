{
       "Source": "hirunews",
       "Timestamp": "Monday, 13 February 2023 - 14:05",
       "Headline": "වනිඳුගෙන් වේගවත් ඉනිමක්",
       "News Content": "ඩුබායි ජාත්‍යන්තර පන්දුවාර විස්ස ලීග් තරගාවලියේ තුන්වන වේගවත්ම අර්ධ ශතකය වාර්තා කිරීමට ශ්‍රී ලංකාවේ තුන් ඉරියව් ක්‍රීඩක වනිඳු හසරංග ඊයේ (12) සමත්වුණා.\nඒ, එම තරගාවලියේ ගල්ෆ් කණ්ඩායමට එරෙහිව පැවති අවසන් මහා තරගයේ දීයි.\nපන්දු විසි එකක දී ඔහු අර්ධ ශතකයක් වාර්තා කළ අතර ඊට හයේ පහර දෙකක් සහ හතරේ පහර හයක් ඇතුළත්.\nවනිඳු හසරංග පන්දු 27ක් තුළ ලකුණු 55ක් ලබා සිටිය දී දැවී ගියා.\nඑමෙන්ම ඔහු පන්දු යැවීමේ දී එක් කඩුල්ලක් ලබාගැනීමට ද සමත්වුණා.\nවනිඳු හසරංග නියෝජනය කළ ඩෙසර්ට් වයිපර්ස් කණ්ඩායම පන්දුවට පහරදෙමින් කඩුලු 8ක් බිඳ වැටී ලකුණු 146ක් සිය පන්දු වාර විස්ස තුළ දී ලබාගත් නමුත් ගල්ෆ් කණ්ඩායම පන්දු වාර 18යි පන්දු 4ක් තුළ දී කඩුලු 3ක් දැවී ලකුණු 149ක් ලබාගනිමින් ඩුබායි ලීග් තරගාවලියේ ශූරතාව ලබාගත්තා.",
       "URL": "https://www.hirunews.lk/327319/වනිඳුගෙන්-වේගවත්-ඉනිමක්",
       "Category": "Local News",
       "Parent URL": "https://www.hirunews.lk/local-news.php?pageID=539"
}