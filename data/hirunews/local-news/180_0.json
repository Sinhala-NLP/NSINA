{
       "Source": "hirunews",
       "Timestamp": "Sunday, 16 July 2023 - 12:45",
       "Headline": "ලක්ෂ 8ක කේරළ ගංජා සමඟ නාවික හමුදා සෙබළකු අත්අඩංගුවට",
       "News Content": "වවුනියාව නව බස් නවතුම්පළේදී රුපියල් ලක්ෂ 8ක් පමණ වටිනා කේරළ ගංජා කිලෝ ග්‍රෑම් 10 යි ග්‍රෑම් 75ක් සමඟ නාවික හමුදා සෙබළකු වවුනියාව පොලිසිය විසින් 15 දා අත්අඩංගුවට ගෙන තිබෙනවා.\nවවුනියාව පොලිසියේ දිසා අපරාධ නිවාරණ ඒකකයට ලැබුණු තොරතුරක් මත යාපනයේ සිට පැමිණි බස් රථයක් පරීක්ෂාවට ලක් කළ අවස්ථාවේදී යාපනයේ සිට මෙම කේරළ ගංජා තොගය රැගෙන ආ නාවික හමුදා සෙබළා කොටු වුණ බවයි පොලිසිය පැවසුවේ.\nඔහු වයස අවුරුදු 27ක් වන යාපනයේ නාවික හමුදා කදවුරක සේවය කරන අයෙක්.\nකොළඹට රැගෙන යාම සදහා මෙම කේරළ ගංජා තොගය ඔහු විසින් රැගෙන විත් ඇති අතර අත්අඩංගුවට පත් වූ එම නාවික හමුදා සෙබළා වවුනියාව අධිකරණයට ඉදිරිපත් කිරීමට පියවර\nගෙන තිබෙනවා.",
       "URL": "https://www.hirunews.lk/341391/ලක්ෂ-8ක-කේරළ-ගංජා-සමඟ-නාවික-හමුදා-සෙබළකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=180"
}