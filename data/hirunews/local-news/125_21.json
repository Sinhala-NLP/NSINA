{
       "Source": "hirunews",
       "Timestamp": "Friday, 04 August 2023 - 15:17",
       "Headline": "LAUGFS මිල ගැන දැනුම්දීමක්",
       "News Content": "LAUGFS ගෑස් සමාගම නිවේදනයක් නිකුත් කරමින් සඳහන් කරන්නේ ගෑස් මිල සංශෝධනයක් සිදු නොවන බවයි.\nපවතින මිල ගණන්වල කිසිදු වෙනසක් සිදු නොවන බව එහි ප්‍රධාන විධායක නිලධාරී වැඩිදුරටත් සඳහන් කර ඇති බවයි වාර්තා වන්නේ.\nමේ අතර මිල සූත්‍රයට අනුව අද දිනයේ මිල සංශෝධනයක් සිදුකළ යුතුව ඇතත් ගෑස් මිලෙහි වෙනසක් සිදු නොකරන බව ලිට්රෝ ගෑස් සමාගම\nද සඳහන් කර සිටියා.\nකොළඹ අද පෙරවරුවේ පැවති මාධ්‍ය හමුවකට එක්වෙමින් එහි සභාපතිවරයා මේ බව පවසා සිටියා.\nලෝක වෙළඳපලේ ගෑස් මිල ඉහළ ගියද මෙරට ගෑස් මිල වැඩි නොකිරීමට තීරණය කළ බවත්, එමඟින් සමාගමට කිසිදු අලාභයක් සිදු නොවන බවයි ලිට්රෝ ගෑස් සමාගමේ සභාපතිවරයා පෙන්වා දුන්නේ.\nවසරේ මේ දක්වා අවස්ථා 04 කදී ගෑස් මිල සංශෝධනය වූ අතර ඒ සෑම අවස්ථාවකදීම මිල අඩු කෙරුණා.",
       "URL": "https://www.hirunews.lk/343602/laugfs-මිල-ගැන-දැනුම්දීමක්",
       "Category": "Local News",
       "Parent URL": "https://www.hirunews.lk/local-news.php?pageID=125"
}