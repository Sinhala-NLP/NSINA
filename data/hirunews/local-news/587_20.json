{
       "Source": "hirunews",
       "Timestamp": "Saturday, 21 January 2023 - 14:58",
       "Headline": "ආචාර්ය සුමිත්‍රා පීරිස්ගේ අවමඟුල් උත්සවය නිමවනතුරු නිදහස් මාවතට පිවිසීමෙන් වළකින්නැයි පොලිසිය රියදුරන්ගෙන් ඉල්ලයි",
       "News Content": "අභාවප්‍රාප්ත සිනමාවේදිනී ආචාර්ය සුමිත්‍රා පීරිස්ගේ දේහය පිළිබඳ අවසන් කටයුතු නිමාවන තුරු නිදහස් මාවතට පිවිසීමෙන් වළකින ලෙස පොලිසිය රියදුරන්ට දැනුම් දෙනවා.\nඅද (21) පස්වරු 3ට හැව්ලොක් පාරේ පිහිටි නිවසින් පිටත්වන අවමංගල්‍ය පෙරහර තුන්මුල්ල මංසන්ධියෙන් බෞද්ධාලෝක මාවත ඔස්සේ ජාතික චිත්‍රපට සංස්ථාව වෙත පැමිණෙනවා.\nඑහි තැන්පත් කෙරෙන දේහය මේට්ලන්ඩ් පෙදෙස ඔස්සේ පස්වරු හතරට පැවැත්වෙන අවමංගල්‍ය උත්සවය වෙනුවෙන් නිදහස් චතුරශ්‍රයට රැගෙන එන අතර, පැමිණෙන පිරිස වෙනුවෙන් වෙනම රථ ගාල් සූදානම් කර ඇති බවයි පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරී නිහාල් තල්දූව සඳහන් කළේ.",
       "URL": "https://www.hirunews.lk/325575/ආචාර්ය-සුමිත්‍රා-පීරිස්ගේ-අවමඟුල්-උත්සවය-නිමවනතුරු-නිදහස්-මාවතට-පිවිසීමෙන්-වළකින්නැයි-පොලිසිය-රියදුරන්ගෙන්-ඉල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=587"
}