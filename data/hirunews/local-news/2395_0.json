{
       "Source": "hirunews",
       "Timestamp": "Monday, 12 October 2020 - 12:35",
       "Headline": "බ්‍රැන්ඩික්ස් පොකුරේ තුන්වන මට්ටමේ ආසාදිතයනුත් සොයාගැනේ",
       "News Content": "බ්‍රැන්ඩික්ස් කොරෝනා පොකුරේ රෝගීන්ගේ තුන්වන මට්ටමේ ආසාදිතයන් මේ වනවිට සොයාගෙන ඇති බව මහජන සෞඛ්‍ය පරීක්ෂකවරුන්ගේ සංගමය ප්‍රකාශ කළා.\nහිරු ප්‍රවෘත්ති අංශය සමග දුරකථන සංවාදයකට එක්වෙමින් එම සංගමයේ ලේකම් මහේන්ද්‍ර බාලසූරිය කියා සිටියේ විදේශගතව සිට මෙරටට පැමිණි පුද්ගලයින් නිරෝධායනයට ලක්වීමේදී ඊට අදාළ තොරතුරු තම නිලධාරීන් වෙත නොලැබෙන බවයි.\nමේ අතර විදේශ ගත ශ්‍රී ලාංකිකයන් දිවයිනට ගෙන්වීම තාවකාලිකව නතර කිරීමට විදේශ කටයුතු අමාත්‍යාංශය පියවර ගෙන තිබෙනවා.\nරට තුළ මතුව ඇති කොරෝනා වසංගත තත්ත්වය මත මෙම ක්‍රියාමාර්ගය ගත් බවයි අමාත්‍යාංශ ලේකම් විශ්‍රාමික අද්මිරාල් මහාචාර්ය ජයනාත් කොළඹගේ කියා සිටියේ.",
       "URL": "https://www.hirunews.lk/252354/බ්‍රැන්ඩික්ස්-පොකුරේ-තුන්වන-මට්ටමේ-ආසාදිතයනුත්-සොයාගැනේ",
       "Category": "Local News",
       "Parent URL": "https://www.hirunews.lk/local-news.php?pageID=2395"
}