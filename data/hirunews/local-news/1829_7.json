{
       "Source": "hirunews",
       "Timestamp": "Saturday, 10 July 2021 - 16:20",
       "Headline": "ශ්‍රී ලංකාව සහ ඉන්දියාව අතර ක්‍රිකට් තරග පැවැත්වෙන නවතම  දින මෙන්න",
       "News Content": "ශ්‍රී ලංකාව සහ ඉන්දියාව අතර පැවැත්වෙන එක්දින සහ විස්සයි විස්ස ක්‍රිකට් තරග පැවැත්වෙන නවමත දින ප්‍රකාශයට පත් කර තිබෙනවා.\nඒ අනුව තරග තුනකින් යුත් එක්දින ක්‍රිකට් තරගාවලිය ජුලි මස 18 වනදා ආරම්භ වනු ඇති.\nඑහි දෙවන තරගය 20 වනදාත්, තෙවන තරගය 23 වනදාත් පැවැත්වීමටයි කටයුතු යොදා ඇත්තේ.\nඑමෙන්ම එහි පළමු විස්සයි විස්ස ක්‍රිකට් තරගය ජුලි මස 25 වනදා පැවැත්වීමට නියමිතව තිබෙනවා.\nදෙවන සහ තෙවන විස්සයි විස්ස තරග 27 සහ 29 යන දෙදින තුළ පැවැත්වෙනු ඇති.\nඑක්දින සහ විස්සයි විස්ස ක්‍රිකට් තරග සියල්ලම කොළඹ ආර්. ප්‍රේමදාස ක්‍රිකට් ක්‍රීඩාංගණයේදී පැවැත්වෙන බවයි නිවේදනයක් නිකුත් කරමින් ශ්‍රී ලංකා ක්‍රිකට් ආයතනය කියා සිටියේ.",
       "URL": "https://www.hirunews.lk/276618/ශ්‍රී-ලංකාව-සහ-ඉන්දියාව-අතර-ක්‍රිකට්-තරග-පැවැත්වෙන-නවතම-දින-මෙන්න",
       "Category": "Local News",
       "Parent URL": "https://www.hirunews.lk/local-news.php?pageID=1829"
}