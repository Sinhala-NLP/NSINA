{
       "Source": "hirunews",
       "Timestamp": "Saturday, 26 August 2017 - 15:40",
       "Headline": "මිනුවන්ගොඩ පිය පුතු ඝාතනයට හේතුවූ කරුණක් හෙළිවෙයි (ඡායාරූප)",
       "News Content": "මිනුවන්ගොඩ ගමන්ගෙදර ප්‍රදේශයේදී ඝාතනයට ලක්වු පිය පුතු දෙදෙනාගේ මළ සිරුරු පශ්චාත් මරණ පරීක්ෂණය සඳහා රාගම රෝහලේ අධිකරණ වෛද්‍යවරයා වෙතට යොමු කරන ලෙස මිනුවන්ගොඩ වැඩබලන මහේස්ත්‍රාත් මංගල වර්ණකුලසුරිය නියෝග කර තිබෙනවා.\nපරීක්ෂණ පවත්වා මරණයට හේතුව අධිකරණයට දන්වන ලෙසටයි මහේස්ත්‍රාත්වරයා අධිකරණ වෛද්‍ය නිලධාරීවරයාට නියෝග කර ඇත්තේ.\nඑමෙන්ම මෙම ඝාතනය සම්බන්ධයෙන් සාක්ෂිකරුවන් සිටීනම් ලබන 6 වනදා අධිකරණයට ඉදිරි්පත් කරන ලෙසට ද වැඩබලන මහේස්ත්‍රාත්වරයා පොලිසියට ප්‍රකාශකර තිබෙනවා.\nගමන්ගෙදර ප්‍රදේශයේ සිදුවු පිය පුතු ඝාතනය සම්බන්ධයෙන් මහේස්ත්‍රාත් පරීක්ෂණය අද දහවල් පැවැත්වුනා.\nඑහිදීයි වැඩබලන මහේස්ත්‍රාත්වරයා මෙම නියෝගයන් ලබාදී ඇත්තේ.\nමේ අතර අප වාර්තාකරු සඳහන් කළේ සරුංගල් යැවීමක් පිළිබඳ ඊයේ ඇතිවු ආරවුලක් මත මෙම ඝාතනය සිදුකර ඇති බවට තොරතුරු හෙළිවී ඇති බවයි.\nකෙසේවෙතත් ඝාතනයට ලක්වු දෙදෙනා සහ සැකකරුවන් අතර කාලයක සිට පෞද්ගලික ආරවුලක් තිබී ඇතැයි ද අනාවරණ වී තිබෙනවා.\nසිද්ධියට අදාළව මේවන විට අසල්වැසි නිවසක පියා සහ පුතුන් දෙදෙනෙකු අත්අඩංගුවට ගෙන ඇති අතර මිනුවන්ගොඩ පොලිසියයි විමර්ශණ මෙහෙයවන්නේ.\nඅත්අඩංගුවට ගත් සැකකරුවන් වයස අවුරුදු 70, 45 සහ 20 හැවිරිදි වියේ පසුවන අතර, ඔවුන්  ඝාතනය සඳහා යොදාගත් පිහියක්ද පොලීසිය සොයාගෙන තිබෙනවා.\nඡායාරූප - මිනුවන්ගොඩ ටෝනි කරුණානායක",
       "URL": "https://www.hirunews.lk/169439/මිනුවන්ගොඩ-පිය-පුතු-ඝාතනයට-හේතුවූ-කරුණක්-හෙළිවෙයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4352"
}