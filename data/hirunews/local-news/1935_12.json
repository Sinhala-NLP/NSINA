{
       "Source": "hirunews",
       "Timestamp": "Sunday, 23 May 2021 - 7:09",
       "Headline": "ව්‍යාජ ඩොලර් නෝට්ටු සහ ගංජා සමග පුද්ගලයෙකු පොලිස් භාරයට",
       "News Content": "තලාව මොරගොඩ ප්‍රදේශයේදී ගංජා සහ ව්‍යාජ ඇමරිකානු ඩොලර් නෝට්ටු 12ක් සමග සැකකරුවෙකු අත්අඩංගුවට ගෙන තිබෙනවා.\nඊයේ (22) සවස තලාව පොලිසියේ නිලධාරීන් විසිනුයි වැටලීම සිදුකර තිබුණේ.\nගංජා ග්‍රෑම් 403ක් සමග අත්අඩංගුවට ගත් සැකකරුගෙන් සිදු කළ ප්‍රශ්ණ කිරීම්වලදී ඔහු තාවකාලිකව නතර වී සිටි නිවසේ තිබී ව්‍යාජ ඇමරිකානු ඩොලර් 100 නෝට්ටු 12ක් මෙන්ම අත් විලංගුවක් ද පොලිස් භාරයට ගෙන තිබෙනවා.\nමෙම 36 හැවිරිදි සැකකරු එප්පාවල ප්‍රදේශයේ පදිංචිකරුවෙක්.\nඔහු අද තඹුත්තේගම මහේස්ත්‍රාත් හමුවට ඉදිරිපත් කිරීමට නියමිතයි.",
       "URL": "https://www.hirunews.lk/272166/ව්‍යාජ-ඩොලර්-නෝට්ටු-සහ-ගංජා-සමග-පුද්ගලයෙකු-පොලිස්-භාරයට",
       "Category": "Local News",
       "Parent URL": "https://www.hirunews.lk/local-news.php?pageID=1935"
}