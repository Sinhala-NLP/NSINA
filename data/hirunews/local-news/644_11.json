{
       "Source": "hirunews",
       "Timestamp": "Sunday, 25 December 2022 - 10:37",
       "Headline": "පස් කන්දක් කඩා වැටී එක ම පවුලේ දෙදෙනෙක් ජීවිතක්ෂයට (වීඩියෝ)",
       "News Content": "මහනුවර - අකුරණ - දුනුවිල ප්‍රදේශයේ නිවසකට පස් කන්දක් කඩාවැටීම හේතුවෙන් එකම පවුලේ සහෝදර සහෝදරියන් දෙදෙනෙකු ජීවිතක්ෂයට පත්ව තිබෙනවා.\nමහනුවර දිස්ත්‍රික් ආපදා කළමනාකරණ මධ්‍යස්ථානය සඳහන් කළේ පවතින අධික වර්ෂාවත් සමඟ එම නිවස ආසන්නයේ පිහිටි පස් කන්ද නායයෑමෙන් සිදුවූ අනතුරෙන් මෙලෙස ජීවිතක්ෂයට පත්ව ඇත්තේ 18 සහ 19 හැවිරිදි වයස්වල පසුවන දෙදෙනෙකු බවයි.\nඅනතුර සිදුවන අවස්ථාවේ නිවසේ පස්දෙනෙකු සිට ඇති අතර, ඒ මියගිය වයස දෙදෙනාගේ මව, පියා සහ අනෙක් සහෝදරයායි.\nඔහුද පස් කන්දට යටවීමෙන් බරපතල තුවාල ලබා මහනුවර ශික්ෂණ රෝහලට ඇතුළත් කර තිබෙනවා. කෙසේ වෙතත් මවට සහ පියාට අනතුරෙන් කිසිදු හානියක් සිදුව නැහැ.",
       "URL": "https://www.hirunews.lk/323507/පස්-කන්දක්-කඩා-වැටී-එක-ම-පවුලේ-දෙදෙනෙක්-ජීවිතක්ෂයට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=644"
}