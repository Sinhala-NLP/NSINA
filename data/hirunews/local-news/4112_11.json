{
       "Source": "hirunews",
       "Timestamp": "Tuesday, 23 January 2018 - 13:34",
       "Headline": "බැඳුම්කර වාර්තාව සභාගත කෙරේ",
       "News Content": "බැඳුම්කර වාර්තාව සහ බරපතල වංචා හා දූෂණ විමර්ශන ඇතුළත් වාර්තා අද (23) දිනයේදී පාර්ලිමේන්තුවේදී සභා ගත කළ බව සභානායක අමාත්‍ය ලක්ෂ්මන් කිරිඇල්ල ප්‍රකාශ කළා.\nඒ කතානායකවරයාගේ ප්‍රධානත්වයෙන් අද දින පාර්ලිමේන්තුව රැස්වූ අවස්ථාවේදීයි.\nඑහිදී කථානායක කරූ ජයසූරිය කියා සිටියේ  පාර්ලිමේන්තුවට ඉදිරිපත් කර ඇති බැඳුම්කර වාර්තාවේ සියලූ තොරතුරු ඇතුළත්ව ඇති බවට ජනාධිපති ලේකම්වරයා විසින් තමන්ට දැනුම් දුන් බවයි.\nමේ අතර ඊ.ටී.අයි. ෆිනෑන්ස් ආයතනයේ තැන්පත්කරුවන්ට මුදල්  ලබාගැනීමේ බාධා සහ ඊ.ඒ.පී. මාධ්‍ය ජාලය සතු රූපවාහිනී සහ ගුවන් විදුලි නාලිකා විදෙස් සමාගමකට විකිණීමේ සූදානම ගැන විපක්ෂයේ ප්‍රධාන සංවිධායක, පාර්ලිමේන්තු මන්ත්‍රී අනුර කුමාර දිසානායක අද පාර්ලිමේන්තුවේදී ප්‍රශ්න කළා.\nඑමෙන්ම බැඳුම්කර කොමිසමේ වාර්තාව පිළිබඳවද මෙහිදී අවධානය යොමු කෙරුණු අතර, එම අවස්ථාවේ සභාවේ ඇතිවූයේ උණුසුම් තත්ත්වයක්.",
       "URL": "https://www.hirunews.lk/181809/බැඳුම්කර-වාර්තාව-සභාගත-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=4112"
}