{
       "Source": "hirunews",
       "Timestamp": "Sunday, 28 August 2022 - 14:00",
       "Headline": "හානි කළත් වනඅලියා තවදුරටත් ආරක්ෂිත ලැයිස්තුවේ",
       "News Content": "වගා හානි සිදුකළ ද වනඅලියා සත්ව ආරක්ෂණ ලැයිස්තුවෙන් ඉවත් කර නොමැති බව කෘෂිකර්ම හා වනජීවී අමාත්‍යාංශය අද (28) නිල වශයෙන් ප්‍රකාශ කළා.\nකෙසේ වෙතත් ලැයිස්තුවෙන් ඉවත් කිරීමට යෝජනා කර ඇති වගා හානි සිදුකරන අනෙක් සතුන් සම්බන්ධයෙන් වන ස්ථාවරය වෙනස් නොවන බවයි එම අමාත්‍යාංශය ප්‍රකාශ කළේ.\nමේ වනවිට ශ්‍රී ලංකාවේ වගා කරන භෝගවලින් සියයට 40 ක් වාර්ෂිකව සතුන් විසින් විනාශ කරනු ලබනවා.\nජාතික ආහාර සුරක්ෂිතතාවට මෙම තත්වය බරපතළ බලපෑමක් එල්ල කර ඇති බවයි කෘෂිකර්ම හා වනජීවී අමාත්‍යාංශය නිවේදනයක් නිකුත් කරමින් සඳහන් කළේ.",
       "URL": "https://www.hirunews.lk/313950/හානි-කළත්-වනඅලියා-තවදුරටත්-ආරක්ෂිත-ලැයිස්තුවේ",
       "Category": "Local News",
       "Parent URL": "https://www.hirunews.lk/local-news.php?pageID=907"
}