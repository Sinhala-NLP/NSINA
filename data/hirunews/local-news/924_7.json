{
       "Source": "hirunews",
       "Timestamp": "Sunday, 21 August 2022 - 16:10",
       "Headline": "යාපනය කොළඹ දුම්රිය ගමන් වාර වැඩි කිරීමට අවධානය",
       "News Content": "ඉදිරියේදී මගී අවශ්‍යතාවයන්ට අනුව යාපනයේ සිට කොටුව දක්වා සිදුකරන දුම්රිය ගමන්වාර ප්‍රමාණය වැඩි කිරීමට කටයුතු කරන බව ප්‍රවාහන, මහාමාර්ග හා ජනමාධ්‍ය අමාත්‍ය බන්දුල ගුණවර්ධන පවසනවා.\nඋතුරු පලාතේ පොදු ප්‍රවාහන සේවයේ පවතින ගැටලු පිළිබද සොයා බැලීම සදහා අමාත්‍යවරයා ඇතුළු පිරිසක් අද නිරීක්ෂණ චාරිකාවක නිරත වූ අතර එහිදීයි ඔහු මේ බව කියා සිටියේ.\nඅමාත්‍යවරයා යාපනය සිට කන්කසන්තුරෙයි දක්වා දුම්රියෙන් ගමන් කරමින් දුම්රිය මාර්ගයද නිරීක්ෂණය කළ බවයි එම අමාත්‍යාංශය සදහන් කළේ.\nයාපනය සිට කොළඹට විශේෂ භාණ්ඩ ප්‍රවාහන දුම්රියක් ආරම්භ කිරීමටද ඉදිරියේදී සැලසුම් කර ඇති බවයි ඔහු කියා සිටියේ.\nඑමෙන්ම අමාත්‍යවරයා ඇතුළු පිරිස යාපනය ඩිපෝව සහ තවත් ආයතන කිහිපයක්ද නිරීක්ෂණය කරනු ලැබුවා.",
       "URL": "https://www.hirunews.lk/313377/යාපනය-කොළඹ-දුම්රිය-ගමන්-වාර-වැඩි-කිරීමට-අවධානය",
       "Category": "Local News",
       "Parent URL": "https://www.hirunews.lk/local-news.php?pageID=924"
}