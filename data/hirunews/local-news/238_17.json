{
       "Source": "hirunews",
       "Timestamp": "Sunday, 25 June 2023 - 14:29",
       "Headline": "අපරාධයකට ගිය අයෙකු කඩු දෙකක් සමග අත්අඩංගුවට",
       "News Content": "කිසියම් අපරාධයක් සිදු කිරීම සදහා කඩු දෙකක් රැගෙන යමින් සිටි පුද්ගලයෙකු යාපනය මනිපායී පොලීසියේ නිලධාරීන් පිරිසක් විසින් අද(25) අලුයම අත්අඩංගුවට ගෙන තිබෙනවා.\nමෙම පුද්ගලයාව අත්අඩංගුවට ගෙන ඇත්තේ යාපනය නාවලී ප්‍රදේශයේදීයි.\nපොලීසිය විසින් මාර්ගයේ ගමන් කළ පුද්ගලයින් හා වාහන පරීක්ෂා කරමින් සිටියදී අලුයම් කාලයේ බෑගයක දමාගෙන කඩු දෙක රැගෙන යමින් සිටි පුද්ගලයාව පොලීසියට කොටු වී තිබෙන බවයි අප වාර්තාකරු පවසන්නේ.\nඅත්අඩංගුවට ගත් සැකකරු මල්ලාකම් අධිකරණය වෙත ඉදිරිපත් කිරීමට මනිපායි පොලිසිය පියවර ගෙන තිබෙනවා.\nමෙම කඩු දෙක එම පුද්ගලයාට වෙනත් අයෙකු විසින් ලබා දුන් බව ඔහු පොලිසියට ප්‍රකාශ කොට ඇතත් එම පුද්ගලයා පිළිබදව විස්තර හෙළි කිරීමට සැකකරු අපොහොසත් වී තිබෙන බවයි වාර්තා වෙන්නේ.",
       "URL": "https://www.hirunews.lk/339012/අපරාධයකට-ගිය-අයෙකු-කඩු-දෙකක්-සමග-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=238"
}