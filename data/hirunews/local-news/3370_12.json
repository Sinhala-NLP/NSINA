{
       "Source": "hirunews",
       "Timestamp": "Friday, 03 May 2019 - 18:53",
       "Headline": "අගමැති මඩකලපුවට",
       "News Content": "අග්‍රාමාත්‍ය රනිල් වික්‍රමසිංහ පාස්කු ඉරිදා ප්‍රහාරයට ලක්වූ මඩකලපුව - සියොන් දේවස්ථානයේ නිරීක්ෂණ චාරිකාවකට අද එක්වුණා.\nඔහු එහිදී කියා සිටියේ අයි.එස්.ත්‍රස්තවාදය මෙරටින් තුරන් කිරීමට පියවර ගන්නා බවයි.\nමේ අතර, මහජන ආරක්ෂාව සහතික කිරීම සඳහා රජයට ගත හැකි සෑම පියවරක්ම ගන්නා බව ද අග්‍රාමාත්‍යවරයා සදහන් කළා.\nඒ පාස්කු ඉරිදා ත්‍රස්ත ප්‍රහාරයෙන් අනතුරුව ව්‍යාපාරික ප්‍රජාව මුහුණ පා ඇති තත්ත්වය පිළිබඳව සාකච්ඡා කිරීම සඳහා ලංකා වාණිජ මණ්ඩලයේ සභාපතිවරයා ඇතුළු නියෝජිතයින් සමඟ පැවති සාකච්ඡාවකදීයි.",
       "URL": "https://www.hirunews.lk/215689/අගමැති-මඩකලපුවට",
       "Category": "Local News",
       "Parent URL": "https://www.hirunews.lk/local-news.php?pageID=3370"
}