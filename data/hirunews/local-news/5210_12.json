{
       "Source": "hirunews",
       "Timestamp": "Thursday, 14 January 2016 - 14:06",
       "Headline": "මත්තලින් වී ඉවත් කිරීම ඇරඹේ",
       "News Content": "මත්තල ගුවන් තොටුපල පරිශ්‍රය තුළ ගබඩා කර තිබූ වී මෙටි‍්‍රක් ටොන් 4054 ක ප්‍රමාණයක් ඉන් ඉවත් කිරීමේ කටයුතු අද පෙරවරුවේ ආරම්භ වුණා.\nමෙම අවස්ථාවට එක්වූ ග්‍රාමීය ආර්ථිකය පිළිබඳ අමාත්‍ය පී හැරිසන් කියා සිටියේ ඉදිරි සති කිහිපය තුළ සියලූම වී තොග මත්තල ගුවන් තොටුපලෙන් ඉවත් කර අවසන් කරන බවයි.\nදිනකට ලොරි 40 ක් යොදාගනිමින් මෙම වී තොග ඉවත් කෙරෙනවා.\nඅද දිනයේදී මෙටි‍්‍රක් ටොන් 40 ත් 50 ත් අතර ප්‍රමාණයක් ඉවත් කිරීමට බලාපොරොත්තු වන බවයි අමාත්‍ය පී. හැරිසන් සඳහන් කළේ.\nවී අලෙවි මණ්ඩලය පසුගිය වසරේ සැප්තැම්බර් මස දෙවනදා මත්තල ගුවන් තොටුපලේ වී ගබඩා කිරීම ආරම්භ කිරීමත් සමඟ ආන්දෝලනාත්මක තත්ත්වයක් ඇතිවුණා.\nගොවීන්ගෙන් රුපියල් 45 ට ලබාගත් වී කිලෝවක් රුපියල් 42 ක මුදලකට අලෙවි සමාගම් වෙත ලබාදෙන බවයි ග්‍රාමීය ආර්ථිකය පිළිබඳ අමාත්‍යවරයා තවදුරටත්\nසඳහන් කළේ.\n(ඡායාරූප - අම්බලන්තොට  අජිත් පුෂ්පකුමාර)",
       "URL": "https://www.hirunews.lk/124010/මත්තලින්-වී-ඉවත්-කිරීම-ඇරඹේ",
       "Category": "Local News",
       "Parent URL": "https://www.hirunews.lk/local-news.php?pageID=5210"
}