{
       "Source": "hirunews",
       "Timestamp": "Sunday, 23 August 2020 - 11:23",
       "Headline": "කැකිරාවේ මහා පරිමාණ වැලි ජාවාරමක් වටලයි (වීඩියෝ සහ ඡායාරූප)",
       "News Content": "කැකිරාව දඹුලු ඔය ආශ්‍රිතව මහපරිමාණ වැලි ජාවාරමක් පවත්වාගෙන ගිය පුද්ගලයන් හතර දෙනෙකු අත්අඩංගුවට ගෙන තිබෙනවා.\nඒ  යුධ හමුදා බුද්ධි අංශ නිලධාරීන්ට ලැබුණු තොරතුරක් මත ඊයේ (22) සවස යුධ හමුදාව සහ වනජීවී නිලධාරීන් විසින් සිදුකල ඒකාබද්ධ මෙහෙයුමකදීයී.\nවැලි ප්‍රවාහණයට යොදාගත් ට්‍රැක්ටර් රථ 04ක් ද, වැලි ගොඩ දැමීමට යොදාගත් උපකරණ තොගයක්ද එහිදී අත්අඩංගුවට ගත් බව සඳහන්.\nවැටලීම සිදුකරන අවස්ථාවේ සැකකරුවන් දඹුලු ඔයෙන් අනවසරයෙන් ගොඩදැමූ වැලි ප්‍රවාහනය කිරීමට සූදානමින් සිට තිබෙනවා.\nඅත්අඩංගුවටගත් සැකකරුවන් බැදුම්කර මත මුදා හැරීමට වනජීවී නිලධාරීන් පියවර ගෙන ඇති අතර සැකකරැවන් කැකිරාව දිසා මහේස්ත්‍රාත් අධිකරණය වෙත ඉදිරිපත් කිරීමට නියමිතයි.",
       "URL": "https://www.hirunews.lk/248437/කැකිරාවේ-මහා-පරිමාණ-වැලි-ජාවාරමක්-වටලයි-වීඩියෝ-සහ-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=2504"
}