{
       "Source": "hirunews",
       "Timestamp": "Saturday, 06 May 2017 - 10:47",
       "Headline": "ගණිකා නිවසක් වටලා 13 දෙනෙකු අත්අඩංගුවට",
       "News Content": "ආයුර්වේද සම්බාහන මධ්‍යස්ථානයක් මුවාවෙන් පවත්වාගෙන ගිය ගණිකා නිවාසයක් වටලා පුද්ගලයින් 13 දෙනෙකු අත්අඩංගුවට ගෙන තිබෙනවා.\nබොරැල්ල ප්‍රදේශයේ පවත්වාගෙන ගිය මෙම ගණිකා නිවාසය බස්නාහිර පළාත් දුෂණ මර්ධන ඒකකය විසින් ඊයේ වැටලීමට  ලක්කර ඇති බවයි වාර්තා වන්නේ.\nමෙලෙස අත්අඩංගුවට පත් පුද්ගලයින් අතර එහි කළමණාකාරවරයා සහ  ගණිකා නිවාසය පවත්වාගෙන යෑමට සහය වූ සැකකරුවන් දෙදෙනෙකු ඇතුළු ගණිකා සේවයේ දී සිටි තරුණියන් 08 දෙනෙකු සිටින බවයි වාර්තා වන්නේ.\nපොලිසිය පවසනේ අදාල ස්ථානයේ සිටි තායිලන්ත කාන්තාවන් දෙදෙනෙක්ද අත්අඩංගුවට ගත් බවයි.\nගණිකා සේවයේ දී සිටි කාන්තාවන් 22, 26, 28, 30, 31, 25, 36 සහ 37 යන වයස්වල පසුවන කොළඹ 15, උකුවෙල, පොළොන්නරුව, කුලියාපිටිය, ගම්පහ ගල්ගමුව සහ අවිස්සාවේල්ල යන ප්‍රදේශවල පදිංචිකාරිනියන් බව සදහන්.\nඅත්අඩංගුවට පත් මොවුන් මාලිගාකන්ද මහේස්ත්‍රාත් අධිකරණය ඉදිරිපත් කිරීමට නියමිතයි.",
       "URL": "https://www.hirunews.lk/160723/ගණිකා-නිවසක්-වටලා-13-දෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4531"
}