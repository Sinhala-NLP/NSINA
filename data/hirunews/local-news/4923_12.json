{
       "Source": "hirunews",
       "Timestamp": "Sunday, 14 August 2016 - 14:11",
       "Headline": "ඇහැළියගොඩ ඝාතකයා හෙළිවේ",
       "News Content": "ඇහැලියගොඩ පලිගල ප්‍රදේශයේ ගෙවත්තක වළ දමා තිබියදී හමුවු කාන්තා මළ සිරුර සම්බන්ධයෙන් ඇය සමග වාසය කළ තරුණයා අත්අඩංගුවට ගෙන තිබෙනවා.\nඒ ඔහු ඇහැළියගොඩ පොලිසියට භාරවීමෙන් අනතුරුවයි.\nඅදාළ ගෙවත්තේ හිමිකරු විසින් කළ දැනුම්දීමකට අනුව ඊයේ මෙම මළ සිරුර සොයා ගැණුනා.\nඑහිදී හෙළි වුණේ මෙම 24 හැවිරිදි කාන්තාව තෙල්දෙණිය ප්‍රදේශයේ සිට පැමිණ ඇහැලියගොඩ - පලිගල ප්‍රදේශයේ කුලී පදනම මත ලබා ගත් නිවසක පදිංචිව සිට ඇති බවයි.\nඑම නිවසේ ඇය තවත් තරුණයෙකු සමග ජීවත්ව සිට තිබෙනවා.\nඝාතනයෙන් අනතුරුව මෙම පුද්ගලයා ප්‍රදේශය අතහැර පලාගොස් තිබුණා.\nඒ අනුව, අත්අඩංගුවට ගත් සැකකරු අද අවිස්සාවේල්ල අධිකරණය වෙත ඉදිරිපත් කිරීමට නියමිත බවයි පොලිස් මාධ්‍ය ප්‍රකාශක කොට්ඨාසය ප්‍රකාශ කළේ.",
       "URL": "https://www.hirunews.lk/140606/ඇහැළියගොඩ-ඝාතකයා-හෙළිවේ",
       "Category": "Local News",
       "Parent URL": "https://www.hirunews.lk/local-news.php?pageID=4923"
}