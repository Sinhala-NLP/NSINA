{
       "Source": "hirunews",
       "Timestamp": "Tuesday, 27 October 2020 - 7:13",
       "Headline": "නීතිවිරෝධීව ආනයනය කර දුම්වැටි අලෙවි කළ එප්පාවල වෙළෙඳසැල් හිමිකරු අත්අඩංගුවට",
       "News Content": "විදේශ රටකින් නීතිවිරෝධීව මෙරටට ආනයනය කළ දුම්වැටි තොගයක් අලෙවිකළ එප්පාවල වෙළෙඳසැලක් වටලා එහි හිමිකරු සහ එම දුම්වැටි තොගය අත්අඩංගුවට ගෙන තිබෙනාවා.\nඒ ඊයේ (26) කැකිරාව විශේෂ වැටලීම් ඒකකයට ලද බුද්ධි තොරතුරක් මත සිදුකළ වැටලීමකදීයි.\nඑහිදී අලෙවි කිරීම සඳහා තිබූ දුම්වැටි 1300 කට ආසන්න ප්‍රමාණයක් සොයා ගත් බව සඳහන්.\nඅත්අඩංගුවට ගත් සැකකරු අද(27) තඹුත්තේගම මහේස්ත්‍රාත් අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/253381/නීතිවිරෝධීව-ආනයනය-කර-දුම්වැටි-අලෙවි-කළ-එප්පාවල-වෙළෙඳසැල්-හිමිකරු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2367"
}