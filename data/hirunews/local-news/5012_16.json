{
       "Source": "hirunews",
       "Timestamp": "Friday, 10 June 2016 - 9:19",
       "Headline": "අද මුහුදු ප්‍රදේශවල රළු කාලගුණයක්",
       "News Content": "දිවයින වටා මුහුදේ ඉදිරි පැය 24 තුළ රළු කාලගුණ තත්ත්වයන් පැවතිය හැකි බව කාලගුණ විද්‍යා දෙපාර්තමේන්තුව පවසනවා.\nවිශේෂයෙන් පුත්තලමේ සිට මන්නාරම සහ කන්කසන්තුරේ හරහා මුලතිව් දක්වා මුහුදු ප්‍රදේශවල සුළං වේගය පැයට කිලෝමීටර 70 දක්වා ඉහළ යා හැකියි.\nදිවයින වටා සෙසු මුහුදු ප්‍රදේශවල ද සුළං වේගය පැයට කිලෝමීටර 50 දක්වා ඉහළ යා හැකි බවයි කාලගුණ විද්‍යා දෙපාර්තමේන්තුව සදහන් කළේ.\nමේ නිසා, විමසිලිමත් වන ලෙස එම දෙපාර්තමේන්තුව ධීවර සහ නාවික ප්‍රජාවගෙන් ඉල්ලීමක් කළා.\nදිවයිනේ බස්නාහිර, වයඹ,  දකුණ, මධ්‍යම සහ සබරගමුව පළාත්වල අද වැසි හෝ ගිගුරුම් සහිත වැසි ඇතිවිය හැකියි.\nඑමෙන්ම ඌව සහ නැගෙනහිර පළාත්වල ද පස්වරුවේ වැසි ඇතිවිය හැකි බව කාලගුණ විද්‍යා දෙපාර්තමේන්තුව නිකුත් කළ අනාවැකියේ සදහන්.",
       "URL": "https://www.hirunews.lk/135181/අද-මුහුදු-ප්‍රදේශවල-රළු-කාලගුණයක්",
       "Category": "Local News",
       "Parent URL": "https://www.hirunews.lk/local-news.php?pageID=5012"
}