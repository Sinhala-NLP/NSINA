{
       "Source": "hirunews",
       "Timestamp": "Thursday, 26 September 2019 - 7:29",
       "Headline": "අකිල රාත්‍රියේ ජනපති කොමිසමේ",
       "News Content": "පාසල් සිසුන්ට ටැබ් පරිගණක ලබාදීමේදී සිදුව ඇති මූල්‍ය වංචාවකට අදාළ පැමිණිල්ලකට ප්‍රකාශයක් ලබාදීම සඳහා අධ්‍යාපන අමාත්‍ය අකිල විරාජ් කාරියවසම් ඊයේ රාත්‍රියේ බරපතල වංචා පිළිබඳ සොයන ජනාධිපති පරීක්ෂණ කොමිසන් සභාව වෙත පැමිණියා.\nඒ අනුව අමාත්‍යවරයා රාත්‍රී 7 ට පමණ කොමිසමට පැමිණි අතර, ඔහුගෙන් රාත්‍රී 9 දක්වා ප්‍රකාශ ලබාගත් බවයි කොමිසමේ ප්‍රකාශකයෙකු කියා සිටියේ.\nමේ අතර කැබිනට් ලේකම් කාර්යාලයේ ජ්‍යෙෂ්ඨ සහකාර ලේකම් ජූඞ් නිලූක්ෂාන් ද ඊයේ කොමිසම වෙත පැමිණ තිබුණා.\nඒ, නෙවිල් ප්‍රනාන්දු රෝහල සම්බන්ධයෙන් පසුගියදා අමාත්‍ය රාජිත සේනාරත්න ඉදිරිපත් කළ කැබිනට් පත්‍රිකාව පිළිබඳව ප්‍රකාශයක් ලබාදීම සඳහායි.",
       "URL": "https://www.hirunews.lk/225021/අකිල-රාත්‍රියේ-ජනපති-කොමිසමේ",
       "Category": "Local News",
       "Parent URL": "https://www.hirunews.lk/local-news.php?pageID=3128"
}