{
       "Source": "hirunews",
       "Timestamp": "Sunday, 23 May 2021 - 11:41",
       "Headline": "අඩු පීඩන තත්වය හෙට සුළි කුණාටුවක් වෙයි (වීඩියෝ)",
       "News Content": "අන්දමන් දූපත් ආසන්නයේ අඩු පීඩන කලාපයක් වර්ධනය වීමෙන් ඇතිවූ තත්ත්වය හෙට දිනය වන විට සුළි කුණාටුවක් බවට පත්වන බව කාලගුණ විද්‍යා දෙපාර්තමේන්තුව පවසනවා.\nඑහි අධ්‍යක්ෂ ජනරාල් අතුල කරුණානායක කියාසිටියේ හෙට එම සුළි කුණාටුව ඉන්දියාවේ බටහිර ප්‍රදේශයට ඇතුල් වන බවයි.\nමේ හේතුවෙන් දිවයිනේ ප්‍රදේශ ගණනාවකට වැසි ඇතිවිය හැකියි.\nමෙම සුළි කුණාටුවේ සෘජු බලපෑම ඇති වන්නේ උතුරු හා නැගෙනහිර ප්‍රදේශයේ ගැඹුරු මුහුදු ප්‍රදේශයට වන අතර එහි නාවික සහ ධීවර කටයුතුවල නොයෙදෙන ලෙස කාලගුණ විද්‍යා දෙපාර්තමේන්තුව ඉල්ලා සිටිනවා.\nපවතින වැසි තත්ත්වයත් සමඟ බදුල්ල, නුවරඑළිය, මහනුවර, කෑගල්ල යන දිස්ත්‍රික්කවලත් රත්නපුරය, කළුතර, ගාල්ල, මාතර යන දිස්ත්‍රික්කවල පස් කඳු කඩා වැටීමේ අවදානමක් මතුවිය හැකි බවයි ආපදා කළමනාකරණ මධ්‍යස්ථානය සඳහන් කළේ.",
       "URL": "https://www.hirunews.lk/272192/අඩු-පීඩන-තත්වය-හෙට-සුළි-කුණාටුවක්-වෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1935"
}