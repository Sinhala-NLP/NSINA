{
       "Source": "hirunews",
       "Timestamp": "Wednesday, 17 May 2023 - 17:04",
       "Headline": "මෙරට ඛනිජ සම්පත්වලට නව එළියක්",
       "News Content": "මෙරට පතල් කර්මාන්තයේ ආයෝජන අවස්ථා වැඩිදියුණු කර ගැනීමේ අරමුණින් Fortescue Future Industries හි විධායක සභාපති ආචාර්ය Andrew Forest සමඟ භූ විද්‍යා හා පතල් කාර්යංශයේ නිලධාරීන් ඊයේ (16) විශේෂ සාකච්ඡාවක් පවත්වා තිබෙනවා.\nවිදේශකටයුතු අමාත්‍යාංශයේ දී පැවති මෙම  සාකච්ඡාව සඳහා විදේශ කටයුතු රාජ්‍ය අමාත්‍ය තාරක බාලසූරිය ද සහභාගී වී සිටියා.\nහෝරා කිහිපයක් පැවති මෙම සාකච්ඡාවේ දී මෙරට භූ විද්‍යා ක්ෂේත්‍රයේ නව්‍යතා රැසක් පිළිබඳව සාකච්ඡා වී ඇති බවයි වාර්තා වන්නේ.\nපතල් ක්ෂේත්‍රයේ පවතින අවස්ථා ගවේෂණය කිරීමටත්, සම්පත් ප්‍රයෝජනයට ගැනීමටත්, වර්ධනය වැඩි දියුණු කිරීමටත් හැකිවන ආයෝජන අපේක්ෂාවන් ආකර්ෂණය කර ගැනීමට ද මෙහි දී අවධානය යොමු වී තිබෙනවා.",
       "URL": "https://www.hirunews.lk/335473/මෙරට-ඛනිජ-සම්පත්වලට-නව-එළියක්",
       "Category": "Local News",
       "Parent URL": "https://www.hirunews.lk/local-news.php?pageID=336"
}