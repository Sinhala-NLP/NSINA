{
       "Source": "hirunews",
       "Timestamp": "Wednesday, 23 November 2016 - 18:06",
       "Headline": "සහල් මිල ඉහළ යයි - ආරක්ෂිත තොග මුදාහරින්න සැළසුම්",
       "News Content": "වෙළඳපොලේ මේ වනවිට සහල් මිල ඉහළ ගොස් ඇති බව හෙක්ටර් කොබ්බෑකඩුව ගොවි කටයුතු පර්යේෂණ හා පුහුණුකිරීම් ආයතනය පවසනවා.\nඒ අනුව නාඩු කිලෝග්‍රෑමයක මිල රුපියල් හතකින්ද, සම්බා කිලෝග්‍රෑමයක මිල රුපියල් තුනකින්ද ඉහළ ගොස් ඇති බවයි එහි පර්යේෂණ නිලධාරී දුමින්ද ප්‍රියදර්ශන හිරු ප්‍රවෘත්ති අංශයට සඳහන් කළේ.\nකෙසේ වෙතත් දෙසැම්බර් මුල සිට රජය සතුව පවතින ආරක්ෂිත සහල් තොග වෙළඳපොලට මුදාහැරීමත් සමඟ ඉහළ ගිය සහල් මිල පහළ යනු ඇති බව ඔහු ප්‍රකාශ කළා.",
       "URL": "https://www.hirunews.lk/148182/සහල්-මිල-ඉහළ-යයි-ආරක්ෂිත-තොග-මුදාහරින්න-සැළසුම්",
       "Category": "Local News",
       "Parent URL": "https://www.hirunews.lk/local-news.php?pageID=4783"
}