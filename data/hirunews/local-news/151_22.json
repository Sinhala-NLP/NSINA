{
       "Source": "hirunews",
       "Timestamp": "Tuesday, 25 July 2023 - 21:45",
       "Headline": "පඬු කරඳ ගස ගැන සාධාරණ තීන්දුවක් දෙනු ඇති බවට ඇමති බන්දුල විශ්වාසයෙන්",
       "News Content": "ගම්පහ - දාරළුව ප්‍රදේශයේ තිබී ඉවත් කළ කෘඩියා සෙලනිකා හෙවත් පඬු කරඳ ගස සම්බන්ධ ගැටලු‍ව සම්බන්ධයෙන් අධිකරණය සාධාරණ තීන්දුවක් ලබාදෙනු ඇති බවට තමන් විශ්වාස කරන බව කැබිනට් ප්‍රකාශක අමාත්‍ය බන්දුල ගුණවර්ධන පවසනවා.\nරජයේ ප්‍රවෘත්ති දෙපාර්තමේන්තුවේ අද කැදවා තිබූ කැබිනට් තීරණ දැනුම්දීමේ මාධ්‍ය හමුවට එක්වෙමින් ඔහු මේ බව කියා සිටියා.\nකෙසේ වෙතත් පඬු කරඳ ශාකය පරීක්ෂණයක් සඳහා මේ මස 28 වනදා ගොඩ ගැනීමට පියවර ගන්නා ලෙසට ගම්පහ අතිරේක මහේස්ත්‍රාත් ෆාතිමා සහානා මහ්ජි ඊයේ ගම්පහ දිසා වන නිළධාරිවරයාට නියෝග කළා.\nමේ අතර සමාජ ආරක්ෂණ සුබසාධනය සදහා ලෝක බැංකුවෙන් ඇමෙරිකානු ඩොලර් මිලියන 200 ක ප්‍රදානයක් සිදු කර ඇති බවද කැබිනට් ප්‍රකාශක අමාත්‍ය බන්දුල ගුණවර්ධන කැබිනට් තීරණ දැනුම්දීමේ මාධ්‍ය හමුවේදී තවදුරටත් කියා සිටියා.\nදේශීය ණය ප්‍රතිව්‍යුහගත කිරීම අවසන් අදියරයේ පවතින බවයි අමාත්‍යවරයා මෙහිදී ප්‍රකාශ කළේ.\nකෙසේ වෙතත් දේශීය ණය ප්‍රතිව්‍යූහගතකරණයට මුවාවී සේවක අර්ථසාධක සහ භාරකාර අරමුදල් කොල්ලකෑම නතර කර, අසාධාරණ කම්කරු නීති හකුලා ගන්නා ලෙසට බලකරමින් වෘත්තීය සමිති එකමුතුව කොළඹ කොටුව දුම්රියපොල ඉදිරිපිටදී අද උද්ඝෝෂණයක ද නිරත වුණා.\nඔවුන්ට කොළඹ කොටුවේ මාර්ග කිහිපයකට ඇතුළුවීම වලක්වාලමින් කොටුව මහේස්ත්‍රාත් අධිකරණයෙන් නියෝගයක් නිකුත් කර තිබුණේ පොලීසිය අධිකරණයෙන් කළ ඉල්ලීමක් අනුවයි.",
       "URL": "https://www.hirunews.lk/342522/පඬු-කරඳ-ගස-ගැන-සාධාරණ-තීන්දුවක්-දෙනු-ඇති-බවට-ඇමති-බන්දුල-විශ්වාසයෙන්",
       "Category": "Local News",
       "Parent URL": "https://www.hirunews.lk/local-news.php?pageID=151"
}