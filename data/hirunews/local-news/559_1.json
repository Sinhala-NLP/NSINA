{
       "Source": "hirunews",
       "Timestamp": "Saturday, 04 February 2023 - 9:35",
       "Headline": "පොලිස් අධිකාරිවරු පස්දෙනෙකුට උසස්වීම්",
       "News Content": "පොලිස් අධිකාරීවරුන් පස්දෙනෙකු ජ්‍යෙෂ්ඨ පොලිස් අධිකාරීවරුන් ලෙස උසස් කර තිබෙනවා.\nපොලිස් මාධ්‍ය කොට්ඨාසය සඳහන් කළේ මහජන ආරක්ෂක අමාත්‍ය ලේකම්වරයා සහ මැතිවරණ කොමිසන් සභාවේ අනුමැතිය පරිදි පොලිස්පතිවරයා විසින් මෙම උසස්වීම් ලබා දී තිබෙනවා.\nඒ අනුව පොලිස් අධිකාරී ජේ. චන්ද්‍රකුමාර, විශ්‍රාමික ජනාධිපති ආරක්ෂක කොට්ඨාසයේ ජ්‍යෙෂ්ඨ පොලිස් අධිකාරීවරයා ලෙස පත් කර තිබෙනවා.\nඑමෙන්ම පොලිස් අධිකාරී ආර්. නූර්දින් පොලිස් විශේෂ කාර්යාංශයේ ජ්‍යෙෂ්ඨ පොලිස් අධිකාරීවරයා ලෙසත්, පොලිස් අධිකාරී එම්. රිෆාට්, ප්‍රවාහන කොට්ඨාසයේ ජ්‍යෙෂ්ඨ පොලිස් අධිකාරිවරයා ලෙස පත් කිරීමටයි පියවර ගෙන ඇත්තේ.\nඑමෙන්ම පොලිස් අධිකාරී බී මනතුංග ළමා හා කාන්තා අපයෝජන වැළැක්වීමේ කාර්යාංශයේ ජ්‍යෙෂ්ඨ පොලිස් අධිකාරිවරයා ලෙසත්, පොලිස් අධිකාරී එස්. ද සිල්වා ජයසේකර අගමැති ආරක්ෂක කොට්ඨාසයේ ජ්‍යෙෂ්ඨ පොලිස් අධිකාරීවරයා ලෙසත් පත්ව තිබෙනවා.",
       "URL": "https://www.hirunews.lk/326630/පොලිස්-අධිකාරිවරු-පස්දෙනෙකුට-උසස්වීම්",
       "Category": "Local News",
       "Parent URL": "https://www.hirunews.lk/local-news.php?pageID=559"
}