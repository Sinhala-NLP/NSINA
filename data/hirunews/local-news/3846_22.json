{
       "Source": "hirunews",
       "Timestamp": "Monday, 16 July 2018 - 13:01",
       "Headline": "පාර්ලිමේන්තු මන්ත්‍රී ප්‍රසන්න රණවීරගෙන් වරප්‍රසාද කමිටුව වෙත ප්‍රකාශයක්",
       "News Content": "එක්සත් ජනතා නිදහස් සන්ධාන පාර්ලිමේන්තු මන්ත්‍රී ප්‍රසන්න රණවීර අද පාර්ලිමේන්තු වරප්‍රසාද කමිටුව හමුවේ විනාඩි 15 ක පමණ කාලයක් ප්‍රකාශයක් ලබා දුන්නා.\nඒ, එල්.ටී.ටී.ඊ සංවිධානය යළි ගොඩනැංවිය යුතු බවට පාර්ලිමේන්තු මන්ත්‍රී විජයකලා මහේෂ්වරන් සිදුකළ ප්‍රකාශයට එරෙහිව පසුගියදා පාර්ලිමේන්තුවේදී ඇති වූ උණුසුම් තත්ත්වය අතරතුර සෙංකෝලය පැහැර ගැනීමට උත්සාහ කළ බවට එල්ල වූ චෝදනාවලට අදාළවයි.\nපාර්ලිමේන්තුවේ ස්ථාවර නියෝගවල පාර්ලිමේන්තු විනය සම්බන්ධ කොටසට අනුව සෙංකෝලය පාර්ලිමේන්තු සභා ගර්භය තුළ තබා ඇති අවස්ථාවක එය ස්පර්ශ කිරීම හෝ එසවීම බරපතල විනය විරෝධී ක්‍රියාවක්.\nඒ අනුව යම් මන්ත්‍රීවරයෙක් එම වරද සිදුකරනු ලබන්නේ පළමු වරට ද යන්න නොසලකා ඔහුගේ පාර්ලිමේන්තු සේවය සති 4කට අත්හිටුවි හැකි බව ද ස්ථාවර නියෝගවල දැක්වෙනවා.",
       "URL": "https://www.hirunews.lk/195325/පාර්ලිමේන්තු-මන්ත්‍රී-ප්‍රසන්න-රණවීරගෙන්-වරප්‍රසාද-කමිටුව-වෙත-ප්‍රකාශයක්",
       "Category": "Local News",
       "Parent URL": "https://www.hirunews.lk/local-news.php?pageID=3846"
}