{
       "Source": "hirunews",
       "Timestamp": "Friday, 28 May 2021 - 17:30",
       "Headline": "ඇස්ට්‍රාසෙනිකා එන්නත විකුණන අයිතිය ගන්න පෞද්ගලික සමාගම් පෝලිමේ",
       "News Content": "ඇස්ට්‍රාසෙනිකා එන්නත නිශ්පාදනය කරන ඇස්ට්‍රාසෙනිකා සිංගප්පූරු සමාගම රාජ්‍ය ඖෂධ නීතිගත සංස්ථාවේ සභාපතිවරයා වෙත ලිපියක් යොමුකර තිබෙනවා.\nඖෂධ නීතිගත සංස්ථාවේ සභාපති වෛද්‍ය ප්‍රසන්න ගුණසේන වෙත යොමු කර ඇති මෙම ලිපියේ සඳහන් වන්නේ එහි සඳහන් කරන සමාගම් හැරුණු විට ඇස්ට්‍රාසෙනිකා සමාගමේ කිසිදු පෞද්ගලික ඒජන්තවරයෙකු නොමැති බවයි.\nශ්‍රී ලංකාව තුල ඇස්ට්‍රාසෙනිකා එන්නත අලෙවි කිරීම සඳහා අවස්ථාව ලබාගැනීමට පෞද්ගලික සමාගම් දිගින් දිගටම සිය සමාගමට ඉල්ලීම් කරන බව එම ලිපියේ සඳහන්.\nකෙසේවෙතත් එම ලිපිය හරහා ඇස්ට්‍රාසෙනිකා සිංගප්පූරු සමාගම අවධාරණය කරන්නේ පවතින තත්වය යටතේ සිය සමාගම ගනුදෙනු කරනු ලබන්නේ ලෝක සෞඛ්‍ය සංවිධානයේ නියමයන්ට සහ පිළිවිතරයන්ට අනුකුලව පමණක් බවයි.\nඒ අනුව ඇස්ට්‍රාසෙනිකා සමාගම මෙරටට එන්නත් ලබාදීමේ කාර්ය භාරය යුනිසෙෆ් සංවිධානය, කොවැක්ස් එන්නත් වැඩසටහන සහ එන්නත නිශ්පාදනය කරන ඉන්දියාවේ සේරම් ඉන්ස්ටිටියුට් සමාගම හරහා පමණක් සිදුකරන බවයි මෙම ලිපිය හරහා අවධාරණය කරන්නේ.",
       "URL": "https://www.hirunews.lk/272715/ඇස්ට්‍රාසෙනිකා-එන්නත-විකුණන-අයිතිය-ගන්න-පෞද්ගලික-සමාගම්-පෝලිමේ",
       "Category": "Local News",
       "Parent URL": "https://www.hirunews.lk/local-news.php?pageID=1922"
}