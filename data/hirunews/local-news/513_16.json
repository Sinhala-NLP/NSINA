{
       "Source": "hirunews",
       "Timestamp": "Saturday, 25 February 2023 - 17:03",
       "Headline": "සෞඛ්‍ය ව්‍යසන වලදී හමුදා කණ්ඩායම් විදේශ ගත කිරීමට ඒකකයක් (වීඩියෝ)",
       "News Content": "සෞඛ්‍ය ව්‍යසනයන්හිදී හමුදා කණ්ඩායම් විදේශ ගත කිරීමට වෙනම ඒකකයක් ස්ථාපිත කරන බව ජනාධිපති රනිල් වික්‍රමසිංහ පවසනවා.\nජනාධිපතිවරයා මේ බව කියා සිටියේ කටුනායක දී හමුදා වෛද්‍ය විද්‍යාර්ථීන්ගේ විද්‍යායතනයේ සැසියකට එක්වෙමින්.\nලොව ස්වභාවික ආපදා සිදුවන අවස්ථාවන්හිදී හමුදා සාමාජිකයන් විදේශ ගත කිරීමේ ඒකකයට අමතරව මෙම ඒකකය ස්ථාපිත කරන බවයි ජනාධිපතිවරයා එහිදී සඳහන් කළේ.\nවත්මන් අර්බුදකාරි තත්ත්වය හමුවේ ඖෂධ හිඟයට පිලියම් යෙදීම සඳහා ඉන්දීය ණය යෝජනා ක්‍රමය යටතේ තවත් ඖෂධ ලබාගැනීමට නියමිත බව සඳහන් කළ ජනාධිපතිවරයා සෞඛ්‍ය ක්ෂේත්‍රය වෙනුවෙන් වැඩි විදේශ විනිමයක් ලබාදීමට රජය කටයුතු කරන බව ද ප්‍රකාශ කළා.",
       "URL": "https://www.hirunews.lk/328297/සෞඛ්‍ය-ව්‍යසන-වලදී-හමුදා-කණ්ඩායම්-විදේශ-ගත-කිරීමට-ඒකකයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=513"
}