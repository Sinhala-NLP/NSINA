{
       "Source": "hirunews",
       "Timestamp": "Monday, 18 May 2020 - 5:45",
       "Headline": "\"අම්ෆන්\" තවදුරටත් ප්‍රචණ්ඩ වෙයි - අද මිලිමීටර් 150ට වැඩි තද වැසි",
       "News Content": "දිවයිනේ නිරිතදිග කොටසේ පවතින වැසි තත්ත්වය තවදුරටත් බලාපොරොත්තු විය හැකි බව කාලගුණ විද්‍යා දෙපාර්තමේන්තුව නිවේදනය කරනවා.\nඇතැම් ස්ථාන වලට මිලි මීටර් 150ට වැඩි ඉතා තද වර්ෂාපතනයන් ද ඇති විය හැකි අතර දිවයින හරහා සුළඟේ වේගය විටින් විට පැයට කිලෝ මීටර් 50 - 60 දක්වා වැඩි විය හැකි බවයි එම දෙපාර්තමේන්තුව දන්වා සිටින්නේ.\nදිවයින පුරා අහස වලාකුලින් බරව පවතින අතර අද (18) දිනය තුල දකුණ, බස්නාහිර, සබරගමුව,මධ්‍යම සහ වයඹ පළාත්වල වැසි හෝ ගිඟුරුම් සහිත වැසි ඇති විය හැකියි.\nඋතුරුමැද සහ ඌව පළාත්වලත් මන්නාරම දිස්ත්‍රික්කයේත් තැනින් තැන වැසි හෝ ගිඟුරුම් සහිත වැසි ඇති විය හැකි බවයි එම දෙපාර්තමේන්තුව වැඩිදුරටත් පවසන්නේ.\nමෙම අයහපත් කාලගුණයට හේතු වූ 'අම්ෆන්' සුළි කුණාටුව තවදුරටත් ප්‍රචණ්ඩ වනු ඇති බවට කාලගුණ විද්‍යා දෙපාර්තමේන්තුව අනාවැකි පල කෙරෙනවා.\nඑමෙන්ම ජාතික ගොඩනැගිලි පර්යේෂණ සංවිධානය පැවසුවේ ගාල්ල, මාතලේ, රත්නපුර, කළුතර, මාතර, කොළඹ, කෑගල්ල, කුරුණෑගල, මහනුවර සහ නුවරඑළිය දිස්ත්‍රික්කවලට අද (18) පස්වරු දෙක දක්වා නායයෑම් හා පස්කන්ඩි කඩා වැටීම් පිළිබඳ අනතුරු ඇඟවීම බලාත්මක බවයි.",
       "URL": "https://www.hirunews.lk/240945/අම්ෆන්-තවදුරටත්-ප්‍රචණ්ඩ-වෙයි-අද-මිලිමීටර්-150ට-වැඩි-තද-වැසි",
       "Category": "Local News",
       "Parent URL": "https://www.hirunews.lk/local-news.php?pageID=2726"
}