{
       "Source": "hirunews",
       "Timestamp": "Tuesday, 13 June 2023 - 17:26",
       "Headline": "කොල්ලුපිටියේ සුපිරි ගණිකා නිවසක් වටලයි",
       "News Content": "කොල්ලුපිටිය ප්‍රදේශයේ දෙමහල් ගොඩනැගිල්ලක පවත්වාගන ගිය ගණිකා නිවසක් වටලා සුරුපී තායි තරුණියන් දෙදෙනෙක් ඇතුළු පස්දෙනෙකු අත්අඩංගුවට ගෙන තිබෙනවා.\nපානදුර වලාන මධ්‍යම දූෂණ මර්ධන ප්‍රහාරක බලකාය විසින් මෙම වැටලීම සිදුකර ඇති බවයි වාර්තා වී ඇත්තේ.\nඅත්අඩංගුවට ගැනුණු පිරිස අතර තායි තරුණියන් දෙදෙනාට අමතරව මෙරට තරුණියක්, එහි කළමණාකරු සහ ගණිකා ජාවාරම මෙහෙය වූ හිටපු හමුදා නිලධාරියෙක් ඇති බවයි අප ප්‍රාදේශීය වාර්තාකරු සඳහන් කළේ.\nඅත්අඩංගුවට ගත් පිරිස අතර සිටින මෙරට තරුණියගේ හත් හැවිරිදි දියණිය ද එම ස්ථානයට කැඳවාගෙන තිබූ බවයි පොලිසිය පැවසුවේ.\nලද තොරතුරකට අනුව පොලිස් උපාය දූතයකු යොදවා රුපියල් 10,000ක මුදලක් දී කාන්තාවක් මිලදී ගැනීමෙන් පසු මෙම වැටලීම සිදුකර ඇති බවයි වාර්තා වන්නේ.\nගණිකා වෘත්තියේ යෙදෙමින් එම ස්ථානයේ රැඳී සිටි තායි තරුණියන් දෙදෙනාට ගුවන් ගමන් බලපත්‍ර පවා නොතිබූ බවයි පොලිසිය සඳහන් කළේ.\nඅත්අඩංගුවට ගත් 24 හැවිරිදි ශ්‍රී ලාංකික තරුණිය රැපියල් කෝටි දහයක පමණ දේපළවලට හිමිකම් කියන තැනැත්තියක් බවත්, ඇයගේ නමින් සුඛෝපභෝගී මෝටර් රථ තුනක්, පිළියන්දල ප්‍රදේශයේ ඉදි කරමින් පවතින තෙමහල් නිවසක් ද ඇති බවයි මුලික පොලිස් විමර්ශනවලදී අනාවරණය වී ඇත්තේ.\nපොලිසිය සඳහන් කළේ එම සැකකාරියගෙන් සිදු කළ පුශ්න කිරීමේදී ගණිකා වෘතියේ යෙදෙමින් එම වත්කම් උපයාගත් බවයි.\nමෙම වැටලීමත් සමඟ අත්අඩංගුවට ගත් ජාවාරම මෙහෙය වූ බව කියන හිටපු හමුදා නිලධාරියා අසනීප තත්ත්වයට පත්ව පොලිස් ආරක්ෂාව යටතේ කොළඹ ජාතික රෝහලට ඇතුළත් කිරීමටයි කටයුතු කර ඇති බවත් පොලිසිය ප්‍රකාශ කර සිටියා.",
       "URL": "https://www.hirunews.lk/337830/කොල්ලුපිටියේ-සුපිරි-ගණිකා-නිවසක්-වටලයි",
       "Category": "Local News",
       "Parent URL": "https://www.hirunews.lk/local-news.php?pageID=272"
}