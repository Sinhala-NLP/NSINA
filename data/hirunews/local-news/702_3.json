{
       "Source": "hirunews",
       "Timestamp": "Monday, 28 November 2022 - 16:56",
       "Headline": "කටුනායක ගුවන්තොටුපොළෙන් ගුවන් ගත වූ යානයක් හදිසියේ ගොඩබස්වයි",
       "News Content": "ශ්‍රී ලංකන් ගුවන් සේවයට අයත් යානයක් ගුවන්ගත කර විනාඩි 05කට පසුව යළි ගොඩබෑමේ සිද්ධියක් කටුනායක ගුවන්තොටුපළෙන් අද (28) පස්වරුවේ වාර්තා වුණා.\nඉන්දියාවේ මදුරෛයි බලා පියාසර කිරීමට පස්වරු 02යි 02ට ගුවන්තොටුපළෙන් පිටත් වූ ශ්‍රී ලංකන් ගුවන් සේවයේ යූ.එල් 139 දරණ යානය ගුවන්ගත වී විනාඩි 05කට පසුව යළි ගොඩබස්වා ඇති බවයි ගුවන්තොටුපළ කාර්යභාර නිලධාරිවරයා සඳහන් කළේ.\nයානය කාර්මික දෝෂයකට ලක්වීම හේතුවෙන් එය මෙලෙස ගොඩබස්වා ඇති බව සඳහන්.\nගුවන් මගීන් කාර්ය මණ්ඩලය යානය තුළ ම රඳවාගෙන යානයේ අලුත්වැඩියා සිදු කිරීමට යි ගුවන්තොටුපළ බලධාරින් පියවර ගෙන ඇත්තේ.",
       "URL": "https://www.hirunews.lk/321505/කටුනායක-ගුවන්තොටුපොළෙන්-ගුවන්-ගත-වූ-යානයක්-හදිසියේ-ගොඩබස්වයි",
       "Category": "Local News",
       "Parent URL": "https://www.hirunews.lk/local-news.php?pageID=702"
}