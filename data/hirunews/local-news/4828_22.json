{
       "Source": "hirunews",
       "Timestamp": "Friday, 21 October 2016 - 7:27",
       "Headline": "නෙවිල් ප්‍රනාන්දු රෝහල රජයට  - වෛද්‍ය නෙවිල් ප්‍රනාන්දු",
       "News Content": "මාළඹේ සයිටම් පෞද්ගලික වෛද්‍ය විද්‍යාලයට අනුබද්ධ නෙවිල් ප්‍රනාන්දු පෞද්ගලික රෝහල රජයට පවරා දීමට බලාපොරොත්තු වන බව එහි සභාපති වෛද්‍ය නෙවිල් ප්‍රනාන්දු පවසනවා.\nඔහු මේ බව ප්‍රකාශ කළේ ඊයේ (20) පැවති ප්‍රවෘත්ති සාකච්ඡාවකට එක්වෙමින්.\nඅපරාධ පරීක්ෂණ දෙපාර්තමේන්තුව සයිටම් ආයතනයට පැමිණ ඝාතනයට ලක්වූ රගර් ක්‍රීඩක වසීම් තාජුඞීන්ගේ බවට සැකකෙරෙන අස්ථි කොටස් රැගෙන යාම සම්බන්ධයෙන් ද ඔහු අදහස් පළ කළා.\nඑහිදී කියා සිටියේ අස්ථි කොටස් රැගෙන යාමේදී අපරාධ පරීක්ෂණ දෙපාර්තමේන්තුව ඊට අදාළ පෙට්ටි වල ඔවුන්ගේ මුද්‍රාව පමණක් තැබූ හෙයින් ඒ හේතුවෙන් ගැටලු කිහිපයක් මතුවිය හැකි බවයි.",
       "URL": "https://www.hirunews.lk/145717/නෙවිල්-ප්‍රනාන්දු-රෝහල-රජයට-වෛද්‍ය",
       "Category": "Local News",
       "Parent URL": "https://www.hirunews.lk/local-news.php?pageID=4828"
}