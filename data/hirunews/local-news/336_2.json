{
       "Source": "hirunews",
       "Timestamp": "Wednesday, 17 May 2023 - 23:11",
       "Headline": "මහජන චීන සමූහාණ්ඩු තානාපති කාර්යාලයේ ආරක්‍ෂක උපදේශක හා නාවික හමුදාධිපති අතර නිල හමුවක්",
       "News Content": "ශ්‍රී ලංකාවේ මහජන චීන සමුහාණ්ඩු තානාපති කාර්යාලයේ ආරක්‍ෂක උපදේශක, ජ්‍යේෂ්ඨ කර්නල් Zhou Bo අද දින (17) නාවික හමුදා මූලස්ථානයේ දී නිල හමුවක් සඳහා නාවික හමුදාපති වයිස් අද්මිරාල් ප්‍රියන්ත පෙරේරා හමු වී තිබෙනවා.\nමෙම නිල හමුවේ දී නාවික හමුදාධිපති සහ ශ්‍රී ලංකාවේ මහජන චීන සමූහාණ්ඩු තානාපති කාර්යාලයේ ආරක්‍ෂක උපදේශක අතර ද්වීපාර්ශ්වික වශයෙන් වැදගත් කරුණු පිළිබඳ සුහද පිළිසඳරක් පැවැත් වී ඇති බවයි වාර්තා වන්නේ.\nමෙම නිල හමුව සනිටුහන් කරමින් දෙපාර්ශවය අතර සමරු තිළිණ හුවමාරුවක් ද සිදුව තිබෙනවා.",
       "URL": "https://www.hirunews.lk/335494/මහජන-චීන-සමූහාණ්ඩු-තානාපති-කාර්යාලයේ-ආරක්‍ෂක-උපදේශක-හා-නාවික-හමුදාධිපති-අතර-නිල-හමුවක්",
       "Category": "Local News",
       "Parent URL": "https://www.hirunews.lk/local-news.php?pageID=336"
}