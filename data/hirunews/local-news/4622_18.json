{
       "Source": "hirunews",
       "Timestamp": "Thursday, 09 March 2017 - 17:00",
       "Headline": "ගංජා රැගෙන අධිකරණයට ගිය තවත් කාන්තාවක් අත්අඩංගුවට",
       "News Content": "දුම්කොළ කැබැල්ලක ඔතා ගංජා ග්‍රෑම් 10ක්  කොළඹ අලූත් කඬේ මහේස්ත්‍රාත් අධිකරණය තුළට  රැගෙන යාමට උත්සහ කළ කාන්තාවක් පොලිසිය අත්අඩංගුවට ගෙන තිබෙනවා.\nඅනතුරුව ඇය කොළඹ ප්‍රධාන මහේස්ත්‍රාත් ලාල් රණසිංහ හමුවට ඉදිරිපත් කිරීමෙන් පසු මේ මස 27 වනදා දක්වා රක්ෂිත බන්ධනාගාර ගත කෙරුනු බවයි අප වාර්තාකරු සදහන් කළේ.\nඅධිකරණය තුළට ගංජා රැගෙන යාමට උත්සහ කල කාන්තාවක් ඊයේ දිනයේදී ද පොලිසිය අත්අඩංගුවට ගනු ලැබුවා.\nඅද අත්අඩංගුවට ගත් කාන්තාව අධිකරණයට ඉදිරිපත් කළ අවස්ථාවේදී කොළඹ ප්‍රධාන මහේස්ත්‍රාත් ලාල් රණසිංහ සදහන් කළේ මෙවැනි ආකාරයේ සිදුවීම් වාර්තා වීම බරපතල තත්වයක් බවයි.",
       "URL": "https://www.hirunews.lk/156467/ගංජා-රැගෙන-අධිකරණයට-ගිය-තවත්-කාන්තාවක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4622"
}