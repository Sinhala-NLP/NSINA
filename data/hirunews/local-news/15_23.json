{
       "Source": "hirunews",
       "Timestamp": "Thursday, 21 September 2023 - 15:14",
       "Headline": "නීති විරෝධි විදේශ සිගරට් තොගයක් සමඟ සැකකරුවෙකු අත්අඩංගුවට",
       "News Content": "රුපියල් ලක්ෂ පහක් පමණ වටිනා නීති විරෝධී විදේශ සිගරට් තොගයක් සමඟ සැකකරුවෙකු ඊයේ(20) අත්අඩංගුවට ගෙන තිබෙනවා.\nමෙම වැටලීම සිදු කර ඇත්තේ මන්නාරම පොලිස් අපරාධ විමර්ශන අංශය විසින්.\nඅප වාර්තාකරු සඳහන් කළේ රහසිගත තොරතුරකට අනුව පොලිස් නිලධාරින් 9 දෙනෙකුගෙන් සමන්විත කාණ්ඩායමක් කොළඹ - මන්නාරම බලා ධාවනය වූ බස් රථය ලුහුබැද ගොස් නීති විරෝධී සිගරට් තොගය සහ සැකකරුව අත්අඩංගුවට ගත් බවයි.\nඅත්අඩංගුවට ගත් සැකකරු වයස අවුරුදු 25ක මන්නාරම පදිංචිකරුවෙක් බවයි වාර්තා වන්නේ.\nපොලිසිය පැවසුවේ සැකකරු මන්නාරම අධිකරණය වෙත ඉදිරිපත් කිරීමට නියමිත බවයි.",
       "URL": "https://www.hirunews.lk/348974/නීති-විරෝධි-විදේශ-සිගරට්-තොගයක්-සමඟ-සැකකරුවෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=15"
}