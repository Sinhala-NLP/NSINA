{
       "Source": "hirunews",
       "Timestamp": "Wednesday, 13 April 2022 - 9:10",
       "Headline": "විරෝධතාවයේ නිරත තරුණ තරුණියන් හා සකච්ඡා කිරීමට කැමති බවට අගමැතිගෙන් ප්‍රකාශයක්",
       "News Content": "විරෝධතාකරුවන් සමග සාකච්ඡා කිරීමට සූදානම් බව අගමැති කියයි\nගාලුමුවදොර පිටියේ උද්ඝෝෂණයේ යෙදෙන තරුණ කණ්ඩායම් සමග රජය සාකච්ඡා කිරීමට සූදානම් බව අග්‍රාමාත්‍ය මහින්ද රාජපක්ෂ පවසනවා.\nහිරු ප්‍රවෘත්ති අංශය කළ විමසීමක දී අග්‍රාමාත්‍යවරයා සඳහන් කළේ, ඉදිරි දිනයකදී විරෝධතාකරුවන් සමඟ සාකච්ඡා කිරීමට සූදානම් බවයි.\nමේ වනවිට විරෝධතාකරුවන් පස්වන දිනයටත් අඛන්ඩව විරෝධතාවයේ නිරත වනවා.\nදිවයින පුරා සිටින තරුණ තරුණයින්ගේ සහභාගිත්වයෙන් පසුගිය 9 වනදා මෙම විරෝධතාව ආරම්භ කෙරුණේ ජනාධිපති කාර්යාලය ඉදිරිපිට පිහිටි විරෝධතා සඳහා වෙන් කර ඇති භූමියේ කූඩාරම් ද සවි කර ගනිමින්.\nතරුණ තරුණියන් පවතින රජයට හා ජනාධිපතිවරයාට ඉල්ලා අස් වෙන්න යැ යි පවසමින් රාත්‍රිය ද පහන් කරමින් එහි රැඳී සිටිනවා.\nඑම නිවේදනය පහතින්",
       "URL": "https://www.hirunews.lk/301869/විරෝධතාවයේ-නිරත-තරුණ-තරුණියන්-හා-සකච්ඡා-කිරීමට-කැමති-බවට-අගමැතිගෙන්-ප්‍රකාශයක්",
       "Category": "Local News",
       "Parent URL": "https://www.hirunews.lk/local-news.php?pageID=1233"
}