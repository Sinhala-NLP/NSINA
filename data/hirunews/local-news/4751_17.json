{
       "Source": "hirunews",
       "Timestamp": "Friday, 16 December 2016 - 10:45",
       "Headline": "යාපනය සරසවි සිසුන් දෙදෙනාගේ මරණයට අත්අඩංගුවට ගත් පොලිස් නිලධාරින් 5දෙනා යළි රක්ෂිත බන්ධනාගාරයට",
       "News Content": "යාපනය සරසවියේ සිසුන් දෙදෙනෙකු යතුරුපැදියකින් ගමන් කරමින් සිටියදී සැකකටයුතු ලෙස මියයාමේ සිද්ධිය සම්බන්ධයෙන් අත්අඩංගුවට ගත් පොලිස් නිලධාරින් 5 දෙනා ලබන 30 වැනිදා දක්වා යළිත් රක්ෂිත බන්ධනාගාර ගත කෙරුණා.\nඒ ඔවුන් අද යාපනය අතිරේක මහේස්ත්‍රාත් වී.ටී. සිවලිංගම් හමුවට ඉදිරිපත් කිරීමෙන් අනතුරුවයි.\nපසුගිය ඔක්තෝම්බර් 21 වැනිදා මධ්‍යම රාත්‍රීයේ යාපනය සරසවියේ සිසුන් දෙදෙනෙකු යාපනය - කොක්කුවිල් ප්‍රදේශයේදී යතුරුපැදියකින් ගමන් කරමින් සිටියදී රථ වාහන පරීක්ෂාවේ යෙදී සිටි පොලිස් කණ්ඩාම ඔවුන් නැවැත්වීමට උත්සාහ කර තිබෙනවා.\nඑහෙත්, අණ නොතකා ගමන් කිරීම නිසා පොලිසිය එහිදී වෙඩි තබා ඇති අතර, ඒ පිළිබදව අදාළ පොලිස් නිලධාරින් වාර්තා කර තිබුණේ නැහැ.",
       "URL": "https://www.hirunews.lk/149830/යාපනය-සරසවි-සිසුන්-දෙදෙනාගේ-මරණයට-අත්අඩංගුවට-ගත්-පොලිස්-නිලධාරින්-5දෙනා-යළි-රක්ෂිත-බන්ධනාගාරයට",
       "Category": "Local News",
       "Parent URL": "https://www.hirunews.lk/local-news.php?pageID=4751"
}