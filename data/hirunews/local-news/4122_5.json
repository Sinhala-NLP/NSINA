{
       "Source": "hirunews",
       "Timestamp": "Wednesday, 17 January 2018 - 9:14",
       "Headline": "සයිටම් වසා දැමීම ගැන විරෝධය",
       "News Content": "තම දරුවන්ට වෛද්‍ය උපාධිය ලබාදුන් පසුව එම ආයතනය වසා දමන්නේ නම් ඉන් කිසිදු වටිනාකමක් නොමැති බවට මාළඹේ පෞද්ගලික වෛද්‍ය විද්‍යාලයීය දෙමාපිය සංසදය පවසනවා.\nඔවුන් ප්‍රකාශ කළේ නියෝජ්‍ය අමාත්‍ය ආචාර්ය හර්ෂ ද සිල්වා ලබාදුන් අවසන් විසදුම මගින් සයිටම් ගැටළුව තවත් අර්බුදයක් දක්වා දිග්ගැස්සුනු බවයි.\nරජයේ වෛද්‍ය පීඨ ශිෂ්‍ය දෙමාපිය සංගමය සමග කොළඹ ඊයේ (16) පැවැත්වූ ඒකාබද්ධ මාධ්‍ය හමුවකට එක්වෙමින් මාළඹේ පෞද්ගලික වෛද්‍ය විද්‍යාලයීය දෙමාපිය සංසදයේ කැඳවුම්කරු ගැමුණු විජේරත්න මේ බව කියා සිටියා.\nඑම මාධ්‍ය හමුවට එක්වෙමින් රජයේ වෛද්‍ය පීඨ ශිෂ්‍ය දෙමාපිය සංසදයේ විධායක කමිටු සාමාජික වසන්ත අල්විස් සහ මාධ්‍ය ප්‍රකාශක වෛද්‍ය නිමල් කරුණාසිරි අදහස් පළ කළා.",
       "URL": "https://www.hirunews.lk/181263/සයිටම්-වසා-දැමීම-ගැන-විරෝධය",
       "Category": "Local News",
       "Parent URL": "https://www.hirunews.lk/local-news.php?pageID=4122"
}