{
       "Source": "hirunews",
       "Timestamp": "Saturday, 07 October 2017 - 19:30",
       "Headline": "අවමන් සහගත ක්‍රියාවක් ගැන ආචාර්ය ප්‍රතිභා මහානාමහේවා කතා කරයි",
       "News Content": "පොලිස් භාරයට ගත් අයෙකුට පහරදීමට හෝ පීඩාවට පත් කිරීමට කිසිදු අයිතිවාසිකම් පොලිීසියට නොමැති බව මානව හිමිකම් කොමිෂන් සභාවේ හිටපු කොමසාරිස්වරයෙකු වන ආචාර්ය ප්‍රතිභා මහානාම හේවා ප්‍රකාශ කළා.\nඔහු කියා සිටියේ එවන් අවස්ථාවක පොලිසිය සිදුකළ යුත්තේ අදාළ පුද්ගලයා ළගම අධිකරණයට ඉදිරිපත් කිරීම බවයි.\nහම්බන්තොටදී ඊයේ පැවති විරෝධතාව අතරතුර උසස් පොලිස් නිලධාරියෙකු එල්ල කළ කම්මුල් ප්‍රහාරය සම්බන්ධයෙන් අදහස් දක්වමින් ඔහු එය අවමන් සහගත ක්‍රියාවක් ලෙස හැදින්වූවා.\nඑමෙන්ම ඉහළ බලධාරින් පිනවීම සදහා එලෙස හැසිරෙන්නේ නම් එම ක්‍රියාව තුළින් ඔහුම අගතියට පත්වන බවයි ආචාර්ය ප්‍රතිභා මහානාම හේවා සදහන් කළේ.",
       "URL": "https://www.hirunews.lk/172867/අවමන්-සහගත-ක්‍රියාවක්-ගැන-ආචාර්ය-ප්‍රතිභා-මහානාමහේවා-කතා-කරයි",
       "Category": "Local News",
       "Parent URL": "https://www.hirunews.lk/local-news.php?pageID=4284"
}