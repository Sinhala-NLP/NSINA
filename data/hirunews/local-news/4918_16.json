{
       "Source": "hirunews",
       "Timestamp": "Thursday, 18 August 2016 - 7:57",
       "Headline": "අගමැති දිවයිනට",
       "News Content": "දින 5 ක් පුරා චීනයේ නිල සංචාරයක නිරතවූ අග්‍රාමාත්‍ය රනිල් වික්‍රමසිංහ ඊයේ රාත්‍රී 11.40 ට යළි ශ්‍රී ලංකාවට පැමිණියා.\nචීනයේ ගුවැන්ෂෝ සිට පැමිණි යූ.එල්. 883 දරණ යානයෙන් අග්‍රාමාත්‍යවරයා ඇතුලූ දූත පිරිස මෙරටට පැමිණි බවයි ගුවන් තොටුපල හිරු වාර්තාකරු සඳහන් කළේ.\nපස්දින නිල සංචාරයක් සඳහා අග්‍රාමාත්‍යවරයා චීනය  බලා පිටත්ව  ගියේ පසුගිය 13 වනදායි.\nචීන සංචාරය අතරතුර අග්‍රාමාත්‍යවරයා ඇතුලූ දූත පිරිස චොංජිං මහා නගරයේ ගුයාන් වරායේ සහ බහලුම් පර්යන්තයේ නිරීක්ෂණ චාරිකාවකටද එක්වුණා.\nපසුව අග්‍රාමාත්‍යවරයා චොංජිං මහා නගරයේ නගරාධිපතිවරයා හමුවී සාකච්ඡා කර තිබෙනවා.\nඑමෙන්ම අග්‍රාමාත්‍ය රනිල් වික්‍රමසිංහ සිය සංචාරය අතරතුර ෂෙන්ජන් නුවර කොමියුනිස්ට් පක්ෂ ලේකම්වරයා මෙන්ම ෂෙන්ජන් ව්‍යාපාරික ප්‍රජාව ද හමුවුණා.",
       "URL": "https://www.hirunews.lk/140876/අගමැති-දිවයිනට",
       "Category": "Local News",
       "Parent URL": "https://www.hirunews.lk/local-news.php?pageID=4918"
}