{
       "Source": "hirunews",
       "Timestamp": "Thursday, 24 November 2016 - 12:52",
       "Headline": "දෙහිවල නිවසක පිළිස්සුණු මළ සිරුරක්",
       "News Content": "දෙහිවල - නැදිමාල - විජිතපුර ප්‍රදේශයේ නිවසක කාමරයක් තුළ පුද්ගලයෙකු පිළිස්සී මියගොස් තිබෙනවා.\nඅද පෙරවරුවේ පොලිස් හදිසි ඇමතුම් අංකයට ලැබුණු තොරතුරකට අනුව මෙම පිළිස්සුනු මළ සිරුර සොයාගත් බවයි පොලීසිය සඳහන් කළේ.\nනිවසේ කාමරයක් තුළ අද අළුයම ගින්න හටගෙන තිබෙනවා.\nගින්න ඇතිවන විට මියගිය පුද්ගලයා එම කාමරයේ නිදාගෙන සිට ඇති බවටයි මූලික පරීක්ෂණවලදී අනාවරණ වී ඇත්තේ.\nගින්නෙන් මෙලෙස පිලිස්සී මියගොස් ඇත්තේ අවුරුදු 60 ක් වයසැති  පුද්ගලයෙක්.\nසිද්ධිය වන අවස්ථාවේදී මියගිය පුද්ගලයාගේ බිරිඳ සහ පුත්‍රයා නිවසේ සිට නොමැති බවටද වාර්තා වනවා.\nගින්නට හේතුව මෙතෙක් අනාවරණ වී නැහැ.",
       "URL": "https://www.hirunews.lk/148234/දෙහිවල-නිවසක-පිළිස්සුණු-මළ-සිරුරක්",
       "Category": "Local News",
       "Parent URL": "https://www.hirunews.lk/local-news.php?pageID=4782"
}