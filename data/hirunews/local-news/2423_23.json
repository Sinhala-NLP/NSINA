{
       "Source": "hirunews",
       "Timestamp": "Monday, 28 September 2020 - 19:08",
       "Headline": "වියළි කහ කිලෝග්‍රෑම් 952 ක් සමඟ පුද්ගලයෙක් අත්අඩංගුවට",
       "News Content": "නීති විරෝධීව මුහුදු මාර්ගයෙන් මෙරටට ගෙන්වන ලද වියළි කහ කිලෝග්‍රෑම් 952ක් සමඟ පුද්ගලයකු අද(28) මන්නාරම,එරුක්කලම්පිඩ්ඩි ප්‍රදේශයේදී මන්නාරම පොලීසිය විසින් අත්අඩංගුවට ගෙන තිබෙනවා.\nඒ නාවික හමුදාව සහ පොලිස් කොට්ඨාස අපරාධ විමර්ශන ඒකකයේ නිලධාරීන් එක්ව සිදුකළ වැටලීමකදීයි.\nඇසුරුම් 27 ක් තුළ අසුරා තිබූ මෙම කහ තොගය,ඉන්දියාවේ සිට නීති විරෝධීව ධීවර බෝට්ටු ඔස්සේ මෙරටට රැගෙනවිත් ඇති බවයි වාර්තා වන්නේ.\nඅත්අඩංගුවට ගත් සැකකරු මන්නාරම,එරුක්කලම්පිඩ්ඩි ප්‍රදේශයේ පදිංචි 52 හැවිරිදි පුද්ගලයෙක්.\nඅදාළ සැකකරු සහ එම කහ තොගය, මන්නාරම මහෙස්ත්‍රාත් අධිකරණයට ඉදිරිපත් කිරීමට නියමිත අතර මන්නාරම පොලීසිය විසින් වැඩිදුර විමර්ශන ක්‍රියාත්මකයි.",
       "URL": "https://www.hirunews.lk/251330/වියළි-කහ-කිලෝග්‍රෑම්-952-ක්-සමඟ-පුද්ගලයෙක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2423"
}