{
       "Source": "hirunews",
       "Timestamp": "Friday, 29 July 2016 - 12:46",
       "Headline": "සජින් වාස්ගේ අත්අකුරු පරීක්ෂාවට අධිකරණයෙන් අවසර",
       "News Content": "ව්‍යාපාරිකයෙකුට තර්ජනය කර බලහත්කාරයෙන් රුපියල් කෝටි 61ක මුදලක් ලබා ගැනීමේ චෝදනාව මත හිටපු පාර්ලිමේන්තු මන්ත්‍රී සජින් ද වාස් ගුණවර්ධනට එරෙහිව අපරාධ පරීක්ෂණ දෙපාර්තමේන්තුව ගොනුකර තිබූ නඩුව අද (29) කොළඹ මහේස්ත්‍රාත් අධිකරණයේදී විභාගයට ගැණුනා.\nඑහිදී අපරාධ පරීක්ෂණ දෙපාර්තමේන්තුවේ නිලධාරින් අධිකරණයෙන් ඉල්ලා සිටියේ සැකකාර පාර්ලිමේන්තු මන්ත්‍රීවරයාගේ අත්අකුරු පරීක්ෂා කිරීමට අවසර ලබාදෙන ලෙසයි.\nඒ අනුව, ප්‍රධාන මහේස්ත්‍රාත් ගිහාන් පිලපිටිය අපරාධ පරීක්ෂණ දෙපාර්තමේන්තුවේ නිලධාරින්ට සැකකරුගේ අත්අකුරු පරීක්ෂා කරන ලෙසට නියෝග කර තිබෙනවා.\nමෙම නඩුව ලබන නොවැම්බර් 18 වනදා යළි විභාගයට ගැනීමට නියමිතයි.\nඅදාළ චෝදනා මත රක්ෂිත බන්ධනාගාර ගත කර සිටි හිටපු පාර්ලිමේන්තු මන්ත්‍රී සජින් ද වාස් ගුණවර්ධන පසුගිය 8 වැනිදා ඇප මත මුදා හැරුණා.\nඒ සැකකාර හිටපු මන්ත්‍රීවරයා කොළඹ  ප්‍රධාන මහේස්ත්‍රාත් ගිහාන් පිලපිටිය හමුවට ඉදිරිපත් කිරීමෙන් අනතුරුවයි.",
       "URL": "https://www.hirunews.lk/139309/සජින්-වාස්ගේ-අත්අකුරු-පරීක්ෂාවට-අධිකරණයෙන්-අවසර",
       "Category": "Local News",
       "Parent URL": "https://www.hirunews.lk/local-news.php?pageID=4944"
}