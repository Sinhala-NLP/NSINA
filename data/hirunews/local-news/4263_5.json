{
       "Source": "hirunews",
       "Timestamp": "Thursday, 19 October 2017 - 21:38",
       "Headline": "මහානාම සමරවීර මහතාගේ ජන්ම ශත සංවත්සර උළෙල මාතරදී",
       "News Content": "හිටපු අමාත්‍යවරයෙකු මෙන්ම කෘතහස්ත දේශපාලනඥයෙකුවන මහානාම සමරවීර මහතාගේ ජන්ම ශත සංවත්සර උළෙල අද පැවැත්වුණා.\nඒ, කතානායක කරු ජයසූරිය මහතාගේ ප්‍රධානත්වයෙන්.\nකොමියුනිස්ට් පක්ෂය නියෝජනය කරමින් 1952 දී පළමුවරට පාර්ලිමේන්තුවට තේරී පත්වූ මහානාම සමරවීර මහතා පළාත් පාලන හා නිවාස සන්නිවේදන ඇතුළු අමාත්‍යාංශ කිහිපයක්ම හොබවනු ලැබුවා.\nඅමාත්‍ය මංගල සමරවීර මහතාගේ ආදරණීය පියාණන් වන මහානාම සමරවීර මහතාගේ සියවන ඡන්ම දිනය පසුගිය 12 වැනිදාට යෙදී තිබුණ අතර, ඒ වෙනුවෙන් ජන්ම ශත සංවත්සර සතියක් මාතරදී පැවැත්වුණා.\nඑහි අවසන් උත්සවය මාතර නූපේ පැරණි ඕලන්ද වෙළෙඳ මධ්‍යස්ථාන පරිශ්‍රයේදී අද පස්වරුවේ පැවැත්වුණේ කථානායක කරු ජයසුරිය මහතාගේ ප්‍රධානත්වයෙන්.",
       "URL": "https://www.hirunews.lk/173948/මහානාම-සමරවීර-මහතාගේ-ජන්ම-ශත-සංවත්සර-උළෙල-මාතරදී",
       "Category": "Local News",
       "Parent URL": "https://www.hirunews.lk/local-news.php?pageID=4263"
}