{
       "Source": "hirunews",
       "Timestamp": "Sunday, 12 March 2017 - 10:04",
       "Headline": "නිදහස් කළ ඉන්දීය ධීවරයන් බලධාරීන්ට භාරදේ",
       "News Content": "මෙරට අත්අඩංගුවේ සිටියදී නිදහස් කළ ඉන්දීය ධීවරයන් පිරිස එරට බලධාරීන් වෙත භාරදී තිබෙනවා.\nඅත්අඩංගුවේ සිටි ඉන්දීය ධීවරයන් 53 දෙනෙකු නිදහස් කිරීමට යාපනය මහේස්ත්‍රාත් අධිකරණය විසින් නියෝග කරනු ලැබුවා.\nඉන් අනතුරුව ඔවුන් උතුරු මුහුදේදී ඉන්දීය වෙරළාරක්ෂක බලකාය වෙත ඊයේ භාරදී ඇති බව සඳහන්.\nපසුගිය මාස කිහිපය තුළ  මුහුදු සීමා උල්ලංඝනය කිරීමේ චෝදනා මත අත්අඩංගුවට ගත් මෙම ධීවරයන් අධිකරණ නියෝග මත රඳවා තිබුණේ යාපනය සහ මන්නාරම බන්ධනාගාරවලයි.\nමොවුන් නිදහස් කරන ලෙස ඉල්ලා තමිල්නාඩු ධීවර කණ්ඩායම් පසුගිය දිනවල විරෝධතාවල නිරතවුණා.\nඔවුන් නිදහස් කළද අද පැවැත්වෙන කච්චතිව් දුපතේ ශාන්ත අන්තෝනි මංගල්‍යය සඳහා පැමිණෙන ඉන්දීය බැතිමතුන් තමිල්නාඩු ධීවරයන් විසින් වළක්වා ඇති බව එරට මාධ්‍ය සඳහන් කළා.",
       "URL": "https://www.hirunews.lk/156649/නිදහස්-කළ-ඉන්දීය-ධීවරයන්-බලධාරීන්ට-භාරදේ",
       "Category": "Local News",
       "Parent URL": "https://www.hirunews.lk/local-news.php?pageID=4619"
}