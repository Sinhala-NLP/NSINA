{
       "Source": "hirunews",
       "Timestamp": "Saturday, 25 December 2021 - 15:01",
       "Headline": "හිටපු ඇමති ගුණරත්න වීරකෝන් අභාවප්‍රාප්ත වෙයි",
       "News Content": "හිටපු අමාත්‍යවරයෙකු වන ගුණරත්න වීරකෝන් අභාවප්‍රාප්ත වී තිබෙනවා.\nමියයනවිට ඔහුගේ වයස අවුරුදු 74 ක්.\nදේහය මේ වනවිට කොළඹ පෞද්ගලික මල් ශාලාවක තැන්පත් කර ඇති අතර, අවසන් කටයුතු හෙට (26) සිදු කිරීමට නියමිතයි.\nකරන්දෙණිය ප්‍රාදේශීය සභාවෙන් දේශපාලනයට පිවිසි ගුණරත්න වීරකෝන් 1994 දී දකුණු පළාත් සභාවට තේරී පත්ව එහි, අමාත්‍යවරයෙකු ලෙස කටයුතු කළා.\nපසුව ශ්‍රී ලංකා නිදහස් පක්ෂයෙන් ගාල්ල දිස්ත්‍රික්කය නියෝජනය කරමින් 2004 වසරේදී පාර්ලිමේන්තුවට තේරී පත්වූ ඔහු අමාත්‍ය ධුර කිහිපයක්ම හොබවනු ලැබුවා.",
       "URL": "https://www.hirunews.lk/292099/හිටපු-ඇමති-ගුණරත්න-වීරකෝන්-අභාවප්‍රාප්ත-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=1471"
}