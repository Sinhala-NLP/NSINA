{
       "Source": "hirunews",
       "Timestamp": "Wednesday, 26 October 2022 - 7:18",
       "Headline": "තිළිණි ප්‍රියමාලි මිලියනයක් වැය කළ හෙලිකොප්ටර් ගමන",
       "News Content": "මේ අතර, මහා පරිමාණයෙන් මූල්‍ය වංචා සිදුකිරීමේ චෝදනාව මත දැනට රක්ෂිත බන්ධනාගාරගත කර සිටින තිළිණි ප්‍රියමාලි සමඟ ගනුදෙනු කළ කලා ක්ෂේත්‍රයට සම්බන්ධ නිළියක්, නිවේදිකාවක් ඇතුළු 06 දෙනෙකු අපරාධ පරීක්ෂණ දෙපාර්තමේන්තුව වෙත කැඳවා තිබෙනවා.\nඒ අනුව ඉන් දෙදෙනෙකුගෙන්ම මේ වන විටත් ප්‍රකාශ සටහන් කරගෙන ඇති බවයි අපරාධ පරීක්ෂණ දෙපාර්තමේන්තුව සඳහන් කළේ.\nසෙසු පිරිසගෙන් ඉදිරි දිනවලදී ප්‍රකාශ සටහන් කර ගැනීමට නියමිතව තිබෙනවා.\nමේ අතර, තිළිණි ප්‍රියමාලි වංචා කළ මුදල් උපයෝගි කර ගෙන පෞද්ගලික හෙලිකොප්ටරයකින් කතරගම වන්දනාවේ ගොස් ඇති බවට ද හෙළි වී තිබෙනවා.\nඑසේම ඇය කාර්යාලයක් පවත්වාගෙන ගිය ලෝක වෙළඳ මධ්‍යස්ථානයේ 34 වන මහල සඳහා නිසි පරිදි මාසික කුලි මුදල් ද ගෙවා නොමැති බවටයි අනාවරණ වී ඇත්තේ.\nතිළිණි ප්‍රියමාලි සහ ඇගේ පෙම්වතා බවට පැවසෙන ඉසුරු බණ්ඩාර ලබන මස 02 වනදා දක්වා මේ වනවිට රක්ෂිත බන්ධනාගාර ගතකර තිබෙනවා.",
       "URL": "https://www.hirunews.lk/318828/තිළිණි-ප්‍රියමාලි-මිලියනයක්-වැය-කළ-හෙලිකොප්ටර්-ගමන",
       "Category": "Local News",
       "Parent URL": "https://www.hirunews.lk/local-news.php?pageID=779"
}