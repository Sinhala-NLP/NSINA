{
       "Source": "hirunews",
       "Timestamp": "Saturday, 23 September 2017 - 18:33",
       "Headline": "වගාවට ජලය සපයමින් සිටි පුද්ගලයෙකු තියුණු ආයුධවලින් පහරදී ඝාතනය කරයි (ඡායාරූප)",
       "News Content": "සුරියවැව මීගහජඳූර වෙහෙරපැලැස්ස ප්‍රදේශයේදී තියුණු ආයුධවලින් පහරදී පුද්ගලයෙකු ඝාතනය කර තිබෙනවා.\nඊයේ රාත්‍රී මෙලෙස ඝාතනයට ලක්වී ඇත්තේ 33 හැවිරිදි එක් දරු පියෙක්. සිය වගාවට ජලය සපයමින් සිටියදී ඔහු මෙලෙස ඝාතනයට ලක්ව තිබෙනවා.\nමෙම පුද්ගලයා ඊයේ රාත්‍රී නිවසට පැමිණ රාත්‍රී ආහාරයෙන් පසු යළිත් 9 ට පමණ වගාවට ජලය සැපයීම සඳහා ගොස් ඇතැයි සඳහන්.\nඅද උදෑසන වගාවේ සේවයට පැමිණි අයෙකු එහි හිමිකරු නොමැතිවීම හේතුවෙන් කළ සොයාබැලීමකදීයි මළ සිරුර හමුවී ඇත්තේ.\nමියගිය පුද්ගලයා සිය පැළ ඉදිරිපිටදී ඝාතනය කර පිටුපස පිහිටි ගසක් අසලට ගෙනගොස් දමා ඇතැයි මුලික විමර්ශණවලදී අනාවරණ වී තිබෙනවා.\nසිද්ධියට සම්බන්ධ සැකකරුවන් සොයා සුරියවැව පොලිසිය පරීක්ෂණ ආරම්භ කර තිබෙනවා.\nඡායාරූප - සුරියවැව නුවන් ජයසේකර",
       "URL": "https://www.hirunews.lk/171679/වගාවට-ජලය-සපයමින්-සිටි-පුද්ගලයෙකු-තියුණු-ආයුධවලින්-පහරදී-ඝාතනය-කරයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4307"
}