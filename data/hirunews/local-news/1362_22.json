{
       "Source": "hirunews",
       "Timestamp": "Friday, 11 February 2022 - 13:38",
       "Headline": "එල්.ටී.ටී.ඊ හිතවාදින්ගෙන් අද (11) ක්‍රිකට් තරගට බාධා (ඡායාරූප සහ වීඩියෝ)",
       "News Content": "සංචාරක ශ්‍රී ලංකා කණ්ඩායම සහ ඔස්ට්‍රෙලියානු කණ්ඩායම අතර පැවැත්වෙන පළමු පන්දුවාර විස්ස තරගයට එහි සිටින එල්.ටී.ටී.ඊ හිතවාදින්ගෙන් බාධා එල්ල වී තිබෙන බව ඔස්ට්‍රෙලියාවෙන් ලැබෙන ආරංචි මාර්ග සඳහන් කරනවා.\nමොවුන් සිඩ්නි ජාත්‍යන්තර ක්‍රිකට් ක්‍රීඩාංගනයේ ඇතුළු වීමේ දොරටු ඉදිරිපිට පෝස්ටර් හා බැනර් අතැති ව සිටිනා බව යි වාර්තා වන්නේ.\nක්‍රිකට් තරග පවත්වමින් විනෝද වුණ ද අතීතයේ සිදු කළ දෙමළ සමූලඝාතනයන් අමතක කළ නො හැකි බව, ඔවුන් ප්‍රදර්ශනය කරන බැනර්වල සඳහන් වී තිබෙනවා.\nශ්‍රී ලංකා කණ්ඩායම ඔස්ට්‍රෙලියාව නවසීලන්තය සහ එංගලන්තය වැනි රටවල තරග සංචාරයන්හි යෙදෙද්දී මේ ආකාරයේ එල්.ටී.ටී.ඊ විරෝධතා වරින් වර ඉස්මතු වනවා.\nඑක් අවස්ථාවක දී ශ්‍රී ලංකා කණ්ඩයමේ දකුණු අප්‍රිකානු සචාරයක් තුළ දී ජොහැනස්බර්ග් ක්‍රීඩාංගනයේ ඉහළින් එල්.ටී.ටී.ඊ ධජය රැගත් කුඩා ගුන් යානයක් පවා පියාසර කළ සිදු වීමක් වාර්තා වුණා.\nඇතැම් අවස්ථවල දී මෙම එල්.ටී.ටී.ඊ විරෝධතා හේතුවෙන් ශ්‍රී ලංකා කණ්ඩායමේ ක්‍රීඩකයින් හට අතිරේක ආරක්ෂාවක් පවා ලබා දීමට ඇතැම් රටවල් කටයුතු කළා.",
       "URL": "https://www.hirunews.lk/296741/එල්-ටී-ටී-ඊ-හිතවාදින්ගෙන්-අද-11-ක්‍රිකට්-තරගට-බාධා-ඡායාරූප-සහ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1362"
}