{
       "Source": "hirunews",
       "Timestamp": "Sunday, 20 August 2023 - 17:13",
       "Headline": "පරන්තන් ළිඳකින් බර අවි ඇතුළු යුද උපකරණ රැසක් හමුවෙයි",
       "News Content": "කිළිනොච්චියේ පරන්තන් ප්‍රදේශයේ ළිඳක තිබී යුද අවි විශාල ප්‍රමාණයක් හා පතරොම් දහසකට අධික ප්‍රමාණයක් කිළිනොච්චියේ ආරක්ෂක අංශ විසින් අද (20) ගොඩගෙන තිබෙනවා.\nඉඩම්හිමියා සිය ළිඳ සුද්ධ පවිත්‍ර කිරීමට ගිය අවස්ථාවේදී ගිනි අවියක කොටසක් දැක ඒ පිළිබදව කිළිනොච්චිය පොලීසිය දැනුවත් කර තිබෙනවා.\nපසුව පොලීසිය පැමිණ එම ළිඳ නිරීක්ෂණය කොට කිළිනොච්චිය අධිකරණයෙන් ලබාගත් නියෝගයක් මත ළිදේ ජලය හිස්කොට බැලීමේ දී බැරල් තුල දමා ළිද තුළට දමා තිබූ යුද උපකරණ හා පතරොම් තොගය හමු වී තිබෙනවා.\nඑහිදී එල්.එම් .ජී (LMG) වර්ගයේ ගිනි අවි ඒ.කේ 47 (AK47) හා ටී - 56 වර්ගයේ ගිනි අවි චාජර්ස් හා ඩෙටනේටර්ස් ද, පතරොම් ද විශාල ප්‍රමාණයක් එහි තිබී ගොඩගෙන තිබෙනවා.\nහමුවී ඇති යුද උපකරණ හා පතරොම් කවරෙකුට අයත් දැයි ස්ථිර වශයෙන්ම තවම ප්‍රකාශ කළ නොහැකි බවයි කිළිනොච්චිය පොලීසිය පවසන්නේ.",
       "URL": "https://www.hirunews.lk/345512/පරන්තන්-ළිඳකින්-බර-අවි-ඇතුළු-යුද-උපකරණ-රැසක්-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=85"
}