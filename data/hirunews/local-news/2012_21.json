{
       "Source": "hirunews",
       "Timestamp": "Sunday, 18 April 2021 - 13:59",
       "Headline": "සෞඛ්‍ය මාර්ගෝපදේශ නොතකා කොළඹ එන ජනතාව (වීඩියෝ)",
       "News Content": "අලුත් අවුරුද්ද වෙනුවෙන් ගම්බිම් බලා ගිය ජනතාව යළි කොළඹට පැමිණීම ආරම්භ කර තිබෙනවා.\nකෙසේ වෙතත් අප වාර්තාකරුවන් සඳහන් කළේ බොහෝ ස්ථානවල මගීන් හා බස් රථ සේවකයින් සෞඛ්‍ය මාර්ගෝපදේශ පිළිපදින ආකාරයක්\nදක්නට නොලැබුණු බවයි.\nඅලුත් අවුරුද්දට ගම්බිම් බලා ගිය ජනතාවට යළි කොළඹට පැමිණීම සඳහා විශේෂ ප්‍රවාහන සේවා ක්‍රියාත්මක කර තිබෙනවා.\nලංකා ගමනා ගමන මණ්ඩලයේ සභාපති කිංස්ලි රණවක මහතා සඳහන් කළේ ඒ සඳහා අතිරේක බස් රථ 400ක් ලබන 21 වැනිදා දක්වා ක්‍රියාත්මක කර ඇති බවයි.\nකොළඹට පැමිණෙන ජනතාව වෙනුවෙන් විශේෂ දුම්රිය සේවාන් 5ක්ද ක්‍රියාත්මක කර තිබෙනවා.\nඅලුත් අවුරුදු සමයේ කොවිඩ් 19 ව්‍යාප්තිය අවම කිරීම සඳහා බලධාරින් සෞඛ්‍ය මාර්ගෝපදේශ ගණනාවක් හඳුන්වාදී තිබුණා.\nකෙසේ වෙතත් අප වාර්තාකරුවන් සඳහන් කළේ ජනතාව සෞඛ්‍ය මාර්ගෝපදේශ පිළිපදින ආකාරයක් දක්නට නොලැබුණු බවයි.\nගම්බිම් බලා ගොස් නැවත කොළඹට පැමිණෙන ජනතාව සෞඛ්‍ය මාර්ගෝපදේශ නිසි ලෙස පිළිපදින්නේදැයි අප සොයා බැලුවා.",
       "URL": "https://www.hirunews.lk/268780/සෞඛ්‍ය-මාර්ගෝපදේශ-නොතකා-කොළඹ-එන-ජනතාව-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2012"
}