{
       "Source": "hirunews",
       "Timestamp": "Friday, 02 June 2023 - 13:47",
       "Headline": "මෙක්සිකෝවේ ගමන් මළු 45 ක මිනිස් සිරුරු කොටස්",
       "News Content": "මෙක්සිකෝවේ ගමන් මළු 45 ක තිබී මිනිස් සිරුරු කොටස් විශාල ප්‍රමාණයක් එරට පොලිසිය සොයාගෙන තිබෙනවා.\nඒ, තරුණයින් හත්දෙනෙකු අතුරුදන්වීම සම්බන්ධයෙන් ලැබුණු පැමිණිල්ලකට අනුව සිදු කළ විමර්ශනයකදියි.\nකෙසේ වෙතත් මෙම ගමන් මළු තුළ පුද්ගලයින් කොපමණ සංඛ්‍යාවකගේ සිරුරු කොටස් තිබේදැයි මෙතෙක් අනාවරණ කරගෙන නැහැ.\nමත්ද්‍රව්‍ය ජාවාරම් සහ අපරාධ සම්බන්ධයෙන් ප්‍රසිද්ධියක් උසුලන මෙක්සිකෝවේ අතුරුදන්වීම් සාමාන්‍ය සිද්ධියක්.\n2007 වසරේ සිට මේ දක්වා එරට ලක්ෂයකට අධික පිරිසක් අතුරුදන්වී ඇති අතර, ඉන් බහුතරයක් වයස අවුරුදු 18 ට අඩු යෞවනයන් බවයි විදෙස් වාර්තා සඳහන් කළේ.",
       "URL": "https://www.hirunews.lk/336868/මෙක්සිකෝවේ-ගමන්-මළු-45-ක-මිනිස්-සිරුරු-කොටස්",
       "Category": "Local News",
       "Parent URL": "https://www.hirunews.lk/local-news.php?pageID=299"
}