{
       "Source": "hirunews",
       "Timestamp": "Tuesday, 26 December 2017 - 10:29",
       "Headline": "කොස්ගොඩ සුජී අල්ලන්න රතු නිවේදන",
       "News Content": "අපරාධ රැසකට සම්බන්ධ කොස්ගොඩ සුජී නැමැත්තා අත්අඩංගුවට ගැනීමට අපරාධ පරීක්ෂණ දෙපාර්තමේන්තුව ජාත්‍යන්තර පොලිසිය සමග එක්ව රතු නිවේදන නිකුත් කර තිබෙනවා.\nපොලිස් මාධ්‍ය ප්‍රකාශක කාර්යාලය සඳහන් කළේ  අපරාධ කිහිපයක් සම්බන්ධයෙන් සිදුකරන විමර්ශනවලට අදාළව මෙම රතු නිවේදන නිකුත් කළ බවයි.\nඑමෙන්ම කොස්ගොඩ සුජී නැමැත්තාට බලපිටිය අධිකරණයෙන් අධි චෝදනා ගොනු කර ඇතිබව පොලිස් මාධ්‍ය ප්‍රකාශක කාර්යාලයේ ප්‍රකාශකයෙකු අප කළ  විමසීමකදී පවසා සිටියා.\nමීට අමතරව මාකදුරේ මදුෂ් සම්බන්ධයෙන්ද නිල් නිවේදනයක් නිකුත් කර ඇති බව ද පොලිස් මාධ්‍ය ප්‍රකාශක කාර්යාලය සඳහන් කළා.\nඒ ඔහුව හඳුනා ගැනීම සඳහායි.",
       "URL": "https://www.hirunews.lk/179339/කොස්ගොඩ-සුජී-අල්ලන්න-රතු-නිවේදන",
       "Category": "Local News",
       "Parent URL": "https://www.hirunews.lk/local-news.php?pageID=4156"
}