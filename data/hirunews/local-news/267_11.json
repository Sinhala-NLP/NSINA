{
       "Source": "hirunews",
       "Timestamp": "Thursday, 15 June 2023 - 11:15",
       "Headline": "පොලිස් නිලධාරියාගේ රාජකාරියට බාධා කළ ව්‍යාපාරිකයකු අත්අඩංගුවට.",
       "News Content": "කුරුණෑගල මහේස්ත්‍රාත් අධිකරණයට ජංගම දුරකථනයක්  රැගෙනයෑම වැළැක්වූ පොලිස්  සැරයන්වරයෙකුගේ රාජකාරියට බාධා කළ ව්‍යාපාරිකයෙකු කුරුණෑගල පොලීසිය විසින් අත්අඩංගුවට ගෙන තිබෙනවා.\nමෙලෙස අත්අඩංගුවට ගෙන ඇත්තේ   54 හැවිරිදි කුරුණෑගල ප්‍රදේශයේ පදිංචි ව්‍යාපාරිකයෙකි.\nමුව ආවරණයක් නොමැතිව ජංගම දුරකථනයක් ද සහිතව අධිකරණ භූමියට ඇතුළු වීමට උත්සාහ කළ මෙම ව්‍යාපාරිකයාට ප්‍රධාන දොරටුවේ රාජකාරියේ යෙදී සිටි පොලිස් සැරයන් වරයා ජංගම දුරකථනය රැගෙන යාමට නොහැකි බවත් මුව ආවරණයක් පැළඳිය යුතු බවත් පවසා ඇත.\nඑයට උරණ වී ඇති ව්‍යාපාරිකයා සැරයන්වරයාගේ නිල ඇඳුමෙන් ඇද තල්ලු කර දමා අධිකරණ භූමියට ඇතුළු වීමට උත්සාහ කර තිබෙන බව පොලීසිය පවසයි.",
       "URL": "https://www.hirunews.lk/337996/පොලිස්-නිලධාරියාගේ-රාජකාරියට-බාධා-කළ-ව්‍යාපාරිකයකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=267"
}