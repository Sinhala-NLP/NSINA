{
       "Source": "hirunews",
       "Timestamp": "Thursday, 01 December 2022 - 17:09",
       "Headline": "ධීවරයින්ගේ ඉන්ධන ප්‍රශ්නය විසඳීමට ලබන වසරේ සිට විදුලි මෝටර් බෝට්ටු",
       "News Content": "ධීවරයින්ගේ ඉන්ධන ප්‍රශ්නය විසඳීමට ලබන වසරේ සිට විදුලි මෝටර් බෝට්ටු හඳුන්වා දෙන බව ධීවර අමාත්‍ය ඩග්ලස් දේවානන්ද පවසනවා.\nඅමාත්‍යවරයා ඒ බව පැවසුවේ පසුගිය 29 වැනිදා පාර්ලිමේන්තුවේ දී පැවති අමාත්‍යාංශයීය උපදේශක කාරක සභා රැසිවිමේ දීයි.\nකුඩා මසුන් ඇල්ලීමේ නිරත ධීවරයින්ට බැටරිය භාවිතයෙන් කිලෝමීටර 100ක් ගමන් කළ හැකි විදුලි මෝටර් බෝට්ටු හඳුන්වා දීමට අපේක්ෂා කරන බවත් එහි දිනකට වියදම රුපියල් 86ක් පමණක් බවත් අමාත්‍යවරයා පෙන්වා දුන්නා.\nභූමිතෙල් සහ ඩීසල් භාවිතා කරන බෝට්ටු සඳහා සූර්ය පැනල සහ සුළං ටර්බයින මගින් විදුලිය උත්පාදන පහසුකම් ලබා දීම කෙරෙහි ද අවධානය යොමු කර ඇති බව ද අමාත්‍යවරයා එහිදී වැඩිදුරටත් පැවසුවා.",
       "URL": "https://www.hirunews.lk/321740/ධීවරයින්ගේ-ඉන්ධන-ප්‍රශ්නය-විසඳීමට-ලබන-වසරේ-සිට-විදුලි-මෝටර්-බෝට්ටු",
       "Category": "Local News",
       "Parent URL": "https://www.hirunews.lk/local-news.php?pageID=695"
}