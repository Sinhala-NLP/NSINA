{
       "Source": "hirunews",
       "Timestamp": "Saturday, 02 July 2016 - 17:09",
       "Headline": "පෙරහරක් අතරතුර ගැටුමකින් තුන්දෙනෙකුට තුවාල",
       "News Content": "ගාල්ල - දොඩන්දුව ප්‍රදේශයේදී පෙරහරක් අතරතුර ඇතිවූ ගැටුමකින් කැපුම් තුවාල ලැබූ තුන්දෙනෙකු රෝහල් ගතකර තිබෙනවා.\nපොලීසිය ප්‍රකාශ කළේ අද පස්වරුවේ පෙරහර නැරඹීමට පැමිණි දෙපාර්ශවයක් අතර ගැටුම හටගෙන ඇති බවයි. දොඩන්දුව ප්‍රදේශයේ දෙපිරිසක් අතර කළක සිට පවතින ආරවුලක ප්‍රතිඵලයක් ලෙස අද මෙම ගැටුම හටගෙන ඇති බවටයි අනාවරණ වී ඇත්තේ.\nකරාපිටිය රෝහලට ඇතුළත් කළ  තුවාල ලැබූ තිදෙනාගේ එක් අයෙකුගේ තත්ත්වය බරපතල බව රෝහල් ප්‍රකාශිකාවක් කියා සිටියා.",
       "URL": "https://www.hirunews.lk/137028/පෙරහරක්-අතරතුර-ගැටුමකින්-තුන්දෙනෙකුට-තුවාල",
       "Category": "Local News",
       "Parent URL": "https://www.hirunews.lk/local-news.php?pageID=4982"
}