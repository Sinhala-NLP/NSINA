{
       "Source": "hirunews",
       "Timestamp": "Monday, 02 January 2023 - 18:11",
       "Headline": "තැපැල්පති රංජිත් ආරියරත්න හෙට සිට වයඹ ප්‍රධාන ලේකම් ධුරයට",
       "News Content": "වසර හතර හමාරකට අධික කාලයක් ශ්‍රී ලංකා තැපැල් දෙපාර්තමේන්තුවේ තැපැල්පතිවරයා ලෙස කටයුතු කළ ජ්‍යේෂ්ට පරිපාලන නිලධාරියකු වන රංජිත් ආරියරත්න හෙට (03) සිට වයඹ පළාත් සභාවේ ප්‍රධාන ලේකම් ධුරයට පත්කර තිබෙනවා.\nඅප කළ විමසීමක දී හිටපු තැපැල්පතිවරයා පවසා සිටියේ, ඔහු හෙට උදෑසන සිය නව ධුරයේ වැඩ භාරගන්නා බව යි.\nකෙසේ වෙතත් රංජිත් ආරියරත්න නව තනතුරට පත්කිරීමෙන් පසු පුරප්පාඩු තැපැල්පති ධූරයට මෙතෙක් අනුප්‍රාප්තිකයෙක් පත් කර නැහැ.",
       "URL": "https://www.hirunews.lk/324114/තැපැල්පති-රංජිත්-ආරියරත්න-හෙට-සිට-වයඹ-ප්‍රධාන-ලේකම්-ධුරයට",
       "Category": "Local News",
       "Parent URL": "https://www.hirunews.lk/local-news.php?pageID=628"
}