{
       "Source": "hirunews",
       "Timestamp": "Wednesday, 03 March 2021 - 12:20",
       "Headline": "ආනවිලුන්දාව - රැම්සා තෙත් බිමේ කඩොලාන ගැලවූ 4ක් රක්ෂිත බන්ධනාගාරයට",
       "News Content": "ආනවිලුන්දාව - රැම්සා තෙත් බිමේ පැළ කරන ලද කඩොලාන පැල දහසක් ගලවා විනාශ කළ 4 දෙනෙකු ලබන 9 වන දා දක්වා රක්ෂිත බන්ධනාගාර ගත කර තිබෙනවා.\nපසුගිය 22 වන දා රාත්‍රියේ ආනවිලුන්දාව වනජීවි කාර්යාලයේ නිලධාරීන් සිදුකළ පැමිණිල්ලකට අදාළව මෙම සැකකරුවන් අත්අඩංගුවට ගනු ලැබුවේ ඉකුත් 23 වන දායි.\nඅනතුරුව මීට අදාළ නඩු විභාගය ඊයේ නැවත කැදවූ අවස්ථාවේදී සැකකරුවන් රක්ෂිත බන්ධනාගාර ගත කිරීමටයි හලාවත මහේස්ත්‍රාත් අරුණ ඉන්ද්‍රජිත් බුද්ධදාස නියෝග කළේ.\nමෙහිදී වනජීවි දෙපාර්තමේන්තුව සැකකරුවන්ගෙන් ප්‍රකාශ සටහන් කර ගැනීමට අධිකරණයෙන් අවසර ලබාදී තිබෙනවා.",
       "URL": "https://www.hirunews.lk/264198/ආනවිලුන්දාව-රැම්සා-තෙත්-බිමේ-කඩොලාන-ගැලවූ-4ක්-රක්ෂිත-බන්ධනාගාරයට",
       "Category": "Local News",
       "Parent URL": "https://www.hirunews.lk/local-news.php?pageID=2113"
}