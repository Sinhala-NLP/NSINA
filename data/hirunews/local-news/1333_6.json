{
       "Source": "hirunews",
       "Timestamp": "Friday, 25 February 2022 - 19:08",
       "Headline": "මිනුවන්ගොඩ පොලිස් ස්ථානාධිපතිට දුරකථනයෙන් මරණ තර්ජන කළ පුද්ගලයාට වැඩ වරදී",
       "News Content": "ප්‍රසිද්ධ දේශපාලනඥයෙකු ලෙස පෙනී සිටිමින් මිනුවන්ගොඩ පොලිස් ස්ථානාධිපතිවරයාට දුරකථනයෙන් තර්ජනය කළ පුද්ගලයාගේ තොරතුරු ලබාදෙන ලෙසට දුරකථන සමාගම් දෙකකට මිනුවන්ගොඩ මහේස්ත්‍රාත් කේසර සමරදිවාකර අද නියෝග කළා.\nඒ අනුව, එම පුද්ගලයාගේ සම්පූර්ණ නම, ලිපිනය සහ හැඳුනුම්පත් අංකය ලබාදෙන ලෙසටයි මෙලෙස අධිකරණය නියෝග කර ඇත්තේ.\nඉකුත් 21 වනදා මරණ තර්ජන එල්ල කර දුරකථන අංකයට ලැබුණු සහ ලබාගත් ඇමතුම් සහ සම්ප්‍රේෂණ කුළුණු සම්බන්ධයෙන් සවිස්තර වාර්තාවක් මිනුවන්ගොඩ පොලිසියට ලබාදෙන ලෙසටයි මහේස්ත්‍රාත්වරයා එහිදී නියෝග කර ඇත්තේ.\nමිනුවන්ගොඩ පොලිසිය විසින් අත්අඩංගුවට ගත් කාන්තාවක් වහා නිදහස් කළ යුතු බවටත්, එසේ නොවුනහොත් ජීවිත හානි සිදුවිය හැකි බවටත් ස්ථානාධිපතිවරයාට කිසියම් පුද්ගලයෙකු තර්ජනය කර තිබුණා.",
       "URL": "https://www.hirunews.lk/298049/මිනුවන්ගොඩ-පොලිස්-ස්ථානාධිපතිට-දුරකථනයෙන්-මරණ-තර්ජන-කළ-පුද්ගලයාට-වැඩ-වරදී",
       "Category": "Local News",
       "Parent URL": "https://www.hirunews.lk/local-news.php?pageID=1333"
}