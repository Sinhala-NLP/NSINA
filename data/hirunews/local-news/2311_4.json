{
       "Source": "hirunews",
       "Timestamp": "Thursday, 26 November 2020 - 13:18",
       "Headline": "සමෘද්ධිලාභී සමාජ ආරක්ෂණ අරමුදල අවභාවිතය ගැන විගණනයක් (වීඩියෝ)",
       "News Content": "සමෘද්ධිලාභීන්ගේ සමාජ ආරක්ෂණ අරමුදල අවභාවිත කිරීම සම්බන්ධයෙන් විගණනයක් සිදුකරමින් පවතින බව රාජ්‍ය අමාත්‍ය ෂෙහාන් සේමසිංහ අද පාර්ලිමේන්තුවේදී සඳහන් කළා.\nවාචික පිළිතුරු අපේක්ෂාවෙන් පාර්ලිමේන්තු මන්ත්‍රී ජගත් කුමාර යොමු කළ ප්‍රශ්නයකට රාජ්‍ය අමාත්‍යවරයා පිළිතුරු දුන් අතර විපක්ෂ නායක සජිත් ප්‍රේමදාස, අමාත්‍ය එස්.එම්. චන්ද්‍රසේන, පාර්ලිමේන්තු මන්ත්‍රීවරුන් වන තුෂාර ඉඳුනිල් සහ අශෝක් අබේසිංහ මෙන්ම විපක්ෂයේ ප්‍රධාන සංචිධායක ලක්ෂ්මන් කිරිඇල්ල ද ඊට මැදිහත් වුණා.\nඅයවැය කාරක සභා අවස්ථා විවාදයේ සිව් වන දිනය වන අද විවාදයට ගැනෙන්නේ කෘෂිකර්ම අමාත්‍යාංශය සහ රසායන පොහොර හා කෘමිනාශක භාවිත නියාමන සහ පශු සම්පත් හා ගොවිපළ ප්‍රවර්ධන රාජ්‍ය අමාත්‍යාංශවල වැය ශීර්ෂයි.",
       "URL": "https://www.hirunews.lk/255641/සමෘද්ධිලාභී-සමාජ-ආරක්ෂණ-අරමුදල-අවභාවිතය-ගැන-විගණනයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2311"
}