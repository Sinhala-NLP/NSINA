{
       "Source": "hirunews",
       "Timestamp": "Friday, 18 August 2017 - 16:09",
       "Headline": "\"මූසල දෙවසර\" යනුවෙන් ඒකාබද්ධ විපක්ෂයෙන් විරෝධයක්",
       "News Content": "කොළඹ පුරහල අවට මාර්ගවල දැඩි රථ වාහන තදබදයක් හටගෙන තිබෙනවා.\nඒකාබද්ධ විපක්ෂය විසින් සංවිධාන කර ඇති විරෝධතා පාගමනක් මීට හේතුවයි.\nලිප්ටන් වටරවුමේදී  පැවැත්වෙන මෙම සාමකාමී විරෝධතාව \"මූසල දෙවසර\" යනුවෙන් නම් කර තිබෙනවා.\nමෙම විරෝධතාවට ඒකාබද්ධ විපක්‌ෂයේ පාර්ලිමේන්තු, පළාත් සභා මන්ත්‍රීවරුන්ද, හිටපු පළාත් පාලන ආයතන නියෝජිතයන් සහ අනුබද්ධ වෘත්තිය සමිති සම්මේලන සාමාජිකයන්ද සහභාගිවී සිටින බවයි ඒකාබද්ධ විපක්ෂය කියා සිටියේ.\nමේ අතර කොළඹ පුරහල අවට ප්‍රදේශයට වර්ෂාවක් ද ඇද හැලෙමින් පවතිනවා.",
       "URL": "https://www.hirunews.lk/168769/මූසල-දෙවසර-යනුවෙන්-ඒකාබද්ධ-විපක්ෂයෙන්-විරෝධයක්",
       "Category": "Local News",
       "Parent URL": "https://www.hirunews.lk/local-news.php?pageID=4365"
}