{
       "Source": "hirunews",
       "Timestamp": "Sunday, 09 June 2019 - 13:17",
       "Headline": "ඉන්දීය අගමැති, ජනපති හමුවෙයි",
       "News Content": "ත්‍රිවිධ හමුදා උත්තමාචාර මධ්‍යයේ ඉන්දීය අග්‍රාමාත්‍යවරයා ජනාධිපති මෛත්‍රිපාල සිරිසේන විසින් පිළිගනු ලැබුවා.\nඒ, ජනාධිපති ලේකම් කාර්යාලයේදියි. මෙහිදී දෙරටේම ජාතික ගීය ගායනා කෙරුණු අතර, ඉන් අනතුරුවයි ආචාර වෙඩි මුර පවත්වනු ලැබුවේ.\nපසුව ඉන්දීය අග්‍රාමාත්‍යවරයා සහ ජනාධිපති මෛත්‍රිපාල සිරිසේන එකම මෝටර් රථයකින් කොටුව ජනාධිපති මන්දිරයට පැමිණි අතර, එහිදි දෙරටේ මිත්‍රත්වය පිළිබිඹු කරමින් ඖෂධීය වටිනාකමකින් යුත් අශෝක පැළයක් සිටුවීමේ අවස්ථාවටද එක්වුණා.\nඊට පෙර ඉන්දීය අග්‍රාමාත්‍ය නරේන්ද්‍ර මෝදි පාස්කු ඉරිදා ත්‍රස්ත ප්‍රහාරයට ලක්වූ කොච්චිකඩේ ශාන්ත අන්තෝනි දේවස්ථානයේ නිරීක්ෂණ චාරිකාවක ද නිරතවුණා.\nපාස්කු ඉරිදා ත්‍රස්ත ප්‍රහාරයට පසු දිවයිනට පැමිණි පළමු විදේශීය රාජ්‍ය නායකයා වන්නේ ද ඉන්දීය අග්‍රාමාත්‍යවරයායි.",
       "URL": "https://www.hirunews.lk/218028/ඉන්දීය-අගමැති-ජනපති-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=3310"
}