{
       "Source": "hirunews",
       "Timestamp": "Tuesday, 07 December 2021 - 19:35",
       "Headline": "පාර්ලිමේන්තුවේ සිදුවීම් ගැන සොයාබැලීමට පත් කළ කමිටුවේ සාමාජිකයින්ගේ නාමලේඛනය හෙට",
       "News Content": "පසුගිය සිකුරාදා සහ සෙනසුරාදා පාර්ලිමේන්තු සංකීර්ණයේ සිදුවු සිදුවීම් සම්බන්ධයෙන් සොයාබැලීම සදහා වු කමිටුවට නම් කළ පක්ෂ විපක්ෂ මන්ත්‍රීවරුන්ගේ නාම ලේඛණය හෙට සභාවට ඉදිරිපත් කරන බව කථානායක මහින්ද යාපා අබේවර්ධන ප්‍රකාශ කළා.\nකෙසේ වෙතත්, සමගි ජනබලවේගයේ මන්ත්‍රීවරුන් අදත් පාර්ලිමේන්තුව වර්ජනය කරමින් සභාවට නොපැමිණි අතර ඔවුන් පාර්ලිමේන්තු පිවිසුම් මාර්ගයේ පැයකට ආසන්න කාලයක් විරෝධතාවක නිරත වුනා.\nසමගි ජන බලවේගය නොපැමිණිම හේතුවෙන් පරිසර, වනජිවි සහ ධිවර යන අමාත්‍යාංශයන්හි වැය ශීර්ෂ අද විවාදයට නොගෙන අමාත්‍යාංශ සංශෝධන පමණක් ඉදිරිපත් කරමින් අමාත්‍යවරුන් සහ මන්ති්‍රීවරුන් කරුණු දැක්වීම පමණක් සිදු කළා.\nඑසේම, අදහස් දැක්වීම් සදහා තම මන්ත්‍රීවරුන්ගේ කිසිදු නමක් ඇතුළත් කර නොමැති බවට එහිදි දෙමළ ජාතික සන්ධාන පාර්ලිමේන්තු මන්ත්‍රී චාල්ස් නිර්මලනාදන් විපක්ෂයට චෝදනාවක්ද එල්ල කළා.",
       "URL": "https://www.hirunews.lk/290336/පාර්ලිමේන්තුවේ-සිදුවීම්-ගැන-සොයාබැලීමට-පත්-කළ-කමිටුවේ-සාමාජිකයින්ගේ-නාමලේඛනය-හෙට",
       "Category": "Local News",
       "Parent URL": "https://www.hirunews.lk/local-news.php?pageID=1510"
}