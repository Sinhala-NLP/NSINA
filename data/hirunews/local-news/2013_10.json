{
       "Source": "hirunews",
       "Timestamp": "Sunday, 18 April 2021 - 8:17",
       "Headline": "ඉතිරි විෂ පොල්තෙල් ඉදිරි සතියේ ප්‍රතිඅපනයනයට",
       "News Content": "පිලිකාකාරක ඇති බවට පැවසූ ආනයනික පිරිපහදු නොකළ පොල්තෙල් අඩංගු අනෙකුත් බහාලුම් ප්‍රමාණයද මෙම සතියේදී ප්‍රතිඅපනයනය කිරීමට බලාපොරොත්තු වන බව රේගු ආරංචි මාර්ග සදහන් කළා.\nපසුගියදා ඇෆ්ලටොක්සීන් නැමැති පිලිකාකාරකය අඩංගු බවට තහවුරු වූ ආනයනික පිරිපහදු නොකළ පොල්තෙල් මෙටි්‍රක් ටොන් 105 ක් අඩංගු බහාලුම් 06ක් ප්‍රතිඅපනයනය කෙරුණු අතර චෝදනාවට ලක්වූ එක් සමාගමක පොල්තෙල් පමණක් මෙලෙස ප්‍රතිඅපනයනය කර තිබුණා.\nචෝදනාවට ලක්වූ අනෙක් සමාගම් දෙක මෙරටට ගෙන්වූ පිරිපහදු නොකළ පොල්තෙල් අඩංගු බහාලුම් තවදුරටත් රේගු භාරයේ පවතින අතර ඒවා මේ සතිය ඇතුළත යළි ප්‍රතිඅපනයනය කෙරෙනු ඇති.",
       "URL": "https://www.hirunews.lk/268750/ඉතිරි-විෂ-පොල්තෙල්-ඉදිරි-සතියේ-ප්‍රතිඅපනයනයට",
       "Category": "Local News",
       "Parent URL": "https://www.hirunews.lk/local-news.php?pageID=2013"
}