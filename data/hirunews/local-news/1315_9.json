{
       "Source": "hirunews",
       "Timestamp": "Sunday, 06 March 2022 - 11:44",
       "Headline": "පළමු ඉනිමට ශ්‍රී ලංකා පිල 174යි",
       "News Content": "ශ්‍රී ලංකා - ඉන්දියා පළමු ටෙස්ට් තරගයේ තෙවැනි දිනය අද (06)යි.\nසිය පළමු ඉනිම වෙනුවෙන් ශ්‍රී ලංකා කණ්ඩායමට ලබාගත හැකි වූයේ සියලුදෙනා දැවී ලකුණු 174ක් පමණි.\nඑහිදී අගනා පිතිකරණයක නිරත වූ පැතුම් නිස්සංක ලබාගත් ලකුණු සංඛ්‍යාව 61ක්.\nඔහු නොදැවී එම ලකුණු ලබාගත්තේ පන්දු 133ක් වැය කරමින්.\nශ්‍රී ලංකා කණ්ඩායමේ සෙසු ක්‍රීඩකයින් හට සාර්ථක ලකුණු රැස්කර ගැනීමකට ඉන්දීය පන්දු බලඇණිය ඉඩහසර වෙන් කළේ නැහැ.\nඉන්දීය කණ්ඩායම වෙනුවෙන් රවීන්ද්‍ර ජඩේජා ලකුණු 41කට කඩුලු 05ක් බිඳ හෙලුවා.\nවේග පන්දු යවන්නන් වන මොහොමඩ් ශාම්මි සහ රවිචන්ද්‍රන් අශ්වින් අතරේ කඩුලු 02ක බැගින් බෙදී ගියා.\nඑක් කඩුල්ලක් ජස්ප්‍රිට් බුම්‍රාහ් ලබා ගත්තා.\nඒ අනුව ඉන්දීය කණ්ඩායම සිය පළමු ඉනිමට ලබාගත් ලකුණු 574ට පිළිතුරු ලෙස ශ්‍රී ලංකාවෙන් හිමිවූයේ ලකුණු 174ක් වැනි අඩු ලකුණු සංඛ්‍යාවක්.\nඉනිමක පරාජයකින් බේරීමට නම් තව ලකුණු 390ක් සංචාරක ශ්‍රී ලංකා පිළට හිමිවනවා.\nමේ වනවිට සිය දෙවැනි ඉනිමට ඇරඹූ ශ්‍රී ලංකා කණ්ඩායම එක් කඩුල්ලක් දැවී ලකුණු 10ක් ලබා සිටිනවා.\nලකුණු නොලබාම යළි ක්‍රීඩාගාරයට ළහිරු තිරිමාන්නව හරවා යැවීමට රවිචන්ද්‍රන් අශ්වින් සමත් වුණා.",
       "URL": "https://www.hirunews.lk/298777/පළමු-ඉනිමට-ශ්‍රී-ලංකා-පිල-174යි",
       "Category": "Local News",
       "Parent URL": "https://www.hirunews.lk/local-news.php?pageID=1315"
}