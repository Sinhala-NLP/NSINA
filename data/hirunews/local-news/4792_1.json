{
       "Source": "hirunews",
       "Timestamp": "Thursday, 17 November 2016 - 12:15",
       "Headline": "update: සාලාවේ විපතට පත්වූවන්ගේ විරෝධතාව නිසා ලෝටස් මාර්ගය වැසේ",
       "News Content": "සාලාව අවි ගබඩාව පිපිරීමෙන් විපතට පත් ජනතා එකමුතුවේ සාමාජිකයන්ගේ විරෝධතාවක් හේතුවෙන් මේ වනවිට ලෝටස් වටරවුමෙන් ගාලූමුවදොර දෙසට පිවිසෙන මාර්ගය තාවකාලිකව වසා දමා තිබෙනවා.\nඅවි ගබඩාව පිපිරීමෙන් හානියට පත් දේපළවලට සාධාරණයක් ඉටුකරන ලෙස ඉල්ලමින් කොටුව දුම්රියපල ඉදිරිපිට අද පෙරවරුවේ ඔවුන් විරෝධතාවක් ආරම්භ කළා.\nඉන් අනතුරුව ඔවුන් පා ගමනින් ජනාධිපති ලේකම් කාර්යාලය දෙසට ගමන් කිරීමත් සමඟයි මෙලෙස ලෝටස් මාර්ගය වසා දමා ඇත්තේ.\nupdate : Thursday, 17 November 2016 - 12.56\n-----------------------------------------------------------------------------------------\nසාලාව අවි ගබඩාව පිපිරීමෙන් විපතට පත් ජනතා එකමුතුවේ සාමාජිකයින් මේ වනවිට කොටුව - දුම්රියපල ඉදිරිපිට විරෝධතාවක නිරතවනවා.\nඒ අවි ගබඩාව පිපිරීමෙන් හානියට පත් දේපළවලට සාධාරණයක් ඉටු කරන ලෙස රජයට බල කරමින්.\nඑම ජනතා එකමුතුවේ ලේකම් චන්දන සූරියආරච්චි හිරු ප්‍රවෘත්ති අංශයට කියා සිටියේ විරෝධතාවයෙන් අනතුරුව ජනාධිපති ලේකම් කාර්යාලයට අභියාචනයක් ඉදිරිපත් කිරීමටද බලාපොරොත්තු වන බවයි.",
       "URL": "https://www.hirunews.lk/147737/update-සාලාවේ-විපතට-පත්වූවන්ගේ-විරෝධතාව-නිසා-ලෝටස්-මාර්ගය-වැසේ",
       "Category": "Local News",
       "Parent URL": "https://www.hirunews.lk/local-news.php?pageID=4792"
}