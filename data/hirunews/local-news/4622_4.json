{
       "Source": "hirunews",
       "Timestamp": "Friday, 10 March 2017 - 6:42",
       "Headline": "නියගයෙන් පුද්ගලයින් දොලොස් ලක්ෂ 23,000 කට පීඩා",
       "News Content": "වියළි කාලගුණ තත්ත්වය හේතුවෙන් දිස්ත්‍රික්ක 17 ක පවුල් තුන්ලක්ෂ 20,461 කට අයත් පුද්ගලයින් දොලොස් ලක්ෂ 23,568 ක් පීඩාවට පත්ව සිටිනවා.\nආපදා කළමනාකරණ මධ්‍යස්ථානය සඳහන් කළේ පානීය ජල ගැටලූවට මුහුණ පා ඇති පුද්ගලයින් සංඛ්‍යාව ලක්ෂ පහ ඉක්ම වන බවයි.\nත්‍රිකුණාමලය, කළුතර, ගම්පහ, හම්බන්තොට, අනුරාධපුරය, යාපනය, මුලතිව්, කිලිනොච්චි ඇතුළු දිස්ත්‍රික්ක 13 කටම පානීය ජල ගැටලූව ඍජුව බලපා තිබෙනවා.\nජල උල්පත් සහිත බිම් ගිනි තැබීම් සහ ජල මුලාශ්‍ර සිඳී යාම තර්ජනයකට ලක් වී ඇති බවයි ආපදා කළමනාකරණ මධ්‍යස්ථානය පෙන්වා දෙන්නේ.\nඇතැම් ප්‍රදේශවල භූගත ජල සම්පත අඩුවීමත් සමඟ මුහුදු ජලය ලිං ඇතුළු ජල මුලාශ්‍රවලට එක් වී ඇති බවටද කරුණු වාර්තා වනවා.\nකෙසේ වෙතත්, පානීය ජලය අර්බුදයකින් තොරව ලබාදීමේ වැඩකටයුතුු සිදුකෙරෙන බවයි ආපදා කළමනාකරණ මධ්‍යස්ථානයේ සහකාර අධ්‍යක්‍ෂ ප්‍රදීප් කොඩිප්පිලි හිරු ප්‍රවෘත්ති අංශයට සඳහන් කළේ.",
       "URL": "https://www.hirunews.lk/156491/නියගයෙන්-පුද්ගලයින්-දොලොස්-ලක්ෂ-23000-කට-පීඩා",
       "Category": "Local News",
       "Parent URL": "https://www.hirunews.lk/local-news.php?pageID=4622"
}