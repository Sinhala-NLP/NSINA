{
       "Source": "hirunews",
       "Timestamp": "Sunday, 29 May 2022 - 18:01",
       "Headline": "කොළඹට ආ වෛද්‍ය පීඨ ශිෂ්‍ය ක්‍රියාකාරීන්ට, ජල හා කඳුළු ගෑස් ප්‍රහාර (වීඩියෝ)",
       "News Content": "පවතින අර්බුදවලට විසදුම් ඉල්ලා වෛද්‍ය පීඨ ශිෂ්‍ය ක්‍රියාකාරී කමිටුව විසින් අද ආරම්භ කළ විරෝධතා පා ගමනට පොලීසිය ජල හා කඳුළු ගෑස් ප්‍රහාරයක් එල්ල කළා.\nඒ, විරෝධතා පා ගමනට එක්වූ පිරිස ලෝක වෙළද මධ්‍යස්ථානය අසළින් ජනාධිපති මන්දිරය දෙසට ගමන් කිරීමට උත්සාහ කිරීමත් සමගයි.\nවෛද්‍ය පීඨ ශිෂ්‍ය ක්‍රියාකාරී කමිටුව අද දහවල් නෙළුම් පොකුණ රඟහල අසළින් මෙම විරෝධතා පා ගමන ආරම්භ කර ජනාධිපති මන්දිරය දෙසට පැමිණෙමින් සිටියා.\nකෙසේ වෙතත්, විරෝධතාකරුවන් යොදා තිබූ මාර්ග බාධක බිද දමමින් ගමන් කිරීමට උත්සාහ කළ අවස්ථාවේදී පොලීසිය ජල හා කඳුළු ගෑස් ප්‍රහාර එල්ල කර තිබෙනවා.\nමේ අතර, ගාලුමුවදොර ක්‍රියාත්මක කරන අරගලය අද 51 වන දිනට ක්‍රියාත්මකයි.",
       "URL": "https://www.hirunews.lk/305627/කොළඹට-ආ-වෛද්‍ය-පීඨ-ශිෂ්‍ය-ක්‍රියාකාරීන්ට-ජල-හා-කඳුළු-ගෑස්-ප්‍රහාර-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1134"
}