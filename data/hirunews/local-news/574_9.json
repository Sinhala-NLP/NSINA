{
       "Source": "hirunews",
       "Timestamp": "Saturday, 28 January 2023 - 13:52",
       "Headline": "ගොයම් කහ පැහැ වීමේ රෝගය හේතුවෙන් වී වගාව අනතුරක (වීඩියෝ)",
       "News Content": "මෙවර මහ කන්නය සඳහා වගා කළ වී වගාවේ ගොයම් කහ පැහැ වීමේ රෝගය හේතුවෙන් සිය වගා බිම් විශාල ප්රමාණයක් අත්හැර දැමීමට\nසිදුව ඇති බව ප්රදේශ රැසක ගොවීන් මැසිවිලි නගනවා.\nඔවන් චෝදනා කරන්නේ, මේ සම්බන්ධයෙන් බලධාරීන් කොතෙකුත් දැනුම්වත් කළද මෙතෙක් ඊට කිසිදු ප්‍රතිචාරයක් නොලැබුණු බවටයි.\nපොළොන්නරුව දිස්ත්රික්කයට අයත් ගිරිතලේ ගොවි ජනපද ව්යාපාරයේ මෙවර මහ කන්නය සඳහා දහසකුත් බලාපොරොත්තු මැද වගාකළ පැළ ගොයමට මේ වනවිට අත්ව ඇති ඉරණමයි මේ.\nමෙවර මහ කන්නය යටතේ හේන්කොළවැව ප්රදේශයේ පමණක් 250කට ආසන්න ගොවින් පිරිසක් කුඹුරු අක්කර 800කට ආසන්න ප්රමාණයක් වී වගාකර ඇති අතර එම වගාවන්ගෙන් සැළකිය යුතු ප්රමාණයක් මේ වනවිටත් ගොයම කහ පැහැ වීමේ රෝගයට ගොදුරු වී අවසන්.\nරෝග ලක්ෂණ හඳුනාගත් මුල් අවස්ථාවේදීම මේ සම්බන්ධයෙන් පොළොන්නරුව දිස්ත්රික්ක කෘෂි බලධාරීන් දැනුවත් කිරීමට ගොවීන් කටයුතු කළ නමුත් ඒ පිළිබඳව සොයා බැලීමට කිසිදු වගකිව යුත්තෙකු නොපැමිණි බවටයි ගොවීන් චෝදනා කරන්නේ.\nරජය විසින් සපයනු ලැබූ ප්රමිතියකින් තොර පොහොර භාවිතය මෙම ගැටලුවට ප්රධාන වශයෙන් බලපාන්නට ඇති බවද ඔවුන් පෙන්වා දෙනවා.",
       "URL": "https://www.hirunews.lk/326081/ගොයම්-කහ-පැහැ-වීමේ-රෝගය-හේතුවෙන්-වී-වගාව-අනතුරක-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=574"
}