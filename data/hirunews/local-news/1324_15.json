{
       "Source": "hirunews",
       "Timestamp": "Tuesday, 01 March 2022 - 19:14",
       "Headline": "අභියෝගාත්මක අවස්ථාවක අහිතකර සාක්ෂි රැස් කිරීම ගැන ශ්‍රී ලංකාවෙන් මානව හිමිකම් කවුන්සිලයේදී විරෝධය (වීඩියෝ)",
       "News Content": "ජගත් මානව හිමිකම් කවුන්සිලය මගින් ක්‍රියාත්මක කරන සාක්ෂි එක්රැස් කිරීමේ යාන්ත්‍රණයට ශ්‍රී ලංකාව විරුද්ධත්වය පළ කරන බව විදේශ අමාත්‍ය මහාචාර්ය ජී.එල්. පීරිස් ප්‍රකාශ කළා.\nජිනීවා මානව හිමිකම් මණ්ඩලයේ 49 වන සැසිවාරය අමතමින් විදේශ අමාත්‍යවරයා සඳහන් කළේ සාමාජික රටවල් ස්වේච්ඡාවෙන් ලබාදෙන අරමුදල් ඒ සඳහා යොදා නොගත යුතු බව ශ්‍රී ලංකා රජයේ අදහස බවයි.\nවිදේශ අමාත්‍ය ජී.එල් පීරිස් මේ බව සඳහන් කළේ ශ්‍රී ලංකාව පිළිබඳ ජගත් මානව හිමිකම් කොමසාරිස්වරියගේ වාර්තාව සැසිවාරයට ඉදිරිපත් කර තිබියදියි.\nශ්‍රී ලංකාව සම්බන්ධයෙන් ජිනීවා මානව හිමිකම් කොමිසමේ අවසන් වරට සම්මත කරගත් යෝජනාව මගින් මෙරට යුද්ධයේදී සිදුවූ බව කියන මානව හිමිකම් උල්ලංඝනය කිරීම් සම්බන්ධයෙන් සාක්ෂි එක්රැස් කිරීමේ යාන්ත්‍රණයක් පිහිටුවීමට පියවර ගැනුනා.",
       "URL": "https://www.hirunews.lk/298412/අභියෝගාත්මක-අවස්ථාවක-අහිතකර-සාක්ෂි-රැස්-කිරීම-ගැන-ශ්‍රී-ලංකාවෙන්-මානව-හිමිකම්-කවුන්සිලයේදී-විරෝධය-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1324"
}