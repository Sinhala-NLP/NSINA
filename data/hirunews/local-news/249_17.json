{
       "Source": "hirunews",
       "Timestamp": "Wednesday, 21 June 2023 - 13:01",
       "Headline": "සෙන්දිල් තොණ්ඩමන් සහ ෂිම්බේ මට්සුෂිටා හමුව සාර්ථකයි",
       "News Content": "ජපානයේ නිල සංචාරයක නිරත ශ්‍රී ලංකා කම්කරු කොංග්‍රසයේ සභාපති සහ නැඟෙනහිර පළාත් ආණ්ඩුකාර සෙන්දිල් තොණ්ඩමන් මියසාකි පාර්ලිමේන්තු මන්ත්‍රී ෂිම්බේ මට්සුෂිටා හමුවී නැඟෙනහිර පළාතේ සහ කඳුකරයේ සංචාරක ව්‍යාපාරය ප්‍රවර්ධනය කිරීම පිළිබඳව සාකච්ඡා කර තිබෙනවා.\nශ්‍රී ලංකාවේ මියසාකිගේ දිගුකාලීන මිතුරකු වන පාර්ලිමේන්තු මන්ත්‍රී ෂිම්බේ මටසුෂිතාගේ ආරාධනයකට අනුව නැඟෙනහිර පළාත් ආණ්ඩුකාර සෙන්තිල් තොණ්ඩමන් මහතා ජපාන පාර්ලිමේන්තුවට පැමිණ තිබෙන බවයි වාර්තා වන්නේ.\nආණ්ඩුකාර සෙන්තිල් තොණ්ඩමන් මහතා ඉල්ලා ඇත්තේ ජපානයේ මියසාකි වෙරළ තීරයට යන පුද්ගලයින් ශ්‍රී ලංකාවේ නැඟෙනහිර පළාතේ පිහිටා ඇති ලෝක මට්ටමේ රළ පහරවල්වලින් එකක් වන ආරුගම්බේ වෙරළ තීරය නැරඹීමට ද ප්‍රවර්ධන පියවර ගන්නා ලෙසයි.\nමේ අතර, ආරුගම්බේ වෙරළ තීරය ජාත්‍යන්තර සංචාරකයින් අතර ප්‍රවර්ධනය කිරීමට අවශ්‍ය කටයුතු සම්පාදනය කිරීම සඳහා සහයෝගය ලබා දෙන බවට Shimbei Matshida නැඟෙනහිර පළාත් ආණ්ඩුකාරවරයාට සහතික වී තිබෙනවා.\nජපන් සංචාරකයින් සඳහා නැඟෙනහිර පළාතේ සහ කඳුකරයේ සංචාරක ස්ථාන සංවර්ධනය කිරීම පිළිබඳව ද ආණ්ඩුකාර සෙන්තිල් තොණ්ඩමන් මහතා සාකච්ඡා කර ඇති අතර Shimbei Matshita ද ඔහුගේ සම්පූර්ණ සහයෝගය දීමට පොරොන්දු වී ඇති බව වාර්තා වෙනවා.",
       "URL": "https://www.hirunews.lk/338604/සෙන්දිල්-තොණ්ඩමන්-සහ-ෂිම්බේ-මට්සුෂිටා-හමුව-සාර්ථකයි",
       "Category": "Local News",
       "Parent URL": "https://www.hirunews.lk/local-news.php?pageID=249"
}