{
       "Source": "hirunews",
       "Timestamp": "Thursday, 09 March 2023 - 10:57",
       "Headline": "සතොස භාණ්ඩ 7 ක මිල පහත දමයි  (ඡායාරූප)",
       "News Content": "සතොස ආයතනය භාණ්ඩ 7 ක මිල අද (09) සිට ක්‍රියාත්මක වන පරිදි පහත දමා තිබෙනවා.\nඒ අනුව, වියළි මිරිස් කිලෝවක් රුපියල් 75කින් අඩු කර ඇති අතර එහි නව මිල දැක්වෙන්නේ රුපියල් 1500ක් ලෙසයි.\nපාන් පිටි කිලෝවක මිල රුපියල් 15කින් අඩු කර ඇති අතර එහි මිල රුපියල් 230ක් ලෙස දැක්වුණා.\nපරිප්පු කිලෝවක් රුපියල් 19කින් අඩු කරමින් නව මිල රුපියල් 339ක් ලෙස දක්වා තිබෙනවා.\nසුදු සීනි කිලෝවක් රුපියල් 11කින් අඩු කර ඇති අතර එහි නව මිල 218ක් ලෙස සටහන් වුණා.\nදේශීය රතු කැකුළු කිලෝවක මිල රුපියල් 9කින් අඩු කරමින් 155ක් ලෙස දැක්වුණා.\nදේශීය නාඩු කිලෝවක් රුපියල් 7කින් සහ ලොකුළුෑණු කිලෝවක් රුපියල් 6කින් අඩු කර තිබෙනවා.\nඑහි නව මිල ගණන් පිලිවෙලින් දැක්වුණේ රුපියල් 188ක් හා රුපියල් 129ක් ලෙසයි.",
       "URL": "https://www.hirunews.lk/329416/සතොස-භාණ්ඩ-7-ක-මිල-පහත-දමයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=488"
}