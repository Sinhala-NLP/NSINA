{
       "Source": "hirunews",
       "Timestamp": "Thursday, 20 June 2019 - 12:07",
       "Headline": "කන්ටේනර් රථයක් ප්‍රපාතයකට පෙරලි දෙදෙනෙකුට තුවාල",
       "News Content": "ඩයගම සිට කොළඹ දක්වා තේ වෙන්දේසිය සදහා තේ කොළ ප්‍රවහනය කරමින් තිබු කන්ටේනර් රථයක් ප්‍රපාතයකට පෙරලි අනතුරක් සිදු වි ඇති බව ගිනිගත්හේන පොලිසිය පවසනවා.\nඅද (20) අලුයම 5 ට පමණ මෙම අනතුර සිදු වි ඇත්තේ හැටන් කොළඹ ප්‍රධාන මාර්ගයේ ගිනිගත්හේන කඩවල ප්‍රදේශයේදියි.\nඅනතුරෙන් කන්ටේනර් රථයේ රියදුරා සහ රිය සහයකයා සුළු තුවාල සිදුව ඇති බවයි වාර්තාවන්නේ.\nකන්ටේනර් රථය අනතුරට පත් වන අවස්තාවේ කන්ටේනර් රථය තුල තේ කොළ ටොන් 10 තිබු බව ද පොලිසිය පවසනවා.\nගිනිගත්හේන ප්‍රදේශයේ පවතින දැඩි අයහපත් කාලගුණය සමග කන්ටේනර් රථයේ තිරිංග ක්‍රියා විරහිත වි කන්ටේනර් රථය රියදුරාගේ පාලනයෙන් මිදි මාර්ගයෙන් ඉවතට පැන අඩි 50 ක පමණ ප්‍රපාතයට පෙරලි ඇති බවයි පෙලිසිය පැවසුවේ.\nකන්ටේනර් රථය පෙරලිමෙන් වටවල ප්‍රදේශයේ සිට ගිනිගත්හේන ජල සම්පාදක මණ්ඩලය දක්වා ජලය රැගෙන යන ජල නලයකටද හානි සිදු ව ඇති අතර\nඅනතුර සම්බන්ධයෙන් ගිනිගත්හේන පොලිසිය පරික්ෂණ පවත්වනවා.",
       "URL": "https://www.hirunews.lk/218751/කන්ටේනර්-රථයක්-ප්‍රපාතයකට-පෙරලි-දෙදෙනෙකුට-තුවාල",
       "Category": "Local News",
       "Parent URL": "https://www.hirunews.lk/local-news.php?pageID=3291"
}