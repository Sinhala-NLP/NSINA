{
       "Source": "hirunews",
       "Timestamp": "Friday, 02 August 2019 - 7:39",
       "Headline": "මරදාන රත්කළ සිද්ධිය මෙන්න",
       "News Content": "මරදානේ නිවසකට පැමිණ සිදුකළ වෙඩි තැබීමකින් අයෙක් තුවාල ලබයි\nමරදාන - මාලිගාකන්ද ප්‍රදේශයේදී සිදුවූ වෙඩි තැබීමකින් පුද්ගලයෙකු තුවාල ලබා රෝහල් ගත කර තිබෙනවා.\nපොලිස් මාධ්‍ය ප්‍රකාශක කාර්යාලය සඳහන් කළේ මුදල් ආරවුලක් දුරදිග යාමේදී ඇති වූ බහින් බස්වීමකින් අනතුරුව මරදාන ප්‍රදේශයේ පදිංචි පුද්ගලයෙකුගේ නිවසට පැමිණි අයෙකු විසින් බිමට වෙඩි තබා පලා ගොස් ඇති බවයි.\nඑම වෙඩි තැබීමෙන් නිවසේ හිමිකරු සුළු තුවාල ලබා කොළඹ ජාතික රෝහලට ඇතුළත් කර ඇති අතර ඔහු 77 හැවිරිදි වැල්ලම්පිටිය ප්‍රදේශයේ පදිංචිකරුවෙක්.\nසිද්ධියට සම්බන්ධ සැකකරු ප්‍රදේශයෙන් පලාගොස් ඇති අතර ඔහු අත්අඩංගුවට ගැනීමට විමර්ශනයක් ආරම්භ කර තිබෙනවා.",
       "URL": "https://www.hirunews.lk/221347/මරදාන-රත්කළ-සිද්ධිය-මෙන්න",
       "Category": "Local News",
       "Parent URL": "https://www.hirunews.lk/local-news.php?pageID=3221"
}