{
       "Source": "hirunews",
       "Timestamp": "Saturday, 01 January 2022 - 7:43",
       "Headline": "අලි පැටවකුට රාජ්‍ය ඇමතිවරයෙකුගේ නමේ කොටසක්",
       "News Content": "ජාතික සත්වෝද්‍යාන දෙපාර්තමේන්තුවට අයත් පින්නවල අලි අනාථාගාරයේ උපත ලද නිවුන් අලි පැටවුන් දෙදෙනාට සහ එහිම අලුත උපන් අනෙක් අලි පැටවාට නම් තැබීමේ උළෙල එළඹෙන ජනවාරී මාසයේ දී පැවැත්වීමට නියමිතයි.\nසත්වෝද්‍යාන දෙපාර්තමේන්තුව සඳහන් කළේ, එම අලි පැටවුන් උපන් වේලාව අනුව සුදුසු අක්ෂර සොයා බැලීමෙන් අනතුරුව ඔවුන්ට නම් තැබීම සිදු කරන බවයි.\nඒ සඳහා දැනටමත් නම් කිහිපයක් යෝජනා වී තිබෙනවා.\nපින්නවල අලි අනාතාගාරයේ උපන් නිවුන් අලි පැටවුන් දෙදෙනාට සද්ජන සහ දිසා යන නම් යෝජනා වී ඇති අතර දිසා යන නම යෝජනා වී ඇත්තේ රාජ්‍ය අමාත්‍ය විමලවීර දිසානායකගේ නමෙහි වාසගමෙන් කොටසකින් බවයි වාර්තා වන්නේ.",
       "URL": "https://www.hirunews.lk/292700/අලි-පැටවකුට-රාජ්‍ය-ඇමතිවරයෙකුගේ-නමේ-කොටසක්",
       "Category": "Local News",
       "Parent URL": "https://www.hirunews.lk/local-news.php?pageID=1456"
}