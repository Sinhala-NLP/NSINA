{
       "Source": "hirunews",
       "Timestamp": "Wednesday, 11 May 2016 - 19:05",
       "Headline": "ඉඩමට බලපත්‍රයක් ඉල්ලා පියෙකු ගසකට නගී",
       "News Content": "වසර 15 ක් පුරා තමන් පදිංචිව සිටින ඉඩමට මහවැලි අධිකාරියේ නිලධාරීන් බලපත්‍රයක් ලබා නොදී මගහරිමින් සිටින බව පවසමින් අගුණකොළපැලැස්සේ දෙදරු පියෙකු අඩි 18 ක් පමණ උස ගසක නැග අද මාරාන්තික උපවාසයක් ආරම්භ කළා.\nඅප වාර්තාකරු සඳහන් කළේ අගුණකොලපැලැස්ස මහවැලි අධිකාරී කාර්යාලය ඉදිරිපිට ඇති කොහොඹ ගසක් මත ඔහු උපවාසය ආරම්භ කළ පසු බිරිඳ සහ දරුවන් දෙදෙනාද එම කාර්යාලය ඉදිරිපිට රැඳී සිටිමින් ඊට සහය පළ කළ බවයි.\nඉඩමට බලපත්‍රයක් ඉල්ලන සෑම අවස්ථාවකදීම බලධාරීන් එය මගහරිමින් සිටින බවට උපවාසයේ යෙදී සිටින 39 හැවිරිදි නිහාල් රංජිත් ප්‍රකාශ කරනවා.\nමේ සම්බන්ධයෙන් හිරු ප්‍රවෘත්ති අංශය මහවැලි අධිකාරියේ අගුණකොලපැලැස්ස කාර්යාලයෙන් කරුණු විමසීමට උත්සහ කළත් එය ව්‍යවර්ථ වූයේ ඔවුන් දුරකථනයට ප්‍රතිචාර නොදැක්වීම හේතුවෙන්.",
       "URL": "https://www.hirunews.lk/132995/ඉඩමට-බලපත්‍රයක්-ඉල්ලා-පියෙකු-ගසකට-නගී",
       "Category": "Local News",
       "Parent URL": "https://www.hirunews.lk/local-news.php?pageID=5050"
}