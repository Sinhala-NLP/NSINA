{
       "Source": "hirunews",
       "Timestamp": "Thursday, 01 April 2021 - 13:09",
       "Headline": "හග්ගල රිය අනතුරකින් 3ක් මරුට (ඡායාරූප සහ වීඩියෝ)",
       "News Content": "නුවරඑළිය වැලිමඩ ප්‍රධාන මාර්ගයේ හග්ගල ප්‍රදේශයේදී සිදුවූ රිය අනතුරකින් පුද්ගලයන් 3 දෙනෙකු ජීවිතක්ෂයට පත්වී තිබෙනවා.\nඇල්ල සිට නුවරඑළිය බලා පැමිණි ත්‍රී රෝද රථයක් නැවත ඇල්ල බලා යමින් සිටියදී මෙම අනතුර සිදුව තිබෙනවා.\nඉදිරියෙන් ගමන් කළ පාරිභෝගික භාණ්ඩ ප්‍රවාහනය කරන කන්ටේනර් රථයක තිරිංග ක්‍රියා විරහිත වීම නිසා එය ත්‍රී රෝද රථය මතට පෙරලී ඇති බවටයි නුවරඑළිය පොලිසිය පවසන්නේ.\nඅනතුරින් ත්‍රී රෝද රථයේ පසුපස අසුනේ ගමන් ගත් කාන්තාවන් තුන්දෙනෙකු මියගොස් ඇති අතර ත්‍රී රෝද රථය පැදවූ පුද්ගලයා බරපතල තුවාල ලබා නුවරඑළිය මහ රෝහලේ ප්‍රතිකාර ලබනවා.\nමියගිය අය අවුරුදු 51, 52 සහ 20 යන වයස්වල පසුවන්නන්.",
       "URL": "https://www.hirunews.lk/267207/හග්ගල-රිය-අනතුරකින්-3ක්-මරුට-ඡායාරූප-සහ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2048"
}