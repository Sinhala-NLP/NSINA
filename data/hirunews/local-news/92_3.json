{
       "Source": "hirunews",
       "Timestamp": "Thursday, 17 August 2023 - 10:10",
       "Headline": "දුරකතනයක් සොරාගත් තරුණයෙක් අත්අඩංගුවට",
       "News Content": "රුපියල් ලක්ෂ පහක් පමණ වටිනා ජංගම දුරකතනයක් හොරා ගැනීමේ චෝදනාව මත යාපනයේ තරුණයෙකු ඉන්දියාවේ චෙන්නායී ගුවන් තොටුපලේදී\nඊයේ (16) අත්අඩංගුවට ගෙන තිබෙනවා.\nයාපනයේ පදිංචි දිනේෂ් ඥානසූරිය (35) නැමති අය මාස තුනක වීසා බලපත්‍රයක් මත ඉන්දියාවේ චෙන්නායී නගරයට ගොස් ඇති අතර ඔහු දුරකතනය හොරකම් කිරීම සදහා ගුවන් තොටුපලේ 7 වෙනි කවුන්ටරය වෙත ගොස් අත්තේ පරික්ෂණ කපොලු 6 ක් පසු කරගෙන බවයි වාර්තා වන්නේ.\nඅප වාර්තාකරු සඳහන් කළේ මෙම පුද්ගලයා ගුවන් තොටුපල නිලධාරියෙකුගේ රුපියල් ලක්ෂ පහක් පමණ වටිනා ජංගම දුරකතනයක් හොරා ගෙන සාක්කුවට දමා ගෙන ඇති අතර ඒ සිද්ධිය දුටු වෙනත් කවුන්ටරයක සිටි සේවිකාවක් කෑ ගසා සිද්ධිය සැල කිරීමත් සමගම අවට සිටි පිරිස් ඔහුව අල්ලාගෙන පරීක්ෂා කිරීමේදී ජංගම දුරකතනය හමු වී ඇති බවයි.\nසැකකරුව චෙන්නායී පොලීසියට බාර දී ඇති අතර පොලීසිය සිද්ධිය සම්බන්ධයෙන් මේ වන විට පරීක්ෂණ පවත්වා යන බව සඳහන්.\nඊට අමතරව චෙන්නායී ගුවන්තොටුපල නිලධාරීන් කිසිම ලියවිල්ලක් බලපත්‍රයක් හෝ අවසර පතක් නොමැතිව පුද්ගලයෙකු ගුවන් තොටුපලේ පරීක්ෂා කිරීමේ කපොලු 6 ක්ම පසු කොට ගමන් කළේ කෙසේද යන්න පිළිබදව පරීක්ෂණ ආරම්භ කර තිබෙනවා.\nමේ සිද්ධිය මත දැනටමත් චෙන්නායී ගුවන් තොටුපලේ ආරක්ෂක නිලධාරීන් දෙදෙනෙකුගේ වැඩ තහනම් කර ඇති බවයි ඉන්දීය මාධ්‍ය වාර්තා කරන්නේ.",
       "URL": "https://www.hirunews.lk/345107/දුරකතනයක්-සොරාගත්-තරුණයෙක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=92"
}