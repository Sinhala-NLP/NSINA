{
       "Source": "hirunews",
       "Timestamp": "Tuesday, 07 June 2016 - 12:37",
       "Headline": "නැගෙනහිර මහඇමතිවරයාට එරෙහිව ශ්‍රේෂ්ඨාධිකරණයට පෙත්සමක්",
       "News Content": "නැගෙනහිර පළාත් මහ ඇමති අහමඩ් නසීර්ට එරෙහිව ශ්‍රේෂ්ඨාධිකරණය හමුවේ මූලික අයිතිවාසිකම් පෙත්සමක් ඉදිරිපත්ව තිබෙනවා.\nගනේමුල්ල ප්‍රදේශයේ පදිංචි නීතිඥයෙකු වන පී ලියනාරච්චි නමැත්තෙකු විසිනුයි මෙම පෙත්සම ඉදිරිපත් කර ඇත්තේ.\nපසුගිය මැයි මස 20 වැනිදා ත්‍රිකුණාමලයේ පැවති උත්සවයක් අතරතුර නාවික හමුදා නිලධාරියෙකුට තර්ජනය කර බැන වැදීම සහ පාසල් නිල ඇදුමින් සැරසී සිටි දැරියක් ඉදිරියේ නොසැලකිලිමත් ලෙස හැසිරීම නිසා මොවුන් දෙදෙනාගේ සහ තමාගේ මූලික අයිතිවාසිකම් කඩවී ඇති බව පවසමින් මෙම පෙත්සම ගොනු කර තිබෙනවා.\nමෙහි වගඋත්තරකරුවන් ලෙස නැගෙනහිර පළාත් මහ ඇමතිවරයාට අමතරව නීතිපතිවරයා ද නම් කර ඇති බව සඳහන්.\nමෙම සිද්ධියට මහ ඇමතිවරයා සමාව ගත යුතු බවත් ඔහුට විරුද්ධව නොතීසි නිකුත් කරන ලෙස සහ වන්දි මුදලක් ලබාදෙන ලෙසත් මෙම පෙත්සමෙන් තවදුරටත් ඉල්ලා තිබෙනවා.",
       "URL": "https://www.hirunews.lk/134968/නැගෙනහිර-මහඇමතිවරයාට-එරෙහිව-ශ්‍රේෂ්ඨාධිකරණයට-පෙත්සමක්",
       "Category": "Local News",
       "Parent URL": "https://www.hirunews.lk/local-news.php?pageID=5016"
}