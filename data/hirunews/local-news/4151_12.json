{
       "Source": "hirunews",
       "Timestamp": "Friday, 29 December 2017 - 14:01",
       "Headline": "රේස් බුකියේ දී විසඳා ගත් පෞද්ගලික ආරවුල",
       "News Content": "මොණරාගල නගරයේ පිහිටි රේස් බුකියක සිදුවූ පහර දීමකින් පුද්ගලයෙකු තුවාල ලබා තිබෙනවා.\nඊයේ (28) දහවල් සිදුවූ මෙම පහර දීමෙන් තුවාල ලබා ඇත්තේ වයස අවුරුදු 49ක පුද්ගලයෙක් බවටයි වාර්තා වන්නේ.\nපහර කෑමට ලක්වූ පුද්ගලයා රේස් බුකියේ රැඳී සිටින අවස්ථාවේ ඔහු අසලට පැමිණෙන තවත් පුද්ගලයෙකු පිහියකින් ඔහුගේ හිසට පහර දී තිබෙනවා.\nඑහිදී පහර කෑ පුද්ගලයා රෝහල් ගතකිරීමට එහි සිටි කිසිවෙකුත් ඉදිරිපත් වී නොමැති බවයි අප වාර්තාකරු සඳහන් කළේ.\nපහර දීමට සම්බන්ධ 54 හැවිරිදි සැකකරු මොණරාගල පොලිසිය විසින් අත්අඩංගුවට ගෙන ඇති අතර පෞද්ගලික ආරවුලක් මත මෙම පහරදීම සිදුකර ඇති බවට අනාවරණය වී තිබෙනවා.\nඅත්අඩංගුවට ගත සැකකරු මොණරාගල මහේස්ත්‍රාත් අධිකරණය වෙත ඉදිරිපත් කිරිමෙන අනතුරුව ලබන 09 වනදා දක්වා රක්ෂිත බන්ධනාගාර ගත කරන ලෙසට නියෝග කර ඇති බව සඳහන්.\nපහර කෑමට ලක්වූ පුද්ගලයා මොණරාගල රෝහලේ ප්‍රතිකාර ලබන බවයි අප වාර්තාකරු වැඩිදුරටත් සඳහන් කළේ.",
       "URL": "https://www.hirunews.lk/179637/රේස්-බුකියේ-දී-විසඳා-ගත්-පෞද්ගලික-ආරවුල",
       "Category": "Local News",
       "Parent URL": "https://www.hirunews.lk/local-news.php?pageID=4151"
}