{
       "Source": "hirunews",
       "Timestamp": "Friday, 01 June 2018 - 9:45",
       "Headline": "17 හැවිරිදි උසස් පෙල සිසුවෙකු අතුරුදන්",
       "News Content": "කිලිනොච්චිය පුනරීන් සිට යාපනය දක්වා දර රැගෙන ගිය 17 හැවිරිදි උසස්පෙල සිසුවෙකු පසුගිය 29 වනදා සිට අතුරුදහන්ව ඇති බවට පුනරීන් පොලීසිය හා යාපනය පොලීසි වෙත පැමිණිල්ලක් ලැබී තිබෙනවා.\nපසුගිය 29 වනදා සවස එම පාසල් සිසුවා යාපනය කච්චේරිය අසල පිහිටි නො.44/12 ඒ-9 පාර සින්නයියා මරකන්දන් නැමති ලිපිනයට පාපැදියකින් දර රැගෙන ගොස් ඇති අතර දර ලබා දීමෙන් පසුව එදින අඳුර වැටී ඇති හෙයින් නිවෙස් හිමියන් විසින් පාසල් සිසුවාට එම නිවසේ නවාතැන් දී ඇති අතර පසු දින (30) අළුයම 5.30ට පමණ පාසල් සිසුවා විසින් එම නිවසෙන් පිටත් වූ බවට නිවෙස්  හිමියන් විසින් යාපනය පොලීසියට පවසා තිබෙනවා.\nකෙසේ වෙතත් 30 වනදා පිටත් වූ පාසල් සිසුවා දින තුනක් නොමැතිවීම නිසා පුනරීන් පොලීසිය හා යාපනය පොලීසිය විසින් පරික්ෂණයක් අරඹ කර තිබෙනවා.",
       "URL": "https://www.hirunews.lk/192053/17-හැවිරිදි-උසස්-පෙල-සිසුවෙකු-අතුරුදන්",
       "Category": "Local News",
       "Parent URL": "https://www.hirunews.lk/local-news.php?pageID=3916"
}