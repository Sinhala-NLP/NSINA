{
       "Source": "hirunews",
       "Timestamp": "Wednesday, 24 February 2021 - 9:26",
       "Headline": "පළමු පාසල් වාරයේ පළවැනි අදියර 25 වනදායින් අවසන්",
       "News Content": "රජයේ පාසල් සහ රජය අනුමත පෞද්ගලික පාසල්වල මේ වසරේ පළමු පාසල් වාරයේ පළමු වන අදියර මේ මස 25 වනදායින් අවසන් වන බව අධ්‍යාපන අමාත්‍යාංශය පවසනවා.\nඅමාත්‍යාංශ ලේකම් මහාචාර්ය කේ.කපිල පෙරේරා සඳහන් කළේ පළමු පාසල් වාරයේ දෙවන අදියර ලබන මාර්තු 15 වනදා ආරම්භ වන බවයි.\nකොරෝනා ව්‍යාප්තිය හේතුවෙන් කල් දැමුණු අධ්‍යාපන පොදු සහතික පත්‍ර සාමාන්‍ය පෙළ විභාගය ලබන මස පළමුවනදා ආරම්භ වන බැවින් මෙලෙස පළමු පාසල් වාරය අදියර දෙකක් යටතේ පැවැත්වෙන බවයි අධ්‍යාපන අමාත්‍යාංශය නිකුත් කළ නිවේදනයේ දැක්වෙන්නේ.",
       "URL": "https://www.hirunews.lk/263517/පළමු-පාසල්-වාරයේ-පළවැනි-අදියර-25-වනදායින්-අවසන්",
       "Category": "Local News",
       "Parent URL": "https://www.hirunews.lk/local-news.php?pageID=2127"
}