{
       "Source": "hirunews",
       "Timestamp": "Sunday, 22 January 2023 - 10:06",
       "Headline": "ජෝර්ජියාවේ පරිසර ක්‍රියාකාරිකයෙකු මියයාමට විරෝධය පළ කරමින් ජනතාව වීථි බසී",
       "News Content": "පරිසර ක්‍රියාකාරිකයින් ඇතුලු විරෝධතාකරුවන් සිය ගණනක් ජෝර්ජියාවේ ඇට්ලන්ටා නගරයේ වීථි බැස ඇති බව විදෙස් මාධ්‍ය වාර්තා කළා.\nඒ, එරට පොලිසිය සිදුකළ වෙඩි තැබීමකින් පරිසර ක්‍රියාකාරිකයෙකු මියයාමේ සිද්ධියකට විරෝධය පළ කරමින්.\nඇට්ලන්ටාවේ සිදුකරනු ලබන ගොඩනැගිලි ව්‍යාපෘතියක් හේතුවෙන් අක්කර සිය ගණනක වනාන්තරයක් විනාශ වන බවට පරිසර ක්‍රියාකාරිකයින් පිරිසක් පසුගිය දෙසැම්බරයේ සිට එම භූමියේ කඳවුරු බැඳ සාමකාමී විරෝධතවක නිරතවෙමින් සිටි බවයි විදෙස් මාධ්‍ය වාර්තා සඳහන් කළේ.\nඑහි සිටි පරිසර ක්‍රියාකාරකයෙකු පොලිසිය සිදුකළ වෙඩි තැබීමකින් මියගොස් තිබුණා.",
       "URL": "https://www.hirunews.lk/325622/ජෝර්ජියාවේ-පරිසර-ක්‍රියාකාරිකයෙකු-මියයාමට-විරෝධය-පළ-කරමින්-ජනතාව-වීථි-බසී",
       "Category": "Local News",
       "Parent URL": "https://www.hirunews.lk/local-news.php?pageID=586"
}