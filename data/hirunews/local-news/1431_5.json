{
       "Source": "hirunews",
       "Timestamp": "Wednesday, 12 January 2022 - 8:08",
       "Headline": "කොළඹ වරායේ නැගෙනහිර පර්යන්තයේ ඉදිකිරීම් පෙරවරුවේ ඇරඹේ (වීඩියෝ)",
       "News Content": "කොළඹ වරාය අධිකාරියේ නැගෙනහිර පර්යන්තයේ ඉදිකිරිම් කටයුතු අද (12) පෙරවරුවේ ආරම්භ කිරිමට නියමිතයි.\nඒ සඳහා ශ්‍රී ලංකා වරාය අධිකාරිය සිදුකරන ආයෝජනය අමෙරිකානු ඩොලර් මිලියන 510 ක්.\nආසියානු සංවර්ධන බැංකුවෙන් ඩොලර් මිලියන 300 ක මුල්‍යාධාරයක් ද ලබා දී තිබෙනවා.\nකොළඹ වරායේ නැගෙනහිර ජැටිය මීට පෙර ඉන්දියාවට ලබාදීමට යෝජනා වී තිබු අතර වරාය වෘත්තීය සමිතිවල දැඩි විරෝධතා මධ්‍යයේ එම තීරණය අත්හැර දැමීමට රජයට සිදු වුණා.\nපසුව නැගෙනහිර ජැටිය සංවර්ධනය කිරිම සඳහා වරාය අධිකාරිය වෙත පැවරුණු අතර කොළඹ වරායේ බටහිර පර්යන්තය සංවර්ධනය කිරිම ඉන්දියාවට ලබාදීමට පියවර ගැණුනා.\nඒ අනුව කොළඹ වරායේ නැගෙනහිර පර්යන්තයේ ඉදිකිරිම් කටයුතු 2024 වසර මැද භාගය වනවිට අවසන් කිරිමට නියමිතයි.",
       "URL": "https://www.hirunews.lk/293745/කොළඹ-වරායේ-නැගෙනහිර-පර්යන්තයේ-ඉදිකිරීම්-පෙරවරුවේ-ඇරඹේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1431"
}