{
       "Source": "hirunews",
       "Timestamp": "Wednesday, 06 July 2022 - 15:35",
       "Headline": "ශ්‍රී ලංකා සහ රුසියානු ජනපතිවරුන් අතර දුරකතන සංවාදයක්",
       "News Content": "රුසියානු ජනාධිපති ව්ලැද්මීර් පුටින් සමග ඉතා ඵලදායී දුරකතන සංවාදයක නිරත වූ බව ජනාධිපති ගෝඨාභය රාජපක්ෂ පවසනවා.\nසිය නිල ට්විටර් ගිණුමේ සටහනක් තබමින් ජනාධිපතිවරයා ප්‍රකාශකර ඇත්තේ මීට පෙර පැවති අභියෝග ජය ගැනීමට රුසියානු රජය ලබාදුන් සහයෝගයට මෙහිදී ස්තූතිය පළ කළ බවයි.\nඑමෙන්ම වත්මන් ආර්ථික අභියෝග පරාජය කිරීම සඳහා ශ්‍රී ලංකාවට ඉන්ධන ආනයනය කිරීම සඳහා ණය ආධාරයක් ලබාදෙන ලෙසට ද ජනාධිපතිවරයා ඉල්ලා තිබෙනවා.\nඑමෙන්ම Aeroflot ගුවන්සේවා කටයුතු නැවත ආරම්භ කරන ලෙසට ව්ලැද්මීර් පුටිංගෙන් ඉල්ලීමක් කළ බව ද ජනාධිපතිවරයා සිය ට්විටර් සටහනේ දක්වා තිබෙනවා.\nසංචාරක, වෙළෙඳ සහ සංස්කෘතිය වැනි අංශවල ද්විපාර්ශ්වික සබඳතා ශක්තිමත් කර ගැනීම ජාතීන් දෙක අතර පවතින මිත්‍රත්වය ශක්තිමත් කිරීම සඳහා ප්‍රමුඛ වන බවට ඒකමතිකව එකඟ වූ බවයි ජනාධිපතිවරයා වැඩිදුරටත් සඳහන් කර ඇත්තේ.",
       "URL": "https://www.hirunews.lk/309230/ශ්‍රී-ලංකා-සහ-රුසියානු-ජනපතිවරුන්-අතර-දුරකතන-සංවාදයක්",
       "Category": "Local News",
       "Parent URL": "https://www.hirunews.lk/local-news.php?pageID=1042"
}