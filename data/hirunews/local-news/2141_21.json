{
       "Source": "hirunews",
       "Timestamp": "Wednesday, 17 February 2021 - 10:25",
       "Headline": "ගුවන් තොටුපළ ගොඩබෑමේ සහ නවතා තැබීමේ ගාස්තු නිදහස් කිරීමේ කාලය දීර්ඝ කෙරේ",
       "News Content": "මත්තල සහ කටුනායක ජාත්‍යන්තර ගුවන් තොටුපළවල ගොඩබෑමේ සහ ගුවන් යානා නවතා තැබීමේ ගාස්තු වලින් නිදහස් කිරීමේ සහනය ලබන ජුලි මස 19 වන දා දක්වා දීර්ඝ කර තිබෙනවා.\nඒ සඳහා අමාත්‍ය මණ්ඩල අනුමැතිය ද හිමි වූ බවයි සංචාරක අමාත්‍යාංශය සඳහන් කළේ.\nවිශේෂිත කාලසටහනකට අනුව ක්‍රියාත්මක වන ජාත්‍යන්තර කුලී ගුවන් ගමන් මෙහෙයුම් දිරිමත් කිරීමේ අරමුණින් පසුගිය වසරේ දෙසැම්බර් මස 21 වන දා රජය විසින් මෙම සහනය ලබාදෙනු ලැබුවා.",
       "URL": "https://www.hirunews.lk/262841/ගුවන්-තොටුපළ-ගොඩබෑමේ-සහ-නවතා-තැබීමේ-ගාස්තු-නිදහස්-කිරීමේ-කාලය-දීර්ඝ-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=2141"
}