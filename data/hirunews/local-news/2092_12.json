{
       "Source": "hirunews",
       "Timestamp": "Friday, 12 March 2021 - 19:30",
       "Headline": "ශ්‍රී ලංකා ජාතික ධජය මුද්‍රිත පාපිසි ගැන දැනුවත් කිරීමක් (වීඩියෝ)",
       "News Content": "අන්තර්ජාලය ඔස්සේ භාණ්ඩ අලෙවි කරන වෙබ් අඩවියක්, ශ්‍රී ලංකා ජාතික ධජය මුද්‍රිත පාපිස්නා සහ පාවහන් අලෙවි කිරිම සම්බන්ධයෙන් පසු විපරමක් සිදුකරන ලෙසට වොෂින්ටන්හි පිහිටි ශ්‍රී ලංකා තානාපති කාර්යාලය වෙත උපදෙස් ලබාදී ඇති බව විදේශ අමාත්‍යාංශය ප්‍රකාශ කළා.\nනිවේදනයක් නිකුත් කරමින් අමාත්‍යාංශය සඳහන් කළේ අමාත්‍යාංශ ලේකම්වරයා විසින් අදාළ උපදෙස් තානාපති කාර්යාලය වෙත ලබාදි ඇති බවයි.\nඅන්තර්ජාලය ඔස්සේ භාණ්ඩ අලෙවි කරන ලොව ප්‍රකට වෙබි අඩවියක්  හරහා  මෙරට ජාතික කොඩිය පාපිස්නා සහ පාවහන් වලට යොදා ගෙන අලෙවි කිරිම දැක්වෙන ඡායාරූප කිහිපයක් මේ දිනවල සමාජ මාධ්‍ය ඔස්සේ හුවමාරු වනවා.\nඇමෙරිකාව කේන්ද්‍ර කර ගනිමින් ක්‍රියාත්මක වන මෙම වෙබ් අඩවිය හරහා ලොව පුරා වෙසෙන ඕනෑම පුද්ගලයෙකුට ඔන් ලයින් තාක්ෂණයෙන් භාණ්ඩ මිලදී ගත හැකියි.\nඒ අනුව, මෙරට ජාතික කොඩිය දැක්වෙන පාපිස්නාව ඇමෙරිකානු ඩොලර් 12 කට මිල නියම කර ඇති අතර, චීන සමාගමක් එය නිෂ්පාදනය කර ඇති බවටයි වාර්තා වන්නේ. කෙසේ වෙතත් මෙරට ජාතික කොඩිය භාවිතය සම්බන්ධයෙන් 1987 වසරේ සම්මත කළ රීති මාලාවක් ද ප්‍රකාශයට පත් කර තිබෙනවා.\nකෙසේ වෙතත්, මේ පිළිබඳව නිවේදයක් නිකුත් කරමින් විදේශ අමාත්‍යංශය සඳහන් කරන්නේ  අදාළ වෙළඳ දැන්විම සම්බන්ධයෙන් චීනයේ අදාළ නිෂ්පාදකවරයා සම්බන්ධ කර ගන්නා ලෙසට බිජිං හි ශ්‍රි ලංකා තනාපති කාර්යාලය වෙත දැනුම් දි ඇති බවයි.\nඑමෙන්ම විදේශ අමාත්‍යංශයේ ලේකම් අද්මිරාල් මහාචාර්ය ජයනාත් කොළඹගේ විසින් මෙරට පිහිටි චීන තනාපති කාර්යාලයට ද ඒ පිළිබඳව දැනුම් දි තිබෙනවා.\nමේ අතරල ශ්‍රී ලංකාවේ ජාතික ධජය පාපිස්සක් ලෙසින් දැක්වෙන වෙළෙඳ දැන්වීම සම්බන්ධයෙන් චීනයේ අදාළ නිෂ්පාදකවරයා සම්බන්ධ කරගන්නා ලෙසට බීජිංහි ශ්‍රී ලංකා තානාපති කාර්යාලය වෙත විදේශ අමාත්‍යාංශ ලේකම් අද්මිරාල් මහාචාර්ය ජයනාත් කොළඹගේ මහතා දැනුම්දී තිබෙනවා\nකෙසේ වෙතත්ල මේ සම්බන්ධයෙන් හිරු 11.55 ප්‍රවෘත්ති විකාශයෙන් අද දහවල් හෙළි කිරීමෙන් පසු මෙරට ධජය පාපිසිවල මුද්‍රණය කර අලෙවිය සඳහා වෙන්කර තිබූ වෙබ් පිටුව අන්තර්ජාලයෙන් ඉවත්කර තිබෙනවා.",
       "URL": "https://www.hirunews.lk/265156/ශ්‍රී-ලංකා-ජාතික-ධජය-මුද්‍රිත-පාපිසි-ගැන-දැනුවත්-කිරීමක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2092"
}