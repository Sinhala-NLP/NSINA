{
       "Source": "hirunews",
       "Timestamp": "Saturday, 17 June 2023 - 18:27",
       "Headline": "මැණික් පතල කඩා වැටී දෙදෙනෙකු මරුට",
       "News Content": "රක්වාන ඕබොඩකන්ද දොළ රක්ෂිතයක අනවසරයෙන් මැණික් පතල් හාරමින් සිටි පුද්ගලයන් පිරිසක් මතට පස් කන්දක් කඩා වැටීමෙන් පුද්ගලයන් දෙදෙනෙක් මියගොස් දෙදෙනකු තුවාල තුවාල ලබා රෝහල් ගතකළ බව රක්වාන පොලිසිය පවසනවා.\nමෙසේ මියගොස් ඇත්තේ රක්වාන මාදම්ප වතුයායේ පදිංචි සෙල්ලමුත්තු සෙල්වකුමාර නැමැති හතලිස් අට හැව්රිදි සිව් දරු පියකු හා එස්. ත්‍යගරාජා නැමැති හතළිස් පස් හැව්රිදි තිදරු පියෙක්.\nමැණික් ගරමින් සිටි පිරිස පස් කන්දකට යටවීමෙන් අනතුරුව තුවාල ලබා සිටියදී ඉන් ගොඩට ගෙන රක්වාන ප්‍රාදේශීය රෝහල වෙත රැගෙන පැමිණි නමුත් ඒ වනවිටත් දෙදෙනා මියගොස් සිටි බව‍යි පොලිසිය පවසන්නේ.",
       "URL": "https://www.hirunews.lk/338241/මැණික්-පතල-කඩා-වැටී-දෙදෙනෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=260"
}