{
       "Source": "hirunews",
       "Timestamp": "Monday, 14 May 2018 - 7:42",
       "Headline": "16 දෙනාගේ කණ්ඩායම, ජනපති අපේක්ෂකයා කවුදැයි තවමත් තීරණය කර නැහැ",
       "News Content": "16 දෙනාගේ කණ්ඩායම ඉදිරි ජනාධිපතිවරණයේදී සහයෝගය ලබාදෙන්නේ කිනම් අපේක්ෂකයෙකුට ද යන්න මෙතෙක් තීරණය කර නොමැති බව පාර්ලිමේන්තු මන්ත්‍රී ඩිලාන් පෙරේරා ප්‍රකාශ කළා.\nඔහු මේ බව කියා සිටියේ හාලිඇල ප්‍රදේශයේ ඊයේ පැවති ජන හමුවකට එක්වෙමින්.\nජනාධිපති මෛත්‍රිපාල සිරිසේන සහ හිටපු ජනාධිපති මහින්ද රාජපක්ෂ යන දෙදෙනාගේ ඒකාබද්ධ තීරණයකට අනුව නිදහස් පක්ෂය ප්‍රමුඛ පෙරමුණකින් පැමිණෙන පුද්ගලයෙකු ඉදිරි ජනාධිපතිවරණයට ඉදිරිපත් විය යුතු බවයි මන්ත්‍රීවරයා පෙන්වා දෙන්නේ.\nනිදහස් පක්ෂයේ 16 දෙනාගේ කණ්ඩායම ඒ සඳහා අවශ්‍ය සහය ලබාදීමට කටයුතු කරන බවද මන්ත්‍රිවරයා ප්‍රකාශ කළේ එක්සත් ජාතික පක්ෂය සමඟ ඞීල් දාන පිරිස් සමඟ කිසිවිටකත් එක්ව කටයුතු නොකරන බව සඳහන් කරමින්.\nඑමෙන්ම ශ්‍රී ලංකා පොදුජන පෙරමුණේ පිරිස්ද නිදහස් පක්ෂයේ සාමාජිකයින් බවද මන්ත්‍රීවරයා එහිදී අවධාරණය කරමින් ප්‍රකාශ කළේ නිදහස් පක්ෂය වැළලීමට කිසිවෙකුටත් ඉඩ නොතබන බවයි.",
       "URL": "https://www.hirunews.lk/190675/16-දෙනාගේ-කණ්ඩායම-ජනපති-අපේක්ෂකයා-කවුදැයි-තවමත්-තීරණය-කර-නැහැ",
       "Category": "Local News",
       "Parent URL": "https://www.hirunews.lk/local-news.php?pageID=3946"
}