{
       "Source": "hirunews",
       "Timestamp": "Saturday, 15 April 2017 - 8:33",
       "Headline": "කොටදෙණියාවේ කාන්තාව ඝාතනයට හේතුව රන් මාලයක්",
       "News Content": "කොටදෙණියාව ප්‍රදේශයේදී කාන්තාවක තියුණු ආයුධ වලින් පහරදී ඝාතනය කර ඇත්තේ ඇය ගෙළ බැඳ සිටි රන් මාලය කොල්ලකෑමේ අරමුණින් බවට හෙළි වී තිබෙනවා.\nඒ, සිද්ධියට සම්බන්ධ සැකකරුගෙන් සිදුකළ ප්‍රශ්න කිරීම්වලදීයි.\nඅදාළ නිවසේ මෙහෙකාර සේවය සඳහා පැමිණි පුද්ගලයෙකු වන මොහු කොටදෙනියාව පොලිසිය ඊයේ අත්අඩංගුවට ගනු ලැබුවා.\nපසුගිය සඳුඳා මෙම කාන්තාව ඇයගේ දියණියගේ නිවසට පැමිණ සිටියදී ඝාතනය කර තිබුණේ ගෙළ ප්‍රදේශයට තියුණු ආයුධයකින් පහරදීමෙන්.\nඒ වනවිට ඇගේ දියණිය සිය දරුවා සමඟ අසල පිහිටි දේවාලයකට ගොස් තිබූ අතර, ඔවුන් නැවත නිවසට පැමිණි පසු මෙම කාන්තාව ඝාතනය කර ඇති අයුරු දැක තිබුණා.\nඅත්අඩංගුවට ගත් 35 හැවිරිදි මෙම සැකකරු කොටදෙනියාව ප්‍රදේශයේම පදිංචිකරුවෙකු වන අතර, ඊයේ මිනුවන්ගොඩ මහේස්්ත්‍රාත් අධිකරණයට ඉදිරිපත් කිරීමෙන් පසු ඔහු මේ මස 28 වනදා දක්වා රක්ෂිත බන්ධනාගාරගත කර තිබෙනවා.",
       "URL": "https://www.hirunews.lk/159218/කොටදෙණියාවේ-කාන්තාව-ඝාතනයට-හේතුව-රන්-මාලයක්",
       "Category": "Local News",
       "Parent URL": "https://www.hirunews.lk/local-news.php?pageID=4563"
}