{
       "Source": "hirunews",
       "Timestamp": "Thursday, 10 September 2020 - 21:22",
       "Headline": "දෙවනගල පුදබිම අවට තොරතුරු සොයන රහසිගත කැමරා යළිත් ක්‍රියාත්මකයි (වීඩියෝ)",
       "News Content": "මාවනැල්ල ඓතිහාසික දෙවනගල පුරාවිද්‍යා ස්මාරකයේ භාරකාරීත්වය දරණ පූජ්‍ය මැදිරිගිරියේ පුන්‍යසාර හිමි වැඩවසන ආවාස ගෙය නිරීක්ෂණයට කිසියම් පිරිසක් සී.සී.ටී.වී. කැමරාවක් සවිකර ඇති බව අද හෙළි වුණා.\nඒ, හිරු සී.අයි.ඒ. අනාවරණයෙන් පසුව දෙවනගල ඉඩම් ගැටලුව නිරාකරණය කිරීම සඳහා සීමා මායිම් සලකුණු කරන අතරතුරයි.\nමේ පිළිබඳව  හිරු සී.අයි.ඒ. හරහා අප සිදුකළ අනාවරණයෙන් අනතුරුව මාවනැල්ල පොලිසිය මේ පිළිබඳව අධිකරණයට කරුණු වාර්තා කර අදාළ කැමරා පද්ධතිය පොලිස් භාරයට ගෙන තිබුණා.\nපසුව තාහිර් හාජ්ජියාර් නම් පුද්ගලයා අත්අඩංගුවට ගෙන මාවනැල්ල මහේස්ත්‍රාත් අධිකරණයට ඉදිරිපත් කිරීමෙන් අනතුරුව ඔහු රුපියල් ලක්ෂයක ශරීර ඇපමත නිදහස් කෙරෙන ලෙසයි නියෝග කෙරුණේ.\nඉන්අනතුරුව දෙවනගල භාරකාර හිමියන් වැඩවසන ආවාස ගෙයට යන එන පුද්ගලයන් නිරීක්ෂණය කිරීම සඳහා තවත් පුද්ගලයෙකු විසින් සී.සී.ටී.වී. කැමරා පද්ධතියක් සවිකර තිබූණේ මෙලෙසින්.",
       "URL": "https://www.hirunews.lk/249917/දෙවනගල-පුදබිම-අවට-තොරතුරු-සොයන-රහසිගත-කැමරා-යළිත්-ක්‍රියාත්මකයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2463"
}