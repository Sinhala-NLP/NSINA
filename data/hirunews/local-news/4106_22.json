{
       "Source": "hirunews",
       "Timestamp": "Friday, 26 January 2018 - 18:50",
       "Headline": "වර්ජනයේ වෙනසක් නැහැ",
       "News Content": "ලබන 30 වනදා සිදු කිරීමට තීරණය කළ දීප ව්‍යාප්ත වර්ජනයේ වෙනසක් නොමැති බව රජයේ වෛද්‍ය නිලධාරීන්ගේ සංගමය පවසනවා.\nඑම සංගමයේ ලේකම් වෛද්‍ය හරිත අලූත්ගේ කොළඹ අද පැවති මාධ්‍ය හමුවට එක්වෙමින් කියා සිටියේ මාලඹේ පෞද්ගලික වෛද්‍ය විද්‍යාලය ගැටලූව සහ වෛද්‍යවරුන්ගේ වෘත්තීය ගැටලූවලට විසඳුම් ලබා නොදීම ඇතුලූ කරුණු කිහිපයක් මුල් කරගනිමින් මෙම වර්ජනය සිදුකරන බවයි.\nමේ අතර, කුමන බලපෑම්, තර්ජන මැද වුවද මාළඹේ පෞද්ගලික වෛද්‍ය විද්‍යාලය සම්බන්ධයෙන් නිසි විසඳුම් ලැබෙන තෙක් අඛණ්ඩ අරගලයන් ඉදිරියේදී දැඩිව සිදුකරන බව අන්තර් විශ්ව විද්‍යාලයීය ශිෂ්‍ය බල මණ්ඩලය පවසනවා.\nඑහි කැදවුම්කරු ලහිරු වීරසේකර මේ බව කියා සිටියේ කොළඹ අද පැවති මාධ්‍ය හමුවට එක්වෙමින්.\nඑහිදී ඔහු සඳහන් කළේ පෙබරවාරි 10 වන දා තෙක් ආණ්ඩුව රඟපෑමක නිරත වන බවයි.\nඊයේ පැවති සයිටම් විරෝධී පෙලපාලියට එල්ල වූ ප්‍රහාරය සම්බන්ධයෙන් පැහැදිලි කිරීමට රජයේ වෛද්‍ය පීඨ ශිෂ්‍ය දෙමාපිය සංගමය ද කොළඹ අද මාධ්‍ය හමුවක් කැදවා තිබුණා.\nමේ අතර, අන්තර් විශ්ව විද්‍යාලයීය ශිෂ්‍ය බල මණ්ඩලයේ කිි‍්‍රයාකාරී සාමාජිකයෙකු ලබන මස 09 වනදා දක්වා රක්ෂිත බන්ධනාගාර ගත කිරීමට කොළඹ ප්‍රධාන මහේ්ස්ත්‍රාත් ලාල් රණසිංහ බණ්ඩාර අද  නියෝග කළා.\nඑම නියෝගය ලබාදී ඇත්තේ 2015 වසරේ දී මහජන පීඩාවක් සිදුවන පරිදි උද්ඝෝෂණ ව්‍යපාරයක් පැවැත්වීම ඇතුලූ චෝදනා යටතේ කුරුඳුවත්ත පොලීසිය පවරා තිබූ නඩුවට අදාලවයි.\nඑමෙන්ම, නව නිලධාරි මණ්ඩලය රැස්වීමෙන් පසු ශ්‍රී ලංකා වෛද්‍ය සභාව අද පළමුවරට රැස්වුණා.\nඑහිදී මූලිකව සාකච්ජා වී ඇත්තේ මාලඹේ පෞද්ගලික වෛද්‍ය විද්‍යාලය සම්බන්ධයෙන් වන නියෝජ්‍ය අමාත්‍ය හර්ෂ ද සිල්වා කමිටු වාර්තාවේ නිර්දේශ පිලිබදවයි.",
       "URL": "https://www.hirunews.lk/182126/වර්ජනයේ-වෙනසක්-නැහැ",
       "Category": "Local News",
       "Parent URL": "https://www.hirunews.lk/local-news.php?pageID=4106"
}