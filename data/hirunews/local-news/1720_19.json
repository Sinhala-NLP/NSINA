{
       "Source": "hirunews",
       "Timestamp": "Tuesday, 31 August 2021 - 9:32",
       "Headline": "චීනය දරුවන්ට ඔන්ලයින් වීඩියෝ ක්‍රීඩා කිරීමේ කාලය සීමා කරයි",
       "News Content": "කුඩා දරුවන්ට ඔන්ලයින් වීඩියෝ ක්‍රීඩාවල නිරත වීමට ලබාදෙන කාලය සීමා කිරීමට චීනය කටයුතු කර තිබෙනවා.\nඒ අනුව වයස අවුරුදු 18ට අඩු පුද්ගලයින්ට වීඩියෝ ක්‍රීඩා සිදු කළ හැක්කේ දිනකට පැයක් බැගින් සතියකට උපරිම දින තුනක් පමණ යි.\nඒ අනුව එම පැය තුන සඳහා ද අවසරය ලබා දී ඇත්තේ සිකුරාදා, සෙනසුරාදා සහ ඉරිදා දිනවල දී මෙන්ම රජයේ නිවාඩු දිනවල දී පමණක් බවයි වාර්තාවන්නේ.\nඑසේම එලෙස ක්‍රීඩා කළ හැකි වේලාව ද රාත්‍රි අටේ සිට නවය දක්වා පමණක් සීමා කර තිබෙනවා.\nතරුණ පරපුරට ඔන්ලයින් වීඩියෝ ක්‍රීඩාවලින් සිදුවන අහිතකර බලපෑම හේතුවෙනු යි චීනය මෙම තීරණය ගෙන ඇත්තේ.",
       "URL": "https://www.hirunews.lk/280996/චීනය-දරුවන්ට-ඔන්ලයින්-වීඩියෝ-ක්‍රීඩා-කිරීමේ-කාලය-සීමා-කරයි",
       "Category": "Local News",
       "Parent URL": "https://www.hirunews.lk/local-news.php?pageID=1720"
}