{
       "Source": "hirunews",
       "Timestamp": "Wednesday, 24 July 2019 - 16:23",
       "Headline": "සයින්දමරුදු ඔත්තුව දුන් රියදුරුට ජනපති අතින් ලක්ෂ 50ක්",
       "News Content": "සයින්දමරුදු ප්‍රදේශයේදි අත්අඩංගුවට ගත් පුපුරණ ද්‍රව්‍ය තොගය ගැන තොරතුරු ලබාදුන් ලොරි රථ රියදුරුට ජනාධිපති මෛත්‍රිපාල සිරිසේන අතින් අද රුපියල් ලක්්ෂ 50 ක මුදල් ත්‍යාගයක් පිරිනැමුණා.\nජනාධිපති කාර්යාලයේදී ඔහුට මුදල් ත්‍යාගය පිරිනැමීමේ අවස්ථාවට වැඩබලන පොලිස්පති චන්දන වික්‍රමරත්න ද එක්ව සිටි බව ජනාධිපති මාධ්‍ය අංශය ප්‍රකාශ කළා.\nතොරතුරු ලබාදීමෙන් පසු ඔහු මුහුණදී සිටින ආර්ථික අපහසුතා පිළිබඳව හිරු ප්‍රවෘත්ති අංශය පසුගියදා කරුණු අනාවරණ කළ අතර, එහිදී ඔහු කියා සිටියේ මේ වනවිට අදාළ කුලී රථ සේවා සපයන ආයතනයෙන් ඉවත්ව සිටින තමන්ට ලොරි රථයේ කල්බදු වාරිකද ගෙවාගැනීමට නොහැකිව සිටින බවයි.\nමේ අතර බ්‍රිතාන්‍යයේ නව අග්‍රාමාත්‍යවරයා ලෙස තේරී පත්වූ බොරිස් ජොන්සන් වෙත ජනාධිපති මෛත්‍රීපාල සිරිසේන සිය සුබපැතුම් පිරිනමා තිබෙනවා.",
       "URL": "https://www.hirunews.lk/220939/සයින්දමරුදු-ඔත්තුව-දුන්-රියදුරුට-ජනපති-අතින්-ලක්ෂ-50ක්",
       "Category": "Local News",
       "Parent URL": "https://www.hirunews.lk/local-news.php?pageID=3231"
}