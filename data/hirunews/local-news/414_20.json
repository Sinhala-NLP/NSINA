{
       "Source": "hirunews",
       "Timestamp": "Friday, 14 April 2023 - 13:46",
       "Headline": "අලුත් අවුරුද්දේ අනතුරු වළක්වා ගන්නැයි සෞඛ්‍ය අංශවලින් ඉල්ලීමක්",
       "News Content": "සිංහල අලුත් අවුරුදු සමයේ දී මහමඟ දී සහ ගෘහස්ථව සිදුවන අනතුරුවලින් වැළකීම සඳහා අවධානයෙන් කටයුතු කරන ලෙස සෞඛ්‍ය අංශ ඉල්ලීමක් කරනවා.\nසෞඛ්‍ය අමාත්‍යාංශ වාර්තාවලට අනුව මීට පෙර අලුත් අවුරුදු සමයන් හිදී මෙන්ම මෙවරද අනතුරු ඉහළ යාමේ ප්‍රවණතාවක් දක්නට ලැබෙනවා.\nඑම තත්වය සැළකිල්ලට ගෙන ආත්මාරක්ෂාව පිළිබඳව අවධානයක් යොමුකරන ලෙසයි ඉල්ලා සිටින්නේ.\nඑසේම, සිංහල හා දෙමළ අලුත් අවුරුදු සමයේ ගිණිකෙළි භාවිතයේ දී සතුන්ට හිංසා නොවන පරිදි කටයුතු කළ යුතුයි. අධික ශබ්දය සහිත ඇතැම් ගිණිකෙළි සතුන්ගේ ශ්‍රවණ ඉන්ද්‍රියට හානිවන බවයි පරිසරවේදීන් පෙන්වා දෙන්නේ.",
       "URL": "https://www.hirunews.lk/332516/අලුත්-අවුරුද්දේ-අනතුරු-වළක්වා-ගන්නැයි-සෞඛ්‍ය-අංශවලින්-ඉල්ලීමක්",
       "Category": "Local News",
       "Parent URL": "https://www.hirunews.lk/local-news.php?pageID=414"
}