{
       "Source": "hirunews",
       "Timestamp": "Wednesday, 16 December 2020 - 15:59",
       "Headline": "වීල් ලෝඩර් යන්ත්‍රයක් අනතුරට ලක්වී ක්‍රියාකරු ජීවිතක්ෂයට",
       "News Content": "වටවල ප්‍රදේශයේ ගල් කොරියක වීල් ලෝඩර් යන්ත්‍රයක් අනතුරට ලක්වීමෙන් එහි ක්‍රියාකරු ජීවිතක්ෂයට පත තිබෙනවා.\nඅද (16) පස්වරුවේ සිදුවූ මෙම අනතුරෙන් මෙලෙස ජීවිතක්ෂයට පත්ව ඇත්තේ මස්කෙළිය ප්‍රදේශයේ පදිංචිව සිටි 35 හැවිරිදි පුද්ගලයෙක්.\nකළු ගල් තොගයක් ගල් කඩන යන්ත්‍රයට දැමීම සඳහා ලෝඩර් යන්ත්‍රයෙන් රැගෙන යමින් සිටින අවස්ථාවේ එහි ක්‍රියාකරුට එය පාලනයකර ගැනීමට නොහැකිව අඩි 25ක් පමණ ප්‍රපාතයට පෙරලී යාමෙන් මෙම අනතුර සිදුව ඇති බවයි වර්තා වන්නේ.\nඅනතුරෙන් ජීවිතක්ෂයට පත්වූ යන්ත්‍ර ක්‍රියාකරුගේ සිරුර මේ වනවිට පශ්චාත් මරණ පරික්ෂණය සදහා වටවල රෝහලේ තැන්පත් කර ඇති බවයි අප වාර්තාකරු පැවසුවේ.",
       "URL": "https://www.hirunews.lk/257183/වීල්-ලෝඩර්-යන්ත්‍රයක්-අනතුරට-ලක්වී-ක්‍රියාකරු-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=2271"
}