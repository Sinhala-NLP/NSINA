{
       "Source": "hirunews",
       "Timestamp": "Thursday, 06 July 2017 - 18:25",
       "Headline": "පෙම්වතියගේම යතුරු පැදියෙන් ඇය සමග ප්‍රදේශ 6කට ගිය පෙම්වතා කළ වැඩේ",
       "News Content": "පෙම්වතිය සමග යතුරු පැදියෙන් ගොස් රන් මාල කොල්ල කෑ පුද්ගලයෙකු පෙම්වතිය හා තවත් පුද්ගලයන් දෙදෙනෙකු සමග දෙහිවල පොලිසිය අද(06) අත්අඩංගුවට ගත්තා.\nමෙම පුද්ගලයා යුද හමුදා රගර් කණ්ඩායමේ හිටපු ක්‍රීඩකයෙකු බවයි හෙළි වී ඇත්තේ.\nඅත්අඩංගුවට ගත අනෙක් දෙදෙනා අයියා හා මල්ලි බවද සඳහන්.\nදෙහිවල ඇතුළු පොලිස් වසම් 6ක මෙසේ කාන්තාවන්ගේ රන් මාල කොල්ල කෑමේ යෙදී ඇති අතර එසේ කොල්ල කෑ මාලවල වටිනාකම රු.ලක්ෂ 20කට ආසන්නයි.\nඅත්අඩංගුවට ගන්නා අවස්ථාවේ සැකකරුවන් හා සැකකාරිය සතුව රන් මාල 19ක් තිබුනා.\nපෙම්වතියගේ තුරු පැදියෙන් ඇය සමග යන සැකකරු මෙසේ කොල්ලකන අතර එම යතුරු පැදියට ව්‍යාජ අංක තහඩුවක් ද සවි කරගෙන තිබෙනවා.\nඑම අංකය කාන්තන්කුඩි ප්‍රදේශයේ පුද්ගලයෙකුට අයත් යතුරු පැදියක අංකයක් බවද හෙළි වී තිබෙනවා.",
       "URL": "https://www.hirunews.lk/165251/පෙම්වතියගේම-යතුරු-පැදියෙන්-ඇය-සමග-ප්‍රදේශ-6කට-ගිය-පෙම්වතා-කළ-වැඩේ",
       "Category": "Local News",
       "Parent URL": "https://www.hirunews.lk/local-news.php?pageID=4435"
}