{
       "Source": "hirunews",
       "Timestamp": "Sunday, 10 April 2022 - 13:51",
       "Headline": "ශ්‍රී ලාංකිකයන් දෙදෙනෙකු ඔස්ට්‍රෙලියානු මහ මැතිවරණයට",
       "News Content": "ඔස්ට්‍රෙලියානු මහ මැතිවරණය ලබන මැයි 21 වනදා පවත්වන බව අග්‍රාමාත්‍ය ස්කොට් මොරිසන් නිවේදනය කළා.\nකෙසේ නමුත් එහිදී ආණ්ඩු පෙරළියක් ඇතිවීමට බොහෝ දුරට ඉඩ ඇති බවයි දේශපාලන විචාරකයන් පෙන්වා දෙන්නේ.\nඑමෙන්ම මෙහිදී ඇන්තනි ඇල්බනීස්ගේ නායකත්වයෙන් යුත් විපක්ෂ කම්කරු පක්ෂය බලයට පත්වනු ඇතැයි අපේක්ෂිතයි.\nමේ අතර එළඹෙන ඔස්ට්‍රෙලියානු මැතිවරණය සඳහා ශ්‍රී ලාංකිකයන් දෙදෙනෙකුද තරග වදින බව වාර්තා වනවා.\nඑලෙස ඔස්ට්‍රෙලියාවේ පාලක ලිබරල් පක්ෂයෙන් වික්ටෝරියා ප්‍රාන්තයේ අසුනකට තරග වැදීම සඳහා අවස්ථාව හිමිකරගෙන සිටින විරෝෂ් පෙරේරා, එරට කථිකාචාර්යවරයෙකු ද වනවා.\nමීට අමතරව ඔස්ට්‍රෙලියානු ලිබරල් පක්ෂයේ ක්‍රියාකාරිකයෙකු මෙන්ම උපදේශකයෙකු වන රංජීව පෙරේරා, ඔස්ට්‍රෙලියාවේ කැන්බරා - හෝල්ට් ප්‍රදේශයෙන් මහ මැතිවරණය සඳහා තරග වදිනු ඇති.",
       "URL": "https://www.hirunews.lk/301631/ශ්‍රී-ලාංකිකයන්-දෙදෙනෙකු-ඔස්ට්‍රෙලියානු-මහ-මැතිවරණයට",
       "Category": "Local News",
       "Parent URL": "https://www.hirunews.lk/local-news.php?pageID=1239"
}