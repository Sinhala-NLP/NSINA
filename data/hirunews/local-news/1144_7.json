{
       "Source": "hirunews",
       "Timestamp": "Wednesday, 25 May 2022 - 16:56",
       "Headline": "සනත් නිශාන්ත ඇතුළු 6 දෙනෙකු ලබන පළමු වැනි දා තෙක් යළි රිමාන්ඩ් (වීඩියෝ)",
       "News Content": "ගාලු‍ මුවදොර සහ කොල්ලු‍පිටියේ ඇති වූ නොසන්සුන්කාරී සිද්ධියට අදාළව අත්අඩංගුවට ගෙන සිටින පාර්ලිමේන්තු මන්ත්‍රීවරුන් වන සනත් නිශාන්ත, මිලාන් ජයතිලක, සිංහලේ ජාතික සංවිධානයේ සභාපති ඩෑන් ප්‍රියසාද් ඇතුළු 6 දෙනෙකු ලබන මස පළමුවනදා දක්වා යළි රක්ෂිත බන්ධනාගාරගත කෙරුණා.\nඒ ඊට අදාළ නඩුව අද පස්වරුවේ කොළඹ කොටුව මහේස්ත්‍රාත් තිලිණ ගමගේ හමුවේ කැඳවූ අවස්ථාවේදී පැවති හඳුනා ගැනීමේ පෙරට්ටුවේදී මන්ත්‍රීවරුන් දෙදෙනා ඇතුළු 6 දෙනෙකු සාක්ෂිකරුවන් විසින් හඳුනා ගැනීමෙන් පසුවයි.\nඑහිදී සාක්ෂිකරුවන් විසින් හඳුනා නොගත් සැකකරුවන් 3 දෙනෙකු සහ සැකකාරියක් ඇප මත මුදා හරින ලෙසට ද මහේස්ත්‍රාත්වරයා එහිදී නියෝග කළා.",
       "URL": "https://www.hirunews.lk/305275/සනත්-නිශාන්ත-ඇතුළු-6-දෙනෙකු-ලබන-පළමු-වැනි-දා-තෙක්-යළි-රිමාන්ඩ්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1144"
}