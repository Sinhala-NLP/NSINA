{
       "Source": "hirunews",
       "Timestamp": "Friday, 08 July 2022 - 17:07",
       "Headline": "විරෝධතා නිසා ඉන්ධන බෙදා හැරීම නතර කරන්නැයි IOCයට උපදෙස් ?",
       "News Content": "සැලසුම් කර ඇති විරෝධතා හමුවේ ඉන්ධන සැපයුම් නතර කරන ලෙස තමන්ට උපදෙස් ලැබී ඇති බව IOC සමාගමේ කළමණාකාර අධ්‍යක්ෂ මනෝ– ගුප්තා ප්‍රකාශ කලා.\nඔහු සිය නිල ට්විටර් ගිණුමේ සටහනක් තබමිනුයි මේබව ප්‍රකාශකර ඇත්තේ.\nඒ අනුව ලංකා IOC සමාගම සිය ඉන්ධන පිරවුම්හල් වෙත ඉන්ධන නිකුත් කිරීම අද (08) සහ හෙට (09) දිනයේදී සිදුනොකිරීමටයි තීරණය කර ඇත්තේ.\nඑසේ වුවද සිපෙට්කෝ සහ රජයේ අවශ්‍යතා සඳහා පමණක් ත්‍රිකුණාමලය පර්යන්තයේ සිට ඉන්ධන සැපයීම සිදුකරන බව ඔවුන් සඳහන් කරනවා.\nලබන ඉරිදා පෙරවරුවේ සිට පිරවුම්හල් වෙත යළි ඉන්ධන බෙදා හැරීමට බලාපොරොත්තු වන බව ද ඔහු නිකුත් කළ ට්විටර් පණිවුඩයක දැක්වුණා.\nමෙවන් පසුබිමක ඉන්ධන ලබාගැනීම සඳහා දිවයින පුරා අයි.ඕ.සී. පිරවුම්හල් ආශ්‍රිතව පවතින පෝලිම්වල අඩුවක් තවමත් දක්නට ලැබෙන්නේ නැහැ.",
       "URL": "https://www.hirunews.lk/309459/විරෝධතා-නිසා-ඉන්ධන-බෙදා-හැරීම-නතර-කරන්නැයි-iocයට-උපදෙස්",
       "Category": "Local News",
       "Parent URL": "https://www.hirunews.lk/local-news.php?pageID=1036"
}