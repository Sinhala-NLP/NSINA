{
       "Source": "hirunews",
       "Timestamp": "Tuesday, 04 December 2018 - 13:03",
       "Headline": "බස්නාහිර අයවැය විවාදය ඇරඹේ",
       "News Content": "බස්නාහිර පළාත් සභාවේ 2019 වසර සඳහා වන අයවැය ලේඛනය පිළිබද විවාදය අද (04) උදෑසන ආරම්භ වුණා.\nවිවාදය ලබන 07 වනදා දක්වා පැවැත්වීමට නියමිතයි.\nපසුගිය නොවැම්බර් 19 වන දා බස්නාහිර පළාත් ප්‍රධාන අමාත්‍ය හා මුදල් අමාත්‍ය ඉසුර දේවප්‍රිය විසින් අයවැය ලේඛනය සභාගත කළා.\nමෙම අයවැය බස්නාහිර පළාතේ 06 වන පළාත් සභාවේ 5 වන මූල්‍ය ප්‍රකාශය වන අතර, ඉසුර දේවප්‍රිය බස්නාහිර පළාත් ප්‍රධාන අමාත්‍ය ධූරයට පත්වූ පසු ඉදිරිපත් කරන 4 වන මූල්‍ය ප්‍රකාශය ද වනවා.\nමේ අතර, ඌව පළාත් සභාවේ 2019 වර්ෂයට අදාළ අය වැය පළාත් ප්‍රධාන අමාත්‍ය චාමර සම්පත් දසනායක විසින් අද සභාගත කෙරුණා.\nදින තුනක් පුරා අමාත්‍යංශ මට්ටමින් වැය ශිර්ෂ ඡන්ද විමසීම සිදුවන අතර, වාර්ෂික විසර්ජන ප්‍රඥප්තිය සඳහා ඡන්ද විමසීම අනිද්දා සිදුකිරීමට නියමිතයි.",
       "URL": "https://www.hirunews.lk/205465/බස්නාහිර-අයවැය-විවාදය-ඇරඹේ",
       "Category": "Local News",
       "Parent URL": "https://www.hirunews.lk/local-news.php?pageID=3620"
}