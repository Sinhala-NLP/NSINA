{
       "Source": "hirunews",
       "Timestamp": "Thursday, 20 April 2017 - 12:47",
       "Headline": "රහස් ගිවිසුම් නැහැ - චන්දිම",
       "News Content": "ත්‍රිකුණාමලය තෙල් ටැංකි සංකීර්ණය ඉන්දියාවට පැවරීම සඳහා ගිවිසුමක් අත්සන් නොකරන බව ඛනිජ තෙල් සම්පත් සංවර්ධන අමාත්‍ය චන්දිම වීරක්කොඩි පවසනවා.\nඅමාත්‍යවරයා මේ බව සඳහන් කළේ එවැනි ගිවිසුමක් අත්සන් කිරීම සඳහා රජය සූදානම් වන බවට ඛනිජ තෙල් වෘත්තීය සමිති එකමුතුව ඊයේ (19) සිදුකළ ප්‍රකාශයට පිළිතුරු ලබාදෙමින්.\nඑම එකමුතුව කොළඹ පැවැත්වූ මාධ්‍ය හමුවකට එක්වෙමින් ඛනිජ තෙල් පොදු සේවක සංගමයේ සභාපති අශෝක රන්වල කියා සිටියේ ලබන 28 වනදා අදාළ ගිවිසුමට අත්සන් තැබීමට ආණ්ඩුව සූදානම් වන බවයි.\nඑවැනි ගිවිසුමක් අත්සන් කළහොත් රට පුරා ඛනිජ තෙල් බෙදා හැරීමේ කටයුතුවලින් ඉවත් වන බව ද ඔහු කියා සිටියා.",
       "URL": "https://www.hirunews.lk/159571/රහස්-ගිවිසුම්-නැහැ-චන්දිම",
       "Category": "Local News",
       "Parent URL": "https://www.hirunews.lk/local-news.php?pageID=4555"
}