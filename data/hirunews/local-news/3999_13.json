{
       "Source": "hirunews",
       "Timestamp": "Sunday, 08 April 2018 - 20:33",
       "Headline": "හුළු ගඟට බිලිවූ පස් දෙනාගේ සිරුරු ඥාතීන් වෙත භාරදෙයි",
       "News Content": "විනෝද චාරිකාවක් අතරතුර මහනුවර - පන්විල හුළු ගඟේ දිය නෑමට ගොස් ජීවිතක්ෂයට පත් 05 දෙනාගේ පශ්චාත් මරණ පරීක්ෂණය අද (08) පෙවරුවේ සිදුකර මෘත ශරීර ඥාතීන් වෙත භාරදුන්නා.\nමියගිය පස්දෙනාම වයස අවුරුදු 23 ත් 30 ත් අතර පසුවන අවිවාහකයින්.\nහංවැල්ල ප්‍රදේශයේ ඇඟලුම් කර්මාන්තශාලාවක සේවකයින් පිරිසක් විනෝද චාරිකාවක් ගිය අතරවාරයේ හුළු ගඟේ අතු ගංඟාවක් වන දළු ඔයේ දිය නෑමට ගොස් මෙම අනතුර සිදුවුණේ ඊයේ (07) පස්වරුවේයි.\nමියගිය පස් දෙනාගේ පශ්චාත් මරණ පරීක්ෂණය අද පෙවරුවේ සිදුකෙරුණේ මහනුවර මහ රෝහලේදීයි.",
       "URL": "https://www.hirunews.lk/187946/හුළු-ගඟට-බිලිවූ-පස්-දෙනාගේ-සිරුරු-ඥාතීන්-වෙත-භාරදෙයි",
       "Category": "Local News",
       "Parent URL": "https://www.hirunews.lk/local-news.php?pageID=3999"
}