{
       "Source": "hirunews",
       "Timestamp": "Saturday, 03 December 2022 - 8:52",
       "Headline": "සංචාරක වීසා මත මැලේසියා යවන තවත් ජාවාරමක්",
       "News Content": "සංචාරක වීසා මත මැලේසියාව බලා පිටත්ව යාමට පැමිණි පුද්ගලයින් 9 දෙනෙකු විදේශ සේවා නියුක්ති කාර්යාංශයේ ගුවන් තොටුපළ ඒකකයේ නිලධාරීන් සහ අපරාධ පරීක්ෂණ දෙපාර්තමේන්තු නිලධාරීන් භාරයට ගෙන තිබෙනවා.\nපසුගිය දා පුද්ගලයින් 14 දෙනෙකු මෙලෙස මැලේසියාව බලා පිටත්ව යාමට පැමිණ ඇති අතර ඉන් නව දෙනෙකුම සංචාරක වීසා මත මැලේසියාවේ රැකියා සඳහා යාමට උත්සාහකර ඇති බවයි විමර්ශන වලදී හෙළිව ඇත්තේ.\nමෙම පිරිස විදෙස් රැකියා සඳහා යොමු කිරීමට කටයුතු කළ ජාවාරම්කරුවන් අත්අඩංගුවට ගැනීමට විමර්ශනයක් ක්‍රියාත්මක බව ද ශ්‍රී ලංකා විදේශ සේවා නියුක්ති කාර්යාංශ සඳහන් කළා.\nකෙසේ වෙතත් ශ්‍රී ලංකා විදේශ සේවා නියුක්ති කාර්යාංශයේ ගුවන් තොටුපළ ඒකකයේ නිලධාරීන් සහ අපරාධ පරීක්ෂණ දෙපාර්තමේන්තු නිලධාරීන් භාරයට ගත් පිරිස මුදා හැර ඇති අතර ඉදිරි විමර්ශන කටයුතු සඳහා ඔවුන් නැවත කැඳවීමට නියමිතයි.",
       "URL": "https://www.hirunews.lk/321840/සංචාරක-වීසා-මත-මැලේසියා-යවන-තවත්-ජාවාරමක්",
       "Category": "Local News",
       "Parent URL": "https://www.hirunews.lk/local-news.php?pageID=691"
}