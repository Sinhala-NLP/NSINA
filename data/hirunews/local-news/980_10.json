{
       "Source": "hirunews",
       "Timestamp": "Saturday, 30 July 2022 - 13:11",
       "Headline": "ජාත්‍යන්තර මූල්‍ය අරමුදල සමඟ පැවති සාකච්ඡාවල ප්‍රගතිය ගැන පැහැදිලි කිරීමක් (වීඩියෝ)",
       "News Content": "ශ්‍රී ලංකා බලධාරීන් ණය ප්‍රතිව්‍යුහගත කිරීමේ උපදේශකවරුන් සමඟ එක්ව ණය හිමියන් සමඟ ණය ප්‍රතිව්‍යුහ ගත කිරීමේ වැඩපිළිවෙල පිළිබඳ එකඟතාවකට පැමිණීමට කටයුතු කරමින් සිටින බව මුදල්, ආර්ථික ස්ථායීකරණ සහ ජාතික ප්‍රතිපත්ති අමාත්‍යාංශය ප්‍රකාශ කළා.\nජාත්‍යන්තර මූල්‍ය අරමුදල සමඟ පැවති සාකච්ඡාවල ප්‍රගතිය ඇතුළත් කරමින් එම අමාත්‍යාංශය නිකුත් කළ නිවේදනයක දැක්වෙන්නේ ශ්‍රී ලංකාවේ ණය හිමියන් සමඟ විධිමත්ව කටයුතු ආරම්භ කිරීමට පෙර ණය මෙහෙයුම සඳහා වූ විශ්ලේෂණාත්මක රාමුව සමඟ ණය උපදේශකයන් සැළකිය යුතු ප්‍රගතියක් ලබාගෙන ඇති බවයි.\nසියලු පාර්ශ්වකරුවන් වෙත සාධාරණ හා තිරසාර ප්‍රතිඵල ළඟා කරගත හැකි පුළුල් ණය ප්‍රතිව්‍යුහගත කිරීමේ වැඩසටහනක් ඇති කරගැනීමට රජය සිය ණය හිමියන් සමඟ සද්භාවයෙන් කටයුතු කිරීමට බැඳී සිටින බව ද එම අමාත්‍යාංශය නිකුත් කළ නිවේදනයේ වැඩිදුරටත් සඳහන්.",
       "URL": "https://www.hirunews.lk/311398/ජාත්‍යන්තර-මූල්‍ය-අරමුදල-සමඟ-පැවති-සාකච්ඡාවල-ප්‍රගතිය-ගැන-පැහැදිලි-කිරීමක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=980"
}