{
       "Source": "hirunews",
       "Timestamp": "Sunday, 16 October 2022 - 19:09",
       "Headline": "මීගමුවෙන් මුහුදුගිය 5 ක් ඉන්දීය අත්අඩංගුවට",
       "News Content": "අද උදෑසන ඉන්දිය මුහුදු සීමාවට නීතිවිරෝධී ලෙස ඇතුළු වූ මෙරට ධීවරයින් 5 දෙනෙකු ඉන්දීය නාවික හමුදාව විසින් අත්අඩංගුවට ගෙන ඇති බව ඉන්දීය වාර්තා සඳහන් කළා.\nමීගමුව ප්‍රදේශයේ ධීවරයන් පිරිසක් මෙලෙස අත්අඩංගුවට පත්ව ඇති අතර ඔවුන් වැඩිදුර විමර්ශන සඳහා තූත්තුකුඩි - තරුවක්කුලම් වරායට රැගෙන ගොස් ඇති බව සඳහන්.\nඑමෙන්ම, ජාත්‍යන්තර මුහුදු සීමාවේදී ඉන්දීය ධීවරයින් 11 දෙනෙකුට පහරදීමක් සිදුව ඇති බව ඉන්දීය මාධ්‍ය වාර්තා කර තිබෙනවා.\nකාරෙක්කාල් සහ මයිලාඩුතුරෙයි ප්‍රදේශවල ධීවරයින් පිරිසකට මෙලෙස පහරදීම් සිදුව ඇති අතර ඔවුන් රෝහල් ගතව ප්‍රතිකාර ලබන බවයි එරට වාර්තාවල දැක්වෙන්නේ.",
       "URL": "https://www.hirunews.lk/318048/මීගමුවෙන්-මුහුදුගිය-5-ක්-ඉන්දීය-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=798"
}