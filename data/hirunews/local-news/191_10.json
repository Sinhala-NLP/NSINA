{
       "Source": "hirunews",
       "Timestamp": "Wednesday, 12 July 2023 - 13:15",
       "Headline": "'ගස් පැවිදි කිරිමේ විගඩමෙන් ශාසනික සම්ප්‍රදාය හෑල්ලුවී තිබෙනවා'",
       "News Content": "අපේ රටේ අවිචාරවත් භික්ෂුන් විසින් ගස් පැවිදි කිරිම වැනි විගඩම් කිරිම නිසා ශාසනික සම්ප්‍රදායන් හෑල්ලුවි ගිය බව රත්මලාන ධර්ම පර්යේෂණාලයේ අධ්‍යක්ෂ හෑගොඩ විපස්සි හිමියෝ පවසනවා.\nමෑතකදි ගලවා ඉවත්කරනලද පඬුකරඳ ගස පවා පැවිදි කරනවා යැයි විගඩමක් කළ බවත්,එම ගස ඉවත් කිරිමෙන් පසු සමාජ මාධ්‍යයෙන් ගස් පැවිදි කිරිම යන්න හාස්‍යයට ලක්කර ඇති බවත් විපස්සි හිමියෝ සඳහන් කරනවා.\nමේ විකාරවලට මූලිකම හේතුව වි ඇත්තේ එවන් භික්ෂුන්ට ධර්ම විනය හා ශාසනික සම්ප්‍රදාය ගැන අවබෝධයක් නැතිවීම බවත් උන් වහන්සේ සඳහන් කරන්නේ.\n\"ගස් පැවිදි කිරිමක් ගැන සූත්‍ර, විනය, අභිධර්ම යන ත්‍රිපිටකයේ කිසිම ස්ථානයක සඳහන් නොවන බවත් වෙනත් රටක සිදුකරනවා යැයි කියමින් ශාසනික සම්ප්‍රදායට නොගැලපෙන ගස් පැවිදි කිරිම වැනි අදූරදර්ශි ක්‍රියාමාර්ග ගැනීම නිසා විශාල හානියක් සිදුවී ඇති අතර මෙවන් අවිචාරවත් වැඩ නැවත සිදු නොකරන ලෙස තමා මීට පෙර කීප වතාවක්ම ප්‍රකාශකර තිබෙන බවත් භික්ෂුව ධර්මය පිළිපදිනවා වෙනුවට සමාජය අදහන්නට යෑම නිසා බුදුදහම දිනෙන් දිනම විනාශය කරා යෑම වැළැක්විය නොහැකියි යැයිද හෑගොඩ විපස්සි හිමියෝ වැඩිදුරටත් සඳහන් කරනවා.",
       "URL": "https://www.hirunews.lk/340940/ගස්-පැවිදි-කිරිමේ-විගඩමෙන්-ශාසනික-සම්ප්‍රදාය-හෑල්ලුවී-තිබෙනවා",
       "Category": "Local News",
       "Parent URL": "https://www.hirunews.lk/local-news.php?pageID=191"
}