{
       "Source": "hirunews",
       "Timestamp": "Tuesday, 26 November 2019 - 7:30",
       "Headline": "හබරණ අභිරහස් අලි මරණ ගැන, රස පරීක්ෂක වාර්තා තවමත් නැහැ - වන අලි නිසා ගම් 5ක ජනතාව නිදි මරයි",
       "News Content": "හබරණ - හිරිවඩුන්න රක්ෂිතයේ අභිරහස් ලෙස වන අලි මිය යාම සම්බන්ධයෙන් වන රස පරීක්ෂක වාර්තාව තවමත් ලැබී නොමැති අතර, එම වන අලි මරණවලට අදාළව කිසිවෙකු සම්බන්ධ වී ඇත්නම් තරාතිරම නොබලා නීතිය ක්‍රියාත්මක කරන බව පරිසර, වනජීවි සම්පත් සහ ඉඩම් සංවර්ධන අමාත්‍ය එස්.එම්. චන්ද්‍රසේන පවසනවා.\nඅමාත්‍යවරයා ඊයේ සිය ධුරයේ වැඩ කටයුතු ආරම්භ කරමින් වැඩිදුරටත් සඳහන් කළේ අලි මිනිස් ගැටුමට විසදුම් ලබාදීමට නව ආණ්ඩුව කටයුතු කරන බවයි.\nමේ අතර, වන අලි ගම්වැදීම නිසා නිදිවර්ජිතව සිටින ගම්මාන කිහිපයක වෙසෙන පිරිසක් පිළිබදව හිරු ප්‍රවෘත්ති අංශයට තොරතුරු වාර්තා වුණා.\nඅනුරාධපුර දිස්ත්‍රික්කයට අයත් නාරංගස්වැව, කෝරළයාගම, උල්පත යන ප්‍රදේශවල ජනතාව මෙන්ම මාතර දිස්ත්‍රික්කයට අයත් සියඹලාවත්ත, දඩුබැඳිරුප්ප යන ගම්මානවල ජනතාවයි මෙලෙස පීඩාවට පත්ව ඇත්තේ.",
       "URL": "https://www.hirunews.lk/228990/හබරණ-අභිරහස්-අලි-මරණ-ගැන-රස-පරීක්ෂක-වාර්තා-තවමත්-නැහැ-වන-අලි-නිසා-ගම්-5ක-ජනතාව-නිදි-මරයි",
       "Category": "Local News",
       "Parent URL": "https://www.hirunews.lk/local-news.php?pageID=3031"
}