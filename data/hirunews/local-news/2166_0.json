{
       "Source": "hirunews",
       "Timestamp": "Saturday, 06 February 2021 - 9:55",
       "Headline": "පොලිස් වෙස් ගෙන පැමිණි කොල්ලකරුවෝ (වීඩියෝ)",
       "News Content": "කොළඹ අපරාධ ඒකකයේ නිලධාරීන් බව හඟවමින් විමර්ශන කටයුත්තක් සඳහා පැමිණියේ යැයි පවසා ඉකුත් (03) වනදා පැමිණි පිරිසක් නිවසක මුදල් කොල්ලයක් සිදුකර තිබෙනවා.\nකටුගස්තොට පොලිස් වසමේ පිහිටි ව්‍යාපාරිකයෙකුගේ නිවසකට පුද්ගලයින් 4 දෙනෙකු එලේස පැමිණ එම කොල්ලය සිදුකර තිබුණා.\nරුපියල් ලක්ෂ 5කට ආසන්න මුදලක් එහිදී කොල්ලකා පළාගොස් ඇති බවයි පොලිස් මාධ්‍ය ප්‍රකාශක නියෝජ්‍ය පොලිස්පති අජිත් රෝහණ ප්‍රකාශ කළේ.\nමේ වන විට එම සැකකරුවන් සොයා පොලිස් විමර්ශන ක්‍රියාත්මකයි.\nමේ ආකාරයෙන් කොල්ලකරුවන් නිවෙස් හෝ ව්‍යාපාරික ස්ථාන වෙත පැමිණීමේ හැකියාවක් ඇති බැවින් ඒ පිළිබඳ විමසිලිමත් වන ලෙස නියෝජ්‍ය පොලිස්පති අජිත් රෝහණ සඳහන් කළා.\nයම් අවස්ථාවක සිවිල් ඇඳුමින් සැරසුණු පොලිස් නිලධාරීන් යැයි පැවසූවොත් ඔවුන්ගේ රාජකාරී හැඳුනුම්පත ඉල්ලා සිටීමේ අයිතිය ජනතාවට ඇති බව නියෝජ්‍ය පොලිස්පති අජිත් රෝහණ වැඩි දුරටත් සඳහන් කළා.",
       "URL": "https://www.hirunews.lk/261779/පොලිස්-වෙස්-ගෙන-පැමිණි-කොල්ලකරුවෝ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2166"
}