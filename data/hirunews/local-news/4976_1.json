{
       "Source": "hirunews",
       "Timestamp": "Wednesday, 06 July 2016 - 18:49",
       "Headline": "තරුණ ජීවිත දෙකක් දියට බිලිවෙයි (ඡායාරූප)",
       "News Content": "ගාල්ල ගිංතොට මෝය අසල දිය නෑමට ගිය තරුණයන් දෙදෙනෙකු දියේ ගිලීමෙන් මියගොස් තිබෙනවා.\nඅද දහවල් තරුණයන් 4 දෙනෙකු ගිං ගගේ දිය නෑමට ගොස් ඇති අතර පස්වරු 1 ට පමණ ඉන් තුන්දෙනෙකු දියේ ගිලී ඇති අතර එක් අයෙකු දිවි බේරාගෙන ඇති බවයි අප වාර්තාකරු සඳහන් කලේ.\nප්‍රදේශවාසීන් සහ නාවික හමුදා නිලධාරීන් එක්ව අතුරුදන්වු තරුණයන් දෙදෙනා සොයාගෙන තිබෙනවා.\nමෙලෙස මරණයට පත්වී ඇත්තේ රත්ගම ප්‍රදේශයේ පදිංචි 18 හැවිරිදි සහ 28 හැවිරිදි දෙදෙනෙක්. මෘත ශරීර කරාපිටිය රෝහලේ තැන්පත් කර ඇති අතර ගාල්ල පොලිසිය විමර්ශණ මෙහෙයවනවා.\nඡායාරූප - රත්ගම රොෂාන් පියතිලක",
       "URL": "https://www.hirunews.lk/137359/තරුණ-ජීවිත-දෙකක්-දියට-බිලිවෙයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4976"
}