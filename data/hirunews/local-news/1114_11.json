{
       "Source": "hirunews",
       "Timestamp": "Monday, 06 June 2022 - 19:43",
       "Headline": "21ට පෙර ජනතා ගැටලුවට විසදුම් දෙන්න - පොහොට්ටුවේ මන්ත්‍රීවරුන් අගමැතිට කියයි (වීඩියෝ)",
       "News Content": "21 වන ආණ්ඩු ක්‍රම ව්‍යවස්ථා සංශෝධන පනත් කෙටුම්පතට දේශපාලන පක්ෂ ඉදිරිපත් කළ යෝජනා අද අමාත්‍ය මණ්ඩල රැස්වීමට ඉදිරිපත් කෙරුණා.\nඅමාත්‍ය මණ්ඩල රැස්වීම කොටුව ජනාධිපති මන්දිරයේදි මේ වන විට පැවත්වෙන්නේ ජනාධිපති ගෝඨාභය රාජපක්ෂගේ ප්‍රධානත්වයෙන්.\nඑම රැස්වීමට සහභාගිවීමට පෙර කොළඹ අද පැවති මාධ්‍ය හමුවේ දී අධිකරණ අමාත්‍ය ආචාර්ය විජෙදාස රාජපක්ෂ ප්‍රකාශ කළේ 21 වන සංශෝධනය සම්බන්ධයෙන් ගතයුතු ඉදිරි පියවර කුමක්ද යන්න අමාත්‍ය මණ්ඩලය අද තීරණයක් ගනු ඇති බවයි.\nමේ අතර, ශ්‍රී ලංකා පොදුජන පෙරමුණේ ජාතික සංවිධායක පාර්ලිමේන්තු මන්ති්‍රී බැසිල් රාජපක්ෂ ඇතුළු එම පක්ෂයේ පාර්ලිමේන්තු මන්ති්‍රීවරුන් පිරිසක් ඊයේ පස්වරුවේ අග්‍රාමාත්‍ය රනිල් වික්‍රමසිංහ හමුවී තිබෙනවා.\nඑහිදි ඔවුන් අග්‍රාමාත්‍යවරයාට දැනුම් දි ඇත්තේ මේ මොහොතේ ව්‍යවස්ථා සංශෝධන සිදුකිරීමට වඩා ජනතාව මුහුණ දෙන ගැටලුවට විසදුම් ලබාදීමට ප්‍රමුඛත්වය ලබාදිය ලබා දිය යුතු බවයි.\nඒවාට විසදුම් ලබාදීමෙන් පසු ව්‍යවස්ථා සංශෝධනය සලකා බැලිය හැකි බව ඔවුන් දැනුම් දි තිබෙනවා.\nඊට පිලිතුරු ලබාදෙමින් අග්‍රාමාත්‍ය රනිල් වික්‍රමසිංහ ප්‍රකාශ කර ඇත්තේ මේ පිළිබදව තමන් අමාත්‍ය මණ්ඩලය දැනුවත් කරන බවයි.",
       "URL": "https://www.hirunews.lk/306402/21ට-පෙර-ජනතා-ගැටලුවට-විසදුම්-දෙන්න-පොහොට්ටුවේ-මන්ත්‍රීවරුන්-අගමැතිට-කියයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1114"
}