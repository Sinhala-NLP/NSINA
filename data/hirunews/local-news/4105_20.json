{
       "Source": "hirunews",
       "Timestamp": "Saturday, 27 January 2018 - 15:56",
       "Headline": "සෞදියේ සිට පැමිණි වරෙන්තුකාරියක් කටුනායකදී අත්අඩංගුවට",
       "News Content": "මන්නාරම මහේස්ත්‍රාත් අධිකරණය මගින් නිකුත් කළ විවෘත වරෙන්තුවක් මත සෞදි අරාබියේ සේවයේ නියුතුව සිට මෙරටට පැමිණි කාන්තාවක් කටුනායක ගුවන් තොටුපලේදී අත්අඩංගුවට ගෙන තිබෙනවා.\nමුදල් වංචාවක් සම්බන්ධයෙන් අධිකරණයේ විභාග වන නඩුවකට පෙනී නොසිටීමේ චෝදනාව මතයි ඇයට වරෙන්තු නිකුත් කර ඇත්තේ.\nඒ අනුව සැකකාරිය මන්නාරම මහේස්ත්‍රාත් අධිකරණය වෙත යොමු කරන ලෙස මිනුවන්ගොඩ වැඩබලන මහේ්ස්ත්‍රාත් සරල කරුණාරත්න නියෝග කළා.\nමෙලෙස අත්අඩංගුවට ගෙන ඇත්තේ ත්‍රිකුණාමලය ප්‍රදේශයේ පදිංචි 31 හැවිරිදි කාන්තාවක්.",
       "URL": "https://www.hirunews.lk/182198/සෞදියේ-සිට-පැමිණි-වරෙන්තුකාරියක්-කටුනායකදී-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4105"
}