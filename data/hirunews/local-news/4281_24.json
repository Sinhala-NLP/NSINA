{
       "Source": "hirunews",
       "Timestamp": "Monday, 09 October 2017 - 7:59",
       "Headline": "නිදහස් පක්ෂය ආණ්ඩුවෙන් ඉවත්වීම ගැන ප්‍රකාශ යථාර්ථවාදී නැහැ - අමාත්‍ය මහින්ද අමරවීර",
       "News Content": "ආණ්ඩුවෙන් ඉවත්වන ලෙසට ශ්‍රී ලංකා නිදහස් පක්ෂයේම ඇතැම් කණ්ඩායම් කරනු ලබන ප්‍රකාශ යථාර්ථවාදී නොවන බව නිදහස් සන්ධානයේ මහ ලේකම් අමාත්‍ය මහින්ද අමරවීර ප්‍රකාශ කළා.\nඔහු මේ බව කියා සිටියේ  රත්නපුර ප්‍රදේශයේ ඊයේ පැවති ජනහමුවකට එක්වෙමින්.\n19 වන සංශෝධනය හරහා 2020 තෙක් ආණ්ඩුව විසුරුවා හැරීමට හැකියාවක් නොමැති බැවින් ආණ්ඩුවෙන් ඉවත්වීමට ඇතමුන් සිදුකරන ඉල්ලීම් සාර්ථක නොවන බවයි අමාත්‍යවරයා පෙන්වා දෙන්නේ.\nඑමෙන්ම ආණ්ඩුවෙන් ඉවත්ව නිදහස් පක්ෂය ගොඩනැගීම සඳහා ආරාධනා කරන පිරිස් පක්ෂය සම්බන්ධයෙන් සිදුකරන ප්‍රකාශ අනුමත කළ නොහැකි බව ද  මහින්ද අමරවීර අමාත්‍යවරයා ප්‍රකාශ කර සිටියා.",
       "URL": "https://www.hirunews.lk/172955/නිදහස්-පක්ෂය-ආණ්ඩුවෙන්-ඉවත්වීම-ගැන-ප්‍රකාශ-යථාර්ථවාදී-නැහැ-අමාත්‍ය-මහින්ද-අමරවීර",
       "Category": "Local News",
       "Parent URL": "https://www.hirunews.lk/local-news.php?pageID=4281"
}