{
       "Source": "hirunews",
       "Timestamp": "Saturday, 09 September 2023 - 21:55",
       "Headline": "ලේකම් ධුරය ගන්න දයාසිරි නැවත සටනක (වීඩියෝ)",
       "News Content": "ශ්‍රී ලංකා නිදහස් පක්ෂයේ ලේකම් ධුරය නැවත ලබාගැනීමේ සටන අත්නොහරින බව එම පක්ෂයේ හිටපු මහලේකම් දසාසිරි ජයසේකර පවසනවා.\nශ්‍රී ලංකා නිදහස් පක්ෂ සභාපති හිටපු ජනාධිපති මෛත්‍රිපාල සිරිසේන ඇතුළු එම පක්ෂයේ දේශපාලන මණ්ඩලය දයාසිරි ජයසේකර මහතාගේ පක්ෂ සාමාජිකත්වය අත්හිටුවීමට තීරණය කළේ පසුගිය 06 වැනිදායි.\nඑලෙස පක්ෂ සාමාජිකත්වය අත්හිටුවීමෙන් අනතුරුව අද(09) දහවල් දයාසිරි ජයසේකර මහතා කුරුණෑගල දිස්ත්‍රික්කයේ ජනතාව හමුවුණා.\nහෙට්ටිපොළ රෝහල් මංසන්ධියේ සිට දයාසිරි ජයසේකරගේ මහගෙදර කාර්යාලය වෙත ඔවුන් පෙළපාලියකින් පැමිණි අතර එහිදී පැවැති ජනහමුවක් අමතමින් දයාසිරි ජයසේකර අදහස් පළකළා.\nඑහිදී ඔහු අවස්ථා කිහිපයකදීම සංවේදී වුණා.",
       "URL": "https://www.hirunews.lk/347743/ලේකම්-ධුරය-ගන්න-දයාසිරි-නැවත-සටනක-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=40"
}