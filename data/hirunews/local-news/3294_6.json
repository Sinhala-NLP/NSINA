{
       "Source": "hirunews",
       "Timestamp": "Tuesday, 18 June 2019 - 15:26",
       "Headline": "කාත්තන්කුඩි පොලිසියේ හිටපු සහ වත්මන් ස්ථානාධිපතිවරුන්ගෙන් තේරීම් කාරක සභාවට සාක්ෂි",
       "News Content": "අද පස් වන දිනයට රැස්වු පාස්කු ඉරිදා ප්‍රහාරය ගැන පාර්ලිමේන්තු තේරීම් කාරක සභාව හමුවේ කාත්තන්කුඩි පොලීසියේ වත්මන් ස්ථානධිපතිවරයා සහ හිටපු ස්ථානාධිපතිවරයා සාක්ෂි ලබාදුන්නා.\nමෙම තේරිම් කාරක සභාව රැස්වීමට පෙර නියෝජිතයින් කථානායක කරු ජයසුරිය හමු වී එහි ඉදිරි වැඩපිළිවෙළ සම්බන්ධයෙන් සාකච්ඡා කර ඇති සඳහන්.\nඉන් අනතුරුව කාත්තන්කුඩි පොලිස් හිටපු ස්ථානධිපති ප්‍රධාන පොලිස් පරික්ෂක ආරියබන්දු වෙදගෙදර පාර්ලිමේන්තු තේරීම් කාරක සභාව හමුවේ සාක්ෂි ලබා දුන්නා.\nඑහිදී කාත්තන්කුඩි පොලීසියේ හිටපු ස්ථානාධිපතිවරයා කාරක සභාවේ සාමාජිකයෙකුගේ ප්‍රශ්න කිරීම් හමුවේ නිරුත්තරවනු දැකගත හැකිවුණා.\nඊට පසුව සාක්ෂි ලබාදීම සිදු කළේ ප්‍රදේශයේ මුස්ලිම් සංවිධාන නියෝජිතයෙක්.",
       "URL": "https://www.hirunews.lk/218642/කාත්තන්කුඩි-පොලිසියේ-හිටපු-සහ-වත්මන්-ස්ථානාධිපතිවරුන්ගෙන්-තේරීම්-කාරක-සභාවට-සාක්ෂි",
       "Category": "Local News",
       "Parent URL": "https://www.hirunews.lk/local-news.php?pageID=3294"
}