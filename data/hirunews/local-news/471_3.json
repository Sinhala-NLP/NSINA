{
       "Source": "hirunews",
       "Timestamp": "Friday, 17 March 2023 - 14:02",
       "Headline": "කෘෂිකාර්මික අංශය සඳහා ලෝක බැංකුවේ සහාය මාස 18කට දීර්ඝ කෙරේ",
       "News Content": "ශ්‍රී ලංකාවේ කෘෂිකාර්මික ක්ෂේත්‍රයට නව තාක්‍ෂණය හඳුන්වාදීම සඳහා ක්‍රියාත්මක කෘෂිකාර්මික අංශය නවීකරණ ව්‍යාපෘතිය සඳහා වන ආධාර තවත් මාස 18කින් දීර්ඝ කිරීමට ලෝක බැංකුව එකඟ වී තිබෙනවා.\nපසුගියදා ශ්‍රී ලංකාවට පැමිණි ලෝක බැංකු නියෝජිත කණ්ඩායමේ නායක සහ කෘෂිකර්ම අමාත්‍ය මහින්ද අමරවීර සමඟ ව්‍යාපෘතිය පිළිබඳව සාකච්ඡා පැවැත්වුණු අතර එහිදියි මේ බව තීරණය කෙරුණේ.\nමෙම ව්‍යාපෘතිය මේ වන විට විශාල කාර්යභාරයක් ඉටු කරන බැවින් එය අඛණ්ඩව කරගෙන යන ලෙස අමාත්‍යවරයා ලෝක බැංකු නියෝජිත පිරිසෙන් ඉල්ලා සිටියා.\nඒ අනුව මේ වසරේ මැයි මාසයේ සිට තවත් මාස 18ක කාලයක් මෙම ව්‍යාපෘතිය පවත්වාගෙන යාමට ඩොලර් මිලියන 30ක මුදලක් ලබාදීමට ලෝක බැංකු නියෝජිත පිරිස එකඟ වී ඇති බවයි වාර්තා වන්නේ.",
       "URL": "https://www.hirunews.lk/330193/කෘෂිකාර්මික-අංශය-සඳහා-ලෝක-බැංකුවේ-සහාය-මාස-18කට-දීර්ඝ-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=471"
}