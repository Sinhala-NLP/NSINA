{
       "Source": "hirunews",
       "Timestamp": "Monday, 09 January 2023 - 12:54",
       "Headline": "පොහොට්ටුව කොළඹ දිස්ත්‍රික්කයට ඇප මුදල් තැන්පත් කරයි (වීඩියෝ)",
       "News Content": "ඉදිරි පළාත් පාලන ඡන්ද විමසීම සඳහා ශ්‍රී ලංකා පොදුජන පෙරමුණ, පොහොට්ටුව ලකුණ යටතේ කොළඹ දිස්ත්‍රික්කයේ ඇප මුදල් තැන්පත් කිරීම අද (09) සිදුකළා.\nශ්‍රී ලංකා පොදුජන පෙරමුණේ මහලේකම් පාර්ලිමේන්තු මන්ත්‍රී සාගර කාරියවසම් කොළඹ දිස්ත්‍රික් ලේකම් කාර්යාලයට පැමිණ ඇප මුදල් තැන්පත් කළ අතර ඊට අමාත්‍ය බන්දුල ගුණවර්ධන ද එක්ව සිටියා.\nමේ අතර කොළඹ දිස්ත්‍රික්කයේ සියලු පළාත් පාලන ආයතන ආවරණය වන පරිදි ශ්‍රී ලංකා පොදුජන පෙරමුණ ඇප මුදල් තැන්පත් කර අවසන් බවයි පක්ෂ මහලේකම් පාර්ලිමේන්තු මන්ත්‍රී සාගර කාරියවසම් කියා සිටියේ.\nමෙම සතිය තුළ සියලුම පළාත්පාලන ආයතනවලට ඇප මුදල් තැන්පත් කර අවසන් කරන බවත්, ඒ යටතේ කුරුණෑගල සහ පුත්තලම යන දිස්ත්‍රික්කවල පළාත් පාලන ආයතන ආයතනවලට අද දිනය තුළ ඇප මුදල් තැන්පත් කිරීමට අපේක්ෂා කරන බවත් ඔහු සඳහන් කළා.\nමේ අතර ශ්‍රී ලංකා පොදුජන පෙරමුණ සහ එක්සත් ජාතික පක්ෂය අතර විශේෂ සාකච්ඡාවක් ඊයේ පැවති අතර එහිදී පළාත් පාලන ඡන්ද විමසීම සම්බන්ධයෙන් අවධානය යොමුව තිබෙනවා.",
       "URL": "https://www.hirunews.lk/324617/පොහොට්ටුව-කොළඹ-දිස්ත්‍රික්කයට-ඇප-මුදල්-තැන්පත්-කරයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=614"
}