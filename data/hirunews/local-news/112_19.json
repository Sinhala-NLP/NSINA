{
       "Source": "hirunews",
       "Timestamp": "Wednesday, 09 August 2023 - 9:20",
       "Headline": "පෞද්ගලික බස් රථයකයට පහර දුන් කාන්තාවක් අත්අඩංගුවට",
       "News Content": "යාපනයේ සිට අච්චුවේලී දක්වා ධාවනය වූ පෞද්ගලික බස් රථයකට ගල් ප්‍රහාරයක් එල්ල කොට බස් රථයට හානි සිදු කිරීමේ චෝදනාව මත යාපනය පොලීසිය විසින් යාපනයේ කාන්තාවක් ඊයේ (08) දා අත්අඩංගුවට ගෙන තිබෙනවා.\nමෙලෙස අත්අඩංගුවට ගෙන ඇත්තේ යාපනයේ සිරුපිට්ටි ප්‍රදේශයේ කාන්තාවක් වන අතර ඇය පොලීසියට පවසා ඇත්තේ එම බස් රථයේ රියදුරා තමන්ට බස් රථය නොනවත්වා උසුළු විසුළු කරමින් ගිය තරහට බස් රථයට ගලකින් දමා ගැසූ බවයි.\nකාන්තාව විසින් එල්ල කරණ ලද ගල් ප්‍රහාරය නිසා බස් රථයේ ඉදිරිපස වීදුරුවට හානි සිදුවී ඇති අතර මගියෙකුටද සුළු තුවාල සිදුව ඇති බවයි වාර්තා වෙන්නේ.\nයාපනය පොලීසිය අත්අඩංගුවට ගත් කාන්තාව අධිකරණය වෙත ඉදිරිපත් කිරීමට පියවර ගත් බවයි වැඩිදුරටත් වාර්තා වෙන්නේ.",
       "URL": "https://www.hirunews.lk/344180/පෞද්ගලික-බස්-රථයකයට-පහර-දුන්-කාන්තාවක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=112"
}