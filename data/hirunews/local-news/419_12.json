{
       "Source": "hirunews",
       "Timestamp": "Tuesday, 11 April 2023 - 23:11",
       "Headline": "IMF ණය පහසුකම පිළිබඳව එළඹෙන අප්‍රේල් 25 වැනිදා පාර්ලිමේන්තුවේ දී විවාදයට",
       "News Content": "ජාත්‍යන්තර මුල්‍ය අරමුදලේ විස්තීරණ ණය පහසුකම පිළිබඳව එළඹෙන අප්‍රේල් 25 වැනිදා පාර්ලිමේන්තුවේ දී විවාදයට ගන්නා බව ජාතික ආරක්ෂාව පිළිබදව ජනාධිපති ජ්‍යේෂ්ඨ උපදේශක සාගල රත්නායක පවසනවා.\nවිදේශ අමාත්‍යාංශයේ පැවති සාකච්ඡාවක දී ඔහු ප්‍රකාශ කළේ, රටට සහාය දෙනවාද නැද්ද යන්න තීරණය කිරීමට දේශපාලන පක්ෂවලට එහිදී අවස්ථාව හිමිවනු ඇති බවයි.\nආර්ථික ප්‍රකෘතිය සහ තිරසාර වර්ධනය සඳහා වූ ව්‍යුහාත්මක ප්‍රතිසංස්කරණ වැඩසටහන පිළිබඳව මෙහිදී අවධානය යොමු කළ සාගල රත්නායක මෙම වැඩසටහන මූල්‍ය හා ආර්ථික ප්‍රතිසංස්කරණවලට පමණක් සීමා නොවන අතර ශ්‍රී ලංකාවේ ප්‍රකෘතිය සහ තිරසාර වර්ධනය සඳහා තීරණාත්මක වන ප්‍රතිසන්ධාන ක්‍රියාවලිය වැනි කරුණු ද ඊට ඇතුළත් බව පැවසුවා.‍",
       "URL": "https://www.hirunews.lk/332337/imf-ණය-පහසුකම-පිළිබඳව-එළඹෙන-අප්‍රේල්-25-වැනිදා-පාර්ලිමේන්තුවේ-දී-විවාදයට",
       "Category": "Local News",
       "Parent URL": "https://www.hirunews.lk/local-news.php?pageID=419"
}