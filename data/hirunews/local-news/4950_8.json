{
       "Source": "hirunews",
       "Timestamp": "Monday, 25 July 2016 - 18:46",
       "Headline": "බුද්ධාගමට ප්‍රමුඛස්ථානය හිමිවිය යුතුයි - කාදිනල් මැල්කම් රංජිත් හිමිපාණන්",
       "News Content": "මෙරට ජන ජීවිතය හා බැදුණු බුද්ධ ධර්මයට ප්‍රමුඛස්ථානයක් හිමිවීම සියල්ලන් අනුමත කරන බව කොළඹ අගරදගුරු මැල්කම් කාදිනල් රංජිත් හිමිපාණන් පවසනවා.\nබුදුදහම මෙරට ඉතිහාසයට සම්බන්ධ අත්දැකීමක් වන අතර අනාගමික රාජ්‍යයක් බිහි කිරීමේ සංකල්පය තමන් පිළි නොගන්නා බවයි උන්වහන්සේ සදහන් කළේ.\nඅගරදගුරුතුමන් මේ බව ප්‍රකාශ කළේ අභිනවයෙන් පදවි ප්‍රාප්ත වූ අස්ගිරි පාර්ශවයේ මහනායක අතිපූජ්‍ය වරකාගොඩ ඥානරතන මහනාහිමියන්, වෙඩරුවේ උපාලි අනුනායක හිමියන් ඇතුළු නාහිමිවරුන්ට හරසර පිදීමේ උත්සවයකට කොළඹ ශ්‍රී සම්බෝධි විහාරයේදී අද උදෑසන එක්වෙමින්.\nපාලකයින්ට අත්නෝමතික ලෙස රට පාලනය කිරීමට ඉඩ ලබානොදෙන බවයි මෙහිදී අදහස් දැක්වූ අස්ගිරි පාර්ශවයේ මහනායක අතිපූජ්‍ය වරකාගොඩ ඥානරතන මහනාහිමියන් ප්‍රකාශ කළේ.",
       "URL": "https://www.hirunews.lk/138970/බුද්ධාගමට-ප්‍රමුඛස්ථානය-හිමිවිය-යුතුයි-කාදිනල්-මැල්කම්-රංජිත්-හිමිපාණන්",
       "Category": "Local News",
       "Parent URL": "https://www.hirunews.lk/local-news.php?pageID=4950"
}