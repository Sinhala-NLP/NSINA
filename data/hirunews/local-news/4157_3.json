{
       "Source": "hirunews",
       "Timestamp": "Monday, 25 December 2017 - 18:20",
       "Headline": "පෙම්වතියට තෑගි දෙන්න කළ සොරකම",
       "News Content": "තම පෙම්වතියට තෑගි දීමට වෙළඳසැලකින් පරෙවි ජෝඩුවක්‌ සොරකම් කළ පෙම්වතෙකු සහ ඔහුගේ මිතුරෙකු පසුගිය 22 වනදා නොච්චියාගම පොලිසිය විසින් අත්අඩංගුවට ගෙන තිබෙනවා.\nමෙලෙස අත්අඩංගුවට ගත් සැකකරුවන් දෙදෙනා වයස අවුරුදු 18 සහ 16 යන වයස්වල පසුවන්නන් බවයි නොච්චියාගම පොලිසියේ ප්‍රකාශකයෙකු පැවසුවේ.\nපාසලේ 12 ශ්‍රේණියේ ඉගෙනුම ලබන තම පෙම්වතිය පරෙවියන්ට ඇලුම් කරන නිසා ඇයට ලබා දීමට මෙම පරෙවි ජෝඩුව හල්මිල්ලකුලම ප්‍රදේශයේ වෙළඳ සැලකින් සොරාගෙන ඇති බවයි වාර්තා වන්නේ.\nමීට පෙරද සැකකරුවන් විසින් ප්‍රදේශය පිහිටි නිවෙස්වල සුරතලයට ඇතිකළ පරවියන් සොරකම් කර ඇති බවට පොලිසිය විසින් කළ පරීක්ෂණ වලදී අනාවරණය කරගෙන තිබෙනවා.\nඅත්අඩංගුවටපත් සැකකරුවන් දෙදෙනා තඹුත්තේගම වැඩබලන මහෙස්‌ත්‍රාත් හමුවට ඉදිරිපත් කිරීමෙන් පසු දෙදෙනා රුපියල් ලක්‍ෂය බැගින් වූ ශරීර ඇප මත මුදාහැරීමට නියෝග කළ අතර ලබන 09 වනදා සිද්ධිය සම්බන්ධයෙන් වන නඩු විභාගය යළි කැඳවීමට අධිකරණය නියෝග කළ බව පොලිසිය වැඩිදුරටත් සඳහන් කළේ",
       "URL": "https://www.hirunews.lk/179310/පෙම්වතියට-තෑගි-දෙන්න-කළ-සොරකම",
       "Category": "Local News",
       "Parent URL": "https://www.hirunews.lk/local-news.php?pageID=4157"
}