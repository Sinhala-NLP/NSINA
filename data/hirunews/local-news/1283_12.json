{
       "Source": "hirunews",
       "Timestamp": "Sunday, 20 March 2022 - 7:19",
       "Headline": "පෞද්ගලික බස් රථ සේවකයින් ආදායමෙන් 15% ක් ඉල්ලයි",
       "News Content": "පෞද්ගලික බස් රථ රියදුරන් සහ සහයකයන් සඳහා වැටුප් තලයක් හඳුන්වා දී ඔවුන්ගේ දෛනික වැටුප දෛනික ආදායමෙන් සියයට 15 ක් දක්වා වැඩිකල යුතු බව සමස්ත ලංකා පෞද්ගලික බස් රථ වෘත්තිකයන්ගේ පොදු ජන සේවක සංගමය පවසනවා.\nඑහි ලේකම් කුමාර රත්න රේණුක හිරු ප්‍රවෘත්තී අංශයට කියා සිටියේ එසේ නොවුනහොත් සිංහල අලුත් අවුරුදු සමයේදී දිවයින පුරා බස්රථ ධාවන කටයුතු වලින් ඉවත් වීමට පියවර ගන්නා බවයි.\nඊට ප්‍රතිචාර දක්වමින් ලංකා පෞද්ගලික බස් හිමියන්ගේ සංගමයේ සභාපති ගැමුණු විජේරත්න කියා සිටියේ මගීන් විසින් ලබා දෙන බස් ගාස්තු ඍජුව බස් හිමියන්ට ලබා ගත හැකි වන අකාරයේ පෙර ගෙවුම් කාඩ්පතක් හඳුන්වා දීමට කටයුතු කරන බවයි.\nඑම කාඩ්පත මෙමස අවසානයේ සිට ක්‍රියාත්මක වනු ඇති බව ඔහු ප්‍රකාශ කළා.",
       "URL": "https://www.hirunews.lk/299879/පෞද්ගලික-බස්-රථ-සේවකයින්-ආදායමෙන්-15-ක්-ඉල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=1283"
}