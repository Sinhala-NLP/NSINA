{
       "Source": "hirunews",
       "Timestamp": "Monday, 17 October 2022 - 20:02",
       "Headline": "˝ වී එයිට් ˝ ජීප් රථය ගැන නාගරික මන්ත්‍රීනියගෙන් මුරුත්තෙට්ටුවේ හිමියන්ට චෝදනා (වීඩියෝ)",
       "News Content": "තමන්ට අයත් වි එයිට් වර්ගයේ ජිප් රථය සම්බන්ධයෙන් කොළඹ මහ නගර සභාවේ පොදුජන පෙරමුණේ නාගරික මන්ත්‍රී ප්‍රියංකා ජයසේකර එල්ල කරන චෝදනා හෙලා දකින බව කොළඹ විශ්ව විද්‍යාලයේ උපකුලපති, ආචාර්්‍ය පුජ්‍ය මුරුත්තෙට්ටුවේ ආනන්ද හිමියන් පවසනවා.\nනාගරික මන්ත්‍රීවරිය සිදුකළ ප්‍රකාශ පිළිබද කණගාටු වන බව ප්‍රකාශ කළ උන්වහන්සේ සදහන් කළේ ඇය වංචා සහගත කාන්තාවක් බවට තහවරු කළ හැකි කරුණු තමන් සතුව පවතින බවයි.\nපුජ්‍ය මුරුත්තෙට්ටුවේ ආනන්ද හිමියන්ට අයත් ජීප් රථයක් මුදල් වංචා කිරීමේ සිද්ධියට රක්ෂිත බන්ධනාගාර ගත කර සිටින තිළිණි ප්‍රියමාලි මීලදි ගත් බවට වාර්තා පළවි තිබු අතර ඒවා අසත්‍ය බව උන්වහන්සේ පසුගියදා ප්‍රකාශ කළා.\nඑහිදි මුරුත්තෙට්ටුවේ ආනන්ද හිමියන් සදහන් කළේ තමන්ට අයත් ජීප් රථයක් ලබා ගත් කොළඹ මහනගර සභාවේ ශ්‍රී ලංකා පොදුජන පෙරමුණේ නාගරික මන්ත්‍රිනි ප්‍රියංකා ජයසේකර මේ දක්වා අදාල මුදල් ලබා දිමට කටයුතු කර නොමැති බවයි.",
       "URL": "https://www.hirunews.lk/318122/වී-එයිට්-ජීප්-රථය-ගැන-නාගරික-මන්ත්‍රීනියගෙන්-මුරුත්තෙට්ටුවේ-හිමියන්ට-චෝදනා-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=796"
}