{
       "Source": "hirunews",
       "Timestamp": "Tuesday, 08 March 2022 - 18:55",
       "Headline": "පොරවකින් පහරදී පාසල් සිසුවියක් ඝාතනය කරයි (වීඩියෝ)",
       "News Content": "හාලි ඇල ප්‍රදේශයේ පොරවකින් පහරදී පාසල් සිසුවියක් ඝාතනය කර තිබෙනවා.\nමෙලෙස මියගොස් ඇත්තේ වයස අවුරුදු 18ක හාලි ඇල උඩුවරවත්ත ප්‍රදේශයේ පදිංචි පාසල් සිසුවියක්.\nපොලිසිය පවසන්නේ අද දහවල් පාසල නිම වී නිවසට පැමිණෙමින් සිටියදී ඇය මෙම අමානුෂික ප්‍රහාරයට ලක්ව ඇති බවයි.\nකලක සිට පැවති ආරවුලක් හේතුවෙන් මෙම ඝාතනය සිදුකරන්නට ඇති බවට පොලිසිය සැක පළකරන්නේ\nඅදාළ පහරදීම සිදුකර ඇති බවට පැවසෙන 33 හැවිරිදි වියේ පසුවන සැකකරු මේ වනවිට ප්‍රදේශයෙන් පළාගොස් ඇති බව වාර්තා වනවා.\nමෙම අමානුෂික ඝාතනය සම්බන්ධයෙන් මහේස්ත්‍රාත් පරීක්ෂණය සිදුකිරීමට නියමිතව තිබෙනවා.\nහාලි ඇල පොලිසිය සිද්ධිය සම්බන්ධයෙන් වැඩිදුර විමර්ශන සිදුකරනු ලබනවා.",
       "URL": "https://www.hirunews.lk/298994/පොරවකින්-පහරදී-පාසල්-සිසුවියක්-ඝාතනය-කරයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1305"
}