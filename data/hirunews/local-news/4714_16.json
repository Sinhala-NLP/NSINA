{
       "Source": "hirunews",
       "Timestamp": "Wednesday, 11 January 2017 - 14:43",
       "Headline": "රවිරාජ් ඝාතන නඩුව යළි විභාගයට ගන්නැයි නීතිපති ඉල්ලයි",
       "News Content": "දෙමළ ජාතික සන්ධාන හිටපු පාර්ලිමේන්තු මන්ත්‍රී නඩරාජා රවිරාජ් ඝාතනය සම්බන්ධ නඩුව යළි විභාග කරන ලෙස ඉල්ලා නීතිපතිවරයා අභියාචනාධිකරණය හමුවේ පෙත්සමක් ගොනුකර තිබෙනවා.\nමෙමඟින් ඉල්ලා ඇත්තේ නඩුව යළි විභාග කිරීමේ නියෝගයක් කොළඹ මහාධිකරණයට නිකුත් කරන ලෙසයි.\nවසර 10 කට පෙර සිදුවූ නඩරාජා රවිරාජ් ඝාතනයේ සැකකරුවන් පස්දෙනෙකු නිදොස් කොට නිදහස් කිරීමට කොළඹ මහාධිකරණය පසුගිය වසරේ දෙසැම්බර් 24 වනදා නියෝග කළා.\nඑදින මධ්‍යම රාත්‍රියේදී එම තීන්දුව ප්‍රකාශයට පත් කෙරුණේ විශේෂ ජූරි සභාවේ ඒකමතික තීන්දුවට අනුවයි.",
       "URL": "https://www.hirunews.lk/151819/රවිරාජ්-ඝාතන-නඩුව-යළි-විභාගයට-ගන්නැයි-නීතිපති-ඉල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=4714"
}