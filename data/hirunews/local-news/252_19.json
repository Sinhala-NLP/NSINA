{
       "Source": "hirunews",
       "Timestamp": "Tuesday, 20 June 2023 - 14:22",
       "Headline": "මේ වසරේ සියයට 03%ක ආර්ථික වර්ධනය අභිබවා යා හැකියි - ෂෙහාන් සේමසිංහ",
       "News Content": "මේ වසරේ ජාත්‍යන්තර මූල්‍ය අරමුදල අපේක්ෂා කරන 03%ක ආර්ථික වර්ධන වේගය අභිබවා යාමට ශ්‍රී ලංකාවට හැකිවනු ඇති බව වැඩබලන මුදල් අමාත්‍ය ෂෙහාන් සේමසිංහ පවසනවා.\nඋද්ධමනය සහ පොලී අනුපාතයන් ද අපේක්ෂිත කාලයට පෙර පහත දැමීමට රජයේ වත්මන් මූල්‍ය කළමනාකරණ ප්‍රතිපත්තිය සමත් වූ බවට අමාත්‍යවරයා සඳහන් කළේ.\nශ්‍රී ලංකා විද්වත් වෘත්තිකයන්ගේ සංගම් ශ්‍රවණාගාරයේ ඊයේ (19) පැවති සාකච්ඡාවකට එක්වෙමින්.\nයළි ජාත්‍යන්තර මූල්‍ය අරමුදලෙන් සහයක් ඉල්ලා නොසිටින මට්ටමේ මූල්‍ය කළමනාකරණයක් පවත්වාගෙන යාමට ශ්‍රී ලංකාව සූදානම් බවද එහිදී වැඩබලන මුදල් අමාත්‍යවරයා ප්‍රකාශ කර තිබෙනවා.",
       "URL": "https://www.hirunews.lk/338502/මේ-වසරේ-සියයට-03ක-ආර්ථික-වර්ධනය-අභිබවා-යා-හැකියි-ෂෙහාන්-සේමසිංහ",
       "Category": "Local News",
       "Parent URL": "https://www.hirunews.lk/local-news.php?pageID=252"
}