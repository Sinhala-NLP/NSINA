{
       "Source": "hirunews",
       "Timestamp": "Thursday, 27 August 2020 - 7:41",
       "Headline": "බ්‍රිතාන්‍ය වැඩබලන මහකොමසාරිස් අගමැති හමුවෙයි (වීඩියෝ)",
       "News Content": "නව රජය යටතේ ශ්‍රී ලංකාව සමඟ සබඳතා වැඩිදියුණු කිරීම පිළිබඳව එක්සත් රාජධානියේ අවධානය යොමුව තිබෙනවා.\nශ්‍රී ලංකාවේ වැඩබලන බ්‍රිතාන්‍ය මහ කොමසාරිස් ලීසා වැන්ස්ටෝල් අරලියගහ මන්දිරයේදී ඊයේ අග්‍රාමාත්‍ය මහින්ද රාජපක්ෂ හමු වූ අතර, එහිදී දෙරට අතර සහයෝගීතාවයෙන් කටයුතු කළ හැකි ක්ෂේත්‍ර ගණනාවක් පිළිබඳව සාකච්ඡා කළ බවයි අග්‍රාමාත්‍ය මාධ්‍ය අංශය සඳහන් කළේ.\nපශ්චාත් කොරෝනා සමයට ලෝකය සූදානම් වන බැවින් ආර්ථික සංවර්ධනයට වර්තමානයේ රටේ ප්‍රධාන අවධානය යොමු වී ඇති බව අග්‍රාමාත්‍යවරයා මෙහිදී ප්‍රකාශ කර තිබෙනවා.",
       "URL": "https://www.hirunews.lk/248740/බ්‍රිතාන්‍ය-වැඩබලන-මහකොමසාරිස්-අගමැති-හමුවෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2495"
}