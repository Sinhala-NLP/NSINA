{
       "Source": "hirunews",
       "Timestamp": "Saturday, 08 January 2022 - 16:44",
       "Headline": "පාකිස්ථානයේ හිමපතනයෙන් 21 දෙනෙකු ජිවිතක්ෂයට",
       "News Content": "පාකිස්ථානයේ පන්ජාබ් ප්‍රාන්තයේ මුරී කඳුකර ප්‍රදේශයේ හිමපතනයට ලක්වූ මෝටර් රථවල සිටි පුද්ගලයන් 21 දෙනෙකු ජිවිතක්ෂයට පත්වී තිබෙනවා.\nමෙම ප්‍රදේශයට සංචාරකයන් විශාල වශයෙන් ඇදී එන අතර, වාහන දහසකට වැඩි සංඛ්‍යාවක් දැඩි හිමපතනයෙන් වැසී ගොස් ඇති බවයි වාර්තා වන්නේ.\nපුද්ගලයන් 1122 දෙනෙකු බේරා ගැනීමට හැකිවූ බව පන්ජාබ් ප්‍රාන්ත අභ්‍යන්තර කටයුතු අමාත්‍යවරයා ප්‍රකාශ කළා.\nමියගිය අය අතර ළමයින් 9 දෙනෙකු ද සිටින බව සඳහන්.\nමෙවැනි හිමපතනයක් මුරී ප්‍රදේශයට ඇති වී තිබෙන්නේ වසර 15 ක් හෝ 20කට පසුවයි.\nමේ නිසා මුරී ඇතුළත් කයිබර් පකතුන්වා ප්‍රදේශයට තවදුරටත් වාහන ඇතුළුවීම තහනම් කර තිබෙනවා.\nමුරී ඛේදවාචකයෙන් සංචාරකයන් මියයාම සම්බන්ධයෙන් අග්‍රාමාත්‍ය ඉම්රාන් ඛාන් ශෝක පණිවුඩයක් ද නිකුත් කළා.\nඑවැනි සිද්ධීන් වළක්වාලීමට ගත හැකි පියවර පිළිබඳ විමර්ශනයක් සිදුකරන ලෙස ද ඔහු නියෝග කර තිබෙනවා.",
       "URL": "https://www.hirunews.lk/293381/පාකිස්ථානයේ-හිමපතනයෙන්-21-දෙනෙකු-ජිවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=1440"
}