{
       "Source": "hirunews",
       "Timestamp": "Sunday, 14 May 2017 - 14:59",
       "Headline": "මැදවච්චියේදී ප්‍රවේශ පත්‍ර පරීක්ෂකවරයෙකුට පහරදීමක්",
       "News Content": "ප්‍රවේශ පත්‍ර නොමැතිව දුම්රියේ පැමිණි මගීන් දෙදෙනෙකු සිදුකළ පහරදීමකින් මැදවච්චිය දුම්රිය ස්ථානයේ රාජකාරියේ නිරතව සිටි ප්‍රවේශපත්‍ර පරීක්ෂකවරයෙකු තුවාල ලබා තිබෙනවා.\nපහරදීම හේතුවෙන් තුවාල ලැබූ ප්‍රවේශපත්‍ර පරීක්ෂකවරයා ඊයේ රාත්‍රියේ මැදවච්චිය රෝහලට ඇතුළත් කර ඇති බව සඳහන්.\nඅදාළ මගීන් දෙදෙනාගෙන් ප්‍රවේශපත්‍ර සම්බන්ධයෙන් විමසූ අවස්ථාවේදී මෙම පහරදීම සිදුකර තිබෙනවා.\nකෙසේ වෙතත්, ඔවුන් පසුව මැදවච්චිය පොලිසිය අත්අඩංගුවට ගත්තා.",
       "URL": "https://www.hirunews.lk/161314/මැදවච්චියේදී-ප්‍රවේශ-පත්‍ර-පරීක්ෂකවරයෙකුට-පහරදීමක්",
       "Category": "Local News",
       "Parent URL": "https://www.hirunews.lk/local-news.php?pageID=4518"
}