{
       "Source": "hirunews",
       "Timestamp": "Monday, 26 February 2018 - 13:03",
       "Headline": "බස් රථයක යමින් සිටි පුද්ගලයෙකු වෙඩි ප්‍රහාරයකින් මරුට",
       "News Content": "හම්බන්තොට - මිරිජ්ජවිල මංසන්ධියේ අද (26) දහවල් සිදුවූ වෙඩි තැබීමකින් පුද්ගලයෙකු ජීවිතක්ෂයට පත්වුණා.\nමාතර සිට අම්පාර බලා ධාවනය වෙමින් තිබූ බස් රථයක සිටි පුද්ගලයෙකුට  එහි සිටි තවත් අයෙකු විසින් මෙම වෙඩි තැබීම සිදුකර ඇති බවයි පොලීසිය සඳහන් කළේ.\nසිද්ධියෙන් මියගිය පුද්ගලයා මිනීමැරුම් නඩුවක සැකකරුවෙකු වන අතර, ඔහුගේ බිරිඳ සමග තංගල්ල මහාධිකරණයේ අද (26) පැවති නඩු විභාගයට සහභාගි වී සියඹලාණ්ඩුව ප්‍රදේශයේ පිහිටි සිය නිවස වෙත නැවත යමින් සිටියදි මෙම වෙඩි ප්‍රහාරයට ලක්ව තිබෙනවා.\nවෙඩි තැබීම සිදුකළ පුද්ගලයා පසුව මෝටර් රථයක නැග පලාගොස් ඇති බවයි අප වාර්තාකරු ප්‍රකාශ කළේ.",
       "URL": "https://www.hirunews.lk/184546/බස්-රථයක-යමින්-සිටි-පුද්ගලයෙකු-වෙඩි-ප්‍රහාරයකින්-මරුට",
       "Category": "Local News",
       "Parent URL": "https://www.hirunews.lk/local-news.php?pageID=4063"
}