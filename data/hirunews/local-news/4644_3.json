{
       "Source": "hirunews",
       "Timestamp": "Saturday, 25 February 2017 - 9:14",
       "Headline": "ආර්ථිකය සම්පූර්ණයෙන්ම විනාශ වී තිබුණා - අගමැති",
       "News Content": "පසුගිය රජය සමයේ රටේ ආර්ථිකය සම්පූර්ණයෙන්ම විනාශ වී තිබූ බව අග්‍රාමාත්‍ය රනිල් වික්‍රමසිංහ ප්‍රකාශ කළා.\nඑක්සත් ජාතික පක්ෂයේ - අක්මීමන පක්ෂ කාර්යාලය විවෘත කිරීමේ උත්සවයට ඊයේ පස්වරුවේ එක්වෙමිනුයි අග්‍රාමාත්‍යවරයා මේ බව සඳහන් කළේ.\nඑහිදී අදහස් දැක්වූ අග්‍රාමාත්‍යවරයා.\n\"මම දැනගෙන හිටියා මහින්ද රාජපක්ෂට මේ රට ගෙනියන්න බැහැයි කියලා.මේ රටේ ආර්ථිකය සම්පූර්ණයෙන් විනාශ කරලා තිබුණේ. ඒ අනුව භාරගත්තේ මැරෙන්න යන ලෙඩෙක්. ඊට පස්සේ එයාට ආපහු එන්න කියයි කියලා. අපි දන්නවා කොහොමත් මේ ලෙඩා මැරෙන්න දෙන්නේ නැහැ. ඒත් අපි විශාල වගකීමක් භාරගත්තේ. දන්නවාද දැන් මේ එන අවුරුදු 10 ගෙවන්න තියෙන ණය. විදේශ ණය  ටික. මම දේශිය ණය ගැන කියන්නේ නැහැ. මොකද දේශිය ණය ගැන කිව්වොත් මේ එක්කෙනෙක්වත් ගිහිල්ලා නිදාගන්නේ නැහැ. විදේශ ණය ඩොලර්වලින් ගන්නවානම් කෝටි 3600 යි. දැන් හෘදයාබාධ තියෙන අය ඉන්නවාද මම රුපියල්වලින් කියන්න ඉස්සෙල්ලා. කවුද..... එහෙනම් යන්නේ ඉස්පිරිතාලෙට යන්න මෙතන ඉන්න එපා. අපිට කෝටි හාර ලක්ෂ 82940 ක් ගෙවන්න තියෙවනවා 2026 වෙනකම්. හරි අපායක් අපි භාරගත්තේ. ඒත් අපි දන්නවා අපායෙන් ගොඩයන්න පුළුවන් වෙයි කියලා. මහින්ද රාජපක්ෂ ඔක්කොම හිතුවා දැන් මේක ගෙනියන්න බැහැ ආපහු අපෙ අතට එනවා කියලා 2017 දී. ඉතින් ලෑස්ති වුණා ආණ්ඩුව ගන්න. තාම බලාගෙන ඉන්නවා.\"",
       "URL": "https://www.hirunews.lk/155402/ආර්ථිකය-සම්පූර්ණයෙන්ම-විනාශ-වී-තිබුණා-අගමැති",
       "Category": "Local News",
       "Parent URL": "https://www.hirunews.lk/local-news.php?pageID=4644"
}