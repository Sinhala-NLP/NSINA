{
       "Source": "hirunews",
       "Timestamp": "Thursday, 09 February 2017 - 16:21",
       "Headline": "එස් එෆ් ලොක්කාට ඇප",
       "News Content": "කරාටේ ශුර වසන්ත සොයිසා ඝාතන සිද්ධිය සම්බන්ධයෙන් වසරකට අධික කාලයක් රක්ෂිත බන්ධනාගාර ගතව සිටි හිටපු විශේෂ බලකා සෙබළ ඉරෝන් රණසිංහ නොහොත් එස්. එෆ් ලොක්කා දැඩි ඇප මත මුදාහැරිමට උතුරු මැද පලාත් බද මහාධිකරණය අද (09) නියෝග කලා.\nමහාධිකරණ විනිසුරු මංජුල තිලකරත්න රුපියල් ලක්ෂයක මුදල් ඇපයක් සහ ලක්ෂ 05ක ශරීර ඇප දෙකක් මතයි සැකකරු මුදාහැරිමට නියෝග කලේ.\nසාක්ෂිකරුවන්ට බලපැම් නොකරන ලෙස සැකකරුට අවවාද කල විනිසුරුවරයා ඇපකරුවන් පදිංචි සහතික සමග අධිකරණයට ඉදිරිපත් කල යුතු බව දැනුම් දුන්නා.\nකරාටේ ශුර වසන්ත සොයිසා ඔහුට අයත් අනුරාධපුර පිහිට් රාත්‍රී සමාජ ශාලාවේදී තියුණු ආයුධ වලින් පහර දී ඝාතනය කරනු ලැබුවේ 2015 වසරේ ඔක්තෝබර් මස 24 වනදායි.\nසිද්ධිය සම්බන්ධයෙන් අත්අඩංගුවට ගත් තවත් සැකකරුවන් 15 දෙනෙකුට මීට පෙර උතුරු මැද පලාත් බද මහාධිකරණය ඇප නියම කලා.\nඅද (09) ඇප හිමිවිමෙන් පසු බන්ධනාගාරයෙන් පිටතට පැමිණි එස්. එෆ් ලොක්කා පිළිගැනිම සඳහා ඔහුගේ මිතුරන් විශාල පිරිසක් අනුරාධපුර නව බස්නැවතුම්පොළ ඉදිරිපිටට එක්ව සිට් බවයි හිරු වාර්තාකරු කියා සිටියේ.\nඑහිදි මල්මලා දමා රතිඤ්ඤා දල්වමින් ඔහුට උණුසුම් පිලිගැනිමක් හිමිව තිබෙනවා.\nකෙසේ වෙතත් මේ සම්බන්ධයෙන් ප්‍රදේශවාසින් පොලිසියට පැමිණිලිි කර ඇති අතර සැකකරු යළි පොලිසියට ගෙන්වා දැඩි අවවාද මත මුදා හැරුනු බවයි අනුරාධපුර පොලිසියේ නිලධාරියෙකු සඳහන් කළේ.",
       "URL": "https://www.hirunews.lk/154087/එස්-එෆ්-ලොක්කාට-ඇප",
       "Category": "Local News",
       "Parent URL": "https://www.hirunews.lk/local-news.php?pageID=4669"
}