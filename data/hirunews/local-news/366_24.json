{
       "Source": "hirunews",
       "Timestamp": "Friday, 05 May 2023 - 19:21",
       "Headline": "ජනාධිපතිවරයා පොදු රාජ්‍ය මණ්ඩලයීය සමුළුවට",
       "News Content": "තුන්වන චාල්ස් රජුගේ සහභාගීත්වයෙන් පැවති පොදු රාජ්‍ය මණ්ඩලීය රාජ්‍ය නායකයින්ගේ රැස්වීමකට ජනාධිපති රනිල් වික්‍රමසිංහ ද අද(05) දිනයේ සහභාගී වුණා.\nඋත්සවය අතරතුර තුන්වන චාල්ස් රජු වෙත සිය සුබපැතුම් පිරිනැමූ ජනාධිපති වික්‍රමසිංහ සුහද කතාබහක ද නිරත වූ බවයි ජනාධිපති මාධ්‍ය අංශය නිවේදනය කළේ.\nමහාචාර්ය මෛත්‍රී වික්‍රමසිංහ මහත්මිය ද මෙම අවස්ථාවට එක් වී තිබෙනවා.\nතරුණ සහභාගීත්වය දිරිමත් කරන අධ්‍යාපන ප්‍රතිසංස්කරණ සඳහා සහය දැක්වීමට පොදුරාජ්‍ය මණ්ඩලය වඩාත් වැදගත් කාර්යභාරයක් ඉටු කිරීමේ වැදගත්කම මෙම රැස්වීමේදී ජනාධිපති වික්‍රමසිංහ මහතා අවධාරණය කළ බව සඳහන්.\nඩිජිටල්කරණය හරහා සම්බන්ධතාවය ශක්තිමත් කරන ලෙස ද ඔහු පොදුරාජ්‍ය මණ්ඩලයෙන් ඉල්ලා සිටි බවයි වාර්තා වන්නේ.\nජනාධිපති රනිල් වික්‍රමසිංහ ලන්ඩනයේ දී රුවන්ඩා ජනාධිපති පෝල් කගමේ මහතා ද හමු වී ඔවුන්ගේ රටවල් අතර සහයෝගීතාවයේ විභව ක්ෂේත්‍ර පිළිබඳව සාකච්ඡා කර තිබෙනවා.\nමෙම හමුව අද (05) පැවති අතර, විශේෂයෙන්ම කෘෂිකර්ම සහ සෞඛ්‍ය ක්ෂේත්‍රවල සහයෝගීතාව සඳහා ඇති අවස්ථා ගවේෂණය කිරීමට ජනාධිපතිවරු දෙදෙනාම කැමැත්ත පළ කළ බව සඳහන්.",
       "URL": "https://www.hirunews.lk/334349/ජනාධිපතිවරයා-පොදු-රාජ්‍ය-මණ්ඩලයීය-සමුළුවට",
       "Category": "Local News",
       "Parent URL": "https://www.hirunews.lk/local-news.php?pageID=366"
}