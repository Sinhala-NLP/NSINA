{
       "Source": "hirunews",
       "Timestamp": "Tuesday, 25 July 2023 - 11:02",
       "Headline": "අණ නොතකා පලාගිය යතුරු පැදියට පොලිසියෙන් වෙඩි",
       "News Content": "අම්පාර - දිඝවාපිය ප්‍රධාන මාර්ගයේ මානික්කම්මඩුව පාලම අසලදී පොලිස් අණ නොතකා පලාගිය යතුරු පැදියක් ලුහුබැඳ ගිය පොලිසිය එල්ල කළ වෙඩි ප්‍රහාරයකින් යතුරු පැදියේ පිටුපස ගමන් කළ අයකු තුවාල ලබා ඇති බව පොලිසිය පවසනවා.\nදීඝවාපිය සිට එරගම දෙසට ධාවනය වූ යතුරු පැදිකරුට නවතින ලෙස කොට්ඨාස රථවාහන අංශයේ නිලධාරින් මානික්කම්මඩුව පාලම අසලදී අණ කර ඇති නමුත් ඔවුන් නොනවත්වා පළා ගොස් තිබෙනවා.\nඑවිට යතුරු පැදිය ලුහුබැඳ ගිය පොලීසිය අවස්ථා දෙකකදි ඔවුන්ට තවතින ලෙස අණ කළත් තවදුරටත් පලායාමට උත්සාහ කළ විට තබන ලද වෙඩි පහරින් මෙසේ පසු අසුනේ ගමන් කල අයගේ දකුණු පාදයකට වෙඩි වැදී ඔහු අම්පාර මහ රෝහලට ඇතුලත් කර තිබෙනවා.\nයතුරු පැදිකරු අත් අඩංගුවට ගෙන ඇති අතර ඔහු අම්පාර අධීකරණයට ඉදිරිපත් කිරිමට නියමිතයි.",
       "URL": "https://www.hirunews.lk/342455/අණ-නොතකා-පලාගිය-යතුරු-පැදියට-පොලිසියෙන්-වෙඩි",
       "Category": "Local News",
       "Parent URL": "https://www.hirunews.lk/local-news.php?pageID=153"
}