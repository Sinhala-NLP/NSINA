{
       "Source": "hirunews",
       "Timestamp": "Wednesday, 04 May 2022 - 10:20",
       "Headline": "මුදල් ඇමතිගෙන් බරපතළ අනතුරු ඇඟවීමක් (සජීවී විකාශය - වීඩියෝ)",
       "News Content": "මේ වන විට රට මුහුණ පා ඇති ආර්ථික අර්බුදයේ දිග පළල තවමත් පාර්ලිමේන්තුවේ සිටින 225 හෝ මේ රටේ ජනතාව හරියාකාරව අවබෝධ කරගෙන නොමැති බව මුදල් අමාත්‍ය ජනාධිපති නීතිඥ අලි සබ්රි පවසනවා.\nඔහු පවසන්නේ, මේ වන විට පාර්ලිමේන්තුව තුළ සහ සමස්ත සමාජය තුළ දැඩි කතාබහකට සහ විවේචනයකට ලක් වී ඇත්තේ මේ වන විට රට තුළ උද්ගතව ඇති ගෑස් හිඟය, ඖෂධ හිඟය, ඉන්ධන හිඟය ආදී කරුණු කාරණා සම්බන්ධයෙන් බවයි.\nමේ වන විට හිඟයට පමණක් සීමා වී ඇති මෙම අත්‍යවශ්‍ය ද්‍රව්‍ය ඉදිරි කාලය තුළ දී සහමුලින්ම රටට නැති ව යනු ඇති බවට ඔහු අනතුරු අඟවා සිටියා.\nමේ වන විට ශ්‍රී ලංකාව මුහුණ දී ඇති සමස්ත ආර්ථික අර්බූදය එතරම් බරපතළ සහ ගැඹුරු එකක් බවයි ඔහු අවධාරණය කරන්නේ.\nමුදල් අමාත්‍යවරයා මේ අදහස් පළ කළේ මීට ටික වේලාවකට පෙර ආරම්භ කෙරුණු පාර්ලිමේන්තු සභා වාරය තුළ දී විශේෂ ප්‍රකාශයක් ඉදිරිපත් කරමින්.\nමේ අතර, රටේ බදු අදායම මේ වන විට 24% සිට 8.6 දක්වා අඩු වී ඇති බවත් මුදල් අමාත්‍යවරයා පවසනවා.",
       "URL": "https://www.hirunews.lk/303466/මුදල්-ඇමතිගෙන්-බරපතළ-අනතුරු-ඇඟවීමක්-සජීවී-විකාශය-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1193"
}