{
       "Source": "hirunews",
       "Timestamp": "Sunday, 17 October 2021 - 10:44",
       "Headline": "ඇමෙරිකාවේ කොරෝනා එන්නත්කරණය මාත්‍රා මිලියන 400 ඉක්මවයි",
       "News Content": "ඊයේ දිනය වනවිට ඇමෙරිකා එක්සත් ජනපදය විසින් කොරෝනා එන්නත් මාත්‍රා මිලියන 407කට වැඩි සංඛ්‍යාවක් ලබාදී ඇති බව සී.ඩී.සී. හෙවත් ඇමෙරිකානු රෝග පාලන සහ වැළැක්වීමේ මධ්‍යස්ථානය ප්‍රකාශ කළා.\nඑමෙන්ම, එලෙස බෙදා හැර ඇති එන්නත් මාත්‍රා සංඛ්‍යාව මිලියන 495 කට ආසන්නයි.\nමේ වනවිට කොරෝනා එන්නත් එක් මාත්‍රාවක් හෝ ලබාගෙන ඇති ඇමෙරිකානුවන්ගේ සංඛ්‍යාව මිලියන 218. 5 ක් වන අතර, පූර්ණ එන්නත්කරණය ලැබූ සංඛ්‍යාව මිලියන 189 ක්.\nඇමෙරිකා එක්සත් ජනපදය විසින් මොඩර්නා, ෆයිසර් සහ එක් මාත්‍රාවක් පමණක් ලබාදෙන ජොන්සන් ඇන්ඩ් ජොන්සන් කොරෝනා එන්නත් භාවිත කරනු ලබනවා. මේ වනවිට ඇමෙරිකාව විසින් ලබාදී ඇති තුන්වන හෙවත් වර්ධක එන්නත් මාත්‍රා සංඛ්‍යාව ද කෝටියකට අධිකයි.",
       "URL": "https://www.hirunews.lk/285236/ඇමෙරිකාවේ-කොරෝනා-එන්නත්කරණය-මාත්‍රා-මිලියන-400-ඉක්මවයි",
       "Category": "Local News",
       "Parent URL": "https://www.hirunews.lk/local-news.php?pageID=1623"
}