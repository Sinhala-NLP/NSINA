{
       "Source": "hirunews",
       "Timestamp": "Thursday, 02 March 2017 - 13:58",
       "Headline": "අනුර සේනානායක යලි  රිමාන්ඩ්",
       "News Content": "රගර් ක්‍රිඩක වසීම් තාජුඩින් ඝාතනය සම්බන්ධයෙන් රක්ෂිත බන්ධනාගාර ගතකර සිටින බස්නාහිර පළාත භාර හිටපු ජ්‍යෙෂ්ඨ නියෝජ්‍ය පොලිස්පති අනුර සේනානායක මේ මස 16 වන දින දක්වා යළි රක්ෂිත බන්ධනාගාර ගත කෙරුණා.\nඒ සැකකරු කොළඹ අතිරේක මහේස්ත්‍රාත් ජයරාම් ට්‍රොක්සි හමුවට අද ඉදිරිපත් කිරිමෙන් පසුවයි.\nමෙහිදි නීතිපති දෙපාර්තමේන්තුව වෙනුවෙන් පෙනී සිටි නියෝජ්‍ය සොලිසිටර් ජනරාල් ටිරාන් රත්නායක අධිකරණයෙන් ඉල්ලා සිටියේ වසීම් තාජුඩින් පරිහරණය කළ ණය පත් සම්බන්ධ තොරතුරු අදාල බැංකුවලින් ලබා ගැනීමට අවසර ලබා දෙන ලෙසටයි.\nමහේස්ත්‍රාත්වරයා ඊට අවසර ලබා දුන් අතර සිද්ධිය සම්බන්ධයෙන් දැනට ඇප ලබා සිටින නාරාහේන්පිට පොලිසියේ අපරාධ අංශයේ හිටපු ස්ථානාධිපතිවරයාට අප්‍රේල් මස 27 අධිකරණයේ පෙනී සිටින ලෙසටද නියෝග කෙරුණා.",
       "URL": "https://www.hirunews.lk/155856/අනුර-සේනානායක-යලි-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=4635"
}