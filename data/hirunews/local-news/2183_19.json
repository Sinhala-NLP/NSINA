{
       "Source": "hirunews",
       "Timestamp": "Thursday, 28 January 2021 - 19:01",
       "Headline": "මීටියාගොඩ තරුණයාගේ ඝාතනයට සම්බන්ධ 04ක් අත්අඩංගුවට",
       "News Content": "මීටියාගොඩ තරුණයෙකු ඝාතනය කිරීමේ සිද්ධිය සම්බන්ධයෙන් සැකකරුවන් හතර දෙනකු පොලිස් අත්අඩංගුවට ගෙන තිබෙනවා.\nසැකකරුවන් අවුරුදු 24ත් 32ත් අතර වයස්වල පසුවන්නන් බවටයි වාර්තා වන්නේ.\nමීටියාගොඩ ඉන්ධන පිරවුම්හල අසලදී  පෙරේදා (26) තරුණයෙකුට තියුණු ආයුධවලින් පහර දී  ඝාතනය කොට තිබෙනවා.\nපොලිසිය සඳහන් කළේ ඔහුගේ දකුණු අතේ කොටසක් සිරුරෙන් ඉවත් කොට රැගෙන ගොස් මීටියාගොඩ හතරමංහන්දියේ දමා ගොස් ඇති බවයි.\nමියගොස් ඇත්තේ එරණවිල, මීටියාගොඩ පදිංචි විසිහතර හැවිරිදි තරුණයෙක්.\nඔහු සිය නිවසේ සිට මීටියාගොඩ, බටපොළ මාර්ගයේ පිහිටි ඉන්ධන පිරවුම්හල අසල පිහිටි රූපලාවණ්‍යාගාරයක් වෙත පැමිණ සිටියදී තවත් පිරිසක් සමඟ ඇතිවූ බහින්බස් වීමක් දුරදිග යෑමෙන් මෙම සිදුවිම සිදුව ඇති බවයි පොලිසිය සඳහන් කළේ.\nපොලිසීය සිදු කරන ලද විමර්ශන වලදී අනවරණය වී ඇත්තේ මියගිය තැනැත්තාගේ දකුණු අතේ මැණික් කටුව අසලින් කොටසක් කපා රැගෙනවිත්  එය මීටියාගොඩ හතරමංහන්දිය අසල දමාගොස් ඇති බවයි.\nසිද්ධියට සම්බන්ධ තවත් සැකකරුවන් පිරිසක් අත්අඩංගුවට ගැනීමට නියමිත බවයි මීටියාගොඩ පොලිසිය ප්‍රකාශ කලේ.",
       "URL": "https://www.hirunews.lk/260995/මීටියාගොඩ-තරුණයාගේ-ඝාතනයට-සම්බන්ධ-04ක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2183"
}