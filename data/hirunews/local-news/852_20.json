{
       "Source": "hirunews",
       "Timestamp": "Thursday, 22 September 2022 - 7:28",
       "Headline": "බිත්තර සහ කුකුළු මස් මිල ඉහළ යාමට හේතුව හෙළි වෙයි",
       "News Content": "රසායනික පොහොර සඳහා පැන වූ තහනම හේතුවෙන් මෙරට බිත්තර සහ කුකුළු මස් කර්මාන්තය බරපතළ තත්ත්යකට මේ වන විට පත් ව ඇති බව ජාතික පශු සම්පත් සංවර්ධන මණ්ඩලයේ සභාපති මහාචාර්ය එච්.ඩබ්ලිව්. සිරිල් පවසනවා.\nපවතින තත්ත්වය හමුවේ මේ වන විට මව් කිකිළියන්ගේ සංඛ්‍යාව ද කැපී පෙනෙන ලෙස අඩු වී ඇති බැවින් බිත්තර සහ කුකුළු මස් කර්මාන්තය නඟා සිටුවීමට තවත් කාලයක් ගතවනු ඇති බව යි හිරු ප්‍රවෘත්ති අංශය සමඟ සංවාදයට එක්වෙමින් ඔහු කියා සිටියේ.\nවෙළෙඳ අමාත්‍යංශය බිත්තර සඳහා පාලන මිලක් පැනවීමට පෙර පශු සම්පත් මණ්ඩලයෙන් කරුණු විමසීමක් සිදු නො කළ බව ද සභාපතිවරයා සඳහන් කළා.",
       "URL": "https://www.hirunews.lk/315982/බිත්තර-සහ-කුකුළු-මස්-මිල-ඉහළ-යාමට-හේතුව-හෙළි-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=852"
}