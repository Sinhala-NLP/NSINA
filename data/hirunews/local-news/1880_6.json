{
       "Source": "hirunews",
       "Timestamp": "Thursday, 17 June 2021 - 7:23",
       "Headline": "නීති විරෝධිව මෙරටට ගෙනා වියළි කහ සහ බීඩි කොළ තොගයක් අත්අඩංගුවට",
       "News Content": "මන්නාරම - කොන්තපිඩ්ඩි හා සිලාවතුර වෙරළ ප්‍රදේශවල සිදුකළ විශේෂ මෙහෙයුමකදී වියළි කහ කිලෝ 370කට අධික ප්‍රමාණයක් සමඟ දෙදෙනෙකු නාවික හමුදා භාරයට ගෙන තිබෙනවා.\nඑසේම බීඩි කොළ 294කට අධික ප්‍රමාණයක් ද සිය භාරයට ගත් බවයි නාවික හමුදාව ප්‍රකාශ කළේ.\nඅදාළ ප්‍රදේශය ආශ්‍රිතව සැක කටයුතු ලෙස හැසිරුණු පුද්ගලයන් දෙදෙනෙකු නිරීක්ෂණය කිරීමෙන් අනතුරුව සිදුකළ විමර්ශනයකදී මළු 13 ක අසුරා තිබූ කහ සහ මළු 3 ක අසුරා තිබූ බීඩි කොළ හමුවී තිබෙනවා.\nමේවා ඉන්දියාවේ සිට මෙරටට ගෙන එන්නට ඇති බවට සැක කෙරෙන අතර, අත්අඩංගුවට ගත් පුද්ගලයින් අවුරුදු 33 සහ 34 යන වයස්වල පසුවන මන්නාරම ප්‍රදේශයේ පදිංචිකරුවන්.",
       "URL": "https://www.hirunews.lk/274508/නීති-විරෝධිව-මෙරටට-ගෙනා-වියළි-කහ-සහ-බීඩි-කොළ-තොගයක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1880"
}