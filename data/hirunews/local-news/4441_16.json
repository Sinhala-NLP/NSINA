{
       "Source": "hirunews",
       "Timestamp": "Monday, 03 July 2017 - 7:31",
       "Headline": "වෛද්‍ය සභාවේ සභාපති ධුරය ඇමතිට තීරණය කළ නොහැකියි - වෛද්‍ය ජයන්ත බණ්ඩාර",
       "News Content": "වෛද්‍ය ආඥා පනතට අනුව සෞඛ්‍ය අමාත්‍යවරයාට වෛද්‍ය සභාවේ සභාපතිවරයාගේ ධුර කාලය තීරණය කළ නොහැකි බව පෞද්ගලික වෛද්‍ය විද්‍යාල විරෝධී මධ්‍යස්ථානය පවසනවා.\nඑහි කැදවුම්කරු වෛද්‍ය ජයන්ත බණ්ඩාර මේ බව කියා සිටියේ කොළඹ ඊයේ පැවැති මාධ්‍ය හමුවකට එක්වෙමින්.\nඑමෙන්ම මාළඹේ පෞද්ගලික වෛද්‍ය විද්‍යාලයට විරෝධය පළ කරමින් අධිකරණ නියෝග නොතකමින් කොළඹ කොටුව දුම්රියපොළ ඉදිරිපිට අට්ටාලයක් මත නැග දෙමව්පියන් පිරිසක් 06 වන දිනටත් සත්‍යග්‍රහයේ නිරතවනවා.\nමේ අතර මාළඹේ පෞද්ගලික වෛද්‍ය විද්‍යාල ගැටළුවේදී රෝගීන්ගේ අයිතිවාසිකම් සම්බන්ධයෙන් වත්මන් රජය කටයුතු කරන ආකාරය පිළිබඳව ජාත්‍යන්තරය දැනුවත් කිරීමට පියවර ගන්නා බව රජයේ වෛද්‍ය නිලධාරීන්ගේ සංගමය ප්‍රකාශ කළා.",
       "URL": "https://www.hirunews.lk/164945/වෛද්‍ය-සභාවේ-සභාපති-ධුරය-ඇමතිට-තීරණය-කළ-නොහැකියි-ජයන්ත-බණ්ඩාර",
       "Category": "Local News",
       "Parent URL": "https://www.hirunews.lk/local-news.php?pageID=4441"
}