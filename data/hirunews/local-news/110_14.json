{
       "Source": "hirunews",
       "Timestamp": "Wednesday, 09 August 2023 - 22:36",
       "Headline": "ගුවන් අනතුරෙන් මිය ගිය නිලධාරීන්ට හමුදාපතිගෙන් ආචාරය",
       "News Content": "චීන වරාය ගුවන් හමුදා විද්‍යාපීඨයේදී සිදුවූ ගුවන් යානා අනතුරින් ජීවිතක්‍ෂයට පත්වූ ගුවන් නියමු විංග් කමාන්ඩර් තරිඳු හේරත් සහ ගුවන් යානා ඉංජිනේරු ෆ්ලයින් ඔෆිසර් පෙෂාන් වර්ණසූරිය යන අයට ගුවන් හමුදාපති එයාර් මාර්ෂල් උදේනි රාජපක්‍ෂ දේහයන් තැන්පත් කර තිබෙන නිවෙස්වලට ගොස් අද (9) අවසන් ගෞරව දැක්වුවා.\nගුවන් නියමු විංග් කමාන්ඩර් තරිඳු හේරත්ගේ අවසන් කටයුතු පූර්ණ ගුවන් හමුදා ගෞරව සහිතව බොරැල්ල පොදු සුසාන භූමියේ අද (9) සිදු කෙරුණා.\nගුවන් යානා ඉංජිනේරු ෆ්ලයින් ඔෆිසර් පෙෂාන් වර්ණසූරියගේ අවසන් කටයුතු පූර්ණ ගුවන් හමුදා ගෞරව සහිතව අලව්ව, මහරච්චිමුල්ල, දිවුලගහකොටුව පොදු සුසාන භූමියේදී හෙට (10) සිදු කිරීමට නියමිතයි.",
       "URL": "https://www.hirunews.lk/344257/ගුවන්-අනතුරෙන්-මිය-ගිය-නිලධාරීන්ට-හමුදාපතිගෙන්-ආචාරය",
       "Category": "Local News",
       "Parent URL": "https://www.hirunews.lk/local-news.php?pageID=110"
}