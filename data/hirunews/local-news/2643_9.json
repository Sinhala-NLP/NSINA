{
       "Source": "hirunews",
       "Timestamp": "Sunday, 21 June 2020 - 13:04",
       "Headline": "දශක හයකට පසු  නැගී එන ආසියාවේ - අවම ආර්ථික වර්ධනය මේ වසරේ",
       "News Content": "සංවර්ධනය වෙමින් පවත්නා ආසියාකරයේ ආර්ථික වර්ධනය මේ වසර තුළ සියයට දශම එකකට සීමාවනු ඇති බව ආසියානු සංවර්ධන බැංකුව පවසනවා.\nඑය 1961 වසරෙන් පසු කලාපයෙන් අපේක්ෂා කෙරෙන අඩුම ආර්ථික වර්ධන වේගයයි.\nපසුගිය අප්‍රේල් මාසයේදී ආසියාකරයේ ආර්ථික වර්ධනය සියයට 2.2 ක් වනු ඇතැයි ආසියානු සංවර්ධන බැංකුව අනාවැකි පළ කළා.\nඑහෙත් කොවිඩ් 19 ගෝලීය වසංගතයේ බලපෑම ඉහළ යාමත් සමඟ මෙලෙස ආර්ථික වර්ධන ඉලක්කය පහත හෙළා තිබෙනවා.\nමෙහිදි දකුණු ආසියානු කලාපයේ ආර්ථික වර්ධනය සියයට තුනකට සීමාවනු ඇති බවයි ආසියානු සංවර්ධන බැංකුව සඳහන් කළේ.\nපසුගිය අප්‍රේල් මාසයේ පුරෝකථනයේදී දකුණු ආසියාවෙන් සියයට 4.1 ක ආර්ථික වර්ධනයක් අපේක්ෂා කෙරුණා.",
       "URL": "https://www.hirunews.lk/243594/දශක-හයකට-පසු-නැගී-එන-ආසියාවේ-අවම-ආර්ථික-වර්ධනය-මේ-වසරේ",
       "Category": "Local News",
       "Parent URL": "https://www.hirunews.lk/local-news.php?pageID=2643"
}