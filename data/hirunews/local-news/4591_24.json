{
       "Source": "hirunews",
       "Timestamp": "Tuesday, 28 March 2017 - 16:24",
       "Headline": "කලුතරදී බන්ධනාගාර බසයට වෙඩි තැබීමට අදාළව තවත් අයෙක් අත්අඩංගුවට",
       "News Content": "කලුතරදී බන්ධනාගාර බස් රථයකට පහරදීමට පැමිණි සැකකරුවන් භාවිත කල වෑන් රථය සොරකම් කිරීමට ආධාර අනුබල දුන් පුද්ගලයකු අත්අඩංගුවට ගෙන තිබෙනවා.\nඊයේ පෑලියගොඩ දිසා අපරාධ කොට්ඨාශය විසින් සැකකරු අත්අඩංගුවට ගෙන ඇත්තේ ඇහැලියගොඩ බස් නැවතුම්පළ අසලදීයි.\n34 හැවිරිදි ඔහු ඇඹිලිපිටිය ප්‍රදේශයේ පදිංචි ජගත් ඉන්දික කුමාර නොහොත් පොඩි නමින් හැඳින්වෙන අයෙක්.\nසැකකරු මීට පෙර පුද්ගලයන් 4 දෙනෙකු වෙඩි තබා ඝාතනය කිරීම / පුද්ගලයකු පැහැරගෙන යාම / බලෙන් මුදල් ලබාගැනීම / ජීව අත්බෝම්බයක් ළග තබා ගැනීම සහ ටිපර් රථයක් සොරකම් කිරීම ඇතුලු අපරාධ ගණනාවකට අත්අඩංගුවට පත්ව සිටි අයෙක් බවට ද අනාවරණ වී තිබෙනවා.\nපොලිසිය සඳහන් කලේ සැකකරු අද මීගමුව මහේස්ත්‍රාත් අධිකරණයට ඉදිරිපත් කිරීමෙන් පසු ලබන මස 7 වනදා දක්වා රක්ෂිත බන්ධනාගාර ගතකර ඇති බවයි.\nඅපරාධය සඳහා යොදාගත් වෑන් රථය සැකකරුවන් පසුගිය පෙබරවාරි හයවනදා සොරකම් කර තිබුණේ සීදුව ප්‍රදේශයෙන්.",
       "URL": "https://www.hirunews.lk/157940/කලුතරදී-බන්ධනාගාර-බසයට-වෙඩි-තැබීමට-අදාළව-තවත්-අයෙක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4591"
}