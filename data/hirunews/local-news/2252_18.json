{
       "Source": "hirunews",
       "Timestamp": "Saturday, 26 December 2020 - 12:32",
       "Headline": "කොරෝනා හමුවේ වැසුණු පාසල් නිසා ඉහළ ගිය කෲරත්වය (වීඩියෝ)",
       "News Content": "කොවිඩ් වසංගතයත් සමඟ මෙරට පාසල් අධ්‍යාපන කටයුතු කඩා වැටීමකට ලක් වුණේ දරුවන් මාස ගණනක් තිස්සේ නිවෙස් වෙත කොටු කරමින්.\nමෙම තත්ත්වය තුළ මෙරට දරුවන්ට එරෙහි කෲරත්වය සැලකිය යුතු ප්‍රමාණයකින් ඉහළ ගොස් ඇති බව යුනිසෙෆ් සංවිධානය පෙන්වා දෙනවා.\nඑමෙන්ම කොවිඩ් වසංගතයත් සමඟ නිවසේ අනාරක්ෂිත වූ දැරියන් තිදෙනෙකුම ගැබ් ගැනීමේ සිදුවීම් පවා වාර්තාවීම අවාසනාවන්ත තත්ත්වයක්.\nකොවිඩ් 19 වෛරසය ශ්‍රී ලංකාවේ ව්‍යාප්තවීම ආරම්භ වූ වකවානුවේම එනම් පසුගිය මාර්තු මාස සිටම දිවයිනේ සියලු පාසල් වසා දැමීමට අධ්‍යාපන බලධාරීන්ට සිදු වුණා.\nවරින් වර අවස්ථා කිහිපයකදී පාසල් විවෘත කරන්නට උත්සහ ගත්තද එම උත්සහයන් 100%ක් සාර්ථක වූයේ නැහැ.\nඒ අනුව සාමාන්‍යයෙන් වසරකට 200කට වැඩි දින ගණනක් පාසල් යන දරුවෙකුට මෙම වසර තුළදී පාසල් යාමට හැකිවුණේ දින 90කටත් අඩු කාලයක්.\nබස්නාහිර පළාත තුල මෙම තත්ත්වය තවත් දරුණු වෙමින් දරුවන්ගේ පාසල් ගමන දින 50 කටත් අඩු කාලයකට සීමා වුණා.\nමෙලෙස දරුවන් නිවසටම කොටුවීම නිසා ඇතැම්විට ඇති වූ අනාරක්ෂිත භාවයන් හේතුවෙන් දරුවන් ලිංගික හිංසනයන්ට පවා ගොදුරුවීමේ අවසනාවන්ත තත්ත්වයන්ද වාර්තා වී තිබෙනවා.",
       "URL": "https://www.hirunews.lk/257994/කොරෝනා-හමුවේ-වැසුණු-පාසල්-නිසා-ඉහළ-ගිය-කෲරත්වය-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2252"
}