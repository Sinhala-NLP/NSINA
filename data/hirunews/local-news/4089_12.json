{
       "Source": "hirunews",
       "Timestamp": "Wednesday, 07 February 2018 - 13:59",
       "Headline": "ශ්‍රේෂ්ඨාධිකරණයෙන් රජයට නියෝගයක්",
       "News Content": "උමාඔය බහුකාර්ය ව්‍යාපෘතිය හේතුවෙන් සිදුව ඇති වගා හානි සහ නිවාස හානි ඇතුළු සියලූ කරුණු සම්බන්ධයෙන් මාර්තු මස 27 වනදාට පෙර අධිකරණයට කරුණු ඉදිරිපත් කරන ලෙස ශ්‍රේෂ්ඨාධිකරණය අද රජයට නියම කළා.\nඒ මෙම නඩුව අගවිනිසුරු ප්‍රියසාද් ඩෙප්, ප්‍රියන්ත ජයවර්ධන සහ විජිත් මළල්ගොඩ යන ත්‍රිපුද්ගල ශ්‍රේෂ්ඨාධිකරණ විනිසුරු මඩුල්ල හමුවේ කැදවූ අවස්ථාවේදීයි.\nඋමාඔය බහුකාර්ය ව්‍යාපෘතිය හේතුවෙන් ගැටලූ රැසක් උද්ගතව ඇති බවට පවසමින් බණ්ඩාරවෙල ප්‍රදේශවාසීන් 4 දෙනෙකු සහ පරිසර යුක්ති කේන්ද්‍රය මෙම පෙත්සම ගොනුකර තිබුණා.",
       "URL": "https://www.hirunews.lk/183126/ශ්‍රේෂ්ඨාධිකරණයෙන්-රජයට-නියෝගයක්",
       "Category": "Local News",
       "Parent URL": "https://www.hirunews.lk/local-news.php?pageID=4089"
}