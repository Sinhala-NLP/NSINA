{
       "Source": "hirunews",
       "Timestamp": "Friday, 17 September 2021 - 21:41",
       "Headline": "ශ්‍රී ලංකාව බ්‍රිතාන්‍යයේ රතු ලැයිස්තුවෙන් ඉවතට",
       "News Content": "ලබන 22 වනදා සිට ශ්‍රී ලංකාව ඇතුලු රටවල් කිහිපයක් බ්‍රිතාන්‍යයේ රතු ලැයිස්තුවෙන් ඉවත් කිරීමට තීරණය කර තිබෙනවා.\nකොවිඩ් අවදානම හමුවේයි ශ්‍රී ලංකාව ඇතුලු රටවල් කිහිපයක් බ්‍රිතාන්‍යයේ රතු ලැයිස්තුවට එක්කර තිබුණේ.\nඒ අතර තුර්කිය, පකිස්ථානය, මාලදිවයින, ඊජිප්තුව, ඕමානය, බංග්ලාදේශය සහ කෙන්යාව ද වනවා.\nඒ අනුව මෙම නව නීති 22 වනදා අලුයම 4 සිට බල පැවැත්වෙනු ඇති.\nමේ අනුව අදාළ රටවලින් බ්‍රිතාන්‍යයට පැමිණෙන විදේශිකයන්ට හෝටල් නිරෝධායනයට ලක් වීමේ අවශ්‍යතාවක් මතුවන්නේ නැහැ.\nපැමිණෙන පුද්ගලයන් පූර්ණ එන්නත්කරණයට ලක්ව ඇත්නම් පී.සී.ආර් පරීක්ෂණවලට ලක්වීම ද අවශ්‍ය නොවන බවටයි බ්‍රිතාන්‍ය ප්‍රවාහන ලේකම්වරයා ප්‍රකාශකර ඇත්තේ.",
       "URL": "https://www.hirunews.lk/282506/ශ්‍රී-ලංකාව-බ්‍රිතාන්‍යයේ-රතු-ලැයිස්තුවෙන්-ඉවතට",
       "Category": "Local News",
       "Parent URL": "https://www.hirunews.lk/local-news.php?pageID=1685"
}