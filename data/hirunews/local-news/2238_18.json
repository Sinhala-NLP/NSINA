{
       "Source": "hirunews",
       "Timestamp": "Saturday, 02 January 2021 - 16:27",
       "Headline": "ගල්ලෑල්ල ප්‍රතිකාර මධ්‍යස්ථානයෙන් පළාගිය රැඳවියන්ගේ ඡායාරූප එළියට (ඡායාරූප)",
       "News Content": "පළාගිය කොරෝනා ආසාදිත රැඳවියන්ගේ ඡායාරූප පොලිසිය විසින් නිකුත් කර තිබෙනවා.\nපසුගිය 31 වනදා පොළොන්නරුව ගල්ලෑල්ල විද්‍යාපීඨයේ කොරෝනා ප්‍රතිකාර මධ්‍යස්ථානයේ නේවාසිකව ප්‍රතිකාර ලබමින් සිටි රැඳවියන් 5 දෙනෙකු පළාගිය අතර ඉන් එක් අයෙකු සොයා ගනු ලැබුවා.\nඅනෙක් රෝගීන් සොයා ගැනීම සඳහා මෙහෙයුම් ක්‍රියාත්මක බවයි පොලිසිය කියාසිටියේ.\nඑම ආසාදිතයන් සම්බන්ධයෙන් යම් තොරතුරක් ඇත්නම් ළගම පොලිස් ස්ථානයට හෝ 0718591233 අංකයෙන් පොළොන්නරුව මූලස්ථාන පොලිස් පරීක්ෂකවරයාට හෝ පොලිස් හදිසි ඇමතුම් අංශයේ 119 අංකයට දැනුම්දෙන ලෙසටයි පොලිසිය ඉල්ලා සිටින්නේ.\nමෙලෙස පළාගොස් ඇත්තේ නාරම්මල කරගහගෙදර ප්‍රදේශයේ පදිංචි 31 හැවිරිදි දඹල්ලගේ බුද්ධික විමලරත්න නම් අයෙක්, මාරවිල පරුෂපාර ප්‍රදේශයේ පදිංචි 26 හැවිරිදි විජේසූරිය ආරච්චිගේ හරිත කැලුම් අප්පුහාමි, බොරලැස්ස ජයමාවත පාර පදිංචි 36 හැවිරිදි පී.කේ සුමිත් පුෂ්පකුමාර සහ වයික්කාල අංගම්පිටියේ පදිංචි 52 හැවිරිදි නිමල් වසන්ත නොහොත් ගැටයා නම් සැකකරුවන් පිරිසක්.\nසුමිත් පුෂ්පකුමාර\nබුද්ධික විමලරත්න\nහරිත කැලුම් අප්පුහාමි",
       "URL": "https://www.hirunews.lk/258583/ගල්ලෑල්ල-ප්‍රතිකාර-මධ්‍යස්ථානයෙන්-පළාගිය-රැඳවියන්ගේ-ඡායාරූප-එළියට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=2238"
}