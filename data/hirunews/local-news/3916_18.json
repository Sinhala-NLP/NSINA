{
       "Source": "hirunews",
       "Timestamp": "Friday, 01 June 2018 - 10:13",
       "Headline": "ප්‍රධාන මාර්ගයේ දුම්රිය ධාවනය යථා තත්ත්වයට",
       "News Content": "මළ සිරුරක් දුම්රිය මාර්ගයේ තිබීම හේතුවෙන් ප්‍රමාද වූ ප්‍රධාන මාර්ගයේ දුම්රිය ගමනාගමනය මේ වනවිට යථා තත්ත්වයට පත්ව තිබෙනවා.\nපොලීසිය සදහන් කළේ ඊයේ රාත්‍රියේ සිට මෙම සිරුර දුම්රිය මාර්ගයේ තිබූ බවට සැක පළ කරන බවයි.\nකෙසේ වෙතත්, අද පෙරවරුවේ කොළඹ කොටුව බලා ධාවනය වූ දුම්රියකට මෙම මළ සිරුර ගැටී ඇති අතර, පසුව දුම්රිය ධාවන කටයුතු ප්‍රමාද වූ බවයි දුම්රිය පාලක මැදිරිය සදහන් කළේ.\nමෙලෙස මියගොස් ඇත්තේ 34 හැවිරිදි කුරුණෑගල - වැල්ලව ප්‍රදේශයේ පදිංචි පුද්ගලයෙක්.\nඑම මළ සිරුර දුම්රිය මාර්ගයෙන් ඉවත් කිරීමෙන් පසු ප්‍රධාන මාර්ගයේ දුම්රිය ධාවන කටයුතු යළි යථා තත්ත්වයට පත් වුණා.\nඅදාළ මළ සිරුර මේ වනවිට පශ්චාත් මරණ පරීක්ෂණය සදහා වතුපිටිවල රෝහල වෙත රැගෙන ගොස් තිබෙනවා.",
       "URL": "https://www.hirunews.lk/192055/ප්‍රධාන-මාර්ගයේ-දුම්රිය-ධාවනය-යථා-තත්ත්වයට",
       "Category": "Local News",
       "Parent URL": "https://www.hirunews.lk/local-news.php?pageID=3916"
}