{
       "Source": "hirunews",
       "Timestamp": "Saturday, 06 August 2022 - 20:16",
       "Headline": "මර්දනය නවතනු මැයෙන් අරගලකරුවන්ගෙන් රැළියක් (වීඩියෝ)",
       "News Content": "ගාලු මුවදොර අරගලකරුවන් පිරිසක් අද පස්වරුවේ නුගේගොඩ දී ජන රැළියක් සංවිධානය කර තිබුණා.\nඊට ජනතා විමුක්ති පෙරමුණේ සහ පෙරටුගාමී සමාජවාදී පක්ෂයේ නියෝජිතයින් පිරිසක් ද එක්ව සිටියා.\nමර්දනය නවතනු,හදිසි නීතිය හා රාජ්‍ය ත්‍රස්ත අණ පනත් වහා හකුලාගනු,පැහැරගත් අරගලකරුවන් වහා නිදහස් කරනු යන තේමා පාඨ මුල් කරගනිමින් වෘත්තීය සමිති,දේශපාලන පක්ෂ සහ සිවිල් සංවිධාන එක්ව මෙම මහජන රැළිය සංවිධාන කර තිබුණා.\nඊට එක්වු පිරිස කිරුලපන ලලිත් ඇතුලත්මුදලි ක්‍රීඩාංගනය, දෙල්කඳ මංසන්ධිය සහ කොහුවල මංසන්ධියේ සිට විරෝධතා පාගමන් තුනකින් නුගේගොඩ ආනන්ද සමරකෝන් එළිමහන් රංගපීඨය දක්වා පැමිණියා.\nඅරගලකරුවන් පිරිසක් ගිලන් රථවලින් පැමිණ විරෝධතාවය සඳහා එක්වන ආකාරය ද මෙලෙස දක්නට ලැබුණා.",
       "URL": "https://www.hirunews.lk/312097/මර්දනය-නවතනු-මැයෙන්-අරගලකරුවන්ගෙන්-රැළියක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=959"
}