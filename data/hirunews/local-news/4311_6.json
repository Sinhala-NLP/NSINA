{
       "Source": "hirunews",
       "Timestamp": "Thursday, 21 September 2017 - 16:12",
       "Headline": "මංගල ඇඳුමින් ගිනස් වාර්තාවක් තැබු මහනුවර මනාලිය (ඡායාරූප)",
       "News Content": "ලොව දිගම ඔසරි පොට සහිත ඔසරියක් හැඳ ගිනස් වාර්තාවකට හිමිකම් කීම අරමුණු කරගත් මනාලියක් පිළිබඳ මහනුවරින් වාර්තා වනවා.\nඅප වාර්තාකරු සඳහන් කළේ මෙම මනාළියගේ ඔසරි පොටේ දිග මීටර් 3200 ක් බවයි.\nමීට ප්‍රථම මෙම ගිනස් වාර්තාවට හිමිකම් කියා ඇත්තේ ඉන්දීය කාන්තාවක් වන අතර ඇයගේ සාරි පොටේ දිග මීටර් 2800 ක් බව සඳහන්.\nඅද පෙරවරුවේ නව යුවළ ගන්නොරුව මංසන්ධියට පැමිණීමෙන් පසු ගිනස් වාර්තාව නිරීක්ෂණයට පැමිණි කමිටුව ඉදිරියේ ඔසරි පොට දිග හැර තිබෙනවා.\nඑය ගැටඹේ මංසන්ධියේ සිට ඊරියගම මංසන්ධිය දක්වා දිගකින් යුක්තවු බවයි අප වාර්තාකරු කියාසිටියේ.\nලොරියක පටවා රැගෙන විත් තිබු ඔසරි පොට මාර්ගයේ පෙළට රැස්ව සිටි පාසල් සිසු සිසුවියන් 250 දෙනෙකු විසින් අල්ලාගෙන සිටියා.\nමෙම අවස්ථාවට මධ්‍යම පළාත් ප්‍රධාන අමාත්‍ය සරත් ඒකනායක ද පැමිණ සිටි අතර නව යුවළ සමග මල් කුමාරියන් 40 ක් ද එක්ව සිටි බව සඳහන්.\nඡායාරූප  - මහනුවර කමල් සුරවීර",
       "URL": "https://www.hirunews.lk/171474/මංගල-ඇඳුමින්-ගිනස්-වාර්තාවක්-තැබු-මහනුවර-මනාලිය-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4311"
}