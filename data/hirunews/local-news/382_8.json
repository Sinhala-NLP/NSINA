{
       "Source": "hirunews",
       "Timestamp": "Saturday, 29 April 2023 - 13:42",
       "Headline": "ශ්‍රී ලංකාව තවදුරටත් හත්වන ස්ථානයේ",
       "News Content": "ICC ටෙස්ට් ශ්‍රේණි ගතකිරීම්වල ශ්‍රී ලංකාව තවදුරටත් හත්වන ස්ථානයේ පසුවනවා.\nඊයේ අවසන් වූ අයර්ලන්ත දෙවන තරගය ද ශ්‍රී ලංකාව ජයගත් අතර, තරගාවලියේ ජයද 2 - 0 ලෙස හිමිවුණේ ශ්‍රී ලංකා කණ්ඩායමටයි.\nඊයේ නිකුත් කළ නවතම ශ්‍රේණි ගතකිරීම්වල පළමු ස්ථානය ඕස්ටේ්‍රලියාවට හිමිවන අතර, දෙවන ස්ථානය හිමිව ඇත්තේ ඉන්දියාවටයි.\nඑංගලන්තයට තුන්වන ස්ථානය හිමිව ඇති අතර, දකුණු අප්‍රිකාව, නවසීලන්තය, පාකිස්ථානය පිළිවෙලින් හතර, පහ සහ හය ස්ථානවල පසුවනවා.\nමේ අතර ඉන්දීය ප්‍රිමියර්ලීග් ක්‍රිකට් තරගාවලියේ ප්‍රසාද ලකුණු සටහනේ පෙරමුණ ගැනීමට රාජස්ථාන් රෝයල්, ලක්නව් සුපර් ජයන්ට්ස්, ගුජරාට් ටයිටන්ස් සහ චෙන්නායි සුපර් කිංග්ස් යන කණ්ඩායම් සමත්වී තිබෙනවා.\nඒ ප්‍රසාද ලකුණු 10 බැගින් හිමිකර ගනිමිනි.\nඑහි දෙවන ස්ථානයේ රැඳීසිටීමට රෝයල් චැලේන්ජස් බැංග්ලෝර් සහ පන්ජාබ් කිංග්ස් යන ප්‍රසාද ලකුණු 8 බැගින් හිමි කර ගනු ලැබුවා.\nඒ අනුව ප්‍රසාද ලකුණු සටහනේ තෙවන ස්ථානය හිමිවී ඇත්තේ කොල්කටා නයිට් රයිඩර්ස් සහ මුම්බායි ඉන්දියන්ස් කණ්ඩායම්වලටයි.\nඒ ප්‍රසාද ලකුණු 6 බැගින් ලබාගනිමින්.",
       "URL": "https://www.hirunews.lk/333759/ශ්‍රී-ලංකාව-තවදුරටත්-හත්වන-ස්ථානයේ",
       "Category": "Local News",
       "Parent URL": "https://www.hirunews.lk/local-news.php?pageID=382"
}