{
       "Source": "hirunews",
       "Timestamp": "Tuesday, 08 November 2022 - 11:14",
       "Headline": "සේනපුරට එද්දි පැන්න රැඳවියෝ 6ක් අත්අඩංගුවට",
       "News Content": "කන්දකාඩු පුනරුත්ථාපන මධ්‍යස්ථානයේ ඇති වූ ගැටුමත් සමග සේනපුර පුනරුත්ථාපන මධ්‍යස්ථානය වෙත රැගෙන යමින් සිටියදී පලාගිය රැඳවියන් 6 දෙනෙකු අත්අඩංගුවට ගෙන තිබෙනවා.\nපෙරේදා(06) රාත්‍රියේ කන්දකාඩු පුනරුත්ථාපන මධ්‍යස්ථානයේ ඇති වූ ගැටුමත් සමග එහි සිටි රැඳවියන් 218 දෙනෙකු සේනපුර මධ්‍යස්ථානය වෙත යැවීමටයි කටයුතු කෙරුණේ.\nඑලෙස රැගෙන යමින් සිටියදී 20 දෙනෙකු නිලධාරින්ගේ ග්‍රහණයෙන් මිදී පලාගොස් තිබුණා.\nකෙසේ වෙතත්, ඉන් 6 දෙනෙකු යළි අත්අඩංගුවට ගෙන ඇත්තේ අවට පොලිස් ස්ථාන මගින්.\nමේ අතර, ගැටුම අතරතුර සේනපුර පුනරුත්ථාපන මධ්‍යස්ථානයට රැගෙන ගිය පිරිස යළි කන්දකාඩු පුනරුත්ථාපන මධ්‍යස්ථානය වෙත රැගෙනවිත් තිබෙනවා.\nඒ සේනපුර මධ්‍යස්ථානයේ ඉඩකඩ අවම වීම හේතුවෙන්.",
       "URL": "https://www.hirunews.lk/319870/සේනපුරට-එද්දි-පැන්න-රැඳවියෝ-6ක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=750"
}