{
       "Source": "hirunews",
       "Timestamp": "Friday, 24 December 2021 - 16:00",
       "Headline": "වැඩවර්ජනය අඛණ්ඩව සිදු කරන බව දුම්රිය ස්ථානාධිපති සංගමය පවසයි",
       "News Content": "ප්‍රවාහන අමාත්‍යාංශ ලේකම්වරයා ඇතුළු බලධාරීන් සමග පැවති සාකච්ඡාව අසාර්ථක වීම හේතුවෙන් දුම්රිය සාමාන්‍ය ප්‍රවේශපත්‍ර නිකුත් කිරීම හා පාර්සල් භාර ගැනීමෙන් ඉවත්වීමේ වෘත්තීය ක්‍රියාමාර්ගය අඛණ්ඩව ක්‍රියාත්මක කිරීමට දුම්රිය ස්ථානාධිපති සංගමය තීරණය කර තිබෙනවා.\nඑහි සභාපති සුමේධ සෝමරත්න හිරු ප්‍රවෘත්ති අංශයට කියා සිටියේ ලබන ඉරිදා මධ්‍යම රාත්‍රියේ සිට අඛණ්ඩ වර්ජනයක් සිදු කිරීම සම්බන්ධයෙන් වන අවසන් තීරණය අද (24) පස්වරුවේ පැවැත්වෙන විධායක කමිටු රැස්වීමේදී ගන්නා බවයි.",
       "URL": "https://www.hirunews.lk/292035/වැඩවර්ජනය-අඛණ්ඩව-සිදු-කරන-බව-දුම්රිය-ස්ථානාධිපති-සංගමය-පවසයි",
       "Category": "Local News",
       "Parent URL": "https://www.hirunews.lk/local-news.php?pageID=1472"
}