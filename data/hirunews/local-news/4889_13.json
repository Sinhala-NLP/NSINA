{
       "Source": "hirunews",
       "Timestamp": "Wednesday, 07 September 2016 - 13:23",
       "Headline": "රුපියල් දෙදහසට ළදරුවෙකු අලෙවි කිරීමට තැත් කළ මවක් අල්ලයි",
       "News Content": "මාස 9 ක් පමණ වයසැති ළදැරියක් රුපියල් 2000 කට විකිණීමට උත්සාහ කළ මවක් මහනුවර - කටුගස්තොට ප්‍රදේශයේදී ඊයේ (06) අත්අඩංගුවට ගෙන තිබෙනවා.\nපොලිසිය සදහන් කළේ අනියම් සබදතාවයක් මත මෙම ළදැරිය බිහිවී ඇති බවයි.\nවසර ගණනාවක සිට මෙම කාන්තාව විදේශ රටවල ගෘහ සේවයේ නිරත වී තිබෙනවා.\nඇය පසුගිය 3 වනදා ලංකාවට පැමිණ ඇත්තේ මාස 9 ක් පමණ වයසැති ළදැරියක් සමගයි.\nකෙසේ වෙතත්, ඇයගේ නීත්‍යානුකූල ස්වාමිපුරුෂයා විසින් ළදැරිය භාර ගැනීම ප්‍රතික්ෂේප කර තිබෙනවා.\nඑම හේතුව නිසා අදාළ කාන්තාව දැරිය රුපියල් 2000 ක් වැනි සුළු මුදලකට විකිණීමටයි තීරණය කර ඇත්තේ.\nතම දරුවා විකුණන බවට පුද්ගලයන් කිහිපදෙනෙකුට පවසා ඇති ඇය ඒ සදහා ගැණුම්කරුවෙකු සොයා දෙන ලෙස දැනුම් දී තිබෙනවා.\nඑලෙස දැනුම් දුන් පුද්ගලයෙකු විසිනුයි මහනුවර කොට්ඨාශ ළමා හා කාන්තා කාර්යාංශය වෙත මේ පිළිබඳව දැනුම්දී ඇත්තේ.",
       "URL": "https://www.hirunews.lk/142450/රුපියල්-දෙදහසට-ළදරුවෙකු-අලෙවි-කිරීමට-තැත්-කළ-මවක්-අල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=4889"
}