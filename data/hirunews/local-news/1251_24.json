{
       "Source": "hirunews",
       "Timestamp": "Sunday, 03 April 2022 - 23:01",
       "Headline": "ඇමති නාමල් ධුරයෙන් ඉල්ලා අස්වෙයි",
       "News Content": "ක්‍රීඩා හා තරුණ කටයුතු අමාත්‍ය නාමල් රාජපක්ෂ සිය ධුරයෙන් ඉල්ලා අස්වී තිබෙනවා.\nඅද රාත්‍රී පැවති විශේෂ අමාත්‍ය මණ්ඩල රැස්වීමේදී ඔහු මෙම තීරණය ගෙන ඇති බවටයි වාර්තා වන්නේ.\nනාමල් රාජපක්ෂ සිය ට්විටර් ගිණුමේ සටහනක් තබමින් ප්‍රකාශකර ඇත්තේ තමාගේ ඉල්ලා අස්වීම පිළිබඳ ජනාධිපති ලේකම්වරයා දැනුවත් කළ බවයි.\nමේ අතර රජයට එරෙහිව නැගෙන මහජන විරෝධතා මධ්‍යයේ අමාත්‍ය නාමල් රාජපක්ෂගේ බිරිඳ ලිමිණී රාජපක්ෂ සහ ඇයගේ දෙමාපියන් අද උදෑසන රටින් පිටව ගොස් ඇති බව ද සමාජ මාධ්‍ය වාර්තා කළා.\nලිමිණී රාජපක්ෂ සහ ඇයගේ දෙමාපියන් දිවයිනෙන් පිටව ගොස් ඇත්තේ අප්‍රසිද්ධ ස්ථානයකට බව ආරංචි මාර්ග තහවුරු කරන බවයි එම සමාජ මාධ්‍ය වාර්තාවල දැක්වෙන්නේ.",
       "URL": "https://www.hirunews.lk/301126/ඇමති-නාමල්-ධුරයෙන්-ඉල්ලා-අස්වෙයි",
       "Category": "Local News",
       "Parent URL": "https://www.hirunews.lk/local-news.php?pageID=1251"
}