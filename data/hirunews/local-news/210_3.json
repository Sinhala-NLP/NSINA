{
       "Source": "hirunews",
       "Timestamp": "Thursday, 06 July 2023 - 8:51",
       "Headline": "තියුණු ආයුධවලින් පහර දී තරුණයකු ඝාතනය කරලා",
       "News Content": "ග්‍රෑන්ඩ්පාස්, නාගලම්පිටිය ප්‍රදේශයේ පුද්ගලයකුට තියුණු ආයුධවලින් පහර දී ඊයේ (05) ඝාතනය කර තිබෙනවා.\nමිය ගිය පුද්ගලයා වයස අවුරුදු 25ක් වූ වැල්ලම්පිටිය, වදුල්ලවත්ත ප්‍රදේශයේ පදිංචිකරුවෙක්.\nමිය ගිය අය නාගලම් වීදියේ ගමන් කරමින් සිටියදී පුද්ගලයින් පිරිසක් ඔහු පසුපස ලුහුබැඳ පහරදීමට උත්සාහ කර ඇති අතර ඉන් බේරීම සඳහා ඔහු ඒ අසල ඇති වෙළෙඳසලක් තුළට දිව ගොස් තිබෙනවා.\nපසුව සැකකරුවන් පිරිස තියුණු ආයුධවලින් පහර දීමෙන් පසු පලාගොස් ඇතැයි පොලිස් විමර්ශනවලදී අනාවරණය වී ඇති බව පොලිසිය පවසනවා.\nමෙම ඝාතනයට හේතුව පැරැණි පෞද්ගලික ආරවුලක් බවත් පලා ගිය සැකකරුවන් හඳුනාගෙන ඇති අතර ඔවුන් අත්අඩංගුවට ගැනීම සඳහා ග්‍රෑන්ඩ්පාස් පොලිසිය වැඩිදුර විමර්ශන සිදු කරනු ලබනවා.",
       "URL": "https://www.hirunews.lk/340165/තියුණු-ආයුධවලින්-පහර-දී-තරුණයකු-ඝාතනය-කරලා",
       "Category": "Local News",
       "Parent URL": "https://www.hirunews.lk/local-news.php?pageID=210"
}