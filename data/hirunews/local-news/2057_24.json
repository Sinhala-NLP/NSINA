{
       "Source": "hirunews",
       "Timestamp": "Sunday, 28 March 2021 - 11:26",
       "Headline": "ගතවූ පැය 24 වැඩිම කොරෝනා රෝගීන් යාපනය දිස්ත්‍රික්කයෙන් (වීඩියෝ)",
       "News Content": "ගතවූ පැය විසි හතරේ දිවයිනෙන් වාර්තාවූ කොරෝනා ආසාදිතයන් අතරින් වැඩිම සංඛ්‍යාවක් වාර්තාවී ඇත්තේ යාපනය දිස්ත්‍රික්කයෙන්.\nඑම සංඛ්‍යාව 88ක් බවයි සෞඛ්‍ය අංශ පෙන්වා දෙන්නේ. ඉන් අනතුරුව වැඩිම කොරෝනා රෝගීන් සංඛ්‍යාවක් ගම්පහ දිස්ත්‍රික්කයෙන් වාර්තාවන අතර, එම සංඛ්‍යාව 29ක්.\nරත්නපුර දිස්ත්‍රික්කයෙන් රෝගීන් 28 දෙනෙකු වාර්තාවී ඇති අතර, කොළඹ දිස්ත්‍රික්කයෙන් වාර්තාවී ඇත්තේ රෝගීන් 26 දෙනෙකු පමණයි.\nඅනුරාධපුර දිස්ත්‍රික්කයෙන්ද රෝගීන් 20 දෙනෙකු වාර්තාවී තිබීම විශේෂත්වයක්.\nයාපනය දිස්ත්‍රික්කයෙන් වාර්තාවූ කොරෝනා රෝගීන්ගෙන් වැඩිම සංඛ්‍යාවක් වාර්තාවී ඇත්තේ චුන්නාකම් ප්‍රදේශයෙන් වන අතර, එම සංඛ්‍යාව 29ක්.\nඑසේම යාපනයෙන් සහ මනිපායි නගරවලින් රෝගීන් 23 දෙනෙකු බැගින්ද වාර්තාවී තිබෙනවා.",
       "URL": "https://www.hirunews.lk/266780/ගතවූ-පැය-24-වැඩිම-කොරෝනා-රෝගීන්-යාපනය-දිස්ත්‍රික්කයෙන්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2057"
}