{
       "Source": "hirunews",
       "Timestamp": "Friday, 05 May 2017 - 7:56",
       "Headline": "ගම්පොළ දෙදෙනා තවම අතුරුදන්",
       "News Content": "පැහැර ගැනිමට ලක් වූ බවට වාර්තා වුණු ගම්පොළ ගඟාවට ප්‍රදේශයේ පදිංචි අවුරුදු දෙකහමාරක් වයසැති පිරිමි දරුවා සහ 26 හැවිරිදි තරුණයා තවමත් අතුරුදන්ව ඇති බවයි පොලිසිය සඳහන් කළේ.\nඔවුන් සෙවිම සඳහා පොලිස් කණ්ඩායම් 03 ක් ද යොදවා තිබෙනවා. පෙරේදා දින (03)  සිට ඔවුන් අතුරුදන්ව ඇති බවට පොලිසියට පැමිණිලි කර තිබුණේ දරුවාගේ මවයි.\nදරුවා සමඟ අතුරුදන් වූ තරුණයා පවුලේ ඥාතියෙකු බවත්, තම සැමියාට දිවා ආහාරය රැගෙන ඔහුගේ ව්‍යාපාරික ස්ථානය වෙත පැමිණෙමින් සිටියදී ඔවුන් අතුරුදන්වී ඇති බවත් එහි සඳහන් වනවා.\nමේ අතර, ඊයේ පස්වරුවේ පුද්ගලයෙකු පැහැර ගැනිමට ලක්වු තරුණයාගේ ජංගම දුරකතනයෙන් දරුවාගේ පියාට ඇමතුමක් දී දෙදෙනාම නිදහස් කිරිමට රුපියල් ලක්ෂ 30 කප්පම් මුදලක් ඉල්ලා ඇති බව පොලිසිය සඳහන් කළා.\nපසුව දරුවාගේ පියා විසින් එම කප්පම් මුදල රුපියල් ලක්ෂ 10 දක්වා අඩු කරගෙන ඇති බව සඳහන්.",
       "URL": "https://www.hirunews.lk/160634/ගම්පොළ-දෙදෙනා-තවම-අතුරුදන්",
       "Category": "Local News",
       "Parent URL": "https://www.hirunews.lk/local-news.php?pageID=4532"
}