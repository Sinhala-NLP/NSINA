{
       "Source": "hirunews",
       "Timestamp": "Friday, 16 December 2022 - 9:31",
       "Headline": "මේ වසරේ නව මෝටර් රථ ලියාපදිංචියේ අඩුවීමක්",
       "News Content": "නව මෝටර් රථ ලියාපදිංචිය පසුගිය වසරට සාපේක්ෂව 36.3%කින් පහත වැටී තිබෙනවා.\n2021 වසරේ ජනවාරි මස සිට ඔක්තෝම්බර් මස දක්වා වාහන 28,434ක් ලියාපදිංචි කර තිබූ අතර, මේ වසරේ එම කාලය තුළ ලියාපදිංචි කර ඇති වාහන සංඛ්‍යාව 18,100ක්.\nකෙසේ වෙතත් මෙම වසරේ බස් රථ ලියාපදිංචිය 2021ට සාපේක්ෂව 16.3%කින් වැඩි වී තිබෙනවා.\n2021 වසරේ බස් රථ 246ක් ලියාපදිංචි කර ඇති අතර, එය මේ වසරේ 40කින් වැඩි වී ඇති බවයි වාර්තා වෙන්නේ.\nජනවාරි මස සිට ඔක්තෝම්බර් මාසය දක්වා ත්‍රිරෝද රථ 34ක් ලියාපදිංචි වී ඇති අතර, එම කාලය තුළ වැඩි වශයෙන් ලියාපදිංචි කර ඇත්තේ භාණ්ඩ ප්‍රවාහන මෝටර් රථයි.\nඑලෙස ලියාපදිංචි කර ඇති භාණ්ඩ ප්‍රවාහන මෝටර් රථ සංඛ්‍යාව 7,779ක්.\nමේ අතර මාතලේ දිස්ත්‍රික් ලේකම් කාර්යාලය සහ මෝටර් රථ ප්‍රවාහන දෙපාර්තමේන්තුව සංවිධාන කරන මෝටර් වාහන සහ රියදුරු බලපත්‍ර සම්බන්ධ ජංගම සේවයක් මාතලේ දී හෙට (17) පැවැත්වෙනවා.\nඑම ජංගම සේවය මාතලේ දිස්ත්‍රික් ලේකම් කාර්යාල පරිශ්‍රයේ දී හෙට (17) දිනය පුරා පැවැත්වෙන බවයි මෝටර් රථ ප්‍රවාහන දෙපාර්තමේන්තුව නිවේදනය කළේ.\nඑහිදී ලියාපදිංචි සහතික සංශෝධනය කිරීම, පැවරුම් අයදුම්පත් භාරගැනීම ඇතුලු කාර්යයන් රැසක් සිදු කෙරෙනු ඇති.",
       "URL": "https://www.hirunews.lk/322789/මේ-වසරේ-නව-මෝටර්-රථ-ලියාපදිංචියේ-අඩුවීමක්",
       "Category": "Local News",
       "Parent URL": "https://www.hirunews.lk/local-news.php?pageID=663"
}