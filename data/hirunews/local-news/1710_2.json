{
       "Source": "hirunews",
       "Timestamp": "Sunday, 05 September 2021 - 16:13",
       "Headline": "සියලුම පාර්ලිමේන්තු මන්ත්‍රිවරුන්ට හෙට කොරෝනා පරීක්ෂාවක්",
       "News Content": "සියලුම පාර්ලිමේන්තු මන්ත්‍රිවරුන් හට කොරෝනා පරීක්ෂාවක් හෙට දිනයේ පාර්ලිමේන්තු පරිශ්‍රයේදී සිදුකිරීමට තීරණය කර තිබෙනවා.\nඊට පාර්ලිමේන්තුවේ සේවකයින්ට සහ පාර්ලිමේන්තු සැසිවාරය ආවරණය කරන මාධ්‍යවේදීන්ටද එක්විය හැකි බවයි පාර්ලිමේන්තුවේ ප්‍රධාන වේත්‍රධාරී නරේන්ද්‍ර ප්‍රනාන්දු සඳහන් කළේ.\nඋදෑසන 9.30 සිට දහවල් 12.30 දක්වා මෙම කොරෝනා පරීක්ෂණය සිදු කෙරෙනවා.\nසෞඛ්‍ය අංශ විසින් පාර්ලිමේන්තුවේ සෞඛ්‍ය ආරක්ෂාව වෙනුවෙන් කොරෝනා පරීක්ෂණ සිදුකරන ලෙසට මීට පෙර සිට දැනුම්දී තිබුණා.\nහෙට සහ අනිද්දා පාර්ලිමේන්තු සැසිවාරයන් පැවැත්වෙන අතර, ඊට සමගාමීවයි මෙම කොරෝනා පරීක්ෂාවන් සිදු කෙරෙන්නේ.",
       "URL": "https://www.hirunews.lk/281442/සියලුම-පාර්ලිමේන්තු-මන්ත්‍රිවරුන්ට-හෙට-කොරෝනා-පරීක්ෂාවක්",
       "Category": "Local News",
       "Parent URL": "https://www.hirunews.lk/local-news.php?pageID=1710"
}