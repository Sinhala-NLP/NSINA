{
       "Source": "hirunews",
       "Timestamp": "Sunday, 09 July 2023 - 12:36",
       "Headline": "අරගල සමයේ අස්ථාන ගත වූ ලාංඡන සහ කෞතුක භාණ්ඩ නැවත ලබා දෙන ලෙස ඉල්ලීමක් (වීඩියෝ)",
       "News Content": "ශ්‍රී ලංකාවේ හිටපු ආණ්ඩුකාරවරුන් සහ හිටපු ජනාධිපතිවරුන්ට අයත් නිල ලාංඡන යම් පුද්ගලයෙකු සතුව පවතින්නේ නම් එය ජූලි 31 ට පෙර ආපසු ලබා දෙන ලෙස ජනාධිපති ලේකම් ඉල්ලා සිටිනවා.\nඅරගලයට වසරක් පිරෙන අද දිනයේ විරෝධතාකරුවන් විසින් 2022.07.09 සිට 2022.07.14 දක්වා අරගලකරුවන් ජනාධිපති මන්දිරය තමන් සන්තක කරගෙන සිටිය කාලය තුළදී මෙම ලාංඡන මෙලෙස අස්ථානගත වී ඇති බවයි වාර්තා වෙන්නේ.\nඑම අවස්ථාවේදී කෞතුක හා පුරාවිද්‍යා වටිනාමකින් යුත් භාණ්ඩ රාශියක්ද අස්ථාන ගත වී ඇති බවයි වාර්තා වෙන්නේ.\nඑම ලාංඡ්න හෝ භාණ්ඩ කිසියම් පුද්ගලයෙකු සතුව පවතින්නේ නම් එය දඬුවම් ලැබිය හැකි වරදක් බවත් මේ පිළිබඳව යම් හෙයකින් තොරතුරක් ඇතොත් හෝ තමන් සතුව පවතින්නේ නම් 0112 354354 අංකය ඔස්සේ ජනාධිපති ලේකම් කාර්‍යාලය දැනුවත් කරන ලෙසයි ජනාධිපති ලේකම් නිවේදනය කොට සිටින්නේ.",
       "URL": "https://www.hirunews.lk/340572/අරගල-සමයේ-අස්ථාන-ගත-වූ-ලාංඡන-සහ-කෞතුක-භාණ්ඩ-නැවත-ලබා-දෙන-ලෙස-ඉල්ලීමක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=200"
}