{
       "Source": "hirunews",
       "Timestamp": "Thursday, 15 December 2022 - 12:53",
       "Headline": "මහවැලි අධිකාරියේ ශුද්ධ ලාභය රුපියල් මිලියන 109,298ක් බවට හෙළිදරවුවක්",
       "News Content": "ශ්‍රී ලංකා මහවැලි අධිකාරියේ මෙම වසරේ ශුද්ධ ලාභය රුපියල් මිලියන 109,298ක් බව වාර්තා වනවා.\nමහවැලි අධිකාරිය කෘෂිකර්ම සංවර්ධන වැඩසටහන් මගින් ඉපයූ ලාභය රුපියල් මිලියන 99,929ක් බව යි වාර්තා වන්නේ.\nමේ අතර, ධීවර හා පශු සම්පත් සංවර්ධනය මගින් රුපියල් මිලියන 9,064ක් ද වාරි සෞභාග්‍යය වැඩසටහන යටතේ රුපියල් මිලියන 305ක් ද මහවැලි අධිකාරිය ලාභ ලබා තිබෙනවා.\nඒ අනුව මහවැලි අධිකාරිය 2021 වසරේ ලැබූ ශුද්ධ ලාභය රුපියල් මිලියන 92485ක්.\nමේ සඳහා 2022 වර්ෂයේ දී ශ්‍රී ලංකා මහවැලි අධිකාරිය ආයෝජනය කර ඇති මුදල රුපියල් මිලියන පන්සිය හැත්තෑ තුනක් බව සඳහන්.\n2021 වසරේ දී ආයෝජනය කර ඇති මුදල රුපියල් මිලියන 1077ක් වන අතර, ශ්‍රී ලංකා මහවැලි අධිකාරිය මගින් ක්‍රියාත්මක කලාප 10ක විවිධ වැඩසටහන්, ව්‍යාපෘති මගින් එහි ජනතාවට මෙම ප්‍රතිලාභ හිමි ව තිබෙනවා.",
       "URL": "https://www.hirunews.lk/322725/මහවැලි-අධිකාරියේ-ශුද්ධ-ලාභය-රුපියල්-මිලියන-109298ක්-බවට-හෙළිදරවුවක්",
       "Category": "Local News",
       "Parent URL": "https://www.hirunews.lk/local-news.php?pageID=665"
}