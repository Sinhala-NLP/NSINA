{
       "Source": "hirunews",
       "Timestamp": "Friday, 30 September 2016 - 11:35",
       "Headline": "උතුරු මහ අැමතිට එරෙහි විරෝධය උතුරෙන්ම පත්තුවෙයි     (ඡායාරූප)",
       "News Content": "අද පෙරවරුවේ වව්නියාව වැව අසලට රැස් වූ උද්ඝෝෂකයින් පාගමනින් වව්නියාව නගර මධ්‍යයට පැමිණියා.\nඔවුන් කියා සිටියේ උතුරු පළාත් මහ ඇමතිවරයා ද්‍රවිඩයින් නැගිටිව් යනුවෙන් පසුගියදා සිදුකළඋද්ඝෝෂණය හරහා ජාතිවාදයට උඩගෙඩි දීමක් සිදු වූ බවයි.\nඑසේම සිංහල වැසියන් උතුරේ පදිංචි කිරීම වළක්වන ලෙස සහ උතුරේ බෞද්ධ වෙහෙර විහාර ඉදිනොකරණ ලෙස සිදුකළ ප්‍රකාශ හරහා එම පළාත්වල සිංහල වැසියන්ට අසාධාරණයක් සිදු වූ බවද ඔවුන්පෙන්වා දෙනවා.\nඋද්ඝෝෂකයින් පැවසුවේ උතුරු පළාත් මහ ඇමතිවරයාගේ ප්‍රධානත්වයෙන් පැවති එම උද්ඝෝෂණය මගින්ආණ්ඩුක්‍රම ව්‍යවස්ථාව උල්ලංඝනය කිරීමක් සිදුකර ඇති බැවින් ඔහු වහා අත්අඩංගුවට ගත යුතු බවයි.\nවව්නියාව නගර මධ්‍යයේ සිට යළිත් පාගමනින් වව්නියාව දිස්ත්‍රික් ලේකම් කාර්යාලය වෙත පැමිණි ඔවුන් වව්නියාව දිස්ත්‍රික් ලේකම් එම්.බී. පුෂ්පකුමාර මහතා වෙත සංදේශයක් භාරදෙනු ලැබුවා.\nඡායාරූප - වන්නි රොමේෂ් මදුෂංක",
       "URL": "https://www.hirunews.lk/144151/උතුරු-මහ-අැමතිට-එරෙහි-විරෝධය-උතුරෙන්ම-පත්තුවෙයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4857"
}