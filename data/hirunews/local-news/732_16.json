{
       "Source": "hirunews",
       "Timestamp": "Tuesday, 15 November 2022 - 16:17",
       "Headline": "අයහපත් කාලගුණය හේතුවෙන් වසර 200ක් පැරණි කොහොඹ ගසක් කඩා වැටෙයි",
       "News Content": "අයහපත් කාලගුණය හේතුවෙන් යාපනය - කච්චේරි මාර්ගයේ වසර දෙසීයක් පමණ පැරණි කොහොඹ ගසක් ඊයේ (14) රාත්‍රියේ කඩා වැටී තිබෙනවා.\nමේ හේතුවෙන් අසල නිවසේ බිත්තියට අර්ධ හානි සිදුව තිබෙන බව සඳහන්.\nකෙසේ වෙතත් වෙනත් ජීවිත හෝ දේපළ හානියක් සිදු වී නොමැති බව යි වාර්තා වන්නේ.\nයාපනය මහ නගර සභාව විසින් කච්චේරි - නල්ලූර් ප්‍රධාන මාර්ගයේ ගමනාගමනය මේ වන විට තහනම් කර ඇති අතර, කඩා වැටී ඇති ගස ඉවත් කිරීමට අදාළ පාර්ශව කටයුතු කරමින් සිටින බව වාර්තා වනවා.\nසිද්ධිය සම්බන්ධයෙන් විපතට පත් නිවසේ හිමිකරු කියා සිටියේ, වසර 200ක් පමණ පැරණි මෙම ගස ආරක්ෂා කිරීමට අදාළ රාජ්‍ය නිලධාරීන් කටයුතු නො කිරීම හේතුවෙන් මාර්ගය හරහා වැටී ඇති බව යි.",
       "URL": "https://www.hirunews.lk/320450/අයහපත්-කාලගුණය-හේතුවෙන්-වසර-200ක්-පැරණි-කොහොඹ-ගසක්-කඩා-වැටෙයි",
       "Category": "Local News",
       "Parent URL": "https://www.hirunews.lk/local-news.php?pageID=732"
}