{
       "Source": "hirunews",
       "Timestamp": "Thursday, 16 June 2022 - 18:35",
       "Headline": "ඉන්ධන මිලදී ගන්න කාඩ් පතක්",
       "News Content": "සලාක ක්‍රමයට ඉන්ධන ලබා ගැනීම වෙනුවෙන් නව කාඩ්පතක් හඳුන්වාදීමට සාකච්ඡා කෙරෙමින් පවතින බව විදුලිබල හා බලශක්ති අමාත්‍ය කංචන විජේසේකර පවසනවා.\nඅද පැවති මාධ්‍ය හමුවකට එක්වෙමින් ඔහු කියාසිටියේ මේ සඳහා සති දෙකක් හෝ තුනක් පමණ කාලයක් ගතවනු ඇති බවයි.\nඅයථා ආකාරයෙන් වාහනවලට ඉන්ධන ලබාගැනීම ගැන සෙවීමට පොලිසිය විසින් හඳුන්වාදුන් නව යෙදවුම ද අද සිට යළි ක්‍රියාවට නංවන බව ද අමාත්‍යවරයා මෙහිදී සඳහන් කළා.\nමෙහිදී අමාත්‍ය කංචන විජේසේකර ප්‍රකාශ කළේ උදාහරණයක් ලෙස සතියක් සඳහා ලීටර් 100ක සලාක කාඩ්පතක් හිමිවන අයෙකුට ඉන් ලීටර් 60ක් ලියාපදිංචි වන ඉන්ධනහලෙන් සහ ඉතිරි ලීටර් 40ක් ප්‍රමාණය දිවයිනේ ඕනෑම ඉන්ධන පිරවුම්හලකින් ලබාගත හැකිවන ලෙස එම ක්‍රමවේදය සකස් කිරීම පිළිබඳව සාකච්ඡා සිදු කෙරෙන බවයි.\nමේ අතර නිසි කළමණාකරණයකින් බෙදා හැරීම් සිදු කළද දැනට පවතින පෙට්‍රල් සංචිත ලබන 21 වැනිදා දක්වා හෝ ප්‍රමාණවත් නොවන බව බලශක්ති අමාත්‍ය කංචන විජේසේකර සඳහන් කළා.\nමෙරට ඉන්ධන හිඟය දැඩි වී ඇත්තේ මාස 4කට අධික කාලයක සිටයි.\nඉන්දීය ණය යෝජනා ක්‍රමය යටතේ මෙරටට ඉන්ධන නැව් කිහිපයක්ම පැමිණි අතර, ඩීසල් මෙට්‍රික් ටොන් 40000ක් රැගත් තවත් නෞකාවක් අද දිනයේ මෙරටට ළඟා වුණා.\nඒ, එම ණය යෝජනා ක්‍රමය යටතේ මෙරටට පැමිණෙන අවසන් ඩීසල් නෞකාවයි.",
       "URL": "https://www.hirunews.lk/307320/ඉන්ධන-මිලදී-ගන්න-කාඩ්-පතක්",
       "Category": "Local News",
       "Parent URL": "https://www.hirunews.lk/local-news.php?pageID=1090"
}