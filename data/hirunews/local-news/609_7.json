{
       "Source": "hirunews",
       "Timestamp": "Wednesday, 11 January 2023 - 14:25",
       "Headline": "වී වගාවේ පැතිර යන රෝගවලට හේතුව පෝෂණ ඌණතා බවට හෙළිවෙයි",
       "News Content": "වී වගාව ආශ්‍රිතව පැතිර යමින් පවතින රෝග වලට හේතුව පෝෂණ ඌණතා බව කෘෂිකර්ම අමාත්‍යාංශය හඳුනාගෙන තිබෙනවා.\nදිස්ත්‍රික්ක 4 ක වී වගාවේ ගොයම් කහගැන්වීම, කහපුල්ලි රෝගය, කීඩෑ උවදුර හා වටපණු රෝග තත්ත්වයන් ව්‍යාප්ත වෙමින් පවතින අතර ඒ පිළිබඳව සොයා බැලීමක් කෘෂිකර්ම දෙපාර්තමේන්තුව විසින් සිදුකරනු ලැබුවා.\nඒ අනුව, පසුගිය කන්න තුන තුල මූලික පොහොර, යූරියා පොහොර සහ බණ්ඩි පොහොර වල අන්තර්ගත විය යුතු නයිට්‍රජන්, පොස්පරස් සහ පොටෑසියම් ප්‍රමාණයන් අවම වීම නිසා මෙම රෝග තත්ත්වයන් දක්නට ලැබෙන බවයි කෘෂිකර්ම දෙපාර්තමේන්තුව සඳහන් කළේ.",
       "URL": "https://www.hirunews.lk/324790/වී-වගාවේ-පැතිර-යන-රෝගවලට-හේතුව-පෝෂණ-ඌණතා-බවට-හෙළිවෙයි",
       "Category": "Local News",
       "Parent URL": "https://www.hirunews.lk/local-news.php?pageID=609"
}