{
       "Source": "hirunews",
       "Timestamp": "Friday, 13 December 2019 - 9:27",
       "Headline": "වව්නියාව - ප්‍රදේශයේ රිය අනතුරකින් 5 දෙනෙකු රෝහල් ගත කෙරේ",
       "News Content": "වව්නියාව - ඕමන්ත - වෙපන්කුලම් ප්‍රදේශයේ සිදුවූ රිය අනතුරකින් යුද හමුදා නිලධාරීන් සිව් දෙනෙකු ඇතුළු 5 දෙනෙකු තුවාල ලබා රෝහල් ගත කෙරුණා.\nපොලිසිය සඳහන් කළේ ඊයේ රාත්‍රියේ පුලියන්කුලම සිට වව්නියාව දෙසට ධාවනය වූ යුද හමුදාවට අයත් වෑන් රථයක් සහ කුඩා කැබ් රථයක් එකිනෙක ගැටී මෙම අනතුර සිදුව ඇති බවයි.\nසිද්ධියෙන් වෑන් රථයේ ගමන් ගත් යුද හමුදා නිලධාරීන් සිව් දෙනා සහ කැබ් රථයේ රියදුරු තුවාල ලබා වව්නියාව රෝහලට ඇතුළත් කෙරුණා.\nඔවුන්ගේ තත්ත්වය බරපතල නොවන බවයි රෝහල් ප්‍රකාශකයෙකු සඳහන් කළේ.",
       "URL": "https://www.hirunews.lk/230132/වව්නියාව-ප්‍රදේශයේ-රිය-අනතුරකින්-5-දෙනෙකු-රෝහල්-ගත-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=3004"
}