{
       "Source": "hirunews",
       "Timestamp": "Friday, 14 July 2023 - 20:49",
       "Headline": "ශ්‍රී ලාංකික තරුණයෙක් අමෙරිකාවේදී අබිරහස් ලෙස මිය ගිහින්",
       "News Content": "අමෙරිකාවේ, ක්‍රොගර් ප්‍රදේශයේ, කැස්කැඩි පාරේ මෝටර් රථයක් තුළදී ශ්‍රී ලාංකික තරුණයකුගේ මළ සිරුරක් හමු වී තිබෙනවා.\nමෙලෙස අබිරහස් ලෙස මිය ගොස් ඇත්තේ හසිත් නවරත්න නමැති ශ්‍රී ලාංකික තරුණයෙක්.\nඔහු පසුගිය 07 වැනි දා සිට අතුරුදන්ව සිට ඇති බව එරට පොලිසිය පවසනවා.\nමෙම තරුණයාගේ මරණය පිළිබඳ විමර්ශනයක් සිදු කරන අමෙරිකා එක්සත් ජනපද කෙනසෝ පොලිසිය පවසන්නේ මෙම තරුණයා අවසන් වරට ඇත්ලන්තා වෙත ගමන් කර ඇත්තේ සුදු පැහැති මෝටර් රථයකින් බවයි.\nමිය ගිය තරුණයාගේ දේහය හසිත් නවරත්න නමැත්තාගේ බව ඔහුගේ පවුලේ අය සහ පොලිසිය තහවුරු කරන අතර නරක්ව තිබූ මෙම මළ සිරුර ෆුල්ටන් ප්‍රාන්තයේ වෛද්‍ය පරීක්ෂක කාර්යාලය මඟින් මරණයට හේතුව අනාවරණය කර ගන්නා බව පොලිසිය සඳහන් කරනවා.",
       "URL": "https://www.hirunews.lk/341234/ශ්‍රී-ලාංකික-තරුණයෙක්-අමෙරිකාවේදී-අබිරහස්-ලෙස-මිය-ගිහින්",
       "Category": "Local News",
       "Parent URL": "https://www.hirunews.lk/local-news.php?pageID=184"
}