{
       "Source": "hirunews",
       "Timestamp": "Thursday, 24 November 2016 - 10:52",
       "Headline": "මිනුවන්ගොඩ වෙඩි තැබීමකින් පාතාල සාමාජිකයෙකු මරුට",
       "News Content": "මිනුවන්ගොඩ - පීල්ලවත්ත නිවාස සංකීර්ණයක් ඉදිරිපිට මාර්ගයේ සිදුවූ වෙඩි තැබීමකින් පාතාල කල්ලි සාමාජිකයෙකු ජීවිතක්ෂයට පත්වුණා.\nපොලීසිය සඳහන් කළේ මෙලෙස මියගොස් ඇත්තේ 37 හැවිරිදි සුසන්ත ප්‍රගීත් සිල්වා හෙවත් ෆ්‍රෙඩී නැමති අන්වර්ථ නාමයෙන් හඳුන්වන පාතාල කල්ලි සාමාජිකයෙකු බවයි.\nසිය නිවසේ සිට මාර්ගය දෙසට පැමිණෙමින් සිටින අතරතුර යතුරුපැදියකින් පැමිණි නාදුනන පුද්ගලයින් දෙදෙනෙකු වෙඩි තැබීම සිදුකර පලාගොස් තිබුණේ අද පෙරවරුවේයි.\nමොහු අපරාධ කිහිපයක් සම්බන්ධයෙන් රක්ෂිත බන්ධනාගාර ගතව සිට පසුගියදා අධිකරණයෙන් ඇප මත මුදාහැර සිට තිබෙනවා.\nමෙම ඝාතනයට හේතුව මෙතෙක් අනාවරන වී නොමැති අතර සැකකරුවන් අත්අඩංගුවට ගැනීමට පරීක්ෂණ ක්‍රියාත්මකයි.",
       "URL": "https://www.hirunews.lk/148221/මිනුවන්ගොඩ-වෙඩි-තැබීමකින්-පාතාල-සාමාජිකයෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=4782"
}