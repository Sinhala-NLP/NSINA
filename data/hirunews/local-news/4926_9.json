{
       "Source": "hirunews",
       "Timestamp": "Friday, 12 August 2016 - 12:18",
       "Headline": "උල්කා වර්ෂාවේ උච්චතම අවස්ථාව අද මධ්‍යම රාත්‍රියේ",
       "News Content": "වාර්ෂිකව දිස්වන පර්සීඞ් උල්කා වර්ෂාවේ උච්චතම අවස්ථාව අද (12) මධ්‍යම රාත්‍රි 12 න් පසු දැක ගත හැකි බව තාරකා විද්‍යාඥයින් පවසනවා.\nඅහසේ උතුරු දෙසට වන්නට පර්සියස් තාරකා රටාව ආසන්නයෙන් මෙම උල්කා වර්ෂාව නිරීක්ෂණය කළ හැකියි.\nජුලි මාසයේ සිට අගෝස්තු මාසය දක්වා කාලය ඇතුළත මෙම උල්කා වර්ෂාව නිරීක්ෂණය කළ හැකි වනවා.\nඒ අනුව මෙම උල්කා වර්ෂාවේ උච්චතම අවස්ථාව අද මධ්‍යම රාත්‍රියෙන් පසු නිරීක්ෂණය කළ හැකි බවයි ශ්‍රී ලංකා වෛද්‍ය රසායනාගාර විද්‍යා සංගමයේ සම ලේකම්, ජ්‍යෙෂ්ඨ වෛද්‍ය පර්යේෂණාගාර තාක්ෂණ විද්‍යාඥ කීර්ති වික්‍රමරත්න කියා සිටියේ.",
       "URL": "https://www.hirunews.lk/140451/උල්කා-වර්ෂාවේ-උච්චතම-අවස්ථාව-අද-මධ්‍යම-රාත්‍රියේ",
       "Category": "Local News",
       "Parent URL": "https://www.hirunews.lk/local-news.php?pageID=4926"
}