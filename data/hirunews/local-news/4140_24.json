{
       "Source": "hirunews",
       "Timestamp": "Friday, 05 January 2018 - 12:17",
       "Headline": "යාලට යන වාහන වැඩි කරයි",
       "News Content": "යාල අභයභූමියට ඇතුල් කරන සෆාරි ජිප් රථ සංඛ්‍යාව 600 දක්වා වැඩි කිරීමට රජයේ එකඟතාව පළ වී තිබෙනවා.\nපසුගිය නිවාඩු දිනවලදී යාල අභයභූමියට ඇතුළත් කරන ජිප් රථ සංඛ්‍යාව සීමා කර තිබීම නිසා සංචාරකයන් රැසක් අපහසුතාවට පත් වූ බව පවසමින් ඒ පිලිබඳ ජනාධිපතිවරයාට සහ අදාළ පාර්ශවවලට අවධානය යොමු කරන ලෙස ධීවර හා ජලජ සම්පත් සංවර්ධන අමාත්‍ය මහින්ද අමරවීර ඉල්ලීමක් කර තිබුණා.\nඒ අනුව ජනාධිපතිවරයා ඒ සම්බන්ධයෙන් සාකච්ඡාවක් පැවැත්වූ අතර ඊට අග්‍රාමාත්‍ය රනිල් වික්‍රමසිංහ, වනජීවි අමාත්‍ය ගාමිණි ජයවික්‍රම පෙරේරා යන අය සහ නිලධාරීන් පිරිසක් සහභාගී වුණා.\nඒ අනුව දැනට යාල අභයභූමියට ඇතුළත් කරගන්නා ජිප් රථ සංඛ්‍යාව 500 සිට 600 දක්වා වැඩි කිරීමට එම සාකච්ඡාවල දී එකඟතාව පළ වී තිබෙනවා.",
       "URL": "https://www.hirunews.lk/180234/යාලට-යන-වාහන-වැඩි-කරයි",
       "Category": "Local News",
       "Parent URL": "https://www.hirunews.lk/local-news.php?pageID=4140"
}