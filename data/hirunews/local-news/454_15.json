{
       "Source": "hirunews",
       "Timestamp": "Saturday, 25 March 2023 - 20:09",
       "Headline": "පංචායුධ සහ කරාබු සොරා ගත් ගුරුවරියන් දෙදෙනෙකු අත්අඩංගුවට",
       "News Content": "කෑගල්ල ප්‍රදේශයේ පෙර පාසලක දරු දැරියන්ගේ පංචායුධ සහ කරාබු සොරකම් කළ බව කියන පෙර පාසල් ගුරුවරියන් දෙදෙනෙකු අත්අඩංගුවට ගෙන තිබෙනවා.\nකාලයක සිට එම පෙර පාසල් සිසු සිසුවියන්ගේ පංචායුධ සහ කරාබු අස්ථානගත වීම් වාර්තා වී ඇතත්, දෙමාපියන් එය දරුවන් අතින් අස්ථානගත වන බව සිතා, නොසලකා හැර සිට ඇති බව සඳහන්.\nඑහෙත්, ළමයින් බහුතරයකගේ පංචායුධ සහ කරාබු එලෙස අස්ථානගත වීම සම්බන්ධයෙන් සැක සිතූ දෙමාපියන් ඒ පිළිබඳව පෙර පාසලේ ප්‍රධාන පාලිකාවට පැමිණිලි කර තිබෙනවා.\nඒ අනුව, සිදුකළ සොයා බැලීම්වල දී අනාවරණ වී ඇත්තේ සැකකාර ගුරුවරියන් දෙදෙනා විසින් මෙම රන් ආභරණ දරුවන්ගෙන් සොරකම් කර ඇති බවයි.\nපසුව ඊයේ දිනයේ අදාළ පෙර පාසලේ ප්‍රධාන පාලිකාව සහ දෙමාපියන් කෑගල්ල පොලීසියට ඒ පිළිබඳව පැමිණිලි කර ඇති අතර ඒ අනුවයි සැකකාර ගුරුවරියන් දෙදෙනා අත්අඩංගුවට ගෙන ඇත්තේ.\nඔවුන් කෑගල්ල මහේස්ත්‍රාත් අධිකරණයට ඉදිරිපත් කිරීමෙන් අනතුරුව ලබන මස 6 වනදා දක්වා රක්ෂිත බන්ධනාගාර ගත කර තිබෙනවා.",
       "URL": "https://www.hirunews.lk/330909/පංචායුධ-සහ-කරාබු-සොරා-ගත්-ගුරුවරියන්-දෙදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=454"
}