{
       "Source": "hirunews",
       "Timestamp": "Monday, 18 November 2019 - 14:15",
       "Headline": "රිය අනතුරකින් පසු ඇති වූ ගැටුමකින් තරුණයෙකු ජීවිතක්ෂයට",
       "News Content": "ගිරිඋල්ල - කටුගම්පල ප්‍රදේශයේදී සිදුවූ අනතුරකින් පසුව ඇති වූ ගැටුමකින් තරුණයෙකු ජීවිතක්ෂයට පත්ව තිබෙනවා.\nපොලීසිය සඳහන් කළේ ලොරි රථයක් නවතා එහි රියදුරු අසුනේ fදාර විවෘත කිරීමේදී පිටුපසින් පැමිණි යතුරුපැදිය එහි ගැටී ඇති බවයි.\nපසුව යතුරුපැදියේ ගමන් කළ පුද්ගලයින් දෙදෙනා ලොරි රථයේ රියදුරා වන පොලිස් කොස්තාපල්වරයා සහ සහයකයා සමඟ බහින්බස්වීමක් සිදුව තිබෙනවා.\nඅනතුරුව ඔවුන් දෙදෙනා යතුරුපැදියේ ගමන් කළ පුද්ගලයින්ට පහරදී ඇති අතර, සිද්ධියෙන් බරපතල තුවාල ලැබූ යතුරුපැදියේ ගමන් ගත් පුද්ගලයින් ඇතුළත් කෙරුණේ දඹදෙණිය රෝහලටයි.\nඑහිදී යතුරුපැදියේ ගමන් කළ 19 හැවිරිදි තරුණයා ජීවිතක්ෂයට පත්වුණා.",
       "URL": "https://www.hirunews.lk/228492/රිය-අනතුරකින්-පසු-ඇති-වූ-ගැටුමකින්-තරුණයෙකු-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=3042"
}