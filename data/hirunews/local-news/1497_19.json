{
       "Source": "hirunews",
       "Timestamp": "Monday, 13 December 2021 - 13:24",
       "Headline": "කාදිනල් හිමියන්ට සුරාබදු දෙපාර්තමේන්තුවෙන් පිළිතුරු (වීඩියෝ)",
       "News Content": "නත්තල් දිනයේදී සංචාරක සංවර්ධන අධිකාරියේ අනුමැතිය ලත් ගිමන් හල් සහ හෝටල්වල මත්පැන් අලෙවිසැල් විවෘත කිරීමට අවසරයක් ලබා දී නොමැති බව සුරාබදු කොමසාරිස් ජනරාල් එම්.ජේ. ගුණසිරි ප්‍රකාශ කළා.\nඑසේම එදිනට මත්පැන් අලෙවිසැල් ද වසා තැබිය යුතු බවයි ඔහු කියා සිටියේ.\nගනේමුල්ල - බොල්ලත ප්‍රදේශයේ ඊයේ (12) පැවති දේව මෙහෙයකට එක්වෙමින් අගරදගුරු අතිඋතුම් මැල්කම් කාදිනල් රංජිත් හිමිපාණන් සඳහන් කළේ නත්තල් දිනයේ දී සංචාරක සංවර්ධන අධිකාරිය, ගිමන්හල් සහ හෝටල් තුළ පිහිටි මත්පැන් අලෙවිසැල් විවෘතව තැබීමට අවසර ඉල්ලා ඇති බවයි.\nඊට ප්‍රතිචාර දක්වමිනුයි නත්තල් දිනයේදී සංචාරක සංවර්ධන අධිකාරියේ අනුමැතිය ලත් ගිමන් හල් සහ හෝටල්වල මත්පැන් අලෙවිසැල් විවෘත කිරීමට අවසරයක් ලබා දී නොමැති බවට සුරාබදු කොමසාරිස් ජනරාල් එම්.ජේ. ගුණසිරි ප්‍රකාශ කළේ.",
       "URL": "https://www.hirunews.lk/290867/කාදිනල්-හිමියන්ට-සුරාබදු-දෙපාර්තමේන්තුවෙන්-පිළිතුරු-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1497"
}