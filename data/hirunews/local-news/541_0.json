{
       "Source": "hirunews",
       "Timestamp": "Sunday, 12 February 2023 - 19:45",
       "Headline": "අදත් බුත්තල පොළව සෙලවෙයි  (වීඩියෝ)",
       "News Content": "බුත්තල ඇතුළු ප්‍රදේශ කිහිපයක අද දිනයේත් සුළු භූ චලනයක් වාර්තා වී ඇති බව ප්‍රදේශවාසීන් පවසනවා.\nමෙම භූ චලනය බුත්තල, උණාවටුන, පැල්වත්ත යන ප්‍රදේශ ආශ්‍රීත ජනතාවට දැනී ඇති බවටයි වාර්තා වන්නේ.\nකෙසේ වෙතත් භූ විද්‍යා සමීක්ෂණ හා පතල් කාර්යාංශය සඳහන් කළේ, එවැනි භූ චලනයක් සම්බන්ධයෙන් තම කාර්යාංශය වෙත වාර්තා වී නොමැති බවයි.\nරික්ච්ටර් පරිමාණයේ ඒකක 2.3 ක සුළු භූ චලනයක් ඊයේ අලුයම 3.48 වැල්ලවාය නගරය ආශ්‍රිතව වාර්තා වී තිබූ අතර පෙරේ දා බුත්තල - පැල්වත්ත ප්‍රදේශය ආශ්‍රිතව රික්ටර් පරිමාණ ඒකක 3 ක් සහ 2.4 ක සුළු භූ චලන දෙකක් වාර්තා වී තිබුණා.",
       "URL": "https://www.hirunews.lk/327253/අදත්-බුත්තල-පොළව-සෙලවෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=541"
}