{
       "Source": "hirunews",
       "Timestamp": "Tuesday, 10 January 2017 - 14:55",
       "Headline": "හිරුගේ හෙළිදරව්ව භූමිතෙල් මිල අඩු කරයි",
       "News Content": "අයවැයෙන් යෝජනා කළ පරිදි භූමිතෙල් ලීටරයක මිල අද මධ්‍යම රාත්‍රියේ සිට රුපියල් පහකින් අඩු කෙරෙන බව මුදල් අමාත්‍යාංශය ප්‍රකාශ කළා.\nඅදාළ අයවැය යෝජනාව මෙතෙක් ක්‍රියාත්මක නොවීම පිළිබඳව හිරු ප්‍රවෘත්ති මගින් පසුගිය සෙනසුරාදා අනාවරණ කළ අතර, එහිදී  ඛනිජ තෙල් කර්මාන්ත සහ පෙට්‍රෝලියම් වායු අමාත්‍ය  චන්දිම වීරක්කොඩි පැවසුවේ මෙතෙක් ඊට අදාළ නිර්දේශ මුදල් අමාත්‍යාංශයෙන් ලැබී නොමැති බවයි.\nඒ අනුව දැනට රුපියල් 49 ක් වන භූමිතෙල් ලීටරයක මිල රුපියල් 44 දක්වා අඩු කරන ලෙස මුදල් අමාත්‍යාංශය අද ඛනිජ තෙල් කර්මාන්ත අමාත්‍යාංශයට දැනුම්දී තිබෙනවා.",
       "URL": "https://www.hirunews.lk/151741/හිරුගේ-හෙළිදරව්ව-භූමිතෙල්-මිල-අඩු-කරයි",
       "Category": "Local News",
       "Parent URL": "https://www.hirunews.lk/local-news.php?pageID=4716"
}