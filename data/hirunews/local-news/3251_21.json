{
       "Source": "hirunews",
       "Timestamp": "Friday, 12 July 2019 - 18:59",
       "Headline": "ඉදිරියේදී දුම්වැටි වර්ග කිහිපයක මිල ඉහළට",
       "News Content": "බදු ඉහළ දැමීම නිසා දුම්වැටි වර්ග කිහිපයක මිල ඉදිරියේදී ඉහළ යන බව මධ්‍යසාර සහ මත්ද්‍රව්‍ය තොරතුරු මධ්‍යස්ථානයේ විධායක අධ්‍යක්ෂ පුබුදු සුමනසේකර සදහන් කළා.\nඔහු කියා සිටියේ මෙම බදු ඉහළ දැමීමේ ගැසට් නිවේදනය ඊයේ (11) ප්‍රකාශයට පත් කර ඇති බවයි.\nඒ අනුව, මිලිමීටර් 67 ට වැඩි 72 ට නොවැඩි දුම්වැටි වර්ගවල නිෂ්පාදන බදු ඉහළ නංවා තිබෙනවා.\nඒ දුම්වැටි දහසකට රුපියල් 37,600 ක් දක්වායි.\nමේ ඒ සම්බන්ධයෙන් තවදුරටත් කරුණු පැහැදිලි කරන මධ්‍යසාර සහ මත්ද්‍රව්‍ය තොරතුරු මධ්‍යස්ථානයේ විධායක අධ්‍යක්ෂ පුබුදු සුමනසේකර කියා සිටියේ බ්‍රිස්ටල් සහ නේවිකට් අවම වශයෙන් රුපියල් 10 කින්වත් වැඩිවිය හැකි බවයි.",
       "URL": "https://www.hirunews.lk/220182/ඉදිරියේදී-දුම්වැටි-වර්ග-කිහිපයක-මිල-ඉහළට",
       "Category": "Local News",
       "Parent URL": "https://www.hirunews.lk/local-news.php?pageID=3251"
}