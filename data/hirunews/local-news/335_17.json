{
       "Source": "hirunews",
       "Timestamp": "Thursday, 18 May 2023 - 8:13",
       "Headline": "දරුවන්ට වධහිංසා කළ මවක් අත්අඩංගුවට",
       "News Content": "වයස අවුරුදු 9ක ගැහැනු දරුවෙක් සහ 13 හැවිරිදි මානසික ආබාධයකින් පෙළෙන පිරිමි දරුවෙක්ට වධහිංසා කළ මවක් පෑලියගොඩ පොලීසිය විසින් ඊයේ (17) අත්අඩංගුවට ගෙන තිබෙනවා.\nඅදාළ මව රැකියාවට ගොස් නිවසට පැමිණෙන තෙක් එම දරුවන් දෙදෙනා ඉතා අනාරක්ෂිත ලෙස කාමරයක රඳවා තැබීම හා දරුවන්ගේ අධ්‍යාපනය, පෝෂණය සම්බන්ධයෙන් සොයා නොබලා දරුවන්ව ක්‍රෑරත්වයට පත් කිරීම යන චෝදනායි මවට එල්ල වී ඇත්තේ.\nසැකකාර මව වයස අවුරුදු 26ක් වූ අයෙක් බවයි පොලිසිය සඳහන් කළේ.\nමව සහ දරුවන් දෙදෙනා වනවාසල පාර, තොරණ හන්දිය, කැලණිය යන ලිපිනයේ තාවකාලික කුලී පදනම මත නිවසක රැඳී සිටි බවයි වාර්තා වන්නේ.\nදරුවන් දෙදෙනා මේ වනවිට පොලිස් භාරයට ගෙන ඇති අතර, සැකකාර මව අද අලුත්කඩේ මහෙස්ත්‍රාත් අධිකරණය වෙත ඉදිරිපත් කිරීමට නියමිතයි.",
       "URL": "https://www.hirunews.lk/335507/දරුවන්ට-වධහිංසා-කළ-මවක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=335"
}