{
       "Source": "hirunews",
       "Timestamp": "Wednesday, 12 August 2020 - 7:39",
       "Headline": "නව රජයේ අමාත්‍ය මණ්ඩලය, මහනුවර දී අද දිවුරුම් දෙයි - සජීවි තොරතුරු අද පෙරවරු 8.30 සිට හිරු TV ඔස්සේ",
       "News Content": "නව රජයේ අමාත්‍ය මණ්ඩලය අද මහනුවර ඓතිහාසික මගුල් මඩුවේදී ජනාධිපති ගෝඨාභය රාජපක්ෂ ඉදිරියේ දිවුරුම් දීමට නියමිතයි.\nඊට අදාළ උත්සවය පෙරවරු 8.30ට ආරම්භ කෙරෙනවා.\nඒ අනුව කැබිනට් අමාත්‍යවරුන් 28 දෙනෙකු සහ රාජ්‍ය අමාත්‍යවරු 40 දෙනෙකු ජනාධිපතිවරයා ඉදිරියේ දිවුරුම් දෙනු ඇති. එම අමාත්‍යාංශ 28ට සහ රාජ්‍ය අමාත්‍යාංශ 40ට අයත් ආයතන සහ විෂය පථයන් ඇතුළත් ගැසට් නිවේදනය පෙරේදා නිකුත් කෙරුණා.\nමෙම දිවුරුම්දීමේ අවස්ථාවට ශ්‍රී ලංකා පොදුජන පෙරමුණෙන් මෙවර මහ මැතිවරණයට ඉදිරිපත්ව පාර්ලිමේන්තු වරම් ලැබූ සියලූදෙනාට ආරාධනා කර ඇති බව සඳහන්.\nනව රජයේ අමාත්‍යවරුන් දිවුරුම් දීමේ සජීවි තොරතුරු අද පෙරවරු 8.30 සිට හිරු ටී.වී. ඔස්සේ බලාපොරොත්තු වන්න.",
       "URL": "https://www.hirunews.lk/247617/නව-රජයේ-අමාත්‍ය-මණ්ඩලය-මහනුවර-දී-අද-දිවුරුම්-දෙයි-සජීවි-තොරතුරු-අද-පෙරවරු-8-30-සිට-හිරු-tv-ඔස්සේ",
       "Category": "Local News",
       "Parent URL": "https://www.hirunews.lk/local-news.php?pageID=2526"
}