{
       "Source": "hirunews",
       "Timestamp": "Tuesday, 15 August 2023 - 7:48",
       "Headline": "වනිඳු ටෙස්ට් පිටියෙන් සමු ගනී",
       "News Content": "ශ්‍රී ලංකා ක්‍රිකට් කණ්ඩායමේ තුන් ඉරියවු ක්‍රීඩක වනිඳු හසරංග ටෙස්ට් ක්‍රිකට් ක්‍රීඩාවෙන් සමු ගැනීමට තීරණය කර තිබෙනවා.\nශ්‍රී ලංකා ක්‍රිකට් ආයතනය වෙත ලිපියක් යවමින් වනිඳු හසරංග මෙම තීරණය දැනුම් දී ඇති අතර ඔහු දැනුම් දී සිටින්නේ සීමිත පන්දු වාර ක්‍රිකට් ක්‍රීඩාවට තමන්ගේ උපරිම දායකත්වය ලබා දිය යුතු නිසා මෙම තීරණය ගත් බවයි.\nක්‍රිකට් ක්‍රීඩාවේ සිමීත පන්දු වාර විශේෂඥයකු ලෙස තම ඉදිරි වෘත්තීය ජීවිතය ගෙන යමින් උපරිමයෙන් ශ්‍රී ලංකාවට සේවය කරන බව වනිඳු ක්‍රිකට් ආයතනයට යැවූ ලිපියෙන් දන්වා සිටිනවා.\nතවමත් 26 වැනි වියේ පසුවන වනිඳු හසරංග ශ්‍රී ලංකාවේ ජාත්‍යන්තර ටෙස්ට් ක්‍රිකට් තරගයට මුලින්ම අවතීර්ණ වන්නේ 2020 දෙසැම්බර් මාසයේදීයි.\nඑහෙත් ඔහු මේ වසර වන තෙක්ම ශ්‍රී ලංකාව වෙනුවෙන් සහභාගි වී ඇති ජාත්‍යන්තර ටෙස්ට් ක්‍රිකට් තරග ගණන 04ක්.\nඔහු ඉනිම 07ක් තුළ ලකුණු 196ක් ලබා ගෙන කඩුලු 04ක් බිඳ තිබෙන බවයි වාර්තා වන්නේ.",
       "URL": "https://www.hirunews.lk/344858/වනිඳු-ටෙස්ට්-පිටියෙන්-සමු-ගනී",
       "Category": "Local News",
       "Parent URL": "https://www.hirunews.lk/local-news.php?pageID=97"
}