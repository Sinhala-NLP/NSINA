{
       "Source": "hirunews",
       "Timestamp": "Thursday, 14 July 2022 - 23:31",
       "Headline": "ශ්‍රී ලංකා විද්‍යුත් විකාශකයින්ගේ සංගමයෙන් නිවේදනයක් (වීඩියෝ)",
       "News Content": "අරගලකරුවන් යැයි කියා ගන්නා පිරිසක් මාධ්‍ය ආයතන වෙත කඩා පැනීම සම්බන්ධයෙන් ශ්‍රී ලංකා විද්‍යුත් විකාශකයින්ගේ සංගමය නිවේදනයක් නිකුත් කර තිබෙනවා.\nඑහි දැක්වෙන්නේ මාධ්‍ය ආයතනවල එදිනෙදා කාර්ය පටිපාටින්ට සහ වැඩසටහන්වලට අත්තනෝමතික ලෙස බලපෑම් කිරීම කනගාටුවට කරුණක් බවයි.\nමේ අතර, ප්‍රචණ්ඩ හා කලහකාරී ලෙස හැසිරීම ජන අරගලයට කරන අපහාසයක් බවත්, තමන් ඒවා අනුමත නොකරන බවත් දන්වමින් ශ්‍රී ලංකා අමරපුර මහා නිකායික සංඝ සභා කාර්යාලය නිවේදනයක් නිකුත් කර තිබෙනවා.\nඅදාළ නිවේදනයේ වැඩිදුරටත් දැක්වෙන්නේ රාජ්‍ය පාලනයේදී වැදගත් හා ගෞරවනීය ස්ථාන ලෙස සැලකෙන, ජනාධිපති මන්දිරය ජනාධිපති ලේකම් කාර්යාලය, අග්‍රාමාත්‍ය කාර්යාලය ආදී ස්ථානවලට බලහත්කාරයෙන් ඇතුළු වී එහි යන්ත්‍රෝපකරණ හා භාණ්ඩවලට අලාභහානි කිරීමත්, ඒ තුළ අසංවර ලෙස හැසිරීමත් අනුමත නොකරන බව හා ඒ සඳහා බලවත් සංවේගය ප්‍රකාශ කර සිටින බවයි.",
       "URL": "https://www.hirunews.lk/310008/ශ්‍රී-ලංකා-විද්‍යුත්-විකාශකයින්ගේ-සංගමයෙන්-නිවේදනයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1020"
}