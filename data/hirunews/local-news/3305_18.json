{
       "Source": "hirunews",
       "Timestamp": "Wednesday, 12 June 2019 - 9:51",
       "Headline": "කාන්තාවක් ඝාතනය කළ පුද්ගලයින් දෙදෙනෙකු අත්අඩංගුවට",
       "News Content": "බිබිල - ගොඩකුඹුරවත්ත ප්‍රදේශයේ පදිංචි කාන්තාවක් ඝාතනය කිරීමේ සිද්ධියට අදාළව පුද්ගලයන් දෙදෙනෙකු, තංගල්ල කොට්ඨාශ අපරාධ විමර්ශන ඒකකයේ නිලධාරීන් විසින් අත්අඩංගුවට ගෙන තිබෙනවා.\nපසුගිය මාර්තු මස 3 වනදා සිට 59 හැවිරිදි තම මව අතුරුදන්වී ඇති බවට ඇගේ දියණිය පොලීසියට පැමිණිලි කර තිබූ අතර, ඒ අනුවයි පොලිස් පරීක්ෂණ ආරම්භ කර තිබුණේ.\nපසුව බුත්තල - කතරගම මාර්ගයේ 51 සහ 52 වන කිලෝමීටර කණුව අතර කැලෑබද ප්‍රදේශයකදී සැකකරුවන් මෙම කාන්තාව පහරදී ඝාතනය කර පුළුස්සා දමා ඇති බවට අනාවරණ වුණා.\nසෙල්ල කතරගම ප්‍රදේශයේ පදිංචි මොවුන් දෙදෙනා අත්අඩංගුවට ගැනීමෙන් අනතුරුව තිස්සමහාරාම මහේස්ත්‍රාත් අධිකරණයට ඉදිරිපත් කර මේ මස 18 වනදා දක්වා රක්ෂිත බන්ධනාගාර ගත කර තිබෙනවා.",
       "URL": "https://www.hirunews.lk/218235/කාන්තාවක්-ඝාතනය-කළ-පුද්ගලයින්-දෙදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3305"
}