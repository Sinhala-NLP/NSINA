{
       "Source": "hirunews",
       "Timestamp": "Wednesday, 14 September 2022 - 16:26",
       "Headline": "මෙරට පුනර්ජනනීය බලශක්ති ආයෝජනයට ඕස්ට්‍රේලියාවේ සහාය",
       "News Content": "පුනර්ජනනීය බලශක්ති ආයෝජනයට ඕස්ට්‍රේලියානු ආයෝජකයින් සහ ශ්‍රී ලංකා රජය අතර මූලික වටයේ සාකච්ඡා ආරම්භ කර තිබෙනවා.\nජනාධිපති රනිල් වික්‍රමසිංහගේ ප්‍රධානත්වයෙන් ජනාධිපති කාර්යාලයේදී අද මෙම මූලික වටයේ සාකච්ඡා ආරම්භ වූ අතර ඒ සදහා ඕස්ට්‍රේලියානු මහකොමසාරිස් ඩේවිඩ් හොලි එක්වූ බවයි ජනාධිපති මාධ්‍ය අංශය සදහන් කළේ.\nපවතින විදුළි අර්බුදයට විසදුමක් ලෙසත්, අඛණ්ඩ විදුලි සැපයුමක් සහතික කර ගැනීම සඳහාත් නව ආයෝජන දිරිගැන්වීම මෙහි මූලික අරමුණ වී තිබෙනවා.\nමෙම සාකච්ඡාවට ඕස්ට්‍රේලියානු මහකොමසාරිස් ඩේවිඩ් හොලි (David Holly) ඇතුළු ආයෝජකයින් පිරිසක් එක්ව සිටියා.",
       "URL": "https://www.hirunews.lk/315373/මෙරට-පුනර්ජනනීය-බලශක්ති-ආයෝජනයට-ඕස්ට්‍රේලියාවේ-සහාය",
       "Category": "Local News",
       "Parent URL": "https://www.hirunews.lk/local-news.php?pageID=869"
}