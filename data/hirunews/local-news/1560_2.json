{
       "Source": "hirunews",
       "Timestamp": "Monday, 15 November 2021 - 15:02",
       "Headline": "අයිස් මත්ද්‍රව්‍ය සමග සැකකරුවන් තිදෙනකු නාවික හමුදා භාරයට",
       "News Content": "රුපියල් මිලියන 24කට අධික වටිනාකමකින් යුත්, අයිස් මත්ද්‍රව්‍ය තොගයක් අද (15) දහවල් ශ්‍රී ලංකා නාවික හමුදාව විසින් සිය භාරයට ගෙන තිබෙනවා.\nඒ තලෛමන්නාරම ප්‍රදේශයේ සිදු කළ සෝදිසි කිරීමකදීයි.\nනීතිවිරෝධි මත්ද්‍රව්‍ය මෙරටට ගෙන ඒම වැළැක්වීමේ අරමුණින් දිවයින පුරා දෛනිකව නාවික හමුදාව විසින් විවිධ සෝදිසි මෙහෙ‍යුම් සිදු කරන බවයි, නාවික හමුදා මාධ්‍ය අංශය නිවේදනයක් නිකුත් කරමින් සඳහන් කරන්නේ.\nඒ අනුව සිදු කරන ලද තවත් සෝදිසි කිරීමකදීයි, ඉතා සූක්ෂ්ම ලෙස මෙරටට ගෙන ආ අයිස් මත්ද්‍රව්‍ය තොගය සොයා ගැනුණේ.\nඑහිදී සැකකරුවන් තිදෙනෙකු නාවික හමුදා භාරයට ගෙන ඇත්තේ, මත්ද්‍රව්‍ය ප්‍රවාහනයට යොදා ගත්තේ යැයි සැක පළ කෙරෙන ඩිංගි යාත්‍රාවක් ද සමගින්.",
       "URL": "https://www.hirunews.lk/288076/අයිස්-මත්ද්‍රව්‍ය-සමග-සැකකරුවන්-තිදෙනකු-නාවික-හමුදා-භාරයට",
       "Category": "Local News",
       "Parent URL": "https://www.hirunews.lk/local-news.php?pageID=1560"
}