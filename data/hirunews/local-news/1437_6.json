{
       "Source": "hirunews",
       "Timestamp": "Monday, 10 January 2022 - 8:13",
       "Headline": "වරාය නගරයේ වරාය මංතීරුව අද සිට ජනතාවට",
       "News Content": "කොළඹ වරාය නගරයේ මහජන මංතීරුව අද සිට දිනපතා ජනතාව සඳහා විවෘත ව පවතිනවා.\nඒ අනුව එය, පෙරවරු 9 සිට පස්වරු හය දක්වා ජනතාව සඳහා විවෘතව පවතින අතර ඒ සඳහා ජනාධිපති කාර්යාලය ඉදිරිපිට පිහිටා ඇති පිවිසුම භාවිත කළ හැකියි.\nකොළඹ වරාය නගරයේ මරීනා හෙවත් නිකේතන පර්යන්තය සහ මහජන මංතීරුව ඊයේ විවෘත කෙරුණා.\nඒ, ජනාධිපති ගෝඨාභය රාජපක්ෂ, අග්‍රාමාත්‍ය මහින්ද රාජපක්ෂ සහ දිවයිනට පැමිණි චීන රාජ්‍ය මන්ත්‍රණ සභාවේ සාමාජික, විදේශ අමාත්‍ය වෑන්ග් - යී සහභාගි වූ උත්සවයකදි යි.",
       "URL": "https://www.hirunews.lk/293515/වරාය-නගරයේ-වරාය-මංතීරුව-අද-සිට-ජනතාවට",
       "Category": "Local News",
       "Parent URL": "https://www.hirunews.lk/local-news.php?pageID=1437"
}