{
       "Source": "hirunews",
       "Timestamp": "Tuesday, 19 April 2022 - 13:33",
       "Headline": "ශ්‍රී ලංකාවට සහාය වීම ගැන ඉන්දියාවට අයි.එම්.එෆ්. ප්‍රධානියාගේ ප්‍රසාදය (වීඩියෝ)",
       "News Content": "නිදහසින් පසු දරුණුතම ආර්ථික අර්බුදයට මුහුණ දෙන ශ්‍රී ලංකාවට එම අර්බුදය සමනය කිරීම සඳහා සහාය දැක්වීම පිළිබඳ ව ජාත්‍යන්තර මූල්‍ය අරමුදලේ ප්‍රධානී ක්‍රිස්ටලීනා ජියොජියේවා ඉන්දියාවට ප්‍රසාදය පළ කර තිබෙනවා.\nඉන්දීය මුදල් අමාත්‍යවරිය වන නිර්මලා සීතාරාමන් වොෂින්ටනයේදී හමු වූ අවස්ථාවේ ඇය මේ බව ප්‍රකාශ කර ඇතැයි ඉන්දීය මාධ්‍ය වාර්තා කළා.\nඉන්දීය නියෝජිත පිරිස වොෂින්ටනයට ගොස් ඇත්තේ ජාත්‍යන්තර මූල්‍ය අරමුදලේ වසන්ත සැසි වාරය සඳහා සහභාගිවීමටයි.\nමුදල් අමාත්‍ය අලි සබ්රි ඇතුළු ශ්‍රී ලංකා නියෝජිත කණ්ඩායම ද මේ වන විට වොෂින්ටනයට ගොස් ඇති අතර ඔවුන් ඊයේ ජාත්‍යන්තර මූල්‍ය අරමුදලේ ප්‍රධානී ක්‍රිස්ටලීනා ජියොජියේවා ද මුණ ගැසුණා.\nමුදල් අමාත්‍යවරයා සහ ඉන්දීය මුදල් අමාත්‍යවරිය අතර ද ඊයේ (17) සාකච්ඡාවක් පැවති අතර එහිදී ඇය ශ්‍රී ලංකාවට අඛණ්ඩ සහාය ලබාදීමට ද ප්‍රතිඥාවක් ලබා දුන්නා.",
       "URL": "https://www.hirunews.lk/302289/ශ්‍රී-ලංකාවට-සහාය-වීම-ගැන-ඉන්දියාවට-අයි-එම්-එෆ්-ප්‍රධානියාගේ-ප්‍රසාදය-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1222"
}