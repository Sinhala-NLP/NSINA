{
       "Source": "hirunews",
       "Timestamp": "Friday, 06 November 2020 - 14:23",
       "Headline": "මහනුවර  තුන්පනේ ප්‍රාදේශීය සභාවට අයත් ගම්මාන රැසක රිලවුන්ගෙන් පිඩා (වීඩියෝ)",
       "News Content": "ගම්වදින වනසතුන් නිසා වගාබිම්වලටත් ජන ජීවිතයටත් සිදුවන හානි පිළිබඳ අප විවිධ අවස්ථාවලදී වාර්තා කර තිබෙනවා.\nගම්වැදුණු රිලවුන්ගෙන් පීඩා විඳින ගම්වැසියන් පිරිසක් පිළිබඳ මේ පුවත වාර්තා වුණේ මහනුවර දිස්ත්‍රික්කයෙන්.\nරිලචුන් රංචු පිටින් ගම්වැදීම හේතුවෙන් මහනුවර තුන්පනේ ප්‍රාදේශීය සභාවට අයත් හතරලියද්ද, පල්ලේපොල, වැලිකන්ද ඇතුළු ගම්මාන රැසක ජනතාව පීඩාවට පත්ව සිටිනවා.\nවගා හානියෙන් නොනවතින මෙම රිලවුන් අවට ජීවත් වන කුඩා පක්ෂීන් වැනි සතුන් ද සිය ග්‍රහණයට ගන්නා බවයි ගම්වැසියන් පවසන්නේ.\nගම්වැසියන් පවසන්නේ වනසතුන්ට අවශ්‍ය ආහාර සහ ජලය නොමැතිවීමට ප්‍රධාන හේතුව හතරලියද්ද - වැලිකන්ද රක්ෂිතයේ අක්කර දහස් ගණනක ආගන්තුක  ශාක තිබීම බවයි.\nගම්වැසියන් මේ පිළිබඳව අවස්ථා ගණනාවකදී බලධාරීන් දැනුවත් කර තිබෙනවා.",
       "URL": "https://www.hirunews.lk/254144/මහනුවර-තුන්පනේ-ප්‍රාදේශීය-සභාවට-අයත්-ගම්මාන-රැසක-රිලවුන්ගෙන්-පිඩා-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2348"
}