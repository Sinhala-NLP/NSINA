{
       "Source": "hirunews",
       "Timestamp": "Wednesday, 22 November 2017 - 13:12",
       "Headline": "වයස අවුරුදු 11ක පිරිමි දරුවකුට අතවර  කළ උපකාරක පංති ගුරුවරයෙකුට ඇප",
       "News Content": "හය වන ශ්‍රේණියේ ඉගෙනුම ලබන වයස අවුරුදු 11ක පිරිමි දරුවකුට අතවර කිරීම සම්බන්ධයෙන් උපකාරක පංති ගුරුවරයෙකු පසුගියදා අත්අඩංගුවට ගෙන තිබෙනවා.\nමෙලෙස අත්අඩංගුවට ගෙන ඇත්තේ 37 හැවිරිදි විවාහක පුද්ගලයෙකු බවයි වාර්තා වන්නේ.\nමෙම පුද්ගලයා උපාධිධාරී ගුරුවරයකු ලෙස පෙනී සිටිමින් හපුගස්‌තලාව ප්‍රදේශයේ උපකාරක පංතියක්‌ පවත්වාගෙන ගොස් ඇති අතර ඔහු අත්අඩංගුවට ගෙන සිදුකළ ප්‍රශ්න කිරීම් වලදී උපාධියක්‌ නොමැති බවට අනාවරනය කරගෙන තිබෙනවා.\nමෙම පුද්ගලයා විසින් පවත්වාගෙන යන උපකාරක පංතියේ දරුවන් මෙසේ අපයෝජනය කර ඇති බවටයි වාර්තා වන්නේ.\nපැය 02 ක උපකාරක පංති කාලසීමාව විනාඩි 15කට පමණ අවසන් කර ළමුන් පිටත් කර හැර විෂයට දුර්වල යැයි කියා, තබාගන්නා සිසුවකුට මොහු මෙසේ ලිංගික අතවර කර ඇත්තේ.\nඑසේ අතරව සිදුකිරීමෙන් පසු \"අර ළමයටත් මම මෙහෙම කළා එයා කාටවත් කීවේ නෑ ඔයත් කියන්න එපා\" යනුවෙන් පවසා ළමයාට රුපියල් විස්සක මුදලක්  ලබා දී ඇති බව පරීක්ෂණවලින් අනාවරණය තිබෙනවා.\nසිදුවීම සම්බන්ධයෙන් අත්අඩංගුවට ගත් සැකකරු පසුගිය 20 වනදා දක්වා රක්ෂිත බන්ධනාගාර ගත කරන ලෙස නාවලපිටිය මහෙස්‌ත්‍රාත්වරයා නියෝග කර තිබූ අතර පසුගිය 20 වනදා නැවත ඔහු අධිකරණට වෙත ඉදිරිපත් කිරීමෙන් අනතුරුව රුපියල් දස දහසක මුදල් ඇපයක් සහ රුපියල් ලක්ෂයක ශරීර ඇපයක් මත නිදහස් කර තිබෙනවා.",
       "URL": "https://www.hirunews.lk/176637/වයස-අවුරුදු-11ක-පිරිමි-දරුවකුට-අතවර-කළ-උපකාරක-පංති-ගුරුවරයෙකුට-ඇප",
       "Category": "Local News",
       "Parent URL": "https://www.hirunews.lk/local-news.php?pageID=4206"
}