{
       "Source": "hirunews",
       "Timestamp": "Monday, 07 May 2018 - 13:53",
       "Headline": "දිලුම් අමුණුගම ත්‍රස්ත විමර්ශන ඒකකයට",
       "News Content": "ප්‍රකාශයක් ලබාගැනීම සඳහා ඒකාබද්ධ විපක්ෂය නියෝජනය කරන පාර්ලිමේන්තු මන්ත්‍රී දිලූම් අමුණුගම ත්‍රස්ත විමර්ශන ඒකකයට කැඳවා තිබෙනවා.\nලබන 10 වනදා ඔහු මෙලෙස කැඳවා ඇත්තේ පසුගියදා මහනුවර ඇතිවූ සිද්ධීන්වලට අදාළව ප්‍රකාශයක් ලබාගැනීම සඳහායි.\nකෙසේ වෙතත් එදින පාර්ලිමේන්තු පැවැත්වෙන දිනයක් බැවින් තමන් ඒ වෙනුවට වෙනත් දිනයක් ඉල්ලා සිටින බවයි හිරු ප්‍රවෘත්ති අංශයට අදහස් දක්වමින්  පාර්ලිමේන්තු මන්ත්‍රී දිලූම් අමුණුගම කියා සිටියේ.\nපසුගිය දිනවල මහනුවර ඇතිවූ සිද්ධීන් සම්බන්ධයෙන් පුද්ගලයින් 353 දෙනෙකු අත්අඩංගුවට ගැනුනු අතර, ඉන් පුද්ගලයින් 220 දෙනෙකු පසුව ඇප මත මුදා හැරුණා.\nඅත්අඩංගුවට ගත් පිරිස අතර සිටි මහසෝන් බලකායේ ප්‍රධානි අමිත් වීරසිංහ ඇතුලූ පුද්ගලයින් 132 කු දැනට රක්ෂිත බන්ධනාගාර ගතකර සිටිනවා.",
       "URL": "https://www.hirunews.lk/190166/දිලුම්-අමුණුගම-ත්‍රස්ත-විමර්ශන-ඒකකයට",
       "Category": "Local News",
       "Parent URL": "https://www.hirunews.lk/local-news.php?pageID=3956"
}