{
       "Source": "hirunews",
       "Timestamp": "Wednesday, 07 August 2019 - 9:49",
       "Headline": "කරන්නාගොඩට සහ රොෂාන් ගුණතිලකට නාවික හා ගුවන් හමුදාවේ ඉහලම තනතුරු",
       "News Content": "හිටපු නාවික හමුදාපති වසන්ත කරන්නාගොඩ සහ හිටපු ගුවන් හමුදාපති රොෂාන් ගුණතිලක අද්මිරාල් ඔෆ් ද ෆ්ලීට් හා මාර්ෂල් ඔෆ් ද එයාර්ෆෝස් තනතුරු දක්වා උසස් කර තිබෙනවා.\nජනාධිපතිවරයා විසින් මෙම ගෞරවනීය නිල ඔවුන් වෙත පිරිනමා ඇති අතර, ඊට අදාළ ගැසට් නිවේදනය ද පසුගිය 5 වනදා නිකුත් කළ බවයි රජයේ මුද්‍රණාලය සඳහන් කළේ.\nත්‍රස්තවාදය තුරන් කිරීම සඳහා සිදුකළ සේවය ඇගයීම සඳහා ඔවුන්ට මෙම තනතුර පිරිනමා තිබෙනවා.\nමෙය මෙරට නාවික හමුදාපතිවරයෙකු සහ ගුවන් හමුදාපතිවරයෙකු ලැබූ උසස්ම ගෞරවනීය නාමයන් වීමද විශේෂත්වයක්. මෙම තනතුරු යුද හමුදාවේ ෆීල්ඞ් මාර්ෂල් තනතුර හා සමාන වනවා.\n2015 වසරේ මාර්තු 22 වනදා හිටපු යුද හමුදාපති පාර්ලිමේන්තු මන්ත්‍රී සරත් ෆොන්සේකාද ෆීල්ඞ් මාර්ෂල් තනතුරෙන් පිදුම් ලැබුවා.",
       "URL": "https://www.hirunews.lk/221713/කරන්නාගොඩට-සහ-රොෂාන්-ගුණතිලකට-නාවික-හා-ගුවන්-හමුදාවේ-ඉහලම-තනතුරු",
       "Category": "Local News",
       "Parent URL": "https://www.hirunews.lk/local-news.php?pageID=3212"
}