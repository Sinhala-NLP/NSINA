{
       "Source": "hirunews",
       "Timestamp": "Thursday, 15 February 2018 - 15:21",
       "Headline": "යතුරුපැදි අනතුරකින් දෙදෙනෙකුට තුවාල",
       "News Content": "මොරවක ගුරුබෙවුල ප්‍රදේශයේ සිදුවු යතුරුපැදි අනතුරකින් පුද්ගලයන් දෙදෙනෙකු බරපතල තුවාල ලබා තිබෙනවා.\nඅද (15) උදෑසන 8.30 ට පමණ අනතුර සිදුව ඇති බවයි අප වාර්තාකරු සඳහන් කළේ.\nකුඩා ට්‍රක් රථයක් පසුකර යාමට උත්සාහ කළ යතුරුපැදියක් අනතුරට ලක්වන අතර අනෙක් පසින් පැමිණි යතුරුපැදිය ද එම යතුරුපැදියේ ගැටී තිබෙනවා.\nතුවාලකරුවන් දෙදෙනා මොරවක දිස්ත්‍රික් රෝහලට ඇතුලත් කිරීමෙන් පසු තත්වය බරපතල බැවින් ගාල්ල කරාපිටිය රෝහලට මාරුකර යවා ඇතැයි සඳහන්.\nමෙම අනතුර සිදුවන ආකාරය ඒ ආසන්නයේ අවන්හලක සවිකර තිබු CCTV කැමරාවක පැහැදිළිව සටහන් වී තිබෙනවා.",
       "URL": "https://www.hirunews.lk/183721/යතුරුපැදි-අනතුරකින්-දෙදෙනෙකුට-තුවාල",
       "Category": "Local News",
       "Parent URL": "https://www.hirunews.lk/local-news.php?pageID=4078"
}