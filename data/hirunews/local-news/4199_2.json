{
       "Source": "hirunews",
       "Timestamp": "Monday, 27 November 2017 - 11:36",
       "Headline": "දැරණියගල ඝාතන සිද්ධියට සම්බන්ධ සැකකරු අත්අඩංගුවට",
       "News Content": "දැරණියගල - රංවල - මාලිබොඩ ප්‍රදේශයේදී 42 හැවිරිදි කාන්තාවක් සහ පිරිමි පුද්ගලයෙකු ඝාතනය කිරීමේ සිද්ධියට සම්බන්ධ සැකකරු අත්අඩංගුවට ගෙන තිබෙනවා.\nදැරණියගල - මාලිබොඩ ප්‍රදේශයේ  පෞද්ගලික සමාගමකට අයත් වතු යායක සැඟව සිටියදීයි අද අලූයම මොහු අත්අඩංගුවට ගත් බවයි දැරණියගල පොලීසිය සඳහන් කළේ.\nඅත්අඩංගුවට ගත් සැකකරු 27 හැවිරිදි වියේ පසුවන මාලිබොඩ - රන්වල ප්‍රදේශයේ පදිංචිකරුවෙක්.\nමියගිය කාන්තාව සමග සැකකරු සහ ඝාතනයට ලක්වූ අනෙක් පුද්ගලයා පවත්වාගෙන ගිය අනියම් සබඳතාවක් මෙම ඝාතනවලට හේතුවී ඇති බව අනාවරණ වී තිබෙනවා.",
       "URL": "https://www.hirunews.lk/177030/දැරණියගල-ඝාතන-සිද්ධියට-සම්බන්ධ-සැකකරු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4199"
}