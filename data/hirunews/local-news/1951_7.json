{
       "Source": "hirunews",
       "Timestamp": "Saturday, 15 May 2021 - 19:56",
       "Headline": "මසක් ඇතුළත කොරෝනා මරණ 317ක් (වීඩියෝ)",
       "News Content": "ජනවාරි 1 වන දා සිට මේ දක්වා මෙරටින් කොරෝනා මරණ 400ක් වාර්තා වී තිබෙනවා.\nඉන් මරණ 317ක්ම  සිදුව ඇත්තේ අප්‍රේල් 15 වන දා සිට මේ දක්වා මාසයක කාලයක් තුළ වීම විශේෂත්වයක්.\nමේ දක්වා මෙරටින් කොරෝනා මරණ 921ක් වාර්තාවී ඇති අතර, ඉන් මරණ 717ක් හෙවත් සියයට 77.85ක්ම සිදුව ඇත්තේ මෙම වසරේ පළමු මාස හතර හමාරක කාලය තුළයි.\nමෙරටින් පළමු කොරෝනා ආසාදිත රෝගියා වාර්තා වූ දිනයේ සිට මෙම වසරේ ජනවාරි පළමු වන දා දක්වා මාස 8ක් තුළ කොරෝනා මරණ 204ක් වාර්තා වී තිබෙනවා.\nඑසේ වුවද පසුගිය අප්‍රේල් 15 වන දා සිට ගතවූ මාසය තුළදී මරණ 317ක් වාර්තා වීම තුළ මෙරට කොරෝනා මරණ අනුපාතය සියයට 34.4ක් ලෙසයි ඉහළ ගොස් ඇත්තේ.\nපළමු කොරෝනා රැල්ල අවස්ථාවේ මාසයක් තුළ මෙරට කොරෝනා මරණ ප්‍රතිශතය සියයට 2.76ක් ලෙස දැක්වෙන අතර දෙවන රැල්ල අවස්ථාවේ එය මාසයකට සියයට 10.8 දක්වා ඉහළ ගොස් තිබෙනවා.\nඑම ප්‍රතිශතය මේ  වන  විට සියයට 34.4ක් දක්වා ඉහළ ගොස් ඇත්තේ අප්‍රේල් මස 15 වන දා සිට මේ දක්වා මාසයක් තුළ කොරෝනා මරණ 317ක් වාර්තා වීමත් සමඟයි.\nමේ මස පළමු වන දා සිට මේ දක්වා දෛනිකව වැඩිම කොරෝනා මරණ සංඛ්‍යාවක් වාර්තා වී ඇත්තේ ඊයේ දිනය වන අතර, එම සංඛ්‍යාව 29ක්.\nමැයි 10 වන දා මරණ 26ක්, 13 වන දා මරණ 24ක්, 11 වන දා මරණ 23ක්, වාර්තා වී තිබෙනවා.\nගත වූ දින 5ක කාලය තුළ පමණක් වාර්තා වූ මරණ සංඛ්‍යාව 120ක්.",
       "URL": "https://www.hirunews.lk/271472/මසක්-ඇතුළත-කොරෝනා-මරණ-317ක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1951"
}