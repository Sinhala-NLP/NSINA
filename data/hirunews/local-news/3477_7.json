{
       "Source": "hirunews",
       "Timestamp": "Friday, 01 March 2019 - 12:55",
       "Headline": "ඇමති වජිරගේ ඩිෆෙන්ඩර් රථයේ ත්‍රිරෝද රථයක් ගැටෙයි",
       "News Content": "අභ්‍යන්තර හා ස්වදේශ කටයුතු සහ පළාත් සභා හා පලාත් පාලන අමාත්‍ය වජිර අබේවර්ධනට අයත් ඩිෆෙන්ඩර් රථයක් ත්‍රිරෝද රථයක් සමඟ ගැටීමෙන් දෙදෙනෙකු තුවාල ලබා තිබෙනවා.\nඅක්මීමන පොලීසිය සඳහන් කළේ ගාල්ල - අක්මීමන - ගොනාමුල්ල ප්‍රදේශයේදී අද පෙරවරුවේ සිදුවූ මෙම අනතුරෙන් තුවාල ලබා ඇත්තේ ත්‍රිරෝද රථයේ ගමන් කළ කාන්තාවක් සහ පිරිමි පුද්ගලයෙක් බවයි.\nගාල්ල - උඩුගම මාර්ගයේ ධාවනය වූ ඩිෆෙන්ඩර් රථය ගොනාමුල්ල හන්දියෙන් අතුරු මාර්ගයකට හැරවීමට යාමේදී මෙම අනතුර සිදුව තිබෙනවා.\nඅනතුරින් තුවාල ලැබූ දෙදෙනා ඇතුලත් කර ඇත්තේ ගාල්ල කරාපිටිය රෝහලටයි.",
       "URL": "https://www.hirunews.lk/211461/ඇමති-වජිරගේ-ඩිෆෙන්ඩර්-රථයේ-ත්‍රිරෝද-රථයක්-ගැටෙයි",
       "Category": "Local News",
       "Parent URL": "https://www.hirunews.lk/local-news.php?pageID=3477"
}