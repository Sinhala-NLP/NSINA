{
       "Source": "hirunews",
       "Timestamp": "Monday, 04 April 2022 - 20:19",
       "Headline": "හෙට සිට දින 4ක් පැය හය හමාරක විදුලි කප්පාදුවක්",
       "News Content": "ඉදිරි දින 4 සඳහා විදුලි කප්පාදුව සිදු කරනු ලබන කාලසටහන මහජන උපයෝගීතා කොමිෂන් සභාව මගින් අද ප්‍රකාශයට පත් කළා.\nඒ අනුව හෙට සිට ලබන 8 වන දා දක්වා කොළඹ ප්‍රමුඛතා ප්‍රදේශය හැරුණු කොට සෑම කාණ්ඩයකටම පැය 6යි විනාඩි 30ක විදුලි කප්පාදුවක් සිදු කිරීමටත්, කොළඹ ප්‍රමුඛතා ප්‍රදේශයට පැය 3යි විනාඩි 30ක විදුලි කප්පාදුවක් සිදු කිරීමටත් මහජන උපයෝගීතා කොමිසම විදුලිබල මණ්ඩලයට අවසර ලබා දී තිබෙනවා.\nමේ අතර, අදත් ඉන්ධන ලබා ගැනීම සඳහා ජනතාව දිගු පෝලිම්වල රැදී සිටිනු දක්නට ලැබුණු අතර, බෙදා හැරීම් නිසි ක්‍රමවේදයකයින් තොරව සිදුවුණු බවටයි ජනතාව චෝදනා කළේ.\nඑමෙන්ම ගෑස් නොමැති වීම හේතුවෙන් ද ජනතාව තවදුරටත් දුෂ්කරතාවට පත්ව සිටිනවා.",
       "URL": "https://www.hirunews.lk/301198/හෙට-සිට-දින-4ක්-පැය-හය-හමාරක-විදුලි-කප්පාදුවක්",
       "Category": "Local News",
       "Parent URL": "https://www.hirunews.lk/local-news.php?pageID=1250"
}