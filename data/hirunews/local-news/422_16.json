{
       "Source": "hirunews",
       "Timestamp": "Monday, 10 April 2023 - 13:07",
       "Headline": "සෞදියේ දුක් විඳින ලාංකිකයෝ (වීඩියෝ)",
       "News Content": "බොහෝ හීන පොදි බැඳගෙන සිය මව් රට අතහැර, විදේශයන් බලා යන ඇතැමුන්ට අත්ව ඇත්තේ ඛේදනීය ඉරණමක් බව, මෑත කාලයේත් අසන්නට දකින්නට ලැබෙනවා.\nසෞදි රාජ්‍යයේ රැකියා දෙන බව පවසමින් රැගෙන ගොස්, අද අවාසනාවන්ත ඉරණමකට මුහුණ දී සිටින පිරිසක් පිළිබඳ තොරතුරු අපට වාර්තා වුණා.\nසිය ජීවිතය ජය ගැනීමේ අරමුණින් සෞදි රාජ්‍ය බලා පිටත්ව ගොස් එරට ගොඩනැගිල්ලකට සීමා වී යන එනමං නොමැතිව සිටින ශ්‍රී ලාංකිකයින් පිරිස 50කට ආසන්නයි.\nමොවුන් පෙන්වා දෙන්නේ, වැල්ලවත්තේ පිහිටි විදේශ රැකියා නියෝජිතායතනයකින් තමන් රවටා මෙලෙස සෞදි රාජ්‍ය බලා පිටත් කළේ රැකියාවක්, නවාතැන් පහසුකම් සහ ආහාර පානාදිය සපයා දෙන බවට වූ පොරොන්දුව මත බවයි.\nඑහෙත් අද ඔවුන්ට විඳීමට සිදුව ඇත්තේ අවාසනාවන්ත තත්ත්වයක්.",
       "URL": "https://www.hirunews.lk/332178/සෞදියේ-දුක්-විඳින-ලාංකිකයෝ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=422"
}