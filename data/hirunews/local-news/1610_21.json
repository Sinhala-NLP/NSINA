{
       "Source": "hirunews",
       "Timestamp": "Saturday, 23 October 2021 - 13:26",
       "Headline": "පොහොර ඉල්ලා අදත් විරෝධතා (වීඩියෝ)",
       "News Content": "සිය වගා බිම් සඳහා පොහොර ලබාදෙන ලෙස ඉල්ලා දිවයිනේ ප්‍රදේශ කිහිපයක ගොවීන් අදත් විරෝධතාවල නිරත වුණා.\nඒ අනුව ගාල්ල - හල්විටිගල ප්‍රදේශයේ තේ වගාකරුවන් ද සිය වගාබිම් සඳහා පොහොර නොමැති බව පවසමින් අද විරෝධතාවයේ නිරත වූ බවයි අප වාර්තාකරු සඳහන් කළේ.\nඑමෙන්ම ඇළහැර ප්‍රාදේශීය ලේකම් කොට්ඨාශයේ නිකපිටිය ප්‍රදේශයේ ගොවීන් වගා කටයුතු ආරම්භ කළ ද, ප්‍රමිතියෙන් යුත් පොහොර නොමැතිවීම හේතුවෙන් එම වගාවන් නිසරු වී ඇති බවට එම ගොවීන් චෝදනා කළා.\nමේ අතර, මැදිරිගිරිය - දියසෙන්පුර ප්‍රදේශයේ ගොවීන් කාබනික පොහොර භාවිතා කරමින් සාර්ථක ලෙස කහ වගාවන් සිදු කර තිබෙනවා.\nඑමෙන්ම මහවැලි බී කලාපයේ කාබනික පොහොර භාවිතය සම්බන්ධයෙන් ගොවීන් දැනුවත් කිරීමේ වැඩසටහනක් රාජ්‍ය අමාත්‍ය සිරිපාල ගම්ලත්ගේ ප්‍රධානත්වයෙන් අද සිදු කෙරුණා.",
       "URL": "https://www.hirunews.lk/285830/පොහොර-ඉල්ලා-අදත්-විරෝධතා-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1610"
}