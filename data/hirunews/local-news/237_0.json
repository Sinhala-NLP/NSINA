{
       "Source": "hirunews",
       "Timestamp": "Monday, 26 June 2023 - 7:32",
       "Headline": "30වෙනි දා කොටස් වෙළඳපොළත් නිවාඩු",
       "News Content": "ලබන 30වෙනි දා විශේෂ බැංකු නිවාඩු දිනයක් ලෙස රජය ප්‍රකශයට පත් කිරීම හේතුවෙන් කොළඹ කොටස් වෙළඳපොළද එදින නිවාඩු දිනයක් ලෙස ප්‍රකාශයට පත් කර තිබෙනවා.\nඊයේ(25) මාධ්‍ය හමුවක් කැඳවමින් මහ බැංකු අධිපති අජිත් නන්දලාල් ප්‍රකාශ කළේ රජය සහ මුදල් අමාත්‍යාංශය සමඟ සාකච්ඡා කර ජුනි 29 සිට ජූලි 3 දක්වා දීර්ඝ බැංකු නිවාඩුවක් සඳහා ජුනි 30 විශේෂ බැංකු නිවාඩු දිනයක් ලෙස ප්‍රකාශයට පත් කරනු ලැබූයේ දේශීය ණය ප්‍රතිව්‍යුහගත කිරීමේ ක්‍රියාවලිය අවසන් කිරීමට බවයි.\nඑමෙන්ම ඔහු සඳහන් කළේ එම කාලසීමාව තුළ ATM යන්ත්‍රවලින් මුදල් ලබා ගැනීම සහ Online බැංකු ගණුදෙනු හා අන්තර්ජාලය හරහා සිදුකර බැංකු කටයුතුවලට කිසිදු බාධාවක් නොමැති බවයි.",
       "URL": "https://www.hirunews.lk/339080/30වෙනි-දා-කොටස්-වෙළඳපොළත්-නිවාඩු",
       "Category": "Local News",
       "Parent URL": "https://www.hirunews.lk/local-news.php?pageID=237"
}