{
       "Source": "hirunews",
       "Timestamp": "Friday, 05 August 2016 - 11:19",
       "Headline": "නුවරඑලිය මහාධිකරණයෙන් 07 දෙනෙකුට මරණ දඬුවම",
       "News Content": "මිනිමැරීමේ චෝදනාවට වරදකරුවන් වූ එකම පවුලේ හත් දෙනෙකුට නුවරඑලිය මහාධිකරණය අද (05) මරණ දඬුවම නියම කළා.\nමහාධිකරණ විනිසුරු ලලිත් ඒකනායක මෙලෙස මරණ දඬුවම නියම කළේ මීට වසර 12 කට පෙර නුවරඑලිය - කොන්කෝඩියාවත්ත වතුයායේදී පුද්ගලයෙකුට පහරදී ඝාතනය කිරීමේ සිද්ධියකට වරදකරුවන් වූ පිරිමි පුද්ගලයන් 07 දෙනෙකුටයි.\nචෝදනා 03 ක් යටතේ මොවුන්ට එරෙහිව නීතිපතිවරයා විසින් නඩු පවරා තිබූ අතර, දීර්ඝ නඩු විභාගයකින් අනතුරුව විනිසුරුවරයා අද නඩු තීන්දුව ප්‍රකාශයට පත්කළා.\nමරණ දඬුවමට අමතරව මෙම සැකකරුවන් හත් දෙනාට රුපියල් 3000 බැගින් දඩයක්ද එම දඩය නොගෙවන්නේ නම් මාස 06 ක සිරදඬුවමක්ද නියම කෙරුණු බවයි හිරු වාර්තාකරු ප්‍රකාශ කළේ.",
       "URL": "https://www.hirunews.lk/139878/නුවරඑලිය-මහාධිකරණයෙන්-07-දෙනෙකුට-මරණ-දඬුවම",
       "Category": "Local News",
       "Parent URL": "https://www.hirunews.lk/local-news.php?pageID=4935"
}