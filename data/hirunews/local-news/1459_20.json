{
       "Source": "hirunews",
       "Timestamp": "Thursday, 30 December 2021 - 16:20",
       "Headline": "කොටදෙණියාවේ අතුරුදන් වූ දරුවන් දෙදෙනා ගැන තවදුරටත් විමර්ශන (වීඩියෝ)",
       "News Content": "කොටදෙණියාව පොලිස් වසමේ වත්තේමුල්ල - බාදුරාගොඩ ප්‍රදේශයේ පදිංචි ඥාති සොහොයුරන් දෙදෙනකු අතුරුදන් වීමේ සිද්ධියක් පසුගිය 23 වැනිදින වාර්තා වුණා.\nමෙලෙස අතුරුදන් වී ඇත්තේ, වයස අවුරුදු 10 - 12 වයස්වල පසුවන පිරිමි ළමුන් දෙදෙනකු බවයි පොලිස් මාධ්‍ය ප්‍රකාශක කාර් යාලය පැවසුවේ.\nඅතුරුදන් වූ බවට සැලකෙන නොවැම්බර් මස 23 වැනි දින සිට කොටදෙණියාව පොලීසිය විසින් අදාළ දරුවන් දෙදෙනා සොයා විමර්ශන කටයුතු ආරම්භ කරනු ලැබුවා.\nමෙතෙක් සිදු කරන ලද පොලිස් විමර්ශනවලදී අනාවරණය වී ඇත්තේ, අතුරුදන් වූ දරුවන් දෙදෙනා ගැන කිසිදු තොරතුරක් පොලිස් විමර්ශන අංශ නිලධාරින් වෙත සොයාගෙන නොමැති බවයි.\nමෙම සිදුවීම සම්බන්ධයෙන් මාධ්‍ය මගින් ද ප්‍රචාරණය කිරීමක් සිදු කරනු ලැබුවා.\nනමුත් ළමුන් දෙදෙනා මේ වනතුරු සොයා ගැනීමට නොහැකි වී ඇති අතර, මේ පිළිබඳ ඉදිරි විමර්ශන කටයුතු අපරාධ පරීක්ෂණ දෙපාර්තමේන්තුවේ මනුෂ්‍ය ඝාතන හා සංවිධානාත්මක අපරාධ විමර්ශන කොට්ඨාසය මගින් පවත්වාගෙන යන බවයි පොලිස් මාධ්‍ය ප්‍රකාශක කාර් යාලය නිවේදනයක් නිකුත් කරමින් සඳහන් කරන්නේ.\nමෙලෙස අතුරුදන් වූ දරුවන් දෙදෙනා සම්බන්ධයෙන් සම්පූර්ණ විස්තරයක් පොලිස් මාධ්‍ය ප්‍රකාශක කාර් යාලය විසින් මේ වනවිට නිකුත් කර තිබෙනවා.\nඅතුරුදන් වයස අවුරුදු 10හි පසුවන පිරිමි දරුවා නමින් දිසානායක මුදියන්සේලාගේ කවීෂ සඳකැලුම් වන උසින් අඩි 04ක් පමණ, ශරීර පැහැයෙන් තලෙළු සහ කොණ්ඩය කපා ඇති තැනැත්තෙකු බව‍යි පොලිස් නිවේදනයේ දැක්වෙන්නේ.\nමෙම දරුවාගේ මුඛයේ දෙපස ඇන්දේ දත් දෙකක් වැටී ඇති බව ද ශරීර ලක්ෂණ පෙන්නුම් කරමින් සඳහන් කර තිබෙනවා.\nහෙතෙම අවසන් වරට හැඳ සිටි ඇඳුම නිල් පැහැති කමීසයක් සහ කළු පැහැති කොටු සහිත කලිසමක් බව ද නිවේදනයේ සඳහන්.\nඔහු සමග අතුරුදන් වූ සෙසු දරුවා ජයසේකර මුදලිගේ අකිල දේදුනු වන 12 හැවිරිදි දරුවෙකු වන අතර, හෙතෙම අවසන් වරට දැකීමේදී හැඳ සිටියේ නිල් පැහැති කොලර් සහිත කමිසයක් වන අතර, ඒ සඳහා රතු පැහැති කොට කලිසමක් හැඳ සිට තිබෙනවා.\nඋසින් අඩි 04යි අගල් 10ක් වන තලෙළු, කොණ්ඩය කොටට කපා සිටි අයෙකු බවයි වාර්තා වන්නේ.\nකෙසේවෙතත් අතුරුදන් වූ දරුවන් දෙදෙනා සම්බන්ධයෙන් තොරතුරක් වෙතොත් දැනුම් දීම සඳහා විශේෂ දූරකථන අංක දෙකක් ද හඳුන්වා දී තිබෙනවා.\nඒ අනුව සංවිධානාත්මක අපරාධ විමර්ශන කොට්ඨාසයේ සහකාර පොලිස් අධිකාරි කළුආරච්චිගේ දූරකථන අංකය ලෙස 071-8592867 සහ සහකාර පොලිස් අධිකාරි ගමගේ ගේ දූරකථන අංකය ලෙස 0718592868 යන අංක ජනතාව වෙත විවර කර ඇති බවයි පොලිස් මාධ්‍ය ප්‍රකාශකා කාර්යාලය පවසන්නේ.\nකෙසේවෙතත් තවදුරටත් සිද්ධිය සම්බන්ධයෙන් පුළුල් විමර්ශන ක්‍රියාත්මකයි.",
       "URL": "https://www.hirunews.lk/292578/කොටදෙණියාවේ-අතුරුදන්-වූ-දරුවන්-දෙදෙනා-ගැන-තවදුරටත්-විමර්ශන-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1459"
}