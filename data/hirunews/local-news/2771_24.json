{
       "Source": "hirunews",
       "Timestamp": "Sunday, 26 April 2020 - 15:27",
       "Headline": "ලංගම බස් රථයේ පා පුවරුවේ නිර්මාණය වූ විෂබීජ හරණ කුටිය (වීඩියෝ)",
       "News Content": "ශ්‍රී ලංකා ගමනාගමන මණ්ඩලයට අයත් බස් රථයක් තුල විෂබීජ හරණ කුටියක් නිර්මාණය කිරීමට, ලංගම වයඹ ප්‍රාදේශීය කළමණාකාර ඉංජිනේරු සුමිත් හේරත් සමත්ව තිබෙනවා.\nබස් රථයේ පසුපස දොරටුවේ මෙම විෂ බීජ හරණ කුටිය නිර්මාණය කර ඇති අතර මෙමඟින් බස් රථයට නංවාගන්නා සෑම මගියෙකුම විෂබීජ හරණය කිරීම සිදුකරනු ලබනවා.\nශ්‍රී ලංකා ගමනාගමන මණ්ඩලයේ සභාපතිවරයාගේ උපදෙස් මත කුරුණෑගල දකුණ ඩිපෝවට අයත් බස් රථයක මෙම නව නිර්මාණය සිදුකළ බවයි එහි නිර්මාණකරු, ඉංජිනේරු සුමිත් හේරත් අප සමඟ පවසා සිටියේ.\nමෙම නිර්මාණය සඳහා පිරිවැය ලෙස වැයවී ඇත්තේ රුපියල් දසදහසක පමණ මුදලක්.\nබලධාරීන් සමඟ සාකච්ඡාකර ඉදිරියේදී මෙම විෂබීජ හරණ කුටි ලංගම බස් රථවල සවිකිරීමට අපේක්ෂාකරන බවයි ඉංජිනේරු සුමිත් හේරත් වැඩිදුරටත් පවසා සිටියේ.",
       "URL": "https://www.hirunews.lk/239479/ලංගම-බස්-රථයේ-පා-පුවරුවේ-නිර්මාණය-වූ-විෂබීජ-හරණ-කුටිය-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2771"
}