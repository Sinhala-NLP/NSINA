{
       "Source": "hirunews",
       "Timestamp": "Monday, 17 July 2017 - 10:51",
       "Headline": "නෙවිල් ප්‍රනාන්දු රෝහල රජයට පවරා ගැනීමේ ගිවිසුමට අත්සන් තබයි",
       "News Content": "මාළඹේ - නෙවිල් ප්‍රනාන්දු රෝහල රජයට පවරා ගැනීමට අදාළ ගිවිසුමට අද උදෑසන අත්සන් තැබුණා.\nඒ, ජනාධිපති මෛත්‍රීපාල සිරිසේනගේ ප්‍රධානත්වයෙන් එම රෝහලේ දැන් පැවැත්වෙන උත්සවය අතරතුරදියි.\nමාළඹේ පෞද්ගලික වෛද්‍ය විද්‍යාලයේ සභාපති වෛද්‍ය නෙවිල් ප්‍රනාන්දු සහ ලංකා බැංකුවේ සාමාන්‍යාධිකාරී ඞී.එම්. ගුණසේකර අතර එම ගිවිසුමට අත්සන් තැබුණා.\nරෝහල සෞඛ්‍ය අමාත්‍යාංශය යටතට පවරා ගැනීමෙන් පසු ශික්ෂණ රෝහලක් ලෙස පවත්වාගෙන යන බවයි විෂය භාර අමාත්‍ය රාජිත සේනාරත්න එහිදී ප්‍රකාශ කළේ.\nඑමෙන්ම මෙහි සෞඛ්‍ය සේවා කටයුතු අගෝස්තු මස 01 වනදා සිට ආරම්භ කරනු ඇති.",
       "URL": "https://www.hirunews.lk/166058/නෙවිල්-ප්‍රනාන්දු-රෝහල-රජයට-පවරා-ගැනීමේ-ගිවිසුමට-අත්සන්-තබයි",
       "Category": "Local News",
       "Parent URL": "https://www.hirunews.lk/local-news.php?pageID=4418"
}