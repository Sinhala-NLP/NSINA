{
       "Source": "hirunews",
       "Timestamp": "Thursday, 18 May 2023 - 17:15",
       "Headline": "දහතුන් හැවිරිදි දරුවෙකු පුළුස්සා තුවාල සිදුකල චීවරධාරියෙකු අත්අඩංගුවට",
       "News Content": "දහතුන් හැවිරිදි පිරිමි දරුවකුගේ ශරීරය තුල සිටින බව කියන යක්ෂයෙකු එලවීමට යැයි පවසා එම දරුවා පුළුස්සා බරපතළ තුවාල සිදුකළ චීවරධාරියකු වීරවිල පොලීසිය විසින් ඊයේ(17) අත්අඩංගුවට ගෙන තිබෙනවා.\nචීවරධාරියකු ලෙස පෙනී සිටීමෙන් දේවාලයක් පවත්වාගෙන යන 68 හැවිරිදි පුද්ගලයෙකු මෙලෙස අත්අඩංගුවට ගෙන ඇති බවයි අප වාර්තාකරු පවසන්නේ.\nදරුවාගේ ශරීරය තුළ යක්ෂයකු සිටී නම් ගින්දර රස්නය ඇඟට නොදැනෙන බව පවසමින් එම දරුවාගේ අත්ල මත කපුරු තබාගිනි දල්වා ඇති බව පොලිසිය පවසනවා.\nඑම දරුවාගේ මව විදෙස්ගතව සිටින අතර මිත්තනිය සමඟ ජීවත් වන මෙම දරුවාගේ පියාද මොවුන් හැර දමා ගොස් ඇති බවයි වාර්තා වෙන්නේ.\nතුවාල ලැබූ දරුවා හම්බන්තොට රෝහලට ඇතුලත් කර ඇති අතර ඉන්පසු කරාපිටිය රෝහල වෙත වැඩිදුර ප්‍රතිකාර සඳහා එම දරුවා යොමු කර ඇති බවයි රෝහල් ආරංචිමාර්ග සඳහන් කළේ.",
       "URL": "https://www.hirunews.lk/335559/දහතුන්-හැවිරිදි-දරුවෙකු-පුළුස්සා-තුවාල-සිදුකල-චීවරධාරියෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=334"
}