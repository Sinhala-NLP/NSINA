{
       "Source": "hirunews",
       "Timestamp": "Tuesday, 25 January 2022 - 17:20",
       "Headline": "ඉන්දියානු ධීවරයින් 55 දෙනෙකු නිදහස් කෙරේ",
       "News Content": "ශ්‍රී ලංකා මුහුදු තීරයේ මසුන් ඇල්ලීමේ චෝදනාව මත අත්අඩංගුවට ගෙන සිරගත කර සිටි ඉන්දියානු ධීවරයින් 55 දෙනෙකු කයිට්ස් අධිකරණය විසින් නිදහස් කර තිබෙනවා.\nදෙසැම්බර් 18 සහ 20 යන දෙදින තුළ රාමේෂ්වරම් සහ ජෙගතපට්ටිනම් ප්‍රදේශවලින් ධීවර කටයුතු සඳහා මුහුදු ගිය තමිල්නාඩු ධීවරයින් පනස් පස් දෙනෙකු ශ්‍රී ලංකා නාවික හමුදාව විසින් නෙඩුන්තිව් සහ එජුවෛතිව් ආසන්නයේදී අත්අඩංගුවට ගෙන අධිකරණයට ඉදිරිපත් කිරීමෙන් අනතුරුව රඳවා තබා ගැනුණා.\nපසුව අධිකරණයට ඉදිරිපත් කිරීමෙන් අනතුරුව ඔවුන් රක්ෂිත බන්ධනාගාරගත කෙරුණා.\nඊට අදාළ නඩුව අද කයිට්ස් අධිකරණයේදී කැඳවනු ලැබූ අවස්ථාවේදී මෙම ධීවරයින් 55 දෙනා වරද පිළිගැනීමෙන් අනතුරුව ඔවුන්ට වසර 5කට අත්හිටුවන ලද මාස 6ක සිරදඬුවම් නියම කළ බවයි අප වාර්තාකරු පැවසුවේ.",
       "URL": "https://www.hirunews.lk/295159/ඉන්දියානු-ධීවරයින්-55-දෙනෙකු-නිදහස්-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=1398"
}