{
       "Source": "hirunews",
       "Timestamp": "Wednesday, 12 April 2023 - 10:31",
       "Headline": "පිහියකින් සහ අලවංගුවකින් කළ පහර දීමකින් සාත්තු සේවකයා ජීවිතක්ෂයට",
       "News Content": "පිහියකින් සහ අලවංගුවකින් කළ පහර දීමක් හේතුවෙන් සාත්තු සේවකයෙක් ලෙස සේවය කළ පුද්ගලයෙකු ඊයේ (11) දින මරණයට පත් වී තිබෙනවා.\nමරණයට පත් වූ පුද්ගලයා වයස අවුරුදු 43ක් වූ ආනකෝට්ටේ ප්‍රදේශයේ පදිංචිකරුවෙක්.\nමෙය ඝාතනයක් ලෙස අනාවරණය කර ගෙන ඇත්තේ, චාවකච්චේරිය පොලීසියට මීසාලේ ප්‍රදේශයේ රුධිරය වහනය වෙමින් පුද්ගලයෙකු වැටී මියගොස් සිටින බවට ලද තොරතුරක් මත සිදු කළ විමර්ශනයකින් අනතුරුවයි.\nපොලිස් විමර්ශනයේ දී අණාවරණය වූයේ, අදාළ ඝාතනය සිදු කළ සැකකරු මානසික ආබාධයක් හේතුවෙන් තෙලිප්පලේ මානසික රෝහලකට ඇතුළත්ව ප්‍රතිකාර ලබමින් සිටියදී ඔහුගේ සාත්තු සේවකයා වශයෙන් කටයුතු කර ඇත්තේ ද ඔහු විසින් ඝාතනය කළ මෙම පුද්ගලයා බවයි.\nඅදාළ සිද්ධිය සම්බන්ධ වැඩිදුර විමර්ශන චාවකච්චේරිය පොලීසිය විසින් සිදුකරනු ලබනවා.\nමීට අමතරව ඊයේ (11) දින පිරිසක් අතර ඇති වූ ආරවුලක් හේතුවෙන් සිදු කළ පහරදීමකින් වත්තල, හැඳල ප්‍රදේශයේ ද මනුෂ්‍ය ඝාතන‍යක් වාර්තා වී තිබෙනවා.\nපොලිස් මාධ්‍ය නිවේදනයේ දැක්වෙන්නේ, එම සිද්ධියට අදාළ සැකකරුවන් ප්‍රදේශයෙන් පලාගොස් ඇති අතර ඔවුන් අත්අඩංගුවට ගැනීම සඳහා වත්තල පොලීසිය විසින් වැඩිදුර විමර්ශන සිදු කරන බවයි.",
       "URL": "https://www.hirunews.lk/332365/පිහියකින්-සහ-අලවංගුවකින්-කළ-පහර-දීමකින්-සාත්තු-සේවකයා-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=418"
}