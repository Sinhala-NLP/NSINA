{
       "Source": "hirunews",
       "Timestamp": "Saturday, 04 January 2020 - 20:28",
       "Headline": "විභජ්ජවාද ත්‍රිපිටක පූජා උත්සවය ජනපතිගේ ප්‍රධානත්වයෙන්",
       "News Content": "මෙරට සෙසු ආගම්වල ආගමික නිදහස රැකෙන්නේ සිංහල බෞද්ධයින් රැකුණොත් පමණක් බව අග්‍රාමාත්‍ය මහින්ද රාජපක්ෂ ප්‍රකාශ කළා.\nඒ සුගතදාස ගෘහස්ථ ක්‍රීඩාංගනයේ අද පැවති විභජ්ජවාද ධර්ම සම්භාෂණය හා යුගයේ මහා ත්‍රිපිටක පූජා උත්සවයට එක්වෙමින්.\nපාලි ත්‍රිපිටකය සහ තවත් වැදගත් බෞද්ධ කෘති කිහිපයක් ඇතුළත් කරමින් ටැබ් පරිගණක 5000ක්, භික්ෂුන් වහන්සේලාට ප්‍රදානය කිරීමේ මෙම උත්සවය අද පැවැත්වුණේ ජනාධිපති ගෝඨාභය රාජපක්ෂගේ ප්‍රධානත්වයෙන්.\nඊට අග්‍රාමාත්‍ය මහින්ද රාජපක්ෂ මෙන්ම, හිටපු ජනාධිපති මෛත්‍රීපාල සිරිසේන ද එක්වුණා.\nමේ අතර, ‘‘සුරක්ෂිත දේශයක් - සෞභාග්‍යමත් රටක්’’ තේමාව යටතේ 72 වන ජාතික නිදහස් දින උත්සවය  අභිමානවත් අයුරින් කොළඹ නිදහස් චතුරස‍්‍රයේදී පැවැත්වීමට රජය තීරණය කර තිබෙනවා.\nඒ අග්‍රාමාත්‍යවරයාගේ ප්‍රධානත්වයෙන් අරලියගහ මන්දිරයේ ඊයේ පැවති විශේෂ සාකච්ඡාවකදීයි.\nඑමෙන්ම, අද අග්‍රාමාත්‍යවරයා කැළණිය රජමහා විහාරයට ගොස් විහාරාධිපති පූජ්‍ය මහාචාර්ය කොල්ලූපිටියේ මහින්ද සංඝරක්ඛිත නාහිමියන්ගේ සුවදුක් විමසුවා.",
       "URL": "https://www.hirunews.lk/231587/විභජ්ජවාද-ත්‍රිපිටක-පූජා-උත්සවය-ජනපතිගේ-ප්‍රධානත්වයෙන්",
       "Category": "Local News",
       "Parent URL": "https://www.hirunews.lk/local-news.php?pageID=2969"
}