{
       "Source": "hirunews",
       "Timestamp": "Sunday, 12 June 2022 - 14:27",
       "Headline": "රඹුක්කන දුම්රිය මැදිරියකින් සියදිවි නසාගත් පුද්ගලයෙකුගේ සිරුරක් සොයාගැනේ",
       "News Content": "රඹුක්කන සිට කොළඹ - කොටුව බලා ධාවනය වීමට නියමිතව තිබූ දුම්රියක් තුළ තිබී ගෙළ වැළලාගෙන මිය ගොස් සිටි පුද්ගලයෙකුගේ සිරුරක් හමුවී තිබෙනවා.\nපොලිසිය ප්‍රකාශ කළේ අද (12) අලුයම 5යි 25ට රඹුක්කන දුම්රිය ස්ථානයේ සිට ධාවනය ආරම්භ වීමට නියමිතව තිබූ දුම්රියේ 3 වන මැදිරියේ වයස අවුරුදු 60 ක් පමණ වන පුද්ගලයෙකු ගෙළ වැළලාගෙන සිටිනු එම දුම්රියේ සහයක රියදුරා දැක අදාළ දැනුම්දීම සිදුකර ඇති බවයි.\nසියදිවි හානි කරගත් පුද්ගලයාගේ අනන්‍යතාව මෙතෙක් තහවුරු වී නොමැති අතර ඔහු සුදු සරමක් සහ කළු පැහැති කමිසයක් හැඳ සිට ඇති අතර, දේහය මහේස්ත්‍රාවරයා පරික්ෂා කිරීමෙන් පසු කෑගල්ල මහ රෝහලට භාර දී තිබෙනවා.",
       "URL": "https://www.hirunews.lk/306932/රඹුක්කන-දුම්රිය-මැදිරියකින්-සියදිවි-නසාගත්-පුද්ගලයෙකුගේ-සිරුරක්-සොයාගැනේ",
       "Category": "Local News",
       "Parent URL": "https://www.hirunews.lk/local-news.php?pageID=1100"
}