{
       "Source": "hirunews",
       "Timestamp": "Monday, 28 May 2018 - 6:18",
       "Headline": "කේරළ ගංජා තොගයක් සමඟ අයෙක් STF දැලේ (ඡායාරූප)",
       "News Content": "කේරළ ගංජා කිලෝග්‍රෑම් එකයි ග්‍රෑම් 600ක් සමඟ සැකකරුවෙකු ඊයේ (27) සවස කිලිනොච්චිය - 155 කණුව ප්‍රදේශයේදී අත්අඩංගුවට ගෙන තිබෙනවා.\nපොලිස් විශේෂ කාර්ය බළකා නිළධාරීන් පැවසුවේ ලද තොරතුරක් මත සිදුකළ වැටලීමකදී බෙදා හැරීමට සුදානම් කර තිබු මෙම කේරළ ගංජා තොගය සමඟ සැකකරු අත්අඩංගුවට ගත් බවයි.\nඅත්අඩංගුවට ගැනුණු සැකකරු යාපනය ප්‍රදේශයේ ජාවාරම්කරුවන්ගෙන් ගංජා ලබාගෙන කිලිනොච්චිය ප්‍රදේශයේ බෙදාහැරීම සිදුකරන බවටද තොරතුරු අනාවරණය කරගෙන තිබෙනවා.\nපොලිස් විශේෂ කාර්ය බළකා නිළධාරීන් වැඩිදුරටත් පැවසුවේ අත්අඩංගුවට ගත් සැකකරු සහ ගංජා තොගය සමඟ අද (28) කිලිනොච්චිය මහේස්ත්‍රාත් අධිකරණයට ඉදිරිපත් කිරීමට නියමිත බවයි.\nඡායාරූප - වව්නියාව, මාධව කුලසූරිය",
       "URL": "https://www.hirunews.lk/191721/කේරළ-ගංජා-තොගයක්-සමඟ-අයෙක්-stf-දැලේ-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=3924"
}