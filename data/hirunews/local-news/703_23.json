{
       "Source": "hirunews",
       "Timestamp": "Sunday, 27 November 2022 - 21:26",
       "Headline": "ඇෆ්ගන් ශ්‍රී ලංකා තරඟයට වැස්ස හරස් වෙයි",
       "News Content": "සංචාරක ඇෆ්ගනිස්තාන කණ්ඩායම සහ ශ්‍රී ලංකා කණ්ඩායම අතර පැවැත්වෙන දෙවන එක්දින තරගයට වර්ෂාවෙන් බාධා එල්ල වුනා.\nඑම හේතුවෙන් එම තරගය අත්හැර දැමීමට විනිසුරුවරුන් තීරණය කළා.\nතරගයේ කාසියේ වාසිය දිනා පළමුවෙන් පන්දුවට පහරදුන් ඇෆ්ගනිස්තාන කණ්ඩායම පන්දුවාර 48යි පන්දු 2ක් අවසානයේ සියලුදෙනා දැවී ලකුණු 228ක් රැස් කළා.\nඑම ඉනිම වෙනුවෙන් රහ්මත් ෂා ලකුණු 58ක් සහ සහ රහ්මනුල්ලා ගුරුබාස් ලකුණු 68ක් ලබාගැනීමට සමත් වුනා.\nපන්දු යැවීමේ දී කසුන් රාජිත කඩුලු 3ක් දවාගත් අතර මහිෂ් තීක්ෂණ කඩුලු 2ක් දවාගත්තා.\nඒ අනුව තරගය ජයගැනීම සඳහා ලකුණු 229ක ඉලක්කයක් හඹායෑම සඳහා පිටියට පිවිසි ශ්‍රී ලංකා කණ්ඩායම පන්දු වාර 2යි පන්දු 4ක් තුළ ලකුණු 10ක් රැස්කරගෙන සිටියදී තරගයට වාර්ෂාවෙන් බාධා එල්ලවීම හේතුවෙන් තරගය අත්හැර දැමීමට සිදු වුනා.",
       "URL": "https://www.hirunews.lk/321446/ඇෆ්ගන්-ශ්‍රී-ලංකා-තරඟයට-වැස්ස-හරස්-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=703"
}