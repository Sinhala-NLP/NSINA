{
       "Source": "hirunews",
       "Timestamp": "Thursday, 08 August 2019 - 7:31",
       "Headline": "ගම්පහ මහ රෝහලේ ශල්‍යාගාර 6 ම වසා දැමේ",
       "News Content": "ගම්පහ දිස්ත්‍රික් මහරෝහලේ මධ්‍යම වායු සමීකරණ පද්ධතිය යළිත් වරක් අක්‍රිය වීමෙන් එහි ශල්‍යාගාර 6 ම වසා දමා ඇතැයි රජයේ වෛද්‍ය නිලධාරින්ගේ සංගමය පවසනවා.\nඑහි ගම්පහ ශාඛාවේ උප සභාපති වෛද්‍ය ප්‍රියන්ත ශිරෝමන් හිරු ප්‍රවෘත්ති අංශයට කියා සිටියේ මේ හේතුවෙන් පොරොත්තු ලේඛණයේ සිටින රෝගීන් විශාල පිරිසකට ශල්‍යකර්ම කිරීම නවතා දැමීමට සිදුව ඇති බවයි.\nවසර 20 ක් පැරණි රෝහල් වායු සමීකරණ පද්ධතිය විටින් විට අක්‍රිය වීම මත මීට පෙර ද එහි ශල්‍යාගාර කටයුතුවලට බාධා මතුව තිබුණා.\nමෙම ගැටලූව සම්බන්ධයෙන් අප ගම්පහ දිස්ත්‍රික් මහ රෝහලේ අධ්‍යක්ෂ වෛද්‍ය සමන් පතිරණ ගෙන් විමසීමක් කළා.\nඔහු කියා සිටියේ කඩිනමින් යළි ශල්‍යාගාර කටයුතු ආරම්භ කිරීමට පියවර ගන්නා බවයි. අවශ්‍ය වායු සමීකරණ පද්ධතිය ඉදිරියේදී ලැබෙන බවද ඔහු සඳහන් කළා.",
       "URL": "https://www.hirunews.lk/221781/ගම්පහ-මහ-රෝහලේ-ශල්‍යාගාර-6-ම-වසා-දැමේ",
       "Category": "Local News",
       "Parent URL": "https://www.hirunews.lk/local-news.php?pageID=3210"
}