{
       "Source": "hirunews",
       "Timestamp": "Wednesday, 10 August 2022 - 14:37",
       "Headline": "සේන් ගංගාවේ සිර වූ දැවැන්ත තල්මසා",
       "News Content": "ප්‍රංශයේ සේන් ගංගාවේ බෙලූගා වර්ගයේ දැවැන්ත තල්මසෙක් සිර වී ඇති බව විදෙස් මාධ්‍ය වාර්තා කරනවා.\nආක්ටික් සාගරයේ ගැඹුරු ජලයේ ජීවත් වන මෙම මත්ස්‍ය විශේෂය ලවන ජලයෙන් මිදී මිරිදිය ජල මූලාශ්‍රයන්ට පැමිණෙන්නේ කලාතුරකින්.\nමෙලෙස සිරවී සිටින තල්මසාට අවශ්‍ය විටමින් සහ ප්‍රතිජීවක ඖෂධ සපයා තිබුණත් ඒවා එම සත්ත්වයා භාවිත කර නොමැති බවයි පරිසරවේදීන් පෙන්වා දෙන්නේ.\nමිරිදිය ජලයේ තල්මසුන්ට රැඳී සිටීම අපහසුවීම නිසා මෙම තල්මසාගේ ජීවිතයට තර්ජනයක් එල්ල වී ඇති බව සඳහන්.\nකෙසේවෙතත්, මෙම ජල මුලාශ්‍රයෙන් මෙම දැවැන්ත තල්මසා ගොඩට ගෙන ලොරියක් ආධාරයෙන් සාගර කලාපයට රැගෙන ගොස් මුදා හැරීමටයි\nපරිසරවේදීන්ගේ අවධානය යොමුව ඇත්තේ.",
       "URL": "https://www.hirunews.lk/312410/සේන්-ගංගාවේ-සිර-වූ-දැවැන්ත-තල්මසා",
       "Category": "Local News",
       "Parent URL": "https://www.hirunews.lk/local-news.php?pageID=951"
}