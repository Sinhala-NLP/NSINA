{
       "Source": "hirunews",
       "Timestamp": "Thursday, 07 September 2023 - 16:33",
       "Headline": "ජනපති ලබන සතියේ කියුබාවට",
       "News Content": "ජනාධිපති රනිල් වික්‍රමසිංහ ලබන සතියේදී කියුබාව බලා පිටත්ව යාමට නියමිතව තිබෙනවා. ඒ , “ජී -77 කණ්ඩායම සහ චීනය” ‍රාජ්‍ය නායක සමුළුව ඇමතීම සදහායි.\nරාජ්‍ය නායක සමුළුවට සමගාමීව ජනාධිපතිවරයා සහ කියුබානු ජනාධිපතිවරයා අතර ද්වීපාර්ශවික සාකච්ඡා පැවැත්වීමට නියමිත බවයි ජනාධිපති මාධ්‍ය අංශය ප්‍රකාශ කළේ.\nවත්මන් සංවර්ධන අභියෝග හමුවේ විද්‍යාව තාක්ෂණ සහ නවෝත්පාදනය යන කාර්ය භාරය යන්න තේමා කර ගනිමින් මෙම සමුළුව ලබන 15 වනදා 16 යන දෙදින පැවැත්වෙන්නේ හවානා නුවරයි.\n“ජී -77 කණ්ඩායම සහ චීනය ” රාජ්‍ය නායක සමුළුවේ වත්මන් සභාපති කියුබානු ජනාධිපති මිගායල් ඩියෙස් කැනල් ගේ ආරාධනයකට අනුව ජනාධිපතිවරයා මෙම සමුළුවට සහභාගි වනු ඇති.\nමෙම සමුළුව එක්සත් ජාතීන්ගේ සංවිධානයට අනුව සංවර්ධනය වෙමින් පවතින රටවල් 134 කින් සමන්විත විශාලතම අන්තර් රාජ්‍ය කණ්ඩායම වන බවයි ජනාධිපති මාධ්‍ය අංශය ප්‍රකාශ කළේ.",
       "URL": "https://www.hirunews.lk/347485/ජනපති-ලබන-සතියේ-කියුබාවට",
       "Category": "Local News",
       "Parent URL": "https://www.hirunews.lk/local-news.php?pageID=45"
}