{
       "Source": "hirunews",
       "Timestamp": "Friday, 22 September 2023 - 10:03",
       "Headline": "වෛද්‍යවරයකුට පහර දුන් පිරිස අත්අඩංගුවට",
       "News Content": "රාත්‍රී කාලයේ වත්තේගම රෝහලේ නේවාසිකව ප්‍රතිකාර ලබන රෝගියෙකු බැලිමට පැමිණි පිරිසකට අවසර ලබා නොදුන්  වෛද්‍ය වරයකුට  පහරදුන් සැකකරුවන් තිදෙනෙකු වත්තේගම පොලීසිය විසින් අත්අඩංගුවට ගෙන තිබෙනවා.\nපහරකෑමට ලක්වූ වෛද්‍යවරයා වත්තේගම රෝහලේ ප්‍රතිකාර ලබා  වැඩිදුර ප්‍රතිකාර සඳහා මාතලේ රෝහලට පිටත්කර යවා තිබෙන බව පොලීසිය පවසනවා.\nරාත්‍රි කාලයේ පැමිණි මෙම කණ්ඩායම රෝගියා බැලීමට උත්සාහ කර ඇති අතර වෛද්‍යවරයා එයට අවසර ලබාදී නැති බව වාර්තා වෙනවා.\nඉන් පසුව ඇති වූ බහින් බස් වීම දුරදිග යාමෙන් පසුව මෙලෙස වෛද්‍යවරයාට පහර දී තිබෙන බව පොලීසිය පවසනවා.\nඅත්අඩංගුවට ගත් සැකකරුවන් අද දින අධිකරණයට ඉදිරිපත් කිරීමට නියමිත බව පොලීසිය වැඩිදුරටත් අනාවරණය කරනවා.",
       "URL": "https://www.hirunews.lk/349058/වෛද්‍යවරයකුට-පහර-දුන්-පිරිස-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=14"
}