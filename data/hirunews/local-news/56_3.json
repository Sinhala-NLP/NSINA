{
       "Source": "hirunews",
       "Timestamp": "Saturday, 02 September 2023 - 17:16",
       "Headline": "ආබාධ සහිත පුද්ගලයන්ගේ අයිතිවාසිකම් පිළිබඳ පාර්ලිමේන්තු මන්ත්‍රීවරුන් දැනුවත් කරයි",
       "News Content": "ආබාධ සහිත පුද්ගලයන්ගේ අයිතිවාසිකම් පිළිබද දැනුවත් කිරීමේ සැසියක් පාර්ලිමේන්තු මන්ත්‍රීවරුන් සදහා පවත්වා තිබෙනවා.\nස්ත්‍රී - පුරුෂ සමතාව සහ සමානාත්මතාවය තහවුරු කිරීමට සහ ඒ පිළිබද සොයා බලා සිය නිර්දේශ පාර්ලිමේන්තුවට වාර්තා කිරීම සඳහා වූ පාර්ලිමේන්තු විශේෂ කාරක සභාව විසින් එය සංවිධාන කර තිබූ බවයි පාර්ලිමේන්තුවේ සන්නිවේදන දෙපාර්තමේන්තුව සඳහන් කළේ.\nආබාධ සහිත පුද්ගලයින්ගේ අයිතිවාසිකම් සුරක්ෂිත කිරීම සඳහා පාර්ලිමේන්තුවට වඩාත් ප්‍රගතිශීලිව කටයුතු කළ හැකි ආකාරය සම්බන්ධයෙන් මෙම සැසියේදී අවධානය යොමුකර තිබෙනවා.",
       "URL": "https://www.hirunews.lk/346923/ආබාධ-සහිත-පුද්ගලයන්ගේ-අයිතිවාසිකම්-පිළිබඳ-පාර්ලිමේන්තු-මන්ත්‍රීවරුන්-දැනුවත්-කරයි",
       "Category": "Local News",
       "Parent URL": "https://www.hirunews.lk/local-news.php?pageID=56"
}