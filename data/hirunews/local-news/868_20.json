{
       "Source": "hirunews",
       "Timestamp": "Wednesday, 14 September 2022 - 19:27",
       "Headline": "කුකුළු මස් අලෙවිකරුවනුත් පාලන මිලක් ඉල්ලයි (වීඩියෝ)",
       "News Content": "බිත්තරවලට මෙන්ම කුකුළු මස් වලට ද පාලන මිලක් පනවන ලෙසට කොළඹ - බැස්ටියන් මාවත කුකුළු මස් අලෙවිකරුවන්ගේ සංගමය රජයෙන් ඉල්ලීමක් කරනවා.\nඑම සංගමයේ සභාපති එම්.අයි.එම්.ඉක්බාර් කොළඹදී මාධ්‍ය වෙත අදහස් දක්වමින් මේ බව කියා සිටියා.\nකුකුළු මස් කිලෝග්‍රෑමයක් ඊයේ දිනයේදී රුපියල් 1400ක මිලකට අලෙවි වූ අතර අද වනවිට එය තවත් රුපියල් 50 කින් ඉහළ ගොස් තිබෙනවා.\nපවතින ඉන්ධන අර්බුදය සහ විදුලි බිල ඉහළයාමත් සමග ඉදිරියේදී කුකුලු මස් මිල තවත් ඉහළ යා හැකි බව සමස්ත ලංකා කුකුළු ව්‍යාපාරිකයන්ගේ සංගමයේ සභාපති අජිත් ගුණසේකර සදහන් කළා.",
       "URL": "https://www.hirunews.lk/315391/කුකුළු-මස්-අලෙවිකරුවනුත්-පාලන-මිලක්-ඉල්ලයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=868"
}