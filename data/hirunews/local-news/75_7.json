{
       "Source": "hirunews",
       "Timestamp": "Thursday, 24 August 2023 - 19:57",
       "Headline": "පරිපූරක වර්ජනය හෙට උදෑසන 8 ට අවසන්",
       "News Content": "පරිපූරක වෛද්‍ය වෘත්තීයවේදීන්ගේ ඒකාබද්ධ බල මණ්ඩලය ක්‍රියාත්මක කර ඇති දීප ව්‍යාප්ත සංකේත වර්ජනය හෙට (25) පෙරවරු 8 ට අවසන් කරන බව එහි කැදවුම්කරු රවී කුමුදේශ් පවසනවා.\nබදවා ගැනීමේදී පවතින ගැටළු, දීමනා ලබා නොදීම් ඇතුළු ඉල්ලීම් 7 ක් මුල් කර ගනිමින් ඔවුන් මෙය ආරම්භ කලේ අද පෙරවරු අටේ සිටයි.\nඊට විකිරණ තාක්ෂණවේදීන්, රසායනාගාර විද්‍යාඥ වෘත්තීකයන්, ඖෂධවේදීන්, භෞත චිකිත්සකවරුන් ඇතුළු ක්ෂේත්‍ර කිහිපයක වෘත්තීය සමිති 5 ක් එක්ව සිටිනවා.\nඒ හේතුවෙන් කොළඹ ජාතික රෝහල, ඇතුලු දිවයින පුරා රෝහල් රැසක අභ්‍යන්තර සහ බාහිර කටයුතුවලට බාධා එල්ල වී තිබෙනවා.\nකෙසේ වෙතත් මෙම වර්ජනය දිවයින පුරා මාතෘ, ළමා, වකුගඩු, පිළිකා සහ මානසික රෝහල්වල ක්‍රියාත්මක වන්නේ නැහැ.\nමේ අතර වර්ජනයට සම්බන්ධව සිටින වෘත්තීය සමිති නියෝජිතයින්ගේ ඉල්ලීම් සම්බන්ධයෙන් සෞඛ්‍ය ලේකම්වරයාගේ ප්‍රධානත්වයෙන් අද පෙරවරුවේ සාකච්ඡාවක් කැඳවා තිබුණා.\nමේ අතර සාමාන්‍ය පෙළ විභාගයේ උත්තර පරීක්ෂාවන්හි නිරත ගම්පහ සහ අනුරාධපුර දිස්ත්‍රික්කයන්හි ගුරුවරුන් අද එම කටයුතුවලින් බැහැරව විරෝධතාවක නිරත වුණා.\nඒ, උත්තර පත්‍ර පරීක්ෂාව සඳහා ලබාදෙන පැමිණීමේ දීමනාව ප්‍රමාණවත් නොවන බව පවසමින් සහ තවත් කරුණු කිහිපයක් මුල්කරගනිමින්.",
       "URL": "https://www.hirunews.lk/345989/පරිපූරක-වර්ජනය-හෙට-උදෑසන-8-ට-අවසන්",
       "Category": "Local News",
       "Parent URL": "https://www.hirunews.lk/local-news.php?pageID=75"
}