{
       "Source": "hirunews",
       "Timestamp": "Tuesday, 13 June 2023 - 17:26",
       "Headline": "ඇමරිකානු කෙටිදුර ධාවන ශූරීයක් දරු ප්‍රසූතියේදී මියයයි",
       "News Content": "ඇමරිකානු කෙටිදුර ධාවන ශූරියක් වන ටෝරි බාව්වි මියගොස් තිබෙනවා.\nවිදෙස් මාධ්‍ය වාර්තා කළේ, මාස 08 ක ගැබිනියක්ව සිටි ඇය ෆ්ලොරිඩාහි පිහිටි නිවසේ දරු ප්‍රසූතිය සිදු කිරීමට යාමේදී ඇති වූ සංකූලතා හේතුවෙන් මියගොස් ඇති බවයි.\n2016 වසරේ රියෝ ඔලිම්පික් උළෙලේ මීටර 100 × 4 සහය දිවීමේ ඉසව්වෙන් රන් පදක්කමක්, මීටර 100 ඉසව්වෙන් රිදී පදක්කමක් සහ මීටර 200 ඉසව්වෙන් ලෝකඩ පදක්කමක් දිනාගත් ඇය, මිය යන විට 32 හැවිරිදි වියේ පසුවුණා.\n2011 වසරේ කාමලීටා ජෙටර්ගෙන් පසුව මීටර් 100 ඉසව්වෙන් ඇමරිකාව වෙනුවෙන් ලෝක මට්ටමේ පදක්කමක් දිනූ එකම ක්‍රීඩිකාව වන්නේද ටෝරි බාව්වියි.",
       "URL": "https://www.hirunews.lk/337831/ඇමරිකානු-කෙටිදුර-ධාවන-ශූරීයක්-දරු-ප්‍රසූතියේදී-මියයයි",
       "Category": "Local News",
       "Parent URL": "https://www.hirunews.lk/local-news.php?pageID=272"
}