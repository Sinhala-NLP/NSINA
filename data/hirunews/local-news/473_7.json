{
       "Source": "hirunews",
       "Timestamp": "Thursday, 16 March 2023 - 13:45",
       "Headline": "එරත්න මාර්ගයේ දෙදෙනෙකු මියගියේ වෛරසයකින් ද? (වීඩියෝ)",
       "News Content": "ශ්‍රීපාද ස්ථානය වෙත ගමන් ගන්නා මාර්ගයක දී වෛරසයක් නිසා දෙදෙනෙකු මියගිය බවට සමාජ මාධ්‍යය තුල සැරිසරන ප්‍රවෘත්තිය සෞඛ්‍ය අංශ විසින් මේ දක්වා තහවුරු කර නොමැති බව සබරගමුව පළාත් ආණ්ඩුකාර ටිකිරි කොබ්බෑකඩුව පවසනවා.\nඅදාළ වාර්තාවල දැක්වුණේ ශ්‍රී පාද අඩවියේ කුඩා කඩයක සේවය කළ කාන්තාවක් සහ ශ්‍රී පාද වන්දනාවේ යෙදුණු දැරියක් අදාළ වෛරසය ශරීර ගත වීමෙන් මියගොස් ඇති බවයි.\nකෙසේ වෙතත්, ප්‍රජා වෛද්‍ය විශේෂඥ සංගමයේ මාධ්‍ය කැඳවුම්කරු වෛද්‍ය නවීන්ද සොයිසා ජනතාවට දැනුම් දෙන්නේ මේ සම්බන්ධයෙන් තවදුරටත් විමර්ශන සිදුකරන බැවින් අනියත බියක් ඇති කර නොගන්නා ලෙසයි.",
       "URL": "https://www.hirunews.lk/330107/එරත්න-මාර්ගයේ-දෙදෙනෙකු-මියගියේ-වෛරසයකින්-ද-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=473"
}