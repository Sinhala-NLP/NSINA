{
       "Source": "hirunews",
       "Timestamp": "Friday, 28 October 2022 - 17:36",
       "Headline": "ලංකාවට සෙමිෆයිනල් යන්න වෙන්නෙ මෙහෙමයි",
       "News Content": "එංගලන්තය සහ ඔස්ට්‍රෙලියාව අතර පැවැත්වීමට නියමිතව තිබූ අද (28) තරගය අත්හැර දැමීම හේතුවෙන් එම කණ්ඩායම් දෙකට ම ප්‍රසාද ලකුණු 1 බැගින් හිමිව තිබෙනවා.\nඒ අනුව සුපිරි 12 දෙනාගේ වටයේ පළමු කාණ්ඩයේ දෙවන ස්ථානයට පැමිණීමට එංගලන්තයට අවස්ථාව ලැබුණා.\nමේ අතර, එම කාණ්ඩයේ ඔස්ට්‍රෙලියාව 4 වන ස්ථානයට පැමිණ ඇති අතර ශ්‍රී ලංකාව 5 වන ස්ථානය දක්වා පහළට වැටී තිබෙනවා.\nසුපිරි 12 දෙනාගේ වටයේ නවසීලන්ත කණ්ඩායම පෙරමුණේ පසුවන අතර පළමු කාණ්ඩයේ ශ්‍රී ලංකාව සහ නවසීලන්තය අතර තරගය හෙට පැවැත්වීමට නියමිතයි.\nකෙසේ නමුත් වර්ෂාව නිසා සිදු වූ තරග අතහැර දැමීම් හේතුවෙන්, ශ්‍රී ලංකාවට අවසන් පූර්ව වටයට පැමිණීමට දැඩි තර්ගයක් දීමටයි සිදුව ඇත්තේ.\nඑබැවින් ශ්‍රී ලංකා කණ්ඩායම ඉදිරි තරග සියල්ල ජයග්‍රහණය කළහොත් අනිවාර්‍යයෙන් කණ්ඩායමෙන්, අවසන් පූර්ව තරගය සඳහා සුදුසුකම් ලබනු ඇත.\n(ප්‍රසාද ලකුණු සටහන පහතින්)",
       "URL": "https://www.hirunews.lk/319067/ලංකාවට-සෙමිෆයිනල්-යන්න-වෙන්නෙ-මෙහෙමයි",
       "Category": "Local News",
       "Parent URL": "https://www.hirunews.lk/local-news.php?pageID=771"
}