{
       "Source": "hirunews",
       "Timestamp": "Sunday, 12 December 2021 - 14:24",
       "Headline": "අවාරේ ඵල දැරූ රඹුටන් (වීඩියෝ)",
       "News Content": "දොඩම් වගාවට මුල් තැන දුන් බිබිලේ වගාකරුවන් දැන් වැඩි වශයෙන් නැඹුරු වී ඇත්තේ රඹුටන් වගා කිරීමටයි.\nඑම ප්‍රදේශයේ අවාරයේ ඵල දරා ඇති රඹුටන් සඳහා හොඳ මිලක් පැවතීම මීට හේතුව බව වගාකරුවන් පවසනවා.\nරඹුටන් වගාවට ප්‍රසිද්ධ මල්වාන ප්‍රදේශයේ ප්‍රධාන වශයෙන් රඹුටන් ඵලදරන්නේ ජූලි සහ අගොස්තු මාසවලයි.\nඑහෙත් බිබිලේ ප්‍රදේශයේ නොවැම්බර් සහ දෙසැම්බර් මාසවල රඹුටන් වගාව ඵලදරා තිබෙනවා.\nමේ වන විට බිබිල, මැදගම, කැන්දවින්න, වෑගම, කණුල්වෙල, බකිණිගහවෙල යන ගම්මානවල ගොවීන් දහසකට අධික පිරිසක් රඹුටන් වගාවට යොමු වී තිබෙනවා.",
       "URL": "https://www.hirunews.lk/290781/අවාරේ-ඵල-දැරූ-රඹුටන්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1499"
}