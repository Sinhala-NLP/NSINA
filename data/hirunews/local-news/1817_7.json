{
       "Source": "hirunews",
       "Timestamp": "Friday, 16 July 2021 - 12:52",
       "Headline": "ඉන්දියාවේ ළිඳකට වැටුණු අයෙක් බේරා ගැනීම ගිය තවත් 11 ක් දියේ ගිලෙයි",
       "News Content": "ඉන්දියාවේ මධ්‍ය ප්‍රදේශ් ප්‍රාන්තයේ විධීෂා දිස්ත්‍රික්කයේ ගම්මානයක ගැඹුරු ළිඳකට වැටුණු ළමයෙකු බේරා ගැනීමට ගිය පුද්ගලයින් 30 දෙනෙකු පමණ එම ළිඳට වැටී ඇති බව වාර්තා වනවා.\nඒ ළිඳ මත තිබූ ආවරණය ඔවුන්ගේ බරට කඩා වැටීමෙන්. අඩි 50 ක් පමණ ගැඹුර මෙම ලිඳේ අඩි 20 ක් පමණ ජලය පිරී තිබී ඇති අතර පසුව කෙසේ හෝ පුද්ගලයින් 19 දෙනෙකු මුදා ගැනීමට හැකිව තිබෙනවා.\nප්‍රාන්ත ප්‍රධාන අමාත්‍ය ශිව්රාජ් චව්හාන් ප්‍රකාශ කළේ ජීවිතාරක්ෂක මෙහෙයුම තවදුරටත් ක්‍රියාත්මක බවයි.\nඑමෙන්ම, මියගිය පුද්ගලයෙකුගේ පවුලකට ඉන්දීය රුපියල් ලක්ෂ 5 බැගින් සහ තුවාල ලැබූවන්ට ප්‍රතිකාර සඳහා රුපියල් 50,000 බැගින් ලබාදීමට ද ඔහු පියවර ගෙන තිබෙනවා.",
       "URL": "https://www.hirunews.lk/277116/ඉන්දියාවේ-ළිඳකට-වැටුණු-අයෙක්-බේරා-ගැනීම-ගිය-තවත්-11-ක්-දියේ-ගිලෙයි",
       "Category": "Local News",
       "Parent URL": "https://www.hirunews.lk/local-news.php?pageID=1817"
}