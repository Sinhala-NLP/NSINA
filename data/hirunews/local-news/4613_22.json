{
       "Source": "hirunews",
       "Timestamp": "Wednesday, 15 March 2017 - 8:21",
       "Headline": "වයඹ නව අධ්‍යාපන අධ්‍යක්ෂ පත්වීම ලබා පැයෙන් ගෙදර",
       "News Content": "වයඹ පළාත් නව අධ්‍යාපන අධ්‍යක්ෂවරයා ලෙස සිරිමෙවන් පොඩිනිළමේ ඊයේ පෙරවරුවේ වැඩ භාරගෙන පැයකට පමණ පසුව වයඹ ආණ්ඩුකාර අමරා පියසීලි රත්නායක විසින් එම තනතුර අත්හිටුවා තිබෙනවා.\nපෙරවරු 9.45ට පමණ නව තනතුරේ රාජකාරී කටයුතු භාර ගත් මොහු පෙරවරු 11ට පමණ ආණ්ඩුකාරවරියගෙන් ලද දැනුම් දීමකට අනුව මෙම තනතුරෙන් ඉවත්ව ගොස් ඇති බව සදහන්.\nසිරිමෙවන් පොඩිනිළමේ මෙම තනතුර පත් කර ඇත්තේ වයඹ පළාත් රාජ්‍ය සේවා කොමිෂන් සභාව මගින් පවත්වන ලද සම්මුඛ පරීක්ෂණයකින් පසුවයි.\nඊට පෙර කුරුණෑගල කලාප අධ්‍යාපන අධ්‍යක්ෂවරයා ලෙස මොහු කටයුතු කර තිබෙනවා.\nසිරිමෙවන් පොඩිනිළමේගේ පත්වීම සදහා ආණ්ඩුකාරවරියගේ නිර්දේශ ද ලැබී තිබූ අතර, ඒ අනුවයි ඔහු ඊයේ නව තනතුරේ රාජකාරී ආරම්භ කර ඇත්තේ.\nකෙසේ වෙතත්  සම්බන්ධයෙන් වයඹ ආණ්ඩුකාර අමරා පියසීලි රත්නායකගෙන් කළ විමසීමකදී ඇය කියා සිටියේ මෙම ගැටළුව පිළිබද අද සාකච්ඡාවක් පැවැත්වෙන බවයි.",
       "URL": "https://www.hirunews.lk/156888/වයඹ-නව-අධ්‍යාපන-අධ්‍යක්ෂ-පත්වීම-ලබා-පැයෙන්-ගෙදර",
       "Category": "Local News",
       "Parent URL": "https://www.hirunews.lk/local-news.php?pageID=4613"
}