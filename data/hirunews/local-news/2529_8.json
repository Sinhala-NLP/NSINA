{
       "Source": "hirunews",
       "Timestamp": "Monday, 10 August 2020 - 12:31",
       "Headline": "රාජිතට සහ මොහොමඞ් රූමිට කොළඹ මහාධිකරණයෙන් සිතාසි",
       "News Content": "ආන්දෝලනාත්මක සුදු වෑන් මාධ්‍ය හමුවට අදාළව හිටපු පාර්ලිමේන්තු මන්ත්‍රී රාජිත සේනාරත්න සහ රාජ්‍ය ඖෂධ නීතිගත සංස්ථාවේ හිටපු සභාපති මොහොමඞ් රූමිට ලබන 28 වනදා කොළඹ මහාධිකරණය හමුවේ පෙනී සිටින ලෙස අද සිතාසි නිකුත් කළා.\nඒ, අදාළ නඩුව කොළඹ මහාධිකරණ විනිසුරු ගිහාන් කුලතුංග හමුවේ කැඳවූ අවස්ථාවේදියි. මීට අදාළව නීතිපතිවරයා විසින් පසුගිය මස 31 වනදා අධිචෝදනාද ගොනුකරනු ලැබුවා.\nපසුගිය ජනාධිපතිවරණ සමයේ මෙම ආන්දෝලනාත්මක මාධ්‍ය හමුව කැඳවා තිබූ අතර, ඒ සම්බන්ධයෙන් හිටපු පාර්ලිමේන්තු මන්ත්‍රී රාජිත සේනාරත්න රක්ෂිත බන්ධනාගාර ගත කෙරුණා.\nපසුව ඔහු රුපියල් ලක්ෂ 5 ක ශරීර ඇප දෙකක් මත මුදා හැරි අතර, අදාළ මාධ්‍ය හමුවේදී සුදුවෑන් රියදුරන් වශයෙන් ව්‍යාජ ලෙස පෙනී සිටි පුද්ගලයන් දෙදෙනා රජයේ සාක්ෂිකරුවන් ලෙස නම් කරනු ලැබුවා.",
       "URL": "https://www.hirunews.lk/247491/රාජිතට-සහ-මොහොමඞ්-රූමිට-කොළඹ-මහාධිකරණයෙන්-සිතාසි",
       "Category": "Local News",
       "Parent URL": "https://www.hirunews.lk/local-news.php?pageID=2529"
}