{
       "Source": "hirunews",
       "Timestamp": "Wednesday, 31 May 2023 - 15:49",
       "Headline": "මීගමුව ප්‍රාදේශීය ලේකම්වරයා ගෙල වැලලාගෙන මියගොස් සිටියදී හමුවෙයි",
       "News Content": "මීගමුව ප්‍රදේශීය ලේකම් අයේෂ් පෙරේරා ගෙළ වැළලාගෙන සිය දිවි හානිකරගෙන තිබෙනවා.\nප්‍රාදේශීය ලේකම්වරයාගේ සිරුර ඔහුගේ නිල නිවස තුළ තිබියදි සොයාගත්තේ අද(31) පෙරවරුවේයි.\nමීගමුව ප්‍රාදේශීය ලේකම් අයේෂ් පෙරේරා මහතා සිය දිවි හානිකරගෙන ඇති බව මුලින්ම දැක ඇත්තේ ඔහුගේ රියදුරායි.\nසිරිත් පරිදි ප්‍රාදේශිය ලේකම්වරයාව කාර්යාලයට රැගෙන යෑම සඳහා පැමිණි රියදුරු, ගෙළ වැළලාගෙන සිටි ලේකම්වරයා දැක තිබු අතර, ඒ පිළිබදව අදාළ පර්ශ්වයන් දැනුවත් කර තිබුණා.\nඒ් අනුව පොලීසිය අද පෙරවරුවේ ප්‍රාදේශීය ලේකම්වරයා ගේ නිල නිවස වෙත පැමිණියා.\nඒහිදි දැකගත හැකි වුණේ ප්‍රාදේශිය ලේකම්වරයා සිය නිල නිවසේ බාල්කයට දැමු ළණුවක් ආධාරයෙන් ගෙළ වැළලාගෙන සිටි අයුරුයි.\nපසුව ප්‍රාදේශීය ලේකම්වරයාගේ සිරුර පශ්චාත් මරණ පරීක්ෂණය සඳහා මීගමුව මහ රෝහලට රැගෙන ගියා.\nඒහිදි කරන ලද පශ්චාත් මරණ පරීක්ෂණයෙන්ද තහවුරු වී ඇත්තේ මරණයට හේතුව ගෙළ වැළලාගැනීමක් බවයි.\nගෙළ වැළලාගැනීමට පෙර තම රියදුරුට ලියන ලද ලිපියකින් ප්‍රාදේඔශීය ලේකම්වරයා පවසා ඇත්තේ කම්පනය දරාගත නොහැකිව මෙම තීරණය ගත් බවයි.\nතමන් සතු මුදල් සහ බැංකු කාඩ් පත් තම මස්සිනාට ලබාදෙන ලෙසද ඔහු එම ලිපියෙන් දන්වා තිබෙනවා.\nඅයේෂ් පෙරේරා බිරිද දරු ප්‍රසූතියකට සූදානම්ව සිටි නමුත් මීට සති කිහිපකට පෙර එම බිළිඳා නොසිතු ලෙස මියගොස් තිබුණා.\nබිළිඳාගේ මියයෑමත් සමඟ අයේෂ් පෙරේරා මහතාගේ බිරිඳ ද දැඩි කම්පනයට පත්ව ඇති අතර, ඇය මේ වන විට රාගම පුනරුත්ථාපන රෝහලේ දැඩි සත්කාර ඒ්කකයේ ප්‍රතිකාර ලබනවා.\nපොලීසිය පැවසුවේ මෙම සිද්ධීන් හේතුවෙන් අයේෂ් පෙරේරා මහතාද දැඩි කම්පනයකට පත්ව සිටි බව දැනට කරන ලද පරීක්ෂණවලින් අනාවරණ වි ඇති බවයි.",
       "URL": "https://www.hirunews.lk/336696/මීගමුව-ප්‍රාදේශීය-ලේකම්වරයා-ගෙල-වැලලාගෙන-මියගොස්-සිටියදී-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=304"
}