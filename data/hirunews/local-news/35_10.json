{
       "Source": "hirunews",
       "Timestamp": "Tuesday, 12 September 2023 - 13:39",
       "Headline": "කළුබෝවිටියාන තේ කර්මාන්තශාලාවෙන් බිලියන 2ක ආදායමක්",
       "News Content": "කළුබෝවිටියාන තේ කර්මාන්තශාලාව පසුගිය 2022 වසරේදී රුපියල් බිලියන 2ක වාර්තාගත ආදායමක් උපයාගෙන ඇති බව කෝප් කමිටුවේදී අනාවරණ වී තිබෙනවා.\nඑම කර්මාන්තශාලාව අයත් සමාගම, එහි ප්‍රගතිය පිළිබද සොයා බැලීමට පසුගියදා පොදු ව්‍යාපාර කාරක සභාව හෙවත් කෝප් කමිටුව හමුවට කැදවූ අවස්ථාවේදීයි.\nඑහිදී අදාළ සමාගමේ සභාපතිවරයා කියා සිටියේ ගාල්ල, මාතර, මහනුවර දිස්ත්‍රික්කවල තේ කර්මාන්තශාලා 4ක් පවතින බවත්, රාජ්‍ය ආයතනයක් ලෙස රජයේ පවතින නීතිරීතිවලට ද අනුගත වෙමින් සමාගම සාර්ථකත්ව පෙන්වූ බවයි.\nවිගණකාධිපතිවරයා පැවසුවේ ආයතනය කුඩා වුව ද, මූල්‍ය ප්‍රකාශන ඇතුළු කරුණු හේතුවෙන් විශාල ප්‍රගතියක් මෙම සමාගම පෙන්වා දී ඇති අතර, මෙවැනි ප්‍රගතියක් සහිත ආයතනයක් හමුවූයේ බොහෝ කාලයකට පසුව බවයි.",
       "URL": "https://www.hirunews.lk/348033/කළුබෝවිටියාන-තේ-කර්මාන්තශාලාවෙන්-බිලියන-2ක-ආදායමක්",
       "Category": "Local News",
       "Parent URL": "https://www.hirunews.lk/local-news.php?pageID=35"
}