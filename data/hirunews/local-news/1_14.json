{
       "Source": "hirunews",
       "Timestamp": "Thursday, 28 September 2023 - 15:39",
       "Headline": "දරුවාගේ මුඛය පිලිස්සු මව අත්අඩංගුවට",
       "News Content": "අසභ්‍ය වචන කතා කිරීම නැවතීම සඳහා මව විසින් ගිනිකූරක් දල්වා වයස අවුරුදු 3ක දරුවකුගේ මුඛයට දමා පුලුස්සා තිබෙනවා.\nඅදාළ සිදුවීම සම්බන්ධයෙන් මව අත්අඩංගුවට ගෙන ඇති බවයි වාර්තා වන්නේ.\nඇය වයස අවුරුදු 29ක දිවුලපිටිය ප්‍රදේශයේ පදිංචි කාන්තාවක්.\nසිදුවීම සම්බන්ධයෙන් ඇය පැවසුවේ දරුවා අසභ්‍ය වචන කතා කිරීම නවතා බිය ගැන්වීම සඳහා මෙය සිදු කර ඇති බවයි.\nඅත්අඩංගුවට ගත් කාන්තාව මිනුවන්ගොඩ මහේස්ත්‍රාත්වරයා වෙත ඊයේ ඉදිරිපත් කිරීමෙන් පසුව තරයේ අවවාද කර රුපියල් ලක්ෂ 2 ක ශරීර ඇපයක් මත මුදා හැරීමටයි නියෝග කර තිබෙනවා.\nඑසේම අදාළ දරුවා රුපියල් ලක්ෂ 2 ක බැදුම්කරයක් මත පියාට මුදා හරින ලෙසයි අධිකරණය නියෝග කළා.\nඑමෙන්ම දරුවා සම්බන්ධයෙන් පරිවාස වාර්තාවක් අධිකරණය හමුවට ඉදිරිපත් කරන ලෙසද මහේස්ත්‍රාත්වරයා පරිවාස නිලධාරීන්ට දැනුම් දී තිබෙන බවයි වාර්තා වන්නේ.",
       "URL": "https://www.hirunews.lk/349673/දරුවාගේ-මුඛය-පිලිස්සු-මව-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1"
}