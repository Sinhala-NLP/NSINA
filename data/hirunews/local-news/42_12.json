{
       "Source": "hirunews",
       "Timestamp": "Saturday, 09 September 2023 - 7:51",
       "Headline": "ගෙවුණු වසරේ වාහන ලියාපදිංචිය පහළට",
       "News Content": "2022 වර්ෂයට අදාළ කාර්ය සාධන වාර්තාවට අනුව 2021ට සාපේක්ෂව 2022 දී මෝටර් රථ ලියාපදිංචියේ අඩුවක් වී ඇති බව වාර්තා වෙනවා.\n2022 වර්ෂය තුළ ලියාපදිංචි වී ඇති නව මෝටර් වාහන සංඛ්‍යාව 20,511 වන අතර ඒ අනුව වසර අවසන් වන විට මුළු මෝටර් වාහන ගහනය 8,352,213 වන බවයි වාර්තා වෙන්නේ.\nඑහෙත් 2021 වර්ෂයේදී නව මෝටර් වාහන 33,850 ලියාපදිංචි කර ඇති අතර එම වර්ෂයට සාපේක්ෂව 2022 ලියාපදිංචි වී ඇත්තේ සෘණ 39.4%ක් බව සඳහන්.\n2020 වර්ෂයේදී නව මෝටර් වාහන දෙලක්ෂ දෙදහස් හයසිය විසි අටක් ලියාපදිංචි කර ඇති අතර ගෙවී ගිය වසර දහයට සාපේක්ෂව වැඩිම මෝටර් වාහන ප්‍රමාණයක් ගෙන්වා ඇත්තේ 2015 වර්ෂයේදීයි.\nඑම වර්ෂයේදී වාහන හය ලක්ෂ හැට අටදහස් නවසිය හතක් ලියාපදිංචි කර තිබෙන බව සඳහන්.\n2021 දෙසැම්බර් 31 වැනිදා වන විට මෝටර් කාර් තුන්දහස් හාරසිය අනූපහක් ලියාපදිංචි කර ඇති අතර එය 2022 වර්ෂය වන විට එක්දහස් හාරසිය අනූනවය දක්වා අඩු වී තිබෙනවා.\nඑය ප්‍රතිශතයක් ලෙස ගත් විට එය සෘණ 57.39ක ප්‍රමාණයක්.",
       "URL": "https://www.hirunews.lk/347667/ගෙවුණු-වසරේ-වාහන-ලියාපදිංචිය-පහළට",
       "Category": "Local News",
       "Parent URL": "https://www.hirunews.lk/local-news.php?pageID=42"
}