{
       "Source": "hirunews",
       "Timestamp": "Sunday, 25 December 2022 - 13:55",
       "Headline": "ප්‍රදේශ කිහිපයකට තද වැසි - ආපදාවක් ඇත්නම් 117 අමතන්නැයි උපදෙස් (වීඩියෝ)",
       "News Content": "නිරිතදිග බෙංගාල බොක්ක මුහුදු ප්‍රදේශයේ පැවති පීඩන අවපාතය නැගෙනහිර වෙරළ දෙසින් දිවයිනට ඇතුලු වී ශ්‍රී ලංකාව හරහා ගමන් කිරීම හේතුවෙන් මේ වනවිට දිවයිනේ බොහෝ ප්‍රදේශවල තද වැසි සහ සුළං පවතින බව කාලගුණ විද්‍යා දෙපාර්තමේන්තුව ප්‍රකාශ කළා.\nඒ අනුව නැවත දැනුම් දෙනතුරු නිරිතදිග බෙංගාල බොක්ක මුහුදු ප්‍රදේශවල නැවත දැනුම් දෙන තෙක් යාත්‍රා නොකරන ලෙසයි ධීවර හා නාවික ප්‍රජාවගෙන් කාලගුණ විද්‍යා දෙපාර්තමේන්තුව ඉල්ලීමක් කළේ.\nමේ අතර පවතින අධික වැසි තත්වය හේතුවෙන් කිසියම් ප්‍රදේශයක හෝ ස්ථානයක නායයෑම් පූර්ව ලක්ෂණ නිරීක්ෂණය වන්නේ නම් ඒ පිළිබඳ ආපදා කළමනාකරණ මධ්‍යස්ථානය දැනුවත් කරන ලෙස ඉල්ලීමක් කරනවා.\nඑම මධ්‍යස්ථානය සඳහන් කළේ ඒ සම්බන්ධයෙන් සහ යම් ආපදාවක් හේතුවෙන් ඇතිවන පීඩාකාරී තත්වයක් පිළිබඳ තොරතුරු 117 කෙටි දුරකථන අංකය ඔස්සේ දැනුම් දෙන ලෙසයි.\nඑමෙන්ම කඳුකර ප්‍රදේශවල මාර්ග ඔස්සේ රථවාහන ධාවනය කරන්නන් ද අවධානයෙන් කටයුතු කරන ලෙසද ආපදා කළමනාකරණ මධ්‍යස්ථානය ඉල්ලීමක් කරනවා.\nනිරිතදිග බෙංගාල බොක්ක මුහුදු ප්‍රදේශයේ පැවති පීඩන අවපාතය හේතුවෙන් ඉදිරි කාලගුණ තත්වය පිළිබඳව පැහැදිළි කරන කාලගුණ විද්‍යා දෙපාර්තමේන්තුවේ අධ්‍යක්ෂ ජනරාල් අතුල කරුණානායක.",
       "URL": "https://www.hirunews.lk/323511/ප්‍රදේශ-කිහිපයකට-තද-වැසි-ආපදාවක්-ඇත්නම්-117-අමතන්නැයි-උපදෙස්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=644"
}