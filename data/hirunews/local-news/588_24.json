{
       "Source": "hirunews",
       "Timestamp": "Saturday, 21 January 2023 - 6:24",
       "Headline": "හිරු ස්ටාර් තෙවැනි දිගහැරුමේ විජයග්‍රාහී කිරුළේ උරුමක්කාරයා තීරණය කෙරෙන තීරණාත්මක රාත්‍රිය අදයි (වීඩියෝ)",
       "News Content": "හිරු ස්ටාර් තෙවැනි දිගහැරුමේ විජයග්‍රාහී කිරුළේ උරුමක්කාරයා තීරණය කෙරෙන හිරු ස්ටාර් අවසන් මහා තරගය අද (21) පස්වරු 06.00ට ආරම්භවීමට නියමිතයි.\nඒ, නෙලු‍ම් පොකුණ රඟහල පරිශ්‍රයේ දීයි.\nමෙවර අවසන් මහා තරඟයේ කිරුළ වෙනුවෙන් සචිනි තාරුකා, අමීෂ මිනෝල්, සහන් ප්‍රබුද්ධ සමගින් ජීවන් චන්දිම තරඟ වැදීමට නියමිතයි.\nමෙරට ටෙලිවිශන් රියැලිටිකරණය ජාත්‍යන්තර ප්‍රමිතියට ඔසවා තැබූ ප්‍රමුඛයා, හිරු ස්ටාර් අද සනිටුහන් කරන්නේ ශ්‍රී ලංකාවේ පළමු ගායන සජීවි රියැලිටි අත්දැකීමේ තෙවන විප්ලවයේ රජ දැක්මයි.\nනූතන ජාත්‍යන්තර ප්‍රමිතීන් සමඟ කරට කර සිටිමින් ලොව අති නවීනතම ශබ්ද, කැමරා සහ ආලෝකකරණ තාක්ෂණයෙන් බලගැන්වුණු හිරු ස්ටාර් දැවැන්ත වේදිකාවේ අද රාත්‍රියේ තරගවදින්නේ අතිශය තරඟකාරිත්වයෙන් හෙබි ප්‍රබල තරු හතරක්.\nවිශිෂ්ටත්වයේ ප්‍රවීණත්වය සහ ජනතා පරමාධිපත්‍ය මතින් මෙතෙක් ආ ගමන් මග අද දිනයේ දී ජනතා පරමාධිපත්‍ය මත පමනක් 100%ක් තීරණය වෙද්දී හිරු ස්ටාර් සීසන් 3 කිරුළ තමන් සතු කරගැනීමේ භාග්‍ය හිමිකරගන්නා වාසනාවන්තයා කවුරුන් විය හැකිද?\nඅද රාත්‍රී 7.30 සිට ඒ උත්කර්ෂවත් උණුසුම හිරු ටී.වී. හරහා විඳගන්නට හිරු ස්ටාර් සීසන් 3 අවසන් මහා තරගය සමඟ එක්වන ලෙස අප ප්‍රේක්ෂක ඔබ සැමට ඇරයුම් කරනවා.",
       "URL": "https://www.hirunews.lk/325537/හිරු-ස්ටාර්-තෙවැනි-දිගහැරුමේ-විජයග්‍රාහී-කිරුළේ-උරුමක්කාරයා-තීරණය-කෙරෙන-තීරණාත්මක-රාත්‍රිය-අදයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=588"
}