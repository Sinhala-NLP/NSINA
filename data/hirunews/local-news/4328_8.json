{
       "Source": "hirunews",
       "Timestamp": "Monday, 11 September 2017 - 9:28",
       "Headline": "දේපළ කොල්ලකෑමේ නිරත පුද්ගලයන් 06ක් අත්අඩංගුවට",
       "News Content": "දිවයිනේ විවිධ ප්‍රදේශවල දේපළ කොල්ලකෑම්වල නිරතවූ හයදෙනෙකු අත්අඩංගුවට ගෙන තිබෙනවා.\nමාළඹේ, බලන්ගොඩ, බියගම සහ කුලියාපිටිය, දෙකටන ප්‍රදේශවල පදිංචිකරුවන් වන මොවුන් අත්අඩංගුවට ගෙන ඇත්තේ ඊයේ දිනයේයි.\nකුලී පදනම මත ලබාගත් මෝටර් රථවලින් නිවෙස්වලට ගොස් ආයුධ පෙන්වා නිවැසියන් බිය ගන්වා මුදල් සහ දේපළ කොල්ලකෑම්වල සැකකරුවන් නිරතව ඇති බවටයි පොලීසිය අනාවරණය කරගෙන ඇත්තේ.\nමොවුන් සමඟ ජීප් රථයක්, මෝටර් රථයක්, ජංගම දුරකථන, ලැප්ටොප් පරිගණකයක්, කඩුවක් සහ මන්නා පිහියක්ද පොලිස් භාරයට ගෙන තිබෙනවා.",
       "URL": "https://www.hirunews.lk/170622/දේපළ-කොල්ලකෑමේ-නිරත-පුද්ගලයන්-06ක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4328"
}