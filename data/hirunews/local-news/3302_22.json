{
       "Source": "hirunews",
       "Timestamp": "Thursday, 13 June 2019 - 17:53",
       "Headline": "ලියාපදිංචි වෛද්‍යවරයෙකු ලෙසට පෙනී සිටි පුද්ගලයෙකු අත්අඩංගුවට",
       "News Content": "රජයේ ලියාපදිංචි වෛද්‍යවරයෙකු ලෙසට පෙනී සිටිමින් තලවකැලේ නගරයේ වෛද්‍ය මධ්‍යස්ථානයක් පවත්වාගෙන ගිය පුද්ගලයෙකු පොලිස් අත්අඩංගුවට ගෙන තිබෙනවා.\nතලවකැලේ ලිඳුල නගර සභාවේ සභාපතිවරයාට ලැබුනු තොරතුරකට අනුව ඔහු අද දහවල් නගර සභාවේ සෞඛ්‍ය නිලධාරීන් සමග ගොස් මෙම වෛද්‍ය මධ්‍යස්ථානය පරීක්ෂා කර තිබුනා.\nඑහිදී අනාවරණ වී ඇත්තේ වෛද්‍යවරයෙකු ලෙසට පෙනී සිටි සමන්තුරේ ප්‍රදේශයේ පදිංචි 49 හැවිරිදි පුද්ගලයා සතුව වෛද්‍යවරයෙකු බවට තහවුරු කිරීමට කිසිදු ලියවිල්ලක් නොතිබු බවයි.\nතලවකැලේ පොලිසිය සිද්ධිය පිළිබඳ වැඩිදුර විමර්ශණ මෙහෙයවනවා.",
       "URL": "https://www.hirunews.lk/218327/ලියාපදිංචි-වෛද්‍යවරයෙකු-ලෙසට-පෙනී-සිටි-පුද්ගලයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3302"
}