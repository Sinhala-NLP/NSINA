{
       "Source": "hirunews",
       "Timestamp": "Saturday, 19 August 2023 - 10:38",
       "Headline": "විදුලි විසන්ධිය නිසා පාරිභෝගිකයෝ අපහසුතාවයට",
       "News Content": "වැලිගම ප්‍රාදේශීය විදුලි ඉංජිනේරු බල ප්‍රදේශයට අයත් විවිධ බල ප්‍රදේශයන්හි විදුලිබලය විසන්ධි කිරිමේදි පුර්ව දැනුවත් කිරීමක් සිදු නොකරන බවට පාරිභෝගික ජනතාව පවසනවා.\nනොසිතු මොහොතක හදිසි විදුලි බිඳවැටීමකදි හැරුණු විට අනෙකුත් සෑම විදුලි බිඳවැටීමක්ම සැලසුම් කල හැකියාව ඇති අතර නඩත්තු කටයුතු වෙනුවෙන් පුර්ව දැනුවත් කිරීමක් සිදුකිරීමේ හැකියාවක්ද පවතිනවා.\nඑ සදහා දින කිහිපයකට කලින් ජංගම දුරකථනයට කෙටි පණිවිඩයක් යැවිම , ශබ්ද විකාශන යන්ත්‍ර මගින් ,ප්‍රදේශයේ ජනතාව දැනුවත් කිරීම සිදු කළ හැකි අතර එමගින් විදුලිය බිදවැටීමකදී සිදුවන අපහසුතාවයන් අවම කර ගැනීමට ජනතාවට හැකියාව පවතිනවා.\nඑහෙත් පෙර සැලසුම් කල නඩත්තු කටයුතු වෙනුවෙන් අදාල ප්‍රදේශයේ විදුලිබලය විසන්ධි කිරීම සිදුකළද ඒ වෙනුවෙන් පූර්ව දැනුවත් කිරීමක් ඇතැම් විට සිදු නොවන බවටයි ජනතාව මැසිවිලි නගන්නේ.\nමෙයට ආසන්නතම සිදුවීම වුයේ වැලිගම පාතේගම ප්‍රදේශයේ විදුලි රැහැන් අවට ගස් අතු ඉවත් කිරීම සඳහා උදෑසන සිට පස්වරුව දක්වා ප්‍රදේශයේ විදුලිය විසන්ධි කොට තිබීමයි.\nමේ සම්බන්ධයෙන් පූර්ව දැනුම් දීමක් සිදු කර නොමැති බවට විදුලි පාරිභෝගිකයෝ ප්‍රකාශ කරන අතර මේ පිළිබඳව අප විදුලිබල මණ්ඩලයේ උසස් නිලධාරියෙකුගෙන් කළ විමසීමකදී ප්‍රකාශකර සිටියේ පෙර දැනුම් දීමක් සිදු කොට නොමැති නම් වහාම නැවත විදුලි සැපයුම ලබා දීමට කටයුතු කරන බවයි.",
       "URL": "https://www.hirunews.lk/345366/විදුලි-විසන්ධිය-නිසා-පාරිභෝගිකයෝ-අපහසුතාවයට",
       "Category": "Local News",
       "Parent URL": "https://www.hirunews.lk/local-news.php?pageID=87"
}