{
       "Source": "hirunews",
       "Timestamp": "Tuesday, 02 May 2023 - 11:12",
       "Headline": "නිල ඇඳුමෙන් ඩාන්ස් දැමූ කොස්තාපල්ගේ වැඩ තහනම්",
       "News Content": "සංගීත ප්‍රසංගයක වේදිකාවක් මත පොලිස් නිල ඇඳුමන් නර්තනයේ යෙදුණු බව කියන පොලිස් කොස්තාපල්වරයෙකුගේ වැඩ තහනම් කිරීමට පොලිස් මූලස්ථානය ඊයේ(01) පියවර ගෙන තිබෙනවා.\nමෙලෙස වැඩ තහනමට ලක් වී ඇත්තේ පෑලියගොඩ පොලිසියට අනුයුක්තව රාජකාරී කල පොලිස් කොස්තාපල්වරයෙක්.\nපසුගිය 30වැනි දා බියගම කැලණිය \"නදී\" ක්‍රීඩාංගනයේදී පැවති සංගීත ප්‍රසංගයකදී ගායකයෙකුගේ ගීතයකට වේදිකාව මත නැග මෙම පොලිස් කොස්තාපල්වරයා නර්තනයේ යෙදී ඇති බවයි පොලිසිය පවසන්නේ.",
       "URL": "https://www.hirunews.lk/334027/නිල-ඇඳුමෙන්-ඩාන්ස්-දැමූ-කොස්තාපල්ගේ-වැඩ-තහනම්",
       "Category": "Local News",
       "Parent URL": "https://www.hirunews.lk/local-news.php?pageID=375"
}