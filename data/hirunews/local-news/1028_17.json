{
       "Source": "hirunews",
       "Timestamp": "Monday, 11 July 2022 - 16:04",
       "Headline": "43 සේනාකංකය ජනතා විමුක්ති පෙරමුණ සම්මුඛ වෙයි",
       "News Content": "වත්මන් දේශපාලන අර්බුදය හා ඉදිරි ක්‍රියාමාර්ග සම්බන්ධයෙන් 43 සේනාංකයේ නායක පාඨලී චම්පික රණවක ඇතුළු නියෝජිත පිරිසක් ජනතා විමුක්ති පෙරමුණු නායක අනුර කුමාර දිසානායක, සුනිල් හඳුන්නෙත්ති සහ කේ.ඩි. ලාල්කාන්ත සමග බත්තරමුල්ල ජවිපෙ මූලස්ථානයේ දී අද (11) සාකච්ඡාවක් පවත්වා තිබෙනවා.\nමෙහි දී 43 සේනාංකය විසින් මින් පෙර යෝජනා කළ වහා සිදු කළ යුතු කරුණු 4ක යෝජනාවලිය සම්බන්ධයෙන් ජනතා විමුක්ති පෙරමුණේ ද විශේෂ අවධානය යොමු කරවූ බව සඳහන්.\nඑම කරුණු 04 නම්,\n1. පුළුල් සන්ධානයකට, එක වේදිකාවකට එළඹෙමින් දැනට ඉදිරිපත් කර තිබෙන, 22 වෙනි ආණ්ඩුක්‍රම ව්‍යවස්ථා සංශෝධනය, ප්‍රශස්ත මට්ටමෙන්, හැකි ඉක්මනින් සම්මත කරගත යුතුය.\n2. පාර්ලිමේන්තුව තුළ සිටින පක්ෂ, ස්වාධීන කණ්ඩායම්වල නායකයන් එක්ව අවබෝධතා ගිවිසුම් සකස් කරගෙන තිබෙන ප්‍රතිපත්ති පිළිබඳ තීරණ ගැනීමේ සභාවක් පිහිටුවිය යුතුය.\n3. වැදගත් ආයතනවලට කාටත් පිළිගත හැකි වෘත්තීය මට්ටමේ නායකත්වයන් පත් කළ යුතුය. අන්තර් කාලීන පොදු වැඩපිළිවෙලක් සකස් කර ගත යුතුය.\n4. ගෝඨාභය රාජපක්ෂ ධුරයෙන් ඉවත් වී 24 පැයක් තුළ පාර්ලිමේන්තුව මගින් රටට නව ජනපතිවරයෙක් පත් කරදීමට අවස්ථාව උදා කර දිය යුතුය.\nයන්නය.",
       "URL": "https://www.hirunews.lk/309722/43-සේනාකංකය-ජනතා-විමුක්ති-පෙරමුණ-සම්මුඛ-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=1028"
}