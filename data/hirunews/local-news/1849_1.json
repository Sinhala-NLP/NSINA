{
       "Source": "hirunews",
       "Timestamp": "Thursday, 01 July 2021 - 12:48",
       "Headline": "ලොග්ගල්ඔය අවට පරිසර හානි සිදුකළ පුද්ගලයන්ට නඩු",
       "News Content": "මහියංගනය - කන්දෙකැටිය - ලොග්ගල්ලාඔය අවට පරිසර හානි සිදුකළ පුද්ගලයින්ට එරෙහිව නඩු පැවරීමට පරිසර අමාත්‍යාංශය තීරණය කර තිබෙනවා.\nලොග්ගල්ලාඔය අවට සිදුවන පරිසර හානිය පිළිබඳව පසුගිය දින කිහිපයේදී ලැබුණු තොරතුරු අනුව සිදුකළ විමර්ශනයෙන් පසු මෙම තීරණය ගත් බවයි පරිසර අමාත්‍යාංශයේ ලේකම් විශේෂඥ වෛද්‍ය අනිල් ජාසිංහ සඳහන් කළේ.\nමෙම පරිසර විනාශය පිළිබඳව මහවැලි අධිකාරිය සහ අදාළ ග්‍රාම නිලධාරින් යොදවා කරුණු සොයා බැලීම පරිසර අමාත්‍යාංශය මගින් සිදුකරනු ලැබුවා.\nඉන් අනතුරුවයි එම පුද්ගලයින්ට එරෙහිව නඩු පැවරීමේ කටයුතු ආරම්භ කරන ලෙසට අමාත්‍යාංශ ලේකම්වරයා මධ්‍යම පරිසර අධිකාරියට උපදෙස් ලබාදී ඇත්තේ.",
       "URL": "https://www.hirunews.lk/275767/ලොග්ගල්ඔය-අවට-පරිසර-හානි-සිදුකළ-පුද්ගලයන්ට-නඩු",
       "Category": "Local News",
       "Parent URL": "https://www.hirunews.lk/local-news.php?pageID=1849"
}