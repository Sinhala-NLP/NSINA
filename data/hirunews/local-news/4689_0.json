{
       "Source": "hirunews",
       "Timestamp": "Saturday, 28 January 2017 - 10:41",
       "Headline": "බඩෝවිට ප්‍රදේශයෙන් පුද්ගල මළ සිරුරු දෙකක් හමුවෙයි",
       "News Content": "දෙහිවල බඩෝවිට ප්‍රදේශයේ වැවක සහ ඇලක තිබී පුද්ගල මළ සිරුරු දෙකක් සොයාගෙන තිබෙනවා.\nබඩෝවිට ප්‍රදේශයේ හෝටලයක් පිටුපස ඇති වැවක සහ හෝටලය ඉදිරිපස බඩෝවිට පාලම අසල ඇලේ තිබී මෙම මළ සිරුරු හමුවී ඇති බවයි පොලිසිය සඳහන් කලේ.\nඅද උදෑසන පොලිස් හදිසි ඇමතුම් අංශයට ලැබුනු තොරතුරකට අනුව කල විමර්ශණයකදී සිරුරු සොයා ගැනුනා.\nමෙම මළ සිරුරුවල අනන්‍යතාව මෙතෙක් අනාවරණ වී නැහැ. දෙහිවල පොලිසිය විමර්ශණ ආරම්භ කර තිබෙනවා.\nමේ අතර මොණරාගල - ඇතිමලේ උස්ගොඩ ප්‍රදේශයේදීද සැක කටයුතු අන්දමින් වෙඩි වැදී මිය ගිය තරුණයෙකුගේ  සිරුරක් පොලීසිය සොයාගෙන තිබෙනවා.\nමිය ගොස් ඇත්තේ ඇතිමලේ - කොටපාර ප්‍රදේශයේ පදිංචි 17 හැවිරිදි තරුණයෙක්.",
       "URL": "https://www.hirunews.lk/153104/බඩෝවිට-ප්‍රදේශයෙන්-පුද්ගල-මළ-සිරුරු-දෙකක්-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=4689"
}