{
       "Source": "hirunews",
       "Timestamp": "Tuesday, 12 July 2022 - 15:11",
       "Headline": "ජනාධිපතිවරයා, ගුවන් හමුදාපතිගේ පුද්ගලික නිවසේ නෑ! - ගුවන් හමුදා මූලස්ථානය",
       "News Content": "ජනාධිපති තුමා ගුවන් හමුදාධිපති තුමාට අයත් පෞද්ගලික නිවසක රැඳී සිටින බවට සමාජ මාධ්‍ය තුළ සංසරණය වන අසත්‍ය තොරතුරු ඇතුළත් හඩපටය සම්බන්ධවයි\nජනාධිපති ගෝඨාභය රාජපක්ෂ ගුවන් ගුවන් හමුදාධිපති එයාර් මාර්ෂල් සුදර්ශන පතිරණ මහතාට අයත් පෞද්ගලික නිවසක රැඳී සිටින බවට පළ වන සමාජ මාධ්‍ය වාර්තා අසත්‍ය බව ගුවන් හමුදා මාධ්‍ය අධ්‍යක්ෂ නිවේදනය කරනවා.\nඔහු ඒ බව නිවේදනය කරන්නේ විශේෂ නිවේදනයක් නිකුත් කරමින්.\nඅදාළ නිවේදනය මගින් ගුවන් හමුදා මූලස්ථානය කියා සිටින්නේ, මේ වන විට සමාජ මාධ්‍ය තුළ ජනාධිපති ගෝඨාභය රාජපක්ෂ, ගුවන් හමුදාධිපති එයාර් මාර්ෂල් සුදර්ශන පතිරණට අයත් පෞද්ගලික නිවසක රැඳී සිටින බවට ශ්‍රී ලංකා පොලීසිය දේශපාලනීකරණයෙන් මුදා ගැනීමේ ජාත්‍යන්තර සංවිධානයේ සභාපති යැයි පෙනී සිටින හිටපු පොලිස් නිලධාරී අජිත් ධර්මපාල විසින් සමාජ මාධ්‍ය වෙත මුදා හැර ඇති හඩපටයෙහි සත්‍ය අසත්‍යතාව පිළිබඳ නිවේදනයක් නිකුත් කරමින්.\nවැඩි දුරටත් එම නිවේදනය මගින් ගුවන් හමුදා මූලස්ථානය සඳහන් කරන්නේ මෙය ගුවන් හමුදාව සහ ගුවන් හමුදාධිපති තුමාගේ කීර්ති නාමයට හානි කිරීම සඳහාත් ගුවන් හමුදාව කෙරෙහි මහජනතාව තුළ වෛරය හා ක්‍රෝධය පැතිරවී‍මේ අරමුණින් ප්‍රචාරය කරන ලද පුවතක් බවයි.\n(ගුවන් හමුදා මූලස්ථානය විසින් නිකුත් කළ අදාළ නිවේදනය පහතින්)",
       "URL": "https://www.hirunews.lk/309803/ජනාධිපතිවරයා-ගුවන්-හමුදාපතිගේ-පුද්ගලික-නිවසේ-නෑ-ගුවන්-හමුදා-මූලස්ථානය",
       "Category": "Local News",
       "Parent URL": "https://www.hirunews.lk/local-news.php?pageID=1026"
}