{
       "Source": "hirunews",
       "Timestamp": "Wednesday, 26 September 2018 - 17:55",
       "Headline": "පොලිස් අත්අඩංගුවට පත්වූ පස් ටිපර් රථයක් පස් මාර්ගයේ දමා පළා යයි",
       "News Content": "ආණමඩුව පල්ලම ප්‍රදේශයේදී පොලිස් අණ නොතකා පස් ප්‍රවාහනය කළ පුද්ගලයෙකු පොලිස් අත්අඩංගුවට ගෙන තිබෙනවා.\nබලපත්‍ර කොන්දේසි කඩ කරමින් පස් ප්‍රවාහනය කළ පුද්ගලයෙකු පොලිස් අණ නොතකා ටිපර් රථයක් ධාවනය කර ඇති අතර පසුව එය අත්අඩංගුවට ගෙන තිබුනා.\nඑය පොලිසියට රැගෙන එන අවස්ථාවේ රියදුරා රථයේ තිබු පස් මාර්ගයේ හලා රථය රැගෙන පළාගොස් තිබු බවයි අප වාර්තාකරු කියාසිටියේ.\nපසුව සැකකරු ටිපර් රථය වෙනත් ස්ථානයක ගාල්කර පළාගොස් තිබෙනවා.\nමෙම පුද්ගලයා ටිපර් රථයේ තිබූ පස් මාර්ගයේ හලා යන ආකාරය අසල වෙළඳසැලක සවිකර තිබු CCTV කැමරාවක පටිගත වී තිබුනා.\nමෙම සිද්ධිය හේතුවෙන් මාර්ගයේ ගමන් කළ රථ වාහනවලට ද දැඩි අවහිරයක් සිදුව තිබු අතර මාර්ගයේ වැටී තිබු පස් ප්‍රදේශවාසීන් විසින් ඉවත්කරනු ලැබුවා.\nසිද්ධියට අදාළ සැකකරු පසුව පොලිස් අත්අඩංගුවට ගැනුනා.",
       "URL": "https://www.hirunews.lk/200794/පොලිස්-අත්අඩංගුවට-පත්වූ-පස්-ටිපර්-රථයක්-පස්-මාර්ගයේ-දමා-පළා-යයි",
       "Category": "Local News",
       "Parent URL": "https://www.hirunews.lk/local-news.php?pageID=3729"
}