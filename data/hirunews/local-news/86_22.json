{
       "Source": "hirunews",
       "Timestamp": "Saturday, 19 August 2023 - 14:11",
       "Headline": "අග්බෝට සෙත් පිරිත් දෙසුමක් (වීඩියෝ)",
       "News Content": "අසාධ්‍යව සිටින අග්බෝ ඇතුට හා අග්බෝ මෙහෙයුමට එක්ව සිටිය සියල්ලෝටම සෙත් පතා ජාතික නාමල් උයන නිර්මාතෘ වනවාසී රාහුල හිමි හිමිපාණනන් හා ඓතිහාසික උපුල්වෙහෙර රජමහා විහාරස්ථානයේ විහාරාධිපති රාජකීය පණ්ඩිත පූජ්‍ය ධාගම ධම්මාලංකාර හිමිපාණන් වහන්සේලා පිරිත් සජ්ජායනාවක් ඊයේ (18) පැවැත්වුවා.\nඑම පිරිසට පිරිත් සජ්ඣායනා කොට පිරිත් නූල් බැඳ, පසුව අග්බෝ ඇතුට ජලය ලබා දෙන ජල බඳුන් වලට පිරිත් පැන් එකතු කිරීමට කටයුතු කළ බවයි අප වාර්තාකරු සඳහන් කර සිටින්නේ.\nඉන් අනතුරුව වනජීවී නිලධාරීන් හා එක්ව අග්බෝ ඇතාට ආහාර ලබා දීමට කටයුතු කරණු ලැබූ අතර, පසුව අග්බෝ ඇතා ආහාර ලබා ගන්නා ස්ථානයේ ඇතුට අවහිරයක් නොවන පරිදි , පිරිත් නූලක් ඇතුගේ පාද වලට ස්පර්ශ වන අන්දමින් බිම තබා පිරිත් සජ්ජායනා සිදු කරනු ලැබුවා.\nඑම අවස්ථාවේ දී අග්බෝ හස්තියා තම හොඩයෙන් පිරිත් නූල රැගෙන තම අසාධ්‍ය කකුලේ ඒ දවටා ගන්නා අයුරු හිරු කැමරා කාචයේ සටහන් වී තිබුනේ මෙලෙසින්.\nඅනතුරුව පිරිත් අවසන් වනතුරුම ඇතු පිරිත් නූල ඉදිරි අතෙන් පාගාගෙන පිරිත් අවසන් වනතෙක් නිසොල්මන්ව රැඳී සිටිමින් ආහාර ලබා ගන්නා අයුරු සියල්ලෝම සන්වේදී කරන සිදුවීමක් බවට පත්ව තිබුණා.",
       "URL": "https://www.hirunews.lk/345384/අග්බෝට-සෙත්-පිරිත්-දෙසුමක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=86"
}