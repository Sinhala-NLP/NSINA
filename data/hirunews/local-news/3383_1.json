{
       "Source": "hirunews",
       "Timestamp": "Friday, 26 April 2019 - 17:43",
       "Headline": "දිවියෙකු පහරදීමෙන් වතු කම්කරුවන් දෙදෙනෙකුට බරපතල තුවාල (ඡායාරූප)",
       "News Content": "දිවියෙකු පහරදීම හේතුවෙන් බගවන්තලාව,කොටියාගල තේ වතුයායේ සේවය කරමින් සිටි වතු කම්කරුවන් දෙදෙනෙකු බරපතල තුවාල ලබා බගවන්තලාව ප්‍රාදේශිය රෝහල වෙත අද (26) ඇතුලත් කර තිබෙනවා.\nඅප වාර්තාකරු පැවසුවේ බරපතල තත්වයේ පසුවූ එම තුවාලකරුවන් දෙදෙනා වැඩිදුර ප්‍රතිකාර සඳහා දික්ඔය මුලික රෝහල හරහා මහනුවර ශික්ෂණ රෝහල වෙත මාරුකර යවා ඇති බවයි.\nවතු කම්කරුවන් පිරිසක් තේ වතුයායේ සේවය කරමින් සිටින අවස්ථාවේ තේ පදුරු තුළ සැඟව සිටි දිවියෙකු කම්කරුවෙකුට පහරදී තිබෙනවා.\nඑම අවස්ථාවේ ඔහුව දිවියාගෙන් මුදා ගැනීමට ගිය තවත් කම්කරුවෙක්ද දිවියාගේ පහර කෑමට ලක්ව ඇති බවයි අප වාර්තාකරු වැඩිදුරටත් සඳහන් කළේ.\nදිවියා නිර්වින්දනය කර අල්ලාගැනිමට හෝ රක්ෂිතයට පලවා හැරිමට නල්ලතන්නිය වනජීවි කාර්යාලයේ නිලධාරින් සහ වතු කම්කරුවන් එක්ව මේ වනවිට මෙහෙයුමක් දියත්කර තිබෙනවා.\nඡායාරූප - හැටන් රංජිත් රාජපක්ෂ",
       "URL": "https://www.hirunews.lk/215230/දිවියෙකු-පහරදීමෙන්-වතු-කම්කරුවන්-දෙදෙනෙකුට-බරපතල-තුවාල-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=3383"
}