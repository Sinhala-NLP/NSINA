{
       "Source": "hirunews",
       "Timestamp": "Wednesday, 28 December 2022 - 13:01",
       "Headline": "විදුලි බල මණ්ඩලයේ මාෆියාවක් ඇති බවට විදුලි පොදු සේවක සංගමයෙන් ප්‍රකාශයක් (වීඩියෝ)",
       "News Content": "ලංකා විදුලිබල මණ්ඩලය තුල මාෆියාවක් ක්‍රියාත්මක වන බවත්, මේ මොහොතේ විදුලිබිල ඉහළ දැමීමේ කිසිදු අවශ්‍යතාවයක් නොමැති බවත්, ලංකා විදුලි පොදු සේවක සංගමය පවසනවා.\nඑහි සභාපති මාලක වික්‍රමසිංහ මේ බව කියා සිටියේ කොළඹ අද (28) පැවති මාධ්‍ය හමුවකට එක්වෙමින්.\nමේ අතර, ආසියානු සංවර්ධන බැංකුවේ ආධාර යටතේ ගොවි පවුල් ලක්ෂ 12ක් සඳහා ලබාදීමට නියමිත රුපියල් මිලියන 8000ක මුදල උතුර නැගෙනහිර ගොවීන්ට පමණක් ලබාදෙන බව ජාතික ගොවි ජන එකමුතුව චෝදනා කරනවා.\nවී වගා කරන ගොවි පවුලක් සඳහා රුපියල් 15,000ක මුදලක් ලබාදීමට නියමිත බවයි එම එකමුතුවේ සභාපති අනුරාධ තෙන්නකෝන් කොළඹ අද (28) පැවති මාධ්‍ය හමුවක දී කියා සිටියේ.",
       "URL": "https://www.hirunews.lk/323744/විදුලි-බල-මණ්ඩලයේ-මාෆියාවක්-ඇති-බවට-විදුලි-පොදු-සේවක-සංගමයෙන්-ප්‍රකාශයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=638"
}