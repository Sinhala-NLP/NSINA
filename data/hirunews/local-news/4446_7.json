{
       "Source": "hirunews",
       "Timestamp": "Thursday, 29 June 2017 - 18:17",
       "Headline": "පාසලේ ගැටුමකට සිසුන් 15 ක් අත්අඩංගුවට",
       "News Content": "පඬුවස්නුවර ප්‍රදේශයේ පාසලක සිසුන් දෙපිරිසක් අතර ඇතිවු ගැටුමකට සම්බන්ධ සිසුන් 15 දෙනෙකු පොලිස් අත්අඩංගුවට ගෙන තිබෙනවා.\nඅදාළ පාසලේ 12 සහ 13 ශ්‍රේණිවල සිසුන් පිරිසක් අතර කාලයක සිට පැවති ආරවුලක් මත ඊයේ මෙම ගැටුම සිදුව ඇති බවයි අප වාර්තාකරු කියාසිටියේ.\nගැටුමෙන් තුවාල ලැබු සිසුවෙකු කුරුණෑගල ශික්ෂණ රෝහලට ඇතුලත් කර තිබෙනවා.\nගැටුමට අදාළව අත්අඩංගුවට ගත් සිසුන් අද හෙට්ටිපොළ මහේස්ත්‍රාත් අධිකරණයට ඉදිරිපත් කිරීමෙන් පසු එක් අයෙකුට රුපියල් 50000 බැගින් වු ශරීර ඇපයක් මත නිදහස් කර තිබෙනවා.\nමෙම නඩුව ලබන මස 10 වනදා යළි විභාගයට ගැනීමට නියමිතයි.",
       "URL": "https://www.hirunews.lk/164707/පාසලේ-ගැටුමකට-සිසුන්-15-ක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4446"
}