{
       "Source": "hirunews",
       "Timestamp": "Thursday, 30 March 2017 - 14:24",
       "Headline": "වහලයක් කඩා වැටීමෙන් තුවාල වූ සිසුන් ගණන 21 ක් - ගුරුවරියකටත් තුවාලයි (ඡායාරූප)",
       "News Content": "මහනුවර සිරිමල්වත් විද්‍යාලයේ ගොඩනැගිල්ලක වහලයක් කඩා වැටීමෙන් ගුරුවරියක් ද ඇතුලුව සිසුන් 21 දෙනෙකු තුවාල ලබා තිබෙනවා.\nඅද දහවල් 10.15 ට පමණ මෙලෙස වහලය කඩා වැටී ඇත්තේ මෙවර 5 ශ්‍රේණිය ශිෂ්‍යත්ව විභාගයට පෙනී සිටීමට අපේක්ෂිත සිසුන් පිරිසක් සිටි ගොඩනැගිල්ලකයි.\nතුවාල ලැබු සිසුන් 4 දෙනෙකුගේ තත්වය තරමක් බරපතල බව ද සඳහන්.\nතුවාල ලැබු සිසුන් සහ ගුරුවරිය මහනුවර සහ යක්ගහපිටිය රෝහල්වලට ඇතුලත් කර තිබෙනවා.\nවහලය කඩා වැටෙන අවස්ථාවේ එම ගොඩනැගිල්ලේ සිසුන් 43 දෙනෙකු අධ්‍යාපනය ලබමින් සිට ඇතැයි අප වාර්තාකරු සඳහන් කලා.\nමෙම අනතුරෙන් තුවාල ලැබූ සිසුන්ගේ සුවදුක් විමසීම සඳහා මධ්‍යම පළාත් ප්‍රධාන අමාත්‍ය සරත් ඒකනායකද මහනුවර ශික්ෂණ රෝහලට පැමිණි අතර, එහිදී ඔහු කියා සිටියේ මෙම අනතුරේ වගකීම භාරගන්නා බවයි.",
       "URL": "https://www.hirunews.lk/158110/වහලයක්-කඩා-වැටීමෙන්-තුවාල-වූ-සිසුන්-ගණන-21-ක්-ගුරුවරියකටත්-තුවාලයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4587"
}