{
       "Source": "hirunews",
       "Timestamp": "Wednesday, 19 January 2022 - 10:22",
       "Headline": "වෙඩිමුර - රථ පෙළපාලි නැති නව වසරේ මැතිසබ ඇරඹුම (වීඩියෝ)",
       "News Content": "නව වැනි පාර්ලිමේන්තුවේ දෙවැනි සභාවාරය ජනපති අතින් ඊයේ විවෘත කෙරුණා.\nමෙම උත්සවය ඉතා ම චාම් අයුරින් පැවැත්වීම විශේෂත්වයක්.\nආචාර වෙඩිමුර, රථ පෙළපාලි ආදි කිසිවක් නො තිබුණු මෙම අවස්ථාව, ජනපතිවරයාගෙ උපදෙස් මත සිදු වූවක් බවට යි වාර්තා වෙන්නේ.\nජනපතිවරයා පිළිගැනීමට පොලිස් සංස්කෘතික කොට්ඨාසයේ මූලිකත්වයෙන් සංස්කෘතික අංග කිහිපයක් පමණක් පැවැත්වීමට සංවිධානය කර තිබුණා.\nඉන් අනතුරු ව ජනපතිවරයා විසින් රාජාසන කතාව ඉදිරිපත් කළ අතර, ඔහු එය ඉදිරිපත් කළේ, ආණ්ඩුක්‍රම ව්‍යවස්ථාවේ 33(2) ව්‍යවස්ථාව ප්‍රකාර ව ඔහුට පැවරී ඇති බලතල අනුව යි.",
       "URL": "https://www.hirunews.lk/294416/වෙඩිමුර-රථ-පෙළපාලි-නැති-නව-වසරේ-මැතිසබ-ඇරඹුම-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1415"
}