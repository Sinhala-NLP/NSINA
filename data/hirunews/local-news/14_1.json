{
       "Source": "hirunews",
       "Timestamp": "Friday, 22 September 2023 - 10:54",
       "Headline": "ත්‍යාග  මුදල් වංචා කළ පොලිස් සැරයන් අත්අඩංගුවට",
       "News Content": "පොලිස් නිලධාරීන්ගේ ත්‍යාග මුදල් සොරකම් කළ පොලිස් සැරයන්වරයෙකු ගාල්ල කොට්ඨාස අපරාධ විමර්ශන අංශය විසින් අත්අඩංගුවට ගෙන තිබෙනවා.\nපාලන අංශයේ මුදල් ගෙවීම් කටයුතු භාරව සිටි නිලධාරියා ලෙස කටයුතු කල පොලිස් සැරයන්වරයකු මෙලෙස අත්අඩංගුවට ගෙන ඇති බව පොලීසිය පවසනවා.\nරුපියල් ලක්ෂ 7 කට අධික වටිනාකමින් යුතු ත්‍යාග මුදල් චෙක්පතක් මෙලෙස මුදල් කර සැකකාර පොලිස් සැරයන්වරයා වංචාවක් සිදුකර ඇති බව විමර්ශනවලදී හෙළිවී තිබෙනවා.\nමෙම වංචාව හේතුවෙන්  ඊයේ දින සිට මෙම නිලධාරියාගේ වැඩ තහනම් කිරීමට ද පොලිස් මූලස්ථානය පියවර ගෙන ඇති බව වැඩි දුරටත් වාර්තා වෙනවා.",
       "URL": "https://www.hirunews.lk/349066/ත්‍යාග-මුදල්-වංචා-කළ-පොලිස්-සැරයන්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=14"
}