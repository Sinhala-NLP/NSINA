{
       "Source": "hirunews",
       "Timestamp": "Tuesday, 24 November 2020 - 19:33",
       "Headline": "බම්බලපිටියේ සිට හැටන් ප්‍රදේශයට ගිය අයෙකුටත් කොරෝනා",
       "News Content": "බම්බලපිටිය ප්‍රදේශයේ සිට හැටන් - ඇබොස්ලි වතුයායේ තම නිවසට පැමිණි 44 හැවිරිදි දෙදරු පියෙකුට ද වෛරසය ආසාදනය වී ඇති බව අද තහවුරු වුණා.\nපසුගිය 22 වන දා ඔහු කොළඹ සිට හැටන් ප්‍රදේශයේ තම නිවසට පැමිණෙන අතරතුර ගිනිගත්හේන - කළුගල පොලිස් මුරපොළ අසළ දී සිදුකළ අහඹු පී.සී.ආර්. පරීක්ෂණයෙනුයි ආසාදිතයෙකු බවට හඳුනාගෙන ඇත්තේ.\nඑදිනම කොළඹ ප්‍රදේශයේ වෙළඳසැලක සේවය කරමින් සිට ලංගම බස් රථයකින් නාවලපිටිය ප්‍රදේශයට පැමිණි තරුණියකටද ගිනිගත්හේන ප්‍රදේශයේදී සිදුකළ පී.සී.ආර් පරීක්ෂාවකදී වෛරසය ආසාදනය වී ඇති බවට තහවුරු වී තිබෙනවා.\nදීපවාලි උත්සවයට පෙර සහ උත්සවයෙන් පසු බස්නාහිර පළාතෙන් වතුකරයට පැමිණි පුද්ගලයින් 50 දෙනෙකුගේ පී.සී.ආර්. පරීක්ෂණ අද සිදු කෙරුණා.",
       "URL": "https://www.hirunews.lk/255511/බම්බලපිටියේ-සිට-හැටන්-ප්‍රදේශයට-ගිය-අයෙකුටත්-කොරෝනා",
       "Category": "Local News",
       "Parent URL": "https://www.hirunews.lk/local-news.php?pageID=2314"
}