{
       "Source": "hirunews",
       "Timestamp": "Sunday, 17 November 2019 - 19:21",
       "Headline": "ගෝඨාභය රාජපක්ෂ වෙනුවෙන් දිවයින පුරා සැමරුම්",
       "News Content": "මෙවර ජනාධිපතිවරණයෙන් විශිෂ්ඨ ජයග්‍රහණයක් අත් කරගත් ගෝඨාභය රාජපක්ෂ වෙනුවෙන් අද දිවයින පුරා විවිධ සැමරුම් පැවැත්වුණා.\nගෝඨාභය රාජපක්ෂගේ විජයග්‍රහණය සැළවීමත් සමඟ මහනුවර ජනතාව තම සතුට පළ කළ බවයි හිරු වාර්තාකරුවන් ප්‍රකාශ කළේ.\nමොණරාගල ප්‍රදේශයේ ජනතාව සිය සතුට සමරනු ලැබූ අතර,  බස්නාහිර පළාතේ ජනතාව ද ගෝඨාභය රාජපක්ෂගේ විජයග්‍රහණය සමරනු ලැබූ බවයි හිරු වාර්තාකරුවන් සඳහන් කළේ.\nතංගල්ල ප්‍රදේශයේ ජනතාවද ගෝඨාභය රාජපක්ෂගේ ජයග්‍රහණය සමරනු ලැබුවා.\nකළුතර, ශ්‍රී ලංකා පොදුජන පෙරමුණේ මැතිවරණ මෙහෙයුම් කාර්යාලය ඉදිරිපිට ගෝඨාභය රාජපක්ෂගේ පාක්ෂිකයින් කිරිබත් අනුභව කළේ තම සතුට සමරනු ලැබුවා.\nඑම අවස්ථාවට කළුතර දිස්ත්‍රික් පාර්ලිමේන්තු මන්ත්‍රී රෝහිත අබේගුණවර්ධන ද එක්ව සිටියා.\nමාතර - මුල්කිරිගල ප්‍රදේශවාසීන් රබන් වාදනය කරමින් ගෝඨාභය රාජපක්ෂගේ ජයග්‍රහණය සමරනු ලැබුවා.\nගාල්ල ප්‍රදේශයේ ජනතාවද රථ පෙළපාලියකින් නගර මධ්‍යයට පැමිණ සිය සතුට පළ කළා.\nනුවරඑළිය දිස්ත්‍රික්කයේ ජනතාවද ගෝඨාභය රාජපක්ෂගේ ජයග්‍රහණය සැමරූ අතර, මඩකලපුව ශ්‍රී ලංකා පොදුජන පෙරමුණේ ආධාරකරුවන් නගර මධ්‍යයේ පිහිටි ඔරලෝසු කණුව අසළදී ගෝඨාභය රාජපක්ෂගේ විජයග්‍රහණය සැමරූ බවයි ප්‍රදේශයේ හිරු වාර්තාකරු සඳහන් කළේ.\nමේ අතර පාර්ලිමේන්තු මන්ත්‍රී ජොන්ස්ටන් ප්‍රනාන්දු පාක්ෂිකයින් සමඟ ගෝඨාභය රාජපක්ෂගේ ජයග්‍රහණය සමරනු ලැබුවේ පැල රෝපණය කරමින්.\nපිවිතුරු හෙළ උරුමයේ නායක පාර්ලිමේන්තු මන්ත්‍රී උදය ගම්මන්පිල ඇතුලූ පාක්ෂිකයින් ගෝඨාභය රාජපක්ෂගේ විජයග්‍රහණය සමරනු ලැබුවා.",
       "URL": "https://www.hirunews.lk/228453/ගෝඨාභය-රාජපක්ෂ-වෙනුවෙන්-දිවයින-පුරා-සැමරුම්",
       "Category": "Local News",
       "Parent URL": "https://www.hirunews.lk/local-news.php?pageID=3043"
}