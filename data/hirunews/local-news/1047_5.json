{
       "Source": "hirunews",
       "Timestamp": "Monday, 04 July 2022 - 14:48",
       "Headline": "සජිත් මෛත්‍රී හමුවක",
       "News Content": "විපක්ෂ නායක සජිත් ප්‍රේමදාස සහ හිටපු ජනාධිපති මෛත්‍රිපාල සිරිසේන අතර හමුවක් මේ වනවිට ආරම්භ වී තිබෙනවා.\nඒ, විපක්ෂ නායක කාර්යාලයේදියි.\nබරපතල ලෙස කඩාවැටී ඇති දේශය ගොඩනැගීම උදෙසා වූ ජාතික ප්‍රතිසංස්කරණ හා ඉදිරි ගමන වැඩසටහනට අදාළවයි මෙම හමුව ආරම්භ වී ඇත්තේ.\nඒ සඳහා සමගි ජනබලවේගයේ මහ ලේකම් පාර්ලිමේන්තු මන්ත්‍රී රංජිත් මද්දුමබණ්ඩාර, පාර්ලිමේන්තු මන්ත්‍රී රාජිත සේනාරත්න ඇතුලු තවත් සිවිල් ක්‍රියාකාරිකයින් පිරිසක්ද එක්ව සිටිනවා.\nපී.විග්නේෂ්වරන්, පී. දිගම්බරම්, ඇතුළු දේශපාලන නායකයින් ද වික්ටර් අයිවන්,කේ.ඩබ්ලිව්.ජනරංජන, ගාමිණී වියංගොඩ ඇතුළු සිවිල් ක්‍රියාකාරීන් විශාල පිරිසක් ද මෙම අවස්ථාවට එක් ව සිටි බව සඳහන්.\nමෙම හමුවේදී නව ආණ්ඩුක්‍රම ව්‍යවස්ථා ප්‍රතිසංස්කරණය සහ සර්වපාක්ෂික ආණ්ඩුවක් පිහිටුවීම පිළිබඳව දෙපාර්ශවය අතර සාකච්ඡා සිදු කෙරෙන බවටයි දේශපාලන ආරංචි මාර්ග සඳහන් කළේ.",
       "URL": "https://www.hirunews.lk/309023/සජිත්-මෛත්‍රී-හමුවක",
       "Category": "Local News",
       "Parent URL": "https://www.hirunews.lk/local-news.php?pageID=1047"
}