{
       "Source": "hirunews",
       "Timestamp": "Thursday, 17 June 2021 - 9:07",
       "Headline": "සංඥා නොමැති කමින් නාවුල ගම්මාන රැසකටත් ඔන්ලයින් ඉගෙනුම් ගැටළු",
       "News Content": "මාතලේ - නාවුල ප්‍රදේශයේ ගම්මාන රැසක සිසුන් ඔන්ලයින් ක්‍රමවේදයට අධ්‍යයනය කටයුතු සිදුකිරීම සඳහා දුරකථන සංඥා නොමැති වීම හේතුවෙන් දැඩි අර්බුදයකට මුහුණ දී සිටිනවා.\nඔවුන්ගේ දෙමව්පියන් ප්‍රකාශ කළේ ප්‍රදේශයේ දරුවන් 2000කට අධික ප්‍රමාණයකගේ අධ්‍යයනය කටයුතුවලට මෙලෙස බලපෑම් එල්ල වී ඇති බවයි.\nවසර ගණනාවක සිට දුරකථන සංඥා නොමැතිවීම ගැටළුවක්ව පැවතිය ද ඔන්ලයින් ක්‍රමවේදය හරහා ඉගෙනුම් කටයුතු සිදුකිරීමට සිසුන්ට සිදුවීමත් සමඟ එම තත්ත්වය දැඩි ලෙස බලපෑම් ඇති කරන බවයි ඔවුන් පවසන්නේ.\nමේ හේතුවෙන් දිනපතා මෙම සිසුන් කිලෝමීටර් 4ක් පමණ දුර ගෙවාගෙන කඳු මුදුන් තරණය කර එහි ඇති ජල ටැංකියක් මතට නැග සිය අධ්‍යාපන කටයුතු සිදුකරන බවද වාර්තාවනවා.",
       "URL": "https://www.hirunews.lk/274522/සංඥා-නොමැති-කමින්-නාවුල-ගම්මාන-රැසකටත්-ඔන්ලයින්-ඉගෙනුම්-ගැටළු",
       "Category": "Local News",
       "Parent URL": "https://www.hirunews.lk/local-news.php?pageID=1879"
}