{
       "Source": "hirunews",
       "Timestamp": "Wednesday, 26 April 2017 - 7:17",
       "Headline": "පාර්ලිමේන්තුව හදිසියේ අනිද්දා රැස්වෙයි",
       "News Content": "පාර්ලිමේන්තුව අනිද්දා හදිසියේ රැස්වීමට නියමිතයි.\nකසල කළමනාකරණයට අදාළව නිකුත් කෙරුණු ගැසට් නිවේදන කිහිපයක් අනුමත කර ගත යුතු බැවින් ජනාධිපතිවරයා මහජන ආරක්ෂක පනත යටතේ කළ දැනුම් දීමක් අනුව පාර්ලිමේන්තුව මෙසේ හදිසියේ කැදවන බවයි වාර්තා වන්නේ.\nකැළි කසල බැහැර කිරීමේ සේවා අත්‍යවශ්‍ය සේවාවක් බවට පත් කිරීමේ ගැසට් නිවේදනය අනිද්දා පාර්ලිමේන්තුවට ඉදිරිපත් කර එදිනම විවාද කර සම්මත කර ගැනීමටයි සැලසුම් කර ඇත්තේ.\nපළාත් පාලන ආයතනවලින් කැලි කසල බැහැර කිරීමේ සේවා, අත්‍යවශ්‍ය සේවාවක් බවට පත් කරමින් ජනාධිපති මෛත්‍රීපාල සිරිසේන පසුගිය දා අති විශේෂ ගැසට් නිවේදනයක් ද නිකුත් කළා.\nමේ සම්බන්ධයෙන් අද පෙරවරුවේ රැස්වන පක්ෂ නායක රැස්වීමේදී තවදුරටත් සාකච්ඡා කෙරෙනු ඇති.\nකෙසේ වෙතත්, පාර්ලිමේන්තු සභා වාරය පැවැත්වීමට නියමිතව තිබුණේ මැයි මස 3 වන දායි.",
       "URL": "https://www.hirunews.lk/159978/පාර්ලිමේන්තුව-හදිසියේ-අනිද්දා-රැස්වෙයි",
       "Category": "Local News",
       "Parent URL": "https://www.hirunews.lk/local-news.php?pageID=4547"
}