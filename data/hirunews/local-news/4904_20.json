{
       "Source": "hirunews",
       "Timestamp": "Sunday, 28 August 2016 - 13:05",
       "Headline": "ගොඩනගන රට ආරක්ෂා කළ යුතුයි - අගමැති",
       "News Content": "යහපාලන රජය යටතේ ගොඩනගන රට ආරක්ෂා කළ යුතු බව අග්‍රාමාත්‍ය රනිල් වික්‍රමසිංහ පවසනවා.\nඑක්සත් ජාතික පක්ෂ සාමාජිකත්ව ප්‍රවර්ධන වැඩසටහනකට හැටන් නගරයේදී අද (28) පෙරවරුවේ එක්වෙමින් අග්‍රාමාත්‍යවරයා මේ බව කියා සිටියා.\n‘‘මම රට ගියාම මිනිස්සු කිව්වම සිංහලයෝ ජාතීවාදී කියලා, මම කියනවා සිංහල මිනිස්සු ජාතිවාදී නෙවෙයි.\nස්වල්ප දෙනෙක් ජාතිවාදීන්.\nඅපි ජාතීවාදීන් නෙවෙයි.\nනැත්නම් කොහොමද නුවරඑලිය දිස්ත්‍රික්කයේ අද බහුතරයක් ද්‍රවිඩ මන්ත්‍රීවරු ඉන්නේ කියලා.\nමහනුවර විශාල නගරයක් බවට පත්වෙනවා පල්ලේකැලේ වෙනකම් ලක්ෂ 15 ක ජනගහනය එක්ක.\nවිශේෂයෙන්ම අපි මේවා ඉදිරියට ගෙනියන්න අපිට සංවිධානයක්  ඕනේ.\nආණ්ඩුව ගෙනියන්න හැමවිටම එහෙම ශක්තිමත් දේශපාලන සංවිධායක් තියෙන්න  ඕනේ.\nඕනෑම ඡන්දයක් දිනලා ඒ වැඩකටයුතු ඉදිරියට ගෙනි යන්න.\nඒ සංවිධානය තමයි එක්සත් ජාතික පක්ෂය.\nඅපි දැන් ඡන්දේ කරලා ඉවරයි, පළවෙනි අවුරුද්ද ගිහින්.\nඅපි දැන් රට හදන්න ඉදිරියට යන ගමන් හදන රට ආරක්ෂා කරන්න තියෙනවා.\nඒකටයි මම එක්සත් ජාතික පක්ෂය ප්‍රතිසංවිධානය කරන්නේ.’’\nඑම අවස්ථාවට එක්ව සිටි අමාත්‍ය පී.දිගම්බරන්ද එහිදී මෙලෙස අදහස් දක්වා සිටියා.\n‘‘ අගමැතිතුමනි, ඔබතුමා ආවට පස්සේ අපේ ජනතාවට අද ගම්මාන හම්බුවෙලා තියෙනවා.\nතනි ගෙවල් හම්බුවෙලා තියෙනවා.\nලැයිම් කඩලා, ඒ ගොල්ලන්ට තනි ගෙවල් හදලා දෙනවා.\nඔබතුමාට වතුකරයේ ජනතාව වෙනුවෙන් මම ස්තූති කරනවා.\nඒ වාගේ පහුගිය කාලේ අපිට රැස්වීම කරන්න බෑ.\nහමුදාව තියාගෙන දගල දගල හිටපු නායකවරු දැන් ඉන්දියාවේ ගිහිල්ලා ඉන්නවා.\nඅපි අද කියන්නේ ඔබතුමාට, අපි සල්ලිවලට යන්නේ නෑ.\nඒක ඔබතුමාට හොදට දන්නවා.\nඉදිරි මැතිවරණයේද අපි ඔබතුමාට හැම ආසනයම දිනලා දෙනවා කියලා මේ වෙලාවේදී පොරොන්දු වෙනවා.’’",
       "URL": "https://www.hirunews.lk/141654/ගොඩනගන-රට-ආරක්ෂා-කළ-යුතුයි-අගමැති",
       "Category": "Local News",
       "Parent URL": "https://www.hirunews.lk/local-news.php?pageID=4904"
}