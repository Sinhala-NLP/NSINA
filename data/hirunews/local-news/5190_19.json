{
       "Source": "hirunews",
       "Timestamp": "Friday, 29 January 2016 - 17:47",
       "Headline": "එදා මෙදාතුර අපේ රටේ සංවිධාන වන දැවැන්තම වන්දනා ගමන - ‘‘හිරු සිරිපා කරුණාව‘‘ නල්ලතන්නියට ළඟාවේ",
       "News Content": "ලක් ඉතිහාසයේ සංවිධාන වන, මහා වන්දනා ගමන, \"හිරු සිරිපා කරුණාව\" වන්දනා නඩය මේ වන විට හැටන් නල්ලතන්නියට ලගා වී තිබෙනවා.\nසාධුකර මැද  තවත් සුලු වේලාවකින් සුදුවතින් සැරසුණු බැතිමතුන් විශාල පිරිසක්  සිරිපා කරුණා කිරීමට නියමිතයි.\nහිරු එෆ් එම් සංවිධාන කරන මේ සුපින්බර වන්දනා ගමනට එක්ව සිටින්නේ රට පුරා විසිරුණු හිරු ශ්‍රාවකයින්.\nඅද(29) උදෑසන දිවයිනේ විවිධ ප්‍රදේශවලින් වන්දනා නඩ රැගත් රථ  පෙරහර  ආරම්භ කළා.\nඔවුන්ට අවශ්‍ය සියළු පහසුකම් සැලසීමට හිරු එෆ් එම් කටයුතු යොදා තිබෙනවා.\nමෙවර හිරු සිරිපා කරුණාවේ සුවිශේෂීත්වය වන්නේ උත්තරීතර පූජා කරඬු වහන්සේ හය නමක් වැඩම කරවීමයි.\nමහියංගනයේ සිට සිරිපා කරුණාවට වන්දනා නඩය පිටත් වූයේ මහියංගනය රාජමහා විහාරස්ථානයෙන්. අනතුරුව හසලක - උඩුදුම්බර - හුන්නස්ගිරිය - තෙල්දෙනිය - දිගන - මහනුවර හරහා වන්දනා නඩයත් රැගෙන එම වන්දනා නඩය  මීට සුලු වේලාවකට පෙරයි නල්ලතන්නියට ලඟාවුයේ.\nකළුතර බෝධිය අසලින් ගමන් ආරම්භ කල වන්දනා නඩයට  කොළඹ හුණුපිටිය ගංඟාරාම විහාරස්ථානයෙන්ද බැතිමතුන් එක්වුණා.\nමිනුවන්ගොඩ රජමහා විහාරස්ථානයෙන් සිරිපා කරුණාවට එක්වු වන්දනා නඩ රැගත් බස් රථ වේයන්ගොඩ - නිට්ටඹුව - වරකාපොල - කෑගල්ල - මාවනැල්ල - කඩුගන්නාව - හැටන් ප්‍රදේශ පසුකරමිනුයි නල්ලතන්නියට ලඟාවූයේ.\nදිවයිනේ සංවිධාන වන දැවැන්තම වන්දනා ගමන වන හිරු සිරිපා කරුණාවට ඇඹිලිපිටියෙන්ද තවත් බැතිමතුන් දැවැන්ත පිරිසක් එක්ව සිටිනවා.\nඋත්තරීතර පූජා කරඬු වහන්සේ රැගත් තවත් රථ පෙරහර හිරු සිරිපා කරුණාවට නිකවැරටියෙන්ද ගමන් ආරම්භ කළා.\nමේ සියළු වන්දනා නඩයි අද මීට සුලු වේලාවකට පෙර නල්ලතන්නියේදී එකට එක්වූයේ.\nහිරු සිරිපා කරුණාවට එක්වීමට නොහැකිවු තවත් දහස් ගණනක් ශ්‍රාවක බැතිමතුන් වන්දනා නඩ ගමන් ගත් මඟ දෙපස රැදී සිටිමින් පුද පඬුරු - පූජා භාණ්ඩ හිරු අපේ කණ්ඩායමට ලබා දුන්නේ ඉමහත් බැති සිතිනුයි.\nවන්දනා ගමනේ සියලු තොරතුරු එසැණින් ඔබ වෙත ගෙන ඒමට සුදානම්.",
       "URL": "https://www.hirunews.lk/125015/එදා-මෙදාතුර-අපේ-රටේ-සංවිධාන-වන-දැවැන්තම-වන්දනා-ගමන-හිරු-සිරිපා-කරුණාව-නල්ලතන්නියට-ළඟාවේ",
       "Category": "Local News",
       "Parent URL": "https://www.hirunews.lk/local-news.php?pageID=5190"
}