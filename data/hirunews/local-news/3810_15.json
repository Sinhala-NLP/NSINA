{
       "Source": "hirunews",
       "Timestamp": "Tuesday, 07 August 2018 - 13:57",
       "Headline": "update : කඩවතදී වෙඩි ප්‍රහාරයට ලක්වුණු කාන්තාව ඝාතන සිද්ධියක සැකකාරියක්",
       "News Content": "කඩවත - ගෝනහේන මංසන්ධියේදී අද පස්වරුවේ සිදුවු වෙඩි තැබීමෙන් බරපතල තුවාල ලබා රාගම රෝහලට ඇතුළත් කර ඇති කාන්තාව පුද්ගල ඝාතන නඩුවක සැකකාරියක් බව පොලීසිය ප්‍රකාශ කළා.\n34 හැවිරිදි ඇය  කඩවත - රන්මුතුගල ප්‍රදේශයේ පදිංචිකාරිනියක්.\nපසුගිය වසරේ දෙසැම්බර් 30 වනදා ප්‍රදේශයේ ව්‍යාපාරිකයෙකු වන ඇයගෙන් දික්කසාද වූ සැමියා ඝාතනය කිරීමේ සිද්ධියට අදාළව, මෙම කාන්තාවට චෝදනා එල්ලවී තිබුණා.\nඑම සිද්ධිය සම්බන්ධයෙන් බන්ධනාගාර ගතව සිටි ඇය ඇප ලබා පැමිණ ඇත්තේ මීට මාසයකට පමණ පෙරයි. ඊට අදාළ නඩුවට මහර මහේස්ත්‍රාත් අධිකරණය වෙත ගොස් යතුරුපැදියෙන් යළි නිවසට පැමිණෙන අවස්ථාවේදී මෙම කාන්තාව වෙඩි ප්‍රහාරයට ලක්ව ඇති බවයි පොලීසිය සඳහන් කළේ.\nupdate : Monday, 07 August 2018 - 14.57\n------------------------------------------------------------------------------------\nකඩවත වෙඩි තැබීමක්\nකඩවත - ගෝනහේන මංසන්ධියේදී සිදුවු වෙඩි තැබීමකින් කාන්තාවක් තුවාල ලබා තිබෙනවා.\nපොලිස් මාධ්‍ය ප්‍රකාශක කාර්යාලය සඳහන් කළේ තුවාල ලැබූ කාන්තාව රාගම රෝහලට ඇතුළත් කර ඇති බවයි.\nවෙඩි ප්‍රහාරය එල්ල කළ පුද්ගලයින් පිළිබඳව මෙතෙක් අනාවරණය වී නැහැ.",
       "URL": "https://www.hirunews.lk/196994/update-කඩවතදී-වෙඩි-ප්‍රහාරයට-ලක්වුණු-කාන්තාව-ඝාතන-සිද්ධියක-සැකකාරියක්",
       "Category": "Local News",
       "Parent URL": "https://www.hirunews.lk/local-news.php?pageID=3810"
}