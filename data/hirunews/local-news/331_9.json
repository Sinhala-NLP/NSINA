{
       "Source": "hirunews",
       "Timestamp": "Saturday, 20 May 2023 - 8:24",
       "Headline": "බලංගොඩ - සමනලවත්ත ප්‍රදේශවාසීන් පොලිස් මුරපොළක් ඉල්ලයි",
       "News Content": "පුද්ගලයින් කිහිපදෙනෙකු අතුරුදහන් වූ බලංගොඩ - සමනලවත්ත ප්‍රදේශයට, පොලිස් මුරපොළක් ලබාදෙන ලෙස ප්‍රදේශවාසීන් ඉල්ලීමක් කර තිබෙනවා.\nපුද්ගලයින් අතුරුදහන්වීම සම්බන්ධයෙන් බලංගොඩ - සමනලවත්ත විද්‍යාලයේ ඊයේ පැවති සාකච්ඡාවකදීයි ප්‍රදේශවාසීන් මෙම ඉල්ලීම කර ඇති බව සඳහන්.\nමෙම සාකච්ඡාවට බලංගොඩ ප්‍රාදේශීය ලේකම් කාර්යාලයේ නිලධාරීන්, බලංගොඩ පොලිසිය ඇතුළු පාර්ශව කිහිපයක් සහභාගී වූ බවයි සඳහන්..\nමීට වසර 5කට පෙර ශාන් කුමාර නැමති සිසුවෙකු අතුරුදහන් වූ අතර ඔහු සම්බන්ධයෙන් තවමත් තොරතුරක් ලැබී නොමැති අතර තවත් පුද්ගලයෙකු පසුගිය 3 වනදා සිට ආගිය අතක් නොමැති අතර මෙම තත්ත්වය හමුවේ පාසල් සිසුන් පවා බියෙන් පසු වන බවයි ප්‍රදේශවාසීන් පවසා සිටියේ.",
       "URL": "https://www.hirunews.lk/335693/බලංගොඩ-සමනලවත්ත-ප්‍රදේශවාසීන්-පොලිස්-මුරපොළක්-ඉල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=331"
}