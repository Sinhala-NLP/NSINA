{
       "Source": "hirunews",
       "Timestamp": "Thursday, 07 January 2021 - 20:51",
       "Headline": "ගාල්ල බන්ධනාගාරයේ නියාමකවරියන් 3ක් සහ රැදවියන් 34ක් ආසාදිතයින් වෙයි (වීඩියෝ)",
       "News Content": "ගාල්ල - බන්ධනාගාරයේ නියාමකවරියන් තුන්දෙනෙකු සහ කාන්තා රැඳවියන් 34 දෙනෙකු කොරෝනා ආසාදිතයන් බවට අලුතින් හඳුනාගෙන තිබෙනවා.\nපෙරේදා සිදුකළ පී.සී.ආර්. පරීක්ෂණ 69 ක ප්‍රතිඵල ඊයේ ලැබී ඇති අතර, එහිදී මෙම නව ආසාදිතයන් වාර්තාවී ඇති බවයි ගාල්ල සෞඛ්‍ය වෛද්‍ය නිලධාරී කාර්යාලය සඳහන් කළේ.\nගාල්ල බන්ධනාගාරයේ කාන්තා වාට්ටුවේ සිටි ගර්භනී කාන්තාවකට කොරෝනා ආසාදනය වී ඇති බවට පසුගියදා තහවුරු වීමත් සමඟයි මෙම පී.සී.ආර්. පරීක්ෂණ සිදුකර තිබුණේ.\nමේ අතර බණ්ඩාරගම සෞඛ්‍ය වෛද්‍ය නිලධාරී කොට්ඨාසයට අයත් වල්ගම ප්‍රදේශයේ කර්මාන්තශාලාවකින් කොරෝනා ආසාදිත කාන්තාවක් හඳුනාගැනීමත් සමඟ එම කර්මාන්තශාලාවේ තවත් 63 දෙනෙකු ස්වයං නිරෝධායනය යොමුකෙරුණා.\nකෙසේ වෙතත් පී.සී.ආර්. පරීක්ෂණයේ ප්‍රතිඵල ලැබෙන තෙක් ඇය සේවයට නොකැඳවන ලෙසට ආයතනයට ලබාදුන් සෞඛ්‍ය උපදෙස් නොතකා අදාළ කාන්තාව කර්මාන්තශාලාවේ සේවයට ගෙන්වා ගෙන ඇති බවයි මහජන සෞඛ්‍ය පරීක්ෂකවරයා කියා සිටියේ.\nදොම්පේ - ගිරිදර ප්‍රදේශයේ මීට පෙර අසාදිතයන් වාර්තාවූ ඇඟළුම් කාර්මාන්තශාලාවේ මේ දක්වා 92 කුට වෛරසය ආසාදනය වී අති බවට හඳුනාගෙන තිබෙනවා.\nසේවක සේවිකාවන් 2,000 ක පමණ පිරිසක්  සේවය කරන එම කර්මාන්තශාලාවේ  සිදුකළ පී.සී.ආර්. පරීක්ෂණ 1,278 කින් මෙම ආසාදිතයන් වාර්තාවී ඇති බවයි දොම්පේ සෞඛ්‍ය වෛද්‍ය නිලධාරී කර්යාලය සඳහන් කළේ.\nමේ අතර අද දිනයේ අලුතින් ආසාදිතයින් 255ක් වාර්තා වීමත් සමඟ මෙරට සමස්ත කොරෝනා ආසාදිතයින් සංඛ්‍යා 46,503 දක්වා ඉහළ ගියා.\nඅද දිනයේත් ආසාදිතයන් 638 දෙනෙකු පූර්ණ සුවය ලබා රෝහල්වලින් පිටව යාමත් සමඟ මෙරට සුවය ලැබූ සමස්ත සංඛ්‍යාව 39,661 දක්වා ඉහළ ගොස් තිබෙනවා. මෙරට මේ දක්වා සිදුව ඇති කොරෝනා මරණ සංඛ්‍යාව 219ක්.",
       "URL": "https://www.hirunews.lk/259112/ගාල්ල-බන්ධනාගාරයේ-නියාමකවරියන්-3ක්-සහ-රැදවියන්-34ක්-ආසාදිතයින්-වෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2226"
}