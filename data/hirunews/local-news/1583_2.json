{
       "Source": "hirunews",
       "Timestamp": "Friday, 05 November 2021 - 13:24",
       "Headline": "බෙන්තොට පාරාදීස දූපතේ වැටකෙයියා ශාඛ විනාශයක්",
       "News Content": "බෙන්තොට - පාරාදීස දූපත ආශ්‍රිත වෙරළ තීරයේ නව කාණු පද්ධතියක් කැපීම සඳහා වෙරළ තීරයේ ඇති වැටකෙයියා ශාක රැසකට හානි කරමින් විශාල පරිසර හානියක් සිදු කරන බවට ප්‍රදේශයේ සංචාරක මාර්ගෝපදේශකයන් චෝදනා කරනවා.\nමෙම වෙරළ තීරයේ කිලෝ මීටර් 1.5 පමණ දුර විහිදෙන අතර, පෞද්ගලික කොන්ත්‍රාත් සමාගමක් ව්‍යාපෘතිය සිදු කරන බව සඳහන්.\nසංචාරක මාර්ගෝපදේශකයන් පවසන්නේ සුනාමි ව්‍යසනය සිදු වූ අවස්ථාවේදී පවා මෙම වැටෙකයියා ශාකවලින් ආවරණය වී තිබූ ප්‍රදේශය ආරක්ෂා වූ බවයි.\nමේ අතර, මුතුරාජවෙල වගුරු බිමෙහි ඉඩම් කොටස් නාගරික සංවර්ධන අධිකාරියට පවරා ගැනීම සදහා නිකුත් කර ඇති බව කියන ගැසට් නිවේදනය අවලංගු කරන ලෙස ඉල්ලමින් කඳාන නගරයේදී මුහුදුබඩ බිම් තීරය සුරැකීමේ සංවිධානය අද විරෝධතාවක නිරත වුණා.\nඑසේම, ඊට එරෙහිව සුරකිමු මුතුරාජවෙල සංවිධානය අද මානව හිමිකම් කොමිසමට පැමිණිල්ලක් ද භාර දී තිබෙනවා.",
       "URL": "https://www.hirunews.lk/287070/බෙන්තොට-පාරාදීස-දූපතේ-වැටකෙයියා-ශාඛ-විනාශයක්",
       "Category": "Local News",
       "Parent URL": "https://www.hirunews.lk/local-news.php?pageID=1583"
}