{
       "Source": "hirunews",
       "Timestamp": "Tuesday, 27 February 2018 - 10:50",
       "Headline": "උතුරේ ඉඩම් ඉල්ලා මුලතිව් හි විරෝධතා පා ගමනක් (ඡායාරූප)",
       "News Content": "උතුරු නැගෙනහිර විශාල ඉඩම් ප්‍රමාණයක් මුල් අයිතිකරුවන් වෙත නොලැබීම හේතුවෙන් එම ඉඩම් ලබා දෙන ලෙස ඉල්ලා මුලතිව් හි විරෝධතා පා ගමනක් ඊයේ (26) සංවිධානය කර තිබුණා.\nජාතික ධීවර සහයෝගිතා පදනම මගින් සංවිධානය කර තිබූ මේ විරෝධතා පා ගමනට උතුරු නැගෙනහිර ඉඩම් අහිමි වූ ජනාතව විශාල පිරිසක්\nඑක්වී සිටි බවයි අප වාර්තාකරු පැවසුවේ.\nවිරෝධතාවයට ස්විස්ටර්ලන්තයේ මහජන සංවිධානයක සාමාජිකයින් පිරිසක්ද එක්වී සිටි බවයි වාර්තාවන්නේ.\nවිරෝධතාකරුවන් මුලතිව් නගරයේ  සිට  විරෝධතා පා ගමනින් පැමිණ  මුලතිව් දිස්ත්‍රීක් ලේකම් කාර්යාලය අසලදී   උද්ඝෝෂණයක නිරතවී තිබෙනවා.\nඑහිදී විරෝධතාකරුවන් පැවසුවේ\n\"යුද්ධය නිමා වී වසර 9 ක් හත් වී තිබුනත් රජය ඉඩම් නොමැති ජනතාවගේ ඉඩම් අයිතිය ලබා දීම දිනෙන් දින කල් අරින් බවටත්, යුද්ධය හේතුවෙන් උතුරු නැගෙනහිර ඉඩම් අහිමි වූ සාමාන්‍ය ජනතාවට  අද වන විට උන් හිටි තැන අහිමි වී ඇතිබවයි.\nමේ ඉඩම් ගැටලුවට බලධාරීන් මැදිහත් වී කඩිනමින් විසදා දෙන ලෙසයි ඔවුන් බලධාරීන්ගෙන් ඉල්ලා සිටින්නේ.\n(ඡායාරූප - රොමේෂ් මදුශංක )",
       "URL": "https://www.hirunews.lk/184615/උතුරේ-ඉඩම්-ඉල්ලා-මුලතිව්-හි-විරෝධතා-පා-ගමනක්-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4062"
}