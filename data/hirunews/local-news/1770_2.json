{
       "Source": "hirunews",
       "Timestamp": "Saturday, 07 August 2021 - 11:00",
       "Headline": "ජිප්සිස් නායකයා සුවය ලබනවා - සොයුරු පියල් කියයි",
       "News Content": "කොවිඩ් 19 වෛරසය ආසාදනය වී කොළඹ පෞද්ගලික රෝහලක ප්‍රතිකාර ලබන ජිප්සීස් සංගීත කණ්ඩායමේ නායක සුනිල් පෙරේරා ක්‍රමයෙන් සුවය ලබන බව ඔහුගේ සොයුරු පියල් පෙරේරා හිරු ප්‍රවෘත්ති අංශයට සඳහන් කළා.\nඔහු වැඩිදුරටත් කියා සිටියේ සිය සොහොයුරා තරමක අසාධ්‍ය තත්ත්වයෙන් පසුව මේ වන විට ඉන් මිදී ක්‍රමයෙන් සුවය ලබන බවයි.\nජිප්සීස් නායක සුනිල් පෙරේරා සම්බන්ධයෙන් සමාජ මාධ්‍ය ඔස්සේ පැතිර යන පුවත් සම්බන්ධයෙන් අදහස් දැක් වූ පියල් පෙරේරා කියා සිටියේ මේ මොහොතේ කල යුත්තේ මෙරට සුවහසක් රසික සිත් සැනසූ තමන්ගේ ආදරණීය ගායකයා වෙනුවෙන් ඉක්මන් සුවය ප්‍රාර්ථනා කිරීම බවයි.",
       "URL": "https://www.hirunews.lk/279092/ජිප්සිස්-නායකයා-සුවය-ලබනවා-සොයුරු-පියල්-කියයි",
       "Category": "Local News",
       "Parent URL": "https://www.hirunews.lk/local-news.php?pageID=1770"
}