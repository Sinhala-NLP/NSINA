{
       "Source": "hirunews",
       "Timestamp": "Monday, 16 January 2023 - 14:21",
       "Headline": "හිඟුරාන සීනි කර්මාන්ත ශාලාවේ මෙම වසරේ පස්වෙනි කෙටි ඇඹරුම් වාරය ආරම්භ කෙරේ",
       "News Content": "ගල්ඔය වැවිලි සමාගම විසින් පවත්වාගෙන යන හිඟුරාන සීනි කර්මාන්ත ශාලාවේ 2023 වසරේ පස්වෙනි කෙටි ඇඹරුම් වාරය ඊයේ (16) පෙරවරුවේ දී ආරම්භ කෙරුණා.\nමහා සංඝරත්නයේ පිරිත් සත්ගායනා මැද්දේ කර්මාන්ත ශාලවට මංගල උක් ගස් දැමීම ගල්ඔය වැවලි සමාගමේ විධායක අධ්‍යක්ෂක ධනේස් අබේරත්න සහ ප්‍රධාන විධායක නිළධාරි සුරාත් පෙරේරා ඇතුලු නිළධාරින් සහ සේවකයින් විසින් සිදු කරනු ලැබුවා.\nමෙම කෙටි ඇඹරුම් වාරය අප්‍රේල් මස දක්වා ක්‍රියාත්මක කරන අතර මෙම කෙටි ඇඹරුම් වාරයේ දී උක් මෙට්ට්‍රික් ටොන් 130000ක් ඇඹරීමට කටයුතු කරන අතර සිනි මෙට්‍ර්ටික් ටොන් 9500ක් නිෂ්පාදනය කිරිමට ගල්ඔය වැවැලි සමාගම සැලසුම් කර ඇති බව එහි ප්‍රධාන විධායක නිළධාරි සුරාත් පෙරේරා පවසනවා.\nඇඹරුම් වාරය ආරම්භ කරමින් පැවැත්වු කෙටි උත්සවයේ දී ගල්ඔය වැවැලි සමාගමේ විධායක අධ්‍යක්ෂක ධනේෂ් අබේරත්න පැවැසුවේ රටේ ආර්ථික තත්ත්වය අයහපත් පසුබිමක ගල්ඔය වැවිලි සමාගමේ සියලු දෙනා සිදුකළ කැපවීම නිසා ආයතනයට ඉදිරියට යාමට හැකිවු බවයි.\nප්‍රදේශයේ මහා සංඝරත්නයේ ආශිර්වාදය උක් ගොවියාගේ කැපවීම ආයතනයේ සේවකයින්ගේ උත්සහය කැපවීම පරිපාලනයේ දක්ෂතාවය මත ඉදිරියට ගිය මේ ගමන මෙම වර්ෂයේදිත් ඉලක්ක සම්පුර්ණ කිරිම සදහා යොදා ගන්නා ලෙස ද ධනේෂ් අබේරත්න සියලු දෙනාගෙන් ඉල්ලිමක් කර තිබෙනවා.\nගල්ඔය වැවිලි සමාගමේ නියෝජ්‍ය සාමාන්‍යධිකාරි සමන්ත කුමාර පවසන්නේ, ගල්ඔය වැවිලි සමාගම විසින් ආයතන භුමියේ ඉදිරකර ඇති සෝලා පැනල් මගින් විදුලිය ලබා දීම ද අද (16) ආරම්භ කළ බවයි.\nමෙම සෝලා පද්ධතිය මගින් මෙගාවෝට් 2.4ක විදුලි ප්‍රමාණයක් ජාතික විදුලි පද්ධතියට එකතු කරන බව ප්‍රධාන විධායක නිළධාරි සුරාත් පෙරේරා පවසනවා.",
       "URL": "https://www.hirunews.lk/325183/හිඟුරාන-සීනි-කර්මාන්ත-ශාලාවේ-මෙම-වසරේ-පස්වෙනි-කෙටි-ඇඹරුම්-වාරය-ආරම්භ-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=598"
}