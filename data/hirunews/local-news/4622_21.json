{
       "Source": "hirunews",
       "Timestamp": "Thursday, 09 March 2017 - 16:05",
       "Headline": "සී.සී.ටී.වී කැමරා සවි කළ වෛද්‍යවරයාට එරෙහිව චෝදනා ගොනු කෙරේ",
       "News Content": "අනුරාධපුර ශික්ෂණ රෝහලේ ගිණුම් අංශයේ කාන්තා වැසිකිළිය තුළ සී.සී.ටී.වී කැමරාවක් සවි කිරීමේ සිද්ධිය සම්බන්ධයෙන් සැකකාර වෛද්‍යවරයාට එරෙහිව පැවැත්වූ විමර්ශනවලට අදාළ උධෘත අධි චෝදනා ගොනුකිරීම සදහා නීතිපතිවරයාට යොමුකරන ලෙස අනුරාධපුර ප්‍රධාන මහේස්ත්‍රාත් අධිකරණය අද නියෝග කළා.\nඒ ඊට අදාළ නඩුව ප්‍රධාන මහේස්ත්‍රාත් හර්ෂණ කැකුණවෙල හමුවේ කැදවූ අවස්ථාවේදීයි.\nඑහිදී සැකකාර වෛද්‍යවරයාට ලබන 21 වනදා අධිකරණයේ පෙනී සිටින ලෙසයි මහේස්ත්‍රාත්වරයා නියෝග කළේ.\nවැසිකිලියේ සී.සී.ටී.වී කැමරාවක් සවි කර කාන්තාවන්ගේ දර්ශන රූගත කිරීම් සම්බන්ධයෙන් මෙලෙස චෝදනා එල්ල වී ඇත්තේ 27 හැවිරිදි විවාහක වෛද්‍යවරයෙකුටයි.",
       "URL": "https://www.hirunews.lk/156463/සී-ටී-වී-කැමරා-සවි-කළ-වෛද්‍යවරයාට-එරෙහිව-චෝදනා-ගොනු-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=4622"
}