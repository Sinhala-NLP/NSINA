{
       "Source": "hirunews",
       "Timestamp": "Monday, 10 January 2022 - 11:51",
       "Headline": "තොග තිබියදීත් නොරොච්චෝලෙට ගල්අඟුරු බායි",
       "News Content": "ගල් අඟුරු ගබඩා ප්‍රමාණවත් තරම් තිබෙද්දී නොරොච්චෝල ගල් අඟුරු බලාගාරයට ගල් අඟුරු රැගෙනවිත් ඇති බව, ශ්‍රී ලංකා විදුලි තාක්ෂණික ඉංජිනේරු සහ අධිකාරි සංගමයේ සභාපති ඒ.ජී.යූ නිශාන්ත පවසනවා.\nදැනට පවතින ගල් අඟුරු තවත් මාස තුනක් සඳහා ප්‍රමාණවත් ව තිබිය දී දූෂිත දේශපාලඥයින්, කූඨ ව්‍යාපාරිකයින් හා අවස්ථාවාදී වෘත්තිකයින් මෙසේ අවිධිමත් හදිසි විදුලි මිල් දී ගැනීම්වලට පෙළඹී ඇති බවට ඔහු චෝදනා කරනවා.\nපසුගිය අප්‍රේල් මාසයේ හදිසි විදුලි මිල දී ගැනීමේ ගිවිසුම් තුනක් අවලංගු කර ඇති බවත් එම ගිවිසුම් නැවත ගිවිසුම්ගත කිරීම සඳහා සූක්ෂ්ම අයුරින් විදුලි අර්බුදයක් නිර්මාණය කරමින් පවතින බවත් ඒ.යූ.ජී නිශාන්ත අවධාරණය කළා.",
       "URL": "https://www.hirunews.lk/293537/තොග-තිබියදීත්-නොරොච්චෝලෙට-ගල්අඟුරු-බායි",
       "Category": "Local News",
       "Parent URL": "https://www.hirunews.lk/local-news.php?pageID=1436"
}