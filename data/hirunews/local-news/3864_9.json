{
       "Source": "hirunews",
       "Timestamp": "Thursday, 05 July 2018 - 10:09",
       "Headline": "කිරිවෙහෙර හිමියන්ට වෙඩි තැබීමේ සිද්ධියේ සැකකරුවන් යළි රිමාන්ඩ්",
       "News Content": "කතරගම කිරිවෙහෙර විහාරාධිපති පූජ්‍ය කොබවක ධම්මින්ද හිමියන්ට වෙඩි තැබීමේ සිද්ධිය සම්බන්ධයෙන් අත්අඩංගුවට ගත් සැකකරුවන් හත්දෙනා ලබන 18 වනදා දක්වා යළි රක්ෂිත බන්ධනාගාර ගතකර තිබෙනවා.\nඒ, ඔවුන් ඊයේ තිස්සමහාරාම මහේස්ත්‍රාත් ඒ.ඒ.පී. ලක්ෂ්මන් වෙත ඉදිරිපත් කිරීමෙන් අනතුරුවයි.\nවෙඩිවැදීමෙන් තුවාල ලබා රෝහල් ගත කෙරුණු පූජ්‍ය කොබවක ධම්මින්ද හිමියන් තවමත් කොළඹ පෞද්ගලික රෝහලක ප්‍රතිකාර ලබනවා.",
       "URL": "https://www.hirunews.lk/194541/කිරිවෙහෙර-හිමියන්ට-වෙඩි-තැබීමේ-සිද්ධියේ-සැකකරුවන්-යළි-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=3864"
}