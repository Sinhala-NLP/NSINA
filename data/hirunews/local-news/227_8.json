{
       "Source": "hirunews",
       "Timestamp": "Thursday, 29 June 2023 - 12:51",
       "Headline": "සුපිරි වටයේ පළමු තරගයේ කාසියේ වාසිය ඕමානයට",
       "News Content": "එක්දින ක්‍රිකට් ලෝක කුසලානයට සුදුසුකම් ලැබීමේ තරගාවලියේ සුපිරි 6 දෙනාගේ වටයේ පළමු තරගයේ කාසියේ වාසිය දිනා ගත් ඕමාන කණ්ඩායම පළමුව පන්දුවට පහරදීමේ අවස්ථාව සිම්බාබ්වේ කණ්ඩායමට ලබාදීමට තීරණය කළා.\nබුලවායෝහිදී පැවැත්වෙන මෙම තරගය තවත් සුළු මොහොතකින් ආරම්භ වීමට නියමිතයි.\nසත්කාරක සිම්බාබ්වේ කණ්ඩායම සහ ඕමානය අතර පැවැත්වෙන මෙම තරගයේ මූලික වටයේ තරගවලදී සිම්බාබ්වේ කණ්ඩායම ඒ කාණ්ඩයෙන් පෙරමුණ ගත්තේ මුහුණදුන් තරග හතරම ජය ගනිමින්.\nඕමාන කණ්ඩායම එම වටයේදී බී කාණ්ඩයෙන් තරග 4 කට මුහුණදී තරග දෙකක් පමණක් ජයගත්තා.",
       "URL": "https://www.hirunews.lk/339459/සුපිරි-වටයේ-පළමු-තරගයේ-කාසියේ-වාසිය-ඕමානයට",
       "Category": "Local News",
       "Parent URL": "https://www.hirunews.lk/local-news.php?pageID=227"
}