{
       "Source": "hirunews",
       "Timestamp": "Monday, 25 September 2017 - 8:27",
       "Headline": "ලක්ෂ 45 ක රත්‍රන් ඉන්දියාවට ගෙන යාමට තැත් කළ අයෙක් අත්අඩංගුවට (ඡායාරූප)",
       "News Content": "නීති විරෝධීව රත්‍රන් තොගයක් ඉන්දියාවට රැගෙන යාමට උත්සාහ කළ පුද්ගලයෙකු කටුනායක ගුවන්තොටුපලේදී අත්අඩංගුවට ගෙන තිබෙනවා.\nකිලෝග්‍රෑම් එකක් පමණ බරැති රත්‍රන් තොගයක් ගුද මාර්ගයේ සගවා මෙම සැකකරු රැගෙන යාමට උත්සාහ කර ඇති බවයි අප වාර්තාකරු සඳහන් කළේ.\nබොරැල්ල ප්‍රදේශයේ පදිංචි 45 හැවිරිදි මෙම පුද්ගලයා ඉන්දියාවේ කොයිම්බතුර් බලා යාමටයි කටුනායකට පැමිණ ඇත්තේ.\nසැකකරු සිය ගුද මාර්ගයේ රන් බිස්කට් 4 ක් / රන් කැබලි 3 ක් / රන් මාල 6 ක් සහ රිදී ආලේපිත රන් තහඩු දෙකක් ද සගවාගෙන සිටි බව රේගුව ප්‍රකාශකර තිබෙනවා.\nඒවායෙහි බර ග්‍රෑම් 904.77 ක් වන අතර වටිනාකම 4,523,850 ක් බවයි අනාවරණ වී ඇත්තේ.\nඡායාරූප - කටුනායක ටී කේ ජී කපිල",
       "URL": "https://www.hirunews.lk/171768/ලක්ෂ-45-ක-රත්‍රන්-ඉන්දියාවට-ගෙන-යාමට-තැත්-කළ-අයෙක්-අත්අඩංගුවට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4305"
}