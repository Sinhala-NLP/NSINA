{
       "Source": "hirunews",
       "Timestamp": "Sunday, 10 March 2019 - 12:05",
       "Headline": "ඉන්ධන මිල සංශෝධනය හෙටයි",
       "News Content": "ලෝක ඉන්ධන මිලට සාපේක්ෂව ක්‍රියාත්මක ඉන්ධන මිල සූත්‍රයට අනුව නවතම ඉන්ධන මිල ගණන් හෙට දිනයේදී මුදල් අමාත්‍යාංශය ප්‍රකාශයට පත් කිරීමට නියමිතයි.\nඉන්ධන මිල සූත්‍රයට අනුව සෑම මසකම 10 වනදා මිල සංශෝධනයක් සිදු කෙරෙන නමුත් අද ඉරිදා දිනයක් වන බැවින්  මිල සංශෝධනය සිදු කෙරෙන්නේ හෙටයි.\nඉන්ධන මිල සූත්‍රයට අනුව ඉකුත් 11 වනදා මධ්‍යම රාත්‍රියේ සිට පෙට්‍රල් ලීටරයක මිල රුපියල් 6කින් ද, ඩීසල් ලීටරයක මිල රුපියල් 4කින් ද ඉහළ දැමුණා.\nමුදල් හා ජනමාධ්‍ය අමාත්‍යාංශය සඳහන් කළේ ඔක්ටේන් 92 වර්ගයේ පෙට්‍රල් ලීටරයක රුපියල් 6කින් ද, ඔක්ටේන් 95 වර්ගයේ පෙට්‍රල් ලීටරයක් රුපියල් 5කින් ද ඉහළ දැමූ බවයි.\nඑමෙන්ම ඔටෝ ඩීසල් ලීටරයක මිල රුපියල් 4කින් ද, සුපිරි ඞීසල් ලීටරයක මිල රුපියල් 8කින් ද ඉහළ ගියා.",
       "URL": "https://www.hirunews.lk/212081/ඉන්ධන-මිල-සංශෝධනය-හෙටයි",
       "Category": "Local News",
       "Parent URL": "https://www.hirunews.lk/local-news.php?pageID=3462"
}