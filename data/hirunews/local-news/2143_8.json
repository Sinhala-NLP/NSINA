{
       "Source": "hirunews",
       "Timestamp": "Tuesday, 16 February 2021 - 13:55",
       "Headline": "මහාචාර්ය චන්න ජයසුමන වැඩබලන සෞඛ්‍ය ඇමති ලෙස දිවුරුම් දෙයි - රොෂාන් රණසිංහට නව රාජ්‍ය අමාත්‍ය ධුරයක් (වීඩියෝ)",
       "News Content": "සෞඛ්‍ය අමාත්‍ය පවිත්‍රා වන්නිආරච්චි යළි සේවයට වාර්තා කරන තෙක් එම ධුරයේ වැඩ බැලීම සඳහා රාජ්‍ය අමාත්‍ය මහාචාර්ය චන්න ජයසුමන පත්කර තිබෙනවා.\nඒ අනුව ඔහු වැඩබලන සෞඛ්‍ය ඇමතිවරයා ලෙස ජනාධිපතිවරයා ඉදිරියේ අද පෙරවරුවේ දිවුරුම් දුන් බවයි ජනාධිපති මාධ්‍ය ඒකකය සඳහන් කළේ.\nමේ අතර රාජ්‍ය අමාත්‍ය රොෂාන් රණසිංහ, පළාත් සභා හා පළාත්පාලන කටයුතු රාජ්‍ය අමාත්‍ය ධුරයට පත් කර තිබෙනවා.\nඔහු මීට පෙර ඉඩම් කළමනාකරණ කටයුතු රාජ්‍ය ව්‍යාපාර, ඉඩම් හා දේපළ සංවර්ධන රාජ්‍ය අමාත්‍ය ධුරයේ කටයුතු කරනු ලැබුවා.\nරොෂාන් රණසිංහ අද පෙරවරුවේ ජනාධිපති කාර්යාලයේදී ජනාධිපතිවරයා ඉදිරියේ නව රාජ්‍ය අමාත්‍ය ධුරයේ දිවුරුම්දී තිබෙනවා.",
       "URL": "https://www.hirunews.lk/262764/මහාචාර්ය-චන්න-ජයසුමන-වැඩබලන-සෞඛ්‍ය-ඇමති-ලෙස-දිවුරුම්-දෙයි-රොෂාන්-රණසිංහට-නව-රාජ්‍ය-අමාත්‍ය-ධුරයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2143"
}