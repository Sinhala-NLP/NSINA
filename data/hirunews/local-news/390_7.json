{
       "Source": "hirunews",
       "Timestamp": "Wednesday, 26 April 2023 - 10:56",
       "Headline": "අතුරුදන් දරුවෙකු සොයා පොලිස් විමර්ශන",
       "News Content": "මතට ඇබ්බැහි වූ පියෙකු විසින් රැගෙන ගිය දරුවෙකු සොයා කඩුවෙල පොලීසිය විමර්ශන ආරම්භ කර තිබෙනවා.\nමෙම පියා විසින් මවගේ භාරයේ සිටි දරුවා බලහත්කාරයෙන් රැගෙන ගොස් ඇති බවයි වාර්තා වන්නේ.\nඇය සිය සැමියාගේ අධික මත් ලෝලීත්වය හේතුවෙන් ඔහුගෙන් වෙන් වී කඩුවෙල ප්‍රදේශයේ කුලී නිවසක ජීවත් වී තිබෙනවා.\nදින තුනකට පමණ පෙර දිවා සුරැකුම් මධ්‍යස්ථානයට දරුවා ඇතුළු කළ කාන්තාව රැකියාවට ගොස් නැවත පැමිණීමේ දී දරුවා දිවා සුරැකුම් මධ්‍යස්ථානයේ නොමැති බවයි හෙළි වී තිබෙන්නේ.\nඑහිදී සිය සැමියා විසින් දරුවා රැගෙන ගොස් ඇති බවටයි අනාවරණය වී ඇත්තේ.\nඇය මෙම සිදුවීම සම්බන්ධයෙන් කඩුවෙල පොලීසිය වෙත පැමිණිලි කර ඇත්තේ ඉන් අනතුරුවයි.",
       "URL": "https://www.hirunews.lk/333479/අතුරුදන්-දරුවෙකු-සොයා-පොලිස්-විමර්ශන",
       "Category": "Local News",
       "Parent URL": "https://www.hirunews.lk/local-news.php?pageID=390"
}