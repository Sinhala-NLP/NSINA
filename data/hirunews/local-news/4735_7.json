{
       "Source": "hirunews",
       "Timestamp": "Wednesday, 28 December 2016 - 7:52",
       "Headline": "සෞඛ්‍ය රියදුරන් සංකේත වර්ජනයක",
       "News Content": "උතුරු මැද පලාත් ගිලන් රථ රියදුරන් ආරම්භ කර ඇති වෘත්තිය ක්‍රියාමාර්ගයට සහය පළකරමින් එක්දින සංකේත  වැඩ වර්ජනයක් අද  උදෑසන 7 සිට දිවයින පුරා ක්‍රියාත්මක කරන බව සමස්ත ලංකා පළාත් සෞඛ්‍ය රියදුරු සංගමය පවසනවා.\nමේ හේතුවෙන් දිවයින පුරා ගිලන් රථ සේවා සම්පුර්ණයෙන් අඩාල විය හැකි බවත් එහි වගකීම උතුරුමැද පලාත් සෞඛ්‍ය ලේකම්වරයා භාරගත යුතු බවත් එම සංගමයේ උප සභාපති ඒගපිගධර්මපාල කියා සිටියා.\nපළාත් සභා මට්ටමින්  ගිලන් රථ රියදුරන් බදවා නොගැනීම සහ සේවා ව්‍යවස්ථාවක් ස්ථාපිත නොකිරීමට විරෝධය පලකරමින් පසුගිය 21 දා උතුරුමැද පළාත් ගිලන් රථ රියදුරන් සත්‍යග්‍රහයක් සහ විරෝධතාවක් ආරම්භ කළා.\nසිය ඉල්ලීම් සම්බන්ධයෙන් සාකච්ජා කිරිම සඳහා ගිලන් රථ රියදුරන්, උතුරුමැද පලාත් සෞඛ්‍ය අමාත්‍යවරයා, ලේකම්වරයා සහ උතුරුමැද පළාත් ආණ්ඩුකාරවරයා සමග පෙරේදා සිදුකළ නමුත් එය අසාර්ථක වුණා.\nමේ වන විට යුද හමුදාව විසින් උතුරුමැද පලාතේ සියලුම රෝහල් වල ගිලන් රථ සේවා කිසිදු බාධාවකින් තොරව සිදු කරගෙන යන බවයි උතුරුමැද සෞඛ්‍ය ලේකම් කිර්ති ගමගේ කියා සිටියේ.",
       "URL": "https://www.hirunews.lk/150724/සෞඛ්‍ය-රියදුරන්-සංකේත-වර්ජනයක",
       "Category": "Local News",
       "Parent URL": "https://www.hirunews.lk/local-news.php?pageID=4735"
}