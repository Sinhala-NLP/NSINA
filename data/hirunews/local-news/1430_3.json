{
       "Source": "hirunews",
       "Timestamp": "Wednesday, 12 January 2022 - 14:22",
       "Headline": "ආහාර භෝග වගා කිරීමේ වැඩපිළිවෙළක් අරඹන්නැ යි ජනපතිගෙන් උපදෙස්",
       "News Content": "ආහාර හිගයක් සම්බන්ධයෙන් විවිධ පාර්ශව අනතුරු අඟවා ඇති මොහොතක වගා නො කළ සියලු ඉඩම්වල ආහාර භෝග වගා කිරීමේ ගෙවතු වගා වැඩපිළිවෙලක් ආරම්භ කරන බව පරිසර අමාත්‍ය මහින්ද අමරවීර පවසනවා.\nජනාධිපති ගෝඨාභය රාජපක්ෂ විසින් ඊට අදාළ උපදෙස් පෙරේ දා පැවති අමාත්‍ය මණ්ඩල රැස්වීමේ දී ලබාදුන් බවයි පරිසර අමාත්‍ය මහින්ද අමරවීර කොළඹ අද පැවති මාධ්‍ය හමුවකට එක්වෙමින් සදහන් කළේ.\nමේ අතර, අම්පාර - ත්‍රිකුණාමලය ඇතුළු තවත් දිස්ත්‍රික්ක 4ක ගොවිජන සංවර්ධන ප්‍රාදේශීය මධ්‍යස්ථාන 45කට කෘෂි යන්ත්‍රෝපකරණ බෙදා දීම ආරම්භ කර තිබෙනවා.\nකෘෂිකර්ම අමාත්‍ය මහින්දානන්ද අලුත්ගමගේ ප්‍රධානත්වයෙන් මෙය ආරම්භ කෙරුණු අතර, ඒ සඳහා වැය කර ඇති මුදල රුපියල් මිලියන 65ක්.\nඅස්වනු නෙලන යන්ත්‍ර, ට්‍රැක්ටර් ඇතුළු තවත් යන්ත්‍ර මේ යටතේ බෙදාදීමට නියමිත බවයි කෘෂිකර්ම අමාත්‍යාංශය නිවේදනයක් නිකුත් කරමින් සඳහන් කළේ.",
       "URL": "https://www.hirunews.lk/293797/ආහාර-භෝග-වගා-කිරීමේ-වැඩපිළිවෙළක්-අරඹන්නැ-යි-ජනපතිගෙන්-උපදෙස්",
       "Category": "Local News",
       "Parent URL": "https://www.hirunews.lk/local-news.php?pageID=1430"
}