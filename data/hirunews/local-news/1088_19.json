{
       "Source": "hirunews",
       "Timestamp": "Friday, 17 June 2022 - 13:34",
       "Headline": "දෙහිවල සත්වෝද්‍යානයේ සතුන් කිහිපදෙනෙකුගේ නවාතැන් වෙනස් වෙයි",
       "News Content": "දෙහිවල ජාතික සත්වෝද්‍යානයේ සිටින විදේශීය සතුන් කිහිප දෙනෙකු පින්නවල - වාගොල්ල නව ජාතික සත්වෝද්‍යානය වෙත යොමුකිරීමට තීරණය කර තිබෙනවා.\nජාතික සත්වෝද්‍යාන දෙපාර්තමේන්තුවේ අධ්‍යක්ෂ ජනරාල් තිලක් ප්‍රේමකාන්ත සඳහන් කළේ සත්ත්ව විවිධත්වයක් ඇති කරමින් වැඩි මහජන ආකර්ෂණයක් ඇති කිරීමේ අරමුණින් මෙම පියවර ගන්නා බවයි.\nඒ අනුව දෙහිවල ජාතික සත්වෝද්‍යානය තුළ තුළ දැනට සිටින හිපපොටේමස් සතුන් දෙදෙනෙකු සහ ව්‍යාඝ්‍රයින් දෙදෙනෙකු පින්නවල වාගොල්ල නව ජාතික සත්වෝද්‍යානය වෙත යොමු කරනු ඇති.\nමේ සම්බන්ධයෙන් ඊයේ පස්වරුවේ වනජීවී හා වන සම්පත් සංරක්ෂණ අමාත්‍යාංශයේ නිලධාරීන් සමග කෘෂිකර්ම වනජීවී හා වන සම්පත් සංරක්ෂණ අමාත්‍ය මහින්ද අමරවීර සාකච්ඡාවක්ද පවත්වා තිබෙනවා .\nඑහිදී පින්නවල සහ රිදියගම සත්වෝද්‍යානවල ඉදිරි සංවර්ධන කටයුතු සම්බන්ධයෙන් සාකච්ඡා කෙරුණු බව සඳහන්. පින්නවල නව ජාතික සත්වෝද්‍යානය තුළ විශාල ඉඩකඩක් තිබුණද තවමත් එය මහජන ආකර්ෂණයට ලක් නොවීම සම්බන්ධයෙන් අමාත්‍යවරයා එහිදී නිලධාරීන්ගෙන් නිලධාරීන් ගෙන් විමසා සිටියා .\nඑහිදී අනාවරණ වුණේ වුණේ දැනට එම සත්වෝද්‍යානයේ දේශීය සතුන් සිටිය ද සිටිය විදේශීය සතුන් නොමැති වීම නොමැති වීම ඊට හේතු වී ඇති බවයි.\nඑමෙන්ම කොවිඩ් නයින්ටීන් වසංගත තත්වය හේතුවෙන් අත්හිටුවනු ලැබූ සත්ව හුවමාරු වැඩසටහන යළි ආරම්භ කිරීම සම්බන්ධයෙන් ද සම්බන්ධයෙන්ද එම සාකච්ඡාවේදී අවධානය යොමු කෙරුණු බවයි කෘෂිකර්ම, වනජීවී හා වන සම්පත් සංරක්ෂණ අමාත්‍යාංශය සදහන් කළේ .",
       "URL": "https://www.hirunews.lk/307384/දෙහිවල-සත්වෝද්‍යානයේ-සතුන්-කිහිපදෙනෙකුගේ-නවාතැන්-වෙනස්-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=1088"
}