{
       "Source": "hirunews",
       "Timestamp": "Wednesday, 17 March 2021 - 15:14",
       "Headline": "පූජිත් සහ හේමසිරි සම්බන්ධයෙන් ගන්නා ඉදිරි ක්‍රියාමාර්ග දැනුම් දෙන්නැයි නීතිපතිට නියෝග",
       "News Content": "පාස්කු ප්‍රහාරය සම්බන්ධයෙන් චෝදනා එල්ල වී සිටින හිටපු ආරක්ෂක ලේකම් හේමසිරි ප්‍රනාන්දු සහ විශ්‍රාමික පොලිස්පති පූජිත් ජයසුන්දරට එරෙහිව ගන්නා ඉදිරි නීතිමය ක්‍රියාමාර්ග පිළිබදව අධිකරණයට දැනුම් දෙන ලෙස නීතිපතිවරයා වෙත සිහි කැදවීමක් යැවීමට නියෝග කර තිබෙනවා.\nඒ, මීට අදාළ නඩුව අද කොළඹ අතිරේක මහේස්ත්‍රාත් රජින්ද්‍රා ජයසූරිය හමුවේ කැදවූ අවස්ථාවේදියි.\nඑහිදී අපරාධ පරීක්ෂණ දෙපාර්තමේන්තුව අධිකරණය හමුවේ පෙන්වා දුන්නේ මෙම සැකකරුවන්ට එරෙහිව ගන්නා ඉදිරි නීතිමය පියවර පිළිබදව නීතිපතිවරයාගෙන් උපදෙස් ලැබී නොමැති බවයි.\nඒ අනුවයි නීතිපතිවරයාට අදාළ උපදෙස් ලබාදීමට අධිකරණය නියෝග කරනු ලැබුවේ.\nමේ අතර පාස්කු ප්‍රහාරයේ වාර්තාව පිළිබද වැඩිදුර විවාදය එළඹෙන 25 සහ 26 යන දෙදින තුළ පැවැත්වීමට අද පැවති පක්ෂ නායක රැස්වීමේදී තීරණය කර තිබෙනවා.\nමෙම වාර්තාව පිළිබද පළමු දින විවාදය පසුගිය 10 වන දා පැවැත්වුණා.",
       "URL": "https://www.hirunews.lk/265634/පූජිත්-සහ-හේමසිරි-සම්බන්ධයෙන්-ගන්නා-ඉදිරි-ක්‍රියාමාර්ග-දැනුම්-දෙන්නැයි-නීතිපතිට-නියෝග",
       "Category": "Local News",
       "Parent URL": "https://www.hirunews.lk/local-news.php?pageID=2082"
}