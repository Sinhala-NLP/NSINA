{
       "Source": "hirunews",
       "Timestamp": "Wednesday, 22 March 2017 - 16:58",
       "Headline": "මුදල් ඇමති මධ්‍යම රාත්‍රියේ රේගුවට කඩාපනී (ඡායාරූප)",
       "News Content": "රේගු දෙපාර්තමේන්තුවේ කටයුතු සොයා බැලීම සඳහා මුදල් අමාත්‍ය රවි කරුණානායක රේගුවේ හදිසි නිරීක්ෂණයකට එක්ව තිබෙනවා.\nඒ ඊයේ මධ්‍යම රාත්‍රී 12 ට පමණයි.\nකිසිදු පුර්ව දැනුම්දීමකින් තොරව අමාත්‍යවරයා පළමුවෙන් ඔරුගොඩවත්ත බහාලුම් අංගන දෙකට ගොස් ඇති අතර අනතුරුව රේගු මුලස්ථානය ද නිරීක්ෂණය කර තිබෙනවා.\nරේගු දෙපාර්තමේන්තුවේ කටයුතු මන්දගාමී බවට භාණ්ඩ ආනයන ආයතන මගින් ලැබී ඇති පැමිණිලි අමාත්‍යවරයාගේ මෙම සංචාරයට හේතුවී තිබෙනවා.\nඑමෙන්ම පැය 24 පුරා රේගු කටයුතු ක්‍රමවත්ව සිදුවන්නේ ද යන්න සොයා බැලීම සංචාරයේ තවත් අරමුණක්.",
       "URL": "https://www.hirunews.lk/157465/මුදල්-ඇමති-මධ්‍යම-රාත්‍රියේ-රේගුවට-කඩාපනී-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4601"
}