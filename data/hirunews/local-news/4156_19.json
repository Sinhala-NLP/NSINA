{
       "Source": "hirunews",
       "Timestamp": "Tuesday, 26 December 2017 - 7:40",
       "Headline": "ප්‍රධාන විහාරස්ථානයක ඡායාරූප මාංශ ව්‍යාපාරයක කැලැන්ඩරයක",
       "News Content": "ප්‍රධාන විහාරස්ථානයක ඡායාරූප මාංශ ව්‍යාපාරික ස්ථානයක දින දර්ශන සඳහා යොදා ගැනීමේ චෝදනාවට වරදකරුවන් වූ පුද්ගලයන් 3 දෙනෙකු හෙට දක්වා රක්ෂිත බන්ධනාගාර ගත කර තිබෙනවා.\nරත්නපුර - පුළුගුපිටිය ප්‍රදේශයේ මාංශ ව්‍යාපාරයක හිමිකරු ඇතුළු තුන් දෙනෙකුට මෙම චෝදනාව එල්ල වී තිබෙනවා.\nප්‍රදේශවාසී මහා සංඝරත්නය සහ ජනතාව පොලීසියට සිදුකළ දැනුම් දීමකින් පසුව අදාළ ව්‍යාපාරික ස්ථානය සෝදිසි මෙහෙයුමකට ලක් කර ඇති බව සදහන්.\nඑම අවස්ථාවේදී එලෙස මුද්‍රණය කරන ලද කැලැන්ඩර් 50ක් ද සොයාගෙන ඇති බවයි පොලීසිය අධිකරණයට දැනුම් දී ඇත්තේ.\nපසුව මේ පිළිබඳව කරුණු සලකා බැලූ රත්නපුර වැඩබලන මහේස්ත්‍රාත් ප්‍රියංකා ගුණවර්ණසූරිය මෙම නියෝගය කළේ ඔවුන් රක්ෂිත බන්ධනාගාර ගත කරන ලෙසයි.",
       "URL": "https://www.hirunews.lk/179323/ප්‍රධාන-විහාරස්ථානයක-ඡායාරූප-මාංශ-ව්‍යාපාරයක-කැලැන්ඩරයක",
       "Category": "Local News",
       "Parent URL": "https://www.hirunews.lk/local-news.php?pageID=4156"
}