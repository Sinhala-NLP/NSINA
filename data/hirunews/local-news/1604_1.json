{
       "Source": "hirunews",
       "Timestamp": "Tuesday, 26 October 2021 - 18:44",
       "Headline": "නොවැම්බර් පළමු වැනිදා සිට මෙරට ජනතාවට බූස්ටර් එන්නත",
       "News Content": "එළැඹෙන නොවැම්බර් මස 01 වැනිදා සිට මෙරට පුරවැසියන්ට බූස්ටර් එන්නත් මාත්‍රාව ලබාදීම ආරම්භ කරන බව සෞඛ්‍ය අමාත්‍ය කෙහෙළිය රඹුක්වැල්ල පවසනවා.\nඅද (26) සෞඛ්‍ය අමාත්‍යාංශ ශ්‍රවණාගාරයේ පැවති මාධ්‍ය හමුවකට එක් වෙමින් අමාත්‍යවරයා සඳහන් කළේ, මෙම එන්නත්කරණ වැඩසටහන යටතේ කොවිඩ් මර්දනයේ ඉදිරිපෙළ පිරිස් සඳහා එය මූලිකව ලබාදීමට සැලසුම් කර ඇති බවයි.\nමෙම වැඩපිළිවෙළ ආරම්භ කිරීමට අවශ්‍ය මිලියන දෙකක එන්නත් තොගයක් මේ වනවිට තිබෙන බව ද අමාත්‍යවරයා වැඩිදුරටත් ප්‍රකාශ කළා.\nඉදිරි එන්නත්කරණ කටයුතු සඳහා තවත් මිලියන 14 1/2ක එන්නත් තොග මේ වනවිටත් ඇණවුම් කර ඇති අතර, එම එන්නත් ක්‍රමානුකූලව මෙරටට ගෙන ඒමට කටයුතු කරන බවයි අමාත්‍යවරයා මෙහිදී වැඩිදුරටත් පැවසුවේ.",
       "URL": "https://www.hirunews.lk/286123/නොවැම්බර්-පළමු-වැනිදා-සිට-මෙරට-ජනතාවට-බූස්ටර්-එන්නත",
       "Category": "Local News",
       "Parent URL": "https://www.hirunews.lk/local-news.php?pageID=1604"
}