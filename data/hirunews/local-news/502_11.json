{
       "Source": "hirunews",
       "Timestamp": "Thursday, 02 March 2023 - 15:56",
       "Headline": "සුබසාධන ප්‍රතිලාභ හිමිකම් සඳහා අයදුම් කරන්නන්ට දැනුම්දීමක්",
       "News Content": "සුබසාධන ප්‍රතිලාභ හිමිකම් සඳහා මාර්තු 31 වැනිදා වන විට තොරතුරු ලබාදීමට අපොහොසත් වුවහොත් එම ප්‍රතිලාභ අහිමිවීමට හේතුවිය හැකි බව ජනාධිපති මාධ්‍ය අංශය දැනුම් දෙනවා.\nමාර්තු 31 වැනිදා වන විට අදාළ දත්ත එක්රැස්කිරීම අවසන් කෙරෙන අතර ඊට පෙර ක්ෂේත්‍ර නිලධාරින්ට නිරවද්‍ය හා යාවත්කාලීන තොරතුරු ලබාදෙන ලෙසයි ජනාධිපති මාධ්‍ය අංශය අයදුම්කරුවන්ගෙන් දැනුම් දෙන්නේ.\nසුබසාධන ප්‍රතිලාභ හිමිකම් සඳහා අයදුම්කරුවන් 37 ලක්ෂ විසිදහසකට වැඩි පිරිසක් ඉල්ලුම්කර තිබෙනවා.\nඑහෙත් මේ වන විට දත්ත ලබාදී ඇත්තේ අසූපන්දහසකට ආසන්න පිරිසක් බව සඳහන්.",
       "URL": "https://www.hirunews.lk/328795/සුබසාධන-ප්‍රතිලාභ-හිමිකම්-සඳහා-අයදුම්-කරන්නන්ට-දැනුම්දීමක්",
       "Category": "Local News",
       "Parent URL": "https://www.hirunews.lk/local-news.php?pageID=502"
}