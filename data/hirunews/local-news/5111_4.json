{
       "Source": "hirunews",
       "Timestamp": "Tuesday, 29 March 2016 - 12:45",
       "Headline": "නව දුම්රිය කාලසටහනට මගීන්ගේ විරෝධය",
       "News Content": "හෙට සිට ක්‍රියාත්මක කිරීමට සැලසුම් කර ඇති නව දුම්රිය කාලසටහනට මගීන්ගෙන් විරෝධය පළ වනවා.\nමෙම නව කාලසටහන කැළණිවැලි මාර්ගය හැර සෙසු මාර්ගවල හෙට සිට දියත් කිරීමටයි දුම්රිය දෙපාර්තමේන්තුව සැලසුම් කර ඇත්තේ.\nකෙසේ වෙතත්, දුම්රිය මගීන් පවසන්නේ නව දුම්රිය කාලසටහන නිසා රාජකාරියට වාර්තා කිරීමේදී ප්‍රමාදවීම් සිදුවන බවයි.\nනව කාලසටහන අත්හදා බැලීමක් ලෙස ක්‍රියාත්මක කෙරෙන අතර, එහි වෙනස්කම් සිදුකිරීමට අවශ්‍ය නම් සිදුකළ හැකි බවයි අප කළ විමසීමකදී දුම්රිය දෙපාර්තමේන්තුවේ නියෝජ්‍ය ගමනාගමන අධිකාරී වී එස් පොල්වත්ත කියා සිටියේ.",
       "URL": "https://www.hirunews.lk/129634/නව-දුම්රිය-කාලසටහනට-මගීන්ගේ-විරෝධය",
       "Category": "Local News",
       "Parent URL": "https://www.hirunews.lk/local-news.php?pageID=5111"
}