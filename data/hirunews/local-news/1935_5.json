{
       "Source": "hirunews",
       "Timestamp": "Sunday, 23 May 2021 - 9:03",
       "Headline": "නීති කඩන පුද්ගලයින් සොයා පොලීසියෙන් ඩ්‍රෝන මෙහෙයුමක්",
       "News Content": "නිරෝධායන රීති උල්ලංඝනය කරන පුද්ගලයින් සොයා කොළඹ නගරය සහ තදාසන්න ප්‍රදේශවල මහල් නිවාස මෙන්ම වතු ආශ්‍රිතව අද දිනයේදී ඩ්‍රෝන තාක්ෂණය මගින් ආවේක්ෂණය කරන බව පොලීසිය පවසනවා.\nඑම ප්‍රදේශවල ජනතාව පසුගිය දිනවලදී නිරෝධායන රීතිවලට පටහැනිව කටයුතු කර ඇති බවට නිරීක්ෂණය වීම මීට හේතුව බවයි පොලිස් මාධ්‍ය ප්‍රකාශක, නියෝජ්‍ය පොලිස්පති අජිත් රෝහණ සඳහන් කළේ.\nනිරෝධායන රීති උල්ලංඝනය කරන පුද්ගලයින් සොයා කොළඹ නගරය සහ තදාසන්න ප්‍රදේශවල මහල් නිවාස මෙන්ම වතු ආශ්‍රිතව අද දිනයේදී ඩ්‍රෝන තාක්ෂණය මගින් ආවේක්ෂණය කරන බව පොලීසිය පවසනවා.\nඑම ප්‍රදේශවල ජනතාව පසුගිය දිනවලදී නිරෝධායන රීතිවලට පටහැනිව කටයුතු කර ඇති බවට නිරීක්ෂණය වීම මීට හේතුව බවයි පොලිස් මාධ්‍ය ප්‍රකාශක, නියෝජ්‍ය පොලිස්පති අජිත් රෝහණ සඳහන් කළේ.\nකණ්ඩායම් ලෙසට එක්රැස් නොවී ඉදිරි දින කිහිපය තම නිවසට වී ගත කරන ලෙසටයි පොලිසිය ඉල්ලා සිටිනවා.\nඊට අනුගත නොවන පුද්ගලයන් සිටී නම් අත්අඩංගුවට ගෙන නීතිමය පියවර ගන්නා බවයි පොලිස් මාධ්‍ය ප්‍රකාශකවරයා කියාසිටියේ.\nකොළඹ නගරය සහ තදාසන්න ප්‍රදේශවල ඩ්‍රෝන තාක්ෂණය මගින් ආවේක්ෂණය කරන මෙහෙයුමට පොලිස් විශේෂ කාර්ය බලකාය ද එක්වීමට නියමිතයි.",
       "URL": "https://www.hirunews.lk/272180/නීති-කඩන-පුද්ගලයින්-සොයා-පොලීසියෙන්-ඩ්‍රෝන-මෙහෙයුමක්",
       "Category": "Local News",
       "Parent URL": "https://www.hirunews.lk/local-news.php?pageID=1935"
}