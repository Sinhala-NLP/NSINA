{
       "Source": "hirunews",
       "Timestamp": "Wednesday, 23 January 2019 - 17:19",
       "Headline": "වැසිකිළි වලකට වැටුනු වන අලි පැටවෙක් බේරා ගැනේ",
       "News Content": "කැබිතිගොල්ලෑව බෙල්ලන්කඩවල ප්‍රදේශයේ නිවසක කපා තිබු වැසිකිළි වලකට වැටී සිටි වන අලි පැටවෙකු බේරාගෙන තිබෙනවා.\nඅනුරාධපුර පණ්ඩුලගම වනජීවී කාර්යාල නිලධාරීන් විසින් අලි පැටවා බේරාගෙන ඇති බවයි අප වාර්තාකරු සඳහන් කළේ.\nනිවෙස් හිමියන් විසින් කළ දැනුම්දීමකට අනුව සොයා ගැනුනු මෙම අලි පැටවාගේ වයස මාස 3 ක් පමණ වන බව සඳහන්.\nපණ්ඩුලගම වනජීවී පශු වෛද්‍ය කාර්යාලයට රැගෙන විත් ඇති අලි පැටවා යහපත් සෞඛ්‍ය තත්වයෙන් පසුවනවා.\nතවත් දින කිහිපයකින් අලි පැටවා උඩවලව ඇත් අතුරු සෙවනට මුදා හැරීමට නියමිත බව පශු වෛද්‍යවරුන් සඳහන් කළා.",
       "URL": "https://www.hirunews.lk/208878/වැසිකිළි-වලකට-වැටුනු-වන-අලි-පැටවෙක්-බේරා-ගැනේ",
       "Category": "Local News",
       "Parent URL": "https://www.hirunews.lk/local-news.php?pageID=3539"
}