{
       "Source": "hirunews",
       "Timestamp": "Thursday, 15 February 2018 - 16:54",
       "Headline": "මෝදර වෙඩි තැබීමකින් කාන්තාවක් රෝහල් ගත කෙරේ",
       "News Content": "කොළඹ - මෝදර - වැල්ල ප්‍රදේශයේ අද(15) පස්වරුවේ සිදුවූ වෙඩි තැබීමකින් කාන්තාවක් තුවාල ලබා කොළඹ ජාතික රෝහලට ඇතුළත් කර තිබෙනවා.\nමෝටර් රථයකින් පැමිණි පුද්ගලයෙකු මෙම වෙඩි තැබීම සිදුකර ඇති අතර, තුවාල ලබා ඇත්තේ වෙළඳසැලක් ඉදිරිපිට සිටි 47 හැවිරිදි කාන්තාවක්.\nවෙඩි තැබීමෙන් පසු මෝටර් රථය පලාගොස් ඇති අතර, කාන්තාවගේ පපුවට සහ එක් පාදයකට ඉන් තුවාල සිදුවී තිබෙනවා.\nමෙම කාන්තාව නිවස ඉදිරිපිට පිහිටි වෙළඳසැලේ බැම්මක් මත වාඩිවී සිටියදී 28 හැවිරිදි සැකකරු වෙඩි තැබීම සිදුකර පළාගොස් තිබෙනවා.\nපෞද්ගලික ආරවුලක් මත වෙඩි තැබීම සිදුව ඇති බවටයි හෙළිවී ඇත්තේ.\nවෙඩි තැබූ පුද්ගලයා සම්බන්ධයෙන් තොරතුරු පොලීසියට ලැබී අතර, ඔහු අත්අඩංගුවට ගැනීම සඳහා විමර්ශනයක් ආරම්භ කර ඇති බවයි මෝදර පොලීසිය කියා සිටියේ.\nමේ අතර, බඩල්කුඹුර පොලීසියට පැමිණිල්ලක් ඉදිරිපත් කිරීම සදහා පැමිණි කාන්තාවක් හදිසියේ අසනීප වී මියගොස් තිබෙනවා.\n62 හැවිරිදි ඇය බඩල්කුඹුර - මයිලගහතැන්න ප්‍රදේශයේ පදිංචිකාරිනියක්.",
       "URL": "https://www.hirunews.lk/183730/මෝදර-වෙඩි-තැබීමකින්-කාන්තාවක්-රෝහල්-ගත-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=4078"
}