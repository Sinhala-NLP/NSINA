{
       "Source": "hirunews",
       "Timestamp": "Sunday, 09 July 2023 - 9:57",
       "Headline": "තේ සඳහා සෙස් බද්ද වෙනස් කරමින් ගැසට් නිවේදනයක්",
       "News Content": "තේ අපනයනයේදී අය කරනු ලබන එකතු කළ අගය මත පනවන බද්ද හෙවත් සෙස් බද්ද තේ කිලෝ 100 කට රුපියල් 400ක් ලෙස සඳහන් කරමින් ගැසට් නිවේදනයක් නිකුත් කර තිබෙනවා.\nඒ, 1975 අංක 14 දරණ ශ්‍රී ලංකා තේ මණ්ඩල පනතින් විෂයභාර අමාත්‍යවරයාට පැවරී ඇති බලතලවලට අනුවයි.\nමේ වන විටත් තේ කිලෝ 100 ක් සඳහා රුපියල් 400 ක සෙස් බද්දක් අය කරනු ලබනවා.\nකෙසේ වෙතත් අවසන් වරට ඒ සම්බන්ධයෙන් නිකුත් කළ ගැසට් නිවේදනයේ දක්වා ඇත්තේ එය රුපියල් 35-0 ක් ලෙසයි.\nඑය යාවත්කාලීන කරමින් සැබෑ අගය සටහන් කර මෙලෙස නව ගැසට් නිවේදනය නිකුත් කර ඇති බවයි තේ මණ්ඩලයේ අධ්‍යක්ෂ ජනරාල් ජයන්ත එදිරිසිංහ අප කළ විමසීමකදී කියා සිටියේ.",
       "URL": "https://www.hirunews.lk/340558/තේ-සඳහා-සෙස්-බද්ද-වෙනස්-කරමින්-ගැසට්-නිවේදනයක්",
       "Category": "Local News",
       "Parent URL": "https://www.hirunews.lk/local-news.php?pageID=200"
}