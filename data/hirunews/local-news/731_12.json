{
       "Source": "hirunews",
       "Timestamp": "Wednesday, 16 November 2022 - 9:04",
       "Headline": "ලක්ෂ 13ක් වටිනා ඩීසල් තොගයක් සොරකම් කළ දෙදෙනෙකු අත්අඩංගුවට",
       "News Content": "රුපියල් ලක්ෂ 13ක වටිනාකමකින් යුතු ඩීසල් ලීටර 3000ක් සොකරම් කළ පුද්ගලයින් දෙදෙනෙකු පොලිසිය අත්අඩංගුවට ගෙන තිබෙනවා.\nදිවුලපැලැස්ස ප්‍රදේශයේ කළු ගල් ව්‍යාපාරිකයෙකුට අයත් වැඩබිමක ගබඩා කර තිබූ මෙම ඩීසල් තොගය සොරකම් කර ඇති බවට පොලිසියට ඊයේ (15) පැමිණිල්ලක් ලැබී තිබුණා.\nසැකකරුවන් අවුරුදු 18 සහ 24 යන වයස්වල පසුවන හෙබරව ප්‍රදේශයේ පදිංචිකරුවන් වන අතර මොවුන් ලඟ තිබී ඩීසල් ලීටර 30 බැගින් වූ කෑන් 3ක්, යතුරුපැදියක් සහ ඩීසල් විකිණීමෙන් ලබාගත් මුදල්ද සොයාගෙන තිබෙනවා.\nමේ අතර, බලපත්‍ර නොමැතිව මාඑළිය රක්ෂිතයේ අක්කර 25ක මහා පරිමාණ මැණික් ජාවාරමක නිරත වූ 19 දෙනෙකු ද අත්අඩංගුවට ගෙන තිබෙනවා.\nපොලිස් විශේෂ කාර්ය බලකායේ මස්කෙළිය කඳවුරේ නිලධාරීන්ට ලද තොරතුරක් අනුව බගවන්තලාව පොලිස් වසමේ ඊයේ සිදු කළ වැටලීම් 3ක දී මෙම සැකකරුවන් අත්අඩංගුවට ගෙන තිබුණා.\nඑහිදී අදාළ සැකකරුවන් මැණික් ගැරීමට යොදාගන්නා භාණ්ඩ ද පොලිස් භාරයට ගනු ලැබුවා.",
       "URL": "https://www.hirunews.lk/320494/ලක්ෂ-13ක්-වටිනා-ඩීසල්-තොගයක්-සොරකම්-කළ-දෙදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=731"
}