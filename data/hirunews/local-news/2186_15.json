{
       "Source": "hirunews",
       "Timestamp": "Wednesday, 27 January 2021 - 10:09",
       "Headline": "ඊයේ දිනයේත් වැඩිම ආසාදිතයින් කොළඹ දිස්ත්‍රික්කයෙන් (වීඩියෝ)",
       "News Content": "මෙරටින් ඊයේ වාර්තා වූ කොරෝනා ආසාදිතයින් 755 දෙනා අතරින් වැඩිම සංඛ්‍යාව වූ 369 දෙනෙකු කොළඹ දිස්ත්‍රික්කයෙන් වාර්තා වී තිබෙනවා.\nකොළඹ කොටුවෙන් හඳුනාගත් ආසාදිතයින් 20 ක්, පාදුක්කෙන් හඳුනාගත් ආසාදිතයින් 14 ක් සහ මට්ටක්කුලියෙන් හඳුනාගත් ආසාදිතයින් 12 දෙනෙකු ඒ අතර වනවා.\nඑසේම, ඊයේ දිනයේදී වාර්තා වූ ආසාදිතයින් අතර ගම්පහ දිස්ත්‍රික්කයෙන් හඳුනාගත් ආසාදිතයින් 124 දෙනෙකු වන බවයි කොවිඩ් 19 පැතිරීම වැළැක්වීමේ ජාතික ක්‍රියාන්විත මධ්‍යස්ථානය නිවේදනය කළේ. කළුතර දිස්ත්‍රික්කයෙන්ද ඊයේ ආසාදිතයින් 80 දෙනෙකු හඳුනාගෙන තිබුණා.",
       "URL": "https://www.hirunews.lk/260860/ඊයේ-දිනයේත්-වැඩිම-ආසාදිතයින්-කොළඹ-දිස්ත්‍රික්කයෙන්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2186"
}