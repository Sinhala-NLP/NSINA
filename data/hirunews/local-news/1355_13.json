{
       "Source": "hirunews",
       "Timestamp": "Tuesday, 15 February 2022 - 12:11",
       "Headline": "සී.අයි.ඩී අත්අඩංගුවේ සිටි ශෙහාන් මාලක ගමගේට ඇප",
       "News Content": "පාස්කු ප්‍රහා‍රය සම්බන්ධයෙන් අදහස් දක්වන සිවිල් සමාජ ක්‍රියාකාරිකයකු වන ශෙහාන් මාලක ගමගේ හට අද මාලිගාකන්ද මහේස්ත්‍රාත් උසාවියේ දී ඇප හිමි වුණා.\nඒ ඊයේ පස්වරුවේ අපරාධ පරීක්ෂණ දෙපාර්තමේන්තුව විසින් අත්අඩංගුවට ගනු ලැබු ශෙහාන් මාලක ගමගේ අද මාලිගාකන්ද මහේස්ත්‍රාත් අධිකරණයට ඉදිරිපත් කළ අවස්ථාවේදීයි.\nඊයේ සවස කොළඹ මරදාන ප්‍රදේශයේ දී ශෙහාන් මාලක ගමගේ අපරාධ පරීක්ෂණ දෙපාර්තමේන්තුව විසින් ඔහු අත්අඩංගුවට ගනු ලැබුවා.\nඒ පසුගිය දිනක මෙම සිවිල් සමාජ ක්‍රියා කරුවා මාධ්‍ය හමුවක් කැඳවමින් පාස්කු ඉරිදා ප්‍රහාරය සම්බන්ධයෙන් සාධාරණය ඉටු නො වන බවත් සිදු කෙරෙන විමර්ශන ක්‍රියාවලිය සම්බන්ධයෙන් සැක මතුවන බවත් යනුවෙන් සිදු කළ ප්‍රකාශ සම්බන්ධයෙනු යි.\nඅපරාධ පරීක්ෂණ දෙපාර්තමේන්තුව විසින් මෙම චෝදනා සම්බන්ධයෙන් මීට පෙර ද ශෙහාන් මාලක ගමගේ අත්අඩංගුවට ගෙන රඳවා තබාගෙන ප්‍රශ්න කිරීම් සිදු කළා.",
       "URL": "https://www.hirunews.lk/297074/සී-අයි-ඩී-අත්අඩංගුවේ-සිටි-ශෙහාන්-මාලක-ගමගේට-ඇප",
       "Category": "Local News",
       "Parent URL": "https://www.hirunews.lk/local-news.php?pageID=1355"
}