{
       "Source": "hirunews",
       "Timestamp": "Thursday, 23 September 2021 - 11:31",
       "Headline": "නීති විරෝධී වැලි ජාවාරමක් හෙළි වෙයි",
       "News Content": "විශේෂ කාර්ය බලකාය කන්තලේ කඳවුරේ නිලධාරීන්ට ලද තොරතුරකට අනුව නිලධාරීන් කණ්ඩායමක් ඊයේ (22) වැනි දින අග්බෝපුර පොලිස් වසමේ දී වැටලීමක් සිදු කර තිබෙනවා.\nඑහි දී පරිසර හානි සිදු කරමින් බලපත්‍ර නොමැති ව වැලි ගබඩාවක් පවත්වාගෙන ගිය පුද්ගලයෙකු හා බලපත්‍ර නොමැති ව වැලි ප්‍රවාහනය කල ට්‍රැක්ටර් රථ හතරක් හා පුද්ගලයින් හතර දෙනෙකු අත්අඩංගුවට ගත් බව වාර්තා වෙනවා.\nඅත්අඩංගුවට ගත් පුද්ගලයින් අවුරුදු 24,30,35 සහ 36 යන වයසේ පසු වෙන්නන් වෙන අතර, අත්අඩංගුවට ගත් වැලිවල දල වටිනාකම රුපියල් ලක්ෂ දහයකට අධිකයි.\nවැඩිදුර විමර්ශන කටයුතු අග්බෝපුර පොලිසිය විසින් සිදු කරනු ඇති.",
       "URL": "https://www.hirunews.lk/283005/නීති-විරෝධී-වැලි-ජාවාරමක්-හෙළි-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=1674"
}