{
       "Source": "hirunews",
       "Timestamp": "Wednesday, 21 March 2018 - 9:56",
       "Headline": "ගවයින් සොයන්න ඇවිත් මියයාම (ඡායාරූප)",
       "News Content": "අම්පාර, ගලපිටගල ප්‍රදේශයේදී විදුලි සැර වැදීමෙන් ඊයේ (20) රාත්‍රියේ පුද්ගලයෙකු මියගොස් තිබෙනවා.\nමෙලෙස මියගොස් ඇත්තේ 30 හැවිරිදි එක්දරු පියෙක් බවයි අප වාර්තාකරු කියා සිටියේ.\nවෙල්යායකට අනවසරෙන් අදින ලද විදුලි රැහැනක පැටලීමෙන් මෙම අනතුර සිදුව ඇති බවයි වාර්තා වන්නේ.\nවිදුලි සැර වැදීමෙන් මියගිය පුද්ගලයා අම්පාර, බක්කිඇල්ල ප්‍රදේශයේ පදිංචිකරුවෙක් වන අතර සිය කිරිගව පට්ටියේ ගවයින් සෙවීම සඳහා ඊයේ රාත්‍රියේ පැමිණි අවස්ථාවේ ඔහු මෙම අනතුරට මුහුණ පා තිබෙනවා.\nඡායාරූප - අම්පාර, සමන් චන්ද්‍රතිලක",
       "URL": "https://www.hirunews.lk/186452/ගවයින්-සොයන්න-ඇවිත්-මියයාම-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4028"
}