{
       "Source": "hirunews",
       "Timestamp": "Tuesday, 25 December 2018 - 19:09",
       "Headline": "අන්තර්ජාල සහ දුරකථන අපරාධවල ඉහළයාමක්",
       "News Content": "අන්තර්ජාලය සහ ජංගම දුරකථන භාවිතයෙන් සිදුවන අපරාධවල ඉහළයාමක් පෙන්නුම් කරන බව පොලිස්පති පූජිත් ජයසුන්දර පවසනවා.\nඅන්තර්ජාලය උපයෝගී කරගෙන සිදුකරනු ලබන අපරාධ සහ වංචනික ක්‍රියා සම්බන්ධයෙන් විමර්ශන කටයුතු සිදුකිරීම සඳහා පිහිටවූ ඒකකය විවෘත කිරීමේ උත්සවයකට ඊයේ මාතරදී එක්වෙමිනුයි ඔහු මේ බව කියා සිටියේ.\nමෙවැනි ඒකක දිවයිනේ පළාත් 9 ම ආවරණය වන අයුරින් පිහිටුවීමට නියමිතයි.\nමෙහි පළමු ඒකකය පිහිටවනු ලැබුවේ මධ්‍යම පළාතේ වන අතර, දෙවන ඒකකය ඊයේ දකුණු පළාත කේන්ද්‍ර කරගනිමින් මාතරදී විවෘත කෙරුණා.\nමෙහි තුන්වන ඒකකය උතුර පළාත කේන්ද්‍ර කරගනිමින් ඉදිරියේදී පිහිටුවීමට බලාපොරොත්තු වන බවද පොලිස්පතිවරයා එහිදී සඳහන් කර සිටියා.",
       "URL": "https://www.hirunews.lk/206789/අන්තර්ජාල-සහ-දුරකථන-අපරාධවල-ඉහළයාමක්",
       "Category": "Local News",
       "Parent URL": "https://www.hirunews.lk/local-news.php?pageID=3588"
}