{
       "Source": "hirunews",
       "Timestamp": "Thursday, 14 December 2017 - 7:55",
       "Headline": "විදුලිය උපවාසයට දින 4යි; සාකච්ඡාව අදයි",
       "News Content": "උපවාසයේ නිරත විදුලිබල මණ්ඩලයේ වෘත්තිය සමිතිවල ඉල්ලීම් සම්බන්ධයෙන් සාකච්ඡා කිරීම සඳහා අද විශේෂ රැස්වීමක් විෂය භාර අමාත්‍ය රංජිත් සියඹලාපිටියගේ ප්‍රධානත්වයෙන් පැවැත්වෙනවා.\nඒ, විදුලිබල හා පුනර්ජනනීය බලශක්ති අමාත්‍යාංශයේදීයි.\nලංකා විදුලිබල මණ්ඩලයට අයත් වෘත්තිය සමිති එහි මුලස්ථානය ඉදිරිපිට ආරම්භ කල උපවාසයට අදට දින 04ක් ගතවනවා.\nඔවුන් මෙම උපවාසයේ නිරත වන්නේ පාලන අධිකාරියට පමණක් අත්තනෝමතික ලෙස වැටුප් වැඩිකිරීම, සේවකයින්ගේ වෛද්‍ය සහ ප්‍රසාද දීමනා කප්පාදු කිරිම ඇතුලු කරුණු කිහිපයකට විරෝධය පලකරමින්.\nතම ඉල්ලිම් සදහා කඩිනමින් විසදුම් ලබා නොදුනහොත් වර්ජන ක්‍රියාමාර්ගයක් ගැනීමට සිදුවන බවයි ලංකා විදුලි සේවක සංගමය ඊයේ ප්‍රකාශ කළේ.\nකෙසේ වෙතත් අද පැවැත්වෙන සාකච්ඡාවේදී ඊට විසඳුමක් ලැබෙනු ඇති බවයි විදුලිබල හා පුනර්ජනනීය බලශක්ති අමාත්‍යාංශයේ මාධ්‍ය ප්‍රකාශක සුලක්ෂණ ජයවර්ධන සඳහන් කළේ.",
       "URL": "https://www.hirunews.lk/178338/විදුලිය-උපවාසයට-දින-4යි-සාකච්ඡාව-අදයි",
       "Category": "Local News",
       "Parent URL": "https://www.hirunews.lk/local-news.php?pageID=4173"
}