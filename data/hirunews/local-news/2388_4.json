{
       "Source": "hirunews",
       "Timestamp": "Thursday, 15 October 2020 - 16:41",
       "Headline": "බඹර ප්‍රහාරයකින් අයෙක් මරුට - 05 ක් රෝහල් ගත කෙරේ",
       "News Content": "ආණමඩුව - කෝට්ටුකච්චිය - කුඩාකිවුල ප්‍රදේශයේදී බඹර ප්‍රහාරයකට ලක් වීමෙන් එක් අයෙකු මියගොස් තවත් 05 දෙනෙකු පුත්තලම රෝහලට ඇතුළත් කර තිබෙනවා.\nමෙලෙස ජීවිතක්ෂයට පත්වී ඇත්තේ 65 හැවිරිදි එම ප්‍රදේශයේම පදිංචි මසුන් අලෙවිකරන්නෙක්.\nඑම පුද්ගලයා අද(15) උදෑසන ප්‍රදේශයේ මසුන් අලෙවි කරමින් සිටියදී ගසක බැඳ තිබූ බඹර කූඩුවක් ඇවිස්සි මෙම අනතුර සිදුවී ඇති බව හිරු වාර්තාකරු සඳහන් කළා.\nඑහිදී ඔහුව බේරා ගැනීම සඳහා එම ස්ථානයට පැමිණි ප්‍රදේශවාසින් කිහිප දෙනෙකුටද බඹරුන් පහරදී ඇති අතර, ඒ හේතුවෙනුයි පුද්ගලයින් 05 දෙනෙකු රෝහල් ගත කෙරුණේ.",
       "URL": "https://www.hirunews.lk/252617/බඹර-ප්‍රහාරයකින්-අයෙක්-මරුට-05-ක්-රෝහල්-ගත-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=2388"
}