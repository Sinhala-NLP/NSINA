{
       "Source": "hirunews",
       "Timestamp": "Monday, 25 January 2016 - 12:43",
       "Headline": "මහින්දගේ දේශපාලනය මට අදාළ නැහැ",
       "News Content": "හිටපු ජනපති මහින්ද රාජපක්ෂගේ දේශපාලන අනාගතය තමාට අදාළ නොවන බව ජනාධිපති මෛත්‍රිපාල සිරිසේන පවසනවා.\nබී බී සී සන්දේශය සමඟ සම්මුඛ සාකච්ඡාවකට එක්වෙමින් ඔහු කියා සිටියේ තමාට ඇත්තේ රට සහ ජනතාව ගැන සොයා බැලීම බවයි.\nසන්දේශය වෙනුවෙන් සම්මුඛ සාකච්ඡාවට එක්වූ මාධ්‍යවේදියා හිටපු ජනාධිපතිවරයාගේ දේශපාලන අනාගතය මෙන්ම නව දේශපාලන පක්ෂයක් නිර්මාණය කිරීමට පවතින සූදානම පිළිබඳව ජනාධිපති මෛත්‍රිපාල සිරිසේනගෙන් ප්‍රශ්න කළා.\nඑහිදී ජනාධිපතිවරයා සඳහන් කළේ පක්ෂ සෑදීම වැනි ප්‍රාථමික ක්‍රියා පිළිබඳ විමසීමට වඩා ජනතා සේවයට මුල්තැන දීම තම අරමුණ බවයි.",
       "URL": "https://www.hirunews.lk/124710/මහින්දගේ-දේශපාලනය-මට-අදාළ-නැහැ",
       "Category": "Local News",
       "Parent URL": "https://www.hirunews.lk/local-news.php?pageID=5196"
}