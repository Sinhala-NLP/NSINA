{
       "Source": "hirunews",
       "Timestamp": "Wednesday, 22 April 2020 - 14:06",
       "Headline": "ඇමරිකාවට දෙවන කොරෝනා රැල්ලක අවදානමක්",
       "News Content": "එළැඹෙන ශීත ඍතුවේදී ඇමරිකාව තුළ කොරෝනා දෙවන රැල්ලක් ඇතිවීමේ අවදානමක් පවතින බව එරට රෝග පාලනය හා වැළැක්වීමේ මධ්‍යස්ථානයේ අධ්‍යක්ෂවරයා අනතුරු අඟවා තිබෙනවා.\nඑය දැනට පවතින තත්ත්වයට වඩා බරපතල විය හැකි බවයි ඔහු පෙන්වා දී ඇත්තේ.\nදැනට වාර්තා වන රෝගීන් සංඛ්‍යාව ක්‍රමිකව අඩු වුවත්, දෙවන කොරෝනා රැල්ල ව්‍යාප්තිය වළක්වා ගැනීම සඳහා සෞඛ්‍ය අංශ වහා සූදානම් විය යුතු බව ද ඔහු ප්‍රකාශ කර ඇති බව විදෙස් වාර්තා අනාවරණ කළා.\nමේ අතර, පාකිස්තාන අග්‍රාමාත්‍ය ඉම්රාන් ඛාන් කොරෝනා වෛරස පරීක්ෂාවකට ලක් කර තිබෙනවා.\nඒ, ඔහු මුණගැසුණු පුද්ගලයෙකුට කොරෝනා වෛරසය වැළඳී ඇති බවට තහවුරු වීමත් සමඟයි.\nඑසේම ලොව පුරා කොරෝනා ආසාදිතයින්ගේ සංඛ්‍යාව මේ වනවිට 2,576,819ක් දක්වා ඉහළ ගොස් ඇති අතර, වාර්තා වන මරණ සංඛ්‍යාව 178,849ක්.",
       "URL": "https://www.hirunews.lk/239191/ඇමරිකාවට-දෙවන-කොරෝනා-රැල්ලක-අවදානමක්",
       "Category": "Local News",
       "Parent URL": "https://www.hirunews.lk/local-news.php?pageID=2780"
}