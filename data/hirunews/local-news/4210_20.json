{
       "Source": "hirunews",
       "Timestamp": "Sunday, 19 November 2017 - 17:10",
       "Headline": "ගිංතොට නොසන්සුන්කාරී තත්වය සම්බන්ධයෙන් නිවසටම පැමිණ පැමිණිලි සටහන් කර ගැනීමේ ක්‍රමවේදයක්",
       "News Content": "ගාල්ල - ගිංතොට ප්‍රදේශයේ පසුගිය දා ඇති වූ නොසන්සුන්කාරී තත්වය සම්බන්ධයෙන් නිවසටම පැමිණ පැමිණිලි සටහන් කර ගැනීමේ ක්‍රමවේදයක් සකස් කර ඇති බව අග්‍රාමාත්‍ය රනිල් වික්‍රමසිංහ පවසනවා.\nගිංතොට ප්‍රදේශයේ ඇති වූ එම තත්ත්වය සම්බන්ධයෙන් සොයා බැලීම සඳහා අග්‍රාමාත්‍යවරයා ඇතුළු පිරිසක් අද එහි නිරීක්ෂණ චාරිකාවක නිරත වුණා.\nඑහිදී අග්‍රාමාත්‍යවරයා වැඩිදුරටත් සඳහන් කළේ මෙම නොසන්සුන්කාරී තත්වයෙන් දේපළවලට හානි සිදුවූයේ නම්, ඒ සම්බන්ධයෙන් තක්සේරු කිරීම සඳහා නිලධාරීන් යොදවා ඇති බවයි.\nසිදුවූ හානි සම්බන්ධයෙන් වන්දි ලබාදීමට ද කටයුතු කරන බවයි අග්‍රාමාත්‍යවරයා එහිදී මාධ්‍ය වෙත අදහස් දක්වමින් සඳහන් කළේ.",
       "URL": "https://www.hirunews.lk/176409/ගිංතොට-නොසන්සුන්කාරී-තත්වය-සම්බන්ධයෙන්-නිවසටම-පැමිණ-පැමිණිලි-සටහන්-කර-ගැනීමේ-ක්‍රමවේදයක්",
       "Category": "Local News",
       "Parent URL": "https://www.hirunews.lk/local-news.php?pageID=4210"
}