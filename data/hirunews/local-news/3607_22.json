{
       "Source": "hirunews",
       "Timestamp": "Wednesday, 12 December 2018 - 18:55",
       "Headline": "බටලන්ද ආරක්ෂක සේවා අණ සහ මාණ්ඩලික විද්‍යාලයේ උපාධි සහතික පිරිනැමීම ජනපති අතින්",
       "News Content": "සපුගස්කන්ද - බටලන්ද ආරක්ෂක සේවා අණ සහ මාණ්ඩලික විද්‍යාලයේ පාඨමාලා නිමකළ ත්‍රිවිධ හමුදා ශිෂ්‍ය නිලධාරින්ට උපාධි සහතික පිරිනැමීම, ජනාධිපති මෛත්‍රිපාල සිරිසේනගේ ප්‍රධානත්වයෙන් අද සිදු කෙරුණා.\nයුද, ගුවන්, නාවික නිලධාරීන් සහ විදේශ රටවල සිසුන් 14 දෙනෙකු ඇතුලූ 136 දෙනෙකු මෙහිදී උපාධි සහතික හිමිකරගෙන තිබෙනවා.\nතෝරාගත් ත්‍රිවිධ හමුදා සහ රාජ්‍ය ආයතනවල නිලධාරින්ගේ වෘත්තිය අවබෝධය දියුණු කිරීම සහ පුහුණු කිරීමයි බටලන්ද ආරක්ෂක සේවා අණ සහ මාණ්ඩලික විද්‍යාලයේදී සිදුවන්නේ.\nපාඨමාලාවේ කැපී පෙනෙන දක්ෂතා දැක්වූ පිරිස් වෙත සම්මාන පිළිගැන්වීමද ජනාධිපති මෛත්‍රිපාල සිරිසේන අතින් අද සිදුවුණා.\nඑහි නව පුස්තකාලයද ජනාධිපතිවරයා විවෘත කළ බවයි ජනාධිපති මාධ්‍ය අංශය ප්‍රකාශ කළේ.",
       "URL": "https://www.hirunews.lk/206027/බටලන්ද-ආරක්ෂක-සේවා-අණ-සහ-මාණ්ඩලික-විද්‍යාලයේ-උපාධි-සහතික-පිරිනැමීම-ජනපති-අතින්",
       "Category": "Local News",
       "Parent URL": "https://www.hirunews.lk/local-news.php?pageID=3607"
}