{
       "Source": "hirunews",
       "Timestamp": "Tuesday, 25 April 2023 - 23:29",
       "Headline": "ගල්කිරියාගම නිවසක් තුළ අභිරහස් මරණයක් (ඡායාරූප)",
       "News Content": "ගල්කිරියාගම දික්වැන්නාගම ප්‍රදේශයේ නිවසක් තුළ තිබී නරක්වූ පිරිමි මළ සිරුරක් සොයාගත් බව ගල්කිරියාගම පොලිසිය පවසනවා.\nප්‍රදේශවාසියෙකු විසින් ගල්කිරියාගම පොලිස් ස්ථානයට ලබා දුන් තොරතුරකට අනුව සිදුකළ සෝදිසියක දීයි අදාළ මළ සිරුර සොයා ගෙන ඇත්තේ.\nපොලිසිය සිරුර සොයා ගන්නා ලද අවස්ථාව වනවිට එම සිරුර අදාළ නිවසේ සාලයේ බාල්කයක එල්ලෙමින් තිබූ බව පොලිසිය පවසනවා.\nමින් දින කිහිපයකට ඉහත දී එම පුද්ගලයා මිය යන්නට ඇතැයි පොලිසිය පවසන අතර මළ සිරු සොයා ගන්නා විටත් එම සිරුර බෙහෙවින් නරක්වී දුගද හමන තත්ත්වයක පැවැතුන බවයි වාර්තා වෙන්නේ.\nමෙලෙස මිය ගොස් ඇත්තේ ගල්කිරියාගම දික්වැන්නාගම ප්‍රදේශයේ පදිංචිව සිටි 57 හැවිරිදි අවිවාහක අයෙක්.\nමිය ගිය අය තනිවම එම නිවසේ ජීවත්ව සිට ඇති අතර ගඩොල් කැපීම හා දෛනික කුලී කටයුතු සිදුකරමින් ජීවත්ව සිටි අයෙකු බව පැවැසේ.\nමින් දින කිහිපයකට ඉහත දී මෙම පුද්ගලයා මරණයට පත්ව ඇති අතර මෙය සියදිවි නසා ගැනීමක් ද නැතහොත් ඝාතනයක් ද යන්න සොයා අනාවරණය කර ගැනීඹ සදහා අනුරාධපුර පොලිස් සොකෝ ඒකකය හා ගල්කිරියාගම පොලිස් ස්ථානය මගින් වැඩිදුර විමර්ශණ ක්‍රියාත්මක කරනවා.\nඒ අනුව අද (25) පස්වරුවේ එම ස්ථානයට පැමිණී කැකිරාව වැඩබලන මහේස්ත්‍රාත් උදිත ප්‍රියංග බී ඒකනායක විසින් සිද්ධිය සම්බන්ධයෙන් වූ ස්ථානීය මහේස්ත්‍රාත් පරීක්ෂණය පැවැත්වූ අතර එහිදී මහෙස්ත්‍රාත්වරයා ලබා දුන් නියෝගය අනුව පශ්චාත් මරණ පරීක්ෂණය සදහා එම සිරුර දඹුල්ල රෝහලේ අධීකරණ වෛද්‍ය නිලධාරීවරයා වෙත යොමු කිරීමට නියමිතයි",
       "URL": "https://www.hirunews.lk/333454/ගල්කිරියාගම-නිවසක්-තුළ-අභිරහස්-මරණයක්-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=390"
}