{
       "Source": "hirunews",
       "Timestamp": "Tuesday, 01 March 2016 - 8:37",
       "Headline": "නාම යෝජනා අයදුම්පත් භාර ගැනීම එජාපය කල් දමයි.",
       "News Content": "පළාත් පාලන මැතිවරණය සඳහා නාම යෝජනා අපේක්ෂා කරන අයගෙන් අයදුම්පත් කැදවීම ලබන මාර්තු 31 වන දා දක්වා දීර්ඝ කිරීමට එක්සත් ජාතික පක්ෂය තීරණය කර තිබෙනවා.\nඅග්‍රාමාත්‍ය රනිල් වික්‍රමසිංහ ලබාදුන් උපදෙස් අනුව මෙම තීරණය ගත් බව සදහන්.\nඑක්සත් ජාතික පක්ෂයෙන් පළාත් පාලන මැතිවරණයට ඉදිරිපත් වීමට අපේක්ෂා කරන අයගෙන් අයදුම්පත් භාර ගැනීම පෙබරවාරි මස 29 වන දින අවසන් කිරීමට මීට පෙර තීරණය කර තිබුණා.\nමේ වන විට පළාත් පාලන මැතිවරණය සඳහා ඉදිරිපත්වීමට සිරිකොත පක්ෂ මූලස්ථානය වෙත අයදුම්පත් 14800කට අධික සංඛ්‍යාවක් ලැබී ඇති බවයි එම පක්ෂයේ ජ්‍යෙෂ්ඨ ප්‍රකාශකයෙකු සදහන් කළේ.",
       "URL": "https://www.hirunews.lk/127473/නාම-යෝජනා-අයදුම්පත්-භාර-ගැනීම-එජාපය-කල්-දමයි",
       "Category": "Local News",
       "Parent URL": "https://www.hirunews.lk/local-news.php?pageID=5147"
}