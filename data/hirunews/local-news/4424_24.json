{
       "Source": "hirunews",
       "Timestamp": "Wednesday, 12 July 2017 - 20:28",
       "Headline": "ටිපර් රථයක් මතට ගලක් කඩා වැටී තරුණයෙක් මරුට",
       "News Content": "ගල් වලකින් ගල් ලබාගැනීමට පැමිණි ටිපර් රථයක් මතට ගලක් කඩා වැටී සිදුවු අනතුරකින් තරුණයෙකු මියගොස් තිබෙනවා.\nඅද සවස 3.30 ට පමණ මෙම අනතුර සිදුව ඇත්තේ මීරිගම දඹුගොල්ල ප්‍රදේශයේදීයි.\nගල් මිළදී ගැනීමට පැමිණි ටිපර් රථයක සිටි පුද්ගලයන් 3 දෙනෙකු මතට ගලක් සහිත පස් කන්දක් කඩා වැටී තිබෙනවා.\nඑහිදී බරපතල තුවාල ලබා සිටි ඔවුන් තිදෙනා මීරිගම රෝහලට ඇතුලත් කිරීමේදීයි එක් අයෙකු මියගොස් ඇත්තේ.\n19 හැවිරිදි මෙම තරුණයා වරකාපොළ මාහේන ප්‍රදේශයේ පදිංචිකරුවෙක්.\nඔහු ටිපර් රථයේ රියදුරා බවට අනාවරණ වී ඇති බවයි පොලිසිය සඳහන් කළේ.\nඅනෙක් තුවාලකරුවන් දෙදෙනා වැඩිදුර ප්‍රතිකාර සඳහා වතුපිටිවල රෝහලට මාරුකර යවා තිබෙනවා.\nමීරිගම පොලිසිය මෙම සිද්ධිය පිළිබඳ විමර්ශණයක් ආරම්භ කර තිබෙනවා.",
       "URL": "https://www.hirunews.lk/165747/ටිපර්-රථයක්-මතට-ගලක්-කඩා-වැටී-තරුණයෙක්-මරුට",
       "Category": "Local News",
       "Parent URL": "https://www.hirunews.lk/local-news.php?pageID=4424"
}