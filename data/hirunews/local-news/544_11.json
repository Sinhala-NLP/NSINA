{
       "Source": "hirunews",
       "Timestamp": "Saturday, 11 February 2023 - 7:29",
       "Headline": "හඳුනා නොගත් යානයකට අමෙරිකානු අහසේ දී වෙඩි",
       "News Content": "ඇලස්කාවට ඉහළින් පියාසර කළ හඳුනා නොගත් යානයකට එක්සත් ජනපදය F-22 ප්‍රහාරක ජෙට් යානයක් ආධාරයෙන් වෙඩි තැබූ බව පෙන්ටගනය පවසනවා.\nඑම ප්‍රහාරය එල්ල වූයේ මතභේදාත්මක චීන පර්‍යේෂණ බැලූනය අමෙරිකාව විසින් බිම දමා සතියකටත් වඩා අඩු කාලයක දී යි.\nඋඩුගුවනේ පියාසර කළ මෙම හඳුනා නොගත් යානය කූඩා මෝටර් රථයක ප්‍රමාණයක් ගන්නා බවත් ඒ සඳහා අමෙරිකානු ආරක්ෂක අංශ F-22 ප්‍රහාරක ජෙට් යානයක් යොදාගෙන Sidewinder මිසයිල ප්‍රහාරයක් එල්ල කොට ඇති බවයි පෙන්ටගනයේ ප්‍රධාන ප්‍රකාශක ජෙනරාල් පැට්‍රික් රයිඩර් පවසා ඇත්තේ.\nමේ අතර අදාල හඳුනාගත් යානය කාට අයත් එකක් දැයි තවමත් නොදනින බවත්, අදාල ප්‍රහාරය එල්ල කරන ලද්දේ ජනාධිපති ජෝ බයිඩන්ගේ නිගෝගයක් මත බවයි ධවල මන්දිර ප්‍රකාශක ජෝන් කර්බි පැවසුවේ.\nඉකුත් පෙබරවාරි 4 වෙනිදා, එක්සත් ජනපද F-22 ප්‍රහාරක ජෙට් යානයක් එක්සත් ජනපදය සහ කැනඩාවේ ප්‍රදේශ හරහා සතියක ගමනකින් පසු, දකුණු කැරොලිනා වෙරළට ඔබ්බෙන් වූ චීන නිරීක්ෂණ බැලුනයක් එක්සත් ජනපද රජය විසින් පහත හෙලූ අතර අමෙරිකාව චෝදනා කළේ එය චීන ඔත්තු බැලීමේ යානයක් බවයි.\nඊට ප්‍රතිචාර වශයෙන් චීන රජය පවසන්නේ එය ඔත්තු බැලීමේ යානයක් නොව සිවිල් පර්යේෂණ යාත්‍රාවක් බවයි.\nමේ අතර අමෙරිකාව විසින් බිම හෙලූ හඳුනා නොගත් යානය සම්බන්ධයෙන් පෙන්ටගනය තවමත් සවිස්තරාත්ම වාර්තාවක් ඉදිරිපත් කර නැති බව විදෙස් මාධ්‍ය වාර්තා කරන අතර පසුගිය බ්‍රහස්පතින්දා සිට ග්‍රවුන්ඩ් රේඩාර් ඔස්සේ අදාල යානය පිළිබඳ ලුහු බැදීම් කර තිබෙනවා.",
       "URL": "https://www.hirunews.lk/327143/හඳුනා-නොගත්-යානයකට-අමෙරිකානු-අහසේ-දී-වෙඩි",
       "Category": "Local News",
       "Parent URL": "https://www.hirunews.lk/local-news.php?pageID=544"
}