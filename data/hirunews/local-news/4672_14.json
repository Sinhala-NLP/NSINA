{
       "Source": "hirunews",
       "Timestamp": "Tuesday, 07 February 2017 - 19:59",
       "Headline": "කටුගස්තොටදී සිදුවූ අමානුෂික පහරදීමක් පටිගතවෙයි",
       "News Content": "කටුගස්තොට - අඹතැන්න ප්‍රදේශයේදී පුද්ගලයෙකුට අමානුෂික ලෙස පහර දෙන ආකාරය දැක්වෙන සීසීටීවී දර්ශන පෙළක් අප වෙත ලැබී තිබෙනවා.\nකටුගස්තොට -අඹතැන්න - පහළබොකළවෙල ප්‍රදේශයේ ව්‍යාපාරික ස්ථානයක් ආසන්නයේදී මෙලෙස පුද්ගලයෙකුට පහරදී තිබුණේ පසුගිය 30 වෙනිදායි.\nමෝටර් රථයක් තුළ සිටින එම පුද්ගලයාට පහර දෙන්නේ ත්‍රී රෝද රථයකින් පැමිණෙන පිරිසක්.\nසිද්ධිය සමතයකට පත් කිරීමට ප්‍රදේශවාසීන් උත්සාහ කරන අතර එම අවස්ථාවේදීද අදාළ පුද්ගලයාට අමානුෂික ලෙස පහර දෙන ලබනවා.\nමෙලෙස පහරකෑමට ලක්වන්නේ වාහන ගරාජ හිමිකරුවෙකු වන එම ප්‍රදේශයේම පදිංචි 43 හැවිරිදි පුද්ගලයෙක්.\nපහරකෑමට ලක්වූ ඔහු කටුගස්තොට සහ මහනුවර රෝහල්වලින් ප්‍රතිකාර ලබා ඇති අතර සිද්ධිය සම්බන්ධයෙන් කටුගස්තොට පොලීසිය පරීක්ෂණ සිදු කරනවා.",
       "URL": "https://www.hirunews.lk/153911/කටුගස්තොටදී-සිදුවූ-අමානුෂික-පහරදීමක්-පටිගතවෙයි",
       "Category": "Local News",
       "Parent URL": "https://www.hirunews.lk/local-news.php?pageID=4672"
}