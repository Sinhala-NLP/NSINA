{
       "Source": "hirunews",
       "Timestamp": "Friday, 01 September 2023 - 14:06",
       "Headline": "රාජකුමාරිගේ මරණයට අත්අඩංගුවට ගත් තවත් පොලිස් නිලධාරීන් තුන්දෙනෙකු රිමාන්ඩ් (UPDATE)",
       "News Content": "UPDATE:\nවැලිකඩ පොලිස් අත්අඩංගුවේ සිටියදී රාජන් රාජකුමාරි නැමැති මෙහෙකාර කාන්තාව මරණයට පත්වීමේ සිද්ධිය සම්බන්ධයෙන් අද (01) අත්අඩංගුවට ගත් පොලිස් නිලධාරීන් තුන්දෙනා ලබන 11 වන දා දක්වා රක්ෂිත බන්ධනාගාර ගත් කර තිබෙනවා.\nඒ ඔවුන් අද කොළඹ මහේස්ත්‍රාත් අධිකරණයට ඉදිරිපත් කිරීමෙන් අනතුරුවයි.\nපොලිස් සැරයන්වරුන් දෙදෙනෙකු සහ කොස්තාපල්වරයෙකු මෙලෙස අපරාධ පරීක්ෂණ දෙපාර්තමේන්තුව මගින් අත්අඩංගුවට ගනු ලැබුවා.\nමීට පෙර ද මෙම සිද්ධිය සම්බන්ධයෙන් වැලිකඩ පොලිසියේ සේවය කළ උප පොලිස් පරීක්ෂකවරයෙකු අත්අඩංගුවට ගත් අතර ඔහු ද ලබන 11 වනදා රක්ෂිත බන්ධනාගාරගත කෙරුණා.\n======\nවැලිකඩ පොලිස් අත්අඩංගුවේ සිටියදී රාජන් රාජකුමාරි නැමැති මෙහෙකාර කාන්තාව මරණයට පත්වීමේ සිද්ධිය සම්බන්ධයෙන් තවත් පොලිස් නිලධාරීන් තුන්දෙනෙකු අපරාධ පරීක්ෂණ දෙපාර්තමේන්තුව මගින් අත්අඩංගුවට ගෙන තිබෙනවා.\nපොලිස් සැරයන්වරුන් දෙදෙනෙකු සහ කොස්තාපල්වරයෙකු මෙලෙස අත්අඩංගුවට ගෙන ඇති බවයි පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරි නිහාල් තල්දූව සදහන් කළේ.\nමීට පෙර ද මෙම සිද්ධිය සම්බන්ධයෙන් වැලිකඩ පොලිසියේ සේවය කළ උප පොලිස් පරීක්ෂකවරයෙකු අත්අඩංගුවට ගත් අතර ඔහු ලබන මස 11 වනදා රක්ෂිත බන්ධනාගාරගත කළා.\nරන් භාණ්ඩ සොරකමක් සම්බන්ධයෙන් අත්අඩංගුවට ගෙන සිටියදී මෙම මෙහෙකාර කාන්තාව මියගිය අතර, ඊට අදාළ සැකකරුවන් අත්අඩංගුවට ගන්නා ලෙස අධිකරණය නියෝග කළා.",
       "URL": "https://www.hirunews.lk/346800/රාජකුමාරිගේ-මරණයට-අත්අඩංගුවට-ගත්-තවත්-පොලිස්-නිලධාරීන්-තුන්දෙනෙකු-රිමාන්ඩ්-update",
       "Category": "Local News",
       "Parent URL": "https://www.hirunews.lk/local-news.php?pageID=58"
}