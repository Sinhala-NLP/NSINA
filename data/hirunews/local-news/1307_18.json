{
       "Source": "hirunews",
       "Timestamp": "Tuesday, 08 March 2022 - 7:15",
       "Headline": "නාඳුනන පිරිසකගේ වෙඩි පහ‍රින් දෙදෙනකුට තුවාල",
       "News Content": "කින්නියා පොලිස් වසමේ මහාමාරු - නඩඋත්තු සුනාමි ගම්මානයේ පල්ලික් ආසන්නයේ දී යතුරු පැදියකින් ගමන් ගත් පුද්ගලයින් දෙදෙනකු හට නාඳුනන පුද්ගලයින් දෙදෙනකු විසින් යතුරුපැදියකින් පැමිණ වෙඩි තබා පලා ගොස් තිබෙනවා.\nවෙඩි වැදීමෙන් තුවාල ලැබූ පුද්ගලයින් දෙදෙනා කින්නියා රෝහලට ඇතුළත් කර, වැඩිදුර ප්‍රතිකාර සඳහා ත්‍රිකුණාමලය රෝහල වෙත යොමු කෙරුණා.\nතුවාල ලැබූ පුද්ගලයින් දෙදෙනා වයස අවුරුදු 30ත් 33ත් වයසේ පසුවන කින්නියා 05 ප්‍රදේශයේ පදිංචිකරුවන්.\nවෙඩි තැබීමට හේතුව පුද්ගලික ආරවුලක් බවට අනාවරණ වී ඇති අතර, සැකකරුවන් අත් අඩංගුවට ගැනීමට වැඩිදුර විමර්ශන ක්‍රියාත්මකයි.",
       "URL": "https://www.hirunews.lk/298916/නාඳුනන-පිරිසකගේ-වෙඩි-පහ‍රින්-දෙදෙනකුට-තුවාල",
       "Category": "Local News",
       "Parent URL": "https://www.hirunews.lk/local-news.php?pageID=1307"
}