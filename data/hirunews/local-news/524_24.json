{
       "Source": "hirunews",
       "Timestamp": "Monday, 20 February 2023 - 8:31",
       "Headline": "වසර 34කට පසුව පවත්වන ලද ජනරජ පෙරහර වීථි සංචාරය කෙරේ",
       "News Content": "මහනුවර ඓතිහාසික ශ්‍රී දළදා මාලිගාවේ වසර 34කට පසුව පවත්වන ලද ජනරජ පෙරහර ඊයේ (19) රාත්‍රීයේ මහනුවර නගරයේ දී වීථී සංචාරය කෙරුණා.\nමෙම පෙරහර සංවිධාන කර තිබුණේ, 75 වන නිදහස් දින සැමරුමට සමඟාමීවයි.\nඑහි සමාරම්භක අවස්ථාවට ජනාධිපති රනිල් වික්‍රමසිංහ සහ අග්‍රාමාත්‍ය දිනේෂ් ගුණවර්ධන ද එක්ව සිටියා.\nමහනුවර - මඟුල් මඩුව භූමියෙන් ආරම්භ වූ පෙරහර දළදා වීදිය, යටිනුවර වීදිය, කන්දේ වීදීය ඔස්සේ රජවීදියට පැමිණ යළි මාලිගාවට ගෙවදීමෙන් පෙරහර කටයුතු අවසන් වුණා.\nඅලි ඇතුන් සහ දළදා මාලිගාවේ මෙන්ම සතර මහා දේවාලවල නර්ථන කණ්ඩායම් ඇතුළු සියලු පෙරහර සංස්කෘතික අංග වලින් මෙම පෙරහර විචිත්‍රවත් වී තිබුණා.\nරටේ ඉතාමත් සුවිශේෂී වැදගත් අවස්ථාවල දී පමණක් රජයේ ඉල්ලීම පරිදි ශ්‍රී දළදා මාළිගාව මගින් මෙවැනි විශේෂ පෙරහර සංවිධාන කෙරෙනවා.",
       "URL": "https://www.hirunews.lk/327828/වසර-34කට-පසුව-පවත්වන-ලද-ජනරජ-පෙරහර-වීථි-සංචාරය-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=524"
}