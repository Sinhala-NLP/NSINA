{
       "Source": "hirunews",
       "Timestamp": "Tuesday, 13 April 2021 - 9:29",
       "Headline": "සොරකම් කරන ලද භාණ්ඩ අන්තර්ජාලය හරහා අලෙවි කිරීමේ ජාවාරමක්",
       "News Content": "අන්තර්ජාලය හරහා භාණ්ඩ මිලදී ගැනීමේදී ඉතා සුපරික්ෂාකාරී වන ලෙසට ශ්‍රී ලංකා පොලිසිය ජනතාවගෙන් ඉල්ලීමක් කරනවා.\nපොලීසිය සඳහන් කළේ අන්තර්ජාලයෙන් අලෙවි කරන ඇතැම් භාණ්ඩ කිසියම් පුද්ගලයෙකුගෙන් සොරකම් කරන ලද හෝ කොල්ලකන ලද ඒවා බවට තොරතුරු අනාවරණ වී ඇති බවයි.\nඑවැනි වටිනා ජංගම දුරකථන, ස්වර්ණාභරණ, සුවඳ විලවුන්, වීදුරු උපකරණ ආදී භාණ්ඩ අඩුමිලට ලබාදෙන බවට අන්තර්ජාලය සහ සමාජ මාධ්‍ය ඔස්සේ දැන්වීම් පළ කර භාණ්ඩ අලෙවිය සිදුකරනවා.\nකෙසේ වෙතත් එම ආයතනවල භාණ්ඩ විකුණන පුද්ගලයින් භාණ්ඩ හුවමාරු කිරීමේ ස්ථාන ලෙස ජනයා වැඩිපුර නොගැවසෙන සහ සී.සී.ටී.වී. කැමරා නොමැති ස්ථානයක් තෝරාගනු ලබන අතර, එහිදී ඔවුන් භාණ්ඩ විකුණා ක්‍ෂණිකව අතුරුදන්වීමට කටයුතු කරන බවටයි දැනට පොලීසියට තොරතුරු ලැබී ඇත්තේ.",
       "URL": "https://www.hirunews.lk/268315/සොරකම්-කරන-ලද-භාණ්ඩ-අන්තර්ජාලය-හරහා-අලෙවි-කිරීමේ-ජාවාරමක්",
       "Category": "Local News",
       "Parent URL": "https://www.hirunews.lk/local-news.php?pageID=2023"
}