{
       "Source": "hirunews",
       "Timestamp": "Sunday, 05 January 2020 - 13:06",
       "Headline": "මඩකලපුව රෝහලේදී බන්ධනාගාර රැඳවියෙකු මියයාම පිළිබඳ පරීක්ෂණයක්",
       "News Content": "මඩකලපුව මහ රෝහලේ ප්‍රතිකාර ලැබූ රැඳවියෙකු ජීවිතක්ෂයට පත්වීමේ සිද්ධියක් සම්බන්ධයෙන් පරීක්ෂණයක් ආරම්භ කර තිබෙනවා.\nමඩකලපුව බන්ධනාගාරයේ සිටි රැඳවියෙකු රෝගී තත්වයක් හේතුවෙන් මඩකලපුව රෝහලට ඇතුළත් කර ඇති අතර, එහිදි ඔහු මියගොස් ඇති බවයි පොලීසිය සඳහන් කළේ.\nඑම සිද්ධියට විරෝධය පළ කරමින් මඩකලපුව බන්ධනාගාරයේ රැඳවියන් විරෝධතාවක් ද පළ කර ඇති බව සඳහන්.\nඑම තත්ත්වය මේ වනවිට පාලනය කර ඇති බව උසස් පොලිස් නිලධාරියෙකු හිරු ප්‍රවෘත්ති අංශයට කියා සිටියා.",
       "URL": "https://www.hirunews.lk/231624/මඩකලපුව-රෝහලේදී-බන්ධනාගාර-රැඳවියෙකු-මියයාම-පිළිබඳ-පරීක්ෂණයක්",
       "Category": "Local News",
       "Parent URL": "https://www.hirunews.lk/local-news.php?pageID=2968"
}