{
       "Source": "hirunews",
       "Timestamp": "Friday, 17 November 2017 - 7:30",
       "Headline": "රහස් කඳවුරු නැතැයි ජනපති අතුරුදන්වූවන්ගේ ඥාතීන්ට කියයි",
       "News Content": "රහස් කඳවුරු වත්මන් රජය පවත්වාගෙන නොයන බවත්, කිසිදු පිරිසක් එලෙස කඳවුරක රඳවාගෙන නොමැති බවත්, ජනාධිපති මෛත්‍රීපාල සිරිසේන පවසනවා.\nඅතුරුදන්වූවන්ගේ පවුල්වල සාමාජිකයන් සහ ජනාධිපතිවරයා අතර ජනාධිපති කාර්යාලයේදී ඊයේ (16) සාකච්ඡාවක් පැවැත්වුණා.\nරටේ සෑම ජනකොටසකගේම ගැටලූ පිළිබඳව මනා අවබෝධයක් තමාට ඇති බව එහිදී ප්‍රකාශ කළ ජනාධිපතිවරයා වැඩිදුරටත් කියා සිටියේ විවෘතව සහ සාධාරණ ලෙස එම ගැටලූ විසඳීමට තමන් ඇතුළු රජය කැපවී සිටින බවයි.\nරජයේ සිරකඳවුරුවල ඇතැම් පිරිස් රඳවාගෙන සිටින බවට එල්ල වන චෝදනා පිළිබඳවද අදහස් දැක් වූ ජනාධිපතිවරයා, එවන් කිසිදු රහස් කඳවුරක් වත්මන් රජයට නොමැති බව අවධාරණය කළා.\nඅතුරුදන්වූවන්ගේ පවුල්වල සාමාජිකයන්ගේ පැමිණිලි සහ ඉල්ලීම් එක්රැස් කිරීම සඳහා නව අයදුම්පතක් දිස්ත්‍රික් ලේකම්වරුන් හරහා යොමු කිරීමටද එහිදී උපදෙස් ලබාදී තිබෙනවා.",
       "URL": "https://www.hirunews.lk/176229/රහස්-කඳවුරු-නැතැයි-ජනපති-අතුරුදන්වූවන්ගේ-ඥාතීන්ට-කියයි",
       "Category": "Local News",
       "Parent URL": "https://www.hirunews.lk/local-news.php?pageID=4214"
}