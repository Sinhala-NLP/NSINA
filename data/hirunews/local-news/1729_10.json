{
       "Source": "hirunews",
       "Timestamp": "Thursday, 26 August 2021 - 16:21",
       "Headline": "කොරෝනා, තාවකාලික විධිවිධාන පනත් කෙටුම්පතට කතානායකවරයාගේ සහතිකය හිමිවෙයි",
       "News Content": "කොවිඩ් 19 තාවකාලික විධිවිධාන පනත් කෙටුම්පතට කතානායක මහින්ද යාපා අබේවර්ධන අත්සන් කර තිබෙනවා.\nඑම පනත් කෙටුම්පත ඡන්ද විමසීමකින් තොර ව පාර්ලිමේන්තුවේ දී සම්මත වූයේ පසුගිය අගෝස්තු 17 වනදායි.\nකොරෝනා තත්ත්වය හේතුවෙන් නීතිය මගින් නියම කළ ඇතැම් ක්‍රියාවන් නියමිත කාලසීමාවක් තුළ ඉටු කිරීමට පුද්ගලයන්ට නො හැකි වූ අවස්ථාවන් සම්බන්ධයෙන් හා යම් අධිකරණයකට එහි කටයුතු සිදුකරගෙන යාමට නො හැකි වන අවස්ථාවක දී විකල්ප අධිකරණ නියම කිරීම සඳහා විධිවිධාන සැලසීම මෙහි අරමුණයි.",
       "URL": "https://www.hirunews.lk/280661/කොරෝනා-තාවකාලික-විධිවිධාන-පනත්-කෙටුම්පතට-කතානායකවරයාගේ-සහතිකය-හිමිවෙයි",
       "Category": "Local News",
       "Parent URL": "https://www.hirunews.lk/local-news.php?pageID=1729"
}