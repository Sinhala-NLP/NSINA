{
       "Source": "hirunews",
       "Timestamp": "Tuesday, 10 March 2020 - 12:35",
       "Headline": "මැතිවරණ රාජකාරී සඳහා, භාවිත කරන වාහන ගැන ජනපති ලේකම්ගෙන් චක්‍රලේඛයක්",
       "News Content": "ඉදිරි මහමැතිවරණය සඳහා රාජකාරීවල නිරත වන රජයේ නිලධාරීන් සහ භාවිත කරන රජයේ වාහන සම්බන්ධයෙන් ජනාධිපති ලේකම්වරයා චක්‍රලේඛයක් නිකුත් කර තිබෙනවා.\nසියළුම අමාත්‍යාංශ ලේකම්වරුන්, පළාත් සභා ලේකම්වරුන්, දිසා ලේකම්වරුන් මෙන්ම සියළුම රජයේ හා ව්‍යවස්ථාපිත ආයතනවල ප්‍රධානීන් වෙත යොමු කර ඇති එම චක්‍රලේඛය මගින් සඳහන් කර ඇත්තේ අදාළ තොරතුරු ලබා ගැනීම සඳහා මැතිවරණ කොමිසමේ උපදෙස් අනුව කටයුතු කරන ලෙසයි.\nඅදාළ කාර්යය සඳහා මැතිවරණ කොමිසමට පූර්ණ සහය ලබාදෙන ලෙසයි ජනාධිපති ලේකම්වරයා සිය චක්‍රලේඛය මගින් ඉල්ලා ඇත්තේ.\nමේ අතර, ඉදිරි මහමැතිවරණයේදී ඡුන්ද අවභාවිතාව වැළැක්වීම සඳහා මැතිවරණ කොමිෂන් සභාව විසින් මිය ගිය සහ විදේශගත ඡන්ද දායකයින්ගේ තොරතුරු ලබා ගැනීමට අපේක්ෂා කරනවා.\nඒ අනුව 2019 වර්ෂයේ ඡුන්ද හිමි නාම ලේඛනයේ නම ඇතුළත් ඡුන්දදායකයන් අතරින් අද දිනය වන විට මිය ගිය හෝ විදේශගත ඡන්දදායකයන්ගේ තොරතුරු ලබන 14 වන දාට පෙර ග්‍රාම නිලධාරීවරයාට දැනුම් දෙන ලෙසයි එම කොමිසම ඉල්ලා සිටින්නේ.",
       "URL": "https://www.hirunews.lk/236201/මැතිවරණ-රාජකාරී-සඳහා-භාවිත-කරන-වාහන-ගැන-ජනපති-ලේකම්ගෙන්-චක්‍රලේඛයක්",
       "Category": "Local News",
       "Parent URL": "https://www.hirunews.lk/local-news.php?pageID=2860"
}