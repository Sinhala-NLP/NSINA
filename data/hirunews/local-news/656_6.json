{
       "Source": "hirunews",
       "Timestamp": "Monday, 19 December 2022 - 18:49",
       "Headline": "පැරණි පෙම්වතියගෙන් කප්පම් ඉල්ලූ පෙම්වතා",
       "News Content": "වවුනියාව නගර සභාවේ නාගරික මන්ත්‍රීවරයෙකුගේ පුතෙකු ඔහු ආදරය කළ තරුණියගෙන් රුපියල් ලක්ෂ දෙකක කප්පම් මුදලක් ලබා ගත් බවට වවුනියාව පොලිසියට කාන්තාවක් 18 දා පැමිණිලි කොට තිබෙනවා.\nමෙම පුද්ගලයා තරුණිය සමග ආදරයෙන් වෙලී සිටි ඡායාරූප කීපයක් හා වීඩියෝ කීපයක් සමාජ මාධ්‍ය වෙත මුදා හරින බවට බිය ගන්වා මෙම කප්පම් මුදල ලබා ගෙන තිබෙනවා.\nමේ වන විට තරුණයා හා තරුණිය අතර පැවති ප්‍රේම සබදකම බිද වැටී ඇති අතර තරුණිය වෙනත් විවාහයක් කර ගන්නා බවට ලැබුණු තොරතුරකින් පසුව තරුණයා පැරණි ඡායාරූප හා වීඩියෝ දර්ශන ගැන ප්‍රකාශ කොට තරුණියව බිය වද්දා තිබෙනවා.\nවවුනියාව පොලීසිය සිද්ධිය සම්බන්ධයෙන් වැඩි දුර පරීක්ෂණ පවත්වනු ලබනවා.",
       "URL": "https://www.hirunews.lk/323066/පැරණි-පෙම්වතියගෙන්-කප්පම්-ඉල්ලූ-පෙම්වතා",
       "Category": "Local News",
       "Parent URL": "https://www.hirunews.lk/local-news.php?pageID=656"
}