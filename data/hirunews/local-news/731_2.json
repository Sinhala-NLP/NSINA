{
       "Source": "hirunews",
       "Timestamp": "Wednesday, 16 November 2022 - 13:11",
       "Headline": "මාතලේ මවක සහ දරුවන් තුන්දෙනාට පහර දුන් සැකකරුගේ නිවසට ගිනි",
       "News Content": "මාතලේ - උකුවෙල නිවසක මව සහ දරු තිදෙනාට තියුණු ආයුධවලින් පහරදීමේ සිද්ධිය සම්බන්ධයෙන් රක්ෂිත බන්ධනාගාරයේ පසුවන සැකකරුට අයත් නිවසට සහ එහි තිබූ ත්‍රිරෝද රථයකට මෙන්ම, යතුරුපැදියට කිසියම් පිරිසක් ගිනි තබා තිබෙනවා.\nපෙරේදා රාත්‍රියේ සිදු වූ මෙම පහරදීමෙන් අවුරුදු තුනහමාරක වයසැති පිරිමි ළමයෙකු මියගිය අතර, ඔහුගේ අවසන් කටයුතු අද (16) සිදු කිරීමට නියමිත යි.\nපහරකෑමට ලක්වූ මව සහ ඇගේ අනෙක් දරුවන් දෙදෙනා තවදුරටත් මාතලේ රෝහලේ ප්‍රතිකාර ලබනවා.\nමුදල් ආරවුලක් හේතුවෙන් සැකකරු මෙම පහර දීම සිදුකර ඇති අතර, අදාළ කාන්තාව සිය සැමියාගෙන් වෙන්ව ජිවත්වන බවයි පොලීසිය සඳහන් කළේ.",
       "URL": "https://www.hirunews.lk/320507/මාතලේ-මවක-සහ-දරුවන්-තුන්දෙනාට-පහර-දුන්-සැකකරුගේ-නිවසට-ගිනි",
       "Category": "Local News",
       "Parent URL": "https://www.hirunews.lk/local-news.php?pageID=731"
}