{
       "Source": "hirunews",
       "Timestamp": "Tuesday, 27 October 2020 - 8:41",
       "Headline": "සඳේ නිසැකවම ජලය පවතින බව හෙළිවේ",
       "News Content": "පෘථිවියේ එකම ස්වභාවික චන්ද්‍රිකාව ලෙස සැලකෙන සඳෙහි නිසැකවම ජලය පවතින බව තහවුරු වී ඇතැයි අමෙරිකානු නාසා ආයතනය ප්‍රකාශ කළා.\nඒ, සඳ පිළිබඳ දිරිගන්වන සුළු සොයා ගැනීමක් හෙළිදරව් කරන බවට මීට දින කිහිපයකට පෙර ඉඟි කිරීමෙන් අනතුරුවයි.\nසඳ මතුපිට චන්ද්‍ර ආවාට තුළ අණුක ජලය පවතින බවට මීට පෙර අනාවරණ වී තිබුණා.\nනව සොයා ගැනීම වන්නේ සඳ මතුපිටද එලෙස අණුක ජලය සහිත කලාප පවතින බවයි.\nමෙම සොයා ගැනීම නාසා ආයතනයේ ගොඩාඩ් අභ්‍යවකාශ මධ්‍යස්ථානයේදී වීඩියෝ තාක්ෂණය ඔස්සේ ඊයේ පැවැත් වූ මාධ්‍ය හමුවේදී අනාවරණ කෙරුණා.\nමෙය සඳ මතුපිට ස්ථිර පර්යේෂණ මධ්‍යස්ථානයක් පිහිටුවීම සඳහා විශේෂයෙන් වැදගත් වන සොයා ගැනීමක් ලෙසයි සැලකෙන්නේ.",
       "URL": "https://www.hirunews.lk/253396/සඳේ-නිසැකවම-ජලය-පවතින-බව-හෙළිවේ",
       "Category": "Local News",
       "Parent URL": "https://www.hirunews.lk/local-news.php?pageID=2367"
}