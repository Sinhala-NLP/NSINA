{
       "Source": "hirunews",
       "Timestamp": "Wednesday, 28 April 2021 - 15:08",
       "Headline": "බලධාරීන්ගේ අවධානය යොමු නොවී අබලන්ව ගිය කුරුවිට මාර්ගය (වීඩියෝ)",
       "News Content": "මාර්ග සංවර්ධනයට ජනතා බදු මුදලින් විශාල කොටසක් වෙන්කළද මැතිවරණ සමයේදී පමණක් බලධාරීන්ගේ අවධානයට යොමුවන මාර්ග\nරැසක් මෙරට තුළ තවමත් පවතිනවා.\nමේ පුවත ඡන්ද පොරොන්දුවකට පමණක් සීමා වූ රත්නපුර දිස්ත්‍රික්කයේ එවන් අබලන් මාර්ගයක් පිළිබඳවයි.\nමේ කුරුවිට සිට දැරණියගල දක්වා දිවයන ප්‍රධාන මාර්ගයයි.\nකුරුවිටින් ආරම්භවන මාර්ගය දැරණියගල - ගිණිගත්හේන හරහා නුවරඑළියටත්, කුරුවිට - දැරණියගල හරහා කෑගල්ලටත් ගමන්කළ හැකි කෙටිම මාර්ගය ද\nවනවා.\nවසර 60ක පමණ කාලයක් තිස්සේ කිසිදු ප්‍රතිසංස්කරණයක් සිදුනොවූ මෙම මාර්ගය මේවන විට දැඩි අබලං තත්ත්වයකට පත්ව ඇති ආකාරයයි මේ.\nමෙම මාර්ගයේ පොදු ප්‍රවාහන සේවා කටයුතුද අඩාල වී ඇත්තේද මාර්ගයේ ඇති අබලං තත්ත්වය නිසාමයි.\nපාසල් ළමුන් විශාල සංඛ්‍යාවක් මෙම මාර්ගය භාවිත කරන අතර, ඔවුන්ද දැඩි දුෂ්කරතාවයන්ට මුහුණදෙන බව ප්‍රදේශවාසීන් පවසනවා.\nජනතාව බලධාරීන්ගෙන් ඉල්ලා සිටින්නේ අවසර ගණනාවක සිට ප්‍රතිසංස්කරණය නොවූ මෙම අබලන් මාර්ගය හැකි ඉක්මණින් ප්‍රතිසංස්කරණය කර දී තම ගමනා ගමන කටයුතු පහසු කර දෙන ලෙසයි.",
       "URL": "https://www.hirunews.lk/269795/බලධාරීන්ගේ-අවධානය-යොමු-නොවී-අබලන්ව-ගිය-කුරුවිට-මාර්ගය-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1990"
}