{
       "Source": "hirunews",
       "Timestamp": "Thursday, 20 June 2019 - 7:01",
       "Headline": "කුඩා දරුවන් අතර පැපොලට සමාන උණ රෝගයක්",
       "News Content": "කුඩා දරුවන් අතර, පැපොල රෝගයට සමාන වෛරසයක් පැතිරෙමින් පවතින බව සෞඛ්‍ය අංශ පෙන්වා දෙනවා.\nමෙම වෛරසයේ පළමු දිනයේ උණ වැළදීමෙන් පසු ශරිරියේ වතුර බිබිලි සහ රතු ලප ඇති වන බවයි ළමා රෝග විශේෂඥ වෛද්‍ය දීපාල් පෙරේරා කියා සිටියේ.\nවාතයෙන් සහ ශරිර ස්පර්ශයෙන් මෙම වෛරසය ව්‍යාප්ත වන බවයි ඔහු තවදුරටත් කියා සිටියේ.\nමෙම වෛරසය කිහිප අවස්ථාවකදී කුඩා දරුවන්ට වැළදිය හැකි බැවින්, වෛරස වැළඳී ඇති දරුවන් දින කිහිපයක් පාසල් නොයවන ලෙසයි විශේෂඥ වෛද්‍යවරයා  දෙමාපියන්ගෙන් ඉල්ලා සිටියේ.",
       "URL": "https://www.hirunews.lk/218735/කුඩා-දරුවන්-අතර-පැපොලට-සමාන-උණ-රෝගයක්",
       "Category": "Local News",
       "Parent URL": "https://www.hirunews.lk/local-news.php?pageID=3291"
}