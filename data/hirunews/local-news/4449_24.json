{
       "Source": "hirunews",
       "Timestamp": "Tuesday, 27 June 2017 - 15:40",
       "Headline": "2018 පළමු ශ්‍රේණියට දරුවන් ඇතුළත් කරන දෙමාපියන්ට විශේෂ නිවේදනයක්",
       "News Content": "2018 වර්ෂය සඳහා රජයේ පාසල්වල පළමුවන ශ්‍රේණියට ළමයින් ඇතුළත් කිරීමට අදාළ අයදුම්පත් භාර ගැනීමේ අවසාන දිනය 2017 ජුලි 10 දින දක්වා දීර්ඝ කිරීමට අධ්‍යාපන අමාත්‍යාංශය තීරණය කර තිබෙනවා.\nමීට ඉහතදී මෙහි අවසන් දිනය ලෙස සඳහන් කර තිබුනේ 2017 ජූනි 30 වෙනිදායි.\nනමුත් ජනතා ඉල්ලීම් මත එම දිනය දීර්ඝ කිරීමට තීරණය කළ බවයි අධ්‍යාපන අමාත්‍යාංශය නිවේදනය කළේ.\nකෙසේ වෙතත් මේ වන විට තම අයදුම්පත් තැපෑලට යොමු කර නොමැති දෙමාපියන් තමන් විසින් සහතික කරන ලද අයදුම්පතෙහි පිටපතක් අදාළ පාසල් වෙත අතින් භාර දී ඒ සඳහා විදුහල්පති වෙතින් ලිපියක් ලබා ගන්නා ලෙස වැඩි දුරටත් උපදෙස් ලබා දෙන අතර එසේ පාසල් වෙත අතින් භාර දෙන ලද අයදුම්පත් භාර ගැනීමට හා ඒ වෙනුවෙන් \"ලද බවට\" ලිපියක් නිකුත් කිරිමට කටයුතු කරන ලෙස විදුහල්පතිවරුන් ද දැනුවත් කරන බව එම නිවේදනයේ සඳහන්.\nතවද මේ වන විට තැපෑලට යොමු කර ඇති අයදුම්පත් යම් හෙයකින් 2017-06-30 දින පසු වී පාසල් වෙත යොමු වුව ද එම අයදුම්පත් ද භාර ගැනීමට  විදුහල්පතිවරුන් විසින් කටයුතු කළ යුතු බව ද අධ්‍යාපන අමාත්‍යාංශය ප්‍රකාශ කරනවා.",
       "URL": "https://www.hirunews.lk/164529/2018-පළමු-ශ්‍රේණියට-දරුවන්-ඇතුළත්-කරන-දෙමාපියන්ට-විශේෂ-නිවේදනයක්",
       "Category": "Local News",
       "Parent URL": "https://www.hirunews.lk/local-news.php?pageID=4449"
}