{
       "Source": "hirunews",
       "Timestamp": "Wednesday, 23 February 2022 - 10:01",
       "Headline": "මුලතිව් වැව් රක්ෂිතයේ ගල් කණු ගැලවූ දේශපාලනඥයාට වැඩ වරදියි",
       "News Content": "මුලතිව් - තන්නිමුරිප්පු වැව් රක්ෂිතයේ පුරාවිද්‍යා ස්ථානයක තිබූ පෞරාණික ගල්කණු ගලවා රැගෙන යාම සම්බන්ධයෙන් අත්අඩංගුවට ගත් හිටපු පළාත් සභා මන්ත්‍රීවරයා ඇතුළු දස දෙනා ලබන මස 8 වනදා දක්වා රක්ෂිත බන්ධනාගාරගත කර තිබෙනවා.\nඒ ඔවුන් ඊයේ (22) මුලතිව් මහේස්ත්‍රාත් අධිකරණය වෙත ඉදිරිපත් කිරීමෙන් අනතුරුවයි.\nඅදාළ පුරාවිද්‍යා භූමියේ කැනීම් සිදුකරන බවට ලද තොරතුරක් මත සිදුකල වැටලීමකදී සැකකරුවන් පිරිස අත්අඩංගුවට ගත්තේ ඊයේ දිනයේදීයි.\nඑහිදී සැකකරුවන් විසින් රැගෙන යමින් සිටි පුරාණ හස්ථි රූප සහ සලකුණු නිරූපණය වන අඩි 6 ක් පමණ ගල්කණු කිහිපයක් හමුවූ අතර ඔවුන් පැමිණි සුඛෝපභෝගී මෝටර් රථයක්, ලොරි රථයක් සහ කුඩා දොඹකරයක් ද පොලිස් භාරයට ගැණුනා.",
       "URL": "https://www.hirunews.lk/297788/මුලතිව්-වැව්-රක්ෂිතයේ-ගල්-කණු-ගැලවූ-දේශපාලනඥයාට-වැඩ-වරදියි",
       "Category": "Local News",
       "Parent URL": "https://www.hirunews.lk/local-news.php?pageID=1339"
}