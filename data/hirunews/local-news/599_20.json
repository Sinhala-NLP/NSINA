{
       "Source": "hirunews",
       "Timestamp": "Monday, 16 January 2023 - 7:33",
       "Headline": "අද සිට තවත් දුම්රිය ගමන්වාර 30ක් අවලංගුයි",
       "News Content": "අද (16) සිට කෙටි දුර දුම්රිය ගමන්වාර 30ක් අවලංගු කිරීමට සිදුවන බව දුම්රිය දෙපාර්තමේන්තුව පවසනවා.\nඒ අනුව ප්‍රධාන මාර්ගයේ දුම්රිය 18ක්, කැළණිවැලි සහ පුත්තලම මාර්ගයේ දුම්රිය 02 බැගින් අවලංගු වනු ඇති.\nඑමෙන්ම මුහුදුබඩ මාර්ගයේද අද (16) සිට දුම්රිය ගමන්වාර 08ක් අවලංගු කිරීමට පියවර ගෙන තිබෙනවා.\nසේවක හිඟය හේතුවෙන් පසුගිය බ්‍රහස්පතින්දා සිට දෛනිකව දුම්රිය ගමන් වාර 42 බැගින් අවලංගු කිරීමට දුම්රිය දෙපාර්තමේන්තුව මීට පෙර තීරණය කර තිබූ අතර එය අත්හිටුවනු ලැබුවේ එම තීරණය යලි සමාලෝචනය කළ යුතු බව පවසමින්.\nදුම්රිය දෙපාර්තමේන්තුවේ සේවකයින් 500කට වැඩි පිරිසක් එකවර විශ්‍රාම ගැන්වීම හේතුවෙන් දෙපාර්තමේන්තුව තුළ දැඩි සේවක හිඟයක් ඇති වුණා.\nඒ අනුව ඉකුත් සතියේ දුම්රිය දෙපාර්තමේන්තුව දුම්රිය ගමන්වාර 40කට වැඩි ප්‍රමාණයක් අවලංගු කර තිබුණා.",
       "URL": "https://www.hirunews.lk/325136/අද-සිට-තවත්-දුම්රිය-ගමන්වාර-30ක්-අවලංගුයි",
       "Category": "Local News",
       "Parent URL": "https://www.hirunews.lk/local-news.php?pageID=599"
}