{
       "Source": "hirunews",
       "Timestamp": "Sunday, 03 January 2016 - 10:12",
       "Headline": "සඳුන් කිලෝ 60ක්  තව පොඩ්ඩෙන්  පාවෙයි",
       "News Content": "පාකිස්ථානයේ කරච්චි නුවරට යැවීමට නියමිතව තිබූ සඳුන් දැව තොගයක් කටුනායක ගුවන් තොටුපල රේගුව සිය භාරයට ගෙන තිබෙනවා. කිලෝග්‍රෑම් 60යි ග්‍රෑම් 300 ක් බරැති  සඳුන් දැව තොගයේ වටිනාකම රුපියල් ලක්ෂ 3 ක්.\nඅද (03) පස්වරු 1.05 ට කරච්චි නුවර බලා පිටත්ව යාමට නියමිතව තිබූ ශ්‍රී ලංකන් ගුවන් සේවයට අයත් යානයකින් සඳුන් දැව තොගය පාර්සල් මගින් යැවීමටයි කොළඹ - කොල්ලූපිටිය ප්‍රදේශයේ පුද්ගලයෙකු එවා ඇත්තේ.\nමෙම සඳුන් තොගය පාර්සල් 3 ක් ලෙස තැපැල් මගින් යැවීම සඳහා එවා ඇති අතර, ඒ පිළිබඳව සැක සිතී පරීක්ෂා කිරීමේදීයි මෙම සඳුන් තොගය සොයාගෙන ඇත්තේ.\nරේගුව විමර්ශන  ආරම්භ කර තිබෙනවා.",
       "URL": "https://www.hirunews.lk/123298/සඳුන්-කිලෝ-60ක්-තව-පොඩ්ඩෙන්-පාවෙයි",
       "Category": "Local News",
       "Parent URL": "https://www.hirunews.lk/local-news.php?pageID=5224"
}