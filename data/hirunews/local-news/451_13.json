{
       "Source": "hirunews",
       "Timestamp": "Monday, 27 March 2023 - 12:01",
       "Headline": "අඩු ආදායම්ලාභී පවුල් 500කට වියළි සහන මළු (ඡායාරූප)",
       "News Content": "ජනතාවගේ ජීවන තත්ත්වය නගා සිටුවීම අරමුණු කරගනිමින්, රටේ සෑම ක්ෂේත්‍රයක ම නව ප්‍රවර්ධනයක් ඇති කිරීම සඳහා ජනාධිපති රනිල් වික්‍රමසිංහ ගෙන යන වැඩපිළිවෙළ යටතේ අවිස්සාවේල්ල නගරයේ තෝරාගත් අඩු ආදායම්ලාභී පවුල් 500ක් සඳහා වියළි සහන මළු ප්‍රදානය සිදු කිරීම ජනාධිපති ජ්‍යෙෂ්ඨ උපදේශක සාගල රත්නායක විසින් සිදු කරනු ලැබුවා.\nමෙම වැඩසටහන පැවැත්වුණේ පෙරේදා (25) අවිසාවේල්ල, කොස්ගම Lavenro Garden උත්සව ශාලාවේදියි.\nවැරදි ආර්ථික තීන්දු තීරණ හේතුවෙන් බංකොළොත් වූ රට භාරගත් ජනාධිපති රනිල් වික්‍රමසිංහ එම ආර්ථික පසුබෑමෙන් රට ගොඩගැනීමට ගත් උත්සාහයේ ප්‍රධාන අංගයක් ලෙස ජාත්‍යන්තර මූල්‍ය අරමුදලේ සහාය ලබා ගැනීමට කටයුතු කළ බවයි සාගල රත්නායක සඳහන් කළේ.\nඑමෙන්ම රටේ විවිධ සංවර්ධන ව්‍යාපෘති සඳහා ණය ලබා දුන් ණයහිමියන් සමඟ සාකච්ඡා කර ණය ප්‍රතිව්‍යුහගතකරණ වැඩසටහන හරහා ණය ගෙවීම සඳහා යම් සහන කාලයක් ලබා ගැනීමට එම රටවල් එකඟකර ගෙන තිබෙන බවත් හෙතෙම වැඩිදුරටත් කියා සිටියා.",
       "URL": "https://www.hirunews.lk/331043/අඩු-ආදායම්ලාභී-පවුල්-500කට-වියළි-සහන-මළු-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=451"
}