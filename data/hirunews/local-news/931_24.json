{
       "Source": "hirunews",
       "Timestamp": "Thursday, 18 August 2022 - 13:10",
       "Headline": "බීමතින් පැමිණ දරුවෙකු ඇළකට විසිකළ ග්‍රාම නිලධාරියෙකු අත්අඩංගුවට",
       "News Content": "පොල්ගහවෙල ප්‍රදේශයේ වයස අවුරුදු 8ක ළමයෙකුට තුවාල සිදු කිරීම සම්බන්ධයෙන් ග්‍රාම නිලධාරීවරයෙකු අත්අඩංගුවට ගෙන තිබෙනවා.\nපොලිස් මාධ්‍ය ප්‍රකාශක කාර්යාලය සඳහන් කළේ, අලියෙකු නාවන දෙස බලා සිටි මෙම දරුවා අදාළ ග්‍රාම නිලධාරීවරයා විසින් ඔසවා අලියා නාවමින් සිටි ඇළට විසිකර ඇති බවයි.\nඑම අවස්ථාවේ 54 හැවිරිදි අදාළ ග්‍රාම නිලධාරීවරයා මත්පැන් පානය කර සිට ඇති බවටයි විමර්ශනවලින් අනාවරණය වී ඇත්තේ.\nසිද්ධියෙන් දරුවාගේ අස්ථියක් බිඳී ඇති බව පොලිස් මාධ්‍ය ප්‍රකාශක කාර්යාලය සඳහන් කළා.",
       "URL": "https://www.hirunews.lk/313088/බීමතින්-පැමිණ-දරුවෙකු-ඇළකට-විසිකළ-ග්‍රාම-නිලධාරියෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=931"
}