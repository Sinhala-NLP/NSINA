{
       "Source": "hirunews",
       "Timestamp": "Thursday, 06 July 2023 - 20:03",
       "Headline": "පාළු නිවසක් පරීක්ෂා කිරීමේදී යුධ හමුදාව භාවිත කරන නිල ඇදුම් කට්ටල ඇතුලු උපාංග කිහිපයක් හමුවෙයි",
       "News Content": "බෝගහවෙල ප්‍රදේශයේ පාළු නිවසක් අද (6දා) පරීක්ෂා කිරීමේදී යුධ හමුදාව භාවිත කරන නිල ඇදුම් කට්ටල ඇතුලු උපාංග රැසක් සොයා ගෙන තිබෙනවා.\nපොලිස් විශේෂ කාර්යාංශයට ලද තොරතුරකට අනුව බෝගහවෙල ප්‍රදේශයේ පාළු නිවසක් පරීක්ෂා කිරීමේදී මෙම ඇඳුම් කට්ටල තොගය සොයා ගත් බවයි වාර්තා වෙන්නේ.\nයුධ හමුදා ඇඟලුම් කට්ටල 03ක්, OG නිල ඇදුම් කට්ටලයක්, OG නිල ඇදුමක් මෙහිදී පොලිස් විශේෂ කාර්යාංශය විසින් සොයා ගත් බවයි වාර්තා වෙන්නේ.\nමෙම ඇඳුම් යම් පාතාල ඝාතනයක් සිදු කිරීමට යොදාගන්නට ඇති බවයි පොලීසිය සැක පළ කරන්නේ.\nයුද හමුදා ඇදුම් ඇතුළු උපාංග සගවා තැබීම සම්බන්ධයෙන් කිසිවෙක් සැකපිට ප්‍රශ්න කිරීම සදහා අත් අඩංගුවට ගෙන නැති අතර හමුදා නිල ඇදුම් සහ උපාංග පොලිස් විශේෂ කාර්යාංශයේ නිලධාරීන් විසින් ඌරගස්මංහන්දිය පොලීසියට භාරදී ඇති බවයි වැඩිදුරටත් වාර්තා වෙන්නේ.",
       "URL": "https://www.hirunews.lk/340250/පාළු-නිවසක්-පරීක්ෂා-කිරීමේදී-යුධ-හමුදාව-භාවිත-කරන-නිල-ඇදුම්-කට්ටල-ඇතුලු-උපාංග-කිහිපයක්-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=208"
}