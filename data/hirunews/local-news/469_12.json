{
       "Source": "hirunews",
       "Timestamp": "Saturday, 18 March 2023 - 11:07",
       "Headline": "ශ්‍රී ලංකා පළමු ඉනිම අසීරු අඩියක",
       "News Content": "සංචාරක ශ්‍රී ලංකාව සහ නවසීලන්තය අතර පැවැත්වෙන තරග දෙකකින් යුතු ටෙස්ට් ක්‍රිකට් තරගාවලියේ දෙවන තරයේ දෙවන දිනය නිමා වන විට පළමු ඉනිම ක්‍රීඩා කරන ශ්‍රි ලංකා කණ්ඩායම කඩුළු 2ක් දැවී ලකුණු 26ක් ලබා සිටිනවා.\nඒ අනුව සිය පළමු ඉනිම ලකුණු 580කට අත්හිට වූ නවසීලන්තයට වඩා ලකුණු 554ක් පසුපසින් සිටිනවා.\nශ්‍රී ලංකා ආරම්භක පිතිකරු වූ ඕෂධ ප්‍රනාන්දු ලකුණු 6කට දැවී ගිය අතර දෙවැනි කඩුල්ල ලෙස කුසල් මෙන්ඩිස් දැවී ගියේ ලකුණු නොලබායි.\nදිනය අවසන් වන විට ශ්‍රී ලංකා නායක දිමුත් කරුණාරත්න සහ සැඳෑරක්ෂක පිතිකරු වශයෙන් ප්‍රභාත් ජයසූරිය ක්‍රීඩා කරමින් සිටිනවා.\nඒ අනුව නායක දිමුත් ලකුණු 16ක් ද ප්‍රභාත් ලකුණු 4ක් ද ලබා කඩුල්ලේ රැඳී සිටිනවා.\nනවසීලන්තය වෙනුවෙන් පන්දු යැවීමේ දී මැට් හෙන් රි සහ ඩග් බ්‍රාස්වෙල් එක් කඩුල්ල බැගින් දවා ගත්තා.",
       "URL": "https://www.hirunews.lk/330247/ශ්‍රී-ලංකා-පළමු-ඉනිම-අසීරු-අඩියක",
       "Category": "Local News",
       "Parent URL": "https://www.hirunews.lk/local-news.php?pageID=469"
}