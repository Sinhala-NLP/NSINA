{
       "Source": "hirunews",
       "Timestamp": "Saturday, 13 June 2020 - 8:07",
       "Headline": "හංවැල්ලේ දී ත්‍රිරෝද රථ රියදුරෙකුට වෙඩි ප්‍රහාරයක්",
       "News Content": "හංවැල්ල - එළමලවල ප්‍රදේශයේදී ත්‍රිරෝද රථ රියදුරෙකු ඊයේ වෙඩි ප්‍රහාරයකට ලක්වුණා.\nපොලිස් මාධ්‍ය කොට්ඨාශය සඳහන් කළේ ඊයේ පස්වරු 6ත්, 7ත් අතර කාලය තුළ යතුරුපැදියකින් පැමිණි පුද්ගලයෙකු මෙම ත්‍රිරෝද රථ රියදුරාට වෙඩි තබා පළා ගොස් ඇති බවයි.\nඒ පිළිබදව හංවැල්ල පොලීසියට ලද පණිවුඩයක් මත විමර්ශන ආරම්භ කර තිබෙනවා.\nමෙම වෙඩි තැබීමෙන් තුවාල ලබා ඇත්තේ වැලිපිල්ලෑව ප්‍රදේශයේ පදිංචි 34 හැවිරිදි පුද්ගලයෙක්.\nඔහු මේ වන විට අවිස්සාවේල්ල රෝහලට ඇතුළත් කර ඇති අතර, වෙඩි තැබීමට හේතුව මෙතෙක් අනාවරණ වී නැහැ.",
       "URL": "https://www.hirunews.lk/242933/හංවැල්ලේ-දී-ත්‍රිරෝද-රථ-රියදුරෙකුට-වෙඩි-ප්‍රහාරයක්",
       "Category": "Local News",
       "Parent URL": "https://www.hirunews.lk/local-news.php?pageID=2663"
}