{
       "Source": "hirunews",
       "Timestamp": "Friday, 10 December 2021 - 15:35",
       "Headline": "දිවිපිදූ වීරෝධාර රණවිරුවන් අනුස්මරණය කිරීමේ විශේෂ උත්සවයක් පැවැත්වේ",
       "News Content": "ශ්‍රී ලංකා නාවික හමුදා 71 වන සංවත්සරයට සමගාමීව මාතෘභූමියේ නිදහස වෙනුවෙන් දිවි පිදූ විරෝධාර නාවික හමුදා විරුවන් සිහිපත් කිරීමේ සහ පුෂ්පෝපහාර දැක්විමේ උත්සවයක් ඊයේ (09) දින වැලිසර නාවික රණවිරු ස්මාරකය අභියස දී පැවැත්වුණා.\nනාවික හමුදාධිපති වයිස් අද්මිරාල් නිශාන්ත උළුගේතැන්නගේ උපදෙස් මත පැවැති මෙම රණවිරුවන් සිහිපත් කිරිමේ සහ පුෂ්පෝපහාර දැක්විමේ අවස්ථාව ජ්‍යෙෂ්ඨ උපදේශක (සෞඛ්‍ය හා පෝෂණ) වෛද්‍ය රියර් අද්මිරාල් ජි.එස්. ආර්. ජයවර්ධනගේ ප්‍රධානත්වයෙන් පැවති බවෛ නාවික හමුදා මාධ්‍ය අංශය නිවේදනය කරන්නේ.\nඑහිදී ස්මාරකය වෙත පුෂ්පෝපහාර දක්වා ආචාරය පුද කරනු ලැබුවා.\nමෙම සැමරුම් අවස්ථාව සඳහා, බටහිර නාවික විධානයේ නියෝජ්‍ය ආඥාපති ‍රියර් අද්මිරාල් සුරේෂ් ද සිල්වා, නාවික හමුදා ‍ජ්‍යේෂ්ඨ නිලධාරීන් මෙන්ම නාවිකයන් සීමිත පිරිසක් ද සහභාගී වී සිටියා.",
       "URL": "https://www.hirunews.lk/290606/දිවිපිදූ-වීරෝධාර-රණවිරුවන්-අනුස්මරණය-කිරීමේ-විශේෂ-උත්සවයක්-පැවැත්වේ",
       "Category": "Local News",
       "Parent URL": "https://www.hirunews.lk/local-news.php?pageID=1504"
}