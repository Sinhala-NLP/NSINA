{
       "Source": "hirunews",
       "Timestamp": "Saturday, 04 February 2023 - 14:22",
       "Headline": "මහාමාර්ග අමාත්‍යාංශයේ කොන්ත්‍රාත්කරුවන්ගේ හිඟ මුදල් ගෙවා නිම කරන බව ඇමති බන්දුල කියයි",
       "News Content": "මහාමාර්ග අමාත්‍යාංශය යටතේ මෙතෙක් මුදල් ගෙවා නොමැති කොන්ත්‍රාත්කරුවන්ගේ සියලු මුදල් සිංහල අලුත් අවුරුද්දට පෙර ගෙවා නිම කරන බව ප්‍රවාහන අමාත්‍ය බන්දුල ගුණවර්ධන පවසනවා.\nඅමාත්‍යවරයා මේ බව කියා සිටියේ ප්‍රවාහන අමාත්‍යාංශයේ පැවති සාකච්ඡාවකට එක්වෙමින්.\nඅදාළ හිග මුදල් ගෙවා අවසන් කිරීම සඳහා මහා භාණ්ඩාගාරය මගින් රුපියල් බිලියන 11 යි දශම 6 ක භාණ්ඩාගාර බැදුම්කරයක් ලබාදී ඇති අතර, එය වට්ටම් කිරීමෙන් අනතුරුව සියලුම ගෙවීම් කිරීමට කටයුතු කරන බවයි බන්දුල ගුණවර්ධන අමාත්‍යවරයා ප්‍රකාශ කර ඇත්තේ.\nඑතෙක් මුදලින් සියයට 40 ක කොටසක් සියලුම සමාගම් වෙත ගිණුම් ගත කිරීමට ද අමාත්‍යවරයා විසින් නිලධාරින්ට උපදෙස් ලබාදී ඇති බව සඳහන්.\nඑම සමාගම්වලට මාර්තු 30 වනදාට පෙර සියයට 30 ක මුදලක් ද ඉතිරි සියයට 30 ක කොටස සිංහල අලුත් අවුරුද්දට පෙර ගෙවා නිම කිරීමට කටයුතු සූදානම් කර අවසන් බවයි ඔහු වැඩිදුරටත් සඳහන් කර ඇත්තේ.",
       "URL": "https://www.hirunews.lk/326646/මහාමාර්ග-අමාත්‍යාංශයේ-කොන්ත්‍රාත්කරුවන්ගේ-හිඟ-මුදල්-ගෙවා-නිම-කරන-බව-ඇමති-බන්දුල-කියයි",
       "Category": "Local News",
       "Parent URL": "https://www.hirunews.lk/local-news.php?pageID=558"
}