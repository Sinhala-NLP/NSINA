{
       "Source": "hirunews",
       "Timestamp": "Tuesday, 04 July 2023 - 15:39",
       "Headline": "සතියක් තුළ අස්වැසුමේ ගැටලු විසඳන බව ජනපති කියයි",
       "News Content": "සතියක් තුළ අස්වැසුම ප්‍රතිලාභ වැඩසටහනේ ඇති ගැටලු විසඳන බවට ජනාධිපතිවරයා ආණ්ඩු පක්ෂ රැස්වීමේදී පැවසූ බව පාර්ලිමේන්තු මන්ත්‍රී ජගත් කුමාර පවසනවා.\nමේ අතර අස්වැසුම හරහා වකුගඩු, ආබාධිත සහ වැඩිහිටි දීමනා ලැබීමට සුදුස්සන්ගේ නාමලේඛනය මේ සතිය තුළ ප්‍රකාශයට පත් කරන බවයි අස්වැසුම සුබසාධන මණ්ඩලයේ සභාපති බී. විජේරත්න ප්‍රකාශ කළේ.\nඅස්වැසුම ප්‍රතිලාභ වැඩසටහනෙන් තමන්ට සහන නොලැබුණු බවට චෝදනා කරමින් ප්‍රදේශ රැසක ඉකුත් සති කිහිපයේ විරෝධතා පැවැත්වුණා.\nඒ අනුව අස්වැසුම ප්‍රතිලාභ ලේඛනයේ නම සඳහන් නොමැති එහෙත් සහන ලැබිය යුතු පිරිසට අභියාචනා හා විරෝධතා ඉදිරිපත් කිරීමට ජුලි 10 වන දා දක්වා අවස්ථාව හිමි වන අතර ඊට තවත් ඇත්තේ දින 6ක් වැනි කාලයක්.\nමේ වන විට අභියාචනා 547,034 ක් ඉදිරිපත් වී තිබෙනවා. ඉදිරිපත් වී ඇති විරෝධතා ගණන 7965ක්.\nමේ අතර සිය සමෘද්ධි සහනාධාරය කප්පාදු කිරීම හේතුවෙන් ආබාධිත දරුවන් සිවුදෙනාට සහ ආබාධිත සැමියාට නිසි ලෙස සැලකීමට නොහැකිව අසරණ වූ මවක් පිළිබඳ තොරතුරු දඹුල්ල හල්මිල්ලෑව ගම්මානයෙන් වාර්තා වෙනවා.",
       "URL": "https://www.hirunews.lk/339999/සතියක්-තුළ-අස්වැසුමේ-ගැටලු-විසඳන-බව-ජනපති-කියයි",
       "Category": "Local News",
       "Parent URL": "https://www.hirunews.lk/local-news.php?pageID=213"
}