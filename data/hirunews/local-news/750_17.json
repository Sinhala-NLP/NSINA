{
       "Source": "hirunews",
       "Timestamp": "Tuesday, 08 November 2022 - 10:07",
       "Headline": "2023 දී රජයේ වියදම බිලියන 1657කින් ඉහළ යනවා - හර්ෂ",
       "News Content": "ගිය වසරේ(2022) ට්‍රිලියන 6.2ක තිබූ රජයේ වියදම්, මේ වසරේ(2023) දී ට්‍රිලියන 7.9කක් දක්වා රුපියල් බිලියන 1657කින් ඉහළ යන බව පාර්ලිමේන්තු මන්ත්‍රී ආචාර් ය හර්ෂ ද සිල්වා ප්‍රකාශ කරනවා.\nඔහු ඒ බව කියා සිටියේ, රජයේ මුදල් පිළිබඳ කාරක සභා වාර්තා අද(08) පාර්ලිමේන්තුවට ඉදිරිපත් කරමින්.\nඑහි දී මන්ත්‍රීවරයා වැඩිදුරටත් කියා සිටියේ,\n\"විසර්ජන පනත මුදල් කාරක සභාව විසින් අනුමත කරා. මේක රජයේ ප්‍රතිපත්තිමය දෙයක්. විශාල ලෙස අපේ වියදම ඉහළ යනවා. වැදගත් ම කාරණාව ගිය අවුරුද්දේ(2022) ට්‍රිලියන 6.2ක්, එහෙමත් නැත්නම් බිලියන 6228ක් ව තිබූ රජයේ වියදම මේ වසර වන විට බිලියන 7885ක් දක්වා එහෙම නැත්තම් රුපියල් ට්‍රිලියන 7.9ක් දක්වා රුපියල් බිලියන 1657කින් ඉහළ යනවා. ඒක විශාල වැඩිවීමක්. ඒ වියදම එම වසරේ දී රජයේ වියදම ආදායම හැටියටවත් උපයා ගත හැකිද කියලා පුරෝකථනය කරන්න හැකියාවක් නෑ! ඒ නිසා අපි බලාපොරොත්තු වනවා රජයේ අයවැය ප්‍රකාශය තුළින් එම ආදායම් සොයා ගන්නා ආකාරය කියයි කියලා.\"\nයනුවෙන්.",
       "URL": "https://www.hirunews.lk/319864/2023-දී-රජයේ-වියදම-බිලියන-1657කින්-ඉහළ-යනවා-හර්ෂ",
       "Category": "Local News",
       "Parent URL": "https://www.hirunews.lk/local-news.php?pageID=750"
}