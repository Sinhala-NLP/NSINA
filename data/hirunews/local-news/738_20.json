{
       "Source": "hirunews",
       "Timestamp": "Saturday, 12 November 2022 - 21:33",
       "Headline": "සුළු පන්න ධීවරයින්ගෙන් චෝදනාවක් (වීඩියෝ)",
       "News Content": "සහනයක් ලබා නොදී භූමිතෙල් මිල ඉහළ දැමීම පිටුපස සුළු පන්න ධීවර කර්මාන්තය අඩපණ කිරීමේ අරමුණින් ආණ්ඩුව ක්‍රියා කරන්නේ දැයි සැකයක් පවතින බව ධීවර වෘත්තීය සමිති පවසනවා.\nඊයේ මධ්‍යම රාත්‍රියේ සිට ක්‍රියාත්මක වන පරිදි ලංකා සුදු ඩීසල් ලීටරයක් රුපියල් 15 කින් සහ භූමිතෙල් ලීටරයක් රුපියල් 25 කින් ඉහළ නැංවීමට ලංකා ඛනිජ තෙල් නීතිගත සංස්ථාව සහ ලංකා අයිගඕගසීග සමාගම පියවර ගත්තා.\nඒ අනුව ලංකා සුදු ඩීසල් ලීටරයක් රුපියල් 430 කටත්ල භූමිතෙල් ලීටරයක් රුපියල් 365 කටත් මේ වනවිට අලෙවි වනවා.\nඅනෙකුත් ඉන්ධනවල මිල ගණන් සංශෝධනය කර නොමැති අතරල ඛනිජ තෙල් නීතිගත සංස්ථාව ප්‍රකාශ කළේ මෙම මාසය තුළදී යළිත් ඉන්ධන මිල සංශෝධනයක් සිදු නොවන බවයි.\nලෝක වෙළඳපොලේ ඉන්ධන මිල ගණන් පහත වැටෙමින් පවතිද්දීත්ල ඊට සාපේක්ෂව මෙරට ඉන්ධන මිල ගණන් අඩු නොකරන්නේ මන්දැයි පාර්ලිමේන්තු මන්ත්‍රී හේෂා විතානගේ පසුගිය 09 වැනිදා පාර්ලිමේන්තුවේදී විෂය භාර අමාත්‍යවරයාගෙන් ප්‍රශ්න කළා.\nඊට පිළිතුරු ලබාදෙමින් බලශක්ති රාජ්‍ය අමාත්‍ය ඩීගවීග චානක කියා සිටියේ ඩීසල් සහ භූමිතෙල් අලෙවියෙන් රජය පාඩු විඳිමින් සිටින බවයි.\nඑලෙස රුපියල් 22 ක පාඩුවක් විඳින බව පැවසූ භූමිතෙල්වල මිල මෙවර රුපියල් 25 කින් ඉහළ දැමුවත්ල රට පුරා තවමත් භූමිතෙල් හිඟයක්ද පවතිනවා.\nධීවර ජනතාව පෙන්වා දෙන්නේ භූමිතෙල් මිල ඉහළ නැංවීමත් සමඟ අපහසුතා රැසක් මධ්‍යයේ කරගෙන ගිය ධීවර වෘත්තීයේ නියැලීම තවදුරටත් දුෂ්කර වී ඇති බවයි.\nභූමිතෙල් මිල ඉහළ දැමීමට පියවර ගැනීමත් සමඟ ධීවර ජනතාව කර්මාන්තයෙන් ඉවත් කිරීමේ සැලසුමක් රජයට පවතින්නේ දැයි සැකයක් පවතින බවයි සමස්ත ලංකා ධීවර ජනතා වෘත්තීය සංගමයේ සභාපති අරුණ රොෂාන්ත කියා සිටියේ.\nමේ අතරල ඩීසල් මිල ඉහළ දැමීමත් සමඟ බස් ගාස්තු වැඩි කිරීමක් සිදු නොකරන බව ලංකා පෞද්ගලික බස් හිමියන්ගේ සංගමයේ සභාපති ගැමුණු විජේරත්න කොළඹ අද පැවති මාධ්‍ය හමුවකදී කියා සිටියා.\nකෙසේ වෙතත්ල බස් රථ සේවකයින්ල සාමාන්‍ය ජනතාව සහ විවිධ කර්මාන්තවල නිරත පිරිස් පෙන්වා දෙන්නේ ඉන්ධන මිල ගණන් ඉහළ දැමීමත් සමඟ තමන් තවදුරටත් අපහසුතාවලට මුහුණපාන බවයි.\nමේ අතරල දින 55 කට ආසන්න කාලයක් තිස්සේ ඛනිජ තෙල් නීතිගත සංස්ථාව විසින් බොරතෙල් මෙටි්‍රක් ටොන් ලක්ෂයක් රැගත් නෞකාවකට මුදල් නොගෙවා මුහුදේ රඳවාගෙන සිටින බවට වරාය වෘත්තීය සමිති චෝදනා කරනවා.\nවරාය පොදු සේවක සංගමයේ ප්‍රධාන ලේකම් නිරෝෂන් ගොරකානගේ කියා සිටියේ අදාළ නෞකාවට මේ වනවිට ප්‍රමාද ගාස්තු වශයෙන් අමෙරිකානු ඩොලර් මිලියන 7.9 ක් පමණ ගෙවීමට සිදුව ඇති බවයි.",
       "URL": "https://www.hirunews.lk/320253/සුළු-පන්න-ධීවරයින්ගෙන්-චෝදනාවක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=738"
}