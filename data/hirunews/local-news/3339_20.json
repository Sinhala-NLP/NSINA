{
       "Source": "hirunews",
       "Timestamp": "Wednesday, 22 May 2019 - 19:23",
       "Headline": "මට වැරදුණේ නැහැ - රාජ්‍ය ඇමති නිරෝෂන්ගෙන් නවීන් දිසානායකට පිළිතුරු",
       "News Content": "අමාත්‍ය රිෂාඩ් බදියුදීන් ඉල්ලා අස් නොවුනහොත් විශ්වාසභංග යෝජනාවට තමන්ට  සහය පළ කිරීමට සිදුවන බව අද යළිත් වරක් රාජ්‍ය අමාත්‍ය නිරෝෂන් පෙරේරා ප්‍රකාශ කළා.\nඅමාත්‍ය නවීන් දිසානායක, ඊයේ සිදුකළ ප්‍රකාශයක් සම්බන්ධයෙන් පාර්ලිමේන්තුවේදී අදහස් පළ කරමිනුයි රාජ්‍ය අමාත්‍යවරයා මෙම අදහස් පළ කළේ.\nපසුගිය 20 වනදාද මාධ්‍ය හමුවක් කැඳවමින් පළමුවරට රාජ්‍ය අමාත්‍ය නිරෝෂන් පෙරේරා විශ්වාසභංගයට සහය පළ කරන බව  ප්‍රකාශ කළා.\nකෙසේ වෙතත් මාතර ඊයේ පැවති උත්සවයකින් අනතුරුව අමාත්‍ය නවීන් දිසානායක ප්‍රකාශ කර තිබුණේ රාජ්‍ය අමාත්‍ය නිරෝෂන් පෙරේරා සිදුකළ එම ප්‍රකාශය අත්වැරදීමක් බවයි.\nඑහෙත් එය අත්වැරදීමක් නොවන බව රාජ්‍ය අමාත්‍ය නිරෝෂන් පෙරේරා අද පාර්ලිමේන්තුවේදී අවධාරණය කළා.",
       "URL": "https://www.hirunews.lk/216897/මට-වැරදුණේ-නැහැ-රාජ්‍ය-ඇමති-නිරෝෂන්ගෙන්-නවීන්-දිසානායකට-පිළිතුරු",
       "Category": "Local News",
       "Parent URL": "https://www.hirunews.lk/local-news.php?pageID=3339"
}