{
       "Source": "hirunews",
       "Timestamp": "Thursday, 25 February 2021 - 18:43",
       "Headline": "ශ්‍රී ලංකාවෙන් තවත් කොරෝනා ආසාදිතයන් 240ක් හමුවෙයි (වීඩියෝ)",
       "News Content": "ශ්‍රී ලංකාවෙන් තවත් කොරෝනා වෛරස් ආසාදිතයන් 240 දෙනෙකු වාර්තාවී තිබෙනවා.\nඒ අනුව මෙරට සමස්ත ආසාදිතයන් සංඛ්‍යාව 81707ක්.\nමේ අතර ශ්‍රී ලංකාව මිලදී ගත් මාත්‍රා ලක්ෂ 5ක් වූ පළමු කොවිෂීල්ඩ් එන්නත් තොගය ඉන්දියානු ගුවන් යානයකින් අද දිවයිනට රැගෙන එනු ලැබුවා.\nඉන්දියාවේ සීරම් ආයතනය මඟින් නිෂ්පාදනය කළ මෙම ඔක්ස්ෆර්ඩ් ඇස්ට්‍රාසෙනිකා කොවිෂීල්ඩ් එන්නත් වල වටිනාකම ඇමරිකානු ඩොලර් 26 ලක්ෂයකට අධිකයි.\nගුවන්තොටුපොළට රැගෙන ආ එන්නත් තොගය ගුවන්තොටුපොළ බලධාරීන් විසින් සෞඛ්‍ය බලධාරීන් වෙත භාරදීමට කටයුතු කළා.\nඅදාළ එන්නත් තොගය අද පස්වරු 3.00 ට පමණ කොළඹ පිහිටි ජාතික එන්නත් ගබඩාව වෙත රැගෙන ආ අතර, එහිදි ඖෂධ නිෂ්පාදනය, සැපයුම් හා නියාමන රාජ්‍ය අමාත්‍ය මහාචාර්ය චන්න ජයසුමන අදාළ එන්නත් තොගය භාර ගැනීමෙන් පසු වසංගත රෝග විද්‍යා අංශය වෙත ඒවා භාරදෙනු ලැබුවා.\nමේ අතර, පේරාදෙණිය විශ්ව විද්‍යාලයේ වි‍ශේෂඥයින් කණ්ඩායමක් විසින් නිපදවූ 99% වෛරස විනාශ වන නව මුහුණු අවරණයක් පාර්ලිමේන්තුවේදී අග්‍රාමාත්‍ය මහින්ද රාජපක්ෂ වෙත පිළිගැන්නුවා.\nනව කොරෝනා ආසාදිතයින් 240 දෙනෙකු අද හඳුනා ගැණුනා ගැනීමත් සමඟ මෙරට සමස්ත ආසාදිතයින් සංඛ්‍යාව 81,707ක් දක්වා ඉහළ ගියා.\nපුද්ගලයින් 447 දෙනෙකු අද සුවය ලැබූ අතර, සමස්ත සංඛ්‍යාව සටහන් වන්නේ 76,961ක් ලෙසයි.",
       "URL": "https://www.hirunews.lk/263681/ශ්‍රී-ලංකාවෙන්-තවත්-කොරෝනා-ආසාදිතයන්-240ක්-හමුවෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2124"
}