{
       "Source": "hirunews",
       "Timestamp": "Tuesday, 22 November 2022 - 12:11",
       "Headline": "යුපුන් අබේකෝන්ට ඩොලර් ලක්ෂයක්",
       "News Content": "ක්‍රීඩා හා යෞවන කටයුතු අමාත්‍ය රොෂාන් රණසිංහ ගේ උපදෙස් අනුව, දකුණු ආසියාවේ වේගවත්ම මිනිසා ලෙස නම් දරා ඇති යුපුන් අබේකෝන් සඳහා ඔහුගේ කුසලතා සංවර්ධනය කර ගැනීමට සහ ක්‍රීඩා ජීවිතයේ අනාගත ආයෝජනයක් ලෙස ඩොලර් ලක්ෂයක මූල්‍ය දායකත්වයක් ක්‍රීඩා අමාත්‍යාංශය හා ශ්‍රී ලංකා ක්‍රිකට් ආයතනය එක්ව පරිත්‍යාග කර තිබෙනවා.\nවිශේෂයෙන්ම මලල ක්‍රීඩාව තුළ ඔහුගේ දක්ෂතා සංවර්ධනය කරගෙන, එමගින් ශ්‍රී ලංකාවට ඔලිම්පික් රන් පදක්කමක් හිමිකර ගැනීම මෙහි අරමුණයි.\nමෙහි දී ක්‍රීඩා අමාත්‍යාංශයත්, ශ්‍රී ලංකා ක්‍රිකට් ආයතනයත්, යුපුන් අබේකෝන් ක්‍රීඩකයාත් අතර ත්‍රෛයිපාක්ෂික ගිවිසුමකට අත්සන් තබා තිබෙනවා.\nමෙම අවස්ථාව සඳහා ක්‍රීඩා හා යෞවන කටයුතු අමාත්‍යංශයේ ලේකම් විශේෂඥ වෛද්‍ය අමල් හර්ෂ ද සිල්වා , ක්‍රීඩා සංවර්ධන දෙපාර්තමේන්තුවේ අධ්‍යක්ෂ ජනරාල් අමල් එදිරිසූරිය , ශ්‍රී ලංකා ක්‍රිකට් ආයතනයේ ලේකම් මොහාන් ද සිල්වා , ධාවන ශූර යුපුන් අබේකෝන් සහ ඔහුගේ කළමණාකාර සංජය ගන්ලත් හා ඔහුගේ නීතීඥ රුවිනි සිල්වා සහභාගී වී සිටියා.",
       "URL": "https://www.hirunews.lk/320987/යුපුන්-අබේකෝන්ට-ඩොලර්-ලක්ෂයක්",
       "Category": "Local News",
       "Parent URL": "https://www.hirunews.lk/local-news.php?pageID=717"
}