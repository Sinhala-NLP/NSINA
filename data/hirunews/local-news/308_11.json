{
       "Source": "hirunews",
       "Timestamp": "Tuesday, 30 May 2023 - 7:02",
       "Headline": "යාපනය බන්ධනාගාරයේ වහලයට නැගී උපවාස කළ සිරකරුවා විජලනයට පත්වෙයි",
       "News Content": "යාපනය බන්ධනාගාරයේ වහලයක් මතට නැගී උපවාසයක නිරත වූ පුද්ගලයෙකු අධික අව් රශ්මිය හේතුවෙන් විජලනයට පත් වීමත් සමගම ඔහුව බන්ධනාගාර නිලධාරීන් විසින් වහලයෙන් බස්සවා 28 දා බන්ධනාගාර රෝහලට ඇතුළත් කොට තිබෙනවා.\nමාතර ප්‍රදේශයේ පදිංචි මෙම පුද්ගලයා යාපනය බන්ධනාගාරයට සිරකරුවකු ලෙස එක් කිරීමත් සමගම ඔහුට එහි සිටීමට නොහැකි බව ප්‍රකාශ කොට වෙනත් බන්ධනාගාරයක් ලබා දෙන ලෙස ඉල්ලමින් බන්ධනාගාරයේ වහලය මතට නැගී උපවාසයක නිරත වුණු බවයි අප වාර්තාකරු පවසන්නේ.\nමේ දිනවල අධික රශ්මිය නිසා බන්ධනාගාරයේ වහලය රත්වීම හේතුවෙන් දහවල් කාලයේදී සිරකරුවා විජලනයට පත් වී විඩාවට පත්වීම නිසා බන්ධනාගාර නිලධාරීන් විසින් ඔහුව වහලයෙන් බිමට බස්සවා රෝහල් ගත කොට තිබෙනවා.",
       "URL": "https://www.hirunews.lk/336555/යාපනය-බන්ධනාගාරයේ-වහලයට-නැගී-උපවාස-කළ-සිරකරුවා-විජලනයට-පත්වෙයි",
       "Category": "Local News",
       "Parent URL": "https://www.hirunews.lk/local-news.php?pageID=308"
}