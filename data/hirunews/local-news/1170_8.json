{
       "Source": "hirunews",
       "Timestamp": "Saturday, 14 May 2022 - 8:31",
       "Headline": "බිල ඉහළ නොදැමුවොත් මණ්ඩලයට බිලියන 250 ක පාඩුවක්",
       "News Content": "විදුලි බිල මේ වසරේදී ඉහළ නොදැමුවහොත් ලංකා විදුලි බල මණ්ඩලයට රුපියල් බිලියන 250ක පමණ පාඩුවක් දරා ගැනීමට සිදු වන බව මහජන උපයෝගිතා කොමිෂන් සභාව ප්‍රකාශ කළා.\nකෙසේ වෙතත් විදුලි බිල සංශෝධන කටයුතු රජයේ ප්‍රතිපත්ති මත තීරණය කෙරෙනු ඇති බවයි එම කොමිසමේ සභාපති ජනක රත්නායක පැවසුවේ.\nඑසේම ඉදිරි මාස කිහිපය තුළ පැය 10ක 12ක පමණ කාලයක් විදුලිය කප්පාදු කිරීමේ අවශ්‍යතාවයක් නොමැති බව ද ඔහු අවධාරණය කළා.\nමේ අතර සති අන්තයේ විදුලි ඉල්ලුම අවම මට්ටමක පැවතිය හැකි නිසා අද දිනයේදී විදුලිය කප්පාදුව පැය 5කට අඩු කාලයක් සිදු කෙරෙනු ඇති බවයි මහජන උපයෝගිතා කොමිෂමේ සභාපතිවරයා පෙන්වා දුන්නේ.",
       "URL": "https://www.hirunews.lk/304300/බිල-ඉහළ-නොදැමුවොත්-මණ්ඩලයට-බිලියන-250-ක-පාඩුවක්",
       "Category": "Local News",
       "Parent URL": "https://www.hirunews.lk/local-news.php?pageID=1170"
}