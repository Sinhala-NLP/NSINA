{
       "Source": "hirunews",
       "Timestamp": "Saturday, 14 January 2023 - 13:53",
       "Headline": "විෂ දුමක් ආඝ්‍රාණය වීමෙන් සුළු සේවකයන් 10 දෙනෙක් රෝහල්ගත කෙරේ",
       "News Content": "අනුරාධපුර ශික්ෂණ රෝහලේ පිරිසිදු කිරීමේ අංශයේ සුළු සේවකයින් දස දෙනෙකු පමණ ශ්වසන අපහසුතාවක් හේතුවෙන් ප්‍රතිකාර සඳහා යොමුකර තිබෙනවා.\nඑම පිරිස රෝහල් භූමියේ කලුදෝරුව නම් ස්ථානයේ දමා ඇති කසළ ඉවත් කිරීමට යාමේදී එහි විෂ දුමාරයක් ආඝ්‍රහනය වීමෙන් මෙලෙස ශ්වසන අපහසුතා හටගෙන ඇති බවයි පොලීසිය සඳහන් කළේ.\nරෝහලට ඇතුළුත් කළ සේවකයින් 10 දෙනාගෙන් තුන්දෙනෙකු බාහිර රෝගී අංශයෙන් ප්‍රතිකාර ලබාගෙන පිටවගොස් තිබෙනවා. අනෙක් සේවකයින් 7 දෙනා අනුරාධපුර ශික්ෂණ රෝහලේ නේවාසිකව ප්‍රතිකාර ලබන බවයි එහි ප්‍රකාශකයෙකු සඳහන් කළේ.",
       "URL": "https://www.hirunews.lk/325019/විෂ-දුමක්-ආඝ්‍රාණය-වීමෙන්-සුළු-සේවකයන්-10-දෙනෙක්-රෝහල්ගත-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=603"
}