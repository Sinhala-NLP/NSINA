{
       "Source": "hirunews",
       "Timestamp": "Tuesday, 01 November 2016 - 21:39",
       "Headline": "ආබාධිත සෙබලුන්ගේ විරෝධතාව තාවකාලිකව අවසන්",
       "News Content": "සේවා විශ්‍රාම වැටුප ලබාදෙන ලෙස ඉල්ලා විශ්‍රාමිකල අබාධිත ත්‍රිවිධ හමුදා සහ පොලිස් නිලධාරීන් ආරම්භ කළ විරෝධතාව තාවකාලිකව අවසන් කර\nතිබෙනවා.\nමේ අතර ජනාධිපති මාධ්‍ය අංශය පැවසුවේ වසර 12 ක සේවා කාලය අවසන් නොකර වෛද්‍ය හේතූන් මත විශ්‍රාම ලැබූ රණවිරුවන්ට සහ නිලධාරීන්ට විශ්‍රාම වැටුපල විශ්‍රාමික දීමනාවක් ලෙස ලබාදීමට ජනාධිපතිවරයා උපදෙස් ලබාදී ඇති බවයි.\nවසර 12 ක සේවා කාලයකට පෙර ආබාධිත තත්ත්වයට පත්වූ විශ්‍රාමික ත්‍රිවිධ හමුදා සහ පොලිස් නිලධාරීන් කොළඹ කොටුව දුම්රිය ස්ථානය ඉදිරිපිට\nවිරෝධතාව ආරම්භ කළේ ඊයේ පස්වරුවේයි.\nඑම ස්ථානයේම රැය පහන් කළ විරෝධතාකරුවන් ප්‍රධාන මාර්ගය අවහිර වන  සේ අදත් විරෝධතාවයේ නිරත වුණා.\nමේ හේතුවෙන් ඕල්කට් මාවතේ එක් මංතීරුවක රථ වාහන ගමනාගමනය මුළුමනින්ම ඇණ හිටියා.\nවිරෝධතාව පැවැති ස්ථානයට පැමිණි පිවිතුරු හෙළ උරුමයේ ප්‍රධාන ලේකම් පාර්ලිමේන්තු මන්ත්‍රි උදය ගම්මන්පිල මහතා ගැටලුව සම්බන්ධයෙන් සාකච්ඡා කළා.",
       "URL": "https://www.hirunews.lk/146599/ආබාධිත-සෙබලුන්ගේ-විරෝධතාව-තාවකාලිකව-අවසන්",
       "Category": "Local News",
       "Parent URL": "https://www.hirunews.lk/local-news.php?pageID=4812"
}