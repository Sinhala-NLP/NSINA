{
       "Source": "hirunews",
       "Timestamp": "Sunday, 21 March 2021 - 13:20",
       "Headline": "දැවැන්ත උල්කාවක් අද පෘථිවිය ආසන්නයෙන්",
       "News Content": "අඩි 3,000ක පමණ විෂ්කම්භයෙන් යුත් දැවැන්ත උල්කාවක් අද පෘථිවිය ආසන්නයෙන් ගමන් කිරීමට නියමිත බව ඇමරිකානු නාසා ආයතනය ප්‍රකාශ කළා.\nඑය මේ වසරේ පෘථිවියට ආසන්න වන විශාලතම උල්කාව බවයි එමඟින් සඳහන් කළේ.\nදකුණු දිග අහසේ මෙම උල්කාව දීප්තිමත් වස්තුවක් ලෙස දැකගත හැකිවනු ඇති බවයි තාරකා විද්‍යාඥයන් පවසන්නේ.\nඑය දුරේක්ෂයක් මගින් නිරික්ෂණය කිරීමට හැකිවනු ඇති.\nමීට විසි වසරකට පෙර සොයා ගැනුනු 2001 - එෆ් ඕ 32 ලෙස නම් කෙරුණු මෙම උල්කාව පෘථිවියට සැතපුම් මිලියන 1.5 ක් තරම් ආසන්නයෙන් ගමන් කරනු ඇති.\nඑය, දළ වශයෙන් පෘථිවිය සහ සඳ අතර පවතින දුර මෙන් පස් ගුණයක්. කෙසේ නමුත් එය අනතුරුදායක විය හැකි උල්කාවක් ලෙසයි විද්‍යාඥයන් නම් කර ඇත්තේ.\nනාසා ආයතනය ප්‍රකාශ කරන පරිදි මෙම උල්කාව පෘථිවිය පසුකර යනු ඇත්තේ පැයට සැතපුම් 77,000ක වේගයෙන්.",
       "URL": "https://www.hirunews.lk/266049/දැවැන්ත-උල්කාවක්-අද-පෘථිවිය-ආසන්නයෙන්",
       "Category": "Local News",
       "Parent URL": "https://www.hirunews.lk/local-news.php?pageID=2073"
}