{
       "Source": "hirunews",
       "Timestamp": "Thursday, 01 October 2020 - 14:00",
       "Headline": "අතරමග වැඩ නතර කළ අන්දරගස්යාය මාර්ගය (වීඩියෝ)",
       "News Content": "මේ තිස්සමහාරාම බූන්දල ප්‍රධාන මාර්ගය යාකෙරෙන විකල්ප කෙටි මාර්ගයක් වන වැලිපොතේවෙල - අන්දරගස්යාය මාර්ගයයි.\nකිලෝ මීටර් 6ක පමණ දුරකින් යුත් මෙම මාර්ගයේ ඉදිකිරීම 2013 වසරේදී ආරම්භ කරනු ලැබුවා.\nනමුත් 2014 වසරේදී කොන්ත්‍රාත් සමාගම ඉදිකිරීම් අතරමග නවතා මහගැර ගොස් ඇති අතර, ප්‍ර දේශවාසීන් චෝදනා කරන්නේ ඒවන විටත් අදාළ සමාගම සිය ඉදිකිරීම් සඳහා වූ සියලු මුදල් රැගෙන ඇති බවටයි.\nකෙසේ වෙතත්, වගකීම් විරහිතව කටයුතු කළ එම සමාගමටම නැවතත් මාර්ගයේ ඉදිකිරීම් කටයුතු ලබාදී ඇති බවට ප්‍ර දේශවාසීන් පවසනවා.\nප්‍රමිතියකින් තොරව ඉදිකිරීම් සිදුවන මෙම මාර්ගයේ කොටස් මේවන විටත්, ගිලා බැසීමට ලක්ව ඇති අයුරුයි මේ.\nමේ පිළිබඳව අදාළ කොන්ත්‍රාත් සමාගමේ ඉන්ජිනේරුවරයාගෙන් විමසූ අතර, ඔහු සඳහන් කළේ මාර්ග සංවර්ධන අධිකාරිය ලබාදුන් නිර්දේශවලට අනුව මෙම මාර්ගය ඉදිකරන බවයි.\nකෝටි ගණනින් මහජන මුදල් වැයකොට ඉදිකෙරෙන මෙවැනි ව්‍යාපෘති නිසි ප්‍රමිතියකින් යුතුව ක්‍රියාත්මක වන්නේදැයි පසු විපරම් කිරීම මාර්ග සංවර්ධන අධිකාරියේ සහ නිසි බලධාරීන්ගේ වගකීමක් නොවන්නේද..?",
       "URL": "https://www.hirunews.lk/251552/අතරමග-වැඩ-නතර-කළ-අන්දරගස්යාය-මාර්ගය-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2417"
}