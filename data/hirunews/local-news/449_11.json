{
       "Source": "hirunews",
       "Timestamp": "Tuesday, 28 March 2023 - 11:00",
       "Headline": "දෙහිවල - ගල්කිස්ස, ජනතාව ජලය නොමැතිවීමෙන් අසීරුතාවයක",
       "News Content": "දෙහිවල - ගල්කිස්ස මහනගර සභා බලප්‍රදේශයට ජල සැපයුම පසුගිය සෙනසුරාදා සිට අත්හිටුවීම හේතුවෙන් ප්‍රදේශවාසින් දැඩි අපහසුතාවට පත්ව තිබෙනවා.\nවිදුලිබල මණ්ඩලය සිදුකරනු ලබන අත්‍යවශ්‍ය නඩත්තු කටයුත්තක් හේතුවෙන් කොළඹ දිස්ත්‍රික්කයේ ප්‍රදේශ රැසකට පසුගිය සෙනසුරාදා පැය 10ක කාලයක් ජල සැපයුම අත්හිටුවනු ලැබුවා.\nකෙසේ වෙතත් එදින සිට මේ වන තෙක් කිසිදු දැනුම් දීමක් සිදුනොකර දෙහිවල ප්‍රදේශයට ජල සැපයුම අත්හිටුවා ඇති බවයි ප්‍රදේශවාසින් සඳහන් කළේ.",
       "URL": "https://www.hirunews.lk/331132/දෙහිවල-ගල්කිස්ස-ජනතාව-ජලය-නොමැතිවීමෙන්-අසීරුතාවයක",
       "Category": "Local News",
       "Parent URL": "https://www.hirunews.lk/local-news.php?pageID=449"
}