{
       "Source": "hirunews",
       "Timestamp": "Monday, 12 September 2022 - 12:26",
       "Headline": "දමිතාට ඇප",
       "News Content": "රිමාන්ඩ් බන්ධනාගාරගත කර සිටි අරගලයේ ක්‍රියාකාරී, රංගන ශිල්පිනී දමිතා අබේරත්නට ඇප ලබා දීමට කටයුතු කර තිබෙනවා.\nඒ ඇයව අද(12) කොටුව මහේස්ත්‍රාත් අධිකරණයට ඉදිරිපත් කිරීමෙන් අනතුරුවයි.\nඒ අනුව ඇය වෙනුවෙන් ඉදිරිපත් කළ මෝසමක් සලකා බැලූ මහේස්ත්‍රාත් තිළිණ ගමගේ, ඇය රුපියල් ලක්ෂ 5 බැගින් වූ ශරීර ඇප දෙකක් මත මුදා හැරීමට නියෝග කළා.\nවිරෝධතාවක් අතරතුර පොලිස් නිලධාරීන්ගේ රාජකාරියට බාධා කිරීම සහ බලහත්කාරයෙන් ජනාධිපති ලේකම් කාර්යාලයට ඇතුළු වී එහි දේපළවලට හානි කිරීම සම්බන්ධයෙන් දමිතා අබේරත්න සැප්තැම්බර් 14 දක්වා රක්ෂිත බන්ධනාගාරගත කිරීමටයි, අධිකරණය පසුගිය 8 වැනිදා නියෝග කළේ.\nනිළි, දමිතා අබේරත්න වෙනුවෙන් ජනාධිපති නීතීඥ රියන්සි අර්සකුලරත්න, නීතීඥ තේජිත කෝරලගේ, උදාර මුහන්දිරම්ගේ, තිළිණ පුංචිහේවා, එරන්ද යකන්දාවල ඇතුළු නීතීඥවරු පිරිසක් පෙනී සිටියා.\nමේ අතර පොලිස් නිලධාරින්ගේ රාජකාරියට බාධා කිරීම සහ නීතිවිරෝධී රැස්වීමක සාමාජිකයෙකු වීම යන චෝදනා යටතේ අත්අඩංගුවට ගෙන ඇප මත මුදාහැරණු අරගලයේ සාමාජිකයෙකු වන ලහිරු වීරසේකර අද කොළඹ ජාතික රෝහලෙන් ප්‍රතිකාර ලබා පිටව ගියා.",
       "URL": "https://www.hirunews.lk/315212/දමිතාට-ඇප",
       "Category": "Local News",
       "Parent URL": "https://www.hirunews.lk/local-news.php?pageID=874"
}