{
       "Source": "hirunews",
       "Timestamp": "Thursday, 02 November 2017 - 17:42",
       "Headline": "සයිටම් තීන්දුවට එරෙහිව සත්‍යග්‍රහ (ඡායාරූප)",
       "News Content": "පේරාදෙණිය විශ්වවිද්‍යාලයේ මහා ශිෂ්‍ය සංගමයේ සිසුන් පිරිසක් අද (02) මහනුවර නගර මධ්‍යයේ විරෝධතාවයක් සංවිධානය කර තිබුණා.\nඒ මහනුවර, පේරාදෙණිය සහ සිරිමාවෝ බණ්ඩාරනායක යන රෝහල්වල සම සෞඛ්‍ය වෛද්‍ය පීඨ සිසුන් සඳහා සායනික පුහුණුව ලබා දීමට පහසුකම් සලසන්න යැයි රජයට බල කරමින්.\nමේ අතර මාළඹේ වෛද්‍ය විද්‍යාලය සම්බන්ධයෙන් රජය ලබාදුන් විසදුමට විරෝධය පළ කරමින් අද ප්‍රදේශ කිහිපයක සත්‍යග්‍රහ ව්‍යාපාර සංවිධාන කර තිබුණා.\nසයිටම් විරෝධී ජනපවුර සදහන් කළේ මේ මස 6 වනදා දීප ව්‍යාප්ත මට්ටමින් මාරාන්තික උපවාසයක් ආරම්භ කිරීමට තීරණය කර ඇති බවයි.\nඅද (02) බදුල්ල, මාතර සහ කළුතර යන නගරවල එක්දින සත්‍යග්‍රහ ව්‍යාපාර පැවති අතර ඊට අන්තර් විශ්වවිද්‍යාලයීය ශිෂ්‍ය බල මණ්ඩලය, සයිටම් විරෝධී දෙමාපිය සංසදය ඇතුළු තවත් සිවිල් සංවිධාන කිහිපයක් එක්ව සිටියා.\nඑමෙන්ම, කැළණිය විහාරස්ථානයේදී සයිටම් විරෝධී ජනපවුර විසින් විශේෂ බෝධි පූජාවක් සහ දේව කන්නලව්වක් ද සංවිධාන කර තිබුණා.\nඒ ලබන 6 වනදා පැවැත්වීමට නියමිත දීප ව්‍යාප්ත මාරාන්තික උපවාසය සදහා ආශිර්වාද ලබා ගැනීමේ අරමුණින්.\nඡායාරූප - මහනුවර හේරත් බණ්ඩාර",
       "URL": "https://www.hirunews.lk/175118/සයිටම්-තීන්දුවට-එරෙහිව-සත්‍යග්‍රහ-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4238"
}