{
       "Source": "hirunews",
       "Timestamp": "Tuesday, 01 August 2023 - 6:38",
       "Headline": "වටවල දී බස් රථයක් මාර්ගයෙන් ඉවතට පැන ප්‍රපාතයක (ඡායාරූප)/(වීඩියෝ)",
       "News Content": "කොළඹ සිට නුවරඑළිය දක්වා ධාවනය වු ලංගම බස් රථයක් මාර්ගයෙන් ඉවතට පැන ප්‍රපාතයකට පෙරලීමෙන් එම බස් රථයේ ගමන් ගත් මගින් 15 දෙනෙකු තුවාල ලබා වටවල ප්‍රාදේශිය රෝහල වෙත අද (01) අලුයම ඇතුලත් කළ බව වටවල පොලිසිය පවසනවා.\nඅද අලුයම 4.30 ට පමණ මෙම අනතුර සිදු වී ඇත්තේ කොළඹ - හැටන් ප්‍රධාන මාර්ගයේ වටවල සිංහල විදුහල අසලදී යි.\nප්‍රතිවිරුද්ධ දිශාවෙන් ඉදිරියට ධාවනය වු බස් රථයකට ඉඩ ලබාදිමට යාමේ දී බස් රථය මාර්ගයෙන් ඉවතට පැන මෙම අනතුර සිදු වී ඇති බවයි අප වාර්තාකරු පවසන්නේ.\nඅනතුරෙන් බස් රථයේ ගමන් ගත් මගීන් 15 දෙනෙකු පමණ තුවාල ලබා වටවල ප්‍රාදේශිය රෝහලට ඇතුලත් කර ඇති බවත්, බරපතල තත්ත්වයේ සිටි තුවාලකරුවන් පස්දෙනෙකු නාවලපිටිය දිස්ත්‍රික් මහ රෝහල වෙත මාරු කර යවා ඇති බවත් රීහල් ආරංචි මාර්ග සඳහන් කරනවා.\nබස් රථය අනතුරට පත් වන අවස්තාවේ බස් රථය තුල මගීන් 100 දෙනෙකු පමණ ගමන් කරමින් සිටි බව අනතුරෙන් තුවාල ලබා වටවල රෝහලේ ප්‍රතිකාර ලබන තුවාලකරුවෙකු පැවසූ බවයි වාර්තාකරු සඳහන් කරන්නේ.",
       "URL": "https://www.hirunews.lk/343225/වටවල-දී-බස්-රථයක්-මාර්ගයෙන්-ඉවතට-පැන-ප්‍රපාතයක-ඡායාරූප-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=134"
}