{
       "Source": "hirunews",
       "Timestamp": "Friday, 01 April 2016 - 8:01",
       "Headline": "අගුණකොලපැලැස්ස 6 පුද්ගල ඝාතන ඇතුළු අපරාධ රැසක් කළ 3 දෙනෙකු අත්අඩංගුවට",
       "News Content": "1997 වර්ෂයේ අගුණකොලපැලැස්ස - දික්වැව ප්‍රදේශයේදී පුද්ගලයන් 6 දෙනෙකු ඝාතනය කිරීම ඇතුලූ අපරාධ රැසකට සම්බන්ධ සැකකරුවන් 3 දෙනෙකු මිරිහාන විශේෂ අපරාධ මෙහෙයුම් ඒකකය විසින් ඊයේ (31) අත්අඩංගුවට ගෙන තිබෙනවා.\nඊයේ දිනය තුළ මාළඹේ රාජගිරිය සහ බත්තරමුල්ල ප්‍රදේශවලදී අත්අඩංගුවට ගත් ඔවුන් තංගල්ල බත්තරමුල්ල සහ මාළඹේ ප්‍රදේශවල පදිංචිකරුවන්.\nමිනිස් ඝාතනවලට අමතරව වැල්ලවත්ත ප්‍රදේශයේ ස්වර්ණාභරණ ආයතනයක් කොල්ලකා රුපියල් කෝටි තුනහමාරක ස්වර්ණාභරණ පැහැර ගැනීම සහ හාලිඇල ප්‍රදේශයේ රාජ්‍ය බැංකුවකට ඇතුළුවී රුපියල් කෝටි 10 කට වැඩි වටිනාකමකින් යුත් රන් භාණ්ඩ කොල්ලකෑම ඇතුළු අපරාධවලට මොවුන් සම්බන්ධ බව විශ්වාස කෙරෙනවා.\nසැකකරුවන් ළග තිබී මයික්‍රෝ පිස්තෝලයක් මැගසින් එකක් හයිබ්‍රිඞ් මෝටර් රථයක් සහ යතුරුපැදියක් ද අත්අඩංගුවට ගෙන ඇති බවයි පොලිස් මාධ්‍ය ප්‍රකාශක කාර්යාලය සදහන් කළේ.",
       "URL": "https://www.hirunews.lk/129855/අගුණකොලපැලැස්ස-6-පුද්ගල-ඝාතන-ඇතුළු-අපරාධ-රැසක්-කළ-3-දෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=5107"
}