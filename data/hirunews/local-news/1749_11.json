{
       "Source": "hirunews",
       "Timestamp": "Tuesday, 17 August 2021 - 8:51",
       "Headline": "ධීවර ජනතාවට සහන සළසන ලෙසට අගමැතිගෙන් උපදෙස්",
       "News Content": "ධීවර ගම්මානවල වෙසෙන ජනතාවට සහන සළසන ලෙස අග්‍රාමාත්‍ය මහින්ද රාජපක්ෂ නිවාස විෂය භාර රාජ්‍ය අමාත්‍ය ඉන්දික අනුරුද්ධට උපදෙස් ලබා දී තිබෙනවා. ඒ අනුව ධීවර ගම්මාන වැඩි දියුණු කිරීම එහි අරමුණයි.\nතමන් ධීවර අමාත්‍යවරයාව සිටි කාලවකවානුවේ දිවයින පුරා මුහුදුබඩ ප්‍රදේශ හා වැව් ආශ්‍රිතව ඉදිකළ 60කට වැඩි ධීවර ගම්මානවල ජනතාවට සහන සළසන ලෙසටයි අග්‍රාමාත්‍යවරයා දැනුම් දී ඇත්තේ. එසේම, එම ජනතාවට තවදුරටත් සහන සැළසීම සඳහා ලබන වසරේ අයවැයට ඉදිරිපත් කිරීමට යෝජනාවලියක් සකස් කරන ලෙසට ද අග්‍රාමාත්‍යවරයා විෂය භාර රාජ්‍ය අමාත්‍යවරයාට උපදෙස් ලබාදී තිබෙනවා.",
       "URL": "https://www.hirunews.lk/279899/ධීවර-ජනතාවට-සහන-සළසන-ලෙසට-අගමැතිගෙන්-උපදෙස්",
       "Category": "Local News",
       "Parent URL": "https://www.hirunews.lk/local-news.php?pageID=1749"
}