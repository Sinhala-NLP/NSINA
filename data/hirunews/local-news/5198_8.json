{
       "Source": "hirunews",
       "Timestamp": "Sunday, 24 January 2016 - 8:10",
       "Headline": "අප්‍රිකානු ඇත් දළ තොගයක් විනාශ කිරීම අගහරුවාදා",
       "News Content": "2012 වර්ෂයේදී රේගුව මගින් අත්අඩංගුවට ගැනුනු රුපියල් කෝටි 40 කට වැඩි වටිනාකමකින් යුත් අප්‍රිකානු ඇත් දළ 359 ක් රේගු දිනයට සමගාමීව අනිද්දා ගාලූ මුවදොර පිටියේදී විනාශ කෙරෙනවා.\nඑම කටයුතු නිරීක්ෂණය කිරීම සඳහා පරිසර සහ වන සතුන්ගේ ආරක්ෂනය වෙනුවෙන් පෙනී සිටින වඳ වී යාමේ තර්ජනයට ලක්වු සත්ව සහ ශාක අන්තර්ජාතික වශයෙන් වෙළඳාම් කිරීම පිළිබඳ සම්මුතිය හෙවත් සයිටීස් සංවිධානයේ මහ ලේකම් ජෝන් ස්කැන්ලන් හෙට දිවයිනට පැමිණීමට නියමිතයි.\nඔහු මෙරට අමාත්‍යවරුන් සහ රාජ්‍ය තාන්ත්‍රික නිලධාරීන් කිහිප දෙනෙකුද මුණ ගැසීමට නියමිත බව තිරසර සංවර්ධන සහ වනජීවි අමාත්‍යාංශය ප්‍රකාශ කළා.\nජාත්‍යන්තර රේගු දිනය යෙදෙන අනිද්දා සර්වගාමික වතාවත්වලින් අනතුරුව ඇත් දළ ගිනි තබා විනාශ කිරීම සිදුකෙරෙන බවයි රේගු මාධ්‍ය ප්‍රකාශක, ලෙස්ලි ගාමිණී සඳහන් කළේ.\nඇතුන් දහස් ගණනක් මරා දමා  සිදු කෙරෙන ඇත් දළ ජාවාරමට ඉඩ ලබා නොදෙන බවට ලෝකයට පෙන්වීමට සහ මියගිය ඇතුන් වෙනුවෙන් එම ආගමික වතාවත් සිදුකරන බව ද ඔහු ප්‍රකාශ කලා.\nඇත් දළ ආනයනය මෙන්ම ප්‍රති අපනයනය ද තහනම් ක්‍රියාවක් වනවා.\nඑබැවින් ශ්‍රී ලංකාව ද අත්සන් තබා ඇති, 'වඳවීයාමේ තර්ජනයට ලක්වු ශාඛ සහ සත්වයන් ජාත්‍යන්තර වශයෙන් වෙළඳාම් කිරීමේ සම්මුතියේ' විධි විධානවලට අනුව අදාළ ඇත් දළ තොගය විනාශ කරන බව ද රේගු මාධ්‍ය ප්‍රකාශකවරයා සඳහන් කලා.",
       "URL": "https://www.hirunews.lk/124621/අප්‍රිකානු-ඇත්-දළ-තොගයක්-විනාශ-කිරීම-අගහරුවාදා",
       "Category": "Local News",
       "Parent URL": "https://www.hirunews.lk/local-news.php?pageID=5198"
}