{
       "Source": "hirunews",
       "Timestamp": "Friday, 30 September 2022 - 12:53",
       "Headline": "දේශගුණික විපර්යාස පිළිබඳ ජාත්‍යන්තර විශ්වවිද්‍යාලයක් පිහිටුවීමට ජනපති රනිල්ගෙන් ගෙන් යෝජනාවක්",
       "News Content": "ලෝකයේ ඕනෑ ම රටක සිසුන්ට අධ්‍යයන කටයුතුවල නිරතවීමට හැකි වන ආකාරයෙන් දේශගුණික විපර්යාස පිළිබඳ ජාත්‍යන්තර විශ්වවිද්‍යාලයක් ආසියානු සංවර්ධන බැංකුවේ සහාය ඇතිව ශ්‍රී ලංකාවේ පිහිටුවීමට ජනාධිපති රනිල් වික්‍රමසිංහ මහතා යෝජනා කරයි.\nජනාධිපති රනිල් වික්‍රමසිංහ සහ ආසියානු සංවර්ධන බැංකුවේ සභාපති සත්සුගු අසකාවා (Masatsugu Asakawa) අතර අද (30) පෙරවරුවේ මැනිලා නුවර ආසියනු සංවර්ධන බැංකු මූලස්ථානයේ දී පැවැත්වුණු අතර එහි දී ජනාධිපතිවරයා මේ පිළිබඳ අවධානය යොමු කර තිබෙනවා.\nමෙහි දී, පසුගිය කාලය තුළ ආසියනු සංවර්ධන බැංකුව ශ්‍රී ලංකාවට ලබාදුන් හදිසි ආධාර පිළිබඳ සභාපතිවරයා වෙත ස්තූතිය පළ කළ ජනාධිපති රනිල් වික්‍රමසිංහ ශ්‍රී ලංකාව සහ ආසියානු සංවර්ධන බැංකුව අතර පවත්නා දීර්ඝ කාලීන සබඳතා තවදුරටත් ශක්තිමත්ව ඉදිරියට ගෙන යාම පිළිබඳ සාකච්ඡා කළේය.\nශ්‍රී ලංකාව සමග ඉදිරියටත් සහයෝගයෙන් කටයුතු කරන බවට සභාපතිවරයා මෙහි දී ජනාධිපති රනිල් වික්‍රමසිංහ වෙත සහතික වූ අතර ජාත්‍යන්තර මූල්‍ය අරමුදල සමග ශ්‍රී ලංකාව සිදු කරන කටයුතු පිළිබඳව ද ජනාධිපතිවරයා මෙහි දී ආසියානු සංවර්ධන බැංකු සභාපතිවරයා දැනුවත් කරනු ලැබුවා.\nමේ අතර ජනාධිපති රනිල් වික්‍රමසිංහ ආසියනු සංවර්ධන බැංකුවේ සේවයේ නියුතු වෘත්තිකයන් සමග ද සාකච්ඡාවක නිරත වුණා.",
       "URL": "https://www.hirunews.lk/316692/දේශගුණික-විපර්යාස-පිළිබඳ-ජාත්‍යන්තර-විශ්වවිද්‍යාලයක්-පිහිටුවීමට-ජනපති-රනිල්ගෙන්-ගෙන්-යෝජනාවක්",
       "Category": "Local News",
       "Parent URL": "https://www.hirunews.lk/local-news.php?pageID=834"
}