{
       "Source": "hirunews",
       "Timestamp": "Thursday, 18 January 2018 - 10:53",
       "Headline": "සීල් තැබූ ඉන්ධන හල",
       "News Content": "රාජගිරිය - නාවල පාරේ පිහිටි ලංකා ඛනිජ තෙල් නීතිගත සංස්ථාවට අයත් ඉන්ධන හලක් මුද්‍රා තැබීමට ඛනිජ තෙල් සම්පත් සංවර්ධන අමාත්‍යාංශය පියවර ගෙන තිබෙනවා.\nඉන්ධනහල් වල පොම්ප යොදාගනිමින් බවුසර් රථවලට භූමිතෙල් පිරවීම සිදුවන බවට ලැබුණු තොරතුරකට අනුව එම ස්ථානය වටලනු ලැබුවේ ඊයේ දිනයේයි.\nකෙසේ වෙතත් පරීක්ෂණ අවසන් වනතුරු එම ඉන්ධන පිරවුම්හලේ පොම්පවලට මුද්‍රා තැබීමට පියවර ගත් බවයි ඛනිජ තෙල් සම්පත් සංවර්ධන අමාත්‍යාංශය වැඩිදුරටත් සඳහන් කළේ.\nමීට පෙරද දඹුල්ල ප්‍රදේශයේ භූමිතෙල් මිශ්‍ර කළ බවට ලැබුණු තොරතුරක් මත ඉන්ධන පිරවුම්හලක් මුද්‍රා තැබීමට ඛනිජ තෙල් සම්පත් සංවර්ධන අමාත්‍යාංශය පියවර ගනු ලැබුවා.\nඑලෙස භූමිතෙල් මිශ්‍ර කිරීමක් පිළිබඳව තොරතුරක් දන්නේ නම් ඒ පිළිබඳව දැනුම්දීම සඳහා අමාත්‍යාංශය විසින් විශේෂ දුරකථන අංක දෙකක් හඳුන්වා දී තිබෙනවා.\n072 88 70 624 හෝ 07777 48 41 7 යන දුරකථන අංකවලට ඇමතීමෙන් දැනුම්දිය හැකි බවයි ඛනිජ තෙල් සම්පත් සංවර්ධන අමාත්‍යාංශය වැඩිදුරටත් සඳහන් කළේ.",
       "URL": "https://www.hirunews.lk/181364/සීල්-තැබූ-ඉන්ධන-හල",
       "Category": "Local News",
       "Parent URL": "https://www.hirunews.lk/local-news.php?pageID=4120"
}