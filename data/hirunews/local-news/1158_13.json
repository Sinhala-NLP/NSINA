{
       "Source": "hirunews",
       "Timestamp": "Thursday, 19 May 2022 - 14:47",
       "Headline": "පොහොර නැති සොවින් කවුඩුල්ලේ ගොවි අඳෝනාව (වීඩියෝ)",
       "News Content": "රටට බත සපයන ගොවියාට අවශ්‍ය පහසුකම් සැලසීම බලධාරීන්ගේ වගකීමක්.\nඑහෙත් දේශපාලඥයින්ගේ සහ බලධාරීන් අදූරදර්ශී තීරණ හේතුවෙන් ගොවීන්ට සිදුව ඇත්තේ කබලෙන් ළිපට වැටීමටයි.\nගොවීන් පවසන්නේ රසායනික පොහොර නොමැතිව ජලය නිකුත් කිරීමෙන් ඵලක් නොමැති බවයි.\nමැදිරිගිරිය කවුඩුල්ල ගොවි ව්‍යාපාරය යටතේ ගොවි පවුල් 8,000ක් පමණ සිය වගා කටයුතු සඳහා කවුඩුල්ල පමණ අස්වද්දනු ලබනවා.\nසාමාන්‍යයෙන් අප්‍රේල් සහ මැයි මාසය යනු එලෙස ජලය නිකුත් කෙරෙන කාලසීමාවයි.\nකවුඩුල්ල වැවෙන් ජලය නිකුත් කිරීම සාම්ප්‍රදායිකව සිදු කිරීමට පසුගියදා වාරි නිලධාරීන් පැමිණිය ද ඊට ප්‍රදේශවාසීන්ගෙන් එල්ල වූ විරෝධය හමුවේ එම කටයුත්ත අතරමඟ නවතා දමා පිටත්ව යාමට සිදු වූ ආකාරය හිරු ප්‍රවෘත්ති තුළින් වාර්තා කළා.\nඑහිදී ගොවි සංවිධාන නියෝජිතයින් සඳහන් කළේ රසායනික පොහොර නොමැතිව ලැබෙන ජලයෙන් පළක් නොමැති බවයි.\nකෙසේවෙතත් හිරු අනාවරණයෙන් පසුව වාරි නිලධාරීන් උපදෙස් දී ඇත්තේ පොලිස් ආරක්ෂාව යටතේ හෝ ජලය නිකුත් කිරීමට කටයුතු කරන ලෙසයි.\nපවතින ඉන්ධන අර්බුදයේ හමුවේ යල කන්නයට නියමිත වගා කටයුතු ආරම්භ කිරීමට මේ වන විටත් නොහැකි වී ඇති බවද ගොවීන් පවසනවා.\nඔවුන් පවසන්නේ, ජලාෂ වලින් නිකුත් කෙරන ජලය අපතේ යමින් පවතින බවයි.\nඅනුරාධපුරයේ ගොවීන් ද පවසන්නේ ජලය නිකුත් කෙරුණද පොහොර නොමැතිව වගා කටයුතු ආරම්භ නොකරන බවයි.\nගොවිතැන් කටයුතු ආරම්භ කර ඇති ගොවීන්ද පවසන්නේ පොහොර නොමැතිව සිදු කරන ගොවිතැනෙක් පලක් නොමැති බවයි.",
       "URL": "https://www.hirunews.lk/304743/පොහොර-නැති-සොවින්-කවුඩුල්ලේ-ගොවි-අඳෝනාව-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1158"
}