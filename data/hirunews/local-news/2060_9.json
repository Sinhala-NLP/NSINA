{
       "Source": "hirunews",
       "Timestamp": "Saturday, 27 March 2021 - 9:44",
       "Headline": "පුරාවස්තු කැනීම් සිදුකළ දෙදෙනෙක් අත්අඩංගුවට - පරිසර විනාශයන් ගැන දැනුම් දෙන්නන්ටත් පොලිසියෙන් ත්‍යාග",
       "News Content": "වැල්ලව, ගනේවත්ත ප්‍රදේශයේදී පුරාවස්තු කැනීම් සිදුකළ පුද්ගලයින් දෙදෙනෙකු ඊයේ (26) අත්අඩංගුවට ගෙන තිබෙනවා.\nඔවුන් අද (27) කුරුණෑගල අධිකරණය හමුවට ඉදිරිපත් කිරීමට නියමිතයි.\nමේ අතර පුරාවස්තු විනාශ කිරීම් සම්බන්ධ මෙහෙයුම් ක්‍රියාත්මක බවයි පොලිස් මාධ්‍ය ප්‍රකාශක නියෝජ්‍ය පොලිස්පති අජිත් රෝහණ සඳහන් කර සිටියේ.\nශ්‍රී ලංකා පොලිසිය විසින් පරිසරයට අදාල සිදුකරන මෙහෙයුම් ද අඛණ්ඩව සිදුකරන බව පොලිස් මාධ්‍ය ප්‍රකාශකවරයා වැඩිදුරටත් පවසනවා.\nමේ අතර පොලිස් මාධ්‍ය ප්‍රකාශකවරයා සඳහන් කර සිටියේ පරිසර විනාශ කිරීම් සම්බන්ධයෙන් තොරතුරු 1997 දුරකථන අංකයට දැනුම් දෙන පුද්ගලයන්ට ත්‍යාග පිරිනමන බවයි.",
       "URL": "https://www.hirunews.lk/266682/පුරාවස්තු-කැනීම්-සිදුකළ-දෙදෙනෙක්-අත්අඩංගුවට-පරිසර-විනාශයන්-ගැන-දැනුම්-දෙන්නන්ටත්-පොලිසියෙන්-ත්‍යාග",
       "Category": "Local News",
       "Parent URL": "https://www.hirunews.lk/local-news.php?pageID=2060"
}