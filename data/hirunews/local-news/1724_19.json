{
       "Source": "hirunews",
       "Timestamp": "Sunday, 29 August 2021 - 13:20",
       "Headline": "සුපර් ඩෙල්ටා නව ප්‍රභේදය ගැන විශේෂ පරික්ෂණ වාර්තාව සතියකින්",
       "News Content": "මෙරට පැතිර යන්නේ සුපර් ඩෙල්ටා කොරෝනා වෛරස් ප්‍රභේදය දැයි  සොයන පරික්ෂණ වාර්තාව සතියකින් නිකුත් කරන බව ශ්‍රී ජයවර්ධනපුර විශ්වවිද්‍යාලය පරික්ෂණ කණ්ඩායම පවසනවා.\nඑහි ආසාත්මිකතා ප්‍රතිශක්ති විද්‍යාව සහ සෛල ජෛව විද්‍යායතනයේ ඩෙල්ටා ප්‍රභේදය පිළිබඳ සිදු කළ පරික්ෂණ වාර්තාවක් ඊයේ එළි දැක්වු අතර, එහි සඳහන් වුයේ කොළඹ නගරයේ සියයට සියයක ප්‍රතිශතයක්ම පැතිර යන්නේ ඩෙල්ටා ප්‍රභේදය බවයි.\nඑමෙන්ම, දිවයිනේ සෙසු ප්‍රදේශ වල ඇල්ෆා ප්‍රභේදය දුර්වල කරමින් ඩෙල්ටා ප්‍රභේදය පැතිර යම්න් පවතින බව ද අදාළ පරික්ෂණ වාර්තාව අනාවරණය කළා.\nහිරු ප්‍රවෘත්ති අංශය සිදු කළ විමසිමකදී ශ්‍රී ජයවර්ධනපුර විශ්වවිද්‍යාලයේ ආසාත්මිකතා ප්‍රතිශක්ති විද්‍යාව සහ සෛල ජෛව විද්‍යායතනයේ අධ්‍යක්ෂ ආචාර්ය චන්දිම ජිවන්දර සඳහන් කළේ පැතිර යන සිඝ්‍රතාව නිරික්ෂණය කරන විට එය ශ්‍රී ලංකාව තුළදි වෙනස් වු සුපර් ඩෙල්ටා ප්‍රභේදයක් ද යන්න පිළිබඳ සැක මතු වන බවයි.\nඒ අනුවයි එය නිශ්චිතව හදුනා ගැනිම සඳහා ජයවර්ධන පුර සරසවිය මගින් මෙම පරික්ෂණය ආරම්භ කරනු ලැබුවේ.\nමේ අතර, ඩෙල්ටා කොරෝනා ප්‍රභේදය ආසාදනය වුවන් රෝහල් ගත කිරිමේ අවශ්‍යතාව, ඇල්ෆා ප්‍රභේදයට අපේක්ෂව දෙගුණයක් පමණ වන බව බ්‍රිතාන්‍යයේ සිදු කළ අධ්‍යයනයකින් හෙළි වී තිබෙනවා.\nකෙසේ නමුත්, මෙලෙස රෝහල් ගත කළ පුද්ගලයන්ගෙන් බහුතරයක් කොරෝනා එන්නත් නොලැබු අය බව සඳහන්.",
       "URL": "https://www.hirunews.lk/280844/සුපර්-ඩෙල්ටා-නව-ප්‍රභේදය-ගැන-විශේෂ-පරික්ෂණ-වාර්තාව-සතියකින්",
       "Category": "Local News",
       "Parent URL": "https://www.hirunews.lk/local-news.php?pageID=1724"
}