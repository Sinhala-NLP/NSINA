{
       "Source": "hirunews",
       "Timestamp": "Friday, 15 March 2019 - 21:13",
       "Headline": "කාන්තාවක් ඉදිරියේ අසංවර වූ ත්‍රිරෝද රථ රියදුරා",
       "News Content": "කාන්තා අයිතිවාසිකම් පිළිබදව මහ ඉහළින් කතා කරන අවධියක කාන්තා හිංසනය පිළිබදව විවිධ සිදුවීම් අපට නිරන්තරයෙන් අසන්නට දකින්නට ලැබෙනවා.\nජාත්‍යන්තර කාන්තා දිනය ගෙවී සතියක් යන්නටත් පෙර මහමඟදී යම් ආකාරයක ලිංගික හිංසනයට ලක්වූ කාන්තාවක් විසින්ම අන්තර්ජාලයට එක් කල මේ වීඩියෝව අපට ඒ පිලිබද නැවත නැවතත් සිහිපත් කර දෙනවා.\nඅන්තර්ජාලයේ සංසරණය වන මෙම වීඩියෝවේ සඳහන් වන ආකාරයට මෙහි එන කථානායිකාව මෙම අත්දැකීමට මුහුණ පා ඇත්තේ බම්බලපිටිය ප්‍රදේශයේදී.\nඇය තම ෆේස් බුක් ගිණුමේ සදහන් කර ඇත්තේ ගාළු පාරේ ආලෝක සංඥා පුවරුවක් අසලදී මෙම ත්‍රී රෝද රථයේ රියදුරු තමන් වෙතට ඇගිල්ල දිගු කරමින් අවධානය ලබා ගැනීමට උත්සාහ කළ බවයි.\nආලෝක සංඥා වෙනස් වු පසුත් අදාළ ත්‍රී රෝද රථයේ රියදුරු තමන් සමඟම සමාන්තරව ගමන් කරන්නට උත්සාහ කරමින් අසංවර ලෙස හැසිරෙමින් දුරකථන අංකය ඉල්ලා සිටි බවට හිංසනයට ලක්වූ කාන්තාව සදහන් කර තිබෙනවා.\nදිගින් දිගමට සිදු වූ මෙම තරුණයාගේ හිංසාකාරි හැසිරීම හේතුවෙන් අදාළ කාන්තාව මෙම සිදුවීම සිය ජංගම දුරකථනයෙන් වීඩියෝ ගත කිරීමට පෙළඹෙනවා.\nකාන්තාවන් අපහසුතාවට පත් කරමින් මහමඟ නොමනා ලෙස හැසිරුණු මේ තරුණයා නීතියේ රැහැනට හසුකර ගැනීමට මේ දර්ශන ප්‍රමාණවත් යන්න අපේ මතයයි.\nනීතිය අකුරට ක්‍රියාත්මකවන තෙක් අප අවදියෙන්.",
       "URL": "https://www.hirunews.lk/212475/කාන්තාවක්-ඉදිරියේ-අසංවර-වූ-ත්‍රිරෝද-රථ-රියදුරා",
       "Category": "Local News",
       "Parent URL": "https://www.hirunews.lk/local-news.php?pageID=3453"
}