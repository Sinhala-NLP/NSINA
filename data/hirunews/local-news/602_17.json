{
       "Source": "hirunews",
       "Timestamp": "Saturday, 14 January 2023 - 15:38",
       "Headline": "ආරක්ෂිත ස්ටිකරය නොමැති මත්පැන් බෝතල් වටලයි",
       "News Content": "මත්පැන්හල්වල අලෙවියට ඇති මත්පැන් බෝතල්වල ආරක්ෂිත ස්ටිකරය අලවා නොමැති සහ ව්‍යාජ ස්ටිකර අලවා ඇති බෝතල් වැටලීමේ දීප ව්‍යාප්ත වැඩසටහනක් ආරම්භ කර ඇති බව සුරාබදු දෙපාර්තමේන්තුව පවසනවා.\nවිශේෂ වැටලීම් කණ්ඩායම් යොදවා සිදුකරන මෙම වැටලීම් සිදුකරන බවයි එම දෙපාර්තමේන්තුව සඳහන් කළේ.\nමත්පැන්වල ප්‍රමිතිය සහ බදු ගෙවන ලද බවට සහතික කර ගැනීමේ අරමුණින් හඳුන්වා දුන් ආරක්ෂක ස්ටිකර් ක්‍රමවේදයෙන් බැහැරව කූඨ ව්‍යාපාරිකයන් නීතිවිරෝධී ලෙස කටයුතු කරන බවට සුරාබදු දෙපාර්තමේන්තුවට ලද තොරතුරු මත මෙම වැටලීම් ක්‍රියාත්මක බව සඳහන්.\nඒ අනුව, තඹුත්තේගම, තලාව, නෙලුබෑව සහ කහටගස්දිගිලිය ප්‍රදේශවල සිදුකළ වැටලීම් වලදී එවැනි ආරක්ෂිත ස්ටිකරය නොමැති මත්පැන් බෝතල් විශාල සංඛ්‍යාවක් සුරාබදු විමර්ශන නිලධාරින් භාරයට ගෙන තිබෙනවා.",
       "URL": "https://www.hirunews.lk/325031/ආරක්ෂිත-ස්ටිකරය-නොමැති-මත්පැන්-බෝතල්-වටලයි",
       "Category": "Local News",
       "Parent URL": "https://www.hirunews.lk/local-news.php?pageID=602"
}