{
       "Source": "hirunews",
       "Timestamp": "Sunday, 16 January 2022 - 22:25",
       "Headline": "රටේ සම්පත් අලෙවි කර ජීවත්වෙන්න සිදුවෙලා - අනුර කුමාර (වීඩියෝ)",
       "News Content": "පාස්කු ප්‍රහාරයට යුක්තිය ඉටුනොවීම සම්බන්ධයෙන් සහ වත්මන් දේශපාලන තත්ත්වය සම්බන්ධයෙන් පක්ෂ විපක්ෂ දේශපාලනඥයින් විවිධ අදහස් පළ කරනවා.\nපූජ්‍ය මැදගොඩ අභයතිස්ස හිමියන් කියාසිටියේ පාස්කු ප්‍රහාරය දේශපාලන වුවමනාවක් මත සිදුවූවක් බවට ප්‍රකාශ කිරීම බරපතල තත්වයක් බවයි.\nමෙවැනි ප්‍රකාශ තුලින් සැබෑ වින්දිතයන්ට සාධාරණයක් ඉටු නොවීමේ හැකියාවක් ද පවතින බවයි උන්වහන්සේ පෙන්වා දෙන්නේ.\nමේ අතර සමගි ජනබලවේගයේ පාර්ලිමේන්තු මන්ත්‍රී මුජිබර් රහුමාන් සඳහන් කළේ රජයේ ජනප්‍රියතාව දිනෙන් දින පහළට යාම හමුවේ යම්කිසි කුමන්ත්‍රණකාරී වැඩපිළිවෙලක් දේවස්ථානයෙන් බෝම්බයක් හමුවීමේ සිද්ධිය පිටුපස තිබිය හැකි බවයි.\nමේ අතර රජයට මුදල් නොමැතිවීම හමුවේ රටේ සම්පත් අලෙවිකර ජීවත්වීමට සිදුවී ඇති බව ජනතා විමුක්ති පෙරමුණේ නායක අනුර කුමාර දිසානායක උත්සවයකට එක්වෙමින් ප්‍රකාශ කළා.",
       "URL": "https://www.hirunews.lk/294197/රටේ-සම්පත්-අලෙවි-කර-ජීවත්වෙන්න-සිදුවෙලා-අනුර-කුමාර-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1420"
}