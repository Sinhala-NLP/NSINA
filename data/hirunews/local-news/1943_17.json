{
       "Source": "hirunews",
       "Timestamp": "Wednesday, 19 May 2021 - 13:23",
       "Headline": "චීනයෙන් ඉන්දියාවට බාල ඔක්සිජන් ලබාදී ඇති බවට චෝදනා",
       "News Content": "චීනය බාල ඔක්සිජන් සාන්ද්‍රණ ලබාදී ඇති බවට ඉන්දියාව චෝදනා කරනවා.\nඔක්සිජන් සැපයුම්වල මිල ගණන් ඉහළ නැංවීමට පමණක් නොව ඔක්සිජන් සාන්ද්‍රණ බාල කිරීමටද චීන සමාගම් කටයුතු කර ඇති බවටයි ඉන්දීය මාධ්‍ය වාර්තා පෙන්වා දෙන්නේ.\nඒ බව තහවුරු කළ හැකි ඡායාරූප සහ ලියකියවිලි තමන් සතුව පවතින බවද ඉන්දියා ටුඩේ වෙබ් අඩවිය වාර්තා කර තිබෙනවා.\nලීටර 5 සහ 10 ඔක්සිජන් සාන්ද්‍රණවල මිල විවිධ සමාගම්වල වෙනස් අගයන් ගෙන ඇති අතර, පසුගිය සති කිහිපය පුරාම මිල ගණන්වල වැඩි වීමක්ද දක්නට ලැබෙන බවයි ඉන්දීය වාර්තා පෙන්වා දෙන්නේ.\nකෙසේ වෙතත් ඉන්දියාවේ චීන තානාපති සුන් වෙයිඩොංග් ට්විටර් සටහනක් තබමින් ප්‍රකාශ කළේ ඉන්දියාවට අවශ්‍ය ඔක්සිජන් සහ අනෙකුත් වෛද්‍ය සැපයුම් ලබාදීමට චීනය කටයුතු කරන බවටයි.",
       "URL": "https://www.hirunews.lk/271814/චීනයෙන්-ඉන්දියාවට-බාල-ඔක්සිජන්-ලබාදී-ඇති-බවට-චෝදනා",
       "Category": "Local News",
       "Parent URL": "https://www.hirunews.lk/local-news.php?pageID=1943"
}