{
       "Source": "hirunews",
       "Timestamp": "Saturday, 17 June 2023 - 17:56",
       "Headline": "පාකිස්ථාන අග්‍රාමාත්‍ය ෂෙබාස් ෂරීෆ්ගෙන් නවාස් ෂරීෆ්ට ආරාධනයක්",
       "News Content": "පාකිස්ථාන අග්‍රාමාත්‍ය ෂෙබාස් ෂරීෆ් විසින් පාකිස්ථානු මුස්ලිම් ලීගයේ ප්‍රධානී හිටපු අග්‍රාමාත්‍ය නවාස් ශරීෆ් වෙත යළි පාකිස්ථානයට පැමිණ මැතිවරණ ව්‍යාපාරය ආරම්භ කරන ලෙස ආරාධනයක් කර තිබෙනවා.\nයළි පාකිස්ථානයට පැමිණි පසු පක්ෂයේ නායකත්වය ආපසු තම වැඩිමල් සොහොයුරා වෙත ලබාදීමට කැමැත්තෙන් පසුවන බවයි අග්‍රාමාත්‍ය ෂෙබාස් ෂරීෆ් සඳහන් කර ඇත්තේ.\nපාකිස්ථානු මුස්ලිම් ලීගයේ මධ්‍යම මහා සභා රැස්වීම අමතමින් පාකිස්ථාන අග්‍රාමාත්‍ය ෂෙබාස් ෂරීෆ් විසින් මෙම අදහස් පළ කර ඇති අතර, සිව්වන වරටත් අග්‍රාමාත්‍ය ධුරයට තේරී පත්වන ලෙස හිටපු අග්‍රාමාත්‍යවරයාට ඔහු එහිදී පවසා තිබෙනවා.\nහිටපු අග්‍රාමාත්‍ය නවාස් ෂරීෆ් 2019 වසරේ නොවැම්බර් මාසයේ සිට සෞඛ්‍ය හේතුන් මත පාකිස්ථානයෙන් පිටව ලන්ඩනයේ ජීවත් වනවා.",
       "URL": "https://www.hirunews.lk/338240/පාකිස්ථාන-අග්‍රාමාත්‍ය-ෂෙබාස්-ෂරීෆ්ගෙන්-නවාස්-ෂරීෆ්ට-ආරාධනයක්",
       "Category": "Local News",
       "Parent URL": "https://www.hirunews.lk/local-news.php?pageID=260"
}