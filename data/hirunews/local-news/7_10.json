{
       "Source": "hirunews",
       "Timestamp": "Tuesday, 26 September 2023 - 8:36",
       "Headline": "මාරවිලදී කාන්තාවක් පැහැර ගැනීමේ සිද්ධිය: අත්අඩංගුවට ගත් කතුන් දෙපළට ඇප",
       "News Content": "මාරවිල, කටුනේරිය, ලන්සිගම ප්‍රදේශයේදී කාන්තාවක් පැහැර ගැනීමේ සිද්ධියට අත්අඩංගුවට ගත් කාන්තාවන් දෙදෙනා මාරවිල මහේස්ත්‍රාත් අධිකරණය වෙත ඉදිරිපත් කිරීමෙන් අනතුරුව ඇප මත මුදාහැර තිබෙනවා.\nඑමෙන්ම පැහැර ගැනීමේ සිද්ධියට ආධාර අනුබල දුන් තවත් පුද්ගලයින් දෙදෙනා ඊයේ (25) අත්අඩංගුවට ගත් බවයි පොලිසිය සඳහන් කළේ.\nඔවුන් සතුව තිබී මිලිමීටර් 9 වර්ගයේ ගිනි අවියක් ද සොයාගෙන තිබෙනවා. රුපියල් ලක්ෂ 12 ක මුදලක් වංචා කිරීමේ සිද්ධියක් මුල් කර ගනිමින් එම මුදල යළි ලබා ගැනීම සදහා අදාළ කාන්තාවන් දෙදෙනා මෙම කාන්තාව පැහැරගෙන තිබුණේ පසුගිය 24 වන දායි.\nපසුව ඇය කොච්චිකඩේ දළුවාකොටුව ප්‍රදේශයේ නිවෙසක රඳවා සිටියදී පොලිසිය සොයාගෙන තිබුණා.",
       "URL": "https://www.hirunews.lk/349407/මාරවිලදී-කාන්තාවක්-පැහැර-ගැනීමේ-සිද්ධිය-අත්අඩංගුවට-ගත්-කතුන්-දෙපළට-ඇප",
       "Category": "Local News",
       "Parent URL": "https://www.hirunews.lk/local-news.php?pageID=7"
}