{
       "Source": "hirunews",
       "Timestamp": "Saturday, 30 April 2022 - 14:00",
       "Headline": "පොතුපිටිය ගඟේ සැඩපහරට හසු වූ දැරියගේ සිරුර සොයාගැනේ",
       "News Content": "කලවාන - පොතුපිටිය ගඟේ සැඩපහරකට හසුව දියේ ගිලී අතුරුදන්වූ දැරියගේ සිරුර සොයාගත් බව පොලිසිය ප්‍රකාශ කළා.\n12 හැවිරිදි අදාළ දැරිය මෙම අනතුරට ලක්ව තිබුණේ මවගේ සොහොයුරිය සහ තම නැගණිය සමඟ පුස් ඇට ඇහිඳීම සඳහා ඊයේ (29) දහවල් එහි ගොස් සිටියදියි.\nපසුව සිද්ධිය වූ ස්ථානයෙන් කිලෝමීටරයක් පමණ දුරක තිබී අද එම දැරියගේ සිරුර සොයාගෙන ඇති බව පොලිස් මාධ්‍ය ප්‍රකාශක කාර්යාලය ප්‍රකාශ කළා.\nමෘත ශරීරය මේ වනවිට කලවාන රෝහලේ තැන්පත් කර තිබෙනවා.",
       "URL": "https://www.hirunews.lk/303178/පොතුපිටිය-ගඟේ-සැඩපහරට-හසු-වූ-දැරියගේ-සිරුර-සොයාගැනේ",
       "Category": "Local News",
       "Parent URL": "https://www.hirunews.lk/local-news.php?pageID=1200"
}