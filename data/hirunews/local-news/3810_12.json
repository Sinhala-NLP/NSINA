{
       "Source": "hirunews",
       "Timestamp": "Tuesday, 07 August 2018 - 15:37",
       "Headline": "නීති විරෝධී ඖෂධ තොගයක් සමඟ සැකකරුවෙකු කටුනායකදී අත්අඩංගුවට (ඡායාරූප)",
       "News Content": "නීති විරෝධී ඖෂධ තොගයක් සමග ඒවා විදේශ ගත කිරීමට රැගෙන ආ නියෝජිතවරයෙකු අද (07)  රේගු නිලධාරීන් විසින් අත් අඩංගුවට ගෙන තිබෙනවා.\nඅත්අඩංගුවට ගත්  සැකකරු වැල්ලවත්ත ප්‍රදේශයේ පදිංචි  39 හැවිරිදි පුද්ගලයෙක්.\nඔහු උප නියෝජිතවරයෙකු මගින් එක්සත් රාජධානිය වෙත යැවීම සදහා මෙම ඖෂධ තොගය පෞද්ගලික කූරියර් සමාගමකට භාර දී ඇති බවයි මුලික පරීක්ෂණ වලදී අනාවරණය වී ඇත්තේ.\nඩයසපෑම් (Diazepam) නැමති මෙම ඖෂධය වෛද්‍ය අනුමැතියකින් තොරව නිකුත් කිරීම තහනම් කරන ලද ඖෂධයක්.\nසැකකරු විසින් රැගෙන යාමට උත්සහ කළ පාර්සලය තුළ මෙම ඖෂධ පෙති 120,000 ක් තිබු අතර , ඒවායේ වටිනාකම රුපියල් 1,20,000 ක් පමණ වන බවයි රේගු නිලධාරින් පැවසුවේ.\nරේගු නිලධාරින් මේ සම්බන්ධව වැඩිදුර විමර්ශන සිදුකරනවා.\n(ඡායාරූප - ටි.කේ.ජී කපිල)",
       "URL": "https://www.hirunews.lk/196997/නීති-විරෝධී-ඖෂධ-තොගයක්-සමඟ-සැකකරුවෙකු-කටුනායකදී-අත්අඩංගුවට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=3810"
}