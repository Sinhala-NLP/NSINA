{
       "Source": "hirunews",
       "Timestamp": "Wednesday, 20 April 2022 - 8:54",
       "Headline": "ගල් අඟුරු තොගයකටත් ඩොලර් ගෙවයි - ඩීසලුත් බෑම ඇරඹෙයි",
       "News Content": "ගල් අගුරු මෙට්‍රික් ටොන් 120,000ක් රැගත් නෞකා දෙක මුදල් ගෙවා නිදහස් කර ගත් බව විදුලිබල හා බලශක්ති අමාත්‍ය කාංචන විජේසේකර පවසනවා.\nට්විටර් පණිවුඩයක් නිකුත් කරමින් ඔහු කියා සිටියේ ඩොලර් මිලියන 38ක මුදලක් ඒ සඳහා ගෙවූ බවයි.\nපසුගිය 12 වන දා මෙම නෞකා දෙක දිවයිනට ළඟා වූ අතර මුදල් ගෙවීමට ප්‍රමාදවීම හේතුවෙන් දින 5ක කාලයක් මෙරට මුහුදු සීමාවේ නැංගුරම්ලා තිබුණා.\nඒ අනුව මේ වනවිට අදාළ නෞකා දෙකෙහි ගල් අගුරු ගොඩබෑමේ කටයුතු ආරම්භ කර තිබෙනවා.\nඑමෙන්ම, පෙට්‍රල් සහ ඩීසල් ගොඩබෑමේ කටයුතු ද ආරම්භ කර ඇති බවයි ඔහු වැඩිදුරටත් කියා සිටියේ.",
       "URL": "https://www.hirunews.lk/302339/ගල්-අඟුරු-තොගයකටත්-ඩොලර්-ගෙවයි-ඩීසලුත්-බෑම-ඇරඹෙයි",
       "Category": "Local News",
       "Parent URL": "https://www.hirunews.lk/local-news.php?pageID=1221"
}