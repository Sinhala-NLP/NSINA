{
       "Source": "hirunews",
       "Timestamp": "Saturday, 04 June 2022 - 11:15",
       "Headline": "පිටතින් ආ කතක් ඇතුළු නඩයක් රෝහල් වෛද්‍යවරයාට පහර දෙයි - රෝහලේ බඩුමූට්ටුවලටත් දැඩි අලාභ හානි (වීඩියෝ)",
       "News Content": "බදුල්ල මහ රෝහලේ රාජකාරියේ නියුත් වෛද්‍යවරයෙකුට පිටතින් පැමිණි කාන්තාවක් සමග කණ්ඩායමක් පැමිණ පහර දී රෝහලේ බඩු භාණ්ඩවලට ද හානි කර තිබෙනවා.\nබදුල්ල දිස්ත්‍රික් සභාපති වෛද්‍ය පාලිත රාජපක්ෂ ප්‍රකාශ කළේ, දින කිහිපයකට පෙර රෝහලේ වාට්ටු අංක 15 වෙත වයස අවුරුදු 70ක් වන රෝගියෙකු ඇතුළත් කළ බවත්, එම රෝගියා ඊයේ (03) රාත්‍රියේ දී ජීවිතක්ෂයට පත් වූ බවත්, ඉන් පසුව කාන්තාවක් ඇතුළු කණ්ඩායමක් පැමිණ වෛද්‍යවරයාට හා රෝහල් භාණ්ඩවලට හානි කළ බවයි.\nමේ වනවිට පහරකෑ වෛද්‍යවරයා බදුල්ල මහ රෝහලේ හදිසි ප්‍රතිකාර අංශයේ ප්‍රතිකාර ලබනවා.\nසිද්ධිය සම්බන්ධයෙන් බදුල්ල පොලිසිය විශේෂ පොලිස් කණ්ඩායම් කිහිපයක් යොදා පරීක්ෂණ ආරම්භ කර තිබෙනවා.",
       "URL": "https://www.hirunews.lk/306187/පිටතින්-ආ-කතක්-ඇතුළු-නඩයක්-රෝහල්-වෛද්‍යවරයාට-පහර-දෙයි-රෝහලේ-බඩුමූට්ටුවලටත්-දැඩි-අලාභ-හානි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1119"
}