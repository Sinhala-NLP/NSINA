{
       "Source": "hirunews",
       "Timestamp": "Thursday, 31 August 2023 - 14:58",
       "Headline": "අනවසර විදුලි රැහැනක පැටලී මවක් ජීවිතක්ෂයට",
       "News Content": "වල් ඌරන්ට අටවන ලද අනවසර විදුලි රැහැනක ගැටී මවක් මියගොස් ඇගේ දරුවන් දෙදෙනා රෝහල් ගත කර තිබෙනවා.\nමෙලෙස ජිවිතක්ෂයට පත්ව ඇත්තේ කුරුණෑගල - නාගොල්ලාගම - තිඹිරිවැව ප්‍රදේශයේ පදිංචි 55 හැවිරිදි කාන්තාවක්.\nවිදුලිසැර වැදීමෙන් රෝහල් ගත කෙරුණේ 31 හැවිරිදි ඇගේ දියණිය සහ 27 හැවිරිදි ඇගේ පුත්‍රයායි.\nඊයේ (30) අලුයම නිවසේ ඇති කරන සුනඛයා කෑගසන හඬ ඇසී මියගිය කාන්තාවගේ පුත්‍රයා අදාළ ස්ථානයට ගිය අවස්ථාවේ පළමුව ඔහුව මෙම අනවසර විදුලි රැහැනේ ගැටී තිබෙනවා.\nඉන් අනතුරුව අදාළ කාන්තාව ඔහුව බේරා ගැනීමට ගිය අවස්ථාවේදී ඇයට විදුලිසැර වැදී ඇති බවයි තලමල්ගම පොලීසිය පවසා සිටියේ.\nපසුව එම ස්ථානයට නිවසේ සිට දිව ආ මියගිය කාන්තාවගේ දියණියට ද විදුලිසැර වැදී ඇති බව සඳහන්.\nමේ සම්බන්ධයෙන් අදාළ අනවසර විදුලි රැහැන අදින ලද මියගිය කාන්තාවගේ නිවස ආසන්නයේ පිහිටි ඉඩමේ හිමිකරු වන 56 හැවිරිදි පුද්ගලයා, පොලිසිය විසින් අත්අඩංගුවට ගත් අතර, ඔහු අද (31) අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/346711/අනවසර-විදුලි-රැහැනක-පැටලී-මවක්-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=60"
}