{
       "Source": "hirunews",
       "Timestamp": "Thursday, 27 October 2022 - 20:58",
       "Headline": "ඒකාබද්ධ ජනතාව ව්‍යාපාරය හයිඩ් පිටියට රැස්වෙයි  (වීඩියෝ)",
       "News Content": "වෘත්තීය සමිති, සිවිල් සංවිධාන සහ දේශපාලන පක්ෂ නියෝජිතයන්ගෙන් සමන්විත ඒකාබද්ධ ජනතා ව්‍යාපාරය අද (27) කොළඹ දී උද්ඝෝෂණ රැළියක් සංවිධාන කර තිබුණා.\nවිහාර මහාදේවී උද්‍යානය අසළින් ආරම්භ කළ විරෝධතාව පාගමනින් කොළඹ හයිඩ් පිටිය වෙත පැමිණියා.\nජනතා විමුක්ති පෙරමුණේ දේශපාලන මණ්ඩල සභික කේ.ඩී ලාල්කාන්ත එහි දී අදහස් දක්වමින් කියා සිටියේ පාර්ලිමේන්තුව විසුරුවන සටනකට ජනතාව පෙළ ගැස්වීමට ඒකාබද්ධ ජනතා ව්‍යාපාරය කටයුතු කරන බවයි.\nමේ අතර අන්තර් විශ්ව විද්‍යාලයීය ශිෂ්‍ය බල මණ්ඩලය අද(27) නාරාහේන්පිට පිහිටි ත්‍රස්ත විමර්ශන කොට්ඨාසය ඉදිරිපිට විරෝධතාවක නිරත වුණා.",
       "URL": "https://www.hirunews.lk/319001/ඒකාබද්ධ-ජනතාව-ව්‍යාපාරය-හයිඩ්-පිටියට-රැස්වෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=774"
}