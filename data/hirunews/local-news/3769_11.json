{
       "Source": "hirunews",
       "Timestamp": "Saturday, 01 September 2018 - 18:44",
       "Headline": "වන අලි 5 දෙනෙකු මඩෙහි එරී මියයයි (ඡායාරූප)",
       "News Content": "වගුරු බිමකින් එතෙර වීමට ගොස් මඬේ එරී මියගිය වනඅලි 5 දෙනෙකුගේ මළ සිරුරු සොයා ගැනීමේ පුවතක් හිරු ප්‍රවෘත්ති අංශයට වාර්තා වුණා.\nඒ පොළොන්නරුව -තුම්මෝදර ජල ගැලූම් නිම්න ජාතික උද්‍යානයෙන්.\nප්‍රදේශවාසීන් පිරිසක් විසින් පොළොන්නරුව වනජිවි කාර්යාලයට සිදුකළ දැනුම්දීමකට අනුව මෙම වන අලි සිරුරු සොයා ගත් බවයි හිරු ප්‍රාදේශීය වාර්තාකරු කියා සිටියේ.\nපොළොන්නරුව ඕනැගම පුදුර් ගම්මානය අවසානයෙන් ගලා බසින මහවැලි ගගේ අතු ගංගාවක් වන පෙරියාරු ගගේ වගුරු බිම් ප්‍රදේශයක මෙම වන අලි 5දෙනා මිය ගොස් සිටියා.\nඅප වාර්තාකරු සඳහන් කළේල අද අළුයම තුම්මෝදර ජාතික උද්‍යානයට ගිය ගම්වාසියෙකුට දැණුන දැඩි දුගන්දය නිරික්ෂණය කිරිමේදී සද්ධන්තයින් මියගොස් ඇති බව දැක ඇති බවයි.\nපෙරියාරු ගගෙ මේ වනවිට ජපන් ජබර නම් පාසි විශේෂය ඝන තට්ටුවක් ලෙස වැවි තිබෙනවා.\nප්‍රදේශවාසීන් පවසන්නේ, එය මිනිසුන්ට මෙන්ම වන සතුන්ටද දැඩි ගැටලුවක් වී ඇති බවයි.\nමිට පෙරද මෙම ස්ථානයේ මඩේ එරී සිටි වන අලියෙකු බේරාගැනීමට වන ජිවි නිළධාරින් උත්සාහ කළත් එය ව්‍යර්ථ වී තිබුණා.\nමෙහිදි ගම්වාසින් සදහන් කර සිටියේ ගම් වදින වන අලින් පෙරියාරු ගග හරහා සෝමාවති රක්ෂිතයට ගමන්කිරිමෙදි මෙලෙස අනතුරට ලක්වන බවයි.\nඡායාරූප - මනම්පිටිය නිමල් ජයරත්න",
       "URL": "https://www.hirunews.lk/198933/වන-අලි-5-දෙනෙකු-මඩෙහි-එරී-මියයයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=3769"
}