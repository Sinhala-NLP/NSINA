{
       "Source": "hirunews",
       "Timestamp": "Monday, 28 October 2019 - 19:12",
       "Headline": "හොරොව්පතාන එජාප සම සංවිධායකගේ ජීප් රථය, වෑන් රථයක ගැටී, කාන්තාවක් මරුට",
       "News Content": "හොරොව්පතාන එක්සත් ජාතික පක්ෂ සම සංවිධායක, වී අලෙවි මණ්ඩලයේ සභාපති නීතිඥ කස්තුරි අනුරාධනායක ගමන් කළ ජීප් රථය වෑන් රථයක ගැටීමෙන් සිදුවූ අනතුරකින් කාන්තාවක් මිය ගොස් තවත් 6 දෙනෙකු පමණ තුවාල ලබා රෝහල් ගත කර තිබෙනවා.\nඅනුරාධපුර - ත්‍රිකුණාමලය ප්‍රධාන මාර්ගයේ අඹගහවෙල හන්දියේදී අද මෙම අනතුර සිදුව තිබුණා.\nඅනතුරෙන් ජීවිතක්ෂයට පත්වී ඇත්තේ වෑන් රථයේ ගමන් කළ 45 හැවිරිදි කාන්තාවක්.\nඇය මුතූර් ප්‍රදේශයේ පදිංචිකාරිණියක් බවටයි වාර්තා වන්නේ.\nඅනතුරෙන් තුවාල ලැබූ හොරොව්පතාන එක්සත් ජාතික පක්ෂ සම සංවිධායක කස්තුරි අනුරාධනායක ද තුවාල ලබා ඇති බවයි හිරු වාර්තාකරු සඳහන් කළේ.",
       "URL": "https://www.hirunews.lk/227166/හොරොව්පතාන-එජාප-සම-සංවිධායකගේ-ජීප්-රථය-වෑන්-රථයක-ගැටී-කාන්තාවක්-මරුට",
       "Category": "Local News",
       "Parent URL": "https://www.hirunews.lk/local-news.php?pageID=3075"
}