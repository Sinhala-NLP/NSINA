{
       "Source": "hirunews",
       "Timestamp": "Friday, 10 March 2023 - 7:41",
       "Headline": "නියමිත මාසයේ ජලබිල පමණක් නිකුත් කරන්නැ යි සනත් නිශාන්තගෙන් උපදෙස්",
       "News Content": "නියමිත මාසයට අදාළ වන පරිදි ජල බිල්පත් පාරිභෝගික ජනතාව වෙත ලබාදීමට පියවර ගන්නා ලෙස ජල සම්පාදන රාජ්‍ය අමාත්‍ය සනත් නිශාන්ත නිලධාරින්ට උපදෙස් ලබාදී තිබෙනවා.\nමාස කිහිපයක බිල්පත් එකවර ජල පාරිභෝගිකයන් වෙත ලබාදීමෙන් ජනතාවට දැරිය නොහැකි ජල ගාස්තුවක් ගෙවීමට සිදුව ඇති බවයි ඔහු කියා සිටියේ.\nමාසිකව ජල බිල්පත් කියවීම සදහා සුදුසුකම් සපිරූ මනුකියවන්නන් ප්‍රමාණවත් පරිදි සිටියදීත්, ජලබිල්පත් මාස ගණන් ප්‍රමාදවීම සම්බන්ධයෙන් රාජ්‍ය අමාත්‍යවරයා, ජල සම්පාදන මණ්ඩලයේ නිලධාරීන් සමඟ දීර්ඝ වශයෙන් සාකච්ඡා කර තිබෙනවා.\nඑසේ ජලබිල්පත් ප්‍රමාද වීමෙන් නව ජල සම්බන්ධතා ලබාදී ඇති ජල පාරිභෝගිකයින් වැඩි පිරිසකගේ පැවති ජල කාන්දු හඳුනාගත නොහැකිව ඇති බවට පාරිභෝගික ජනතාවගෙන් පැමිණිලි ලැබී තිබුණා.",
       "URL": "https://www.hirunews.lk/329501/නියමිත-මාසයේ-ජලබිල-පමණක්-නිකුත්-කරන්නැ-යි-සනත්-නිශාන්තගෙන්-උපදෙස්",
       "Category": "Local News",
       "Parent URL": "https://www.hirunews.lk/local-news.php?pageID=486"
}