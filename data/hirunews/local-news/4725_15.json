{
       "Source": "hirunews",
       "Timestamp": "Wednesday, 04 January 2017 - 7:32",
       "Headline": "පන්දහසේ නෝට්ටු නිකුතුව ගැන පරීක්ෂණයක් - මහ බැංකු අධිපති",
       "News Content": "නීත්‍යානුකූල නොවන ආකාරයට රුපියල් කෝටි 1300ක වටිනාකමකින් යුත් රුපියල් පන්දහසේ නෝට්ටු නිකුත්වී ඇති බවට එල්ල කරන චෝදනා සම්බන්ධයෙන් ප්‍රකාශයක් කරන ලෙස ඉල්ලා ඒකාබද්ධ විපක්ෂය මහ බැංකු අධිපතිවරයාට ඊයේ ලිපියක් භාරදී තිබෙනවා.\nඒකාබද්ධ විපක්ෂය නියෝජනය කරන පාර්ලිමේන්තු මන්ත්‍රී බන්දුල ගුණවර්ධන මේ බව කියා සිටියේ කොළඹ ඊයේ පැවති මාධ්‍ය හමුවකට එක්වෙමින්.\nමේ අතර, ඊයේ පස්වරුවේ ශ්‍රී ලංකා මහ බැංකුව කැඳවා තිබූ මාධ්‍ය හමුවකදී මාධ්‍යවේදීන් රුපියල් පන්දහසේ නෝට්ටු නීත්‍යානුකූල නොවන අයුරින් පිටවූ බවට එල්ලවන චෝදනා සම්බන්ධයෙන් මහබැංකු අධිපති ආචාර්ය ඉන්ද්‍රජිත් කුමාරස්වාමිගෙන් විමසා සිටියා.\nඔහු කියා සිටියේ අදාළ චෝදනාව සම්බන්ධයෙන් පූර්ණ පරීක්ෂණයක් සිදුකරන බවයි.",
       "URL": "https://www.hirunews.lk/151238/පන්දහසේ-නෝට්ටු-නිකුතුව-ගැන-පරීක්ෂණයක්-මහ-බැංකු-අධිපති",
       "Category": "Local News",
       "Parent URL": "https://www.hirunews.lk/local-news.php?pageID=4725"
}