{
       "Source": "hirunews",
       "Timestamp": "Tuesday, 12 September 2017 - 16:14",
       "Headline": "නීති අධ්‍යාපන අවස්ථා වැඩි කිරීමට යෝජනා මාලාවක්",
       "News Content": "නීති අධ්‍යාපනයට ඇති අවස්ථා වැඩි කිරීමට සහ නීති අධ්‍යාපනයේ අනාගත ප්‍රවර්ධනය සදහා යෝජනා මාලාවක් ප්‍රතිපත්ති සංවර්ධන කාර්යාලය එළිදක්වා තිබෙනවා.\nපර්යේෂණාත්මක අධ්‍යයනයකින් අනතුරුව මෙම යෝජනා මාලාව ඉදිරිපත් කර ඇති බව සදහන්. වර්තමානයේ විශ්වවිද්‍යාල නීති පාඨමාලා සදහා තෝරා ගැනීමේදී අවශ්‍ය කඩයිම් ලකුණු ප්‍රමාණය ඉහළ අගයක පැවතීමත්, නීතිවිද්‍යාලය තුළ නීති අධ්‍යාපනයට පවතින ඉඩ ප්‍රමාණය සීමිත වීමත් වැනි කරුණු හේතුවෙන් නීති අධ්‍යාපනය සදහා ප්‍රවේශ විය හැකි අවස්ථා සීමා සහිත වී ඇති බවයි එම යෝජනාවලියේ දැක්වෙන්නේ.\nඊට විසදුම් වශයෙන් දිස්ත්‍රික් මට්ටමින් නීති අධ්‍යාපන ආයතන බිහි කිරීම සහ ඒවා විභාග කොමසාරිස් සහ නීති අධ්‍යයන සභාවේ අධීක්ෂණය යටතේ ක්‍රියාත්මක කිරීම ආදී යෝජනා ඇතුළත්.",
       "URL": "https://www.hirunews.lk/170736/නීති-අධ්‍යාපන-අවස්ථා-වැඩි-කිරීමට-යෝජනා-මාලාවක්",
       "Category": "Local News",
       "Parent URL": "https://www.hirunews.lk/local-news.php?pageID=4326"
}