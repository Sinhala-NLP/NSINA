{
       "Source": "hirunews",
       "Timestamp": "Sunday, 01 July 2018 - 12:15",
       "Headline": "මිලියන 14 ක  කොකේන් ගුවන් තොටුපලෙන් අල්ලයි",
       "News Content": "කටුනායක ගුවන්තොටුපලේදි අත්අඩංගුවට ගත් බ්‍රසීල ජාතිකයාගේ උදරයේ තිබී කොකේන් ගුලි 66 ක් මේ වන විට පිටතට ගෙන ඇතැයි පොලිසිය පවසනවා.\nඒවායෙහි බර ග්‍රෑම් 500 ක් පමණ වන අතර වටිනාකම රුපියල් ලක්ෂ 140 කට අධික බවයි පොලිසිය කියාසිටියේ.\nඔහු ඊයේ උදෑසන 10.45 ට පමණ දෝහා සිට පැමිණි ගුවන් යානයකින් මෙරටට පැමිණ තිබුනා.\nසැකකරු කොකොන් රැගෙන එන බවට ලැබුනු තොරතුරකට අනුවයි පොලිස් මත්ද්‍රව්‍ය නාශක කාර්යාංශය ඔහු අත්අඩංගුවට ගෙන පරීක්ෂණ සිදු කරනු ලැබුවේ. එහිදී අනාවරණ වී තිබුනේ සැකකරු කොකේන් මත්ද්‍රව්‍ය ගුලි වශයෙන් ගිල ඇති බවටයි.\nඒ අනුව මෙම පුද්ගලයා ගිලින ලද කොකේන් ගුලි 66 ක් මේ වන විට පිටතට ගෙන තිබෙනවා.\nසැකකාර බ්‍රසීල ජාතිකයා සම්බන්ධයෙන් අද මීගමුව මහේස්ත්‍රාත් අධිකරණයට කරුණු ඉදිරිපත් කිරීමට නියමිත බවයි පොලිසිය කියාසිටියේ.\nපොලිස් මත්ද්‍රව්‍ය නාශක කාර්යාංශය වැඩිදුර විමර්ශණ මෙහෙයවනවා.",
       "URL": "https://www.hirunews.lk/194269/මිලියන-14-ක-කොකේන්-ගුවන්-තොටුපලෙන්-අල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=3870"
}