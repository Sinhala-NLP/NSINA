{
       "Source": "hirunews",
       "Timestamp": "Sunday, 18 July 2021 - 22:32",
       "Headline": "ගම්මන්පිලගේ විශ්වාසභංගයට එරෙහිව ඡන්දය දෙන්න ආණ්ඩු පක්ෂ මන්ත්‍රී කණ්ඩායම ඒකමතික තීරණයක (වීඩියෝ)",
       "News Content": "ජනාධිපති ගෝඨාභය රාජපක්ෂගේ ප්‍රධානත්වයෙන් ආණ්ඩු පක්ෂයේ මන්ත්‍රී කණ්ඩායම් හමුවක් ජනාධිපති මන්දිරයේදී පැවැත්වුණා.\nඒ, අමාත්‍ය උදය ගම්මන්පිලට එරෙහි විශ්වාසභංග යෝජනාව ඇතුළු කරුණු කිහිපයක් සම්බන්ධයෙන් සාකච්ඡා කිරීම සඳහායි.\nආණ්ඩු පක්ෂ මන්ත්‍රී කණ්ඩායම් රැස්වීම ජනාධිපති මන්දිරයේදී  ආරම්භ වුණේ අද (18) පස්වරු හයට පමණ.\nඑහිදී මන්ත්‍රී කණ්ඩායම ඒකමතිකව තීරණය කර ඇත්තේ අදාළ විශ්වාසභංගයට එරෙහිව ඡන්දය ප්‍රකාශ කිරීමටයි.\nවිපක්ෂ නායක සජිත් ප්‍රේමදාස ඇතුළු විපක්ෂයේ මන්ත්‍රීවරුන් 44 දෙනෙකු අත්සනින් යුත් විශ්වසාභංග යෝජනාව පසුගියදා කථානායකවරයාට භාරදුන්නා.\nඑම විශ්වසාභංග යෝජනාව හෙට (19) පාර්ලිමේන්තුවේදී විවාදයට ගැනීමට නියමිතයි.",
       "URL": "https://www.hirunews.lk/277356/ගම්මන්පිලගේ-විශ්වාසභංගයට-එරෙහිව-ඡන්දය-දෙන්න-ආණ්ඩු-පක්ෂ-මන්ත්‍රී-කණ්ඩායම-ඒකමතික-තීරණයක-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1811"
}