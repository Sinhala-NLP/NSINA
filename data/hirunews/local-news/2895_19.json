{
       "Source": "hirunews",
       "Timestamp": "Tuesday, 18 February 2020 - 7:42",
       "Headline": "මහබැංකු බැඳුම්කර පිළිබද වෝහාරික විගණන වාර්තාව අද පාර්ලිමේන්තුවේදී විවාදයට",
       "News Content": "රුපියල් බිලියන 367ක මුදල් ප්‍රතිපාදන ලබා ගැනීම සඳහා අතුරු සම්මත ගිණුමට රජය ඉදිරිපත් කර ඇති සංශෝධනයට අදාළ යෝජනාව රජයේ මුදල් කාරක සභාව විසින් අද පාර්ලිමේන්තුවේදී සලකා බැලීමට නියමිතයි.\nඑම කාරක සභාව විසින් එය අනුමත කිරීමෙන් පසුව යෝජනාව අනිද්දා දින පාර්ලිමේන්තුවේදී විවාදය සඳහා ඉදිරිපත් කිරීමට  නියමිතව තිබෙනවා.\nඅදාළ විවාදය උදෑසන 9.30 සිට දහවල් 12.30 දක්වා පැවැත්වීමට නියමිත බවයි පාර්ලිමේන්තුවේ සන්නිවේදන දෙපාර්තමේන්තුව සඳහන් කළේ.\nමීට අමතරව ජාතිය ගොඩනැගීමේ බදු සංශෝධන කෙටුම්පත, ආර්ථික සේවා ගාස්තු සංශෝධන කෙටුම්පත සහ වරාය හා ගුවන් තොටුපළ බදු සංශෝධන යන කෙටුම්පත් අද දින රැස්වීමේදී සාකච්ඡාවට ගනු ඇති.\nමීට අමතරව මහබැංකු බැඳුම්කර පිළිබද වෝහාරික විගණන වාර්තාව සම්බන්ධයෙන් ද අද පාර්ලිමේන්තුවේදී විවාදයට ගැනෙන අතර, හෙට දිනයේදී ද එම විවාදය පැවැත්වීමට නියමිතයි.",
       "URL": "https://www.hirunews.lk/234669/මහබැංකු-බැඳුම්කර-පිළිබද-වෝහාරික-විගණන-වාර්තාව-අද-පාර්ලිමේන්තුවේදී-විවාදයට",
       "Category": "Local News",
       "Parent URL": "https://www.hirunews.lk/local-news.php?pageID=2895"
}