{
       "Source": "hirunews",
       "Timestamp": "Sunday, 05 December 2021 - 18:29",
       "Headline": "ඉන්දියානු සාගරය සාපරාධි ක්‍රියාකාරකම්වල කේන්ද්‍රස්ථානය - ගෝඨාභය රාජපක්ෂ (වීඩියෝ)",
       "News Content": "ඉන්දියානු සාගර කලාපය මිනිස් ජාවාරම්, මත්ද්‍රව්‍ය ජාවාරම් සහ ත්‍රස්තවාදය ඇතුළු සැලකිය යුතු සාපරාධි ක්‍රියාකාරකම්වල ස්ථානය බව ද පිළිගත යුතු බව ජනාධිපති ගෝඨාභය රාජපක්ෂ පවසනවා.\n5 වන ඉන්දීය සාගර සමුළුව අමතමින් ජනාධිපති ගෝඨාභය රාජපක්ෂ මේ බව සඳහන් කළා.\nමත්ද්‍රව්‍ය ජාවාරම කලාපයේ රටවලට සැලකිය යුතු ගැටලුවක් ව පවතින අතර මෙම ජාවාරම් ඵලදායී ලෙස මැඬපැවැත්විය හැක්කේ බුද්ධි අංශ, වෙරළාරක්ෂක සහ කලාපීය රටවල නාවික හමුදා අතර මනා සම්බන්ධීකරණයෙන් බව ජනාධිපතිවරයා පවසනවා.\nමිනිස් ජාවාරම මැඬපැවැත්වීම සඳහා ද මේ හා සමාන සම්බන්ධීකරණයක සහ සහයෝගීතාවක අවශ්‍යතාව පෙන්වා දුන් ජනාධිපතිතුමා කලාපයේ රටවලට ආගමික අන්තවාදයෙන් සහ ත්‍රස්තවාදයෙන් එල්ල වී ඇති තර්ජනයන්ට එරෙහි ව සටන් කිරීමට ද එවැනි ම සම්බන්ධීකරණයක අවශ්‍යතාව අවධාරණය කළ අතර ප්‍රවේශමෙන් නිරීක්ෂණ කර, මර්දනය නො කළ හොත්, අන්තවාදී සහ ත්‍රස්තවාදී මතවාද ජාතියකින් තවත් ජාතියකට පහසුවෙන් පැතිර යා හැකි බව සඳහන් කළා.",
       "URL": "https://www.hirunews.lk/290105/ඉන්දියානු-සාගරය-සාපරාධි-ක්‍රියාකාරකම්වල-කේන්ද්‍රස්ථානය-ගෝඨාභය-රාජපක්ෂ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1515"
}