{
       "Source": "hirunews",
       "Timestamp": "Saturday, 02 June 2018 - 18:02",
       "Headline": "යතුරු පැදියක් ටිපර් රථයක ගැටීමෙන් තරුණයෙකු මරුට (ඡායාරූප)",
       "News Content": "මතුගම අගලවත්ත ප්‍රදේශයේදී යතුරු පැදියක් ටිපර් රථයක ගැටීමෙන් සිදුවූ අනතුරකින් යතුරු පැදියේ ගමන් කළ තරුණයෙකු මියගොස් තිබෙනවා.\nමෙලෙස මියගොස් ඇත්තේ බුලත්සිංහල දියකඩුව ප්‍රදේශයේ පදිංචි 21 හැවිරිදි තරුණයෙක්.\nයතුරු පැදියේ පැමිණි අනෙක් තරුණයා බරපතල තුවාල ලබා නාගොඩ රෝහලට ඇතුලත් කර ඇති අතර ඔහුගේ තත්ත්වය බරපතල බැවින් කොළඹ ජාතික රෝහලට මාරු කර යවා ඇති බවයි අප වාර්තාකරු සදහන් කළේ.\nමෙහිදී තවත් ත්‍රී රෝද රථයක් ද අනතුරට ලක්වී තිබෙනවා.\nඅනතුර සම්බන්ධයෙන් ටිපර් රථයේ රියදුරු අත්අඩංගුවට ගෙන ඇති අතර ඔහු හෙට මතුගම මහේස්ත්‍රාත් අධිකරණයට ඉදිරිපත් කිරීමට නියමිතයි.\nමතුගම පොලිසිය වැඩිදුර විමර්ශන සිදුකරනවා.\nඡායාරූප - අගලවත්ත ධනුෂ්ක ලංකා නානායක්කාර",
       "URL": "https://www.hirunews.lk/192166/යතුරු-පැදියක්-ටිපර්-රථයක-ගැටීමෙන්-තරුණයෙකු-මරුට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=3914"
}