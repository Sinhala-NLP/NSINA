{
       "Source": "hirunews",
       "Timestamp": "Thursday, 17 March 2022 - 10:03",
       "Headline": "ජාත්‍යන්තර යුද අධිකරණයෙන් රුසියාවට නියෝගයක්",
       "News Content": "යුක්රේනයට එරෙහි යුද ක්‍රියාමාර්ගය නවත්වන ලෙස ජාත්‍යන්තර යුද අපරාධ අධිකරණය රුසියාවට නියෝග කර තිබෙනවා.\nඑක්සත් ජාතීන්ගේ සංවිධානය යටතේ පවතින මෙම යුද අධිකරණය ලබාදුන් මෙම තීන්දුව සම්බන්ධයෙන් යුක්රේනය සිය ප්‍රසාදය පළ කර ඇති බවයි විදෙස් මාධ්‍ය වාර්තා කර තිබුණේ.\nඒ අනුව අදාළ නියෝගය සිය රටේ සාමාන්‍ය ජන ජීවිතය යථා තත්ත්වයට පත් කිරීම සඳහා ඵලදායී වනු ඇති බව ද යුක්රේනය සඳහන් කර තිබෙනවා.\nමේ වන විට රුසියානු ආක්‍රමණ හේතුවෙන් යුක්රේනයෙන් මිලියන 3කට අධික ජනතාවක් සරණාගතයින් ලෙස පිටව ගොස් ඇති බවයි විදෙස් වාර්තා සඳහන් කළේ.",
       "URL": "https://www.hirunews.lk/299685/ජාත්‍යන්තර-යුද-අධිකරණයෙන්-රුසියාවට-නියෝගයක්",
       "Category": "Local News",
       "Parent URL": "https://www.hirunews.lk/local-news.php?pageID=1288"
}