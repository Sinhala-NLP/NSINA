{
       "Source": "hirunews",
       "Timestamp": "Friday, 14 August 2020 - 20:31",
       "Headline": "පරිභෝජනයට නුසුදුසු හාල් මැස්සන් විකිණීමේ කූඨ ක්‍රියාවලියක් (වීඩියෝ)",
       "News Content": "කුරුණෑගල - පොල්පිතිගම විවිධ සේවා සමුපාකාර සමිතිය හරහා පාරිභෝජනයට නුසුදුසු හාල් මැස්සන් කිලෝ 7,000ක් පාරිභෝගියන්ට විකිණීමේ කූඨ ක්‍රියාවලියක් මේ දිනවල ක්‍රියාත්මක වනවා.\nඅද හිරු සී.අයි.ඒ. හරහා අනාවරණය ඒ පිළිබඳවයි.\nපුස් බැදී හා කුණු වී පාරිභෝජනයට නුසුදුසු තත්තයේ ඇති මෙම හාල් මැස්සන් තොගය ගබඩා කර ඇත්තේ පොල්පිතිගම විවිධ සේවා සමුපාකාර සමිතියට අයත් මඩගල්ල ප්‍රදේශයේ පවතින ගබඩාවේයි.\nහිරු සී.අයි.ඒ කළ විමර්ශනයේදී හෙළිවුයේ මෙම හාල්මැස්සන් තොගය පොල්පිතිගම විවිධ සේවා සමුපාකාර සමිතියේ සභාපතිවරයාගේ දැඩි බලපෑම මත පෞද්ගලික ආයතනයක් හරහා මිලදී ගෙන ඇති බවයි.\nමෙම තොගය මිලදී ගැනීම සදහා මුදල් ගෙවීම් සිදුකිරීමේ දී ද සාමාන්‍යයෙන් සැපිරිය යුතු ක්‍රමවේද ඉක්මවාගොස් සභාපතිවරයා කටයුතු කර ඇති බව වාර්තා වනවා.\nමේ වනවිට ප්‍රදේශයේ වෙනත් සමුපකාර ශාඛා හරහා ද පාරිභෝජනයට නුසුදුසු මෙම හාල් මැස්සන් අලෙවි කෙරෙමින් පවතිනවා.\nඊට අමතරව තොග වෙළෙන්දන්ට ද පුස් බැදීල කුණු වී ඇති හාල් මැස්සන් අලෙවි කරන බව හිරු සී.අයි.ඒ. අනාවරණයෙන් හෙළිවුණා.\nඅපගේ මෙම අනාවරණය හමුවේ සමුපාකාර සමිති නියාමනය කරන මෙරට වගකිව යුතු රාජ්‍ය ආයතන මෙහි සිදුව ඇති මුල්‍ය අක්‍රමිකතාව සොයා බලන්නේදැයි හිරු සී,අයි,ඒ, ඉදිරියේදීත් අවධානයෙන්.",
       "URL": "https://www.hirunews.lk/247816/පරිභෝජනයට-නුසුදුසු-හාල්-මැස්සන්-විකිණීමේ-කූඨ-ක්‍රියාවලියක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2520"
}