{
       "Source": "hirunews",
       "Timestamp": "Wednesday, 12 July 2023 - 19:30",
       "Headline": "තරුණියට මත්ද්‍රව්‍ය පානය කිරීමට දී ලිංගික හිංසන කළ පුද්ගලයෙක් සොයා විමර්ශන",
       "News Content": "පෙම්වතෙකු විසින් තම පෙම්වතියට අවස්ථා ගණනාවකදී හෙරොයින් මත්ද්‍රව්‍ය පානය කිරීමට ලබා දුන් පුවතක් වැලිපැන්න ප්‍රදේශයෙන් වාර්තා වනවා.\nතරුණියගේ මව හා ඥාතීන් විසින් මේ පිළිබඳ වැලිපැන්න පොලිසියට පැමිණිල්ලක් කර තිබෙනවා.\nඑහිදී තරුණිය සඳහන් කර ඇත්තේ තමාව විවිධ ස්ථානවලට රැගෙන ගොස් හෙරොයින් පානය කිරීමට ලබා දී පසුව ලිංගික හිංසන සිදු කළ බවයි.\nඅදාළ තරුණයා දැඩි ලෙස මෙම මත්ද්‍රව්‍යවලට ඇබ්බැහි වූ පුද්ගලයෙක් බවද සඳහන්.\nකෙසේ වෙතත් පොලිසිය සඳහන් කර සිටියේ තරුණිය කළුතර ශික්ෂණ රෝහලට ඇතුළත් කර ඇය මත්ද්‍රව්‍යවලට තදින් ඇබ්බැහි වී ඇද්ද යන්න සම්බන්ධයෙන් අධිකරණ වෛද්‍ය වාර්තාවක් ලබා ගැනීමට නියමිත බවයි.\nඅදාළ තරුණයා වයස අවුරුදු 22ක් වන පුද්ගලයෙක් වන අතර සිදුවීමට මුහුණ දුන් තරුණිය 20 හැවිරිදි තරුණියක් බවයි වාර්තා වන්නේ.\nමෙම සැකකරු ප්‍රදේශයෙන් පලාගොස් ඇති අතර ඔහුව සොයා විමර්ශන සිදු කරන බවද පොලිසිය සඳහන් කළා.",
       "URL": "https://www.hirunews.lk/340994/තරුණියට-මත්ද්‍රව්‍ය-පානය-කිරීමට-දී-ලිංගික-හිංසන-කළ-පුද්ගලයෙක්-සොයා-විමර්ශන",
       "Category": "Local News",
       "Parent URL": "https://www.hirunews.lk/local-news.php?pageID=189"
}