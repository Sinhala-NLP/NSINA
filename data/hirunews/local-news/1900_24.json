{
       "Source": "hirunews",
       "Timestamp": "Monday, 07 June 2021 - 16:04",
       "Headline": "ශ්‍රී ලංකා ක්‍රිකට් ක්‍රීඩකයින් එංගලන්ත සංචාරයට එකඟ වෙයි",
       "News Content": "ශ්‍රී ලංකා ක්‍රිකට් ක්‍රීඩකයන් එංගලන්ත සංචාරය සඳහා වන ගිවිසුමට අත්සන් තැබීමට සහ එම සංචාරයට සහභාගි වීමට එකග වී ඇති බව වාර්තා වනවා.\nඒ ක්‍රිකට් බලධාරින් සහ ක්‍රීඩකයන් අතර, අද පැවති සාකච්ඡාවකදීයි. .\nකෙසේ වෙතත් වාර්ෂික ක්‍රීඩක කොන්ත්‍රාත් ගිවිසුම් සම්බන්දයෙන් ක්‍රීඩකයින් සහ ශ්‍රී ලංකා ක්‍රිකට් ආයතනය අතර මතුව ඇති මතභේදාත්මක තත්වය තවමත් සමනය වී නැහැ.\nක්‍රීඩක කොන්ත්‍රාත් ගිවිසුම් සම්බන්දයෙන් එංගලන්ත සංචාරයෙන් අනතුරුව සාකච්චා කර විසදුමක් ලබා ගැනීමටයි මෙහිදී දෙපාර්ශවය එකඟ වී ඇත්තේ.\nශ්‍රී ලංකා ජාතික ක්‍රිකට් කණ්ඩායම එක්දින තරග තුනක් සහ පන්දුවාර විස්ස තරග තුනකින් සමන්විත තරගාවලියක් සඳහා හෙට අලුයම එංගලන්තය බලා පිටත්ව යෑමට නියමිතයි.\nමේ අතර තත්වය සම්බන්දයෙන් ට්විටර් පනිවිඩයක් නිකුත් කරන ක්‍රීඩා අමාත්‍ය නාමල් රාජපක්ශ පවසන්නෙ ක්‍රීඩකයින් සෑම විටම රට පෙරට තබා කටයුතු කල යුතු බවටයි.\nක්‍රීඩකයින් සහ ශ්‍රී ලංකා ක්‍රිකට් ආයතනය අතර අර්බුදය අවසන් කර නොගැනීම කනගාටුවට කරුණක් බවත් ක්‍රීඩා අමාත්‍යවරයා සිය ට්විටර් පනිවිඩයේ වැඩි දුරටත් සඳහන් කරනවා.\nක්‍රීඩකයින් දිරිගැන්වීම සඳහා ඔවුන්ට තරඟකාරී දිරිගැන්වීම් දීමනා ලබා දිම ඉතා වැදගත් නමුත් දේශය නියෝජනයෙදී එය තීරණාත්මක සාදකයක් නොවිය යුතු බවයි.",
       "URL": "https://www.hirunews.lk/273632/ශ්‍රී-ලංකා-ක්‍රිකට්-ක්‍රීඩකයින්-එංගලන්ත-සංචාරයට-එකඟ-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=1900"
}