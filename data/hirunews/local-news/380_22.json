{
       "Source": "hirunews",
       "Timestamp": "Sunday, 30 April 2023 - 8:10",
       "Headline": "වැලි කැණීම්වලට සමූපාකාර ක්‍රමය යටතේ බලපත්‍ර ක්‍රමවේදයක් (වීඩියෝ)",
       "News Content": "වැලි කැණීම් කටයුතු විධිමත් කිරීම සඳහා වැලි නිධි පවතින ප්‍රදේශවල ජනතාවට සමූපාකාර ක්‍රමය යටතේ බලපත්‍ර ලබාදීමේ ක්‍රමවේදයක් ආරම්භ කර ඇති බව භූ විද්‍යා සමීක්ෂණ හා පතල් කැනීම් කාර්යාංශය පවසනවා.\nඑහි වැඩබලන අධ්‍යක්ෂ ජනරාල් ජානක අජිත් ප්‍රේම මේ බව කියා සිටියේ ඊයේ පැවති මාධ්‍ය හමුවකට එක්වෙමින්.\nමඩකලපුව දිස්ත්‍රික්කයේ කැණීම් බලපත්‍ර හිමියන්ගේ සංගමය පැවැත්වූ විරෝධතාවයට ප්‍රතිචාර දැක්වීමක් ලෙසයි මෙම මාධ්‍ය හමුව කැඳවා තිබුණේ.\nපරිසර අමාත්‍ය නසීර් අහමඩ් විසින් වසර ගණනාවක සිට තමන් ජීවනෝපාය ලෙස සිදුකරගෙන ගිය වැලි ව්‍යාපාරයේ බලපත්‍ර අහෝසි කර ඇති බවයි විරෝධතාකරුවන් කියා සිටියේ.",
       "URL": "https://www.hirunews.lk/333819/වැලි-කැණීම්වලට-සමූපාකාර-ක්‍රමය-යටතේ-බලපත්‍ර-ක්‍රමවේදයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=380"
}