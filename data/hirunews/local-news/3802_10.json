{
       "Source": "hirunews",
       "Timestamp": "Sunday, 12 August 2018 - 16:04",
       "Headline": "හයදෙනෙක් රෝහල් යැවූ බලංගොඩ අනතුර (ඡායරූප)",
       "News Content": "බලංගොඩ - කල්තොට ප්‍රධාන මාර්ගයේ කුමාරගම මංසන්ධියේ දී අද (12) පස්වරුවේ සිදුවූ රිය අනතුරකින් කුඩා දරුවෙක් ඇතුළු හයදෙනෙකු තුවාල ලබා තිබෙනවා.\nකල්තොට ප්‍රදේශයේ සිට බලංගොඩ දෙසට ධාවනය වෙමින් තිබු වෑන් රථයක් සහ බලංගොඩ සිට කල්තොට දෙසට ධාවනය වෙමින් තිබූ ටිපර් රථයක් මුහුණට මුහුණ ගැටීමෙන් මෙම අනතුර සිදුව ඇති බවයි අප වාර්තාකරු සඳහන් කළේ.\nඅනතුරෙන් තුවාල ලැබූවන් බලංගොඩ මුලික රෝහල වෙත ඇතුළත් කර තිබෙනවා.\nවාහන දෙක අනතුරට පත්වීමෙන් පසු අසල තිබූ තාප්පයක ගැටී ඇති බව බලංගොඩ පොලිසිය පවසනවා.\nඡායාරූප - බලංගොඩ, රෝහණ වසන්ත",
       "URL": "https://www.hirunews.lk/197367/හයදෙනෙක්-රෝහල්-යැවූ-බලංගොඩ-අනතුර-ඡායරූප",
       "Category": "Local News",
       "Parent URL": "https://www.hirunews.lk/local-news.php?pageID=3802"
}