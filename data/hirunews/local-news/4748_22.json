{
       "Source": "hirunews",
       "Timestamp": "Sunday, 18 December 2016 - 8:27",
       "Headline": "ඉන්දීය ගමන් බලපත්‍ර ලබාගත් ශ්‍රී ලාංකිකයන් පිළිබඳ පරීක්ෂණ",
       "News Content": "ශ්‍රී ලාංකික පුරවැසිභාවය සඟවා ඉන්දීය ගමන් බලපත්‍ර ලබාගත් ශ්‍රී ලාංකික දෙමළ ජාතිකයන් පිරිසක් පිළිබඳව ඉන්දීය පොලීසියේ අවධානය යොමුවී තිබෙනවා.\nහින්දු පුවත්පත සඳහන් කළේ තමිල්නාඩුවේ,තිරුචි හි පිහිටි ප්‍රාදේශීය ගමන් බලපත් කාර්යාලය හරහා ඔවුන් මෙම ගමන් බලපත්‍ර ලබාගෙන ඇති බවයි.\nමේ සම්බන්ධයෙන් ලැබුණු පැමිණිලි මත තිරුචි පොලීසිය එම ශ්‍රී ලාංකිකයන් පිළිබඳව පරීක්ෂණ ආරම්භ කර තිබෙනවා.\nඒ අනුව මෙලෙස සැකකටයුතු අන්දමින් ඉන්දිය ගමන් බලපත්‍ර ලබාගත් ශ්‍රී ලාංකික දෙමළ ජාතිකයන්ගේ ලැයිස්තුවක් තිරුචි ගමන් බලපත්‍ර ප්‍රාදේශීය කාර්යාලය මගින් සකස් කර ඇති බව සඳහන්.\nවසර ගණනාවක් පුරා ඔවුන් මෙම ගමන් බලපත්‍ර ලබාගෙන ඇති අතර එහිදී ශ්‍රී ලාංකික පුරවැසිභාවය සැඟවීමට කටයුතු කර ඇති බවයි අනාවරණ වී ඇත්තේ.\nකෙසේ නමුත් මේ පිළිබඳ පරීක්ෂණ නිම කිරීමට යම් කළක් ගතවනු ඇති බව ඉන්දීය ආගමන විගමන අංශ ප්‍රකාශ කළේ යැයි හින්දු පුවත්පත වැඩිදුරටත් සඳහන් කළා.",
       "URL": "https://www.hirunews.lk/149968/ඉන්දීය-ගමන්-බලපත්‍ර-ලබාගත්-ශ්‍රී-ලාංකිකයන්-පිළිබඳ-පරීක්ෂණ",
       "Category": "Local News",
       "Parent URL": "https://www.hirunews.lk/local-news.php?pageID=4748"
}