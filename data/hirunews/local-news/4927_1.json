{
       "Source": "hirunews",
       "Timestamp": "Thursday, 11 August 2016 - 18:50",
       "Headline": "ජනපති මෛත්‍රීගෙන් හිටපු ජනපතිට ප්‍රශ්නයක්",
       "News Content": "ණය උගුලෙන් බේරීමට සහ එක්සත් ජාතීන්ගේ සංවිධානයේ මානව කොමිෂන් සභාව හරහා ඉදිරිපත් කෙරුණු යෝජනාවලට මුහුණදීමට තිබූ නොහැකියාව මත හිටපු ජනාධිපතිවරයා මැතිවරණය පැවැත්වීමට කටයුතු කළ බව ජනාධිපති මෛත්‍රීපාල සිරිසේන පවසනවා.\n‘‘සවිබල රටක් තිරසාර හෙටක්  සියයට 25 ක කාන්තා නියෝජනය තහවුරු කරමු ’’ යන තේමාව යටතේ නිදහස් පක්ෂ මූලස්ථානයේ අද (11) පැවති පළාත් පාලන නියෝජිතවරියන් සදහා වූ වැඩමුළුවකට එක්වෙමිනුයි ජනාධිපතිවරයා මේ බව සදහන් කළේ.\nඑහිදී ජනාධිපතිවරයා ශ්‍රී ලංකා නිදහස් පක්ෂයේ පක්ෂයේ 65 වන සමුළුව සම්බන්ධයෙන් ද අදහස් පළ කර සිටියා.\nඑම අවස්ථාවට ශ්‍රී ලංකා නිදහස් පක්ෂයේ මහලේකම් අමාත්‍ය දුමින්ද දිසානායක ද එක්ව සිටියා.\nඑහිදී ඔහු කියා සිටියේ පසුගියදා පළාත් පාලන මැතිවරණයේ සම්මුඛ පරීක්ෂණ කැඳවීමේ ලිපි ඉරා දැමූ පළාත් පාලන නියෝජිතයින් පක්ෂය හැරගියා සේ සලකන බවයි.",
       "URL": "https://www.hirunews.lk/140402/ජනපති-මෛත්‍රීගෙන්-හිටපු-ජනපතිට-ප්‍රශ්නයක්",
       "Category": "Local News",
       "Parent URL": "https://www.hirunews.lk/local-news.php?pageID=4927"
}