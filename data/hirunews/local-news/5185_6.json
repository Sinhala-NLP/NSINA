{
       "Source": "hirunews",
       "Timestamp": "Tuesday, 02 February 2016 - 18:47",
       "Headline": "දරුවෙකු ගලක ගැට ගසා ළිඳට දැමූ රහස හෙළිවේ",
       "News Content": "ත්‍රීකුණාමලය - සාම්පූර් ප්‍රදේශයේදී හය හැවිරිදි පිරිමි ළමයෙකු ඝාතනය කර ගලක ගැට ගසා ළිඳකට දැමූ සිද්ධිය සම්බන්ධයෙන් 15 හැවිරිදි පාසල් සිසුවෙකු පොලීසිය අද අත්අඩංගුවට ගත්තා.\nසැකකාර පාසල් සිසුවා මියගිය පිරිමි ළමයාගේ ඥාති සොහොයුරෙක්.\nනිවස පිටුපස ළිඳක තිබී මියගිය හය හැවිරිදි පිරිමි ළමයාගේ සිරුර සොයාගත්තේ පසුගිය 25 වනදායි.\nඑදින පස්වරුවේ මියගිය ළමයා සහ සැකකාර පාසල් සිසුවා ඇතුලූ කණ්ඩායමක් අත් සහ දෑස් බැඳ සිදුකරන ඇස් බැන්දුම් ක්‍රීඩාවක යෙදී ඇති අතර, මියගිය දරුවා මිදුලෙහි ඇද වැටී සිහිමුර්ජාවී තිබෙනවා.\nඉන් කලබලයට පත් සැකකාර පාසල් සිසුවා ඔහු මියගිය බව සිතා විශාල ප්‍රමාණයේ ගලක සිරුර බැඳ ළිඳට දමා ඇති බවයි මූලික පරීක්ෂණවලදී අනාවරණ වී ඇත්තේ.\nඅත්අඩංගුවට ගත් පාසල් සිසුවා මියගිය පිරිමි ළමයාගේ මවගේ සහෝදරයෙකුගේ දරුවෙක්.",
       "URL": "https://www.hirunews.lk/125320/දරුවෙකු-ගලක-ගැට-ගසා-ළිඳට-දැමූ-රහස-හෙළිවේ",
       "Category": "Local News",
       "Parent URL": "https://www.hirunews.lk/local-news.php?pageID=5185"
}