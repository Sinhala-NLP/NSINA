{
       "Source": "hirunews",
       "Timestamp": "Sunday, 20 December 2020 - 6:42",
       "Headline": "මත්ද්‍රව්‍ය ජාවාරමෙන් ඉපයූ කෝටි 6කට ආසන්න මුදල් සහ හෙරොයින් සමඟ කාන්තාවක් ඇතුලු 3ක් අත්අඩංගුවට (වීඩියෝ සහ ඡායාරූප)",
       "News Content": "මත්ද්‍රව්‍ය ජාවාරමෙන් උපයා ගන්නා ලද රුපියල් පන්කෝටි අනූ ලක්ෂයක මුදලක් සමඟ හෙරොයින් ග්‍රෑම් 300ක් සමඟ කාන්තාවක් ඇතුලු තුන්දෙනෙකු මත්ද්‍රව්‍ය නාශක කාර්යාංශය අත්අඩංගුවට ගෙන තිබෙනවා.\nපොලිස් මාධ්‍ය ප්‍රකාශක නියෝජ්‍ය පොලිස්පති අජිත් රෝහණ කියා සිටියේ ඊයේ කඩුවෙල, මාළඹේ සහ වැලිවිට ප්‍රදේශවල සිදුකළ වැටලීම්වලදී මෙම පිරිස අත්අඩංගුවට ගෙන ඇති බවයි.\nඅත්අඩංගුවට ගත් කාන්තාව 37 හැවිරිදි නුගේගොඩ ප්‍රදේශයේ පදිංචිකාරිනියක්.\nඑක් සැකකරුවෙකු කඩුවෙල හේවාගම ප්‍රදේශයේ පදිංචිකරුවෙකු වන අතර, අනෙක් පුද්ගලයා තලංගම - බත්තරමුල්ල ප්‍රදේශයේ පදිංචිකරුවෙකු බවයි පොලිස් මාධ්‍ය ප්‍රකාශකවරයා සඳහන් කළේ.",
       "URL": "https://www.hirunews.lk/257438/මත්ද්‍රව්‍ය-ජාවාරමෙන්-ඉපයූ-කෝටි-6කට-ආසන්න-මුදල්-සහ-හෙරොයින්-සමඟ-කාන්තාවක්-ඇතුලු-3ක්-අත්අඩංගුවට-වීඩියෝ-සහ-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=2265"
}