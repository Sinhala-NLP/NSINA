{
       "Source": "hirunews",
       "Timestamp": "Wednesday, 03 May 2023 - 9:02",
       "Headline": "පාසල් 1,941 ක උසස් පෙළ විද්‍යා විෂයයන් උගන්වන්නේ නැහැ",
       "News Content": "උසස් පෙළ ඉගෙනුම් සිදුකරන පාසල් 2,592 න් 1,941 කම විද්‍යා විෂයයන් ඉගැන්වීම සිදු නොවන බව කෝප් කමිටුව හමුවේ අනාවරණ වී තිබෙනවා.\nඑහි ප්‍රතිශතය සියයට 65.75 ක්.\nඒ අනුව මෙම ගැටළුවට විසඳුම් සෙවීමට පියවර ගන්නා බවයි අධ්‍යාපන අමාත්‍යාංශ ලේකම්වරයා කමිටුව හමුවේ ප්‍රකාශ කර ඇත්තේ.\nමීට අදාළ කරුණු අනාවරණ කළේ විශ්වවිද්‍යාල ප්‍රතිපාදන කොමිෂන් සභාවේ සභාපති මහාචාර්ය සම්පත් අමරතුංගයි.\nඋසස් අධ්‍යාපනය සඳහා විදේශගතව යළි නොපැමිණි මහාචාර්යවරුන්ගෙන් රුපියල් බිලියන 2 කට ආසන්න මුදලක් අයවිය යුතු බවත්, මෙහිදී අනාවරණ වුණා.\nඇතැම් පුද්ගලයන් විසින් විවිධ ආයතනවලින් අනීතික ලෙස ලබාදෙන ආචාර්ය - මහාචාර්ය තනතුරු භාවිත කිරීම සම්බන්ධයෙන්ද කේාප් කමිටුවේ විශේෂ අවධානය යොමුව තිබෙනවා.\nඒ සඳහා නෛතික ක්‍රියාමාර්ග ගැනීමට තම කොමිසමට ප්‍රතිපාදන නොමැති බවයි විශ්වවිද්‍යාල කොමිෂන් සභාවේ සභාපතිවරයා ප්‍රකාශ කර ඇත්තේ.\nඑම නිසා අදාළ තත්වය වැළැක්වීමට කෝප් කමිටුව මැදිහත්විය යුතු බව මෙහිදී අවධාරණය කෙරුණා.\nඒ අනුව මාසයක් තුළ ඊට අදාළ වෙනස්කම් ඉදිරිපත් කෙරෙනු ඇති.\nඉසෙඩ් ලකුණු ක්‍රමවේදයට පරිබාහිරව ප්‍රායෝගික පරීක්ෂණ මගින් විශ්වවිද්‍යාලවලට කරන බඳවාගැනීම් අත්හිටුවීමටත් මෙහිදී නිර්දේශ කර තිබෙනවා.",
       "URL": "https://www.hirunews.lk/334112/පාසල්-1941-ක-උසස්-පෙළ-විද්‍යා-විෂයයන්-උගන්වන්නේ-නැහැ",
       "Category": "Local News",
       "Parent URL": "https://www.hirunews.lk/local-news.php?pageID=373"
}