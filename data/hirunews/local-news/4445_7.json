{
       "Source": "hirunews",
       "Timestamp": "Friday, 30 June 2017 - 13:06",
       "Headline": "කොටුවේ සයිටම් විරෝධී අට්ටාලය ගැන කරුණු දක්වන්න දෙමාපිය සංගමය අධිකරණයට",
       "News Content": "මාලඹේ පෞද්ගලික වෛද්‍ය විද්‍යාලයට එරෙහිව කොළඹ - කොටුව දුම්රියපොල ඉදිරිපිට සත්‍යග්‍රහය සඳහා ඉදිකළ අට්ටාලය ඉවත් කර ගන්නා ලෙසට අධිකරණය කළ නියෝගය සම්බන්ධයෙන් කරුණු දැක්වීමට කටයුතු කරන බව රජයේ වෛද්‍ය පීඨ ශිෂ්‍ය දෙමාපිය සංගමය පවසනවා.\nඑම සංගමයේ උප සභාපති වෛද්‍ය සුනිමල් ජයකොඩි හිරු ප්‍රවෘත්ති අංශය සමග අදහස් දක්වමින් මේ බව කියා සිටියා.\nකොටුව පොලිස් ස්ථානය සහ දුම්රිය ස්ථානයේ ආරක්ෂක අංශ විසින් සිදුකළ ඉල්ලීමකට එම නියෝගය සිදුකළේ ඊයේ (29) දිනයේයි.\nඅට්ටාලය හේතුවෙන් පදික වේදිකාව අවහිර වී මගීන්ට හිරිහැර වන බවට පොලිසිය අධිකරණයට කරුණු ඉදිරිපත් කර තිබුණා.\nකොටුව දුම්රිය පොල ඉදිරිපිට ඇති අට්ටාලය සම්බන්ධයෙන් මතුව ඇති ගැටලූකාරි තත්ත්වය පිළිබද සොයා බැලීම සදහා අද (30) එම ස්ථානයට පාර්ලිමේන්තු මන්ත්‍රී උදය ගම්මන්පිල ද පැමිණ සිටියා.",
       "URL": "https://www.hirunews.lk/164766/කොටුවේ-සයිටම්-විරෝධී-අට්ටාලය-ගැන-කරුණු-දක්වන්න-දෙමාපිය-සංගමය-අධිකරණයට",
       "Category": "Local News",
       "Parent URL": "https://www.hirunews.lk/local-news.php?pageID=4445"
}