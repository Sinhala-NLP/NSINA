{
       "Source": "hirunews",
       "Timestamp": "Sunday, 03 May 2020 - 7:34",
       "Headline": "“රට වෙනුවෙන් හිරු“ සහන යාත්‍රා ක්‍රියාන්විතය අදත් (වීඩියෝ සහ ඡායාරුප)",
       "News Content": "කොවිඩ් 19 ව්‍යාප්තවීමත් සමඟ දැඩි දුෂ්කරතා මැද, සරණක් අවැසිව සිටින අපේම ජනතාව වෙනුවෙන් ක්‍රියාත්මක “රට වෙනුවෙන් හිරු“ සහන යාත්‍රා ක්‍රියාන්විතය මේ වනවිට ගම්, නගර සිසාරා සාර්ථකව ක්‍රියාත්මක වනවා.\nමේ අතර, සහන යාත්‍රා ක්‍රියාන්විතයට සමගාමීව පොදු ස්ථාන විෂබීජහරණය කිරීම් ඇතුළු වැඩසටහන් කිහිපයක් අදත් ක්‍රියාත්මකයි.\nකොවිඩ් 19 වෛරසය ව්‍යාප්තවීමත් සමඟ දුෂ්කරතා රැසකට මුහුණ පා සිටින අපේම ජනතාවගේ සුව සහනය මුඛ්‍ය පරමාර්ථය කර ගනිමින් ඇරඹි හිරු සහන යාත්‍රා ක්‍රියාන්විතය අද ක්‍රියාත්මක වන්නේ කොළඹ සහ කළුතර දිස්ත්‍රික්ක ආවරණය කරමින්.\nඊයේ දිනයේ හිරු සහන යාත්‍රා ක්‍රියාන්විතය කොළඹ සහ ගම්පහ දිස්ත්‍රික්ක කේන්ද්‍ර කර ගනිමින් ක්‍රියාත්මක වුණා.\nහිරු සහන යාත්‍රා ක්‍රියාන්විතයට සමගාමීව හිරු මාධ්‍ය ජාලය ශ්‍රී ලංකා රතුකුරුස සමාජය හා එක්ව ක්‍රියාත්මක කරන, පොදු ස්ථාන විෂබීජහරණය කිරීමේ වැඩසටහන්ද, අදත් ක්‍රියාත්මක වනවා.\nඒ අනුව කොළඹ අගරදගුරු නිල නිවස, නුගේගොඩ යස වැඩිහිටි නිවාසය සහ කිරුලපන සිද්ධාර්ථාරාම පිරිවෙන ඇතුලු ස්ථාන කිහිපයක් අද දිනයේ විෂබීජහරණයට ලක් කිරීමට නියමිතයි.",
       "URL": "https://www.hirunews.lk/239943/රට-වෙනුවෙන්-හිරු-සහන-යාත්‍රා-ක්‍රියාන්විතය-අදත්-වීඩියෝ-සහ-ඡායාරුප",
       "Category": "Local News",
       "Parent URL": "https://www.hirunews.lk/local-news.php?pageID=2758"
}