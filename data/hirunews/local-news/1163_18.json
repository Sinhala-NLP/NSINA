{
       "Source": "hirunews",
       "Timestamp": "Tuesday, 17 May 2022 - 10:03",
       "Headline": "ශ්‍රීපාද වන්දනා සමය අවසන් කරමින් සමන් දේව ප්‍රතිමාව සහ දේවාභරණ යලි පැල්මඩුල්ල විහාරස්ථානයට",
       "News Content": "ශ්‍රී පාද වන්දනා සමය අවසන් කරමින් ශ්‍රී පාද උඩමළුවේ තැන්පත් කර තිබූ සධාතුක කරඬුව, සමන් දේව ප්‍රතිමාව සහ දේවාභරණ යළි පැල්මඩුල්ල - ගල්පොත්තාවෙල රජමහා විහාරස්ථානය දක්වා වැඩම කරවීම අද ආරම්භ කෙරුණා.\nදේව ප්‍රතිමාව සහ දේවාභාරණ යුද හමුදා භට පිරිස් විසින් අද උදෑසන 8 ට ශ්‍රී පාද උඩමලුවේ සිට මාර්ග 3 ක් ඔස්සේ පෙරහරින් ගල්පොත්තාවෙල විහාරස්ථානය දක්වා වැඩම කරවන බවයි හිරු වාර්තාකරු සඳහන් කළේ.\nසමන් දේව ප්‍රතිමාව සහ දේවාභරණ ගල්පොත්තාවල රජමහා විහාරස්ථානයට වැඩම කරවීමෙන් පසු අද පස්වරුවේ සිදුකෙරෙන විශේෂ ආගමික වතාවත් සහ චාරිත්‍ර වලින් අනතුරුව ශ්‍රී පාද වාරය යළි ආරම්භ වන තෙක් එම විහාරස්ථානයේ තැන්පත් කිරීමට නියමිතයි.",
       "URL": "https://www.hirunews.lk/304554/ශ්‍රීපාද-වන්දනා-සමය-අවසන්-කරමින්-සමන්-දේව-ප්‍රතිමාව-සහ-දේවාභරණ-යලි-පැල්මඩුල්ල-විහාරස්ථානයට",
       "Category": "Local News",
       "Parent URL": "https://www.hirunews.lk/local-news.php?pageID=1163"
}