{
       "Source": "hirunews",
       "Timestamp": "Tuesday, 31 August 2021 - 10:04",
       "Headline": "හම්බන්තොට - මිරිජ්ජවිල දී මනුෂ්‍ය ඝාත්‍යනයක්",
       "News Content": "30 වන දින රාත්‍රියේ හම්බන්තොට වරාය පොලිස් වසමේ මිරිජ්ජවිල ප්‍රදේශයේ දී පුද්ගලයෙකුට තියුණු ආයුධයකින් පහර දී ඝතනය කර තිබෙනවා.\nසිද්ධියෙන් බරපතළ තුවාල ලැබූ පුද්ගලයා හම්බන්තොට රෝහලට ඇතුළත් කිරීමෙන් අනතුරු ව මිය ගිය බවට හම්බන්තොට වරාය පොලිසිය වාර්තා කරනවා.\nමරණකරු වයස අවුරුදු 34ක් වන අවුස්කොන් පාර, මිරිජ්ජවිල පදිංචිකරුවෙක්.\nඉඩමකට ගවයන් ඇතුළු වී වගාවකට හානි කිරීම සම්බන්ධ සිද්ධියක් මත ඇති වූ ආරවුලක් දුර දිග යාමෙනු යි මෙම ඝාතනය සිදු වී තිබෙන්නේ.\nඅපරාධය සම්බන්ධ ව සැකකරුවන් දෙදෙනෙකු හඳුනාගෙන ඇති අතර, සිද්ධිය සම්බන්ධ වැඩිදුර පරීක්ෂණ හම්බන්තොට වරාය පොලිසිය විසින් සිදු කරනු ඇති.",
       "URL": "https://www.hirunews.lk/280998/හම්බන්තොට-මිරිජ්ජවිල-දී-මනුෂ්‍ය-ඝාත්‍යනයක්",
       "Category": "Local News",
       "Parent URL": "https://www.hirunews.lk/local-news.php?pageID=1720"
}