{
       "Source": "hirunews",
       "Timestamp": "Monday, 08 April 2019 - 13:15",
       "Headline": "දුම්රිය - බස් හෙට වර්ජනය ස්ථිරයි",
       "News Content": "දුම්රිය වෘත්තිය සමිති කිහිපයක් සහ සමස්ත ලංකා පෞද්ගලික බස් රථ සේවක සංගමය හෙට මධ්‍යම රාත්‍රියේ සිට දියත් කිරීමට නියමිත වර්ජනයේ කිසිදු වෙනසක් නොමැති බව එම වෘත්තිය සමිති ප්‍රකාශ කළා.\nදුම්රිය රියදුරු, නියාමකවරු, පාලකවරු සහ ස්ථානාධිපතිවරු එක්ව හෙට මධ්‍යම රාත්‍රි 12 සිට පැය 48 ක වර්ජනයක නිරතවීමට තීරණය කර ඇත්තේ වැටුප් විෂමතා ඇතුළු ගැටළු කිහිපයක් මුල් කරගනිමින්.\nඑමෙන්ම සමස්ත ලංකා පෞද්ගලික බස් රථ සේවක සංගමයද හෙට මධ්‍යම රාත්‍රී 12 සිට සිදුකරනු ලබන පැය 24 ක සංකේත වර්ජනය ආරම්භ කරනු ලබන්නේ ආණ්ඩුව නව දඩ මුදල් ක්‍රමයක් හදුන්වා දීමට විරෝධය පළ කරමින්.\nමේ අතර අධිවේගී මාර්ගයවල ආරක්ෂාව වෙනුවෙන් පොලිසියට අමතරව පොලිස් විශේෂ කාර්ය බලකාය යොදවා ඇති බව අධිවේගීි මාර්ග නඩත්තු හා මෙහෙයුම් ඒකකය ප්‍රකාශ කළා.\nඋත්සව සමයේ අධිවේගී මාර්ගවල විශාල වාහන සංඛ්‍යාවක් ගමන් ගන්නා බැවින් ජනතාවගේ ආරක්ෂාව වෙනුවෙන් මෙලෙස පොලිස් විශේෂ කාර්ය බලකාය යෙදවූ බවයි එම ඒකකය සඳහන් කළේ.",
       "URL": "https://www.hirunews.lk/214063/දුම්රිය-බස්-හෙට-වර්ජනය-ස්ථිරයි",
       "Category": "Local News",
       "Parent URL": "https://www.hirunews.lk/local-news.php?pageID=3413"
}