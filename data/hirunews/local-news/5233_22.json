{
       "Source": "hirunews",
       "Timestamp": "Saturday, 26 December 2015 - 17:13",
       "Headline": "කතරගම ආරක්ෂාවට පොලිසියේ 200 ක්",
       "News Content": "දීර්ඝ නිවාඩු සමය හේතුවෙන් කතරගම පුජා භූමියට අති විශාල බැතිමතුන් පිරිසක් එක් රැස්ව සිටිනවා.\nඔවුන්ගේ ආරක්ෂාවට නිලධාරීන් 200 ක් පමණ යොදවා ඇති බවයි පොලිස් මාධ්‍ය ප්‍රකාශක සහකාර පොලිස් අධිකාරී රුවන් ගුණසේකර කියාසිටියේ.\nඒ අතර සිවිල් ඇඳුමින් සැරසුනු නිලධාරීන් ද වනවා.\nකතරගම පොලිසිය මගින් රථවාහන හැසිරවීමේ රාජකාරී සඳහා නිලධාරීන් යොදවා තිබෙනවා.\nමේ අතර කතරගම පුජා නගරයට පැමිණි කාන්තාවකගේ රුපියල් හැට දහසක් පමණ වටිනා මාලයක් සොරකම් කිරීම සම්බන්ධ සැකකරුවකු මේවන විට අනාවරණ කරගෙන ඇති බවයි පොලිස් මාධ්‍ය ප්‍රකාශකවරයා කියාසිටියේ.",
       "URL": "https://www.hirunews.lk/122841/කතරගම-ආරක්ෂාවට-පොලිසියේ-200-ක්",
       "Category": "Local News",
       "Parent URL": "https://www.hirunews.lk/local-news.php?pageID=5233"
}