{
       "Source": "hirunews",
       "Timestamp": "Saturday, 09 September 2017 - 19:32",
       "Headline": "පියා ඝාතනය කළ පුතෙකු පදියතලාවෙන්",
       "News Content": "මවට පහර දුන් පියා පහරදී ඝාතනය කළ පුතෙකු පිළිබදව පදියතලාව - ඉහළවීථිය ප්‍රදේශයෙන් තොරතුරු වාර්තා වුණා.\nසමාජ සාරධර්ම කෙමින් කෙමින් පරිහානියට පත්වන විට දෙමව්පියන් දරුවන් මරා දමන අවස්ථා මෙන්ම, දරුවන් දෙමාපියන් ඝාතනය කරන අවස්ථා ද අද විටින් විට වාර්තා වනවා.\nවිවිධ සමාජ ගැටලූ හමුවේ පිළිතුරු සොයා ගත නොහැකි වන ඇතමුන් මෙවැනි ක්ෂණික තීන්දුවලට එළඹීම කණගාටුවට කරුණක්.\nතම 18 හැවිරිදි වැඩිමහල් පුතු පොරෝ මිටකින් කළ පහරදීමකින් ඊයේ මෙලෙස මියගොස් තිබුණේ වයස අවුරුදු 46 ක තුන්දරු පියෙක්.\nමවගේ අනියම් සබදතාවක් පිළිබද සැකයක් හේතුවෙන් පියා නිතර ඇයට පහරදෙන බව අත්අඩංගුවට ගත් වැඩිමහල් පුතු ප්‍රකාශ කර තිබෙනවා.\nඊයේ පියා ඇයට පහරදෙන අවස්ථාවේ මව බේරා ගැනීමට තමන් පොරෝ මිටකින් ඔහුට පහරදුන් බවයි මෙම පුතු වැඩිදුරටත් සදහන් කර තිබුණේ.\nමේ අතර, සිය 37 හැවිරිදි සැමියා ඝාතනය කිරීමේ සිද්ධියක් සම්බන්ධයෙන් බිරිද ඇයගේ පියා සහ සොහොයුරන් දෙදෙනෙකු අත්අඩංගුවට ගැනීමේ සිද්ධියක් ඕමන්ත - පාලමොටේ ප්‍රදේශයෙන් වාර්තා වුණා.\nබිරිද සමග ඇති වූ ආරවුලක් හේතුවෙන් පොරොවකින් පහරදී අදාළ පුද්ගලයා ඝාතනය කර ඇති බවයි පොලිසිය සදහන් කළේ.\nඑසේම, වැලිඔය - මායාවැව ප්‍රදේශයේ වළදමා තිබූ ඝාතනය කළ පුද්ගලයෙකුගේ මළ සිරුරක් ද පොලිසිය සොයා ගෙන තිබුණා.",
       "URL": "https://www.hirunews.lk/170532/පියා-ඝාතනය-කළ-පුතෙකු-පදියතලාවෙන්",
       "Category": "Local News",
       "Parent URL": "https://www.hirunews.lk/local-news.php?pageID=4330"
}