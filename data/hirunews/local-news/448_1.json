{
       "Source": "hirunews",
       "Timestamp": "Wednesday, 29 March 2023 - 7:57",
       "Headline": "නවගත්තේගම පොලිසියේ කොස්තාපල්ට පහරදුන් STF  5 දෙනෙකු අත්අඩංගුවට",
       "News Content": "නවගත්තේගම පොලිසියේ කොස්තාපල්වරයෙකුට පහර දී ත්‍රීරෝද රථයකින් රැගෙන ගොස් කනත්තක් අසල දමා ගිය බව කියන සිද්ධියකට පොලිස් විශේෂ කාර්ය බලකායේ 5 දෙනෙකු අත්අඩංගුවට ගෙන තිබෙනවා.\nපොලිස් විශේෂ කාර්ය බලකායේ පුත්තලම කඳවුරේ පොලිස් පරීක්ෂකවරුන් දෙදෙනෙකු, පොලිස් සැරයන්වරයෙකු සහ පොලිස් කොස්තාපල්වරුන් දෙදෙනෙකු මෙලෙස ඊයේ (28) අත්අඩංගුවට ගෙන ඇති බවයි පොලිසිය සඳහන් කළේ.\nමෙම සිද්ධියට මොවුන් සොයමින් සිටියදී ඊයේ (28) දහවල් ආණමඩුව පොලිසියට භාර දී තිබෙනවා.\nමෙම පොලිස් කොස්තාපල්වරයා රාජකාරි නිමාකර යතුරුපැදියකින් සිය නිවෙස බලා පසුගිය 02 වැනිදා යමින් සිටිය දී පිරිසක් ත්‍රීරෝද රථයකින් සහ යතුරුපැදියකින් පැමිණ නිවෙස ඉදිරිපිට සිටිනු දැක ඔවුන්ගෙන් ප්‍රශ්න කිරීමේ දී මෙම පහරදීම සිදුව ඇති බවයි වාර්තා වන්නේ.\nපහරදීමෙන් පසුව කොස්තාපල්වරයා ත්‍රීරෝද රථයක නංවාගෙන රැගෙන ගොස් සුසාන භූමියක් ආසන්නයේ දමාගොස් සිටියදී සොයාගනු ලැබුවා.",
       "URL": "https://www.hirunews.lk/331199/නවගත්තේගම-පොලිසියේ-කොස්තාපල්ට-පහරදුන්-stf-5-දෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=448"
}