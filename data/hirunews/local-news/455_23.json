{
       "Source": "hirunews",
       "Timestamp": "Saturday, 25 March 2023 - 8:26",
       "Headline": "පුංචි ඡන්දය ගැන ඉදිරි තීරණ ගන්න මැකොස ලබන සතියේ රැස්වෙයි",
       "News Content": "පළාත් පාලන ඡන්ද විමසීමට අදාළ ඉදිරි තීන්දු තීරණ ගැනීමට මැතිවරණ කොමිසම ලබන සතිය තුළ යළි රැස්වනවා.\nඑහි සභාපති නීතිඥ නිමල් පුංචිහේවා කියා සිටියේ පළාත් පාලන ඡන්ද විමසීම ලබන 25 වැනි දා පැවැත්වීමට පවතින බාධා සම්බන්ධයෙන් එහි දීර්ඝ ලෙස සාකච්ඡාවට ලක් කරන බවයි.\nමේ වනතෙක් රජයේ මුද්‍රණාලයෙන් මැතිවරණයට අදාළ කිසිදු ඡන්ද පත්‍රිකාවක් ලැබී නොමැති බව ද ඔහු සඳහන් කළා.\nමේ අතර තැපැල් ඡන්ද සළකුණු කිරීම ලබන 28 වැනි දා ආරම්භ නොකරන බව මැතිවරණ කොමිෂන් සභාව පෙරේදා නිවේදනය කළා.\nඒ ඡන්ද විමසීම සම්බන්ධයෙන් දේශපාලන පක්ෂ ලේකම්වරුන් සමඟ පැවති සාකච්ඡාවකින් අනතුරුවයි.",
       "URL": "https://www.hirunews.lk/330859/පුංචි-ඡන්දය-ගැන-ඉදිරි-තීරණ-ගන්න-මැකොස-ලබන-සතියේ-රැස්වෙයි",
       "Category": "Local News",
       "Parent URL": "https://www.hirunews.lk/local-news.php?pageID=455"
}