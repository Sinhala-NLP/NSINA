{
       "Source": "hirunews",
       "Timestamp": "Sunday, 13 November 2016 - 8:51",
       "Headline": "වැල්ලවත්තෙන් සේප්පුවක් සොරකම් කළ සිව් දෙනෙකු ගම්සභා හන්දියේදී අල්ලයි",
       "News Content": "වැල්ලවත්ත - මායා මාවතේ ව්‍යාපාරික ස්ථානයකට ඇතුළු වී එහි සේප්පුව සොරකම් කර පළාගිය සැකකරුවන් 04 දෙනෙකු නුගේගොඩ ගම්සභා හන්දියේදී අත්අඩංගුවට ගෙන තිබෙනවා.\nඊයේ (12) අලූයම ඔවුන් මෙම සොරකම සිදුකර තිබූ අතර, එම අවස්ථාව වනවිට අදාළ සේප්පුවේ රුපියල් ලක්ෂ දෙකහමාරකට ආසන්න මුදලක් තැන්පත් කර තිබුණා.\nඅත්අඩංගුවට ගත් සැකකරුවන් එප්පාවල සහ නුගේගොඩ ප්‍රදේශවල පදිංචිකරුවන් බවයි පොලිසිය සඳහන් කළේ.\nඔවුන් භාවිත කළ ත්‍රීරෝද රථයක්ද පොලිස් භාරයට ගෙන තිබෙනවා.",
       "URL": "https://www.hirunews.lk/147443/වැල්ලවත්තෙන්-සේප්පුවක්-සොරකම්-කළ-සිව්-දෙනෙකු-ගම්සභා-හන්දියේදී-අල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=4798"
}