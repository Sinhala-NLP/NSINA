{
       "Source": "hirunews",
       "Timestamp": "Saturday, 27 February 2021 - 11:03",
       "Headline": "කොරෝනා එන්නත් සඳහා සෑම රටකටම සමාන ප්‍රවේශයක් තිබිය යුතු බවට ආරක්ෂක මණ්ඩල යෝජනාවක්",
       "News Content": "කොරෝනා වෛරස් එන්නත් සඳහා ලොව සෑම රටකටම සමාන ප්‍රවේශයක් තිබිය යුතු බවට එක්සත් ජාතීන්ගේ ආරක්ෂක මණ්ඩලය ඊයේ යෝජනාවක් සම්මත කරගනු ලැබුවා.\nගැටුම් පවතින රටවලට මෙන්ම දුප්පත් රටවලට ඒ සඳහා ප්‍රවේශයක් තිබිය යුතු බවයි එහිදී අවධාරණය කෙරුණේ.\nමීට වසරකට පෙර කොරෝනා වෛරස් ගෝලීය වසංගතය ආරම්භවීමෙන් පසු එක්සත් ජාතීන්ගේ ආරක්ෂක මණ්ඩලය මගින් ඒ පිළිබඳව සම්මත කරගනු ලැබූ දෙවන යෝජනාව මෙයයි.\nදුර්ලභ සංසිද්ධියක් ලෙසින් මෙම යෝජනාව සඳහා ආරක්ෂක මණ්ඩලයේ සාමාජික රටවල් 15 ම සමසත්කාරකත්වය දක්වා තිබෙනවා.\nඑමෙන්ම, එය බයිඩ්න් පරිපාලනය බලයට පත්වීමත් සමඟ අමෙරිකාව සහ චීනය අතර සබඳතා යථා තත්ත්වයට පත්වීමේ සලකුණක් ලෙසද ඇතමුන් හඳුන්වනවා.",
       "URL": "https://www.hirunews.lk/263806/කොරෝනා-එන්නත්-සඳහා-සෑම-රටකටම-සමාන-ප්‍රවේශයක්-තිබිය-යුතු-බවට-ආරක්ෂක-මණ්ඩල-යෝජනාවක්",
       "Category": "Local News",
       "Parent URL": "https://www.hirunews.lk/local-news.php?pageID=2122"
}