{
       "Source": "hirunews",
       "Timestamp": "Saturday, 19 September 2020 - 13:58",
       "Headline": "ඇමරිකාවෙන් ශ්‍රී ලාංකිකයන් 18 ක් පිටුවහල් කරයි",
       "News Content": "වලංගු වීසා කාලය ඉක්මවා ඇමරිකාවේ රැඳී සිටියදී පිටුවහල් කළ ශ්‍රී ලාංකිකයන් 18 දෙනෙකු ඊයේ දිවයිනට පැමිණියා.\nඇමරිකාවේ වොෂින්ටන් නුවර සිට කෙන්යාවේ නයිරෝබි නුවර හරහා පැමිණි කෙන්යානු ගුවන් සේවයේ 228 දරණ යානයෙන් ඊයේ  රාත්‍රී 11.30 ට ඔවුන් කටුනායක ගුවන් තොටුපල වෙත පැමිණි බවයි ගුවන් තොටුපල අප වාර්තාකරු සඳහන් කළේ.\nමොවුන් පී.සී.ආර්. පරීක්ෂාවන්ට ලක් කිරීමෙන් පසු නිරෝධායනයට  යොමුකර තිබෙනවා.\nදින 21 ක නිරෝධායනයෙන් අනතුරුව මොවුන්ගෙන් අපරාධ පරීක්ෂණ දෙපාර්තමේන්තුව මගින් ප්‍රකාශ ලබාගැනීමට නියමිත බවයි වාර්තාවන්නේ.",
       "URL": "https://www.hirunews.lk/250602/ඇමරිකාවෙන්-ශ්‍රී-ලාංකිකයන්-18-ක්-පිටුවහල්-කරයි",
       "Category": "Local News",
       "Parent URL": "https://www.hirunews.lk/local-news.php?pageID=2444"
}