{
       "Source": "hirunews",
       "Timestamp": "Tuesday, 11 January 2022 - 23:43",
       "Headline": "කිඹුලන් ඇල්ලීමට ගාළුමුවදොර ඇටවූ උගුල් (ඡායාරූප)",
       "News Content": "ඉකුත් ජනවාරි තුන් වැනිදා රත්මලාන ප්‍රදේශයේ පදිංචිව සිටි වෘත්තිමය කිමිදුම්කරුවෙක් දෙහිවල මුහුදු තීරයේදී අනපේක්ෂිත ලෙස කිඹුලකුට ගොදුරු වුනා.\nඑම කිඹුලා අල්ලාගත නොහැකි වූ පසුබිමක ඉකුත් ඉරිදා ද කොළඹ ගාලු මුවදොර ආසන්න වෙරළ තීරයේ තවත් කිඹුලකු මෙලෙස දක්නට ලැබුනා.\nමෙම තත්ත්වය හමුවේ වෙරළාශ්‍රිත ජනතාව මෙන්ම දෙස් විදෙස් සංචාරකයින්ද භීතියට පත්ව සිටිනවා.\nමේ අනුව කොළඹ මුහුද තීරයේ සිටින කිඹුලන් කොටු කර ගැනීමේ මෙහෙයුමක් වනජීවි සංරක්ෂණ දෙපාර්තමේන්තුව ආරම්භ කර තිබෙනවා.\nඒ අනුව කිඹුලන් කොටුකර ගැනීමට ගාලුමුවදොර පිටියේ එක් කෙළවරක මෙලෙස උගුල් දෙකක් ඇටවීමට අද පියවරගෙන තිබුණා.",
       "URL": "https://www.hirunews.lk/293734/කිඹුලන්-ඇල්ලීමට-ගාළුමුවදොර-ඇටවූ-උගුල්-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=1431"
}