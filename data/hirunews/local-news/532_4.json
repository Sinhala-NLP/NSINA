{
       "Source": "hirunews",
       "Timestamp": "Thursday, 16 February 2023 - 14:21",
       "Headline": "මහජන උපයෝගීතා කොමිසමේ සභාපතිගේ  කාර්යාලයට මුද්‍රා තබයි",
       "News Content": "මහජන උපයෝගීතා කොමිසමේ සභාපති ජනක රත්නායකගේ කොල්ලුපිටිය මයිකල් පාරේ පිහිටි කාර්යාලය මුද්‍රා තැබිමට පොලීසිය අද (16) කටයුතු කළා.\nඒ කොල්ලුපිටිය පොලිසිය විසින් කොටුව මහේස්ත්‍රාත් අධිකරණය හමුවේ කළ කරුණු දැක්විමක් මත, මහේස්ත්‍රාත් තිළිණ ගමගේ විසින් ලබා දුන් නියෝගයකට අනුවයි.\nමේ වන විට එම කාර්යාලයට පොලිස් ආරක්ෂාව ලබා දී තිබෙනවා.\nමහජන උපයෝගිතා කොමිසමේ සභාපතිවරයා මේ වන විට විදේශගතව සිටින අතර අදාළ කාර්යාලය තුළ කිසියම් රාජ්‍ය විරෝධි කටයුත්තක් සිදුවන බවට බී වාර්තාවක් මගින් පොලිසිය අධිකරණයට කරුණු ඉදිරිපත්කර තිබුණා.\nඒ අනුවයි උපයෝගිතා කොමිසමේ සභාපතිවරයා මෙරටට පැමිණෙනතුරු එම කාර්යාලයට මුද්‍රා තබන ලෙසට මහේස්ත්‍රාත්වරයා නියෝග කළේ.\nමේ අතර විදේශගතව සිටින මහජන උපයෝගිතා කොමිසමේ සභාපති ජනක රත්නායක මෙම තත්ත්වය සම්බන්ධයෙන් සුම් තාක්ෂණය ඔස්සේ අදහස් පළ කළා.",
       "URL": "https://www.hirunews.lk/327553/මහජන-උපයෝගීතා-කොමිසමේ-සභාපතිගේ-කාර්යාලයට-මුද්‍රා-තබයි",
       "Category": "Local News",
       "Parent URL": "https://www.hirunews.lk/local-news.php?pageID=532"
}