{
       "Source": "hirunews",
       "Timestamp": "Wednesday, 13 September 2017 - 17:03",
       "Headline": "රත්නපුර නගර මධ්‍යයේ පාසල් සිසුවෙක් විරෝධයක",
       "News Content": "තම බාප්පා මත්පැන් බී පැමිණ තමන්ට, තාත්තාට හා අම්මාට පහර දී දිගින් දිගටම කරදර කළත් පොලිසිය නිසි පියවර නොගන්නා බව පවසමින් පාසල් දරුවෙක් රත්නපුර නගරයේ දී කාඩ්බෝඩ් කැබැල්ලක දුක් ගැනවිල්ලක් ලියා ප්‍රදර්ශනය කරමින් අද(13) විරෝධතාවක නිරත වුනා.\nතමන්ට විභාගය කිරීමට ඉඩ නොදෙන බවයි  දරුවා අවට රැස්වුවන්ට හැඬු කඳුලින් කියා සිටියේ.\nතමන්ව අත්අඩංගුවට පත් කරන බවට තර්ජනය කරන බවද ඔහු සඳහන් කළා.\nතම පවුලේ මව, පියා, අක්කා හා මල්ලී තම පවුලේ සිටින බවද ඔහු පැවසුවා.\nඇඹිලිපිටියේ පදිංචි තම පවුලට සිය බාප්පා හා පුංචි අම්මලා  3 දෙනෙකු කරදර කරන බවද පැවසු ඔහු ඇඹිලිපිටිය පොලිසියට චෝදනා කළේ සාධාරණය ඉටු නොකරන බව පවසමින්.\nරත්නපුර නගරයේ ඔරලෝසු කණුව අසල විරෝධතාවයේ නිරත වූ මෙම සිසුවා පොලිස්පතිවරයාගෙන් ගෙන් සහය ඉල්ලා සිටියා.\nපසුව රස්වූපිරිස ඔහුව රත්නපුර පොලිස් අධිකාරී කාර්යාලය වෙත රැගෙන ගියා.",
       "URL": "https://www.hirunews.lk/170834/රත්නපුර-නගර-මධ්‍යයේ-පාසල්-සිසුවෙක්-විරෝධයක",
       "Category": "Local News",
       "Parent URL": "https://www.hirunews.lk/local-news.php?pageID=4324"
}