{
       "Source": "hirunews",
       "Timestamp": "Friday, 26 January 2018 - 9:36",
       "Headline": "වව්නියාව මණ්ඩපයේ සිසුන් දෙපිරිසක් අතර ගැටුමක්",
       "News Content": "යාපනය විශ්ව විද්‍යාලයට අනුබද්ධිත වවුනියාව මණ්ඩපයේ සිසුන් දෙපිරිසක් අතර ගැටුමක් ඇති වී තිබෙනවා.\nඊයේ රාත්‍රී ශිෂ්‍ය නේවාසිකාගාරය තුළ ඇති වු මෙම ගැටුමෙන් එක් සිසුවෙකු තුවාල ලබා රෝහල් ගතකර ඇති බවයි පොලිසිය සඳහන් කළේ.\nව්‍යවහාරික පිඨයේ දෙවන වසරේ සිසුවෙකුට පළමු වසරේ සිසුන් මෙහිදී පහරදී ඇති අතර, එම සිසුන් පොලිසිය මේ වනවිට හදුනාගෙන තිබෙනවා.\nපසුගියදා යාපනය විශ්ව විද්‍යාලයේද අවස්ථා දෙකකදී ගැටුම් ඇති වු අතර එහිදී සිසුන් තුන්දෙනෙකු තුවාල ලබා රෝහල් ගත කෙරුනා.",
       "URL": "https://www.hirunews.lk/182072/වව්නියාව-මණ්ඩපයේ-සිසුන්-දෙපිරිසක්-අතර-ගැටුමක්",
       "Category": "Local News",
       "Parent URL": "https://www.hirunews.lk/local-news.php?pageID=4107"
}