{
       "Source": "hirunews",
       "Timestamp": "Friday, 02 June 2023 - 21:02",
       "Headline": "ප්‍රදේශ කිහිපයක පහත්බිම් ජලයෙන් යටවෙයි",
       "News Content": "ඇද හැලුණු වර්ෂාවත් සමඟ කළු සහ ගිං යන ගංඟා ආශ්‍රිත පහත්බිම් ජලයෙන් යටව තිබෙනවා.\nකළු ගඟේ ජල මට්ටම ඉහළ ගොස් තිබුණද ඔරු ආධාරයෙන් කළු ගඟ මත නිර්මාණය කර ඇති පොසොන් තොරණට හානි සිදුව නැහැ.\nඅධික වර්ෂාව හේතුවෙන් ගාල්ල බටුවන්ගල ප්‍රදේශයේ පස්කඳු නායයෑම් සිදුව තිබුණා.\nමේ අතර පවතින වර්ෂාපතනය හේතුවෙන් කලවාන මතුගම ප්‍රධාන මාර්ගයේ කුකුළේගම බෙලිඅත්තවිල ප්‍රදේශය ජලයෙන් යටව තිබෙනවා.\nරත්නපුර ආපදා කළමනාකරණ මධ්‍යස්ථානය සඳහන් කළේ මෙම ප්‍රදේශවල ජනතාවට ගංවතුර තත්ත්වය සම්බන්ධයෙන් අනතුරු අඟවා ඇති බවයි.",
       "URL": "https://www.hirunews.lk/336908/ප්‍රදේශ-කිහිපයක-පහත්බිම්-ජලයෙන්-යටවෙයි",
       "Category": "Local News",
       "Parent URL": "https://www.hirunews.lk/local-news.php?pageID=298"
}