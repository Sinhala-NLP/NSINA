{
       "Source": "hirunews",
       "Timestamp": "Saturday, 17 March 2018 - 19:15",
       "Headline": "විශ්වාසභංගයට අත්සන් තබන බව හිටපු ජනපති කියයි",
       "News Content": "අග්‍රාමාත්‍යවරයාට එරෙහිව ගෙන එනු ලබන විශ්වාසභංගයට තමන් ඇතුළු ඒකාබද්ධ නායකයින් සියලූදෙනා අත්සන් තැබීමට තීන්දු කළ බව හිටපු ජනාධිපති මහින්ද රාජපක්ෂ ප්‍රකාශ කළා.\nපාර්ලිමේන්තු මන්ත්‍රී බන්දුල ගුණවර්ධනයන්ට චීනයේ - බීජිං විදේශ අධ්‍යයන විද්‍යාලයක් විසින් පිරිනමනු ලැබූ ආචාර්ය උපාධි පිරිනැමීමේ උත්සවයට එක්වීමෙන් අනතුරුව ඊයේ මාධ්‍ය වෙත අදහස් දක්වමින් හිටපු ජනාධිපතිවරයා මේ බව කියා සිටියා.\n‘‘ ප්‍රශ්නය- මේ වෙද්දී විශ්වාසභංගයට අත්සන් කරලා තිබෙනවා. කොහොමද ඔබතුමාලා මේක ජයග්‍රහණය කරන්නේ ?\nපිළිතුර- ඉන්නකෝ බලාගෙන ජයග්‍රහණය කරන හැටි.\nප්‍රශ්නය- ඔබතුමත් මේ සඳහා අත්සන් කරනවාද?\nපිළිතුර- ඔව් ඉතිං ඒවා තීන්දු කරන්න ඕනෙනේ. අපි තීන්දු කරලා තියෙන්නේ ඒවා.\nප්‍රශ්නය- ඒකියන්නේ ඔබතුමා මේකට අත්සන් කරනවා?\nපිළිතුර- හැමෝම අත්සන් කරනවා නායකයින්. කිසිගැටලුවක් නැතුව කරනවා’’\nඋත්සවයට එක්වූ හිටපු ආරක්ෂක ලේකම් ගෝඨාභය රාජපක්ෂ මෙහිදී අදහස් පළ කළා.\n‘‘ප්‍රශ්නය - ඔබතුමා ඉදිරියේදී නායකත්වයක් ගන්න සූදානමින් ඉන්නවා. ඒ කියන්නේ දේශපාලනයට එන්න සූදානමක් තිබෙනවාද?\nපිළිතුර - සූදානමක් කියලා එකක් නැහැ. ඒක ඒ අවස්ථාව වුණාම බලන්න ඕනේ.\nප්‍රශ්නය- කලින්නම් කැමැත්තක් තිබුණේ නැහැ. දැන්නම් කැමතියි වගෙයි?\nපිළිතුර- නැහැ එහෙම. මට ඊට වඩා කැමතියි යම් කිසි ආකාරයක  ඕනෑම ආකාරයකින් අපිට රටට සේවය කරන්න පුළුවන්නේ. ඒක එහෙම කරන්න. ඒක දේශපාලනයට ඇවිල්ලාද නැතුවද  පළමුවෙනියාද දෙවැනියාද තුන්වැනියාද කියන ප්‍රශ්නයක් නැහැ. ඒ කාරණය කරන්නට ඕනේ’’",
       "URL": "https://www.hirunews.lk/186178/විශ්වාසභංගයට-අත්සන්-තබන-බව-හිටපු-ජනපති-කියයි",
       "Category": "Local News",
       "Parent URL": "https://www.hirunews.lk/local-news.php?pageID=4033"
}