{
       "Source": "hirunews",
       "Timestamp": "Thursday, 17 March 2022 - 11:29",
       "Headline": "ඩුබායි දේශයේ දී ඇගයීමට ලක් වූ ශ්‍රී ලංකා පොලිස් විශේෂ කාර්යය බලකාය",
       "News Content": "පොලිස් විශේෂ කාර්යය බලකා විශේෂ අවි හා උපක්‍රම කණ්ඩායම් ඩුබායි රාජ්‍යයේ දී ප්‍රශංසාවට ලක් වුණා.\nපසුගිය 15 වැනි දින පවත්වන ලද ග්ලෝබල් ස්වැට් චැලේන්ජ් තරගාවලිය නැරඹීම සඳහා ඩුබායි රාජ්‍යයේ පොලිස්පති ලුතිතන් ජෙනරාල් අබ්දුල්ලා අල් මාරි විසින් සිදු කරන ලද ආරාධනයක් මත මහජන ආරක්ෂක අමාත්‍ය සරත් වීරසේකර එරට දී සහභාගී වුණා.\nමෙම තරගාවලිය සඳහා සහභාගීව තිබූ රටවල් අතර ශ්‍රී ලංකාව නියෝජනය කරමින් සහකාර පොලිස් අධිකාරි කේෂර රත්නවීරගේ නායකත්වයෙන් යුත් පොලිස් විශේෂ කාර්යය බලකා විශේෂ අවි හා උපක්‍රම කණ්ඩායම් දෙකක් ද සිටියා.\nත්‍රස්තවාදයට සහ අපරාධවලට එරෙහිව ක්‍රියා කිරීමේදී පොලිස් විශේෂ කාර්යය බලකාය ශ්‍රී ලංකාව තුළ පෙරමුණු කාර්යය භාරයක් ඉටු කළ බවත්, 03 වැනි ග්ලෝබල් ස්වැට් චැලේන්ජ් තරගාවලිය සඳහා ශ්‍රී ලංකා පොලිස් විශේෂ කාර්ය බලකායට සහභාගී වීමට අවස්ථාව ලැබීම ඔවුන්ගේ නායකත්ව සහ පුහුණුව ඇගයීමක් බවයි මහජන ආරක්ෂක අමාත්‍යවරයා පැවසුවේ.\nශ්‍රී ලංකාවේ පොලිස් විශේෂ කාර්යය බලකා ස්වැට් කණ්ඩායම් එක්සත් අරාබි එමී‍ර් රාජ්‍යයේ පැවැත්වීමට නියමිත ග්ලෝබල් ස්වැට් චැලේන්ජ් තරගාවලියට ද තේරී පත් වුණා.",
       "URL": "https://www.hirunews.lk/299691/ඩුබායි-දේශයේ-දී-ඇගයීමට-ලක්-වූ-ශ්‍රී-ලංකා-පොලිස්-විශේෂ-කාර්යය-බලකාය",
       "Category": "Local News",
       "Parent URL": "https://www.hirunews.lk/local-news.php?pageID=1288"
}