{
       "Source": "hirunews",
       "Timestamp": "Saturday, 29 August 2020 - 17:16",
       "Headline": "කලූපේ රෝෂාන්ගේ නැගණිය සහ නැන්දණිය හෙරොයින් සමඟ අත්අඩංගුවට",
       "News Content": "අරුණ උදය ශාන්ත පතිරණ නොහොත් රණාලේ සමයං නමැති පාතාල කල්ලි නායකයා ඝාතනයේ ප්‍රධාන සැකකරුවෙකු වන කලූපේ රෝෂාන් නැමැත්තාගේ නැගණිය සහ නැන්දණිය හෙරොයින් ග්‍රෑම් 06 ක් සමඟ ඊයේ (28) අත්අඩංගුවට ගෙන තිබෙනවා.\nඒ මීටියාගොඩ පොලීසියයට මෙම සැකකාරියන් පිළිබඳ ලද තොරතුරක් මත හික්කඩුව,තොටගමුව ප්‍රදේශයේ සිදුකල පරීක්ෂාවකින් අනතුරුවයි.\nසැකකාරියන් අද (29) පස්වරුවේ බළපිටිය වැඩ බලන මහේස්ත්‍රාත්වරයා වෙත ඉදිරිපත් කිරීමට නියමිතයි.\nමෙසේ අත්අඩංගුවට ගෙන ඇත්තේ හික්කඩුව කලූපේ පදිංචි විසි හැවිරිදි  තරුණියක් සහ මීටියාගොඩ පදිංචි 61 හැවිරිදි පසුවන කාන්තාවක්.\nඑම පළමු සැකකාරිය කලූපේ රොෂාන් නැමැති අයගේ නැගණිය වන අතර දෙවන සැකකාරිය එම තැනැත්තාගේ බිරිඳගේ මව බවටයි අනාවරණ වී ඇත්තේ.\nවැඩිදුර විමර්ශන මීටියාගොඩ පොලීසිය විසින් සිදුකරනු ලබනවා.",
       "URL": "https://www.hirunews.lk/248923/කලූපේ-රෝෂාන්ගේ-නැගණිය-සහ-නැන්දණිය-හෙරොයින්-සමඟ-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2490"
}