{
       "Source": "hirunews",
       "Timestamp": "Tuesday, 30 June 2020 - 11:43",
       "Headline": "ලොව පුරා කොරෝනා වෛරස් ආසාදිතයන් දිනෙන් දින ඉහළට (වීඩියෝ)",
       "News Content": "ලොවපුරා වාර්තා වන කොවිඩ් 19 ආසාදිතයන් සංඛ්‍යාව කෝටිය ඉක්මවා ගොස් තිබෙනවා.\nඒ අනුව ලොව පුරා කොරෝනා වෛරස් ආසාදිතයන්ගේ සංඛ්‍යාව මේ වනවිට 10,412,345 කට ආසන්න වී තිබෙනවා.\nඑමෙන්ම කොරෝනා මරණ 508,228ක් වාර්තාවුණා.\nගත වූ පැය 24 තුළ ඇමරිකාවෙන් නව කොවිඩ් 19 රෝගීන් 44,734ක් සොයා ගැනීමත් සමඟ එරට සමස්ථ කොරෝනා ආසාදිතයින් සංඛ්‍යාව 2,681,811ක් දක්වා ඉහළ ගිය අතර එරට මරණ සංඛ්‍යාව 128,783ක් වාර්තා වන්නේ නව මරණ 346ක් සොයාගැනීමත් සමඟයි.\nවැඩිම ආසාදිතයින් සංඛ්‍යව අතරින් බ්‍රසීලය ලොව දෙවන ස්ථානයේ පසුවෙනවා.\nඒ ගෙවුණු පැය 24 තුළ කොරෝනා වෛරසය ආසාදනය වූ පුද්ගලයින් 25,234ක් සොයාගෙන ඇති අතර එරට සමස්ථ වෛරස් ආසාදිතයන් 1,370,488ක් දක්වා ඉහළ ගොස් තිබෙනවා.\nබ්‍රසීලයේ ගත වූ පැය 24 තුළ කොරෝනා මරණ 727ක් හමුවී ඇති අතර එරට මේ වන විට සිදුව ඇති මුළු කොරෝනා මරණ සංඛ්‍යාව 58,385ක් වනවා.\nමේ අතර, කොරෝනා වෛරසය ආසාදනය වීම හේතුවෙන් බ්‍රිතාන්‍යයේ මියගිය සංඛ්‍යාව 43,575ක් ඉහල ගොස් තිබෙනවා.\nඑමෙන්ම එරට ආසාදිතයන් සංඛ්‍යාව දෙලක්ෂ 311,965ක් දක්වා ඉහළ ගොස් ඇති බවයි විදෙස් වාර්තා සඳහන් කළේ.\nමේ අතර, ආසියා කලාපයේ වැඩිම ආසාදිතයින් සංඛ්‍යාවක් සිටින ඉන්දියාවේ වෛරස් ආසාදිතයන්ගේ සංඛ්‍යාව 567,536ක් දක්වා ඉහළ ගොස් ඇත්තේ ගත වූ පය 24 තුල එරටින් නව ආසාදිතයන් 18,339ක් සොයා ගැනීමත් සමඟයි.\nඑරටින් කොරෝනා මරණ 16,904ක්ද වාර්තා වන අතර ගතවූ පැය 24 තුළ නව මරණ 417ක් වාර්තාවූ බවයි.",
       "URL": "https://www.hirunews.lk/244296/ලොව-පුරා-කොරෝනා-වෛරස්-ආසාදිතයන්-දිනෙන්-දින-ඉහළට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2622"
}