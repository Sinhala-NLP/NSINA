{
       "Source": "hirunews",
       "Timestamp": "Wednesday, 21 September 2016 - 9:50",
       "Headline": "ආධාර ගන්න ගිය කාන්තාවට අමුතු වැඩක් කරන්න ඇරයුම් කළ ග්‍රාම නිළධාරීවරයා කොටුවෙයි",
       "News Content": "ගං වතුර ආධාර ලබාදීම සඳහා කාන්තාවකගෙන් ලිංගික අල්ලස් ඉල්ලු ග්‍රාම නිලධාරිවරයෙක් අත්අඩංගුවට ගෙන තිබෙනවා.\nවනාතවිල්ලුව ප්‍රාදේශීය ලේකම් කොට්ඨාශයේ රාල්මඩුව ග්‍රාම නිලධාරීවරයා මෙලෙස අත්අඩංගුවට ගෙන ඇති බවයි පොලීසිය ප්‍රකාශ කළේ.\nපසුගිය මැයි සහ ජුනි මාසවල ඇති වූ අධික වර්ෂාව හේතුවෙන් වනාතවිල්ලුව ප්‍රදේශයේ ගම්මාන කිහිපයක් ජලයෙන් යට වූ අතර රාල්මඩුව ගම්මානයට ද දැඩි අලාභ හානි සිදුවුණා.\nඑම අලාභ හානි වෙනුවෙන් රජය විසින් වෙන් කර ඇති ගංවතුර ආධාර ලබාදීම සඳහායි මෙම ග්‍රාම නිලධාරීවරයා තම වසමේ පදිංචි 24 හැවිරිදි විවාහක කාන්තාවකගෙන් ලිංගික අල්ලස් ඉල්ලා ඇත්තේ.\nඅදාළ කාන්තාව සිදුකළ පැමිණිල්ලකට අනුව වනාතවිල්ලුව පොලීසිය සැකකාර ග්‍රාම නිලධාරීවරයා අත්අඩංගුවට ගෙන ඇති බව සදහන්.",
       "URL": "https://www.hirunews.lk/143465/ආධාර-ගන්න-ගිය-කාන්තාවට-අමුතු-වැඩක්-කරන්න-ඇරයුම්-කළ-ග්‍රාම-නිළධාරීවරයා-කොටුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=4870"
}