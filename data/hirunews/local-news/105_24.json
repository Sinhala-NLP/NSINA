{
       "Source": "hirunews",
       "Timestamp": "Friday, 11 August 2023 - 18:46",
       "Headline": "බන්ධනාගාර තදබදයට හොඳම පිළියම නිවාස අඩස්සියයි",
       "News Content": "බන්ධනාගාර තදබදය පිළිබඳ බරපතළ ගැටලුවට පිළිතුරක් ලෙස නිවාස අඩස්සියේ තැබීමේ ක්‍රියා පටිපාටියක් හඳුන්වා දීම සඳහා නීති සම්පාදනය කිරීමට රජය මේ වන විට කටයුතු කරමින් සිටින බව වාර්තා වෙනවා.\nඒ බව අද (11) පාර්ලිමේන්තුව තුළදී කතාබහට ලක් වුණේ අධිකරණ හා බන්ධනාගාර රාජ්‍ය අමාත්‍ය අනුරාධ ජයරත්න පාර්ලිමේන්තුවේදී ඉම්රාන් මහරුෆ් මන්ත්‍රීවරයා ඇසූ ප්‍රශ්නයකට පිළිතුරු ලබා දෙමින්.\nඉම්රාන් මහරුෆ් මන්ත්‍රීවරයා බන්ධනාගාර තදබදය ගැන ප්‍රශ්නයක් ඇසූ අවස්ථාවේදීයි අනුරාධ ජයරත්න රාජ්‍ය ඇමැතිවරයා මේ බව පැවසුවේ.\nමේ වන විට මෙරට බන්ධනාගාරවල උපරිම ධාරිතාව රැඳවියන් 13,000ක් වුවත් 29,000ක් පමණ රැඳවියන් ප්‍රමාණයක් බන්ධනාගාරගතව සිටින බව රාජ්‍ය ඇමැතිවරයා හෙළිදරවු කළා.",
       "URL": "https://www.hirunews.lk/344468/බන්ධනාගාර-තදබදයට-හොඳම-පිළියම-නිවාස-අඩස්සියයි",
       "Category": "Local News",
       "Parent URL": "https://www.hirunews.lk/local-news.php?pageID=105"
}