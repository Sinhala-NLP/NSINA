{
       "Source": "hirunews",
       "Timestamp": "Thursday, 13 October 2016 - 14:10",
       "Headline": "හොරොම්බුව කන්දේ ගින්න නිවද්දී දඹුල්ලේ රක්ෂිතයක් ඇවිලේ (ඡායාරූප)",
       "News Content": "මොණරාගල - හොරොම්බුව කන්දේ තේක්ක රක්ෂිතයක ඇතිවූ ගින්නෙන් අක්කර 200 ක පමණ භූමි ප්‍රමාණයක් විනාශ වී තිබෙනවා.\nඊයේ පස්වරුවේ ආරම්භ වූ ගින්න අද අලුයම දක්වා පැවති අතර, යුද හමුදාව සහ පොලීසිය එක්වයි ගින්න මැඩපැවැත්වීමට කටයුතු කළේ.\nගින්නෙන් තේක්ක වගාවලටද හානි සිදුවී තිබෙනවා.\nමේ අතර දඹුල්ල - දහයියාකන්ද රක්ෂිතයේද අද අලුයම සිට ගින්නක් හටගෙන තිබෙනවා.\nඅප වාර්තාකරු සඳහන් කළේ ගින්න තවමත් පැතිරෙමින් පවතින බවයි.",
       "URL": "https://www.hirunews.lk/145125/හොරොම්බුව-කන්දේ-ගින්න-නිවද්දී-දඹුල්ලේ-රක්ෂිතයක්-ඇවිලේ-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4839"
}