{
       "Source": "hirunews",
       "Timestamp": "Wednesday, 09 March 2016 - 21:16",
       "Headline": "අස්ගිරි මහ නා හිමියන් අපවත්වෙයි - හේතුව හෘදයාබාධයක්",
       "News Content": "විහාරස්ථානයේ නාන කාමරයේදී හදිසියේ ඇද වැටීම හේතුවෙන් ප්‍රතිකාර සඳහා මහනුවර රෝහලට  ඇතුළත් කළ අස්ගිරි මහ නායක අතිපූජ්‍ය ගලගම ශ්‍රී අත්ථදස්සී මහ නාහිමියන් අද රාත්‍රියේ අපවත්වුණා.\nඒ, රෝහලේ දැඩි සත්කාර ඒකකයේ ප්‍රතිකාර ලබමින් සිටියදියි. රෝහල් අධ්‍යක්‍ෂ වෛද්‍ය ආර්.එම්.එස්. රත්නායක හිරු ප්‍රවෘත්ති අංශයට සඳහන් කළේ හෘදයාබාධයක් හේතුවෙන් උන්වහන්සේ අපවත්වූ බවයි.\nඋඩුගම ශ්‍රී බුද්ධරක්ඛිත මහ නාහිමියන්ගේ අපවත්වීමෙන් පසු මහ නායක ධුරයට පත් ගලගම ශ්‍රී අත්ථදස්සී මහ නාහිමියන් අපවත් වනවිට 93 වන වියේ පසුවුණා.",
       "URL": "https://www.hirunews.lk/128178/අස්ගිරි-මහ-නා-හිමියන්-අපවත්වෙයි-හේතුව-හෘදයාබාධයක්",
       "Category": "Local News",
       "Parent URL": "https://www.hirunews.lk/local-news.php?pageID=5136"
}