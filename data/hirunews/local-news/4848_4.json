{
       "Source": "hirunews",
       "Timestamp": "Friday, 07 October 2016 - 10:58",
       "Headline": "සිප් සයුර ඇල්පිටියට (ඡායාරූප)",
       "News Content": "ශ්‍රී ජයවර්ධනපුර විශ්වවිද්‍යාලයේ ව්‍යවහාරික විද්‍යාපීඨයේ නිල ශිෂ්‍ය සංගමය මගින් මෙහෙයවනු ලබන  \"සිප් සයුර” එනම් දුෂ්කර පාසලකට පරිඝනක විද්‍යාගාරයක් ප්‍රධානය කිරීමේ සමාජ සත්කාර වැඩසටහන පසුගිය දා ඇල්පිටිය ගනේගොඩ මහා විද්‍යාලයෙදී දියත් වුණා.\nගමෙහි සියලුම ඉදිකිරීම් කටයුතු සිදුවුයේ සිසු සිසුවියන්ගේ ම සුරතින් වීම විශේෂත්වයක්.\nමිලියන දෙකක වියදමින් නවීන පරිගණක විද්‍යාගාරයක පවතින සියලු අංග වලින් මෙම පරිගණක විද්‍යාගාරය සමන්විත වන අතර විද්‍යාපීඨයේ සිසුසිසුවියන් වාර්ෂිකව පවත්වනු ලබන සිසි අරුන්දතී කලා මංගල්‍යයෙන් ලැබෙන මුදලින් සහ දිවයින පුරා දියත් වන  \" train සෆාරි \" , Car Wash  වැනි වැඩසටහන් මගින් මේ සඳහා අවශ්‍ය සියලු මුල්‍ය කටයුතු සම්පාදනය කරගනු ලබයි.\nනවක වදයෙන් තොර ලංකාවේ එකම විද්‍යාපීඨය වන මෙහි සිසුසිසුවියන් මෙය සංවිධානය කලේ තෙවන වරටයි. ගමේම සමාජ වගකීම සඳහා මුදලින් ශ්‍රමයෙන් සියලු ආකාරයෙන් සහය වූ සකල ශ්‍රීලංකා වැසි සියලුම දෙනාට විද්‍යාපීඨ ශිෂ්‍ය සංගමයේ ආචාරය මේ සමග පුදකර සිටි.",
       "URL": "https://www.hirunews.lk/144647/සිප්-සයුර-ඇල්පිටියට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4848"
}