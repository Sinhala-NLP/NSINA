{
       "Source": "hirunews",
       "Timestamp": "Wednesday, 22 February 2017 - 14:50",
       "Headline": "කටුකුරුන්ද බෝට්ටු අනතුරින් මියගිය සංඛ්‍යාව 15 ක් දක්වා ඉහළට",
       "News Content": "කළුතර - කටුකුරුන්ද මුහුදු තීරයේ සිදු වු බෝට්ටු අනතුරින් පසු අතුරුදන් ව සිටි  23 හැවිරිදි තරුණියගේ සිරුර බේරුවල - මරදාන මුහුදු තීරයේ තිබී අද දහවල් ධීවරයින් පිරිසකට හමුවී තිබෙනවා.\nඅද පෙරවරුවේ බේරුවල ප්‍රදීපාගාරය ආසන්නයෙන් ඇයගේ සැමියාගේ සිරුරද හමුවූ අතර, අනතුරෙන් අතුරුදන්ව සිටි  සත් හැවිරිදි පිරිමි දරුවාගේ සිරුර සොයාගත්තේ බලපිටිය මුහුදු තීරයෙන්.\nඒ අනුව මෙම අනතුරෙන් මියගිය සංඛ්‍යාව 15 දක්වා ඉහල ගොස් ඇති අතර අතුරුදන්වු කුඩා දැරියක් සොයා තවදුරටත් මෙහෙයුම් ක්‍රියාත්මකයි.\nමෙම බෝට්ටු අනතුරින් අතුරුදන් වු පුද්ගලයින් දෙදෙනෙකුගේ මළ සිරුරු ද අද (22) පෙරවරුවේ සොයාගනු ලැබුවා.\nධිවරයින් පිරිසක් විසින් මෙම මළ සිරුරු සොයා ගනු ලැබුවේ බේරුවල සහ බලපිටිය මුහදේ පා වෙමින් තිබියදීයි.\nඒ අනුව අද අළුයම් කාලයේදී බේරුවල මුහුදේ පාවෙමින් තිබූ එම ප්‍රදේශයේ පදිංචි  25 හැවිරිදි තරුණයෙකුගේ මළ සිරුරක් සොයා ගත්තා.\nපසුව යාත්‍රා අනතුරෙන් අතුරුදහන්ව සිටි 7 හැවිදි පිරිමි දරුවාගේ මළ සිරුර ද බලපිටිය මුහුදේ පාවෙමින් තිබියදී ධිවරයින් පිිරිසක් විසින් අද පෙරවරුවේ සොයා ගනු ලැබුවා.\nපසුගිය ඉරිදා උදෑසන බේරුවල ශාන්ත ලාසරස් දේවස්ථානයේ වාර්ෂිික මංගල්‍යයට සමඟාමීව පැවති බෝට්ටු පෙරහැරක් අතරතුරදි කළුතර කටුකුරුන්ද මුහුදු තිරයේ මෙම අනතුර සිදුවුණේ පසුගිය ඉරිදායි.\nඅනතුරෙන් මිය ගිය පුද්ගලයින් වෙනුවෙන් බේරුවල ශාන්ත ලාසරස් දේවස්ථානයේ දී දේව මෙහෙයක් අද පස්වරුවේ පැවැත්වෙන්නේ අගරදගුරු හිමිපාණන්ගේ ප්‍රධානත්වයෙන්.",
       "URL": "https://www.hirunews.lk/155169/කටුකුරුන්ද-බෝට්ටු-අනතුරින්-මියගිය-සංඛ්‍යාව-15-ක්-දක්වා-ඉහළට",
       "Category": "Local News",
       "Parent URL": "https://www.hirunews.lk/local-news.php?pageID=4648"
}