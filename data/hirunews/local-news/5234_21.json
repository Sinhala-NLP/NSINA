{
       "Source": "hirunews",
       "Timestamp": "Friday, 25 December 2015 - 22:20",
       "Headline": "\"කොරේ පිටට මරේ - මෙන්න යකෝ යහපාලන කිරි හට්ටියට හිරුණිකා  ගොම හැලුවා\"",
       "News Content": "නීතියේ ආධිපත්‍ය අවැසි බව  පවසා බලය ඉල්ලූ හිරුණිකා  ප්‍රේමචන්ද්‍ර, නීතිය අතටගෙන ඇති බව දකුණු පළාත් සභා මන්ත්‍රී සහ බලපිටිය ආසනයේ එක්සත් ජාතික පක්ෂ සම සංවිධායක  අශෝක ධනවංශ පෙන්වා දෙයි.\nකුහක අත්දැකීමක් පදනම් කර ගනිමින් යහපාලනය ඉල්ලූ හිරුණිකා ක්‍රියාකරන්නේ  පුරුදු පුහුණු වූ සමාජ ක්‍රමයක්\nබව  අශෝක ධනවංශ කියා සිටී.\nජනතා පිහිටෙන් බලයට එන  පිරිස් ආදර්ශවත් විය යුතුය.\nහෙතම වැඩිදුරටත් පවසන්නේ\nයහපාලනය නැමති කිරි හට්ටියට හිරුණිකා  ප්‍රේමචන්ද්‍ර ගොම දමා ඇති බව\nයි.\nහිරුණිකා ප්‍රේමචන්ද්‍ර මන්ත්‍රීවරියගේ ආරක්ෂකයින් පිරිසක් ඇයටම අයත් ඩිෆෙන්ඩර් රථයකින් පුද්ගලයෙකු පැහැරගෙන ගොස් පහරදී තර්ජනය කිරීම පිළිබඳ දේශපාලන සමාජය තුළ පුළුල් සංවාදයක් ඇතිව තිබේ.\nසිදු කළ  වැරැද්දෙන්  - යහපාලනය දුෂණය වී ඇති බැවින් එය නිවැරදි නොකරන්නේනම්, එක්සත් ජාතික පාක්ෂිකයින් ඊට එරෙහිව නැගී සිටින බවයි දකුණු පළාත් සභා මන්ත්‍රී  අශෝක ධනවංශ අවධාරණය කළේ.\nරටේ පුරවැසියන්ට සිදු කරන හිංසන ක්‍රියාවන්ට එරෙහිව නායකත්වය ගෙන කටයුතු කරන බවද මන්ත්‍රීවරයා පෙන්වා  දෙනවා.\nමාධ්‍ය වෙත අදහස් දැක්වූ හිටපු ජනාධිපති මහින්ද රාජපක්ෂ ප්‍රකාශ කළේ මෙවැනි සිද්ධීන් යහපාලනය තුළ සිදුවිය නොහැකි බවයි.\nනව සමසමාජ පක්ෂය ද මාධ්‍ය හමුවක් කැදවමින් පක්ෂයේ නායක ආචාර්ය වික්‍රමබාහු කරුණාරත්න සඳහන් කළේ ඇයගේ පියා ද මෙවැනිම ආකාරයේ ක්‍රියා සිදුකළ බවයි.\nහිරුණිකා ප්‍රේමචන්ද්‍රගේ මෙම සිද්ධිය සම්බන්ධයෙන් ආණ්ඩුව නිසි පරිදි නීතිය ක්‍රියාත්මක කළ යුතු බව ජනතා විමුක්ති පෙරමුණද අවධාරණය කළා.\nමෙතරම් දරුණු චෝදනාවක් එල්ලවන තත්ත්වයක් තුළ හිරුණිකා ප්‍රේමචන්ද්‍ර මන්ත්‍රීවරිය අත්අඩංගුවට නොගැනීම ගැටළු සහගත බව පිවිතුරු හෙළ උරුමයේ නායක, පාර්ලිමේන්තු මන්ත්‍රී උදය ගම්මන්පිල ප්‍රකාශ කළේ  ඒකාබද්ධ විපක්ෂය කොළඹදී  කැඳවා තිබූ මාධ්‍ය හමුවට එක්වෙමින්.",
       "URL": "https://www.hirunews.lk/122802/කොරේ-පිටට-මරේ-මෙන්න-යකෝ-යහපාලන-කිරි-හට්ටියට-හිරුණිකා-ගොම-හැලුවා",
       "Category": "Local News",
       "Parent URL": "https://www.hirunews.lk/local-news.php?pageID=5234"
}