{
       "Source": "hirunews",
       "Timestamp": "Monday, 23 August 2021 - 22:34",
       "Headline": "ව්‍යාජ ලෙස සැකසූ ඡායාරූපයක් සමාජ මාධ්‍යයට මුදාහැරි පුද්ගලයෙක් අත්අඩංගුවට",
       "News Content": "කළුබෝවිල රෝහලේ කොවිඩ් ආසදිතව මියගිය පුද්ගලයින්ගේ මෘත ශරීර තැනින් තැන දමා තිබෙන බවත් \"මළ මිනී ගොඩ ගැසෙන්න පටන් අරන් අපට සරණක් නැද්ද\" යනුවෙන් සඳහන් කර විදෙස් රටක ඡායාරූප ව්‍යාජ ලෙස සකසමින් සමාජ මාධ්‍ය වෙත මුදාහැරි පුද්ගලයෙකු අද (23) දින අත්අඩංගුවට ගෙන තිබෙනවා.\nශ්‍රී ලංකා පොලීසියේ පරිගණක අපරාධ විමර්ශන කොට්ඨාසය මඟින් සිදුකළ සෝදිසි මෙහෙයුමකින් අනතුරුව අත්අඩංගුවට ගැනුණු සැකකරු නුගේගොඩ ප්‍රදේශයේ පදිංචි 36 හැවිරිදි අයෙක්.\nසැකකරු අද (23) කොළඹ ප්‍රධාන මහෙස්ත්‍රාත් අධිකරණයට ඉදිරිපත් කිරීමෙන් අනතුරුව රුපියල් ලක්ෂයක ශරීර ඇප මත මුදා හැර පසුව 2021. 12.16 වන දින යළි අධිකරණය හමුවේ පෙනීසිටින ලෙස නියෝග කර තිබෙනවා.\nඅදාල සැකකරුට එරෙහිව නිරෝධායන පනත යටතේ ද, ලංකා දණ්ඩ නීති සංග්‍රහය යටතේ ද, පරිගණක අපරාධ පනත යටතේ ද චෝදනා ගොනු කිරීමට නියමිත බවයි පොලීසිය සඳහන් කළේ.",
       "URL": "https://www.hirunews.lk/280456/ව්‍යාජ-ලෙස-සැකසූ-ඡායාරූපයක්-සමාජ-මාධ්‍යයට-මුදාහැරි-පුද්ගලයෙක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1735"
}