{
       "Source": "hirunews",
       "Timestamp": "Saturday, 15 May 2021 - 19:29",
       "Headline": "එන්නත් ලබාදීම අදත් (වීඩියෝ)",
       "News Content": "කොරෝනා වසංගත තත්ත්වය පාලනය කිරීමේ අරමුණෙන් සිදුකරන එන්නත් ක්‍රියාවලිය අද දිනයේත් ස්ථාන කිහිපයකදීම පැවැත්වුණා.\nබොහෝ ප්‍රදේශවල එන්නත් ලබාගැනීම සඳහා දිගු පෝලිම් දක්නට ලැබුණු බවයි අප වාර්තාකරුවන් සඳහන් කළේ.\nඑසේම මේ වනවිට ඇස්ට්‍රාසෙනෙකා කොවිෂීල්ඩ් එන්නතේ දෙවන මාත්‍රාව දෙලක්ෂ පනස් හයදහස් හතරදෙනෙකුට ලබාදී ඇති අතර, සිනොෆාම් එන්නත ලබාදී ඇති සමස්ත පුද්ගලයින් සංඛ්‍යාව දෙලක්ෂ 76,762 ක්. ඊයේ දිනය තුළදී පමණක් සිනොෆාම් එන්නත් මාත්‍රා 61,882 ක් ලබාදී තිබෙනවා.\nස්පුට්නික් වී එන්නත මේ වනවිට පුද්ගලයින් 14,673 කට ලබාදී ඇති බවයි රාජ්‍ය අමාත්‍ය චන්න ජයසුමන ප්‍රකාශ කළේ.\nඑසේම කටුනායක අපනයන සැකසුම් කලාපය තුළ එන්නත්කරණ වැඩසටහන යටතේ කර්මාන්තශාලා 5ක සේවකයින් 500 දෙනෙකුට අද සිනොෆාම්  එන්නත ලබාදීම සිදුකෙරුණා.\nඒ, නාවික හමුදා වෛද්‍ය කාර්ය මණ්ඩලයේ සහය ද ඇතිවයි.",
       "URL": "https://www.hirunews.lk/271464/එන්නත්-ලබාදීම-අදත්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1951"
}