{
       "Source": "hirunews",
       "Timestamp": "Sunday, 30 January 2022 - 13:24",
       "Headline": "පුලස්තිපුර එස්. ටී. එෆ්. මෙහෙයුම - දෙදෙනකු අත්අඩංගුවට",
       "News Content": "විශේෂ කාර්ය බලකාය අරලගංවිල කඳවුරේ නිලධාරින්ට ලද තොරතුරකට අනුව ඊයේ (29) දින සිදු කළ වැටලීමක දී නීතිවිරෝධී ලෙස බලපත්‍ර රහිතව ළඟ තබාගෙන සිටි විදේශීය ගිනි අවියක් සහ ඊට යොදන ජීව පතොරම් සමග පුද්ගලයින් දෙදෙනකු අත්අඩංගුවට ගෙන තිබෙනවා.\nඒ, පුලස්තිපුර පොලිස් වසමේ තඹාල ධීවර ගම්මානය පිටුපස වෙහෙරගොඩ යාය - ආඩිමුල්ල ප්‍රදේශයේ සිදු කළ වැටලීමක දි යි.\nමෙම ගිනි අවි බලපත්‍ර රහිතව ළඟ තබා ගැනීමේ චෝදනාව මත අත් අඩංගුවට ගැනුණු අතර, එහිදී 'බයිකල්' (Baikal) වර්ගයේ බෝර 12 ෂොට්ගන් ගිනි අවියක් සහ බෝර 12 ජීව උණ්ඩ ද සොයා ගැනුණා.\nඅත්අඩංගුවට ගත් සැකකරුවන් වයස අවුරුදු 56 සහ 61 වියෙහි පසුවන්නන් වන අතර වැඩිදුර විමර්ශන සඳහා පුලස්තිපුර පොලිස් ස්ථානය වෙත භාර දී තිබෙනවා.",
       "URL": "https://www.hirunews.lk/295649/පුලස්තිපුර-එස්-ටී-එෆ්-මෙහෙයුම-දෙදෙනකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1387"
}