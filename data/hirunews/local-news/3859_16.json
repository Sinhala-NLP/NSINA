{
       "Source": "hirunews",
       "Timestamp": "Sunday, 08 July 2018 - 9:57",
       "Headline": "අතුරුදන්වූ ධීවරයන් හත්දෙනා සොයා තවදුරටත් මෙහෙයුම්",
       "News Content": "ගාල්ල ධීවර වරායෙන් මුහුදු ගොස් අතුරුදන් වූ ධීවරයින් 7 දෙනා සොයා සිදුකරන මෙහෙයුම් තවදුරටත් ක්‍රියාත්මක බව ධීවර අමාත්‍යාංශය පවසනවා.\nධීවර දෙපාර්තමේන්තුවේ අධ්‍යක්ෂ ජනරාල් ප්‍රසන්න ගිනිගේ සඳහන් කළේ නාවික හමුදාවට අයත් යාත්‍රා දෙකක්, ඉන්දීය රජයට අයත් ගුවන් යානයක් සහ මාලදිවයිනට අයත් යාත්‍රා කිහිපයක් මේ වනවිටත් මෙහෙයුම් කටයුතු සිදුකරන බවයි.\nමේ අතර අතුරුදන්වූ ධීවරයින් හත්දෙනාගේ පවුලේ ඥාතීන් සහ අදාළ ධීවර යාත්‍රාවේ හිමිකරු අද පස්වරුවේ සාකච්ඡාවක් සඳහා ධීවර අමාත්‍යාංශයට කැඳවා තිබෙනවා.",
       "URL": "https://www.hirunews.lk/194754/අතුරුදන්වූ-ධීවරයන්-හත්දෙනා-සොයා-තවදුරටත්-මෙහෙයුම්",
       "Category": "Local News",
       "Parent URL": "https://www.hirunews.lk/local-news.php?pageID=3859"
}