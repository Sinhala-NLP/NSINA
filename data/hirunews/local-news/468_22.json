{
       "Source": "hirunews",
       "Timestamp": "Saturday, 18 March 2023 - 14:31",
       "Headline": "ඝාතන තුනක සැකකරුවෙකු අත්අඩංගුවට",
       "News Content": "කාන්තාවන් තුන්දෙනෙකුගේ ගෙළ සිරකර ඝාතනය කළ සැකකරුවෙකු ඇල්පිටිය - අවිත්තාව ප්‍රදේශයේ දී අත්අඩංගුවට ගෙන තිබෙනවා.\nඇල්පිටිය කොට්ඨාස අපරාධ විමර්ශන අංශය විසින් ඊයේ මෙම අත්අඩංගුවට ගැනීම සිදුකර ඇති බව සඳහන්.\nසැකකරු පසුගිය වසරේ නොවැම්බර් 2 වනදා ඉත්තෑපාන ප්‍රදේශයේදී සහ පසුගිය පෙබරවාරි මස පළවනදා ද ඇල්පිටිය ප්‍රදේශයේදී මෙම ඝාතන සිදුකර දේපල කොල්ලකා ඇති බවයි පොලීසිය සඳහන් කළේ.\nඅත්අඩංගුවට ගත් සැකකරු යගිරල ප්‍රදේශයේ 34 හැවිරිදි පුද්ගලයෙක්.\nඔහුගෙන් සිදු කරන ලද ප්‍රශ්න කිරීම්වල දී කොල්ලකන දේපලවලින් කොටසක් පොලීසිය සොයාගෙන තිබෙනවා.",
       "URL": "https://www.hirunews.lk/330266/ඝාතන-තුනක-සැකකරුවෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=468"
}