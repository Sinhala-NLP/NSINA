{
       "Source": "hirunews",
       "Timestamp": "Sunday, 16 August 2020 - 7:36",
       "Headline": "20 වනදා පාර්ලිමේන්තුවේ මහජන ගැලරිය විවෘත නොවේ",
       "News Content": "එළඹෙන 20 වනදා පාර්ලිමේන්තුව කැඳවනු ලැබුව ද එදින මහජන ගැලරිය විවෘත නොවන බව පාර්ලිමේන්තු නියෝජ්‍ය මහලේකම් නීල් ඉද්දවෙල ප්‍රකාශ කළා.\nමහජනතාවට පාර්ලිමේන්තුවට ඇතුළු වීම පිළිබඳව නව කතානායකවරයා තෝරා පත් කර ගැනීමෙන් අනතුරුව තීරණය කරන බවයි හිරු ප්‍රවෘත්ති අංශය සිදුකළ විමසීමකදී පාර්ලිමේන්තු නියෝජ්‍ය මහලේකම්වරයා සඳහන් කළේ.\nඑමෙන්ම, නව පාර්ලිමේන්තුවට තේරීපත්ව ඇති මන්ත්‍රීවරුන් සියලූදෙනා මේ වනවිට ඔන්ලයින් ක්‍රමවේදයට සිය තොරතුරු ලබා දී තිබෙනවා.\nපසුගිය මහමැතිවරණයෙන් තේරීපත්වු මන්තිී‍්‍රවරුන්ගේ ජීව දත්ත තොරතුරු ඔන්ලයින් ක්‍රමයට ලබා ගැනීම පසුගියදා ආරම්භ කෙරුණා.\nඅග්‍රාමාත්‍ය මහින්ද රාජපක්ෂ පසුගිය 11 වනදා අරලියගහ මන්දිරයේදි සිය ධූරයේ වැඩ භාරගැනීමෙන් අනතුරුව පාර්ලිමේන්තු මන්ත්‍රීවරුන් සදහා සකස් කර ඇති අයදුම්පත පුරවා පාර්ලිමේන්තු මහලේකම් කාර්යාලය වෙත ලබා දී තිබුණා.\nමන්ත්‍රීවරුන් දිවුරුම් දීම හෝ ප්‍රතිඥා දීම සහ ඉදිරි කටයුතු සදහා ඔවුන්ගේ ජීව දත්ත තොරතුරු අනිවාර්ය වන අතර පවතින කොරෝනා තත්ත්වය සැලකිල්ලට ගනිමිනුයි ඔන්ලයින් ක්‍රමවේදය මත මෙවර මන්ත්‍රීවරුන්ගේ ජීව දත්ත ලබා ගැනීමට කටයුතු කර ඇත්තේ.",
       "URL": "https://www.hirunews.lk/247912/20-වනදා-පාර්ලිමේන්තුවේ-මහජන-ගැලරිය-විවෘත-නොවේ",
       "Category": "Local News",
       "Parent URL": "https://www.hirunews.lk/local-news.php?pageID=2518"
}