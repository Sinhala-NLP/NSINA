{
       "Source": "hirunews",
       "Timestamp": "Monday, 22 August 2022 - 17:31",
       "Headline": "බළලෙක් නිසා ගුරුවරියකට යුවාන් 40,000ක වන්දියක්",
       "News Content": "චීනයේ ගුවන්ග්ෂු (Guangzhou) නගරයේ චිත්‍ර ගුරුවරියක විසින් මාර්ගගත ක්‍රමවේදය ඔස්සේ මෙහෙය වූ පන්තියක දී, ගුරුවරිය සිය ඉගැන්වීම් කටයුතු කරන අතරවාරයේ තම කැමරාව ඉදිරියේ බළලෙකු එබිකම් කිරීමක් හේතුවෙන් ඇයව අසාධාරණ ලෙස සේවයෙන් පහකිරීමට අදාල නඩුවේ දී, ඇයට වූ අසාධාරණය හේතුවෙන් යුවාන් 40,000ක මුදලක් ගෙවීමට පසුගිය දා තීරණය කෙරුණා.\nපසුගිය වසරේ ජුනි මාසයේ සිදු වූ මෙම සිදුවීම හේතුවෙන් අදාළ ගුරුවරියව සේවයෙන් පහකිරීමට ඇය ඉගැන්වීම් කටයුතු කළ අධ්‍යාපන ආයතනයේ, බලධාරීන් කටයුතු කළ අතර එයට හේතුව ලෙස එම ආයතනය දක්වා සිටියේ අදාළ බළලා අන්තර්ජාල තිරය මත පෙනී සිටීම හේතුවෙන්, සිසුන්ගේ අධ්‍යන කාලයෙන් මිනිත්තු දහයක් අහිමි වූ බවයි.\nකෙසේ නමුත් නඩුව අවසානයේ දී, අදාල සිද්ධිය හේතු කොටගෙන සේවයෙන් පහකෙරුණු ගුරුවරියට සිදු වූ අසාධාරණයට වන්දි මුදලක් ගෙවීමට ඇය සේවය කළ අන්තර්ජාල අධ්‍යාපන ආයතනයට සිදු වූ අතර එම වන්දි මුලදල රුපියල්වලින් ලක්ෂ විසි එකකට වැඩියි.",
       "URL": "https://www.hirunews.lk/313452/බළලෙක්-නිසා-ගුරුවරියකට-යුවාන්-40000ක-වන්දියක්",
       "Category": "Local News",
       "Parent URL": "https://www.hirunews.lk/local-news.php?pageID=922"
}