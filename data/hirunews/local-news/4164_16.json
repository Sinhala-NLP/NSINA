{
       "Source": "hirunews",
       "Timestamp": "Wednesday, 20 December 2017 - 11:16",
       "Headline": "වන අලි නිසා ජීවිතය හැර යාම",
       "News Content": "ගල්ගමුව - ඉහළකෝන්වැව ප්‍රදේශයේ වන අලි ප්‍රහාරයකින් පුද්ගලයෙකු ජීවිතක්ෂයට පත්ව තිබෙනවා.\nඊයේ රාත්‍රීයේ නිවස ආසන්නයට පැමිණි වන අලියා පලවා හැරීමට මිය ගිය පුද්ගලයා උත්සාහ කර ඇති අතර එහිදීයි මෙම පහරදීම සිදුව ඇත්තේ.\nමිය ගිය පුද්ගලයාගේ වයස අවුරුදු 53ක්.\nමේ අතර පොළොන්නරුව, ගිරිඋල්ල, ඉකිලිවැව ප්‍රදේශයේදී ද වන අලියෙකු පහරදීමෙන් පුද්ගලයෙකු ජීවිතක්ෂයට පත්ව තිබෙනවා.\nසිය බිරිඳ සමඟ අද උදෑසන පොළොන්නරුව රෝහල වෙත යාමට පැමිණි අවස්ථාවේදී අදාල පුද්ගලයා මෙලෙස අලියාගේ ප්‍රහාරයට ලක්ව ඇති බවයි අප වාර්තාකරු සඳහන් කළේ.\nමෙලෙස මියගොස් ඇති පුද්ගලයා කේ.ඩී ප්‍රේමදාස නමැති 68 වන වියේ පසුවූ තිදරු පියෙක් බවයි වාර්තා වන්නේ.",
       "URL": "https://www.hirunews.lk/178844/වන-අලි-නිසා-ජීවිතය-හැර-යාම",
       "Category": "Local News",
       "Parent URL": "https://www.hirunews.lk/local-news.php?pageID=4164"
}