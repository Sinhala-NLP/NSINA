{
       "Source": "hirunews",
       "Timestamp": "Wednesday, 01 February 2017 - 19:24",
       "Headline": "වෛද්‍ය සභාවේ ස්වාධීනත්වයට බලපෑමක් - වෛද්‍ය නිලධාරීන්ගේ සංගමය",
       "News Content": "මාලඹේ සයිටම් පෞද්ගලික වෛද්‍ය විද්‍යාලය සම්බන්ධයෙන් අභියාචනාධිකරණය ලබාදුන් තීන්දුව මගින් වෛද්‍ය සභාවේ ස්වාධීනත්වයට බලපෑමක් එල්ල වී ඇති බව සමස්ත ලංකා වෛද්‍ය නිලධාරීන්ගේ සංගමය පවසනවා.\nකොළඹ අද පැවැති ප්‍රවෘත්ති සාකච්ඡාවකට එක් වෙමින් එම සංගමයේ ප්‍රධාන ලේකම් වෛද්‍ය ජයන්ත බණ්ඩාර මහතා මේ බව සදහන් කළා.\nමේ අතර අද පෙවරුවේ පේරාදෙණිය විශ්වවිද්‍යාලයීය මහා ශිෂ්‍ය සංගමය විරෝධතාව සංවිධානය කර තිබුණා.\nවිශ්වවිද්‍යාලය සිට පෙළපාලියකින් ගලහ මංසන්ධිය දක්වා පැමිණි උද්ඝෝෂකයින් එහිදී  විරෝධතාවයේ නිරත වුණා.\nඑමෙන්ම සයිටම් පෞද්ගලික විශ්වවිද්‍යාලය පිළිබදව අභියාචනාධිකරණය ලබාදුන් තීන්දුව සම්බන්ධයෙන් ශ්‍රී ලංකා වෛද්‍ය සභාවේ සභාපති මහාචාර්ය කාලෝ ෆොන්සේකා මහතාගෙන් අද පැවැති රැස්වීමකින් අනතුරුව මාධ්‍යවේදීන් ප්‍රශ්න කර සිටියා.",
       "URL": "https://www.hirunews.lk/153454/වෛද්‍ය-සභාවේ-ස්වාධීනත්වයට-බලපෑමක්-නිලධාරීන්ගේ-සංගමය",
       "Category": "Local News",
       "Parent URL": "https://www.hirunews.lk/local-news.php?pageID=4681"
}