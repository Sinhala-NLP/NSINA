{
       "Source": "hirunews",
       "Timestamp": "Monday, 13 April 2020 - 10:20",
       "Headline": "ඉතාලියේ සහ ප්‍රංශයේ කොරෝනා මරණ කැපී පෙනෙන අඩුවීමක්",
       "News Content": "යුරෝපා කලාපයේ ඉතාලිය සහ ප්‍රංශය යන රටවල දෛනික මරණ අඩුවීමක් දක්නට ලැබෙනවා.\nඉතාලියෙන් ගෙවුණු දිනයේදී වාර්තාවී තිබුණේ මරණ 431ක් පමණක් වන අතර, මාර්තු මැද භාගයේ සිට දිනක් තුළ එරටින් වාර්තාවූ අඩුම මරණ සංඛ්‍යාව සටහන් වී තිබෙනවා.\nලොව පුරා පැතිර ගොස් ඇති කොවිඩ් 19 වෛරස වසංගතයෙන් අද වන විට වාර්තාවී ඇති සමස්ත පුද්ගල මරණ සංඛ්‍යාව 114,000ක් ඉක්මවා තිබෙනවා.\nවාර්තා වී ඇති ආසාදිතයන් ගණන දහඅට ලක්ෂ හතළිස් හයදහස ඉක්මවා ඇතත් ඒ අතරින් 421,000ක් පමණ සම්පූර්ණ සුවය ලබා තිබිම විශේෂත්වයක්.\nආසාදිතයන් 156,300ක් අතරින් 34,000කට වැඩි පිරිසක් සුවය ලබා ඇත.\nප්‍රංශයේද ගතවූ පැය 24 තුළ මරණ වාර්තාවී තිබුණේ 561ක් පමණක් වන අතර ඒ සමග සමස්ත මරණ සංඛ්‍යාව 14,412 දක්වා ඉහළ ගිය අතර සමස්ත ආසාදිතයන් ගණන 133,670ක්.",
       "URL": "https://www.hirunews.lk/238527/ඉතාලියේ-සහ-ප්‍රංශයේ-කොරෝනා-මරණ-කැපී-පෙනෙන-අඩුවීමක්",
       "Category": "Local News",
       "Parent URL": "https://www.hirunews.lk/local-news.php?pageID=2799"
}