{
       "Source": "hirunews",
       "Timestamp": "Saturday, 07 May 2022 - 20:59",
       "Headline": "නොරොච්චෝල යථා තත්ත්වයට එන තෙක් ඔටෝ ඩීසල් සැපයුමට සීමා (වීඩියෝ)",
       "News Content": "නොරොච්චෝලේ ගල් අඟුරු බලාගාරය යථා තත්ත්වයට පක්කරන තුරු පිරවුම්හල් සඳහා දෛනිකව නිකුත් කරන ඔටෝ ඩීසල් ප්‍රමාණය සීමා කෙරෙන බව විදුලි බල හා බලශක්ති අමාත්‍ය කංචන විජේසේකර මහතා පවසනවා.\nමෙම තීන්දුවට එළැඹ ඇත්තේ දෛනික විදුලි කප්පාදුව පාලනය කිරීමේ අරමුණින්.\nට්විටර් සටහනක් තබමින් ඔහු ප්‍රකාශ කළේ නොරොච්චෝලේ බලාගාරය යථා තත්වයට පත් කරන තුරු ඉන්ධන පිරවුම්හල් සඳහා ඔටෝ ඩීසල් සීමාසහිතව නිකුත් කරන බවයි.\nඑසේම පිරවුම්හල් සඳහා මේවන විට ඔටෝ ඩීසල් මෙට්‍රික් ටොන් 4000ක් සහ ඔක්ටේන් 92 පෙට්‍රල් මෙට්‍රික් ටොන් 2500ක් පමණක් දෛනිකව නිකුත් කරන බවයි අමාත්‍යවරයා සිට ට්විටර් පණිවුඩයෙන් සඳහන් කරන්නේ.\nපෙට්‍රල් සහ බොරතෙල් මෙට්‍රික් ටොන් 40000 ක් රැගත් නෞකාවක් ලබන සඳුදා දිවයිනට පැමිණීමට නියමිත බවද ඔහු සිට ට්විටර් පණිවුඩයෙන් සඳහන් කර තිබෙනවා.\nඑසේම ඊයේ පස්වරු 05 වන විට පැවති ඉන්ධන සංචිතවල ප්‍රමාණයද අමාත්‍යවරයා සිය ට්විටර පණිවුඩයට අන්තර්ගත කර තිබෙනවා.\nඒ අනුව ඔටෝ ඩීසල් මෙට්‍රික් ටොන් 12516ක්, සුපර් ඩීසල් 7972ක්, ඔක්ටේන් 92 පෙට්‍රල් 27325ක්, ඔක්ටේන් 95 පෙට්‍රල් මෙට්‍රික් ටොන් 425ක් ඊයේ පස්වරුව වන විට පැවති බව එහි සඳහන්.",
       "URL": "https://www.hirunews.lk/303784/නොරොච්චෝල-යථා-තත්ත්වයට-එන-තෙක්-ඔටෝ-ඩීසල්-සැපයුමට-සීමා-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1184"
}