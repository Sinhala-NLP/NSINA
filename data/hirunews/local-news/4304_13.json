{
       "Source": "hirunews",
       "Timestamp": "Monday, 25 September 2017 - 12:46",
       "Headline": "දර්ගා නගරයේ නිවසක් අවවාදයක් නිසා ගිනි තබයි (ඡායාරූප)",
       "News Content": "දර්ගා නගරය වැලිපිටිය ප්‍රදේශයේදී දෙපිරිසක් අතර ඇතිවූ ගැටුමකින් කැපුම් තුවාල ලැබූ පුද්ගලයන් දෙදෙනෙකුට කළුතර නාගොඩ රෝහලේදී ශල්‍යකර්මයකට භාජනය කර ඇතැයි ද එම සිද්ධියට සම්බන්ධ සැකකරුවන් දෙදෙනෙකු අද(25) අලුත්ගම පොලීසිය අත්අඩංගුවට ගෙන තිබෙනවා.\nමත්ද්‍රව්‍ය සම්බන්ධ සිද්ධියක් මෙම ගැටුමට හේතුවී ඇතැයි පොලීසිය සඳහන් කළා.\nගම්වැසියන් පිරිසක් ගොස්, මත්ද්‍රව්‍ය සම්බන්ධ චෝදනා එල්ලවුවෙකු ට නැවත එවැනි වැරදි සිදු නොකරන ලෙස අවවාද කිරීමෙන් පසු ඊට කිපුනු පිරිසක් පසුව පැමිණ මෙම ආරවුල ආරම්භ කර ඇතැයි සඳහන්.\nඑහිදී එක් පාර්ශවකරුවකුගේ කුලී නිවස ගිනිතබා විනාශකර ඇති අතර එහි තිබූ සියලූ භාණ්ඩ පිලිස්සී තිබූ බවද සිද්ධිය පිළිබඳ විමර්ශන සිදුකරන පොලීසිය පවසා තිබෙනවා.\nඅලූත්ගම පොලීසිය සිද්ධිය සමථයකට පත්කර වැලිපිටිය විශේෂ කාර්ය බලකා උපකඳවුරේ නිලධාරීන්ද කැඳවා තත්වය පාලනය කරතිබූ අතර කලහකාරීව හැසිරුනු පිරිසක් එම නිවස අළුයම් කාලයේ මෙසේ ගිනිතබා හානිකර ඇතැයි පොලීසිය සඳහන් කළා.\nකළුතර දිසාව භාර නියෝජ්‍ය පොලිස්පති රන්මල් කොඩිතුවක්කු, කළුතර කොට්ඨාශ භාර පොලිස් අධිකාරි උපුල් නිල්මිණි ආරියරත්න, සහකාර පොලිස් අධිකාරි කපිල ප්‍රේමදාසගේ  උපදෙස් පරිදි අලූත්ගම පොලීසියේ වැඩ බලන ස්ථානාධිපති සෙනෙවිරත්න, අපරාධ අංශයේ ස්ථානාධිපති උප පොලිස් පරීක්‍ෂක අමිල ජයසේකර,  කළුතර අපරාධ ඒකකයේ නිලධාරින් සිද්ධිය සම්බන්ධයෙන් පරීක්‍ෂණ සිදු කරනවා.\nඅලුත්ගම තුසිත",
       "URL": "https://www.hirunews.lk/171792/දර්ගා-නගරයේ-නිවසක්-අවවාදයක්-නිසා-ගිනි-තබයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4304"
}