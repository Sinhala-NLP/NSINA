{
       "Source": "hirunews",
       "Timestamp": "Wednesday, 28 July 2021 - 20:52",
       "Headline": "සරසවි ආචාර්යවරුන් අධ්‍යයන කටයුතුවලින් ඉවත් වෙයි (වීඩියෝ)",
       "News Content": "යෝජිත කොතලාවල විශ්වවිද්‍යාල පනතට විරෝධය පළ කරමින් විශ්වවිද්‍යාල ආචාර්ය සමිති සම්මේලනය අද දිනයේ online අධ්‍යාපන කටයුතුවලින් ඉවත්වුණා.\nමේ අතර ගුරු විදුහල්පති වෘත්තීය සමිති ආරම්භ කළ වෘත්තීය ක්‍රියාමාර්ගයද අද දිනයේත් ක්‍රියාත්මක වුණා.\nවැටුප් විෂමතාව ඉවත් කිරීම ඇතුළු ඉල්ලීම් කිහිපයක් මුල් කරගනිමින් ගුරු විදුහල්පතිවරුන් ඔන් ලයින් ඉගැන්වීම් කටයුතු වර්ජනය කර අදට දින 17ක් ගතවනවා.\nමේ අතර වෛද්‍යපීඨ ශිෂ්‍ය ක්‍රියාකාරී කමිටු සාමාජිකයින් පිරිසක් අද පූජ්‍ය ඇල්ලේ ගුණවංශ හිමියන් බැහැදැක යෝජිත කොතලාවල විශ්වවිද්‍යාල පනත සම්බන්ධයෙන් කරුණු පැහැදිලි කළා.\nරජයේ වෛද්‍ය නිළධාරීන්ගේ සංගමය අද කැඳවා තිබූ ප්‍රවෘත්ති සමාකච්ඡාවකදී ද යෝජිත කොතලාවල විශ්වවිද්‍යාල පනත සම්බන්ධයෙන් අදහස් පළ කළා.\nවිශ්වවිද්‍යාල ආචාර්යවරුන්ගේ සමිති සම්මේලනයද අද online අධ්‍යාපන කටයුතුවලින් ඉවත්වූයේ යෝජිත කොතලාවල විශ්වවිද්‍යාල පනතට විරෝධය පළ කරමින්.\nමේ අතර යෝජිත කොතලාවල විශ්වවිද්‍යාල පනතට විරෝධය පළ කරමින් සහ ගුරු වැටුප් විෂමතාවට සහය පළ කරමින් ප්‍රදේශ කිහිපයක අදත් විරෝධතා සංවිධාන කර තිබුණා.",
       "URL": "https://www.hirunews.lk/278266/සරසවි-ආචාර්යවරුන්-අධ්‍යයන-කටයුතුවලින්-ඉවත්-වෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1789"
}