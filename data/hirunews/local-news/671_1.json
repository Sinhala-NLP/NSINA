{
       "Source": "hirunews",
       "Timestamp": "Monday, 12 December 2022 - 23:14",
       "Headline": "ප්‍රධාන බැංකු පහකට ශ්‍රී ලංකා මහ බැංකුවෙන් දඩ",
       "News Content": "මූල්‍ය පනත් කඩ කිරීම හේතුවෙන් ප්‍රධාන බැංකු පහකින් මිලියන 10.75ක දඩ මුදලක් අය කරගෙන ඇති බව ශ්‍රී ලංකා මහ බැංකුව නිවේදනය කරනවා.\nඒ අනුව මහජන බැංකුව, ලංකා බැංකුව, ජාතික ඉතිරි කිරීමේ බැංකුව, ඩී.එෆ්.සී.සී බැංකුව සහ එන්.ඩී.බී බැංකුව යන බැංකුවලට මෙලෙස දඩ නියම වී ඇති බව සඳහන්.\nමහ බැංකුව විසින් ප්‍රකාශයට පත් කළ නිවේදනයකට අනුව 2006 අංක 6 දරන මුදල් ගනුදෙනු වාර්තා කිරීමේ පනතේ 19(1) සහ 19(2) වගන්ති මඟින් පැවරී ඇති බලතල අනුව, එම පනතේ ප්‍රතිපාදනවලට අනුකූලව යි මෙම මහ බැංකුව මඟින් මෙම දඩ නියම කර ඇත්තේ.\nමූල්‍ය ආයතනයක් විසින් සිදු කරනු ලබන අක්‍රමිකතාවල ස්වභාවය හා බරපතළකම සැලකිල්ලට ගනිමින් මහ බැංකුව මෙම තීරණ ගෙන තිබෙනවා.\nමම දඩ මුදල් ඒකාබද්ධ අරමුදලට බැර කර ඇති බව ද මහ බැංකුව වාර්තා කරනවා.",
       "URL": "https://www.hirunews.lk/322549/ප්‍රධාන-බැංකු-පහකට-ශ්‍රී-ලංකා-මහ-බැංකුවෙන්-දඩ",
       "Category": "Local News",
       "Parent URL": "https://www.hirunews.lk/local-news.php?pageID=671"
}