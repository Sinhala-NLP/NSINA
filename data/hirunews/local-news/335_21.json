{
       "Source": "hirunews",
       "Timestamp": "Thursday, 18 May 2023 - 7:23",
       "Headline": "නිවසක් බිඳ රන් භාණ්ඩ හා දේපළ සොරකම් කරයි",
       "News Content": "බස්නාහිර පළාත් දකුණු දිසා අපරාධ කොට්ඨාසය මගින් විමර්ශන සිදු කර ඊයේ (17) දින උදෑසන කාලයේ මීගොඩ ප්‍රදේශයේ දී සැකකරුවන් දෙදෙනෙකු අත්අඩංගුවට ගෙන වැඩිදුර විමර්ශන සඳහා මීගොඩ පොලිස් ස්ථානය වෙත ඉදිරිපත් කර තිබෙනවා.\nඅත්අඩංගුවට ගත් සැකකරුවන් අවුරුදු 30 හා 35 යන වයස් වල පසුවන පාදුක්ක රඹුක් පිටිය ප්‍රදේශවල පදිංචිකරුවන්.\nසැකකරුවන් විසින් සොරකම් කරන ලද රන් මාලයක්, ශිතකරණයක්, රෙදි සෝදන යන්ත්‍රයක්, කවිච්චි පුටුවක්, තණකොළ කපන මැෂිමක් ඇතුළු දේපල සොයා ගෙන තිබෙනවා.\nඑහි දී රුපියල් 764,000ක් වටිනා රන් භාණ්ඩ ඇතුළු දේපළ සොරකම් කර ඇති බවයි වාර්තා වන්නේ.\nසැකකරුවන් අද (18) දින හෝමාගම ගරු මහේස්ත්‍රාත් අධිකරණය වෙත ඉදිරිපත් කිරීමට නියමිතයි.",
       "URL": "https://www.hirunews.lk/335503/නිවසක්-බිඳ-රන්-භාණ්ඩ-හා-දේපළ-සොරකම්-කරයි",
       "Category": "Local News",
       "Parent URL": "https://www.hirunews.lk/local-news.php?pageID=335"
}