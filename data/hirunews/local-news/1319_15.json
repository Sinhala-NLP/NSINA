{
       "Source": "hirunews",
       "Timestamp": "Friday, 04 March 2022 - 9:08",
       "Headline": "සී. බීත් එළියට යන ලකුණු",
       "News Content": "ජනාධිපතිවරයා විසින් සිදු කළ කැබිනට් සංශෝධනය සම්බන්ධයෙන් කලකිරීමට පත්ව සිටින වනජීවී අමාත්‍ය සී.බී. රත්නායක ද සිය අමාත්‍ය ධූරයෙන් ඉල්ලා අස්වීමට තීරණය කර ඇති බව බවට දේශපාලන ආරංචි මාර්ග පවසනවා.\nඒ අනුව සිය අමාත්‍යංශයේ තිබූ බඩුබාහිරාදිය පවා ඉවත් කර ගැනීමට අමාත්‍යවරයා පියවර ගෙන ඇති බව යි දැනගන්නට ලැබෙන්නේ.\nපසුගිය කාලයේ දී තම අමාත්‍ය ධූරයෙන් නිසි අයුරින් වැඩක් කිරීමට නො හැකි වීමෙන් කලකිරීමට පත්ව සිට ඇති අමාත්‍යවරයා මෙවර කැබිනට් සංශෝධනයේ දී වැඩක් කළ හැකි අමාත්‍ය ධූරයක් බලාපොරොත්තුවෙන් සිට ඇති බව ද සඳහන්.\nනමුත් සිය දිස්ත්‍රික්කයේ ම මන්ත්‍රීවරයකු වූ එස්.බී. දිසානායකට වැඩ කළ හැකි අමාත්‍යංශයක් ලබා දීම හරහා සී.බී. රත්නායක දැඩි කලකිරීමට පත්ව සිටින බව ද පැවසෙනවා.\nඒ අනුව අද දිනයේ දී බොහෝදුරට සී.බී රත්නායක සිය අමාත්‍ය ධූරයෙන් ඉල්ලා අස්වනු ඇති බව සඳහන්.",
       "URL": "https://www.hirunews.lk/298619/සී-බීත්-එළියට-යන-ලකුණු",
       "Category": "Local News",
       "Parent URL": "https://www.hirunews.lk/local-news.php?pageID=1319"
}