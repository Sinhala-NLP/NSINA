{
       "Source": "hirunews",
       "Timestamp": "Saturday, 06 August 2022 - 9:51",
       "Headline": "මහනුවර දී පොලිස් නිලධාරියෙකුට බාධා කළ දෙදෙනකු අත්අඩංගුවට",
       "News Content": "මහනුවර - ගැටඹේ මංසන්ධියේ ක්‍රීඩාංගණයක පැවති ඇසළ මේලා සැණකෙළි භූමියේ ආරක්ෂක රාජකාරියේ යෙදී සිටි පොලිස් නිලධාරියෙකුට පහරදීමට තැත් කළ දෙදෙනෙකු අත්අඩංගුවට ගෙන තිබෙනවා.\nපොලිස් මාධ්‍ය ප්‍රකාශක කාර්යාලය සඳහන් කළේ බීමත්ව සැණකෙලි භූමියට ඇතුලුවීමට උත්සහ කළ පිරිසක් වැළැක්වීමට යාමේදී පොලිස් නිලධාරියෙකුට පහරදී රාජකාරියට බාධා සිදුකර ඇති බවයි.\nසිද්ධිය සම්බන්ධයෙන් පිරිමි පුද්ගලයෙකු සහ කාන්තාවක අත්අඩංගුවට ගෙන තිබෙනවා.\n30 සහ 46 හැවිරිදි ඔවුන් උඩපේරාදෙණිය සහ පොල්ගොල්ල ප්‍රදේශවල පදිංචිකරුවන් බවටයි හඳුනාගෙන ඇත්තේ.",
       "URL": "https://www.hirunews.lk/312046/මහනුවර-දී-පොලිස්-නිලධාරියෙකුට-බාධා-කළ-දෙදෙනකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=961"
}