{
       "Source": "hirunews",
       "Timestamp": "Monday, 19 April 2021 - 11:15",
       "Headline": "වන්දනා ගමනේ ගිය බස් රථය බිළිගත් තරුණ ජීවිතය",
       "News Content": "කොළඹ බදුල්ල ප්‍රධාන මාර්ගයේ, රිල්හේන ප්‍රදේශයේදී අද (19) අළුයම 5.30 ට පමණ සිදු වූ අනතුරකින් තරුණයෙකු මිය ගොස් තිබෙනවා.\nබස් රථයක් සහ යතුරුපැදියක් එකිනෙක ගැටීමෙන් මෙම අනතුර සිදුව ඇති බවයි වාර්තා වන්නේ.\nඅනතුරින් මිය ගොස් ඇත්තේ කහවත්ත, පනාවැන්න ප්‍රදේශයේ පදිංචිව සිටි 22 හැවිරිදි තරුණයෙක්.\nබලංගොඩ සිට අනුරාධපුරය බලා වන්දනා ගමනක යමින් සිටි පුද්ගලික බස් රථයක යතුරුපැදිකරු ගැටීමෙනුයි මෙම අනතුර සිදුව ඇත්තේ.\nඅදාළ බස් රථය සහ රියදුරු පැල්මඩුල්ල පොලිසිය විසින් අත්අඩංගුවට ගෙන ඇති අතර සිද්ධිය සම්බන්ධයෙන් පැල්මඩුල්ල පොලිසිය වැඩිදුර විමර්ශන පවත්වනවා.",
       "URL": "https://www.hirunews.lk/268860/වන්දනා-ගමනේ-ගිය-බස්-රථය-බිළිගත්-තරුණ-ජීවිතය",
       "Category": "Local News",
       "Parent URL": "https://www.hirunews.lk/local-news.php?pageID=2011"
}