{
       "Source": "hirunews",
       "Timestamp": "Wednesday, 22 June 2022 - 14:23",
       "Headline": "අරලිය - රත්න කොළඹදී ගැටේ - මාධ්‍ය හමුව මැද ඩඩ්ලි නැගිට යයි (වීඩියෝ)",
       "News Content": "මෙරට ප්‍රධානතම සහල් ව්‍යාපාරිකයින් විසින් අද කැඳවා තිබූ මාධ්‍ය හමුවකදී සහල් මිල සම්බන්ධයෙන් ඔවුන් අතර ඇති වූ ගැටලුවක් හේතුවෙන් උණුසුම් තත්ත්වයක් ඇති වුණා.\nකොළඹ අද පැවති මෙම මාධ්‍ය හමුවේදී අරලිය සහල් හිමිකරු වන ඩඩ්ලි සිරිසේන සහ නිව් රත්න සහල් හිමිකරු, ලන්කේෂ්වර මිත්‍රපාල අතරයි මෙම උණුසුම් තත්ත්වය ඇතිවූයේ. එහිදී ඩඩ්ලි සිරිසේන එම මාධ්‍ය හමුවෙන් නැගිට ගියේ සහල් මිල වැඩි කිරීමට ඉඩ නොදෙන බව පවසමින්.\nඉදිරි මාස 3 ක කාලයක් දක්වා රජයේ පාලන මිලට සහල් අලෙවි නොකරන වී මෝල් රජයට පවරා ගත යුතු බවටයි ඩඩ්ලි සිරිසේන එම මාධ්‍ය හමුවේදී ප්‍රකාශ කළේ. කෙසේ වෙතත්, එම මාධ්‍ය හමුවට එක්ව සිටි නිව් රත්න සහල් අධිපති ලන්කේෂ්වර මිත්‍රපාල සඳහන් කළේ සහල් පාලන මිලට ලබාදිය නොහැකි බවටයි.\nඔවුන් තවදුරටත් අදහස් දැක්වීමේදී මෙලෙස උණුසුම් තත්ත්වයක් හට ගත්තා. එය පාලනය කිරීම සඳහා එම මාධ්‍ය හමුවට එක්ව සිටි අනෙක් සහල් මෝල් හිමියන් ද මැදිහත් වුණා.",
       "URL": "https://www.hirunews.lk/307885/අරලිය-රත්න-කොළඹදී-ගැටේ-මාධ්‍ය-හමුව-මැද-ඩඩ්ලි-නැගිට-යයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1076"
}