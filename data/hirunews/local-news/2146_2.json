{
       "Source": "hirunews",
       "Timestamp": "Monday, 15 February 2021 - 13:11",
       "Headline": "ජිනීවා යෝජනාව සොයන්න, උතුරේ දෙමළ පක්ෂවලින් සත් පුද්ගල කමිටුවක්",
       "News Content": "ජිනීවා මානව හිමිකම් කොමිසම මගින් ශ්‍රී ලංකාවට එරෙහිව ඉදිරිපත් කර ඇති යෝජනාව සම්බන්ධයෙන් සොයා බැලීම සඳහා උතුරේ දෙමළ පක්ෂවල සාමාජිකයින්ගෙන් සැදුම්ලත් සත් පුද්ගල කමිටුවක් පත් කර තිබෙනවා.\nදෙමළ පක්ෂ අතර ඊයේ (14) යාපනයේ පැවති හමුවකදී මෙම කමිටුව පත් කර ඇති බව සඳහන්.\nඉලංගෙයි තමිල් අරසු පක්ෂයේ නායක සෙල්වම් අඩෙක්කලනාදන්ගේ ප්‍රධානත්වයෙන් පිහිටුවා ඇති මෙම කමිටුවට පාර්ලිමේන්තු මන්ත්‍රීවරුන් වන ආර්. සම්බන්ධන් මෙන්ම එම්. සුමන්දිරන් ද ඇතුළත්.\nමෙම හමුවෙන් පසුව මාධ්‍ය වෙත අදහස් දැක්වූ පාර්ලිමේන්තු මන්ත්‍රී සී.වී. විග්නේෂ්වරන්, උතුරේ දූපත් 3ක් චීනයට ලබාදීමේ සූදානමක් සම්බන්ධයෙන් අනාවරණයක් සිදුකළා.",
       "URL": "https://www.hirunews.lk/262638/ජිනීවා-යෝජනාව-සොයන්න-උතුරේ-දෙමළ-පක්ෂවලින්-සත්-පුද්ගල-කමිටුවක්",
       "Category": "Local News",
       "Parent URL": "https://www.hirunews.lk/local-news.php?pageID=2146"
}