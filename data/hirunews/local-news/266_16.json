{
       "Source": "hirunews",
       "Timestamp": "Thursday, 15 June 2023 - 14:19",
       "Headline": "හෙරොයින් සමග පුද්ගලයෙකු කිරුළපන දී අත්අඩංගුවට",
       "News Content": "හෙරොයින් ග්‍රෑම් දෙසිය තිස් පහයි මිලිග්‍රෑම් හාරසීයක් සමග පුද්ගලයෙකු කොළඹ දකුණ කොට්ඨාශ අපරාධ විමර්ශන ඒකකය මගින් ඊයේ(14) අත්අඩංගුවට ගෙන තිබෙනවා\nමොහු දෙහිවල සිට කිරුළපන දක්වා යතුරුපැදියකින් එමින් සිටියදී පොලිසියට ලද තොරතුරක් අනුව කිරුළපන ස්ටැෆර්ඩ් මාවත හන්දියේ දී අත්අඩංගුවට ගෙන තිබුණා.\nඑහිදී හෙරොයින් ග්‍රෑම් 235 මිලිග්‍රෑම් 400ක්, ඉලෙක්ට්‍රොනික තරාදියක්, ජංගම දුරකථන දෙකක් හා යතුරු පැදියක් සැකකරු සන්තකයේ තිබී පොලිස් බාර‍යට ගනු ලැබුවා.\nසැකකරු දෙහිවල සරණංකර පාරේ පදිංචි බඩෝවිට සුරේෂ් නමැති 37 හැවිරිදි පුද්ගලයෙක් බවයි පොලිසිය පවසන්නේ.",
       "URL": "https://www.hirunews.lk/338024/හෙරොයින්-සමග-පුද්ගලයෙකු-කිරුළපන-දී-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=266"
}