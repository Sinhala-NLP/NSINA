{
       "Source": "hirunews",
       "Timestamp": "Sunday, 29 January 2023 - 17:07",
       "Headline": "බ්‍රිතාන්‍යය අග්‍රාමාත්‍ය රිෂි සුනක් අමාත්‍යවරයෙකු තනතුරින් එලවා දමයි",
       "News Content": "බ්‍රිතාන්‍යයේ පාලක කොන්සර්වේටිව් පක්ෂයේ සභාපතිවරයා ලෙස මෙන්ම සුනක් රජයේ අමාත්‍යවරයෙකු ලෙසද කටයුතු කල Nadhim Zahawi සිය තනතුරු වලින් නෙරපා හැරීමට බ්‍රිතාන්‍යය අග්‍රාමාත්‍ය රිෂි සුනක් මීට සුළු වේලාවකට පෙර තීරණය කලා.\nඒ ඔහු විසින් සිදුකල බදු පැහැර හැරීමක් සම්බන්ධ තොරතුරු හෙලිදරව් වීමෙන්.\nදේශපාලකයෙකු වීමට ප්‍රථම ප්‍රකෝටිපති ව්‍යාපාරිකයෙකු ලෙස කටයුතු කල Nadhim Zahawi ගේ ව්‍යාපාරික බදු ගෙවීම් සම්බන්ධයෙන් HMRC හෙවත් බ්‍රිතාන්‍යය ආදායම් බදු දෙපාර්තමේන්තුව සමඟ පැවති ගැටළුවක් ඔහු තනතුරට පත්වන අවස්ථාවේදී හෙලි නොකර සිටීම මෙම ගැටළුවට හේතු වී තිබෙනවා.\nඑම තොරතුරු හෙලිදරව් වීමත් සමඟ පරීක්ෂණයක් පැවැත්වුනු අතර ඒ මගින් ඔහු අමාත්‍ය සංග්‍රහය බරපතල ලෙස උල්ලංඝනය කර ඇතැයි තීරණය වී තිබෙනවා.\n1967 දී ඉරාකයේ බලගතු කුර්දි පවුලක උපත ලද ඔහු සදාම් හුසේන්ගේ පාලනය හේතුවෙන් ළමා සරණාගතයෙකු ලෙස එංගලන්තයට පැමිණ එහි අධ්‍යාපනය අධ්‍යාපනය හදාරා සාර්ථක ව්‍යාපාරිකයෙකු බවට පත් වුනා.",
       "URL": "https://www.hirunews.lk/326174/බ්‍රිතාන්‍යය-අග්‍රාමාත්‍ය-රිෂි-සුනක්-අමාත්‍යවරයෙකු-තනතුරින්-එලවා-දමයි",
       "Category": "Local News",
       "Parent URL": "https://www.hirunews.lk/local-news.php?pageID=571"
}