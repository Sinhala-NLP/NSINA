{
       "Source": "hirunews",
       "Timestamp": "Wednesday, 10 April 2019 - 14:28",
       "Headline": "මොහොමඩ් නසීම්  ලබන 24 තෙක් රිමාන්ඩ්",
       "News Content": "පාතාල නායක මාකඳුරේ මධුෂ්, ඩුබායි හි සංවිධාන කරන ලද උපන් දින සාදයට සහභාගිවී යළි දිවයිනට පිටුවහල් කිරීමෙන් අනතුරුව කොළඹ අපරාධ කොට්ඨාශය භාරයට ගත් මොහොමඩ් නසීම් මොහොමඩ් ෆයිසර් ලබන 24 වනදා දක්වා රක්ෂිත බන්ධනාගාර ගත කර තිබෙනවා.\nඒ, සැකකරු කොළඹ අතිරේක මහේස්ත්‍රාත් සනෝජා ජයතුංග වෙත අද ඉදිරිපත් කිරීමෙන් අනතුරුවයි.\nකොළඹ අපරාධ කොට්ඨාශය විසින් අලූත්කඩේ මහේස්ත්‍රාත් අධිකරණය වෙත ඔහු ඊයේ ඉදිරිපත් කිරීමෙන් අනතුරුව පැය 24 ක කාලයක් රැඳවුම් නියෝග ලබාගෙන ප්‍රශ්න කිරීමට අවසර හිමි වුණා.\nපසුගිය වසරේදී මාළිගාවත්ත ප්‍රදේශයේ කාන්තාවක් ඝාතනය කිරිම සහ පුද්ගලයෙක් ඝාතනයට තැත් කිරිම සම්බන්ධයෙන් ඔහුට එරෙහිව චෝදනා එල්ල වී තිබෙනවා.",
       "URL": "https://www.hirunews.lk/214204/මොහොමඩ්-නසීම්-ලබන-24-තෙක්-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=3409"
}