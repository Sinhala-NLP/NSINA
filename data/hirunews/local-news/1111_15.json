{
       "Source": "hirunews",
       "Timestamp": "Wednesday, 08 June 2022 - 9:06",
       "Headline": "රටේ වත්මන් ආර්ථික තත්ත්වය සම්බන්ධයෙන් අගමැතිවරයා දුරකථන සංවාදයක (වීඩියෝ)",
       "News Content": "රටේ වත්මන් ආර්ථික තත්ත්වය සම්බන්ධයෙන් අග්‍රාමාත්‍ය රනිල් වික්‍රමසිංහ සහ ජාත්‍යන්තර මූල්‍ය අරමුදලේ කළමනාකාර අධ්‍යක්ෂ ක්‍රිස්ටලිනා ජෝර්ජිවා මහත්මිය සමඟ ඊයේ සවස දුරකථන ඔස්සේ සාකච්ඡාවක් පවත්වා තිබෙනවා.\nIMF කාර්ය මණ්ඩල මට්ටමේ නියොජිත කාණ්ඩයම හැකි ඉක්මනින් ශ්‍රී ලංකාවට පැමිණෙන ලෙසත් එවිට කාර්ය මණ්ඩල මට්ටමේ ගිවිසුම අවසන් කිරිමට හැකි බවයි අග්‍රාමාත්‍යවරයා එහදි ඉල්ලා සිටියේ.\nශ්‍රී ලංකාව සහ IMF කාර්ය මණ්ඩල මට්ටමේ ගිවිසුමක් අවසන් කිරීම මත මූල්‍ය සම්බන්ධතා සාකච්ඡා රඳා පවතින බවයි අග්‍රාමාත්‍යවරයා මෙහිදී පැහැදිලි කර තිබෙන්නේ.\nමෙම දුෂ්කර කාලවලදී ශ්‍රී ලංකාවට සහාය වීමට IMF කළමනාකාර අධ්‍යක්ෂවරිය කැමැත්ත පළ කර තිබෙනවා.",
       "URL": "https://www.hirunews.lk/306532/රටේ-වත්මන්-ආර්ථික-තත්ත්වය-සම්බන්ධයෙන්-අගමැතිවරයා-දුරකථන-සංවාදයක-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1111"
}