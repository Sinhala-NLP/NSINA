{
       "Source": "hirunews",
       "Timestamp": "Wednesday, 26 October 2016 - 7:02",
       "Headline": "කහටගහ පතලේ උපවාසය තවදුරටත්",
       "News Content": "කුරුණෑගල - දොඩංගස්ලන්ද - කහටගහ පතලේ සේවකයන් 108 දෙනෙකු අඩි 1132 ක් පතල අභ්‍යන්තරයේ සිට ආරම්භ කළ උපවාසය අද (26) දෙවන දිනටත් ක්‍රියාත්මකයි.\nකහටගහ පතල පෞද්ගලීකරණය කිරීමට ආණ්ඩුව සූදානම් බව පවසමින් එහි සේවකයන් පසුගිය 19 වනදා සිට වැඩවර්ජනයක් ආරම්භ කළා.\nඊයේ පෙරවරුවේ සිට සේවකයන් උපවාසයක් ආරම්භ කරනු ලැබුවේ උද්ගතව ඇති ගැටලූවට බලධාරින්ගෙන් නිසි ප්‍රතිචාරයක් නොලැබීම හේතුවෙන්.\nඅද දිනය තුළ සාකච්ඡාවක් ලබාදීමට කටයුතු නොකළහොත් අඩි 2000 ක් පතල අභ්‍යන්තරයට බැස මාරාන්තික උපවාසයක් ආරම්භ කරන බවයි නිදහස් සේවක සංගමයේ උප ලේකම් නිමල් වීරසූරිය ප්‍රකාශ කළේ.",
       "URL": "https://www.hirunews.lk/146072/කහටගහ-පතලේ-උපවාසය-තවදුරටත්",
       "Category": "Local News",
       "Parent URL": "https://www.hirunews.lk/local-news.php?pageID=4822"
}