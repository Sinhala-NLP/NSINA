{
       "Source": "hirunews",
       "Timestamp": "Sunday, 18 April 2021 - 7:04",
       "Headline": "ගිනි අවි සහ උණ්ඩ සමග 3ක් අත්අඩංගුවට",
       "News Content": "පොලිසිය සහ පොලිස් විශේෂ කාර්ය බලකාය සිදුකළ මෙහෙයුම්වලදී ප්‍රදේශ කිහිපයකින් ගිනි අවි සමග පුද්ගලයන් 3 දෙනෙකු අත්අඩංගුවට ගෙන තිබෙනවා.\nඑක් අයෙක් අත්අඩංගුවට පත්වී ඇත්තේ කලුතර කොට්ඨාශ අපරාධ විමර්ශණ ඒකකය මගින් දර්ගා නගරය ප්‍රදේශයේදී කළ මෙහෙයුමකදීයි.\nඑහිදී රිවොල්වරයක් සහ ඊට යොදන උණ්ඩ 6ක් සමගින් 30 හැවිරිදි සැකකරුවෙක් අත්අඩංගුවට ගනු ලැබුවා.\nඑම සැකකරුට එරෙහිව කලුතර සහ මතුගම මහේස්ත්‍රාත් අධිකරණවල පුද්ගල ඝාතන නඩු පවතින අතර එම නඩුවලට අදාළව ඇප ලබා සිටින අයෙක් බවටයි හෙළිවී ඇත්තේ.\nඑමෙන්ම කෑගල්ල ඉඹුල්ගස්දෙණිය ප්‍රදේශයේදී පොලිස් විශේෂ කාර්ය බලකාය කළ වැටලීමකදී ගිනි අවියක් සහ උණ්ඩ 4ක් සමග 28 හැවිරිදි අයෙක් අත්අඩංගුවට ගැනුනා.\nමේ අතර අනුරාධපුර කොට්ඨාශ අපරාධ විමර්ශණ ඒකකය විසින් තිරප්පනේ ප්‍රදේශයේදී අවුරුදු 40ක සැකකරුවෙකු ද ගිනි අවියක් සමග පුද්ගලයෙකු අත්අඩංගුවට ගෙන තිබෙනවා.\nමෙම සැකකරුවන් ගිනි අවි ආඥා පනත යටතේ අධිකරණයට ඉදිරිපත් කරන අතර මෙම ගිනි අවි තබාගෙන සිදු කළ අපරාධ සිදුකර ඇත් ද යන්න පිළිබඳව ද විමර්ශණ සිදුකරන බවයි පොලිස් මාධ්‍ය ප්‍රකාශකවරයා කියාසිටියේ.",
       "URL": "https://www.hirunews.lk/268739/ගිනි-අවි-සහ-උණ්ඩ-සමග-3ක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2013"
}