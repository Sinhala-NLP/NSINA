{
       "Source": "hirunews",
       "Timestamp": "Saturday, 19 September 2020 - 12:42",
       "Headline": "බස් මංතීරු නීතියට එරෙහි පෞද්ගලික බස් රථ වර්ජනය හකුලා ගනී (වීඩියෝ)",
       "News Content": "බස් මංතීරු නීතිය ක්‍රියාත්මක මාර්ගවල සඳුදා ක්‍රියාත්මක කිරීමට සැලසුම් කළ පෞද්ගලික බස් රථ වර්ජනය ක්‍රියාත්මක නොකරන බව පෞද්ගලික බස් රථ හිමියන්ගේ සංගමයේ සභාපති ගැමුණු විජේරත්න මහතා පවසනවා.\nඊයේ දිනයේ තදබදයකින් තොරව බස් රථ ධාවනය කිරීමට අවස්ථාව හිමිවීම හේතුවෙන් මෙම තීරණයට එළැඹ තිබෙනවා.\nබස්නාහිර පළාතේ මාර්ග 4ක් කේන්ද්‍ර කරගනිමින් සිදුකෙරෙන බස් ප්‍රමුඛතා මංතීරු නීති පෙරහුරුව ඊයේ අවසන් වුණා.\nබස් ප්‍රමුඛතා මංතීරු නීති පෙරහුරුව ආරම්භ කිරීමෙන් පසු පසුගිය 15  වැනිදා පොලිසිය නිවේදනය කළේ  ත්‍රිරෝද රථ සහ යතුරුපැදි බස් රථ සඳහා වෙන්කර ඇති මංතීරුවේ පමණක් ධාවනය කළ යුතු බවටයි.\nඒ අනුව බස් රථ, ත්‍රී රෝද රථ සහ යතුරුපැදි එකම මංතීරුවක ධාවනය කිරීමට රියදුරන් කටයුතු කල අතර පසුව ඇති වූ  තදබදය නිසා රියදුරන් පීඩාවට පත්ව සිටිනු මෙලෙස දැක ගත හැකිවුණා.\nමෙම මංතීරු නීතිය සම්බන්ධයෙන් හිරු වෙබ් අඩවිය සමඟ විශේෂ සම්මුඛ සාකච්ඡාවකට එක් වූ විෂයභාර රාජ්‍ය අමාත්‍ය දිළුම් අමුණුගම මහතා මෙලෙස අදහස් පළ කළා.",
       "URL": "https://www.hirunews.lk/250593/බස්-මංතීරු-නීතියට-එරෙහි-පෞද්ගලික-බස්-රථ-වර්ජනය-හකුලා-ගනී-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2444"
}