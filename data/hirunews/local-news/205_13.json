{
       "Source": "hirunews",
       "Timestamp": "Friday, 07 July 2023 - 18:54",
       "Headline": "ජනතාවගේ සෞඛ්‍ය ගැටලු කඩිනමින් විසඳන්නැයි බලධාරීන්ට උපදෙස්",
       "News Content": "සෞඛ්‍ය ක්ෂේත්‍රයේ අඩුපාඩු පිළිබඳව සොයා බලා කඩිනමින් ජනතාවට සහන සැලසීමට කටයුතු කරන ලෙස ජාතික ආරක්ෂාව පිළිබඳ ජනාධිපති ජ්‍යෙෂ්ඨ උපදේශක හා ජනාධිපති කාර්ය මණ්ඩල ප්‍රධානී සාගල රත්නායක විසින් අදාළ නිලධාරීන්ට උපදෙස් දී තිබෙනවා.\nජනාධිපති රනිල් වික්‍රමසිංහගේ රජයේ අභිලාසය වන්නේ රටේ සියලුම ජනතාවට නිදහස් සෞඛ්‍ය සේවය කිසිදු කප්පාදුවකින් තොරව ලබා දීම බව ද සාගල රත්නායක මහතා පැවසුවා.\nඒ මහතා ඒ මෙම අදහස් පවසා ඇත්තේ අද (07) ජනාධිපති කාර්යාලයේ පැවති සාකච්ඡාවකදී.\nමේ වන විට සෞඛ්‍ය අමාත්‍යංශයේ වියදම් මූල්‍යනය කිරීම සඳහා ඇති දුෂ්කරතාවන් සඳහා ජාත්‍යන්තර සංවිධාන සමඟ සාකච්ඡා කොට හැකි උපරිම සහාය ලබා ගැනීමට ද මෙම සාකච්චාවේදී තීරණය වුණා.\nසෞඛ්‍ය අමාත්‍යංශයේ නොසැලකිල්ලකින් රෝගියකුට කිසියම් අසාධාරණයක් සිදු වන්නේ නම් ඒ පිළිබඳව නිදහසට කරුණු කීමෙන් වැළකී රෝගියාගේ සුව පහසුව පිළිබඳව සොයා බැලිය යුතු බව ද සාගල රත්නායක ප්‍රකාශ කර සිටියා.",
       "URL": "https://www.hirunews.lk/340379/ජනතාවගේ-සෞඛ්‍ය-ගැටලු-කඩිනමින්-විසඳන්නැයි-බලධාරීන්ට-උපදෙස්",
       "Category": "Local News",
       "Parent URL": "https://www.hirunews.lk/local-news.php?pageID=205"
}