{
       "Source": "hirunews",
       "Timestamp": "Tuesday, 08 June 2021 - 10:22",
       "Headline": "අලෙවිකර ගත නොහැකි එළවළු සහ පළතුරු රජය විසින් මිලදී ගැනීමට කැබිනට් අනුමැතිය (වීඩියෝ)",
       "News Content": "සංචරණ සීමා පනවා ඇති කාලසීමාව තුල ගොවීන්ට අලෙවි කර ගැනීමට නොහැකි වූ එළවලු සහ පළතුරු අතිරික්ත තොග රජය විසින් මිලදී ගැනීමට තීරණය කර තිබෙනවා.\nදිස්ත්‍රික් ලේකම්වරුන් සහ දිසාපතිවරුන් මගින් මෙම එළවළු හා පළතුරු තොග, දිස්ත්‍රික් කමිටුවේ මිල ගණන් යටතේ මිලදී ගැනීමටයි අමාත්‍ය මණ්ඩලය එකග වී ඇත්තේ.\nමෙලෙස මිලදී ගනු ලබන එළවළු සහ පළතුරු එලෙස මිලදී ගන්නා එළවළු සහ පළතුරු සංචරණ සීමා අවසන් වනතෙක් කොවිඩ් ප්‍රතිකාර මධ්‍යස්ථාන, රජයේ රෝහල්, ත්‍රිවිධ හමුදාවන්, අවතැන් කඳවුරු සහ ජීවනෝපාය අහිමි පවුල් වලට වෙත නොමිලේ ලබාදීමටයි යෝජනා වී ඇත්තේ.\nසංචරණ සීමා හේතුවෙන් ගොවියන් සහ පාරිභෝගිකයන් මුහුණ දී ඇති ගැටළුව හේතුවෙන් කෘෂිකර්ම අමාත්‍යවරයා විසිනුයි මෙම යෝජනාව කැබිනට් මණ්ඩලයට ඉදිරිපත්කර ඇත්තේ.",
       "URL": "https://www.hirunews.lk/273698/අලෙවිකර-ගත-නොහැකි-එළවළු-සහ-පළතුරු-රජය-විසින්-මිලදී-ගැනීමට-කැබිනට්-අනුමැතිය-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1899"
}