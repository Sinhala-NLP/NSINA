{
       "Source": "hirunews",
       "Timestamp": "Wednesday, 09 December 2020 - 19:16",
       "Headline": "\"ලෝඩ් ඔෆ් ද රිංග්ස්\" රංගනයට ශ්‍රී ලංකාවේ උපන් නිලියකුත්",
       "News Content": "ජනප්‍රිය ද ලෝඩ් ඔෆ් ද රිංග්ස් නවකතා ඇසුරෙන් නිපදවෙන කතා මාලාවේ රගපෑම සඳහා ශ්‍රී ලංකාවේ උපන් නිළියක් ද තෝරාගෙන තිබෙනවා.\nඇය එංගලන්තයේ ජීවත් වන තුසිතා ජයසුන්දරයි.\nඇය ඇතුළුව මෙම කතා මාලාව සඳහා අලුතින් තෝරාගත් නළු නිළියන් පිරිස නවසීලන්තයේ මේ වනවිට සිදු කෙරෙමින් පවතින රූගත කිරීම් සඳහා එක්වීමට නියමිත බවයි වාර්තා වන්නේ.\n1971 වසරේ උපත ලද තුසිතා 1993 වසරේදි නාට්‍ය කලාව පිළිබඳ ඇකඩමියෙන් උපාධිය ලැබූ අතර, ඇය 2017 වසරේ තිරගත වූ ද ෆොරිනර් ඇතුළු චිත්‍රපට කිහිපයකට රංගන දායකත්වය ලබා දී තිබෙනවා.",
       "URL": "https://www.hirunews.lk/256672/ලෝඩ්-ඔෆ්-ද-රිංග්ස්-රංගනයට-ශ්‍රී-ලංකාවේ-උපන්-නිලියකුත්",
       "Category": "Local News",
       "Parent URL": "https://www.hirunews.lk/local-news.php?pageID=2285"
}