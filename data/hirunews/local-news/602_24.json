{
       "Source": "hirunews",
       "Timestamp": "Saturday, 14 January 2023 - 14:17",
       "Headline": "ආහාර විෂ වූ කොග්ගල ඇඟලුම් කර්මාන්තශාලාවේ සාමාන්‍යාධිකාරිව දුටු තැන අල්ලන්න නියෝග",
       "News Content": "ඉකුත් දෙවැනි දා කොග්ගල නිදහස් වෙළඳ කලාපයේ ආහාර විෂවීමක් සම්බන්ධයෙන් චෝදනා ලැබූ කර්මාන්තශාලාවේ සාමාන්‍යාධිකාරිවරයා දුටු තැන අත්අඩංගුවට ගැනීමට ගාල්ල මහේත්‍රාත් අධිකරණය මගින් විවෘත වරෙන්තු නිකුත් කිරීමට කටයුතු කර තිබෙනවා.\nමේ අතර අදාල කර්මාන්තශාලාවේ ආහාර සැපයුම් ආයතනයට රුපියල් 40,000ක දඩ මුදලක් නියම කළ අතර එම ආයතනයේ කළමණාකරු රුපියල් 50,000ක ශරීර ඇපයක් මත මුදා හැරීමටත්, සිදූ වැරදි අඩුපාඩු නිවැරදි කිරීමට අදාල පියවර ගන්නා ලෙසත් අධිකරණය නියෝග නිකුත් කර ඇති බව හබරාදූව මහජන සෞඛ්‍ය නිලධාරී කාර්‍යාලය පවසනවා.\nනව අවුරුදු උදාව නිමිත්තෙන් කොග්ගල වෙළඳ කලාපයේ ඇඟළුම් කර්මාන්තශාලාවක දිවා සාදයක් සංවිධානය කොට තිබූ අතර එහි දී ආහාර ලබා ගන්නා ලද පිිරිස අතරින් තුන්සියයකට අධික පිරිසකට ආහාර විෂවීමකට අදාල රෝග ලක්ෂණ මතුව තිබූ අතර ගාල්ල කරාපිටිය රෝහල, අහංගම රෝහල, ඉමදුව රෝහල, සහ හබරාදුව රෝහල වෙත ඇතුළත් කොට අදාළ ප්‍රතිකාර ලබාදීමට පියවර ගැනුණා.\nඅදාල නඩුව කැඳවූ අවස්ථාවේ එම ඇඟලුම් කර්මාන්ත ශාලාවේ සාමාන්‍ය අධිකාරිවරයා ලෙස කටයුතු කරන ගල්මන්ගොඩ ගුරුගේ ගයත් චන්ද්‍රකුමාර අධිකරණයේ පෙනී නොසිටීම නිසායි ඔහුව දුටු තැන අත්අඩංගුවට ගැනීමට ගාල්ල මහේස්ත්‍රාත්වරයා විසින් විවෘත වරෙන්තු නිකුත් කිරීමට කටයුතු කළේ.",
       "URL": "https://www.hirunews.lk/325020/ආහාර-විෂ-වූ-කොග්ගල-ඇඟලුම්-කර්මාන්තශාලාවේ-සාමාන්‍යාධිකාරිව-දුටු-තැන-අල්ලන්න-නියෝග",
       "Category": "Local News",
       "Parent URL": "https://www.hirunews.lk/local-news.php?pageID=602"
}