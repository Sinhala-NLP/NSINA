{
       "Source": "hirunews",
       "Timestamp": "Tuesday, 04 April 2017 - 15:37",
       "Headline": "මනමාලයාට 75යි මනමාලිට 65යි, අලිවංගුව ගමේ පැවැත්වූ අපූරු මඟුල් උත්සවය (ඡායාරූප)",
       "News Content": "වයස අවුරුදු 75ක පුද්ගලයෙක් සහ වයස අවුරුදු 65 ක කාන්තාවක් ඇතුළු තවත් ජෝඩු 10ක් පමණ එකවර විවාහ වීමේ අවස්තාවක් ගල් නෑව, නෑගම්පහ, ප්‍රදේශයෙන් වාර්තා වනවා.\nමෙසේ විවාහ වුයේ දරුවන් පස්දෙනකුගේ මව්පියන් දෙපලක් වූ අලිවන්ගුව ගමේ පදිංචි ඩී .ජනා (75) සහ එච් .ඒ .සෝමාවතී (65) දෙන්නා ඇතුළු එම ගමේ විවාහ නොවී එකට ජීවත්වූ පිරිසක් බවයි අප වාර්තාකරු පැවුසුවේ.\nමෙදින විවාහ වූ යුවලගේ කසාද සහතිකයට ඔවුන් කන අත්සන තබද්දී සාක්කිය සඳහා නාගරික ජනාවාස සංවර්ධන අධිකාරියේ සභාපති රන්ජිත් ශාන්ත කහවල අත්සන් තබා ඇති බවයි වාර්තා වන්නේ.\nමෙම ගම්මානය යාචක පවුල් පදිංචි වී නිර්මාණය වුවක් බවටයි වාර්තා වන්නේ.\nයාචක පවුලකින් පැවත එන ශාන්ත කුමාර නමැති අයකු විසින් මේ ගම්මානය නිර්මාණය කර ඇති බව සදහන්.\nමේ ජනතාව විඳින දුක මාධ්‍ය මගින් ප්‍රචාරය වීමත් සමග දෙස් විදෙස් බොහෝ දානපතියන්ගේ ස්වෙච්චා සංවිධාන වල අවධානය යොමුවී ඔවුන්ට විවිධ ආධාර ලබාදී තිබෙනවා.\nඑමෙන්ම මහනුවර අංකුබුර ප්‍රදේශයේ පිරිවෙනක භික්ෂුන් වහන්සේලා කණ්ඩායමක් මේ ගමේ නැවතී සිටිමින් ගම් වාසීන්ට ලියන්න කියවන්න ඉගැන්වීමට ඉදිරිපත් වී සිටින බව වාර්තා වනවා.\nමෙම ගම්මානයේ පාසල් යන වයසේ දරුවන් රැසක් සිටියද ඔවුන් පාසල් නොයන බවත් ඔවුන්ගේ වැඩිහිටියන්ද අධ්‍යාපනයක් ලබා නොමැති බවත් පැවසෙනවා .\nඡායාරූප - දඹුල්ල කාංචන ආරියදාස",
       "URL": "https://www.hirunews.lk/158476/මනමාලයාට-75යි-මනමාලිට-65යි-අලිවංගුව-ගමේ-පැවැත්වූ-අපූරු-මඟුල්-උත්සවය-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4579"
}