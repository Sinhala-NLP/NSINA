{
       "Source": "hirunews",
       "Timestamp": "Wednesday, 14 June 2017 - 16:29",
       "Headline": "අද රාත්‍රී පළාත් කිහිපයකට වැසි",
       "News Content": "අද රාත්‍රියේ දිවයිනේ පළාත් කිහිපයකට මිලිමීටර් 50 ට වඩා තරමක්  තද වැසි ඇතිවිය හැකි බව කාලගුණ විද්‍යා දෙපාර්තමේන්තුව පවසනවා.\nබස්නාහිර / සබරගමුව / මධ්‍යම / නැගෙනහිර / දකුණ සහ ඌව පළාත්වලත් පොළොන්නරුව දිස්ත්‍රික්කයේත් වැසි ඇති විය හැකි බවයි දෙපාර්තමේන්තුව නිවේදනය කළේ.\nහෙට දිනයේදී බස්නාහිර / සබරගමුව සහ මධ්‍යම පළාත්වලත් ගාල්ල / මාතර සහ පුත්තලම දිස්ත්‍රික්වලත් සිහින් වැසි වාර කිහිපයක් ඇති වනවා.\nනැගෙනහිර සහ ඌව පළාත්වල මෙන්ම හම්බන්තොට දිස්ත්‍රික්කයේ තැනින් තැන සවස 2 න් පසු වැසි හෝ ගිගුරුම් සහිත වැසි ඇතිවිය හැකියි.\nඋතුරු පළාතේ විටින් විට හමන පැයට කිලෝමීටර් 50 දක්වා සාමාන්‍යයෙන් තද සුළං ඇතිවිය හැකි බව ද කාලගුණ විද්‍යා දෙපාර්තමේන්තුව ප්‍රකාශ කළා.",
       "URL": "https://www.hirunews.lk/163566/අද-රාත්‍රී-පළාත්-කිහිපයකට-වැසි",
       "Category": "Local News",
       "Parent URL": "https://www.hirunews.lk/local-news.php?pageID=4470"
}