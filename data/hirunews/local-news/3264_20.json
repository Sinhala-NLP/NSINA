{
       "Source": "hirunews",
       "Timestamp": "Friday, 05 July 2019 - 18:18",
       "Headline": "පූජිත්ගෙන් ප්‍රකාශයක් ගන්නැයි CIDයට අවසර",
       "News Content": "අනිවාර්ය නිවාඩු යවා සිටින පොලිස්පති පූජිත ජයසුන්දරගෙන් නාරාහේන්පිට පොලිස් රෝහලට ගොස් ප්‍රකාශයක් ලබා ගැනීමට අපරාධ පරීක්ෂණ දෙපාර්තමේන්තුවට කොටුව මහේස්ත්‍රාත් අධිකරණය අද අවසර ලබාදී තිබෙනවා.\n2017 වසරේදී පොලිස් මූලස්ථානයේ විදුලි සෝපාන ක්‍රියාකරුවෙකු වූ කොස්තාපල් සමරකෝන් බණ්ඩාට සාපරාධි බලහත්කාරකම්පෑමේ සිද්ධිය සම්බන්ධයෙන් සිදුකෙරෙන විමර්ශනයට අදාළව එම ප්‍රකාශ ලබා ගැනීම සදහායි කොටුව මහේස්ත්‍රාත් රංග දිසානායක එලෙස අවසර ලබාදී ඇත්තේ.\nමෙම පහරදීමේ සිදුවීම සම්බන්ධයෙන් මේ වනවිට විශ්‍රාම ගොස් සිටින කොස්තාපල් සමරකෝන් බණ්ඩා, වැඩබලන පොලිස්පතිවරයාට පැමිණිලි කර තිබූ අතර, ඒ අනුවයි විමර්ශන ආරම්භ වුණේ.",
       "URL": "https://www.hirunews.lk/219718/පූජිත්ගෙන්-ප්‍රකාශයක්-ගන්නැයි-cidයට-අවසර",
       "Category": "Local News",
       "Parent URL": "https://www.hirunews.lk/local-news.php?pageID=3264"
}