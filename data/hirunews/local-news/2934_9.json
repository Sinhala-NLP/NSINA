{
       "Source": "hirunews",
       "Timestamp": "Sunday, 26 January 2020 - 7:07",
       "Headline": "කැස්බෑ මස් අලෙවි කළ තුන්දෙනෙකු අත්අඩංගුවට",
       "News Content": "කැස්බෑවන් මරා එම මස් හෝටල් වලට අලෙවි කිරීමේ ජාවාරමක නිරත වී සිටි පුද්ගලයින් තුන්දෙනෙකු වෙන්නප්පුව පොලිසියේ විශේෂ කාර්යාංශයේ නිලධාරීන් විසින් අත්අඩංගුවට ගෙන තිබෙනවා.\nඊයේ (25) පෙරවරුවේ වෙන්නප්පුව උල්හිටියාව ප්‍රදේශයේදී මේ අත්අඩංගුවට ගැනීම සිදු කර ඇති බවයි අප වාර්තාකරු සදහන් කළේ.\nමෙලෙස අත්අඩංගුවට පත්ව ඇත්තේ වෙන්නප්පුව උල්හිටියාව ප්‍රදේශයේ පදිංචිකරුවන් දෙදෙනෙකු හා කටුනේරිය ප්‍රදේශයේ\nපදිංචිකරුවෙක්.\nසැකකරුවන් සතුව තිබී කැස්බෑ මස් කිලෝ 75කට අධික ප්‍රමාණයක් සොයාගත් බවයි පොලිසිය පැවසුවේ.\nඅත්අඩංගුවට ගත් සැකකරුවන් හා මස් මාරවිල මහේස්ත්‍රාත් අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/233056/කැස්බෑ-මස්-අලෙවි-කළ-තුන්දෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2934"
}