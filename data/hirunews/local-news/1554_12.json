{
       "Source": "hirunews",
       "Timestamp": "Thursday, 18 November 2021 - 8:07",
       "Headline": "අල්ලස් ගත් අධිකරණ රෙජිස්ට්‍රාර්වරියක් තෙල්දෙනියේ දී ඇල්ලෙයි",
       "News Content": "අධිකරණ නියෝග මත දේපළ තහනම් කිරීමේ වෙන්දේසියක් කඩිනම් කිරීමට රුපියල් දසදහසක අල්ලසක් ලබා ගැනීමට තැත්කළ තෙල්දෙණිය දිසා සහ මහේස්ත්‍රාත් අධිකරණයේ රෙජිස්ට්‍රාර්වරියක් අල්ලස් හෝ දූෂණ චෝදනා විමර්ශන කොමිෂන් සභාවේ නිලධාරීන් අත්අඩංගුවට ගෙන තිබෙනවා.\nඑහි උසස් නිලධාරියෙකු සඳහන් කළේ, විශ්‍රාමික නාවික හමුදා නිලධාරියෙකුගෙන් මෙම අල්ලස් මුදල ලබා ගැනීමට යාමේදී ඇය අත්අඩංගුවට ගත් බවයි.\nමෙලෙස අත්අඩංගුවට ගනු ලැබුවේ මහනුවර - කටුගස්තොට ප්‍රදේශයේ පදිංචි තැනැත්තියක්.\nඅදාළ විශ්‍රාමික නාවික හමුදා නිලධාරීයා සිදුකළ පැමිණිල්ලකට අනුව ඊයේ තෙල්දෙණිය ප්‍රදේශයේ රාජ්‍ය බැංකුවක් ඉදිරිපිටදී මෙම මුදල ලබා ගැනීමට යාමේදීයි ඇය අත්අඩංගුවට ගෙන තිබුණේ.",
       "URL": "https://www.hirunews.lk/288372/අල්ලස්-ගත්-අධිකරණ-රෙජිස්ට්‍රාර්වරියක්-තෙල්දෙනියේ-දී-ඇල්ලෙයි",
       "Category": "Local News",
       "Parent URL": "https://www.hirunews.lk/local-news.php?pageID=1554"
}