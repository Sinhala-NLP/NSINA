{
       "Source": "hirunews",
       "Timestamp": "Wednesday, 24 April 2019 - 13:20",
       "Headline": "මියගිය පොලිස් නිලධාරීන්ගේ තනතුරු උසස් කෙරේ",
       "News Content": "පසුගියදා දෙමටගොඩ - මහවිල උද්‍යානය ප්‍රදේශයේ නිවසක් පරීක්ෂා කිරීමට යාමේදී ජීවිතක්ෂයට පත්වූ පොලිස් නිලධාරීන් තුන්දෙනාගේ අවසන් කටයුතු අද පස්වරුවේ සිදු කෙරෙනවා.\n39 හැවිරිදි පිළියන්දල - මඩපාත ප්‍රදේශයේ පදිංචි උප පොලිස් පරීක්ෂකවරයෙකු, 24 හැවිරිදි මහනුවර - කැටකුඹුර ප්‍රදේශයේ පදිංචි කොස්තාපල්වරයෙකු සහ 29 හැවිරිදි කැකිරාව - දඹුළු හල්මිල්ලෑව ප්‍රදේශයේ පදිංචි කොස්තාපල්වරයෙකු මියගියා.\nපසුව මොවුන් පොලිස් පරීක්ෂක සහ සැරයන් තනතුරු දක්වා උසස් කරනු ලැබුවා.\nමේ අතර පාස්කු ඉරුදින සිදුවූ ප්‍රහාරවලින් මියගිය සංඛ්‍යාව 359 දක්වා ඉහළ ගොස් තිබෙනවා.\nමේ වනවිටත් පුද්ගලයින් 300 දෙනෙකු පමණ රෝහල්වල ප්‍රතිකාර ලබන බවයි පොලිස් මාධ්‍ය ප්‍රකාශක කාර්යාලය සඳහන් කළේ.\nමේ අතර ප්‍රහාරවලින් මියගිය තවත් පිරිසකගේ අවසන් කටයුතු අද සිදු කිරීමට නියමිතයි.",
       "URL": "https://www.hirunews.lk/215082/මියගිය-පොලිස්-නිලධාරීන්ගේ-තනතුරු-උසස්-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=3387"
}