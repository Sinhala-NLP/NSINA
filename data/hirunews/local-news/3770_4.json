{
       "Source": "hirunews",
       "Timestamp": "Saturday, 01 September 2018 - 9:54",
       "Headline": "අද පස්වරුවේ පළාත් කිහිපයකට වැසි",
       "News Content": "උතුර, නැගෙනහිර සහ ඌව පළාත්වලට අද (01) පස්වරු 2න් පසුව ගිඟුරුම් සහිත වැසි ඇති විය හැකි බවට කාලගුණ විද්‍යා දෙපාර්තමේන්තුව පවසනවා.\nඑම දෙපාර්තමේන්තුව සඳහන් කළේ මධ්‍යම, සබරගමුව පළාත්වලට සහ ගාල්ල, මාතර දිස්ත්‍රික්කවලට ද වැසි ස්වල්පයක් ඇති විය හැකි බවයි.\nඑමෙන්ම හම්බන්තොට දිස්ත්‍රික්කය හරහා පැයට කිලෝමීටර් 40ත්, 50ත් දක්වා තරමක තද සුළං තත්වයක් ද ඇති විය හැකි බවයි කාලගුණ විද්‍යා දෙපාර්තමේන්තුව සඳහන් කළේ.\nමේ අතර, කන්දකුලිය, පුලියන්කුලම, කරඹැව, ගලේවෙල, තිප්පනේ, යකල්ල, අලුත්ඔය, වඩිගෙවැව සහ කදිරවේලි යන ප්‍රදේශවලට අද (01) දහවල් 12.10ට ඉතා ආසන්නව හිරු මුදුන්ව පවතින බව ද එම දෙපාර්තමේන්තුව සඳහන් කළා.",
       "URL": "https://www.hirunews.lk/198901/අද-පස්වරුවේ-පළාත්-කිහිපයකට-වැසි",
       "Category": "Local News",
       "Parent URL": "https://www.hirunews.lk/local-news.php?pageID=3770"
}