{
       "Source": "hirunews",
       "Timestamp": "Sunday, 06 November 2016 - 8:04",
       "Headline": "ගාල්ල සිට පොතුවිල් දක්වා මුහුද අද රළුවේ",
       "News Content": "ගාල්ල සිට හම්බන්තොට හරහා පොතුවිල් දක්වා වෙරළට ඔබ්බෙන් වන මුහුදු ප්‍රදේශය රළු ස්වභාවයක් ගත හැකි බව කාලගුණ විද්‍යා දෙපාර්තමේන්තුව පවසනවා.\nඑමෙන්ම එම මුහුදු ප්‍රදේශවල තද වැසි ඇතිවිය හැකි බව සඳහන්.\nමෙම මුහුදු ප්‍රදේශවල සුළං වේගය ක්ෂණිකව ඉහළ යාහැකි අතර එය පැයට කිලෝමීටර් 70 ත් 80 ත් පමණ දක්වා වියහැකි බවයි දෙපාර්තමේන්තුව සඳහන් කලේ.\nමේ සම්බන්ධයෙන් විමසිලිමත් වන ලෙසට ඔවුන් ධීවර සහ නාවික ප්‍රජාවගෙන් ඉල්ලීමක් කරනවා.\nමේ අතර දකුණ, මධ්‍යම, බස්නාහිර, වයඹ සහ සබරගමුව පළාත්වල අද දිනයේත් තද වැසි අපේක්ෂා කළ හැකි බවයි කාලගුණ විද්‍යා දෙපාර්තමේන්තුව නිකුත් කළ නිවේදනයේ දැක්වෙන්නේ.\nඇතැම් ස්ථානවලට මිලිමීටර් 100 ට වඩා තද වැසි ද ඇතිවීමේ හැකියාවක් පවතිනවා.\nඅද පෙරවරුවේ බස්නාහිර, සබරගමුව, මධ්‍යම සහ දකුණු පළාත්වල තද මීදුම් සහිත ස්වභාවයක් පැවතිය හැකි බව එම නිවේදනයේ වැඩිදුරටත් සඳහන්.",
       "URL": "https://www.hirunews.lk/146925/ගාල්ල-සිට-පොතුවිල්-දක්වා-මුහුද-අද-රළුවේ",
       "Category": "Local News",
       "Parent URL": "https://www.hirunews.lk/local-news.php?pageID=4806"
}