{
       "Source": "hirunews",
       "Timestamp": "Wednesday, 26 June 2019 - 7:46",
       "Headline": "නිවාඩු යැවු පොලිස්පති පූජිත්ට එරෙහි විමර්ශනවල ප්‍රගතිය අධිකරණයෙන් ඉල්ලයි",
       "News Content": "අනිවාර්ය නිවාඩු යවා සිටින පොලිස්පති පූජිත් ජයසුන්දර පොලිස් මූලස්ථානයේ විදුලි සෝපාන ක්‍රියාකරුවෙකු වූ කොස්තාපල් සමරකෝන් බණ්ඩාට පහරදීමේ සිද්ධිය සම්බන්ධයෙන් සිදුකරන විමර්ශනවල ප්‍රගතිය සැප්තැම්බර් මස 4 වනදා වාර්තාකරන ලෙස කොටුව මහේස්ත්‍රාත් රංග දිසානායක ඊයේ නියෝග කළා.\nඒ, අපරාධ පරීක්ෂණ දෙපාර්තමේන්තුව අදාළ සිදුවීම සම්බන්ධයෙන් අධිකරණයට කරුණු වාර්තා කළ අවස්ථාවේදියි.\nමෙම පහරදීමේ සිදුවීම සම්බන්ධයෙන් මේ වනවිට විශ්‍රාම ගොස් සිටින කොස්තාපල් සමරකෝන් බණ්ඩා, වැඩබලන පොලිස්පතිවරයාට පැමිණිලි කර තිබුණා.\nමෙම සිද්ධියට අදාළව අනිවාර්ය නිවාඩඅ යැවූ පොලිස් පති පූජිත් ජයසුන්දරට එරෙහිව කරුණු ගොනු කර ඇත්තේ සාපරාධී බියගැන්වීම සහ සාපරාධි බලහත්කාරය පෑම යන චෝදනා යටතේයි.",
       "URL": "https://www.hirunews.lk/219123/නිවාඩු-යැවු-පොලිස්පති-පූජිත්ට-එරෙහි-විමර්ශනවල-ප්‍රගතිය-අධිකරණයෙන්-ඉල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=3281"
}