{
       "Source": "hirunews",
       "Timestamp": "Sunday, 03 April 2016 - 10:07",
       "Headline": "ඉන්දියාවේ සිට මුහුදු මාර්ගයෙන් පැමිණීමට තැත් කළ ශ්‍රී ලාංකිකයෙකු අත්අඩංගුවට",
       "News Content": "ඉන්දියාවේ තමිල්නාඩු ප්‍රාන්තයේ මණ්ඩපම් වෙරළාසන්නයේදී මුහුදු මාර්ගයෙන් මෙරටට පැමිණීමට සූදානම්ව සිටි ශ්‍රී ලාංකිකයෙකු අත්අඩංගුවට ගෙන තිබෙනවා.\nඔහු 2011 වසරේදී ඉන්දියාවට ගොස් ඇති අතර, වීසා කල් ඉකුත්වීමෙන් පසුවද එහි රැඳී සිට ඇති බවයි ඉන්දීය පොලිස් ආරංචි මාර්ග සඳහන් කර ඇත්තේ.\nඅහමඩ් ඉක්බාල් නැමති මහනුවර පදිංචි 38 හැවිරිදි මෙම පුද්ගලයා නීතිවිරෝධී ලෙස මුහුදු මාර්ගයෙන් ශ්‍රී ලංකාවට පැමිණීම සඳහා සෙල්වරාජ් නැමැත්තෙකුට ඉන්දීය රුපියල් 15 000 ක මුදලක්ද ලබාදී තිබෙනවා.\nඑලෙස ඔහු මුදල් ලබාදුන් පුද්ගලයාද අත්අඩංගුවට ගැනීම සඳහා මෙහෙයුමක් දියත් කර ඇති බවයි තමිල්නාඩු පොලීසිය ප්‍රකාශ කළේ.",
       "URL": "https://www.hirunews.lk/129997/ඉන්දියාවේ-සිට-මුහුදු-මාර්ගයෙන්-පැමිණීමට-තැත්-කළ-ශ්‍රී-ලාංකිකයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=5104"
}