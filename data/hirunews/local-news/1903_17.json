{
       "Source": "hirunews",
       "Timestamp": "Sunday, 06 June 2021 - 8:13",
       "Headline": "තවත් සයිනොෆාම් එන්නත් මාත්‍රා මිලියනයක් දිවයිනට (වීඩියෝ)",
       "News Content": "චීනයේ නිෂ්පාදිත සයිනොෆාම් එන්නත් මාත්‍රා තවත් ලක්ෂ 10ක් අද අලුයම දිවයිනට රැගෙන එනු ලැබුවා.\nහිරු වාර්තාකරු සඳහන් කළේ චීනයේ බීජිං සිට පැමිණි ශ්‍රී ලංකන් ගුවන් සේවයට අයත් යූ.එල්. 869 ගුවන් යානයෙන් අද අලුයම 5.10 ට පමණ එම එන්නත් තොගය කටුනායක ගුවන් තොටුපල වෙත රැගෙන ආ බවයි.\nපසුව එම එන්නත් රාජ්‍ය ඖෂධ නීතිගත සංස්ථාවට භාරදී ඇති අතර, අනතුරුව රජයේ මධ්‍යම ඖෂධ ගබඩාව වෙත රැගෙන ගිය බවයි හිරු වාර්තාකරු වැඩිදුරටත් කියා සිටියේ.",
       "URL": "https://www.hirunews.lk/273508/තවත්-සයිනොෆාම්-එන්නත්-මාත්‍රා-මිලියනයක්-දිවයිනට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1903"
}