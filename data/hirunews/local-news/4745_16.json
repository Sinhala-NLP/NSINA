{
       "Source": "hirunews",
       "Timestamp": "Tuesday, 20 December 2016 - 14:32",
       "Headline": "හඳුන් දිවි පැටවෙකු සමඟ සැකකරුවෙකු අඩම්පන් හිදී අත්අඩංගුවට",
       "News Content": "මන්නාරම - අඩම්පන් - වෙට්ටයාමුරිප්පු ප්‍රදේශයේදී අනවසරයෙන් නිවසක් තුළ ඇති දැඩි කරමින් සිටි හඳුන් දිවි පැටවෙකු සමඟ දඩයක්කරුවෙකු අත්අඩංගුවට ගෙන තිබෙනවා.\nකැළෑබඳ ප්‍රදේශයක ඇට වූ උගුලකට හසුවූ මෙම හඳුන් දිවි පැටවා සැකකරු විසින් සිය නිවසට රැගෙන විත් ඇති දැඩි කර ඇත්තේ විකිණීම සඳහා බවයි පොලීසිය සැක කරන්නේ.\nසැකකරු ප්‍රදේශයේ ප්‍රසිද්ධ දඩයක්කරුවෙකු බව සඳහන්. සති තුනක් පමණ වයසැති මෙම හඳුන් දිවි පැටවා අඩම්පන් පොලීසිය විසින් මඩු වනජීවි කාර්යාලය වෙත භාර දී තිබෙනවා.",
       "URL": "https://www.hirunews.lk/150163/හඳුන්-දිවි-පැටවෙකු-සමඟ-සැකකරුවෙකු-අඩම්පන්-හිදී-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4745"
}