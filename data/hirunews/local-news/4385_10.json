{
       "Source": "hirunews",
       "Timestamp": "Saturday, 05 August 2017 - 12:44",
       "Headline": "කෝපායි සිද්ධියට තවත් සැකකරුවෙකු අත්අඩංගුවට",
       "News Content": "යාපනය - කෝපායි - කොණ්ඩාවිල් ප්‍රදේශයේදී පොලිස් නිලධාරීන් දෙදෙනෙකුට තියුණු ආයුධවලින් පහර දී තුවාල සිදුකිරීමේ සිද්ධියට සම්බන්ධ තවත් සැකකරුවෙකු ත්‍රස්ත විමර්ශන කොට්ඨාශ නිලධාරීන් විසින් අත්අඩංගුවට ගෙන තිබෙනවා.\nපොලිස් මාධ්‍ය ප්‍රකාශක කාර්යාලය සඳහන් කළේ සැකකරු ඊයේ රාත්‍රියේදී අත්අඩංගුවට ගත් බවයි.\n18 හැවිරිදි සැකකරු ළඟ තිබී යතුරුපැදියක් ද ත්‍රස්ත විමර්ශන කොට්ඨාශ නිලධාරීන් භාරයට ගෙන ඇති අතර ඔහු අද යාපනය මහේස්ත්‍රාත් අධිකරණයට ඉදිරිපත් කිරීමට නියමිතයි.\nඅත්අඩංගුවට ගත් තරුණයා කෝපායි - කොකුවිල් ප්‍රදේශයේ පදිංචිකරුවෙක්. මෙම සිද්ධිය සම්බන්ධයෙන් මීට පෙර සැකකරුවන් 4 දෙනෙකු ද අත්අඩංගුවට ගනු ලැබුවා.\nයාපනය - කෝපායි ප්‍රදේශයේදී යතුරුපැදියකින් තම රාජකාරී සඳහා යමින් සිටි පොලිස් නිලධාරීන් දෙදෙනෙකුට මෙම පහරදීම සිදුකරනු ලැබුවේ යතුරුපැදිවලින් පැමිණි පිරිසක් විසින්.\nමෙම සිද්ධියට සම්බන්ධ ප්‍රධාන සැකකරු, හිටපු එල්.ටී.ටී.ඊ. සාමාජිකයෙකු බවට තොරතුරු අනාවරණ වී තිබෙන බව පොලිස්පතිවරයා පසුගිය දා ප්‍රකාශ කළා.",
       "URL": "https://www.hirunews.lk/167688/කෝපායි-සිද්ධියට-තවත්-සැකකරුවෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4385"
}