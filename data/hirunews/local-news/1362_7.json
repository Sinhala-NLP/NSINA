{
       "Source": "hirunews",
       "Timestamp": "Friday, 11 February 2022 - 18:27",
       "Headline": "පළමු පන්දුවාර විස්ස තරගයෙන් කැන්ගරුවන්ට ලකුණු 20ක ජයක්",
       "News Content": "සංචාරක ශ්‍රී ලංකා කණ්ඩායම සහ ඔස්ට්‍රෙලියානු කණ්ඩායම අතර පැවති පළමු පන්දුවාර විස්ස තරගයෙන් ලකුණු 20ක ජයක් අත් කරගන්නට සත්කාරක ඔස්ට්‍රෙලියානු කණ්ඩායම සමත් වුණා.\nමේ තරගයේ පළමුව පන්දුවට පහර දුන් ඔස්ට්‍රෙලියානු කණ්ඩායම නියමිත පන්දුවාර 20 තුළ දී කඩුලු 9කට ලකුණු 149 ක් ලබා ගත්තා.\nඔස්ට්‍රෙලියානු ඉනිම තුළ බෙන් මැක්ඩොමට් ලබාගත් ලකුණු 53ක් මාකස් ස්ටොනික්ස් ලබාගත් ලකුණු 30ක් සහ ජොෂ් ඉන්ග්ලිෂ් ලබාගත් ලකුණු 23ක් අන්තර්ගතව තිබුණා.\nඑමෙන්ම පන්දු යැවීමේදී දස්කම් දැක්වූ වනිදු හසරංග ලකුණු 38කට කඩුලු 3ක් දවාගත් අතර දුෂ්මන්ත චමීර, බිනුර ප්‍රනාන්දු සහ චාමික කරුණාරත්න තිදෙනා කඩුලු 2 බැගින් බෙදා ගත්තා.\nපිළිතුරු ඉනිම සඳහා පිටියට පිවිසි ශ්‍රී ලංකා කණ්ඩායමට නියමිත පන්දුවාර 19 තුළදී ලබා ගැනීමට හැකි වූයේ කඩුලු 8කට ලකුණු 122ක් පමණයි.\nශ්‍රී ලංකා කණ්ඩායම වෙනුවෙන් පැතුම් නිශ්ශංක ලකුණු 36 ක් ලබාගත් අතර පසු පෙලෙන් පන්ඳුවට පහර දීමට පැමිණි දිනේෂ් චන්දිමාල් පන්දු 16ක දී ලකුණු 25 ක් ලබාගත්තා.\nපන්දු යැවීමේදී ජොෂ් හේසල්වූඩ් කඩුලු 4ක් දවා ගත් අතර ඇඩම් සම්පා ඉදිරියේ ලියැවුණු කඩුලු සංඛ්‍යාව තුනක්.",
       "URL": "https://www.hirunews.lk/296773/පළමු-පන්දුවාර-විස්ස-තරගයෙන්-කැන්ගරුවන්ට-ලකුණු-20ක-ජයක්",
       "Category": "Local News",
       "Parent URL": "https://www.hirunews.lk/local-news.php?pageID=1362"
}