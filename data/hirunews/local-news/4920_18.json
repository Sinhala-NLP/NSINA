{
       "Source": "hirunews",
       "Timestamp": "Tuesday, 16 August 2016 - 15:14",
       "Headline": "හිටපු එල්.ටී.ටී.ඊ. සාමාජිකයන් දෙදෙනෙකුට ඇප ලබාදීම යළි ප්‍රතික්ෂේපයි",
       "News Content": "අනුරාධපුර ගුවන් හමුදා කඳවුරට ප්‍රහාර එල්ලකිරීම සම්බන්ධයෙන් චෝදනා එල්ලවී ඇති හිටපු එල්.ටී.ටී.ඊ. සාමාජිකයන්  දෙදෙනෙකුට ඇප ලබාදීම අනුරාධපුර විශේෂ මහාධිකරණ විනිසුරු මහේෂ් වීරමන් අද ප්‍රතික්ෂේප කළා.\nඒ අනුව මෙම කොටි සාමාජිකයන්  දෙදෙනා මේ මස 25 වනදා දක්වා යළි රක්ෂිත බන්ධනාගාර ගතකරන ලෙසයි නියෝග කෙරුණේ.\n2007 වසරේ සැප්තැම්බර් 22 වනදා එල්.ටී.ටී.ඊ. ය එල්ල කළ මෙම ප්‍රහාරයෙන් ආරක්ෂක අංශ සාමාජිකයන් 14 දෙනෙකු මියගිය අතර, ගුවන් යානා 14 ක්ද විනාශ වුණා.\nප්‍රහාරයට පැමිණි  කොටි සාමාජිකයන් 21 දෙනෙකුද ආරක්ෂක අංශ ප්‍රහාරවලින් ජීවිතක්ෂයට පත්වූ අතර, දැනට චෝදනා ලැබ සිටින එල්.ටී.ටී.ඊ. සාමාජිකයන් දෙදෙනා කොටි ගුවන් බලගණයේ ප්‍රබල සාමාජිකයන් ලෙස කටයුතු කර තිබෙනවා.",
       "URL": "https://www.hirunews.lk/140765/හිටපු-එල්-ටී-ඊ-සාමාජිකයන්-දෙදෙනෙකුට-ඇප-ලබාදීම-යළි-ප්‍රතික්ෂේපයි",
       "Category": "Local News",
       "Parent URL": "https://www.hirunews.lk/local-news.php?pageID=4920"
}