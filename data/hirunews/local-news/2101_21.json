{
       "Source": "hirunews",
       "Timestamp": "Monday, 08 March 2021 - 19:33",
       "Headline": "භූමි තෙල් සහනාධාරය අවභාවිතයකින් තොරව ප්‍රතිලාභීන්ට ලබාදෙන්නැයි අගමැතිගෙන් උපදෙස්",
       "News Content": "තෙල් සංස්ථාව විසින් රාජ්‍ය බැංකුවලින් ලබා ගන්නා ණය ඩොලර් වෙනුවට රුපියල්වලින් ලබා ගැනීමේ හැකියාව රාජ්‍ය බැංකු සහ මහබැංකුව සමඟ සාකච්ඡා කරන ලෙසට අග්‍රාමාත්‍ය මහින්ද රාජපක්ෂ, රාජ්‍ය අමාත්‍ය අජිත් නිවාඩ් කබ්රාල්ට උපදෙස් ලබාදී තිබෙනවා.\nඒ, භූමිතෙල් සහනාධාරය ප්‍රතිපූර්ණය කිරීම සහ බොර තෙල් සඳහා වන වරාය, ගුවන් තොටුපළ සංවර්ධන බද්ද නැවත සකස් කිරීම සඳහා පත් කරන ලද අමාත්‍ය මණ්ඩල අනුකමිටුව අද ප්‍රථම වරට රැස්වූ අවස්ථාවේදියි.\nභූමිතෙල් සහනාධාරය අවභාවිතයෙන් තොරව ඍජුවම ගොවීන්ට හා ධීවරයින් ඇතුළු ඉලක්ක ගත ප්‍රතිලාභීන් වෙත ලබාදීමට ඇති හැකියාව පිළිබදව ද සොයා බලන ලෙස අග්‍රාමාත්‍යවරයා එහිදී දැනුම් දී ඇති බව සඳහන්.",
       "URL": "https://www.hirunews.lk/264730/භූමි-තෙල්-සහනාධාරය-අවභාවිතයකින්-තොරව-ප්‍රතිලාභීන්ට-ලබාදෙන්නැයි-අගමැතිගෙන්-උපදෙස්",
       "Category": "Local News",
       "Parent URL": "https://www.hirunews.lk/local-news.php?pageID=2101"
}