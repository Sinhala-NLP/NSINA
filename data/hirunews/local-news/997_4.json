{
       "Source": "hirunews",
       "Timestamp": "Sunday, 24 July 2022 - 10:55",
       "Headline": "පිරවුම්හල් විස්සක ජාතික ඉන්ධන අවසර බලපත්‍ර ක්‍රමය සාර්ථකයි",
       "News Content": "දිවයින පුරා ඉන්ධන පිරවුම්හල් 20 ක් යොදාගනිමින් සිදුකළ ජාතික ඉන්ධන අවසර බලපත්‍ර ක්‍රමවේදයේ අත්හදාබැලීම් සාර්ථක බව බලශක්ති අමාත්‍ය කංචන විජේසේකර ප්‍රකාශ කළා.\nට්විටර් පණිවුඩයක් නිකුත් කරමින් අමාත්‍යවරයා පෙන්වා දෙන්නේ මේ සඳහා රථවාහන 4,708 ක් යොදාගත් බවයි.\nඒ අනුව හෙට (25) දිනයේ සිට ජාතික ඉන්ධන බලපත්‍ර ක්‍රමවේදය හෙවත් කිව් ආර් ක්‍රමවේදය මුළු දිවයිනම ආවරණය වන පරිදි ක්‍රියාත්මක කිරීමට නියමිතව තිබෙනවා.\nඅද දින සිපෙට්කෝ ඉන්ධන පිරවුම්හල්වලින් ඉන්ධන නිකුත් කෙරෙන්නේ වාහනයේ ලියාපදිංචි අංකයේ අවසන් අංකය 3, 4, සහ 5 යෙදී ඇති රථවාහන සඳහායි. වාහනයේ අවසාන අංකයට අනුව ඉන්ධන නිකුත් කළ ද දිවයිනේ බොහෝ ප්‍රදේශවල තවදුරටත් දිගු පෝලිම් දක්නට ලැබෙන බවයි අප වාර්තාකරුවන් ප්‍රකාශ කළේ.",
       "URL": "https://www.hirunews.lk/310818/පිරවුම්හල්-විස්සක-ජාතික-ඉන්ධන-අවසර-බලපත්‍ර-ක්‍රමය-සාර්ථකයි",
       "Category": "Local News",
       "Parent URL": "https://www.hirunews.lk/local-news.php?pageID=997"
}