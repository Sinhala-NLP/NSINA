{
       "Source": "hirunews",
       "Timestamp": "Tuesday, 29 March 2022 - 10:02",
       "Headline": "ඖෂධ, වෛද්‍ය උපකරණ නොමැතිවීමෙන් පේරාදෙනිය ශික්ෂණ රෝහලේ සැත්කම් නතර කෙරේ. - ඉන්දීය විදේශ අමාත්‍යවරයාගෙන් ට්විටර් පණිවුඩයක් (වීඩියෝ)",
       "News Content": "ඖෂධ, වෛද්‍ය උපකරණ නොමැතිවීමෙන් පේරාදෙණිය ශික්ෂණ රෝහලේ සැත්කම් අද (29) සිට නවතා දැමීමට රෝහල් පාලන අධිකාරිය තීරණය කර තිබෙනවා.\nඑහි අධ්‍යක්ෂ වෛද්‍ය අර්ජුණ තිලකරත්න රෝහල් කාර්ය මණ්ඩලය වෙත ලිඛිතව දැනුම් දී ඇත්තේ රෝහලේ නිර්වින්දනය සහ ශල්‍යකර්ම සදහා භාවිත කරන අත්‍යවශ්‍ය ඖෂධ වර්ගවල සහ වෛද්‍ය උපකරණවල හිඟයක් පවතින නිසා මෙම තීරණය ගත් බවයි.\nමේ සම්බන්ධයෙන් පේරාදෙණිය ශික්ෂණ රෝහලේ කළමනාකාරීත්ව කමිටුව රැස්වී ඊයේ (28) සාකච්ඡාවක් ද පවත්වා තිබෙනවා.\nමෙම පුවත සමාජ මාධ්‍ය ඔස්සේ ප්‍රචාරය වීමත් සමග මෙරට රැඳී සිටින ඉන්දීය විදේශ අමාත්‍ය ආචාර්ය එස්. ජායිශංකර් ට්විටර් පණිවුඩයක් නිකුත් කරමින් ඊට ප්‍රතිචාර දක්වා තිබෙනවා.\nඔහු එමගින් සඳහන් කර ඇත්තේ ඉන්දියාවට සහාය විය හැකි ආකාරය සම්බන්ධයෙන් සොයා බලන ලෙස තමන් ශ්‍රී ලංකාවේ ඉන්දීය මහකොමසාරිස්වරයා වෙත දැනුම් දුන් බවයි.\nඑම නිවේදනය පහතින්",
       "URL": "https://www.hirunews.lk/300674/ඖෂධ-වෛද්‍ය-උපකරණ-නොමැතිවීමෙන්-පේරාදෙනිය-ශික්ෂණ-රෝහලේ-සැත්කම්-නතර-කෙරේ-ඉන්දීය-විදේශ-අමාත්‍යවරයාගෙන්-ට්විටර්-පණිවුඩයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1263"
}