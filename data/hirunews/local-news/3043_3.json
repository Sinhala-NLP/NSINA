{
       "Source": "hirunews",
       "Timestamp": "Monday, 18 November 2019 - 11:19",
       "Headline": "හත්වන විධායක ජනාධිපතිවරයා ලෙස ගෝඨාභය රාජපක්ෂ දිවුරුම් දෙයි",
       "News Content": "මෙරට හත්වන විධායක ජනාධිපතිවරයා ලෙස තේරී පත්වූ ගෝඨාභය රාජපක්ෂ අද රුවන්වැලි මහා සෑ රදුන් අභියසදී එම ධුරයේ දිවුරුම් දෙනු ලැබුවා.\nඒ, අගවිනිසුරු ජයන්ත ජයසුරිය ඉදිරියේයි.\nපළමුව ජයශ්‍රී මහ බෝ සමිදුන් වහන්සේ වැඳ පුදාගත් ජනාධිපති ගෝඨාභය රාජපක්ෂ ඉන් අනතුරුවයි රුවන්වැලි මහ සෑ රදුන් අභියසට පැමිණියේ.\nඑහිදී මහා සංඝ රත්නය මෙන්ම සර්ව ආගමික නායකයන් නව ජනාධිපති ගෝඨාභය රාජපක්ෂට ආශිර්වාද කරනු ලැබුවා.\nනව ජනාධිපතිවරයා ආණ්ඩුක්‍රම ව්‍යවස්ථානුකූලව ධුරයේ දිවුරුම් දීම සම්බන්ධයෙන් ජනාධිපති ලේකම් උදය ආර්. සෙනෙවිරත්න නිවේදනය කළා.\nඉන් අනතුරුව ජනාධිපතිවරයා ලෙස තේරී පත්වූ ගෝඨාභය රාජපක්ෂ අග්‍ර විනිශ්චයකාරවරයා ඉදිරියේ දිවුරුම් දුන්නා.\nමෙම අවස්ථාවට අග්‍රාමාත්‍ය රනිල් වික්‍රමසිංහ මෙන්ම විපක්ෂ නායක මහින්ද රාජපක්ෂ ද එක්ව සිටියා.\nrnrnrn\nrnrnrn\nrn",
       "URL": "https://www.hirunews.lk/228482/හත්වන-විධායක-ජනාධිපතිවරයා-ලෙස-ගෝඨාභය-රාජපක්ෂ-දිවුරුම්-දෙයි",
       "Category": "Local News",
       "Parent URL": "https://www.hirunews.lk/local-news.php?pageID=3043"
}