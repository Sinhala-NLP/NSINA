{
       "Source": "hirunews",
       "Timestamp": "Thursday, 24 November 2016 - 17:05",
       "Headline": "පාසල් ආශ්‍රිතව දුම්වැටි සහ දුම්කොළ නිෂ්පාදන අලෙවි කිරීම තහනම් කිරීමට යෝජනාවක්",
       "News Content": "දිවයින පුරා සියලූම පාසල් ආශ්‍රිතව මීටර් 500 ක් දක්වා දුර ප්‍රමාණයක දුම්වැටි සහ දුම්කොළ නිෂ්පාදන අලෙවි කිරීම තහනම් කිරීමට යෝජනා කරන බව සෞඛ්‍ය අමාත්‍ය රාජිත සේනාරත්න පවසනවා.\nදුම්කොළ භාවිතය අවම කිරීම සම්බන්ධයෙන් කොළඹ අද පැවති සමුළුවකට එක්වෙමිනුයි අමාත්‍යවරයා මෙම අදහස් පළ කළේ.\nඑමෙන්ම, දුම්කොළ නිෂ්පාදන තහනම් කර ජනතාවගේ ජීවිත බේරා දෙන ලෙස ඉල්ලා සිටිමින් ජනාධිපතිවරයා වෙත යොමු කෙරෙන සංදේශයකට ද මෙහිදී අමාත්‍යවරයා විසින් අත්සන් තබා තිබෙනවා.",
       "URL": "https://www.hirunews.lk/148247/පාසල්-ආශ්‍රිතව-දුම්වැටි-සහ-දුම්කොළ-නිෂ්පාදන-අලෙවි-කිරීම-තහනම්-කිරීමට-යෝජනාවක්",
       "Category": "Local News",
       "Parent URL": "https://www.hirunews.lk/local-news.php?pageID=4782"
}