{
       "Source": "hirunews",
       "Timestamp": "Sunday, 15 October 2017 - 8:24",
       "Headline": "අනුරාධපුරයේදී මත්කුඩු සමග පුද්ගලයින් 10 දෙනෙකු අත්අඩංගුවට",
       "News Content": "හෙරොයින් මත්කුඩු විකිණීමේ ජාවාරමේ නිරතවූ සහ මත්කුඩුවලට ඇබ්බැහි වූ පුද්ගලයින් 10 දෙනෙකු අනුරාධපුරය පොලීසිය අත්අඩංගුවට ගෙන තිබෙනවා.\nගතවූ දෙදින තුළ අනුරාධපුර පොලීිසියේ විශේෂ වැටලීම් ඒකකයේ නිලධාරීන් සිදුකරන ලද මෙහෙයුම්වලදී මෙම පිරිස අත්අඩංගුවට ගත් බවයි පොලීසිය සඳහන් කළේ.\nයාපනය හන්දිය, නුවරවැව වත්ත, මල්වතුඔය පටුමග, නිවන්තකචේතිය සහ පණ්ඩුලගම ප්‍රදේශවලදී මත්කුඩු ජාවාරමේ නිරතවූ පුද්ගලයින් පස්දෙනෙකු අත්අඩංගුවට ගෙන ඇති බව සඳහන්.\nඔවුන් සතුව තිබී හෙරොයින් ග්‍රෑම් 4 යි මිලිග්‍රෑම් 630 ක් පොලීසිය සොයාගෙන තිබෙනවා.\nමෙම මෙහෙයුම්වලදී මත්කුඩුවලට ඇබ්බැහි වූ පුද්ගලයින් පස්දෙනෙකුද අත්අඩංගුවට ගෙන ඇති බවයි පොලීසිය සඳහන් කළේ.",
       "URL": "https://www.hirunews.lk/173516/අනුරාධපුරයේදී-මත්කුඩු-සමග-පුද්ගලයින්-10-දෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4271"
}