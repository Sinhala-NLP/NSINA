{
       "Source": "hirunews",
       "Timestamp": "Tuesday, 11 July 2023 - 15:50",
       "Headline": "ජන හා නිවාස සංගණනයේ වියදම රුපියල් බිලියන 3 ක්",
       "News Content": "අස්වැසුම වැඩසටහන සදහා ලැබී ඇති අභියාචනා හා විරෝධතා සම්බන්ධයෙන් නිවැරදිව තීරණය කිරීම සදහා දිස්ත්‍රික් ලේකම්වරුන් විසින් පරික්ෂා කිරීම ආරම්භ කර ඇති බව මුදල් රාජ්‍ය අමාත්‍ය ෂෙහාන් සේමසිංහ පවසනවා.\nඅදාළ වැඩසටහන සදහා අභියාචනා සහ විරෝධතා භාරගැනීම ඊයේ දිනයෙන් අවසන් වුණා. දැනට අභියාචනා නව ලක්ෂ හැට අට දහසක් සහ විරෝධතා 17,500ක් ලැබී තිබෙනවා.\nමේ අතර ජන හා නිවාස සංගණනයක් සිදුකරන ලෙස ජනාධිපතිවරයා නිකුත් කළ ගැසට් නිවේදනයට අනුව මේ වසරේ සැත්තැම්බර් මාසයේ සිට නිවාස ලැයිස්තුගත කිරීම ආරම්භ කරන බව ජන ලේඛන හා සංඛ්‍යා ලේඛන දෙපාර්තමේන්තුව පවසනවා.\nමෙම සමස්ත ක්‍රියාවලියට රුපියල් බිලියන 3කට ආසන්න මුදලක් වැයවන බවයි තක්සේරු කර ඇත්තේ.",
       "URL": "https://www.hirunews.lk/340858/ජන-හා-නිවාස-සංගණනයේ-වියදම-රුපියල්-බිලියන-3-ක්",
       "Category": "Local News",
       "Parent URL": "https://www.hirunews.lk/local-news.php?pageID=193"
}