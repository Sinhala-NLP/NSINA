{
       "Source": "hirunews",
       "Timestamp": "Friday, 12 August 2022 - 8:04",
       "Headline": "ලබන වසරේ 20-20ට නායක දසුන් ශානක ගිවිසුම්ගත වෙයි",
       "News Content": "ලබන වසරේ ජනවාරි සහ පෙබරවාරි යන මාසවල පැවැත්වීමට නියමිත නවතම පන්දු වාර විස්සයි විස්ස ලීග් තරගාවලිය සඳහා ශ්‍රී ලංකා විස්සයි විස්ස සහ එක්දින කණ්ඩායමේ නායක දසුන් ශානක ද ගිවිසුම්ගත වී තිබෙනවා.\nමෙම තරගාවලිය සඳහා මේ වනවිට වැඩිම විදෙස් ක්‍රීඩකයන් පිරිසක් ගිවිසුම් ගතවී ඇති දෙවන රට වන්නේ ශ්‍රී ලංකාවයි.\nගිවිසුම් ගතවූ ක්‍රීඩකයින් අතරට කිසිදු පාකිස්ථාන ක්‍රීඩකයෙකු ඇතුළත්වී නැහැ.\nමෙම විස්සයි විස්ස ක්‍රිකට් ලීගයේ කණ්ඩායම් හයේම හිමිකාරීත්වය ඉන්දීය ප්‍රිමියර් ලීග් තරගාවලියේ කණ්ඩායම්වල හිමිකරුවන් සතුවීම ඊට හේතු වී තිබෙනවා.\nදුෂ්මන්ත චමීර ශ්‍රී ලංකා ක්‍රීඩකයින් අතර ඉහළම ගෙවීමක් සහිත ක්‍රීඩකයා ලෙස ගිවිසුම් ගතවී ඇති අතර, රුපියල් කෝටි හතක පමණ මුදලකටයි ඔහු ගිවිසුම් ගතවී ඇත්තේ.",
       "URL": "https://www.hirunews.lk/312519/ලබන-වසරේ-20-20ට-නායක-දසුන්-ශානක-ගිවිසුම්ගත-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=948"
}