{
       "Source": "hirunews",
       "Timestamp": "Monday, 08 November 2021 - 19:23",
       "Headline": "රජයේ ණය ගැනීමේ සීමාව බිලියන 3,397 දක්වා ඉහළ දමයි (වීඩියෝ)",
       "News Content": "ණයගැනුම් සීමාව වැඩිකිරීම සඳහා ඉදිරිපත් කළ 2020 අංක හත දරණ විසර්ජන පනත සඳහා වූ සංශෝධනයට රාජ්‍ය මුදල් කාරක සභාවේ අනුමැතිය හිමිවී තිබෙනවා.\nඑමඟින් අදාළ පනතේ දෙවන වගන්තිය සංශෝධනය කෙරෙන අතර, ඒ අනුව රුපියල් බිලියන 2,997 ක්ව පැවති ණය ගැනුම් සීමාව බිලියන 3,397 දක්වා ඉහළ දමනු ඇති.\nමෙම වසර සඳහා අපේක්ෂිත ආදායම ලබාගැනීමට නොහැකිවීම, පරිපූරක වියදම් ඉහළ යාම, රුපියල අවප්‍රමාණය වීම වැනි කරුණු ණය ගැනීමේ සීමාව ඉහළ දැමීමට හේතුවූ බව භාණ්ඩාගාර ලේකම් එස්.ආර්. ආටිගල සඳහන් කළා.",
       "URL": "https://www.hirunews.lk/287404/රජයේ-ණය-ගැනීමේ-සීමාව-බිලියන-3397-දක්වා-ඉහළ-දමයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1574"
}