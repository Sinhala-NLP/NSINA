{
       "Source": "hirunews",
       "Timestamp": "Saturday, 01 July 2023 - 19:50",
       "Headline": "ලොව පළමු ක්‍රිකට් ලෝක ශුරයින් 2023 ලෝක කුසලාන තරගාවලියෙන් ඉවතට",
       "News Content": "2023 ක්‍රිකට් ලෝක කුසලාන තරගාවලියට සහභාගීවීමේ අවස්ථාව බටහිර ඉන්දීය කොදෙව් කණ්ඩායම ට අහිමි වී ගියා\nඒ අද පැවති ලෝක කුසලාන අවසන් තරගාවලිය සඳහා සුදුසුකම් ලැබීමේ තරගවල සුපර් සික්ස් වටයේ තරගයකින් ස්කොට්ලන්තයට කඩුලු 7කින් පරාජය වීම හේතුවෙන්\nතරගයේ කාසියේ වාසිය දිනාගැනීමට ස්කොට්ලන්ත ය සමත්වූ අතර ඔවුන් තීරණය කළේ පළමුවෙන් පන්දුවට පහරදීමේ අවස්ථාව කොදෙව් කණ්ඩායමට ලබාදීමටයි.\nඒ අනුව පළමුවෙන් පන්දුවට පහරදුන් බටහිර ඉන්දීය කොදෙව් කණ්ඩායම පන්දුවාර 43යි පන්දු 5ක් තුළ සියලුදෙනා දැවී රැස් කරගත් ලකුණු සංඛ්‍යාව 181ක්.\nජයග්‍රාහී ලකුණු 182ක ඉලක්කයක් හඹාගිය ස්කොට්ලන්ත කණ්ඩායම පන්දුවාර 43යි පන්දු 3ක් අවසානයේ කඩුලු 3ක් දැවී තම ජයග්‍රාහී ඉලක්කය සපුරා ගත්තා.",
       "URL": "https://www.hirunews.lk/339694/ලොව-පළමු-ක්‍රිකට්-ලෝක-ශුරයින්-2023-ලෝක-කුසලාන-තරගාවලියෙන්-ඉවතට",
       "Category": "Local News",
       "Parent URL": "https://www.hirunews.lk/local-news.php?pageID=221"
}