{
       "Source": "hirunews",
       "Timestamp": "Tuesday, 09 July 2019 - 7:34",
       "Headline": "සියළු දේවාලවල පෙරහර මංගල්‍යය ගැන බස්නායක නිලමේවරුන්ගෙන් තීරණයක්",
       "News Content": "අගෝස්තු, සැප්තැම්බර් සහ ඔක්තෝම්බර් මාසවල මුල සතිය ඇතුළත සියළුම ඓතිහාසික දේවාල 31හි පෙරහර මංගල්‍යයන් පවත්වා නිම කළ යුතු බවට බස්නායක නිලමේවරුන් එකඟ වී තිබෙනවා.\nසියළුම බස්නායක නිලමේවරුන්ගේ සහභාගීත්වයෙන් ඊයේ විශේෂ සාකච්ඡාවක් පැවති අතර එහිදී මෙම එකඟතාව පළ වී ඇති බවයි සමස්ත ලංකා බස්නායක නිලමේවරුන්ගේ සංගමයේ සභාපති ගයාන් හීන්කෙන්ද සඳහන් කළේ.\nමේ අතර, හීලෑඅලි ඇතුන් අයිතිකරුවන්ගේ සංගමයේ ලේකම් ධර්මසිරි කරුණාරත්න සඳහන් කළේ මෙවර ද පෙරහර මංගල්‍යය සඳහා හීලෑ අලි ඇතුන්ගේ හිඟයක් පවතින බවයි.",
       "URL": "https://www.hirunews.lk/219938/සියළු-දේවාලවල-පෙරහර-මංගල්‍යය-ගැන-බස්නායක-නිලමේවරුන්ගෙන්-තීරණයක්",
       "Category": "Local News",
       "Parent URL": "https://www.hirunews.lk/local-news.php?pageID=3258"
}