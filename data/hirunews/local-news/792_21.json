{
       "Source": "hirunews",
       "Timestamp": "Wednesday, 19 October 2022 - 15:34",
       "Headline": "නිවසින් එලියට ආ තරුණියට වෙඩිතබා ඝාතනය කෙරේ",
       "News Content": "වව්නියාව නෙඩුන්කේනි ශිවානගර් ප්‍රදේශයේදී ඊයේ (18) රාත්‍රියේ නිවසක් ඉදිරිපිටදී සිදු වූ වෙඩිතැබීමකින් තරුණියක් එම\nස්ථානයේදීම මිය ගිය බවට නෙඩුන්කේනි පොලීසිය පවසනවා.\nශිවානගර් ප්‍රදේශයේ පදිංචි අදාල තරුණිය ඊයේ (18) රාත්‍රියේ ගෙමිදුලේ ඇති වූ ශබ්දයක් හේතුවෙන් නිවසේ දොර විවෘත කොට ගෙමිදුලට පැමිණි අවස්ථාවේදී ගේට්ටුව අසල සැඟවී සිටි අයෙකු විසින් තරුණියට වෙඩි තබා පලාගිය බවට\nනිවැසියන් විසින් පොලීසියට පවසා තිබෙනවා.\nඅදාල වෙඩිතැබීමෙන් තරුණිය එම ස්ථානයේදීම මිය ගොස් ඇති අතර වෙඩිතැබූ අය කව්රුන්දැයි යන්න නිවැසියන්ට හඳුනාගැනීමට නොහැකි වී ඇති අතර වෙඩිතැබීමට හේතුව මෙතෙක් අනාවරනය වී නැහැ.\nමෙලෙස වෙඩිවැදීමෙන් මිය ගොස් ඇත්තේ ශිවානගර් ප්‍රදේශයේ පදිංචි 21 හැවිරිදි දුරෙයිරාජ සිංහම් ප්‍රමිලා නැමති තරුණියක් වන අතර කිසියම් පෞද්ගලික හේතුවක් මත මෙම වෙඩිතැබීම සිදුකරන්නට ඇති බවට පොලීසිය සැක පල කර කරනවා.\nවෙඩිතැබීම සිදුකරන ලද පුද්ගලයින් සොයා මේ වන විට පුලුල් පරික්ෂණයක් අරඹා ඇති අතර මළසිරුර පශ්චාත් මරණ පරික්ෂණය වෙනුවෙන් වව්නියාව මහරෝහලට රැගෙන යාමට පියවර ගෙන ඇතැයිද නෙඩුන්කේනි පොලීසිය වැඩිදුරටත් පවසනවා.",
       "URL": "https://www.hirunews.lk/318279/නිවසින්-එලියට-ආ-තරුණියට-වෙඩිතබා-ඝාතනය-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=792"
}