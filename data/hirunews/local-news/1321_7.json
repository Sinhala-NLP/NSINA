{
       "Source": "hirunews",
       "Timestamp": "Thursday, 03 March 2022 - 13:37",
       "Headline": "විශේෂඥ වෛද්‍යවරුන් බිහි වීමත් නැවතෙයි",
       "News Content": "ඩොලර් අර්බුදය හේතුවෙන් මෙරට විශේෂඥ වෛද්‍යවරුන් පුහුණු කිරීම විදෙස් රටවල් මගින් ප්‍රතික්ෂේප කර තිබෙනවා.\nමෙම තත්ත්වයත් සමග රටට අවශ්‍ය විශේෂඥ වෛද්‍යවරුන් බිහිනොවන තත්ත්වයක් උද්ගතව ඇති බවයි වාර්තා වන්නේ. රජයේ වෛද්‍ය නිලධාරින්ගේ සංගමයේ විධායක කමිටු සාමාජික වෛද්‍ය ප්‍රසාද් කොළඹගේ හිරු ප්‍රවෘත්ති සමග සංවාදයක නිරත වෙමින් මේ බව ප්‍රකාශ කළා.\nඑමෙන්ම, මිලිග්‍රෑම් 500ක පැරසිටමෝල් පෙත්තක උපරිම සිල්ලර මිල රුපියල් දෙකයි ශත 30ක් බවට ප්‍රකාශ කරමින් අති විශේෂ ගැසට් නිවේදනයක් නිකුත් කර තිබෙනවා.\nසෞඛ්‍ය අමාත්‍ය කෙහෙලිය රඹුක්වැල්ලගේ අත්සනින් යුතුව අදාළ ගැසට් නිවේදනය නිකුත් කර ඇති අතර, එය පසුගිය 28 වන දා සිට බල පැවැත්වෙනු ඇති.",
       "URL": "https://www.hirunews.lk/298549/විශේෂඥ-වෛද්‍යවරුන්-බිහි-වීමත්-නැවතෙයි",
       "Category": "Local News",
       "Parent URL": "https://www.hirunews.lk/local-news.php?pageID=1321"
}