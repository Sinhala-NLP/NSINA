{
       "Source": "hirunews",
       "Timestamp": "Saturday, 14 March 2020 - 20:32",
       "Headline": "කොරෝනා වෛරසයට ආයුර්වේදයේ ප්‍රතිකර්මයන් තිබේද ?",
       "News Content": "කොවිඩ් 19 හෙවත් නව කොරොනා වෛරසය අද වනවිට ලාංකීය ජන සමාජයට දැඩි බලපෑමක් එල්ල කර අවසන්.\nමෙතෙක් නිසි ප්‍රතිකර්මයක් සොයාගෙන නොමැති මෙම වෛරසයෙන් වැළකීමට ආයුර්වේදයේ ප්‍රතිකර්මයන් තිබේද ?\nමේ ඒ පිළිබද අප කළ සොයා බැලීමක්.\nදිගු ජීවිතයකට උසස් දැනගැනීමක්, මගපෙන්වීමක් ලබා දෙන ආයුර්වේදය පැවත එන්නේ ශතවර්ෂ ගණනාවක පෙර සිටයි.\nතාක්ෂණයේ දියුණුවත් සමඟ දේශීය ආයුර්වේද ක්‍රම අප සමාජයෙන් ක්‍රම ක්‍රමයෙන් ඈත්වෙමින් පවතිනවා.\nනමුත් දේශීය ආයුර්වේද ප්‍රතිකාරයන්, නවීන වෛද්‍ය විද්‍යවටද අභියෝග කළ අවස්ථා පිළිබඳ අපට ඉතිහාසය උදාහරණ සපයා තිබෙනවා.\nඑසේනම් ශීඝ්‍රයෙන් පැතිර යන නව කොරොනා වෛරසය වැනි වෛරසයන් දේශීය ආයුර්වේදයේ ප්‍රතිකර්මයන් තුළින් මැඩ පැවැත්වීමට ශ්‍රී ලංකාවට හැකිවේවිද ?\nමේ අතර ශ්‍රී දළදා මාළිගා පරිශ්‍රයේ විෂබීජ හරණය කිරීමේ අරමුණින් දේශීය ඖෂධ යොදා ගනිමින් දුමායනය කිරීමට අද කටයුතු කෙරුණා.\nමේ අතර අද රජයේ ප්‍රවෘත්ති දෙපැර්තමේන්තුවේ පැවති ප්‍රවෘත්ති සාකච්ඡාවේදී ද ආයුර්වේදය සම්බන්ධයෙන් අදහස් පළ වුණා.",
       "URL": "https://www.hirunews.lk/236519/කොරෝනා-වෛරසයට-ආයුර්වේදයේ-ප්‍රතිකර්මයන්-තිබේද",
       "Category": "Local News",
       "Parent URL": "https://www.hirunews.lk/local-news.php?pageID=2852"
}