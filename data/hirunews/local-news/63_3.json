{
       "Source": "hirunews",
       "Timestamp": "Wednesday, 30 August 2023 - 11:24",
       "Headline": "නිවැසියන් බිය වද්දා ලක්ෂ ගණනක මුදල් කොල්ලකාලා",
       "News Content": "කිසියම් පිරිසක් විසින් මාස හතරක ළදරුවෙකුගේ ගෙළට පිහියක් තබා නිවැසියන් බිය වද්දා රුපියල් ලක්ෂ දෙකක මුදලක් රන් පවුම් 11 ක් හා ජංගම දුරකතන 3ක් අතුළු බඩුබාහිරාදිය මංකොල්ල කා පලා ගොස් තිබෙනවා\nඑම පිරිස කණ්ඩායම පලා යන අවස්ථාවේදී නිවස ඉදිරිපිට නවතා තිබූ රුපියල් ලක්ෂ හැටක් පමණ වටිනා මෝටර් රථයක්ද රැගෙන ගොස් ඇති බවයි අප වාර්තාකරු සඳහන් කර ඇත්තේ.\nඑම නිවසේ මාස හතරක ළදරුවා සමග තරුණ යුවලක් පදිංචි වී සිටි අතර නිවස මංකොල්ලකෑමට පැමිණි පිරිස නිවෙස් හිමියාගේ මිතුරෙකුගේ නම කියා නිවසේ දොර විවෘත කරවා ගෙන ඇති බවයි වාර්තා වන්නේ.\nමාස හතරක ළදරුවකු ප්‍රාණ ඇපකරුවකු ලෙස තබා ගෙන මුදල් හා දේපල කොල්ල කෑම පිළිබදව යාපනයේ ජනතාව ඔවුන්ගේ අප්‍රසාදය පලකොට ඇති අතර රාත්‍රී කාලයට ප්‍රමාණවත් ලෙස පොලිස් ජංගම සේවාවන් ක්‍රියාත්මක නොවීම නිසා රාත්‍රී කාලයට යාපනයේ සිදුවන අපරාධ සංඛ්‍යාව මෑත කාලයේදී වැඩි වී ඇති බවයි යාපනයේ ජනතාව පවසන්නේ.",
       "URL": "https://www.hirunews.lk/346600/නිවැසියන්-බිය-වද්දා-ලක්ෂ-ගණනක-මුදල්-කොල්ලකාලා",
       "Category": "Local News",
       "Parent URL": "https://www.hirunews.lk/local-news.php?pageID=63"
}