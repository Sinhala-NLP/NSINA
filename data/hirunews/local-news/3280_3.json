{
       "Source": "hirunews",
       "Timestamp": "Wednesday, 26 June 2019 - 19:12",
       "Headline": "බලපත්‍ර නොමැති සන්නිවේදන මධ්‍යස්ථානයක් STF මෙහෙයුමකින් සොයා ගනී (ඡායාරූප)",
       "News Content": "කඩුවෙල හොරපොත ප්‍රදේශයේ බලපත්‍ර නොමැතිව පවත්වාගෙන සන්නිවේදන මධ්‍යස්ථානයක් වටලා තිබෙනවා.\nඑය පවත්වාගෙන ගිය පිලිපීන ජාතික කාන්තාවක් සහ ඇයගේ ශ්‍රී ලාංකික සැමියා ද අත්අඩංගුවට ගෙන ඇති බවයි පොලිසිය සඳහන් කළේ.\nපොලිස් විශේෂ කාර්ය බලකායේ බුද්ධි අංශයට ලැබුනු තොරතුරකට අනුව අද උදෑසන 11.30ට පමණ මුල්ලේරියාව ගල්හේන පාර ප්‍රදේශයේ සිදු කළ වැටලීමකින් සැකකරු සහ සැකකාරිය අත්අඩංගුවට ගැනුනා.\n36 හැවිරිදි යුවළගෙන් සිදු කළ ප්‍රශ්න කිරීම්වලදී අනාවරණ කරගත් තොරතුරු මත කඩුවෙල හොරපොත ප්‍රදේශයේ පවත්වාගෙන යන බලපත්‍ර නොමැති සන්නිවේදන මධ්‍යස්ථානය වටලා තිබෙනවා.\nඑහිදී තවත් සැකකරුවෙකු මෙන්ම දේපළ රැසක් ද අත්අඩංගුවට ගැනුනා.\nසිම් කාඩ්පත් 1764ක්, ජංගම දුරකථන 30ක්, ලැප්ටොප් පරිගණකයක් ඇතුලු උපකරණ රැසක් ඊට අයත්.\nසිද්ධිය පිළිබඳ පොලිස් විශේෂ කාර්ය බලකාය වැඩිදුර විමර්ශණ මෙහෙයවනවා.",
       "URL": "https://www.hirunews.lk/219167/බලපත්‍ර-නොමැති-සන්නිවේදන-මධ්‍යස්ථානයක්-stf-මෙහෙයුමකින්-සොයා-ගනී-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=3280"
}