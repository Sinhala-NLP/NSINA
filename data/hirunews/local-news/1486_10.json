{
       "Source": "hirunews",
       "Timestamp": "Saturday, 18 December 2021 - 7:15",
       "Headline": "වතු කම්කරු පවුල්වලට නිවාස ඉදි කිරීමට මූල්‍යාධාර අප්‍රේල් මාසයේ",
       "News Content": "ජනතා වතු සංවර්ධන මණ්ඩලයට අයත් සියලු වතු කම්කරු පවුල් සඳහා ඉඩමක් ලබා දී නිවසක් ඉදිකර ගැනීමට මූල්‍යාධාර ලබා දීමේ ව්‍යාපෘතිය ලබන අප්‍රේල් මාසයේ දී ආරම්භ කරන බව කෘෂිකර්ම අමාත්‍ය මහින්දානන්ද අලුත්ගමගේ පවසනවා.\nඅමාත්‍යවරයා මේ බව කියා සිටියේ, මහනුවර දිස්ත්‍රික්කයේ හින්දු කෝවිල් 79කට රුපියල් 50,000 බැගින් රුපියල් මිලියන 4ක මූල්‍යාධාර ලබාදීම සඳහා නාවලපිටිය ප්‍රදේශයේ ඊයේ පැවති රැස්වීමකදීයි.\nපසුගිය රජය සමයේ රුපියල් මිලියන 757ක පාඩුවක් ලැබූ ජනවසම මේ වන විට ලාභ ලබන තත්වයට පත් ව ඇති බව අමාත්‍යවරයා එහි දී ප්‍රකාශ කළා.\nඅමාත්‍යවරයා පෙන්වා දුන්නේ, වතු කම්කරුවන්ට තේ දලු කිලෝවක් සඳහා ලබා දෙන මුදල රුපියල් 65 සිට රුපියල් 90 දක්වා ඉහළ නැංවීමට හැකි වී ඇති බවයි.\nඑමෙන්ම ජනවසම වතුවල නිවාස සංවර්ධන අධිකාරිය සහ වෙනත් අරමුදල් යටතේ ඉඳිකෙරෙන නිවාසවල ඉඳිකිරීම් කටයුතු කඩිනම් කිරීමට පියවර ගන්නා බව ද ඔහු ප්‍රකාශ කළා.",
       "URL": "https://www.hirunews.lk/291384/වතු-කම්කරු-පවුල්වලට-නිවාස-ඉදි-කිරීමට-මූල්‍යාධාර-අප්‍රේල්-මාසයේ",
       "Category": "Local News",
       "Parent URL": "https://www.hirunews.lk/local-news.php?pageID=1486"
}