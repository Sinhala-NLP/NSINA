{
       "Source": "hirunews",
       "Timestamp": "Friday, 13 January 2017 - 7:23",
       "Headline": "විධායක ජනපති ක්‍රමය මුළුමනින් අහෝසි විය යුතුයි - එජාපයෙන් නිදහස් පක්ෂයට පිළිතුරු",
       "News Content": "විධායක ජනාධිපති ක්‍රමය සම්පූර්ණයෙන්ම අහෝසි කළ යුතු බව එක්සත් ජාතික පක්ෂය පවසනවා.\nවිදුලිබල හා පුනර්ජනනීය බලශක්ති නියෝජ්‍ය අමාත්‍ය අජිත් පී. පෙරේරා මේ බව සඳහන් කළේ නිදහස් පක්ෂයේ භාණ්ඩාගාරික අමාත්‍ය එස්.බී.දිසානායක සිදුකළ ප්‍රකාශයකට පිළිතුරු ලබාදෙමින්.\nපසුගිය ජනාධිපතිවරණ සමයේ ජනාධිපතිවරයා ලබාදී ඇති පොරොන්දුවට අනුව, විධායක ජනාධිපති ධුරය අහෝසි කළ නොහැකි බව නිදහස් පක්ෂයේ භාණ්ඩාගාරික අමාත්‍ය එස්.බී.දිසානායක පසුගියදා ප්‍රකාශ කළා.\nකෙසේ වෙතත්, මහනුවර ඊයේ පැවති උත්සවයකට එක්වෙමින් විදුලිබල හා පුනර්ජනනීය බලශක්ති නියෝජ්‍ය අමාත්‍ය අජිත් පී. පෙරේරා කියා සිටියේ ශ්‍රී ලංකා නිදහස් පක්ෂය ද විධායක ජනාධිපති ක්‍රමය අහෝසි කළ යුතුයි යන මතයේ සිටින බවයි.",
       "URL": "https://www.hirunews.lk/151933/විධායක-ජනපති-ක්‍රමය-මුළුමනින්-අහෝසි-විය-යුතුයි-එජාපයෙන්-නිදහස්-පක්ෂයට-පිළිතුරු",
       "Category": "Local News",
       "Parent URL": "https://www.hirunews.lk/local-news.php?pageID=4711"
}