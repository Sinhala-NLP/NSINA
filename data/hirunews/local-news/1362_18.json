{
       "Source": "hirunews",
       "Timestamp": "Friday, 11 February 2022 - 14:57",
       "Headline": "ඡන්ද හිමි නාමලේඛන ප්‍රතිශෝධන ක්‍ෂේත්‍ර රාජකාරිවල අර්බුදයක්",
       "News Content": "මෙම වසරට අදාළ ඡන්ද හිමි නාමලේඛන ප්‍රතිශෝධන කටයුතුවලට අදාළ ක්‍ෂේත්‍ර රාජකාරිවලින් ඉවත්වීමට ග්‍රාම නිලධාරී වෘත්තීය සමිති සන්ධානය තීරණය කර තිබෙනවා.\nඊට අදාළව පසුගියදා පැවති සාකච්ඡාවක දී එළඹි තීරණවලට පටහැනිව කටයුතු කිරීම මෙම වෘත්තීය ක්‍රියාමාර්ගයට හේතුව බවයි එහි සම කැඳවුම්කරු සුමිත් කොඩිකාර කියා සිටියේ.\nමේ හේතුවෙන් මෙම වසරේ ඡන්ද හිමි නාමලේඛන ප්‍රතිශෝධන කටයුතුවලට බාධා මතුවිය හැකි බව ද ඔහු සඳහන් කළා.",
       "URL": "https://www.hirunews.lk/296754/ඡන්ද-හිමි-නාමලේඛන-ප්‍රතිශෝධන-ක්‍ෂේත්‍ර-රාජකාරිවල-අර්බුදයක්",
       "Category": "Local News",
       "Parent URL": "https://www.hirunews.lk/local-news.php?pageID=1362"
}