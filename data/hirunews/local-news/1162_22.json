{
       "Source": "hirunews",
       "Timestamp": "Tuesday, 17 May 2022 - 15:56",
       "Headline": "කැබිනට් මණ්ඩලයේ ඉතිරි ඇමතිවරු අද පස්වරුවේ දිවුරුම් දෙයි?",
       "News Content": "කැබිනට් මණ්ඩලයේ ඉතිරි ඇමතිවරුන් අද පස්වරුවේ ජනාධිපතිවරයා ඉදිරියේ දිවුරුම් දීමට නියමිත බව වාර්තා වෙනවා.\nශ්‍රී ලංකා පොදුජන පෙරමුණ ,සමගි ජන බලවේගය,ශ්‍රී ලංකා නිදහස් පක්ෂය සහ ස්වාධින වූ මන්ත්‍රීවරුන් අතරින් කිහිපදෙනෙකු ද මෙලෙස ඇමතිවරුන් ලෙස දිවුරුම් දීමට නියමිත බව රජයේ දේශපාලන ආරංචි මාර්ග සඳහන් කළා.\nආණ්ඩුවේ කැබිනට් මණ්ඩලය සංයුතිය බොහෝදුරට 18 දෙනෙකුට සිමා කිරීමට නියමිත බව යි සඳහන් වන්නේ.\nඊට සාපේක්ෂව රාජ්‍ය අමාත්‍යවරු 18 දෙනෙකුද පත්කිරීමට නියමිත බව එම ආරංචි මාර්ග සඳහන් කරනවා.\nමහාචාර්ය ජි එල් පිරිස් ,දිනේෂ් ගුණවර්ධන ,ප්‍රසන්න රණතුංග ,කාංචන විජේසේකර යන අය මිට පෙර කැබිනට ඇමතිවරු ලෙස දිවුරුම් දුන්නා.\nඒ අනුව අද දවසේ බොහෝවිට ඇමතිවරු 14 දෙනෙකු දිවුරුම් දීමට ඉඩ තිබෙනවා.",
       "URL": "https://www.hirunews.lk/304586/කැබිනට්-මණ්ඩලයේ-ඉතිරි-ඇමතිවරු-අද-පස්වරුවේ-දිවුරුම්-දෙයි",
       "Category": "Local News",
       "Parent URL": "https://www.hirunews.lk/local-news.php?pageID=1162"
}