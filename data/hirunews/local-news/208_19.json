{
       "Source": "hirunews",
       "Timestamp": "Thursday, 06 July 2023 - 16:37",
       "Headline": "දුරකථනය විදුහල්පති භාරයට ගත් නිසා සිසුවිය සියදිවි නසාගනියි",
       "News Content": "පාසලට ජංගම දුරකථනයක් රැගෙන පැමිණි සිසුවියට විදුහල්පති පසුදින පියා සමඟින් පාසලට පැමිණෙන්න යැයි පැවසූ නිසා පාසල් සිසුවියක් සියදිවි හානිකර ගෙන තිබෙනවා.\nගලෙන්බිඳුණුවැව පොලිස් වසමට අයත් හුරුළුනිකවැව ජයසිරිගම ප්‍රදේශයේ පදිංචි සිසුවියක් මෙලෙස වස පානය කරමින් සියදිවි හානිකරගෙන ඇති බවයි වාර්තා වෙන්නේ.\nඇය ගලෙන්බිඳුණුවැව හුරුළුනිකවැව අ/අනුර මහා විදුහලේ ඉගෙනුම ලබන 15 හැවිරිදි සිසුවියක් බව සඳහන්.\nදුරකථනය විදුහල්පති භාරයට ගෙන එය ලබා දීමට පියා සමඟ පාසලට පැමිණෙන්න යැයි පැවසූ නිසා එයට ලැජ්ජාවටත් බියටත් පත් වූ සිසුවිය මෙලෙස වස පානය කරමින් සියදිවි නසාගත් බවයි වාර්තා වෙන්නේ.\nසිසුවිය කඩිනමින් අනුරාධපුර ශික්ෂණ රෝහලට ඇතුළත් කර ඇති අතර එහිදී ඇය ජීවිතක්ෂයට පත් වී ඇති බවයි වැඩිදුරටත් වාර්තා වෙන්නේ.",
       "URL": "https://www.hirunews.lk/340226/දුරකථනය-විදුහල්පති-භාරයට-ගත්-නිසා-සිසුවිය-සියදිවි-නසාගනියි",
       "Category": "Local News",
       "Parent URL": "https://www.hirunews.lk/local-news.php?pageID=208"
}