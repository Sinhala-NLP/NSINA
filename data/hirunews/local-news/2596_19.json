{
       "Source": "hirunews",
       "Timestamp": "Friday, 10 July 2020 - 13:53",
       "Headline": "ගැටළු කිහිපයක් නිසා කොසු ඉදල් කර්මාන්තයේ නියැලෙන්නන් පීඩාවට (වීඩියෝ)",
       "News Content": "ගෘහ කර්මාන්තයක් ලෙස ප්‍රචලිත කොසු ඉදල් කර්මාන්තයේ නියැලෙන්නන් මේවිට දැඩි පීඩාවට පත්ව සිටිනවා.\nඅමුද්‍රව්‍ය සපයා ගැනීමට අපහසුවීම, නවීන තාක්ෂණය හා නිෂ්පාදන වෙළෙඳපොළ ආක්‍රමණය කිරීමත් ඊට ප්‍රධාන හේතුවක් බවටයි කර්මාන්තයේ නියැලෙන්නන් චෝදනා කරන්නේ.\nකොවිඩ් 19 වසංගතයත් සමග අපේ රටේ ආර්ථිකයට එල්ලවූයේ දැඩි බලපෑමක්.\nසාම්ප්‍රදායික කුඩා කර්මාන්තයක් වන කොසු ඉදල් කර්මාන්තයෙන් යැපෙන්නන්ටද කොවිඩ් 19 වසංගතය එල්ල කළ බලපෑම සුළුපටු නැහැ.\nමුන්දලම, මදුරන්කුලිය, කරිකට්ටිය ආදී ප්‍රදේශ ගණනාවක මේ කර්මාන්තයෙන් ජීවිකාව සරිකරගන්නා මිනිසුන්ල අද වනවිට මුහුණ පා ඇත්තේ දැඩි අර්බුධකාරී වාතාවරණයකටයි.\nමාස දෙකක පමණ කාලයක සිට කොහුමෝල් මෙන්ම ඒ ආශ්‍රිත කර්මාන්තයන්ද විවෘත කිරිමට නොහැකිවූ අතර අමු ද්‍රව්‍ය හිඟකමටද ඔවුනට මේ වන විට මුහුණ පාන්නට සිදුව තිබෙනවා.\nප්‍රදේශයේ ඇතැම් කාන්තාවන්ගේ ප්‍රධාන ජිවනෝපාය මාර්ගය බවට පත්ව ඇත්තේ ලණු ඇඹරිම හා කොහු ආශ්‍රිත නිෂ්පාදනයන් සිදු කිරීමයි.\nනමුත් ඔවුන්ටද තම බඩවියත රැකගැනිම සදහා දැඩි අරගලයක නිරතවන්නට සිදුව තිබෙනවා.\nමේ කර්මාන්තය හරහා ලණු, කඹ, කොසු, ඉදල්, පාපිසි, බුමුතුරුණු ඇතුළු බොහෝමයක් දෑ නිශ්පාදනය කෙරුණද කාලයේ ඇවෑමෙන් පිටරටින් භාණ්ඩ ආනයන කිරීම නිසා, කර්මාන්තයේ නියැලෙන්නන්ට සිදුව ඇත්තේ කබලෙන් ලිපට වැටීමටයි.\nඑදාවේල සරිකරගැනිම සදහා දැඩි අරගලයක නිරත මෙම කර්මාන්තයේ නිරත කාන්තාවන් ඇතුළු ශ්‍රමිකයින්ගේ දහදිය සඳහා මිලක් ලබාදීම බලධාරීන්ගේ\nවගකීමක්.",
       "URL": "https://www.hirunews.lk/245143/ගැටළු-කිහිපයක්-නිසා-කොසු-ඉදල්-කර්මාන්තයේ-නියැලෙන්නන්-පීඩාවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2596"
}