{
       "Source": "hirunews",
       "Timestamp": "Saturday, 04 March 2017 - 13:02",
       "Headline": "සැබෑ ජනතා නියෝජනයක් වෙනුවෙන් මැතිවරණ ක්‍රමය සකසන්න- මල්වතු මහනාහිමියන් ආණ්ඩුවට කියයි",
       "News Content": "සැබෑ ජනතා නියෝජනයක් නිරූපනය වන අයුරින් මැතිවරණ ක්‍රමය සකස් කළ යුතු බව මල්වතු පාර්ශවයේ මහනායක අතිපූජ්‍ය තිබ්බටුවාවේ ශ්‍රී සුමංගල මහා නාහිමියන් පවසනවා.\nපළාත් පාලන හා පළාත් සභා අමාත්‍ය ෆයිසර් මුස්තාෆා අද පෙරවරුවේ මල්වතු මහ නාහිමියන් බැහැදැකීමට ගිය අවස්ථාවේ උන්වහන්සේ මේ බව ප්‍රකාශ කර තිබෙනවා.\nමෙහිදී අතිපූජ්‍ය තිබ්බටුවාවේ ශ්‍රී සුමංගල නාහිමියන් වැඩිදුරටත් ප්‍රකාශ කළේ නව මැතිවරණ ක්‍රමය තුළ සියලු පාර්ශවයන්ට සාධාරණයක් ඉටුවිය යුතු බවයි.\nපළාත්පාලන අමාත්‍ය ෆයිසර් මුස්තාෆා, අස්ගිරි පාර්ශවයේ මහනායක අතිපූජ්‍ය වරකාගොඩ ඥානරතන හිමිපාණන් ද බැහැ දුටුවා.",
       "URL": "https://www.hirunews.lk/156035/සැබෑ-ජනතා-නියෝජනයක්-වෙනුවෙන්-මැතිවරණ-ක්‍රමය-සකසන්න-මල්වතු-මහනාහිමියන්-ආණ්ඩුවට-කියයි",
       "Category": "Local News",
       "Parent URL": "https://www.hirunews.lk/local-news.php?pageID=4632"
}