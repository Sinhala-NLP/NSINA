{
       "Source": "hirunews",
       "Timestamp": "Monday, 06 February 2017 - 13:15",
       "Headline": "ශරීර සුවතා සතිය ජනපති ප්‍රධානත්වයෙන් ඇරඹේ",
       "News Content": "ක්‍රීඩා හා ශරීර සුවතා ප්‍රවර්ධන ජාතික සතිය අද පෙරවරුවේ ජනාධිපති මෛත්‍රිපාල සිරිසේනගේ ප්‍රධානත්වයෙන් ආරම්භ කෙරුණා.\nඒ, ජනාධිපති කාර්යාල පරිශ්‍රයේදියි.\nඉන් අනතුරුව පැවති සුවතා පා ගමනටද ජනාධිපතිවරයා එක්ව තිබෙනවා.\nමෙරට සීග්‍රයෙන් ඉහළ යන බෝ නොවන රෝග පිළිබඳ තත්ත්වයන් පාලනය කිරීම අරමුණු කරගනිමින් ක්‍රීඩා අමාත්‍යාංශය විසින් සංවිධාන කරන මෙම වැඩසටහන මේ මස 12 වනදා දක්වා ක්‍රියාත්මකයි.\n\"සුවය, සතුට, ජයග්‍රහණය සඳහා ක්‍රීඩාව \"යන්න මෙහි තේමාවයි.\nමේ අතර මතින් තොර රටක් බිහිකිරීම සඳහා මූලිකත්වය ගතයුත්තේ පවුල් සංස්ථාව බව ජනාධිපති මෛත්‍රිපාල සිරිසේන ප්‍රකාශ කළා.\nඔහු මේ බව කියා සිටියේ මොරටුව වේල්ස් කුමර විද්‍යාලයේ වාර්ෂික ත්‍යාග ප්‍රදානෝත්සවයට අද පෙරවරුවේ එක්වෙමින්.",
       "URL": "https://www.hirunews.lk/153780/ශරීර-සුවතා-සතිය-ජනපති-ප්‍රධානත්වයෙන්-ඇරඹේ",
       "Category": "Local News",
       "Parent URL": "https://www.hirunews.lk/local-news.php?pageID=4674"
}