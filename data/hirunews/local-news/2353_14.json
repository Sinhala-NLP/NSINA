{
       "Source": "hirunews",
       "Timestamp": "Tuesday, 03 November 2020 - 17:24",
       "Headline": "වැලිසර ආර්ථික මධ්‍යස්ථානය තොග වෙළඳාමට ලබන සඳුදා සිට විවෘත වෙයි",
       "News Content": "වැලිසර ආර්ථික මධ්‍යස්ථානය තොග වෙළඳාමට පමණක් ලබන සඳුදා (09) සිට යළි විවෘත කිරීමට තීරණය කර තිබෙනවා.\nපොලිසියේ ද සහය ඇතිව ආර්ථික මධ්‍යස්ථානය මුළුමනින්ම විෂබීජහරණය කිරීමෙන් අනතුරුව එය යළි විවෘත කරන බවයි කෘෂිකර්ම අමාත්‍යංශය නිවේදන කළේ.\nවැලිසර ආර්ථික මධ්‍යස්ථාන කෘෂිකර්ම අමාත්‍යවරයාගේ නිරීක්ෂණයට අද (03) ලක් වුණා.\nඑහිදී තීරණය කෙරුනේ සෞඛ්‍ය වෛද්‍ය නිලධාරිවරයා ඇතුළු සෞඛ්‍ය අංශවල පූර්ණ අධීක්ෂණය යටතේ ආර්ථික මධ්‍යස්ථානය තොග වෙළඳාමට විවෘත කර ජනතාවට අවශ්‍ය අත්‍යවශ්‍ය ආහාර ද්‍රව්‍ය බෙදා හැරීමේ කටයුතු සිදුකිරීමටයි.\nමේ අතර නාරාහෙන්පිට, රත්මලාන සහ බෝකුන්දර ආර්ථික මධ්‍යස්ථාන හෙට (04) සිට තොග වෙළඳාමට විවෘත කිරීමට ඊයේ (02) තීරණය කෙරුණා.",
       "URL": "https://www.hirunews.lk/253931/වැලිසර-ආර්ථික-මධ්‍යස්ථානය-තොග-වෙළඳාමට-ලබන-සඳුදා-සිට-විවෘත-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=2353"
}