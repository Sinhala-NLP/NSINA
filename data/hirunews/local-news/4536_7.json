{
       "Source": "hirunews",
       "Timestamp": "Wednesday, 03 May 2017 - 7:57",
       "Headline": "ඇමති ෆොන්සේකාගේ ප්‍රධානත්වයෙන් පිහිටුවන ඒකකය ගැන අවසන් තීරණයක් ගන්න කමිටුවක්",
       "News Content": "අමාත්‍ය ෆීල්ඩ් මාර්ෂල් සරත් ෆොන්සේකාගේ ප්‍රධානත්වයෙන් පිහිටුවන ඒකකය සම්බන්ධයෙන් අවසන් තීරණයක් ගැනීමට කමිටුවක් පිහිටුවීම පිළිබදව ඊයේ රැස්වූ අමාත්‍ය මණ්ඩලයේදී සාකච්ඡා කර තිබෙනවා.\nමෙහිදී අදාළ කමිටුව මගින් ලබාදෙන තීන්දු මත කමිටුව පිහිටුවීමටයි එකඟතාවයකට පැමිණ ඇත්තේ.\nඑමෙන්ම මින් පෙර පැවැති අමාත්‍ය මණ්ඩල හමුවෙන් පසුව මෙම ඒකකය සම්බන්ධයෙන් දේශපාලන වේදිකාවේ කතාබහට ලක්වූ කරුණු පිළිබදව ද ජනාධිපතිවරයා සහ අමාත්‍ය මණ්ඩලයේ අවදානය යොමු වී තිබෙනවා.\nමෙහිදී ජනාධිපති මෛත්‍රීපාල සිරිසේන සදහන් කර ඇත්තේ මෙම ඒකකය මගින් කිසිදු අයුරකින් වෘත්තීය සමිති අයිතිවාසිකම් කප්පාදුවක් සිදුනොවන බවයි.\nඑමෙන්ම මෙය කිසිවෙකුට හෝ තනතුරක් ලබාදීමේ අරමුණින් සිදුකරන කටයුත්තක් නොවන අතර, ජනතාවගේ අත්‍යවශ්‍ය සේවා බාධාවකින් තොරව පවත්වාගෙන යාම සඳහා ඉටු කරන කාර්යයක් බවයි ජනාධිපතිවරයා අවධාරණය කර ඇත්තේ.",
       "URL": "https://www.hirunews.lk/160474/ඇමති-ෆොන්සේකාගේ-ප්‍රධානත්වයෙන්-පිහිටුවන-ඒකකය-ගැන-අවසන්-තීරණයක්-ගන්න-කමිටුවක්",
       "Category": "Local News",
       "Parent URL": "https://www.hirunews.lk/local-news.php?pageID=4536"
}