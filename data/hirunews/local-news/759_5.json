{
       "Source": "hirunews",
       "Timestamp": "Thursday, 03 November 2022 - 18:58",
       "Headline": "කොළඹ තරු පහේ හෝටලයක දින 18 ක් රැඳී සිටි හිමිනමක් මුදල් නොගෙවා පලා යයි",
       "News Content": "කොළඹ - කොටුව ප්‍රදේශයේ තරුපහේ හෝටලයේ දින 18ක් නවාතැන්ගෙන රුපියල් 527,820ක මුදලක් නොගෙවා පලා ගිය හිමි නමක් අපරාධ පරීක්ෂණ දෙපාර්තමේන්තුව විසින් අත්අඩංගුවට ගෙන තිබෙනවා.\nඒ මහියංගන ප්‍රදේශයේ විහාරස්ථානයක රැදී සිටියදීයි.\nඅදාළ හිමි නම පසුගිය අගෝස්තු මස 31වනදා තරුපහේ හෝටලයට පැමිණ එහි නවාතැන් ගැනීමට අවශ්‍ය බව පවසා දින 18ක කාලයක් රැදී සිට තිබෙනවා.\nඅනතුරුව හදිසියේ ඇති වූ අසනීපයක් හේතුවෙන් කොළඹ ජාතික රෝහලට ඇතුළුත් වී ඇති අතර උන්වහන්සේ හෝටලයට දන්වා ඇත්තේ තමන් අදාළ මුදල ගෙවන බවටයි.\nඑහෙත් උන්වහන්සේ රෝහලෙන් ප්‍රතිකාර ලබා සිය විහාරස්ථානය වෙත පැමිණීම හේතුවෙනුයි හෝටල් පාලන අධිකාරිය විසින් අපරාධ පරීක්ෂණ දෙපාර්තමේන්තුවට මේ සම්බන්ධයෙන් පැමිණිලි කර තිබුණේ.",
       "URL": "https://www.hirunews.lk/319549/කොළඹ-තරු-පහේ-හෝටලයක-දින-18-ක්-රැඳී-සිටි-හිමිනමක්-මුදල්-නොගෙවා-පලා-යයි",
       "Category": "Local News",
       "Parent URL": "https://www.hirunews.lk/local-news.php?pageID=759"
}