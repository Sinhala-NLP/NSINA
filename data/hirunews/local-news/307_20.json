{
       "Source": "hirunews",
       "Timestamp": "Tuesday, 30 May 2023 - 10:17",
       "Headline": "වී වගාවේ පැතිර යන ගොඩවෙල්ලා පණු රෝගය ගැන කෘෂිකර්ම දෙපාර්තමේන්තුවෙන් දැනුම්දීමක්",
       "News Content": "වී වගාවේ පැතිර යන ගොඩවෙල්ලා නමැති පණු රෝගය පාලනය කිරීම සඳහා ප්‍රාදේශීය කෘෂිකර්ම නිලධාරින්ගේ උපදෙස් මත කටයුතු කරන ලෙස කෘෂිකර්ම දෙපාර්තමේන්තුව ඉල්ලීමක් කරනවා.\nමේ වනවිට මෙම රෝගය ආනමඩුව - දිඹුලාගල ප්‍රදේශවල වී වගාව පුරා පැතිර යමින් පවතින බවයි එම දෙපාර්තමේන්තුව සඳහන් කළේ.\nමෙම පණුරෝගයෙහි දළඹු විශේෂ 3 ක් මගින් වී වගාවේ ගොයමට හානිකරන අතර එය සේනා දළඹුවාගෙන් ගොයමට සිදුවූ හානියට සමාන වන බව කෘෂිකර්ම දෙපාර්තමේන්තුව නිවේදනයක් නිකුත් කරමින් ප්‍රකාශ කළා.",
       "URL": "https://www.hirunews.lk/336571/වී-වගාවේ-පැතිර-යන-ගොඩවෙල්ලා-පණු-රෝගය-ගැන-කෘෂිකර්ම-දෙපාර්තමේන්තුවෙන්-දැනුම්දීමක්",
       "Category": "Local News",
       "Parent URL": "https://www.hirunews.lk/local-news.php?pageID=307"
}