{
       "Source": "hirunews",
       "Timestamp": "Thursday, 03 August 2023 - 8:04",
       "Headline": "කොමිෂන් සභා වල පවතින පුරප්පාඩු සඳහා අනුමැතිය ලබාදීම තවදුරටත් කල් යයි",
       "News Content": "තවදුරටත් මැතිවරණ කොමිෂන් සභාවේ පවතින පුරප්පාඩු සඳහා ව්‍යවස්ථාදායක සභාවේ අනුමැතිය ලබාදීම කල් දමා තිබෙනවා.\nඒ සම්බන්ධව තීරණය කිරිමට මෙම මාසයේ 22 දින ව්‍යවස්ථාදායක සභාව රැස්වීමට නියමිත බවයි කථානායක මහින්ද යාපා අබේවර්ධන සඳහන් කළේ.\nමේ අතර ව්‍යවස්ථාදායක සභාව ඊයේ(02) රැස් වී තිබෙනවා.\nඊයේ දිනයේ අදාළ පත් කිරීම් සඳහා නිර්දේශ ලබාදීම සිදු නොවූ බවයි කථානායක මහින්ද යාපා අබේවර්ධන පවසන්නේ.\nඑම රැස්වීමේදී දැනට පුරප්පාඩුව පවතින මැතිවරණ කොමිෂන් සභාවේ සාමාජිකයින් දෙදෙනා සහ පොලිස් කොමිෂන් සභාවේ පුරප්පාඩු සාමාජිකයා පත්කිරීම පිළිබඳව අනුමැතිය ලබාදීමට නියමිතව තිබු බවයි වාර්තා වෙන්නේ.",
       "URL": "https://www.hirunews.lk/343448/කොමිෂන්-සභා-වල-පවතින-පුරප්පාඩු-සඳහා-අනුමැතිය-ලබාදීම-තවදුරටත්-කල්-යයි",
       "Category": "Local News",
       "Parent URL": "https://www.hirunews.lk/local-news.php?pageID=129"
}