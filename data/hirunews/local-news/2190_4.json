{
       "Source": "hirunews",
       "Timestamp": "Monday, 25 January 2021 - 13:08",
       "Headline": "පානදුර - පල්ලිමුල්ලේ වෙඩි තැබීමට හේතුව පුද්ගලික ආරවුලක් ? (වීඩියෝ)",
       "News Content": "පානදුර - පල්ලිමුල්ල ප්‍රදේශයේදී අද පෙරවරුවේ වෙඩි තබා පුද්ගලයෙකු ඝාතනය කෙරුණා.\nපොලීසිය සඳහන් කළේ යතුරුපැදියකින් පැමිණි දෙදෙනෙකු විසින් ත්‍රිරෝද රථයක ගමන් ගත් පුද්ගලයින් තුන්දෙනෙකුගෙන් එක් අයෙකු මෙලෙස වෙඩි තබා ඝාතනය කර ඇති බවයි.\nටී - 56 ගිනි අවියක් උපයෝගි කර ගනිමින් මෙම ඝාතනය සිදුකර ඇති අතර සිද්ධියෙන් මියගිය පුද්ගලයාගේ හිසට හානි වී තිබුණා.\nමෙලෙස මියගොස් ඇත්තේ ධීවර රැකියාව කරන පුද්ගලයෙකු වන අතර පුද්ගලික ආරවුලක් මුල් කර ගනිමින් මෙම වෙඩි තැබීම සිදුකරන්නට ඇති බවටයි පොලීසිය සැක පළ කරන්නේ.\nවෙඩි තැබීමට පැමිණි සැකකරුවන් පානදුර දෙසට පලාගොස් ඇති අතර ඔවුන් අත්අඩංගුවට ගැනීම සඳහා පොලිස් කණ්ඩායම් කිහිපයක් යොදවා තිබෙනවා.\nවෙඩි තැබීම සිදුවූ අවස්ථාවේ එම ස්ථානයට පොලිස් විශේෂ කාර්ය බලකා නිලධාරින් ද පැමිණ තිබුණා.",
       "URL": "https://www.hirunews.lk/260657/පානදුර-පල්ලිමුල්ලේ-වෙඩි-තැබීමට-හේතුව-පුද්ගලික-ආරවුලක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2190"
}