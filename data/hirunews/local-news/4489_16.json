{
       "Source": "hirunews",
       "Timestamp": "Thursday, 01 June 2017 - 8:10",
       "Headline": "මර්වින් සිල්වාගෙන් අලුත් වැඩක්",
       "News Content": "රටේ තුන්බිය දුරු කිරීම සඳහා තමන් අද රතන සූත්‍රය දේශනා කරවන බව හිටපු අමාත්‍ය මර්වින් සිල්වා පවසනවා.\nතමන්ගේ මෙහෙයවීමෙන් කැලණියේ ඉදිකෙරුණු විෂ්ණු දේවාලයේ මෙය අද රාත්‍රියේ සිදු කෙරෙන බවයි ඔහු කියා සිටියේ.\nආණ්ඩු පෙරළියෙන් අනතුරුව දේශපාලන වශයෙන් නිහඩව සිටි හිටපු අමාත්‍ය මර්වින් සිල්වා සී.අයි.ඩී යට පැමිණිලි කිරීම,නව සංවිධාන බිහිකිරීම ඇතුළු විවිධ ක්‍රියාකාරකම් හරහා සමාජය ඉදිරියේ පෙනී සිටියා.\nඔහුගේ අලුත්ම ක්‍රියාකාරකම වන්නේ මෙම පිරිත් දේශනය සංවිධානය කිරීමයි.",
       "URL": "https://www.hirunews.lk/162574/මර්වින්-සිල්වාගෙන්-අලුත්-වැඩක්",
       "Category": "Local News",
       "Parent URL": "https://www.hirunews.lk/local-news.php?pageID=4489"
}