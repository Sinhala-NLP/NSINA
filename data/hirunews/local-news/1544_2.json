{
       "Source": "hirunews",
       "Timestamp": "Tuesday, 23 November 2021 - 8:20",
       "Headline": "කන්ද උඩරට එළවළු තොග ඊයේ රාත්‍රියේ සිට යළි ආර්ථික මධ්‍යස්ථානවලට (වීඩියෝ)",
       "News Content": "කන්ද උඩරට වගා කෙරුණු එළවළු තොග ඊයේ රාත්‍රිය වන විට ප්‍රමාණවත් පරිදි ලැබුණු බව දඹුල්ල ආර්ථික මධ්‍යස්ථානය පවසනවා.\nපසුගිය දෙදින තුළම ප්‍රමාණවත් පරිදි එළවළු තොග ආර්ථික මධ්‍යස්ථාන වෙත නොලැබුණේ ගොවීන් විසින් එළවළු ලබාදීම ප්‍රතික්ෂේප කිරීම හේතුවෙන්.\nකෙසේ වෙතත්, අද උදෑසන තවත් එළවළු තොග ලැබෙනු ඇති බවයි දඹුල්ල ආර්ථික මධ්‍යස්ථානය වැඩිදුරටත් සඳහන් කළේ.\nමේ අතර, ආර්ථික මධ්‍යස්ථානවල එළවළු මිල ගණන් තවදුරටත් පවතින්නේ ඉහළ අගයකයි.\nමාළු මිරිස් කිලෝවක තොග මිල රුපියල් 600ත්, 400ත් අතර අගයකට අලෙවි වූ අතර, තක්කාලි සහ වම්බටු කිලෝවක තොග මිල පැවතියේ රුපියල් 280ත්, 320ත් අතර අගයකටයි.\nරාබු සහ බෝංචි කිලෝවක තොග මිල රුපියල් 300ත්, 440ත් අතර මිලකට පැවති අතර, සෙසු එළවළුවල මිල ගණන් ද ශීග්‍ර ලෙස ඉහළ ගොස් තිබුණා.",
       "URL": "https://www.hirunews.lk/288879/කන්ද-උඩරට-එළවළු-තොග-ඊයේ-රාත්‍රියේ-සිට-යළි-ආර්ථික-මධ්‍යස්ථානවලට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1544"
}