{
       "Source": "hirunews",
       "Timestamp": "Thursday, 03 March 2016 - 12:50",
       "Headline": "සේයා සදෙව්මි ඝාතන නඩුවේ තීන්දුවට දින නියම වෙයි",
       "News Content": "කොටදෙනියාව සේයා සදෙව්මි දැරියගේ ඝාතනය සම්බන්ධයෙන් වන නඩු තීන්දුව මේ මස 15 වන දා ලබාදෙන බව මීගමුව මහාධිකරණ විනිසුරු චම්පා ජානකී රාජරත්න අද ප්‍රකාශ කළා.\nමෙම දැරියගේ ඝාතනය සම්බන්ධයෙන් වන නඩුව පසුගිය ජනවාරි මස 25 වන දා ආරම්භ කෙරුණු අතර, එහිදී මිනුවන්ගොඩ හිටපු ප්‍රධාන මහේස්ත්‍රාත් ඞී.ඒ. රුවන් පතිරණ ඇතුළු මෙම දැරියගේ පවුලේ ඥාතීන් අධිකරණය හමුවේ සාක්ෂි ලබාදී තිබුණා.\nසේයා සදෙව්මි දැරිය පැහැරගෙන යාම, දුෂණය කිරීම, බරපතල ලිංගික අපයෝජනයට ලක් කිරීම සහ ඇයගේ මරණය සිදුකිරීම එම චෝදනා හතරට සමන් ජයලත් නැමැත්තාට අධිචෝදනා ගොනු කර තිබෙනවා.\nසමන් ජයලත් නැමැත්තාගේ ඞී.එන්.ඒ. සාම්පල සේයාගේ සිරුරෙන් සොයාගත් ආගන්තුක ජෛව සාම්පල සමඟ ගැලපෙන බවට අනාවරණය වූ අතර, පසුගිය වසරේ සැප්තැම්බර් 12 වනදා මෙම දැරිය පැහැරගෙන ගොස් ඝාතනය කර තිබුණා.",
       "URL": "https://www.hirunews.lk/127675/සේයා-සදෙව්මි-ඝාතන-නඩුවේ-තීන්දුවට-දින-නියම-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=5144"
}