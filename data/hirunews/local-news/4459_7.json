{
       "Source": "hirunews",
       "Timestamp": "Wednesday, 21 June 2017 - 11:02",
       "Headline": "ගිනි ගැනීමකින් බගවන්තලාව ප්‍රදේශයේ පුද්ගලයෙක් මිය යයි (ඡායාරූප)",
       "News Content": "බගවන්තලාව, ෆෙටිරසෝ වතුයායේ පදිංචි කම්කරුවෙකුගේ සිරුරට ගිනි ඇවිලිමෙන් ජිවිතක්‍ෂයට පත්වි ඇති බව වාර්තා වනවා.\nමෙලෙස මියගොස් ඇත්තේ සුබ්‍රමනියම් මර්දෙයි නමැති 70 හැවිරිදි පුද්ගලයෙක් බවයි වාර්තා වන්නේ.\nඊයේ (20) පස්වරුවේ අදාල පුද්ගලයාගේ සිරුරට ගිනි ඇවිලෙමින් නිවසේ වැතිරි සිටි බව මියගිය තැනැත්තාගේ ලේලිය විසින් පොලිසියට පවසා ඇති බවයි අප වාර්තාකරු සදහන් කළේ.\nසුබ්‍රමනියම් ඔහුගේ පුතා සහ ලේලිය සමඟ එම නිවසේ ජීවත්ව ඇති බව සදහන්.\nසිද්ධිය සම්බන්ධයෙන් පොලීසිය වැඩිදුර පරීක්ෂණ පවත්වනු ලබනවා.\nඡායාරූප - හැටන්, රංජිත් රාජපක්ෂ",
       "URL": "https://www.hirunews.lk/164069/ගිනි-ගැනීමකින්-බගවන්තලාව-ප්‍රදේශයේ-පුද්ගලයෙක්-මිය-යයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4459"
}