{
       "Source": "hirunews",
       "Timestamp": "Sunday, 19 November 2017 - 9:56",
       "Headline": "කැබ් රථ අනතුරකින් කාන්තාවන් දෙදෙනෙකු මරුට",
       "News Content": "කැබ් රථයක් මාර්ගයෙන් ඉවතට පැන තාප්පයක ගැටීමෙන් සිදුවු අනතුරකින් කාන්තාවන් දෙදෙනෙකු මියගොස් තිබෙනවා.\nඅද අලුයම 2.45 ට පමණ උඩුගම තවලම මාර්ගයේ හිංගල්ගොඩ ප්‍රදේශයේදී අනතුර සිදුව ඇති බවයි පොලිසිය කියාසිටියේ.\nහිංගල්ගොඩ ප්‍රදේශයේ තේ කම්හලේ සේවකයන් ප්‍රවාහනය කරමින් තිබු කැබ් රථයක් මෙලෙස අනතුරට ලක්ව තිබෙනවා.\nඅනතුරින් කැබ් රථයේ රියදුරා ඇතුලු 6 දෙනෙකු තුවාල ලබා කරාපිටිය රෝහලට ඇතුලත් කිරීමෙන් අනතුරුවයි කාන්තාවන් දෙදෙනෙක් මියගොස් ඇත්තේ.\nමෙලෙස ජීවිතක්ෂයට පත්වී ඇත්තේ කම්පොත්තාව ප්‍රදේශයේ පදිංචි 57 හැවිරිදි කාන්තාවක් සහ පිටමගොඩ ප්‍රදේශයේ පදිංචි 53 හැවිරිදි කාන්තාවක්.\nකැබ් රථයේ රියදුරාට රථය පාලනය කර ගැනීමට නොහැකිවීමෙන් අනතුර සිදුව ඇතැයි අනාවරණ වී තිබෙනවා.\nමියගිය කාන්තාවන් දෙදෙනාගේ මෘත ශරීර කරාපිටිය රෝහලේ තැන්පත් කර ඇති අතර පශ්චාත් මරණ පරීක්ෂණ අද පැවැත්වීමට නියමිතයි.\nහිනිදුම පොලිසිය විරම්ශණ ආරම්භ කර තිබෙනවා.",
       "URL": "https://www.hirunews.lk/176383/කැබ්-රථ-අනතුරකින්-කාන්තාවන්-දෙදෙනෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=4211"
}