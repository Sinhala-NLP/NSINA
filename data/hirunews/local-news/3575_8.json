{
       "Source": "hirunews",
       "Timestamp": "Thursday, 03 January 2019 - 10:20",
       "Headline": "කතරගම කිරිවෙහෙර නාහිමියන්ට වෙඩි තැබූ සැකකරුවන් යළි රිමාන්ඩ්",
       "News Content": "කතරගම - කිරිවෙහෙර රාජමහාවිහාරාධිපති පූජ්‍ය කොබවක ධම්මින්ද හිමියන්ට වෙඩි තැබීමේ සිද්ධියට අත්අඩංගුවට ගත් සැකකරුවන් හයදෙනා මේ මස 16 වනදා දක්වා යලි රක්ෂිත බන්ධනාගාර ගත කෙරුණා.\nඒ, සැකකරුවන් තිස්සමහාරාම මහේස්ත්‍රාත් කාංචනමාලා ගුණසේකර හමුවට ඊයේ ඉදිරිපත් කළ අවස්ථාවේදීයි.\nවෙඩි ප්‍රහාරයට ලක් වූ දින නාහිමියන්ගේ සිරුරෙන් ගලාගිය රුධිර සාම්පල් සම්බන්ධ රස පරීක්ෂක වාර්තාවක් සහ ඩී.එන්.ඒ. වාර්තාවක් අධිකරණයට ඉදිරිපත් කරන ලෙසයි මහේස්ත්‍රාත්වරිය මෙහිදී නියෝග කළේ.\nපසුගිය වසරේ ජූනි 12 වනදා රාත්‍රියේ කිරිවෙහෙර නාහිමියන් වෙඩි ප්‍රහාරය ලක් වුණා.",
       "URL": "https://www.hirunews.lk/207375/කතරගම-කිරිවෙහෙර-නාහිමියන්ට-වෙඩි-තැබූ-සැකකරුවන්-යළි-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=3575"
}