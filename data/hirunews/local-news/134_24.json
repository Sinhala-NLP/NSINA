{
       "Source": "hirunews",
       "Timestamp": "Monday, 31 July 2023 - 22:40",
       "Headline": "ඝාතනය කර වැසිකිළි වළක දමා තිබු මවගේ සිරුර ගොඩගත් හැටි",
       "News Content": "රිදීමාලියද්ද යකහඋල්පොත ප්‍රදේශයේ පදිංචි දෙදරු මවක 2021 වර්ෂයේ පෙබරවාරි මස ඝාතනය කර අලුතින් කැපු වැසිකිලි වළකට දමා සැගවා තිබු මෘත දේහය අද (31) දහවල් මහියංගණ වැඩ බලන මහේස්ත්‍රාත් ගාමිණි පි රඹකැන්පුර ඉදිරියේ ගොඩ ගනු ලැබුවා.\nමෙසේ ඝාතනය කර වැසිකිළි වළකට දමා තිබුණේ ඩබ්ලිව්.ඒම් සෝමාවති (50) හැවිරිදි දෙදරු මවක්.\nසිරුර ගෙඩ ගැනිමට පැය 5 ක පමණ කාලයක් ගතවු අතර මේ සදහා රිදීමාලියද්ද ප්‍රාදේශිය සභා සේවකමහතුන්, රිදීමාලියද්ද පොලිසිය , බදුල්ල සෝකෝ අංශයේ නිළධාරින් ඇතුළු මහියගණ විශෙෂඥ අධිකරණ වෛද්‍ය තරංග නායකරත්න යන අයද සභාගි වුනා.\nමෘත දේහය කොළ පැහැති පැදුරක ඔතා හිස කොටස රෙදි කැබැල්ලකින් ඔතා ඊට උඩින් වයර් ඒකකින් ගැට ගසා තිබු අතර දෙහෙයේ අස්ති කොටස් පමණක් ඉතිරිව තිබු අතර දේහය පශ්චාත් මරණ පරික්ෂණය සදහා මහියංගන මුලික රෝහලේ මාත ශාරිරාගාරයට යැවිමට සදහා මහියංගණ වැඩ බලන මහේස්ත්‍රාත් ගාමිණි පි රඹකැන්පුර විසින් නියෝග කළා.\nරිදීමාලියද්ද පොලිස් වසමට අයත් රිදීමාලියද්ද යකහඋල්පොත ප්‍රදේශයේ පදිංචි ඩබ්ලිව්.ඒම් සෝමාවති (50) හැවිරිදි දෙදරු මවක් 2021 වර්ෂයේ පෙබරවාරි මස ඝාතනය කර අළුතින් කැපු වැසිකිලි වලකට දමා සැගවු බවට සැක පිට 72 හැවිරිදි පියා සහ 26 හැවිරිදි පුතා ඉකුත් (29) අත්අඩංගුවට ගත් අතර ඔවුන් සිදුකර පාපොච්චාරණයට අනුව ඊයේ දහවල් මෙම සැකරරුවන් ඒම ස්ථානයට කැදවාගෙනවිත් ඔවුන් පෙන්වු ස්ථානය හරා බැලිමේදි මෙම මෘත දේහය සොයාගැනිමට හැකි වුනා.",
       "URL": "https://www.hirunews.lk/343218/ඝාතනය-කර-වැසිකිළි-වළක-දමා-තිබු-මවගේ-සිරුර-ගොඩගත්-හැටි",
       "Category": "Local News",
       "Parent URL": "https://www.hirunews.lk/local-news.php?pageID=134"
}