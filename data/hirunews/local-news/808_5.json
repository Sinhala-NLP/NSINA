{
       "Source": "hirunews",
       "Timestamp": "Wednesday, 12 October 2022 - 22:07",
       "Headline": "මැතිවරණ කල්දැමීමට එරෙහිව සියලු පක්ෂ රැස්වෙයි (වීඩියෝ)",
       "News Content": "මැතිවරණ කල්දැමීමට එරෙහිව ක්‍රියාමාර්ග ගැනීම සඳහා වූ විශේෂ සාකච්ඡාවක් අද කොළඹ දී පැවැත්වුණා.\nපාර්ලිමේන්තුව නියෝජනය කරන විපක්ෂයේ පක්ෂ 16ක් ඒකාබද්ධවී මෙම සාකච්ඡාව සිදුකර තිබෙනවා.\nජාතික ජනබලවේගය හැර විපක්ෂය නියෝජනය කරන පාර්ලිමේන්තුවේ සියලුම පක්ෂ මීට එක්ව සිටියා.\nඑසේම පෙරටුගාමී සමාජවාදි පක්ෂයද එම සාකච්ඡාවට සම්බන්ධ වුනා.\nමේ අතර පළාත් පාලන මැතිවරණය සහ අනෙකුත් මැතිවරණ කල් දැමීමට ආණ්ඩුව උත්සාහ කරන බවට චෝදනා කරමින් ඒ සම්බන්ධයෙන් මැතිවරණ කොමිසමේ සමාජිකයින් සමඟ සාකච්ඡා කිරීමට නිදහස ජනතා සභාව නියෝජනය කරන පාර්ලිමේන්තු මන්ත්‍රීවරු අද මැතිවරණ කොමිසමට පැමිණියා.\nපැයක පමණ කාලයක් පැවති සාකච්ඡාවෙන් පසු පිටතට පැමිණි මන්ත්‍රීවරු මාධ්‍යයට අදහස් පළ කළා.",
       "URL": "https://www.hirunews.lk/317688/මැතිවරණ-කල්දැමීමට-එරෙහිව-සියලු-පක්ෂ-රැස්වෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=808"
}