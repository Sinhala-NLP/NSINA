{
       "Source": "hirunews",
       "Timestamp": "Monday, 06 December 2021 - 15:07",
       "Headline": "ජීවිතයක් බිලි ගන්නා තුරු බලධාරීන්ගේ දෑස් විවර නොවන කැප්පෙටියාගොඩ පාලම (වීඩියෝ)",
       "News Content": "මේ ගාල්ල - නාගොඩ ප්‍රදේශයෙන් ගිංගඟ හරහා ඉදිව ඇති කැප්පෙටියාගොඩ පාලමයි.\nදශක 4කට වඩා පැරණි මෙම පාලම මතින් ගම්මාන 4ක ජනතාව දෛනිකව ගමන් කළ ද මේ වනවිට පාලම පවතින්නේ අබලන් තත්ත්වයකයි.\nජීවිත අවදානමක දරමින් පාසල් සිසුන් මෙන්ම ලොකු කුඩා සියලුම දෙනා සිය දෛනික කටයුතු වෙනුවෙන් මෙම පාලම භාවිතා කරනු ලබනවා.\nඋඩුවැලිවිටිය, උඩුවැලිවිටිතලාව, කැප්පෙටියාගොඩ, පාතවැලිවිටය ගම්මානවල ජනතාව බද්දේගම සහ ගාල්ල නගරවලට පැමිණීමට ඇති කෙටිම මාර්ගය ලෙස භාවිතා කරන්නේ මෙම පාලමයි.\nඅබලන් තත්ත්වයට පත්ව ඇති පාලම කඩිනමින් ප්‍රතිසංස්කරණය කර දෙන ලෙස ඉල්ලමින් ප්‍රදේශයේ ජනතාව අවස්ථා කිහිපයකදී නිහඬ විරෝධතාවල නියලුණ ද, මෙතෙක් කිසිදු බලාධාරියෙකුගේ දැස් විවර නොවිම කනගාටුවට කරුණක්.",
       "URL": "https://www.hirunews.lk/290185/ජීවිතයක්-බිලි-ගන්නා-තුරු-බලධාරීන්ගේ-දෑස්-විවර-නොවන-කැප්පෙටියාගොඩ-පාලම-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1513"
}