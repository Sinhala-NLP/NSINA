{
       "Source": "hirunews",
       "Timestamp": "Friday, 10 February 2023 - 20:21",
       "Headline": "ශ්‍රී ලංකාවේ දී රූගත කිරීම් අතරතුර දුෂ්කරතාවයට පත් වූ බව \"The Night Manager\" නිර්මාතෘ පවසයි",
       "News Content": "පසුගිය වසරේ ශ්‍රී ලංකාවේ රූපවාහිනි කතා මාලාවේ රූගත කිරීම් අතරතුර සිය කණ්ඩායමට දුෂ්කරතාවයට පත් වූ බව \"The Night Manager\" නිර්මාතෘ සන්දීප් මෝදි පවසනවා.\n2022 වර්ෂයේ දී, ශ්‍රී ලංකාව නිදහසින් පසු දරුණුතම ආර්ථික අර්බුදයට මුහුණ දුන් අතර මහජන විරෝධතා නිසා දේශපාලන අර්බුදයකට ලක් වු බවයි සන්දීප් මෝදි පවසන්නේ.\nවිදේශ විනිමය අර්බුදය හේතුවෙන් අත්‍යාවශ්‍ය ද්‍රව්‍ය හිඟය නිසා එවකට ජනාධිපති ගෝඨාභය රාජපක්ෂට ඉල්ලා අස්වන ලෙස බල කරමින් ජනතාව පාරට බැස විරෝධතා සිදු කළ අතර පසුව ඔවුන්ට ඉන්දියාවෙන් ආහාර ලබා ගත යුතු තත්ත්වයකට මුහුණ දීමට සිදු වූ බවයි සන්දීප් මෝදි වැඩිදුරටත් පැවසුවේ.\n\"The Night Manager\" යනු මනරම් දර්ශනවලින් යුක්ත වූ ත්‍රාසජනක රූපවාහිනි කතා මාලාවක්.\nඑමෙන්ම, එම නමින්ම ඇති ජෝන් ලෙ කරේගේ නවකතාවේ හින්දි භාෂාවෙන් කළ අනුවර්තනයක්.\nමෙම රූපවාහිනි කතා මාලාව මෝඩි විසින් නිර්මාණය කර අධ්‍යක්ෂණය කර ඇති අතර නිෂ්පාදනය කර ඇත්තේ The Ink Factory සහ Banijay Asia විසින්.\nතවද ප්‍රියංකා ගෝෂ් මෙහි සම අධ්‍යක්ෂකවරියක්.\nඑහි මංගල දර්ශනය පෙබරවාරි 17 වැනි දින Disney+ Hotstar හි පැවැත්වීමට නියමිතයි.\nඑහි ප්‍රධාන චරිත සඳහා අනිල් කපූර්, ආදිත්‍ය රෝයි කපූර් සහ සෝභිත දුලිපාල ඇතුළු පිරිසක් රංගනයෙන් දායක වෙනවා.\n‘The Night Manager’ රූපවාහිනි කතා මාලාව රූගත කිරීම් සිදු කර ඇත්තේ ශ්‍රී ලංකාවේ, ගාල්ල, බෙන්තොට, අහංගම යන ප්‍රදේශවලයි.",
       "URL": "https://www.hirunews.lk/327134/ශ්‍රී-ලංකාවේ-දී-රූගත-කිරීම්-අතරතුර-දුෂ්කරතාවයට-පත්-වූ-බව-the-night-manager-නිර්මාතෘ-පවසයි",
       "Category": "Local News",
       "Parent URL": "https://www.hirunews.lk/local-news.php?pageID=544"
}