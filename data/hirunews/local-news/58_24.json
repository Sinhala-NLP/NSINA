{
       "Source": "hirunews",
       "Timestamp": "Friday, 01 September 2023 - 11:26",
       "Headline": "පවුලම පැවදි දිවියට (ඡායාරූප)",
       "News Content": "වයස අවුරුදු 4ක් වන දරුවෙක් සිටින මව්පිය යුවළක් පැවිදිවීමේ සිදුවීමක් පදනම් කරගනිමින් මේ දිනවල සමාජ මාධ්‍ය ජාලවල විවිධ තොරතුරු හුවමාරු වී තිබෙනවා.\nමෙම දෙපළ සසුන් ගත වී තිබුණේ මීට පෙර සසුන්ගත වී සිටි දරුවාගේ මවගේ සහෝදරයා වන මැදවච්චිය ඇටඹගස්කඩ ඇටවීරගොල්ලෑවේ ගෝසිංග වන අරණේ සේනාසනාධිපති පූජ්‍ය කැබිතිගොල්ලෑවේ අමරතිස්ස හිමියන්ගේ මඟපෙන්වීමකට අනුවයි.\nඔවුන් සසුන්ගත වූ දිනම දරුවාගේ මිත්තණියද සසුන්ගත වී ඇති බවයි වාර්තා වන්නේ.\nමේ පිළිබදව සමාජ මාධ්‍ය ජාලවල විවිධ තොරතුරු හුවමාරු වීමත් සමග ගෝසිංග සේනාසනාධිපති පූජ්‍ය කැබිතිගොල්ලෑවේ අමරතිස්ස හිමි මෙලෙස අදහස් පල කර තිබෙනවා.\n\"නැගණියගේ පුංචි දරුවා අවුරුදු 4ක් වෙන්නේ ඉතින් ඒ දරුවාද මෙහෙණවර වාසය කරනවා. ඒ දරුවා පැවිදි දිවියට පත්වෙන්න සුදුසු විදිහට නැත්නම් සිල් රැකගන්න විකාල භෝජන ශික්ෂාපදය විශේෂයෙන්ම රැකගන්න පුළුවන් විදිහට හුරුකිරීම් කරනවා. අනතුරුව ඒ දරුවා ඉතා කැමැත්තෙන් ඉන්නවා පැවිදි වෙන්න.\"",
       "URL": "https://www.hirunews.lk/346781/පවුලම-පැවදි-දිවියට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=58"
}