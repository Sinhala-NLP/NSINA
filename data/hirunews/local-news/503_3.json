{
       "Source": "hirunews",
       "Timestamp": "Thursday, 02 March 2023 - 12:51",
       "Headline": "චීන සංචාරකයන් ආවොත් IMF එකෙන් ලැබෙන ගාණ වගේ ගාණක් හොයා ගන්න පුළුවන් - හරීන් (වීඩියෝ)",
       "News Content": "චීනයෙන් සංචාරකයින් පැමිණෙන්නේ නම් ජාත්‍යන්තර මූල්‍ය අරමුදලෙන් ලැබෙන මුදල් ප්‍රමාණය මෙන් මුදලක් උපයා ගැනීමට හැකියාව ලැබෙනු ඇති බව සංචාරක අමාත්‍ය හරීන් ප්‍රනාන්දු පවසනවා.\nකොවිඩ් වසංගතයෙන් පසු චීනයේ සිට පැමිණි පළමු සංචාරකයින් පිරිසක් පිළිගැනීමේ අවස්ථාවට ඊයේ කටුනායක ගුවන්තොටුපලට පැමිණි අවස්ථාවේදීයි ඔහු මේ බව කියා සිටියේ.\nකොවිඩ් ව්‍යාප්තියෙන් පසු චීන සංචාරකයන්ගේ පැමිණීම යලි ආරම්භ කරමින් මේ වසරේ ශ්‍රී ලංකාවට පළමු සංචාරකයින් පිරිස ඊයේ රාත්‍රියේ දිවයිනට පැමිණියා. සංචාරකයින් 117 දෙනෙකු දින 07ක සංචාරයක් සඳහායි මෙරටට පැමිණ ඇත්තේ.\nචීනයේ ග්වැන්ෂූ සිට ශ්‍රී ලංන්කන් ගුවන් සේවයේ යූ.එල්. 1881 දරන ගුවන් යානයෙන් ඔවුන් කටුනායක ගුවන් තොටුපළට වෙත පැමිණි තිබුණා.",
       "URL": "https://www.hirunews.lk/328766/චීන-සංචාරකයන්-ආවොත්-imf-එකෙන්-ලැබෙන-ගාණ-වගේ-ගාණක්-හොයා-ගන්න-පුළුවන්-හරීන්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=503"
}