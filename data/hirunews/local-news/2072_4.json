{
       "Source": "hirunews",
       "Timestamp": "Monday, 22 March 2021 - 7:41",
       "Headline": "TID භාරයට ගත් පාස්කු සැකකරු සතුව තිබී රුපියල් මිලියන 2.7ක මුදලක් සොයා ගැනේ",
       "News Content": "මෙරට තුළ අන්තවාදය පැතිරවීමට උත්සාහ කිරීමේ චෝදනා මත වැලිගමදී ත්‍රස්ත විමර්ශන කොට්ඨාසය ඊයේ (21) අත්ඩංගුවට ගත්  සැකකරු සතුව තිබී රුපියල් 27 ලක්ෂයක මුදලක් සොයාගෙන තිබෙනවා.\nපසුගිය මාර්තු 12 වන දා එක්සත් අරාබි එමීර් රාජ්‍යයේ සිට පිටුවහල් කළ මොහු මාවනැල්ල ප්‍රදේශයේ පදිංචි 42 හැවිරිදි අයෙක්.\nමෙරට තුළ අන්තවාදී මත පැතිරවීම, මුදල් සැපයීම, ආධාර එකතු කිරීම යන චෝදනා ඔහුට එරෙහිව පවතින අතර, සැකකරු ජමාතේ ඉස්ලාමි මත දරන්නෙකු බවටයි අනාවරණ වී ඇත්තේ.\nසැකකරු මේ වනවිට ත්‍රස්ත විමර්ශන කොට්ඨාසය මගින් ත්‍රස්තවාදය වැළැක්වීමේ පනත යටතේ රඳවාගෙන ප්‍රශ්න කරන බව පොලිස් මාධ්‍ය ප්‍රකාශක නියෝජ්‍ය පොලිස්පති අජිත් රෝහණ කියා සිටියා.",
       "URL": "https://www.hirunews.lk/266116/tid-භාරයට-ගත්-පාස්කු-සැකකරු-සතුව-තිබී-රුපියල්-මිලියන-2-7ක-මුදලක්-සොයා-ගැනේ",
       "Category": "Local News",
       "Parent URL": "https://www.hirunews.lk/local-news.php?pageID=2072"
}