{
       "Source": "hirunews",
       "Timestamp": "Monday, 14 March 2022 - 13:13",
       "Headline": "පාසල් ප්‍රවාහන ගාස්තු සියයට 40කින් වැඩි කිරීමේ සූදානමක් (වීඩියෝ)",
       "News Content": "ඉන්ධන මිල ඉහල දැමූ පසුව ද තවමත් පවතින හිඟය හේතුවෙන් ප්‍රදේශ රැසක ඉන්ධන ලබා ගැනීමට දිගු පෝළිම් පවතින බවයි අප වාර්තාකරුවන් සඳහන් කළේ.\nඉන්ධන අර්බුදය හමුවේ විදුලි උත්පාදනයට එල්ල වී ඇති බාධා හේතුවෙන් අදත් පැය තුනකට අධික කාලයක් විදුලිය කප්පාදු කිරීමට නියමිත යි.\nමේ අතර ඉන්ධන මිල ඉහල දැමීමත් සමඟ බස් ගාස්තු ඉහළ දැමීමක් හෝ ඉන්ධන සහනාධාරයක් අවශ්‍ය බව බස් සංගම් කළ ඉල්ලීමක් අනුව ප්‍රවාහන අමාත්‍යවරයා සමඟ ඊයේ පැවති සාකච්ජාවේ දී යෝජනා කෙරුණේ අවම බස් ගාස්තුව රුපියල් දෙකකින් හෝ තුනකින් ඉහළ දැමීමට යි.\nඑම ගාස්තු සංශෝධනය පිළිබඳ යෝජනාව අමාත්‍ය මණ්ඩලයට ඉදිරිපත් කිරීමට නියමිත යි.\nඑමෙන්ම ඉහළ ගිය ඉන්ධන මිලට සාපේක්ෂ ව පාසල් ළමයින් ප්‍රවාහන ගාස්තු ද ඉහල දමන බව සමස්ත ලංකා අන්තර් දිස්ත්‍රික් පාසල් ළමුන් ප්‍රවාහන සේවා සංගමයේ සභාපති හරිස්චන්ද්‍ර පද්මසිරි සඳහන් කළා.",
       "URL": "https://www.hirunews.lk/299447/පාසල්-ප්‍රවාහන-ගාස්තු-සියයට-40කින්-වැඩි-කිරීමේ-සූදානමක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1295"
}