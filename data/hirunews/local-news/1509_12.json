{
       "Source": "hirunews",
       "Timestamp": "Wednesday, 08 December 2021 - 8:22",
       "Headline": "සූරියවැව ක්‍රීඩංගණයේ සේවකයින් දෙදෙනෙකු වන අලි ප්‍රහාරයකින් මරුට (වීඩියෝ)",
       "News Content": "මොවුන් ඊයේ රාත්‍රියේ තම සේවා මුරය අවසන් කර යතුරුපැදියෙන් ක්‍රීඩාංගනය පිටුපස මාර්ගයේ ඇති ඥාතී නිවසකට ගොස් යළි නිවස් වෙත යමින් සිටියදීයි මෙම වන අලි ප්‍රහාරයට ලක් ව ඇත්තේ.\nමෙලෙස ජීවිතක්ෂයට පත් ව ඇත්තේ 49 හැවිරිදි තිදරු පියෙකු සහ 36 හැවිරිදි දෙදරු පියෙකු වන අතර ඔවුන් සූරියවැව - මීගහජදුර - වැලිවැව ප්‍රදේශයේ පදිංචිකරුවන් වනවා.\nඑල්.පී.එල්. ක්‍රිකට් තරගාවලියට අදාළ තරඟ ලබන 20 වැනි දා සිට සූරියවැව ජාත්‍යන්තර ක්‍රීඩාංගනයේ පැවැත්වීමට ද සැලසුම් කර ඇති අතර ප්‍රදේශවාසීන් චෝදනා කළේ, කලක සිට පවතින වන අලි ගැටලුවට විසඳුම් ලබාදීමට බලධාරින් කටයුතු කර නොමැති බවයි.",
       "URL": "https://www.hirunews.lk/290373/සූරියවැව-ක්‍රීඩංගණයේ-සේවකයින්-දෙදෙනෙකු-වන-අලි-ප්‍රහාරයකින්-මරුට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1509"
}