{
       "Source": "hirunews",
       "Timestamp": "Tuesday, 05 December 2017 - 15:04",
       "Headline": "පක්ෂ සදාකාලික නෑ; ඉදිරියේදී තීරණයක් ගන්නවා - ජානිපෙ වීරකුමාර කියයි",
       "News Content": "ජානිපෙ නියෝජ්‍ය නායක පාර්ලිමේන්තු මන්ත්‍රී වීරකුමාර දිසානායක අනුරාධපුරයේ දී අද(05) මාධ්‍ය හමුවක් පැවැත්වුවා.\nඑහිදී ඔහු විමල් විරවංශ මන්ත්‍රීවරයාගේ නායකත්වයෙන් යුත් ජාතික නිදහස් පෙරමුණ විවේචනය කළ අතර වත්මන් දේශපාලනය ගැන අදහස් පළ කළා.\nමාධ්‍ය හමුවෙන් පසු හිරු වෙත අදහස් දැක්වූ මන්ත්‍රීවරයා කියා සිටියේ පක්ෂ සදාකාලික නොවන බව හා  ඉදිරියේ දී තීරණයක් ගන්නා බවයි.\nසමහරු තමන් ඩොලර් ගත් බව හා රෝ ඔත්තුකරුවෙකු බව ට චෝදනා කරන බව කි ඔහු ඒවා ඔප්පු කරන ලෙස අභියෝග කළා.\nශ්‍රී ලංකා නිදහස් පක්ෂය හා ඒකාබද්ධ විපක්ෂය එක්විය යුතු බව තරයේ සඳහන් කරන මන්ත්‍රීවරයා එසේ නොමැති නම් රටට ඉදිරියක් නොමැති බවද කියා සිටියා",
       "URL": "https://www.hirunews.lk/177647/පක්ෂ-සදාකාලික-නෑ-ඉදිරියේදී-තීරණයක්-ගන්නවා-ජානිපෙ-වීරකුමාර-කියයි",
       "Category": "Local News",
       "Parent URL": "https://www.hirunews.lk/local-news.php?pageID=4186"
}