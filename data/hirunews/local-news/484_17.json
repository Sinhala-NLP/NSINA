{
       "Source": "hirunews",
       "Timestamp": "Friday, 10 March 2023 - 19:51",
       "Headline": "ලෙජන්ඩ්ස් ලීග් මාස්ටර්ස් ක්‍රිකට් තරඟාවලිය අද කටාර්හි දි",
       "News Content": "හිටපු ප්‍රවීණ ක්‍රිකට් ක්‍රීඩකයන් ක්‍රීඩා කරන ලෙජන්ඩ්ස් ලීග් මාස්ටර්ස් ක්‍රිකට් තරඟාවලිය අද (10) කටාර් රාජ්‍යයේ දෝහා හි දි ආරම්භ වුණා.\nෂයිඩ් අෆ්රිඩි නායකත්වය දරණ ඒෂියන්ස් ලෙජන්ඩ්ස් කණ්ඩායම සහ ගෞතම් ගම්බීර්ගේ නායකත්වයෙන් ඉන්දියා මහාරාජ් කණ්ඩායම පළමු තරඟයට ක්‍රීඩා කිරීමට නියමිතයි.\nඒෂියන්ස් ලෙජන්ඩ්ස් කණ්ඩායමට හිටපු ශ්‍රී ලංකා ක්‍රිකට් ක්‍රීඩකයන් වන තිලකරත්න ඩිල්ෂාන්, දිල්හාර ප්‍රනාන්දු, ඉසුරු උදාන, තිසර පෙරේරා සහ උපුල් තරංග ක්‍රීඩා කරනු ඇති.\nතරඟාවලියට එක්වන අනෙක් කණ්ඩායම වන්නේ ඒරන් ෆින්ච්ගේ නායකත්වයෙන් තරඟවදින වර්ල්ඩ් ජෙයින්ට්ස් කණ්ඩායමයි.",
       "URL": "https://www.hirunews.lk/329577/ලෙජන්ඩ්ස්-ලීග්-මාස්ටර්ස්-ක්‍රිකට්-තරඟාවලිය-අද-කටාර්හි-දි",
       "Category": "Local News",
       "Parent URL": "https://www.hirunews.lk/local-news.php?pageID=484"
}