{
       "Source": "hirunews",
       "Timestamp": "Saturday, 07 January 2023 - 13:11",
       "Headline": "අනිද්දා සිට ගොවීන්ට චීන ඩීසල්",
       "News Content": "චීනයෙන් පරිත්‍යාග කරන ඩීසල් ලීටර් මිලියන 6.98ක ප්‍රමාණය අනිද්දා සිට ගොවීන්ට බෙදා දීමට කටයුතු කරන බව කෘෂිකර්ම අමාත්‍යාංශය පවසනවා.\nඑහි උසස් නිලධාරියෙකු සඳහන් කළේ කෘෂිකර්ම අමාත්‍යාංශය නිර්මාණය කළ නව යෙදවුමක් මගින් බෙදාහැරීමේ කටයුතු ආරම්භ කරන බවයි.\nඅදාළ යෙදවුම ඔස්සේ ගොවීන්ට දුරකථනය ඔස්සේ වවුචරයක ආකෘති පත්‍රයක් ලැබෙනු ඇති.\nඑමඟින් ලංකා ඛනිජ තෙල් සංස්ථාවට අයත් ඉන්ධන පිරවුම්හල් වලින් එම ඩීසල් ලබාගැනීමට හැකියාව පවතිනවා.\nඅස්වනු නෙලීම මේ මස අවසානයේදී ආරම්භවීමට නියමිත අතර, ඒ සඳහායි මෙලෙස ඩීසල් ගොවීන් වෙත ලබාදෙන්නේ.\nහෙක්ටයාරයක ප්‍රමාණයක වගා කරන ගොවීන්ට අස්වනු නෙලීම සදහා මෙම ඉන්ධන නොමිලේම ලබාදීමටයි කෘෂිකර්ම අමාත්‍ය මහින්ද අමරවීර උපදෙස් ලබාදී ඇත්තේ.",
       "URL": "https://www.hirunews.lk/324484/අනිද්දා-සිට-ගොවීන්ට-චීන-ඩීසල්",
       "Category": "Local News",
       "Parent URL": "https://www.hirunews.lk/local-news.php?pageID=617"
}