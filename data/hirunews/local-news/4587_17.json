{
       "Source": "hirunews",
       "Timestamp": "Thursday, 30 March 2017 - 16:06",
       "Headline": "පාසල් තුනක සිසුන් එක්වී ලෝක ජල දිනය සමරයි (ඡායාරූප)",
       "News Content": "පාසල් තුනක සිසුන් දැවැන්ත ජල ව්‍යාපෘතියක් සමඟ එකතුවෙමින් \"ලෝක ජල දිනය 2017\" සමරා තිබෙනවා.\nපසුගිය 23 වනදා හසළක රණසිංහ ප්‍රේමදාස ජාතික පාසලේදී කොලොන්ගොඩ මධ්‍ය විද්‍යාලය, පල්ලෙවත්ත ගාමිණි මහා විද්‍යාලය සහ රණසිංහ ජාතික පාසලේ සිසුන් 135 දෙනෙක් ඊට එක්වූ බවයි අප වාර්තාකරු සඳහන් කළේ.  මෙවර ලෝක ජල දිනයේ තේමාව තිබෙන්නේ \"අපහරණ ජලයයි\".\nඑම වැඩසටහන සඳහා රජයේ නිළධාරින් රැසක් සහභාගිවූ බව සඳහන්.\nමෙහිදී ළමුන්ට ඉතා වැදගත් වන දේශන කිහිපයක්ද පැවත්වූ බවයි වාර්තා වුණේ.\nවැඩසටහන සඳහා පැමිණි සියලු සිසුන්ට සහභාගිත්වය තහවුරු කිරීම සඳහා සහතිකද ලබාදී තිබෙනවා.",
       "URL": "https://www.hirunews.lk/158117/පාසල්-තුනක-සිසුන්-එක්වී-ලෝක-ජල-දිනය-සමරයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4587"
}