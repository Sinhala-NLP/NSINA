{
       "Source": "hirunews",
       "Timestamp": "Monday, 10 July 2017 - 12:53",
       "Headline": "හෙට වැස්ස සහ සුළං ගැන කාලගුණ විද්‍යා දෙපාර්තමේන්තුව කියයි",
       "News Content": "හෙට (11) දිනයේ බස්නාහිර, සබරගමුව, මධ්‍යම, දකුණු  සහ වයඹ පළාත්වල වැසි වාර කිහිපයක් ඇති වන බව කාලගුණ විද්‍යා දෙපාර්තමේන්තුව පවසනවා.\nඌව පළාතේ සහ මඩකලපුව දිස්ත්‍රික්කයේ ස්ථාන ස්වල්පයක සවස 2.00 න් පසුව වැසි හෝ ගිගිරුම් සහිත වැසි ඇති විය හැකි බවයි ඔවුන් කියා සිටින්නේ.\nබස්නාහිර, සබරගමුව සහ  දකුණු පළාත්වලත් බිබිල ප්‍රදේශයේත් විටින් විට හමන පැ.කි.මී. 50 දක්වා තරමක් තද සුළං ඇති විය හැකියි.\nගිගුරුම් සහිත වැසි ඇති වන විට එම ප්‍රදේශවල තාවකාලිකව තද සුළං ඇති විය හැකි අතර අකුණු මඟින් සිදුවන අනතුරු අවම කර ගැනීමට අවශ්‍ය පියවර ගන්නා ලෙස කාලගුණ විද්‍යා දෙපාර්තමේන්තුව ජනතාවගෙන් ඉල්ලා සිටිනවා.",
       "URL": "https://www.hirunews.lk/165523/හෙට-වැස්ස-සහ-සුළං-ගැන-කාලගුණ-විද්‍යා-දෙපාර්තමේන්තුව-කියයි",
       "Category": "Local News",
       "Parent URL": "https://www.hirunews.lk/local-news.php?pageID=4429"
}