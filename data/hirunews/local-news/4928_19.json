{
       "Source": "hirunews",
       "Timestamp": "Wednesday, 10 August 2016 - 14:47",
       "Headline": "නිවාස දශ ලක්ෂයක් සූර්ය බලශක්තියෙන් පණ ගැන්වීම දෙසතියකින්",
       "News Content": "ලංකාවේ නිවාස දශලක්ෂයක් සූර්ය විදුලිබලාගාර බවට පරිවර්තනය කිරීමේ ජාතික වැඩසටහන ඉදිරි දෙසතිය තුළ ජනාධිපති මෛත්‍රිපාල සිරිසේනගේ ප්‍රධානත්වයෙන් ආරම්භ කරන  බව විදුලිබල සහ පුනර්ජනනීය බලශක්ති අමාත්‍යාංශය පවසනවා.\nවිෂය භාර අමාත්‍ය රංජිත් සියඹලාපිටිය කොළඹ අද පැවති සාකච්ඡාවකදී ප්‍රකාශ කළේ සහනදායී ණය ක්‍රමයක් යටතේ ඊට අදාළ සූර්ය පැනල ලබාදීමට දැනටමත් සැළසුම් සකස් කර ඇති බවයි.\nපරිභෝජනයට අවශ්‍ය විදුලිය, ජනතාව තම නිවස තුළම නිෂ්පාදනය කරන අතර අතිරික්ත විදුලිය විදුලිබල මණ්ඩලයට ලබාදී අමතර ආදායමක් ලබාගැනීමේ අවස්ථාවද මෙහිදී හිමිවීම විශේෂත්වයක්.",
       "URL": "https://www.hirunews.lk/140295/නිවාස-දශ-ලක්ෂයක්-සූර්ය-බලශක්තියෙන්-පණ-ගැන්වීම-දෙසතියකින්",
       "Category": "Local News",
       "Parent URL": "https://www.hirunews.lk/local-news.php?pageID=4928"
}