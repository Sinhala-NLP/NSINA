{
       "Source": "hirunews",
       "Timestamp": "Wednesday, 18 May 2016 - 16:58",
       "Headline": "වැල්ලම්පිටියේ ජනතාව ඉවත් කිරීමේ මෙහෙයුම් තවදුරටත්",
       "News Content": "ගං වතුර තත්ත්වය වැඩිවීම හේතුවෙන් වැල්ලම්පිටිය ප්‍රදේශයේ කොටුවී සිටින පුද්ගලයින් මුදාගැනීම සදහා මේ වනවිට නාවික හමුදාව දැවැන්ත මෙහෙයුමක් ක්‍රියාත්මක කරමින් සිටිනවා.\nදැනටමත් විශාල පිරිසක් එම ප්‍රදේශයෙන් ඉවත් කළ බවයි නාවික හමුදාව සඳහන් කළේ.\nමේ අතර ලංකා විදුලි පෞද්ගලික සමාගම සඳහන් කළේ ගං වතුර තත්ත්වය බලපා ඇති කොළොන්නාව, කොටිකාවත්ත, සේදවත්ත, වැල්ලම්පිටිය, කොහිලවත්ත, ඔරුගොඩවත්ත, සිංහපුර ඇතුලූ ප්‍රදේශ කිහිපයක විදුලිය විසන්ධි කිරීමට තීරණය කළ බවයි.\nජනතාවගේ ආරක්ෂාව වෙනුවෙන් මෙම පියවර ගත් බවයි එහි ප්‍රකාශකයෙකු සඳහන් කළේ.\nසහන කඳවුරුවලට හෝ පානීය ජල අවශ්‍යතාවන් පවතින ස්ථාන සඳහා ජලය ලබාදීමට සියලූ කටයුතු සූදානම් කර ඇති බව ජල සම්පාදන හා ජලාපවහන මණ්ඩලය ප්‍රකාශ කළා.\n1939 ක්‍ෂණික දුරකථන අංකයට ඒ පිළිබඳ තොරතුරු ලබාදිය හැකි බව ජලසම්පාදන හා ජලාපවහන මණ්ඩලයේ සභාපති කේ. ඒ. අන්සර් හිරු ප්‍රවෘත්ති අංශයට කියා සිටියා.",
       "URL": "https://www.hirunews.lk/133499/වැල්ලම්පිටියේ-ජනතාව-ඉවත්-කිරීමේ-මෙහෙයුම්-තවදුරටත්",
       "Category": "Local News",
       "Parent URL": "https://www.hirunews.lk/local-news.php?pageID=5041"
}