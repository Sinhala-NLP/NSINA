{
       "Source": "hirunews",
       "Timestamp": "Saturday, 22 October 2016 - 13:40",
       "Headline": "8 දරු මව ගමක්ම හඩවයි (ඡායාරූප)",
       "News Content": "අකුරැස්ස බෝපාගොඩ ප්‍රදේශයේදී විදුලිසැර වැදීමෙන් කාන්තාවක් මියගොස් තිබෙනවා.\nසිය නිවසේ විදුලි බල්බයක් සවි කිරීමට යාමේදී ඇයට විදුලිසැර වැදී ඇති බවයි අප වාර්තාකරු සඳහන් කලේ.\nඊයේ පස්වරුවේ විදුලිසැර වැදුනු මෙම කාන්තාව ප්‍රදේශවාසීන් විසින් අකුරැස්ස රෝහලට ඇතුලත් කරන විටත් මියගොස් තිබු බව සඳහන්.\nමෙලෙස මරණයට පත්වී ඇත්තේ දරුවන් 8 දෙනෙකුගේ මවක් වන 42 හැවිරිදි කාන්තාවක්.\nඇයගේ දියණියන් තුන්දෙනෙකු විවාහ වී සිටින අතර, අනෙක් දියණියන් පස්දෙනා සමඟ ඇය බෝපාගොඩ නිවසේ පදිංචිව සිට තිබෙනවා.\nඑහි විදුලි පද්ධතිය දැඩි ලෙස අනාරක්ෂිතව තිබූ බවයි එම ස්ථානයට ගිය හිරු වාර්තාකරු ප්‍රකාශ කළේ.\nමෙම කාන්තාවගේ සැමියා කොළඹ ප්‍රදේශයේ පෙදරේරු රැකියාවක නිරතවන බව ද සඳහන්.\nමියගිය කාන්තාවගේ මෘත ශරීරය පශ්චාත් මරණ පරීක්ෂණය සඳහා මාතර මහ රෝහලට යොමුකර තිබෙනවා.\nඅකුරැස්ස පොලිසියයි විමර්ශණ මෙහෙයවන්නේ.\nඡායාරූප - අකුරැස්ස අජිත් ලංකාතිලක",
       "URL": "https://www.hirunews.lk/145821/8-දරු-මව-ගමක්ම-හඩවයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4826"
}