{
       "Source": "hirunews",
       "Timestamp": "Friday, 21 July 2023 - 14:06",
       "Headline": "දුෂ්කර සමය තුල ලබාදුන් සහයෝගයට ජනපති ඉන්දියාවට ස්තූතිය පළ කරයි",
       "News Content": "මෑත ඉතිහාසයේ ශ්‍රී ලංකාව මුහුණදුන් අති දුෂ්කර කාල පරිච්චේදයන්හි ඉන්දියාව ලබා දුන් නොසැලෙන සහයෝගය වෙනුවෙන් ඉන්දීය රජයට සහ ජනතාවට කෘතඥතාව පළ කරන බව ජනාධිපති රනිල් වික්‍රමසිංහ පවසනවා.\nජනාධිපතිවරයා මේ බව සදහන් කළේ අද (21) පෙරවරුවේ නවදිල්ලි නුවර හයිද්‍රාබාද් මන්දිරයේදී අග්‍රාමාත්‍ය නරේන්ද්‍ර මෝදි හමුවූ අවස්ථාවේදීයි.\nශ්‍රී ලංකාවේ සැමට ආර්ථික පුනර්ජීවනය, තිරසාර සංවර්ධනය සහ යුක්තිය සාක්ෂාත් කර ගැනීම සදහා වූ තම කැපවීම මෙහිදී ජනාධිපති රනිල් වික්‍රමසිංහ විසින් තහවුරු කර තිබෙනවා.\nප්‍රතිසන්ධානය සහ බලය බෙදීම සදහා වූ පුළුල් සැලැස්මක් සහිතව සියලු පක්ෂ නායකයින්ට පොදු එකගතාවයකට පැමිණෙන්නැයි ශ්‍රී ලංකා ජනාධිපතිවරයා සිදුකර ඇති ආරාධනය මෙහිදී ඉන්දීය අග්‍රාමාත්‍ය නරේන්ද්‍ර මෝදිගේ ඇගයීමට ලක්වූ බවයි ජනාධිපති මාධ්‍ය අංශය සදහන් කළේ.",
       "URL": "https://www.hirunews.lk/342020/දුෂ්කර-සමය-තුල-ලබාදුන්-සහයෝගයට-ජනපති-ඉන්දියාවට-ස්තූතිය-පළ-කරයි",
       "Category": "Local News",
       "Parent URL": "https://www.hirunews.lk/local-news.php?pageID=164"
}