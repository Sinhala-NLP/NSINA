{
       "Source": "hirunews",
       "Timestamp": "Monday, 24 May 2021 - 7:42",
       "Headline": "පාර්ලිමේන්තුවේ ඉලෙක්ට්‍රොනික ඡන්ද පද්ධතිය පරීක්ෂා කෙරේ",
       "News Content": "පාර්ලිමේන්තුවේ ඡන්ද ගණන් කරන ඉලෙක්ට්‍රොනික පද්ධතිය ශ්‍රී ලංකා තොරතුරු තාක්ෂණ ආයතනය විසින් පරීක්ෂාවකට ලක් කර තිබෙනවා.\nඊයේ (23) දිනයේදි එම ආයතනයේ නිලධාරින් පිරිසක් විසින් මෙය පරික්ෂාවට ලක් කළ බවයි වාර්තා වන්නේ.\nකතානායකවරයාගේ ඉල්ලීමකට අනුව තාක්ෂණ අමාත්‍යංශය විසින් ඒ සඳහා සහයෝගය ලබාදී තිබුණා.\nකොළඹ වරාය නගරය ආර්ථික කොමිෂන් සභා පනත් කෙටුම්පත සම්බන්ධයෙන් පසුගිය 20 වනදා පාර්ලිමේන්තුවේ පැවති ඡන්දයේදී ගණනය කිරීම නිසි පරිදි සිදුනොවුණු බවට ලද පැමිණිල්ලක් මත මේ වනවිට විමර්ශනයක් ආරම්භ කර තිබෙනවා.\nඒ අනුවයි අදාල පරීක්ෂාව සිදුකර ඇත්තේ.\nඑදින පැවති දෙවනවර කියවීමේ ඡන්ද විමසීමේදී මෙලෙස ගණනය කිරීම් නිසි පරිදි සිදුනොවූ බවටයි ආණ්ඩු පක්ෂය වෙනුවෙන් ශ්‍රී ලංකා පොදුජන පෙරමුණ, කතානායකවරයාට පැමිණිලි කර ඇත්තේ.",
       "URL": "https://www.hirunews.lk/272261/පාර්ලිමේන්තුවේ-ඉලෙක්ට්‍රොනික-ඡන්ද-පද්ධතිය-පරීක්ෂා-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=1933"
}