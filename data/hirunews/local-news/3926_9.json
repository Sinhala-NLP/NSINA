{
       "Source": "hirunews",
       "Timestamp": "Saturday, 26 May 2018 - 11:08",
       "Headline": "රිය අනතුරකින් සන්ධානයේ හිටපු ප්‍රාදේශීය සභා මන්ත්‍රීවරයෙකු මියයයි",
       "News Content": "මොණරාගල මැදගම ප්‍රදේශයේ දී ඊයේ (25) රාත්‍රි සිදු වූ යතුරු පැදි අනතුරකින් පුද්ගලයකු ජීවිතක්ෂයට පත් වී තිබෙනවා.\nයතුරු පැදි දෙකක් මුහුණට මුහුණ ගැටිමේන් මෙම අනතුර සිදු වී ඇති බවයි පොලිසිය පැවසුවේ.\nඅනතුරින් ජීවිතක්ෂයට පත් වී ඇත්තේ මැදගම ප්‍රදේශයේ පදිංචි 44 හැවිරිදි පුද්ගලයෙක්.\nඔහු මැදගම ප්‍රාදේශීය සභාවේ එක්සත් ජනතා නිදහස් සන්ධානය නියෝජනය කළ හිටපු මන්ත්‍රී වරයෙකු බවයි පොලිසිය කියා සිටියේ.\nඅනතුරින් තවත් පුද්ගලයන් දෙදෙනකු තුවාල ලබා මැදගම ප්‍රාදේශීය රෝහලට ඇතුළත් කිරීමෙන් අනතුරව මොණරාගල මහ රෝහල වෙත මාරු කර යවා තිබෙනවා.\nඅනතුර සම්බන්ධයෙන් මැදගම පොලිසිය වැඩිදුර විමර්ශන සිදුකරනවා.",
       "URL": "https://www.hirunews.lk/191609/රිය-අනතුරකින්-සන්ධානයේ-හිටපු-ප්‍රාදේශීය-සභා-මන්ත්‍රීවරයෙකු-මියයයි",
       "Category": "Local News",
       "Parent URL": "https://www.hirunews.lk/local-news.php?pageID=3926"
}