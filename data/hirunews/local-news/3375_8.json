{
       "Source": "hirunews",
       "Timestamp": "Wednesday, 01 May 2019 - 7:56",
       "Headline": "දිවයිනේ බොහෝ ප්‍රදේශවලට අදත් තද වැසි",
       "News Content": "දිවයිනේ බොහෝ ප්‍රදේශවලට අද දිනයේ වැසි හෝ ගිගුරුම් සහිත වැසි ඇති විය හැකි බව කාලගුණ විද්‍යා දෙපාර්තමේන්තුව පවසනවා.\nබස්නාහිර, සබරගමුව, මධ්‍යම, දකුණ සහ වයඹ පළාත්වල ඇතැම් ස්ථානවලට මිලිමීටර් 100ත්, 150ත් අතර ඉතා තද වැසි ඇති විය හැකියි. මන්නාරම සිට කන්කසන්තුරය සහ මඩකලපුව හරහා හම්බන්තොට දක්වා වන ගැඹුරු මුහුදු ප්‍රදේශවල විටින් විට පැයට කිලෝමීටර් 70ත්, 80ත් අතර සුළං බලාපොරොත්තු විය හැකි බව ද එම දෙපාර්තමේන්තුව සදහන් කළා.\nඑමෙන්ම මන්නාරම සිට කන්කසන්තුරේ හරහා ත්‍රිකුණාමලය දක්වා වන ගැඹුරු මුහුදු ප්‍රදේශ හරහා විටින් විට හමන පැයට කිලෝමිටර් 100 දක්වා වන ප්‍රහාරත්මක සුළං සමඟ මුහුදු ප්‍රදේශ ඉතා රළු විය හැකි බවයි ඔවුන් කියා සිටියේ.\nමේ නිසා උතුර, නැගෙනහිර, ඊසාන, ගිනිකොණ සහ වයඹ දෙසින් වන මුහුදු ප්‍රදේශවල නැවත දැනුම් දෙන තුරු ධීවර කටයුතුවලින් වළකින ලෙසට උපදෙස් ලබාදී ඇති බවයි කාර්යයේ නියුතු කාලගුණ විද්‍යාඥ ශානිකා දිසානායක සදහන් කළේ.",
       "URL": "https://www.hirunews.lk/215509/දිවයිනේ-බොහෝ-ප්‍රදේශවලට-අදත්-තද-වැසි",
       "Category": "Local News",
       "Parent URL": "https://www.hirunews.lk/local-news.php?pageID=3375"
}