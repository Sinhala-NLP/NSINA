{
       "Source": "hirunews",
       "Timestamp": "Friday, 14 June 2019 - 22:51",
       "Headline": "ඇමති රාජිත ගැන දැනුවත් කිරීමට රජයේ වෛද්‍ය නිලධාරීන් මන්ත්‍රී විමල් හමුවෙයි",
       "News Content": "සෞඛ්‍ය අමාත්‍ය රාජිත සේනාරත්න මහතාට විරුද්ධව සනාථ කිරීමට චෝදනා එල්ලවී තිබියදීත් අමාත්‍යවරයාට එරෙහිව නීතිය ක්‍රියාත්මක නොවන බව ජාතික නිදහස් පෙරමුණේ නායක විමල් වීරවංශ මහතා පවසනවා.\nඔහු මේ අදහස් පළකළේ සෞඛ්‍ය අමාත්‍ය රාජිත සේනාරත්න මහතාගේ අත්තනෝමතික ක්‍රියාකලාපය සම්බන්ධයෙන් දැනුවත් කිරීම සඳහා රජයේ වෛද්‍ය නිලධාරීන්ගේ සංගමය අද එම පක්ෂ කාර්යාලයට ගිය අවස්ථාවේදී.\nඅමාත්‍ය රාජිත සේනාරත්න මහතාගේ ක්‍රියාකලාපය සම්බන්ධයෙන් සහ සෞඛ්‍ය අමාත්‍යාංශය මේ වන විට පත්ව ඇති භයංකාර තත්ත්වය පිළිබඳ දැනුවත් කිරීම සඳහා රජයේ වෛද්‍ය නිලධාරීන්ගේ සංගමය අද ජාතික නිදහස් පෙරමුණේ නායක විමල් වීරවංශ මහතා හමුවුණා.\nඒ සෞඛ්‍ය අමාත්‍යවරයාගේ ක්‍රියාකලාපය සම්බන්ධයෙන් පක්ෂ නායකයින් දැනුවත් කිරීමේ වැඩසටහනට අනූවයි.\nමේ අතර රජයේ වෛද්‍ය නිලධාරීන්ගේ සංගමය, සෞඛ්‍ය අමාත්‍ය රාජිත සේනාරත්න මහතාගේ අමාත්‍යධුරය, මන්ත්‍රී ධුරය මෙන්ම ප්‍රජා අයිතිය ද අහෝසි කරන ලෙස අවධාරණය කිරීම සඳහා ලංකා සමසමාජ පක්ෂ කාර්යාලයේ විධායක කමිටුව අද මුණ ගැසුණා.\nමේ අතර සෞඛ්‍ය අමාත්‍ය රාජිත සේනාරත්න මහතාට විරෝධය පළකරමින් අදත් දිවයිනේ විවිධ ප්‍රදේශවල විරෝධතා සංවිධාන කර තිබුණා.\nසෞඛ්‍ය අමාත්‍යවරයාගේ අත්තනෝමතික වැඩපිළිවෙළට එරෙහි විරෝධතා සතියේ ලබස්නාහිර පළාත් විරෝධතාව අද සිදු කෙරුණේ කොළඹ ජාතික රෝහල ඉදිරිපිටදී.",
       "URL": "https://www.hirunews.lk/218419/ඇමති-රාජිත-ගැන-දැනුවත්-කිරීමට-රජයේ-වෛද්‍ය-නිලධාරීන්-මන්ත්‍රී-විමල්-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=3300"
}