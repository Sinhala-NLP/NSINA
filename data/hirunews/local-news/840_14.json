{
       "Source": "hirunews",
       "Timestamp": "Tuesday, 27 September 2022 - 19:38",
       "Headline": "පෞද්ගලික අංශයෙන් විදුලිය මිලට ගැනීමට මණ්ඩලයට අවසර (වීඩියෝ)",
       "News Content": "නොරොච්චෝලේ බලාගාරයේ තුන්වන ජනන යන්ත්‍රයේ හටගෙන ඇති දෝෂය හේතුවෙන් පෞද්ගලික බලාගාරවලින් හදිසි විදුලි මිලදී ගැනීමක් සඳහා මහජන උපයෝගීතා කොමිෂන් සභාව, විදුලිබල මණ්ඩලයට අවසර ලබාදී තිබෙනවා.\nඒ, අමතර කාලයක් විදුලිය කප්පාදු නොකර හෙට සහ ඉදිරි දින කිහිපය සඳහා පද්ධතිය පවත්වාගෙන යෑම සඳහායි.\nකෙසේ වෙතත් අද දිනයේ පැය 3 ක විදුලි කප්පාදුවක් සිදු කරන බවත්, හෙට සිට යළිත් පැය දෙකයි විනාඩි විස්සක විදුලි කප්පාදුවක් සිදුකරන බවයි කොළඹ අද කැඳවා තිබූ මාධ්‍ය හමුවකට එක්වෙමින් මහජන උපයෝගීතා කොමිසමේ සභාපති ජනක රත්නායක කියා සිටියේ.\nමේ අතර විදුලි ඉංජිනේරු සංගමයේ හිටපු සභාපති සෞම්‍ය කුමාරවඩු ද අද කොළඹ කැඳවා තිබූ මාධ්‍ය හමුවකට එක්වෙමින් අදාළ බිඳ වැටීම සම්බන්ධයෙන් අදහස් පළ කරමින් කියා සිටියේ මේ වනවිට මෙගාවොට් 600 ක් පමණ පද්ධතියට අහිමිවී ඇති බවයි.\nසැළසුම් කළ විදුලි ව්‍යාපෘති ක්‍රියාවට නැංවීමට අපොහොසත් වීම හේතුවෙන් විදුලි අර්බුදයක් හටගෙන ඇති බව ද ඔහු සඳහන් කළා.",
       "URL": "https://www.hirunews.lk/316463/පෞද්ගලික-අංශයෙන්-විදුලිය-මිලට-ගැනීමට-මණ්ඩලයට-අවසර-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=840"
}