{
       "Source": "hirunews",
       "Timestamp": "Tuesday, 28 February 2017 - 7:53",
       "Headline": "මුදල් අමාත්‍යාංශ ලේකම් අදත් ජනපති කොමිසමට",
       "News Content": "මහබැංකු බැඳුම්කර සිද්ධිය සම්බන්ධයෙන් පරීක්ෂණ සිදුකරන ජනාධිපති කොමිසමට අද යළිත් මුදල් අමාත්‍යාංශ ලේකම්, ආචාර්ය එස්.එච්. සමරතුංග පැමිණීමට නියමිතයි.\nමීට පෙර අවස්ථා දෙකකදී ඔහු කොමිසම වෙත කැදවා තිබුණා.\nප්‍රශ්නගත බැඳුම්කර නිකුතුවට පෙර පැවති මූල්‍ය මණ්ඩල රැස්වීම සම්බන්ධයෙන් මුදල් අමාත්‍යංශ ලේකම්වරයා එහිදී නිශ්ශබ්ද ප්‍රතිපත්තියක් අනුගමනය කළ බවයි හිරු මාණ්ඩලික වාර්තාකරු කියා සිටියේ.\nමේ අතර, ප්‍රශ්න ගත බැඳුම්කර වැඩබලන මුද්‍රණාලයාධිපති ගංගානි කල්පනා ලියනගේ ඊයේ ප්‍රකාශ කළා.\nමේ සම්බන්ධයෙන් පරීක්ෂණ සිදුකරන ජනාධිපති කොමිසම හමුවේ සාක්ෂි ලබා දෙමින් ඇය කියා සිටියේ  අදාළ ගැසට් පත්‍රයේ 2015 වසරේ ජනවාරි පළමුවන දා ප්‍රසිද්ධ වූ බව සදහන් වුවද, එය මුද්‍රණය කළේ 2016 වසරේ බවයි.\nමේ අතර, මුදල් අමාත්‍යාංශයේ ඊයේ පැවැති මාධ්‍ය හමුවකට එක්වෙමින් අමාත්‍ය රවී කරුණානායක සඳහන් කළේ පසුගිය පාලන සමයේ බැඳුම්කර නිකුතුවලින් සියයට 80ක් පමණ හිතවතුන් අතර බෙදා දී ඇති බවයි.",
       "URL": "https://www.hirunews.lk/155630/මුදල්-අමාත්‍යාංශ-ලේකම්-අදත්-ජනපති-කොමිසමට",
       "Category": "Local News",
       "Parent URL": "https://www.hirunews.lk/local-news.php?pageID=4639"
}