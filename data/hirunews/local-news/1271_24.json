{
       "Source": "hirunews",
       "Timestamp": "Friday, 25 March 2022 - 17:15",
       "Headline": "ශ්‍රී ලංකන් ගුවන් සේවයේ මගීන් සඳහා ඉන්දීය ගමනාන්තය විවෘත වේ",
       "News Content": "ඉන්දීය රජයෙන් ජාත්‍යන්තර මගී ගුවන් සේවා සඳහා රට නැවත විවෘත කිරීමත් සමග අනිද්දා (27) සිට ඉන්දියාව සහ ශ්‍රී ලංකාව අතර ශ්‍රී ලංකන් වානිජ මගී ගුවන් සේවා යළි ආරම්භ වනවා.\nකොරෝනා වසංගතය හේතුවෙන් 2020 මාර්තු සිට ඉන්දියාවට සහ ඉන් පිටතට වාණිජ ගුවන් ගමන් සීමා කර තිබුණා.\nකෙසේ වෙතත්, මේ මස අවසානයේ ඉන්දියාවේ ජාත්‍යන්තර ගුවන් සේවා යථා තත්ත්වයට පත්වීමත් සමග සුපුරුදු පරිදි ගුවන් ගමන් කටයුතු සිදු කෙරෙන බවයි ශ්‍රී ලංකන් ගුවන් සේවය සඳහන් කළේ.",
       "URL": "https://www.hirunews.lk/300374/ශ්‍රී-ලංකන්-ගුවන්-සේවයේ-මගීන්-සඳහා-ඉන්දීය-ගමනාන්තය-විවෘත-වේ",
       "Category": "Local News",
       "Parent URL": "https://www.hirunews.lk/local-news.php?pageID=1271"
}