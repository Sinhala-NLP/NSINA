{
       "Source": "hirunews",
       "Timestamp": "Thursday, 29 December 2016 - 12:56",
       "Headline": "විවෘත ආර්ථිකය නිසා සමාජය බිඳ වැටිලා - ලක්ෂ්මන් යාපා",
       "News Content": "විවෘත ආර්ථිකයේ අනිසි බලපෑම් හේතුවෙන් මෙරට සමාජ ක්‍රමය බිඳ වැටී ඇති බව මුදල් රාජ්‍ය අමාත්‍ය ලක්ෂ්මන් යාපා අබේවර්ධන පවසනවා.\nඔහු මේ බව කියා සිටියේ මාතර - වැලිගම ප්‍රදේශයේ අද (29) පැවති උත්සවයකට එක්වෙමින්.\n‘‘මේ සමාජය අද විකෘති වෙලා තියෙන්නෙ. මේ සමාජයට වැදගත් විදිහෙ සමාදාන විනිශ්චයකරුවරු අවශ්‍යයයි. මේ සමාජයේ බෙදීම් තියෙනවා ගොඩක්. අපිට තිබුණු බෞද්ධ සංස්කෘතිය අපේ හැදියාව මේ සියල්ලම අපෙන් වෙන් වෙලා තියෙනවා. මේ සමාජය අද වෙනත් බාහිර රටවල් වල තියෙන ඒ විවෘත ආර්ථිකයත් එක්ක ආපු නරක කොටස් සමාජය ගිලා වැටිලා තියෙනවා. ඒ තුළ අපිත් එක්ක තිබුණු සංස්කෘතික බැඳීම් සියලූදේවල් අපි නැතිකරගෙන තියෙනවා අද වෙනකොට. අපි යාන්ත්‍රීකරණය වෙලා. ලෝකය ඉතා භයානක තත්ත්වයකට ඇවිල්ලා තියෙනවා. බලන්න ට්‍රම්ප් ජනාධිපති අපේක්ෂකයා විදිහට ඉදලා අද ජනාධිපතිවෙයි කියලා කවුද හිතුවෙ. මොකක්ද හේතුව මේ සමාජයේ ලොකු පෙරලියක් වේගෙන යනවා. ’’",
       "URL": "https://www.hirunews.lk/150835/විවෘත-ආර්ථිකය-නිසා-සමාජය-බිඳ-වැටිලා-ලක්ෂ්මන්-යාපා",
       "Category": "Local News",
       "Parent URL": "https://www.hirunews.lk/local-news.php?pageID=4733"
}