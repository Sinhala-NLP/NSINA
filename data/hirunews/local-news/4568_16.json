{
       "Source": "hirunews",
       "Timestamp": "Tuesday, 11 April 2017 - 12:07",
       "Headline": "වාස්ගේ ගිනිඅවි නඩුව 25ට කල් යයි",
       "News Content": "නීති විරෝධී ලෙස ගිනිඅවි තොගයක් ලඟ තබාගැනීම සම්බන්ධයෙන් හිටපු නියෝජ්‍ය පොලිස්පති වාස් ගුණවර්ධනට සහ තවත් සැකකරුවන් 07 දෙනෙකුට එරෙහිව ගොනුකර තිබු නඩුව අද කැඳවනු ලැබුවා.\nඒ කොළඹ මහේස්ත්‍රාත් අධිකරණයෙදියි.\nඑහිදී කොළඹ අතිරේක මහේස්ත්‍රාත් චන්දන කලන්සූරිය නියෝග කළේ අදාල චෝදනාව ලැබ සිටින හිටපු නියෝජ්‍ය පොලිස්පති වාස් ගුණවර්ධන ඇතුළු සෙසු සැකකරුවන් 07 දෙනා ලබන 25 වන දින දක්වා යළි රක්ෂිත බන්ධනාගාර ගතකරන ලෙසයි.\nව්‍යාපාරිකයකු  ඝාතනය කිරීමේ වරදට හිටපු නියෝජ්‍ය පොලිස්පති වාස් ගුණවර්ධන සහ ඔහුගේ පුත් රවිඳු ගුණවර්ධන ඇතුළු 6 දෙනෙකුට කොළඹ මහාධිකරණය විසින් මේ වනවිට මරණ දඬුවම නියමකර තිබෙනවා.",
       "URL": "https://www.hirunews.lk/158975/වාස්ගේ-ගිනිඅවි-නඩුව-25ට-කල්-යයි",
       "Category": "Local News",
       "Parent URL": "https://www.hirunews.lk/local-news.php?pageID=4568"
}