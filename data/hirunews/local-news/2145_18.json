{
       "Source": "hirunews",
       "Timestamp": "Monday, 15 February 2021 - 13:55",
       "Headline": "සෙල්ලම් ගුවන් යානා නිපදවන අපූරු තැපැල් ස්ථානාධිපතිවරයා (වීඩියෝ)",
       "News Content": "විනෝදාංශයක් ලෙස සෙල්ලම් ගුවන් යානා නිපදවන අපූරු තැපැල් ස්ථානාධිපතිවරයෙක් පිළිබඳ පාදුක්ක ප්‍රදේශයෙන් අපට වාර්තා වුණා.\nමේ, 47 හැවිරිදි ඉග්නේෂස් පෙරේරා.\nඔහු වෘත්තියෙන් තැපැල් ස්ථානාධිපතිවරයෙක්.\nකුඩාකල සිටම ගුවන් යානාවලට පෙම් බැඳි ඔහු මේවන විට සෙල්ලම් ගුවන් යානා 20කට වැඩි ගණනක් නිර්මාණය කර තිබෙනවා.\nවිශේෂත්වය වන්නේ එම සෑම ගුවන් යානයක්ම ගුවන්ගත කළ හැකි ඒවා වීමයි.\nතමන් දැඩි ආශාවකින් සහ මහත් වෙහෙසදරා මෙම නිපදවූ සෙල්ලම් ගුවන් යානා හේතුවෙන් ඉග්නේෂස් මහතාට පසුගියදා පොලිස් අත්අඩංගුවට පත්වීමටත් සිදුවුණා.\nකෙසේ වෙතත්, මේ පිළිබඳව අප සිවිල් ගුවන් සේවා අධිකාරියෙන් විමසූ අවස්ථාවේදී එහි අතිරේක අධ්‍යක්ෂ ජනරාල් පී.ඒ. ජයකාන්ත මහතා පැවසුවේ\nපවතින නීති අනුව ආකෘතිමය යානයක් වුවද ගුවන්ගත කරන්නේ නම් ඊට අවසර ලබාගත යුතු බවයි.\nමෙවැනි සෙල්ලම් ගුවන් යානා ඉහළ මිල ගණන් යටතේ විදෙස් රටවලින් මෙරටට ආනයනය කරන ආකාරය අප කොතෙකුත් දැක තිබෙනවා.\nනමුත් අපේ රටේ දිරිය මිනිසුන්ගේ මෙවැනි නිර්මාණවලට නිසි ඇගයීමක් හෝ වෙළෙඳපොළක් නොලැබීම කනගාටුවට කරුණක්.",
       "URL": "https://www.hirunews.lk/262648/සෙල්ලම්-ගුවන්-යානා-නිපදවන-අපූරු-තැපැල්-ස්ථානාධිපතිවරයා-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2145"
}