{
       "Source": "hirunews",
       "Timestamp": "Monday, 05 April 2021 - 8:15",
       "Headline": "ෆකාර් සමාන්ගේ ඉතිහාස ගතවූ ඉනිම අපතේ යයි - දකුණු අප්‍රිකානුවන්ට සුපිරි ජයක්",
       "News Content": "සංචාරක පාකිස්ථානය සමඟ ඊයේ පැවති දෙවැනි එක්දින ක්‍රිකට් තරඟයෙන් ලකුණු 17ක ජයක් වාර්තා කිරීමට දකුණු අප්‍රිකානු කණ්ඩායම සමත් වුණා.\nජොහැනස්බර්ග්හි පැවැති තරගයේ පළමුවෙන් පන්දුවට පහරදුන් දකුණු අප්‍රිකාව කඩුලු‍ 06ක් දැවී ලකුණු 341ක් ලබා ගත් අතර, එහිදී දකුණු අප්‍රිකානු ක්‍රීඩකයන් අර්ධ ශතක පහක් වාර්තා කළා.\nපිළිතුරු ඉනිම ක්‍රීඩා කළ පාකිස්තාන කණ්ඩායමට නියමිත පන්දුවාර 50 අවසානයේදී ලබාගැනීමට හැකිවූයේ කඩුලු‍ 09ක් දැවී ලකුණු 324ක් පමණයි.\nඑහිදී පකිස්ථාන කණ්ඩායම ජයග්‍රහණයකරා රැගෙන යාමයට තනිව සටනක යෙදුනු\nෆකාර්\nසමාන් පන්දු 155ක් තුල ලකුණු 193ක් රැස්කිරීමට සමත් වූ අතර ඔහුගේ එම උත්සාහය ව්‍යර්තව ගියේ සෙසු පිතිකරුවන් ඉතා අඩු ලකුණු සංඛ්‍යාවකට දැවී යාමත් සමඟයි.\nකෙසේ වෙතත්\nෆකාර්\nසමාන්ගේ මෙම ඉනිම වාර්තා අතර එක් වුණේ එක්දින පිටියේ කණ්ඩායමක් හඹා යාමකදී ක්‍රීඩකයෙකු වාර්තා කළ ඉහළම ලකුණු සංඛ්‍යාව ලෙසයි.",
       "URL": "https://www.hirunews.lk/267531/ෆකාර්-සමාන්ගේ-ඉතිහාස-ගතවූ-ඉනිම-අපතේ-යයි-දකුණු-අප්‍රිකානුවන්ට-සුපිරි-ජයක්",
       "Category": "Local News",
       "Parent URL": "https://www.hirunews.lk/local-news.php?pageID=2041"
}