{
       "Source": "hirunews",
       "Timestamp": "Thursday, 05 April 2018 - 8:14",
       "Headline": "හලාවතදී දේශපාලන ආධාරකරුවන් ගැටේ - තුන්දෙනෙකුට තුවාල",
       "News Content": "හලාවත ප්‍රදේශයේ දි ඊයේ (04) රාත්‍රියේ දේශපාලන පක්ෂ තුනක  ආධාරකරුවන් අතර ඇති වු ගැටුමකින් පුද්ගලයින් තුන්දෙනෙකු තුවාල ලබා රෝහල් කර තිබෙනවා.\nදේශපාලන හේතුවක් මත මෙම ගැටුම සිදු වී ඇති බවයි පොලිසිය ප්‍රකාශ කලේ.\nඑක්සත් ජාතික පක්ෂ, ශ්‍රී ලංකා නිදහස් පක්ෂ සහ ශ්‍රී ලංකා පොදු ජන පෙරමුණේ ආධාරකරුවන් පිරිසක් අතරයි ගැටුම ඇතිව තිබෙන්නේ.\nතුවාල ලැබු ආධාරකරුවන් තුන්දෙනා හලාවත සහ උඩප්පුව රෝහල් වලට ඇතුලත් කර ඇති බවයි පොලිසිය ප්‍රකාශ කළේ. ගැටුමෙන් වාහන කිහිපයකටද හානි සිදුව තිබෙනවා.",
       "URL": "https://www.hirunews.lk/187683/හලාවතදී-දේශපාලන-ආධාරකරුවන්-ගැටේ-තුන්දෙනෙකුට-තුවාල",
       "Category": "Local News",
       "Parent URL": "https://www.hirunews.lk/local-news.php?pageID=4004"
}