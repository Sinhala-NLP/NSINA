{
       "Source": "hirunews",
       "Timestamp": "Thursday, 28 December 2017 - 14:49",
       "Headline": "විජේදාස රාජපක්ෂගෙන් තීරණයක්",
       "News Content": "තමන් ව්‍යවස්ථාදායක සභාවෙන් ඉල්ලා අස්වීමට තීරණය කළ බව පාර්ලිමේන්තු මන්ත්‍රී විජේදාස රාජපක්ෂ පවසනවා.\nඊට අදාළ ලිපිය ජනාධිපතිවරයා සහ අග්‍රාමාත්‍යවරයා වෙත යොමුකළ බවයි හිරු ප්‍රවෘත්ති අංශයට අදහස් දක්වමින් ඔහු සඳහන් කළේ.\nසාමාජිකයන් 10 දෙනෙකුගෙන් සමන්විත ව්‍යවස්ථාදායක සභාවේ සභාපතිවරයා කථානායකවරයා වන අතර, අගමැතිවරයා මෙන්ම විපක්ෂ නායකවරයාද එහි නිල බලයෙන් සාමාජිකයන්.\nජනාධිපතිවරයාගේ නියෝජිතයා ලෙස අමාත්‍ය පාඨලී චම්පික රණවක කටයුතු කරන අතර, අගමැතිවරයාගේ නියෝජිතවරයා ලෙසයි විජේදාස රාජපක්ෂ මන්ත්‍රීවරයා කටයුතු කළේ.\nවිපක්ෂ නායකවරයාගේ නියෝජිතයෙකු සහ සිවිල් නියෝජිතයන් තුන්දෙනෙකුද ව්‍යවස්ථාදායක සභාවට ඇතුළත්.",
       "URL": "https://www.hirunews.lk/179559/විජේදාස-රාජපක්ෂගෙන්-තීරණයක්",
       "Category": "Local News",
       "Parent URL": "https://www.hirunews.lk/local-news.php?pageID=4152"
}