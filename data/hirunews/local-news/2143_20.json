{
       "Source": "hirunews",
       "Timestamp": "Tuesday, 16 February 2021 - 11:34",
       "Headline": "ගලකින් පහරදී මාමණ්ඩිය ඝාතනය කළ බෑණා, අත්අඩංගුවට",
       "News Content": "දංකොටුව -ඇටියාවල ප්‍රදේශයේ තෙල් මෝලකදී පුද්ගලයෙකු සිය මාමණ්ඩියට එල්ල කළ ගල් පහරකින් ඔහු ජීවිතක්ෂයට පත්ව තිබෙනවා.\nහෙරොයින් ළග තබාගැනීමේ චෝදනා මත රක්ෂිත බන්ධනාගාර ගතව සිටි සැකකරු පසුගිය ජනවාරි 22 වනදා ඇප මත නිදහස් වී පැමිණ ඇති අතර, ඇතිවූ බහින්බස්වීමක් දුරදිගයාමෙන් ඊයේ මෙම ප්‍රහාරය එල්ල කර ඇති බවයි පොලීසිය ප්‍රකාශ කළේ.\nඅදාළ තෙල් මෝලේ සේවය කරන මියගිය 66 හැවිරිදි පුද්ගලයා සිය දියණිය සැකකරුගෙන් දික්කසාද කිරීම සඳහා කටයුතු කර ඇති අතර, එය බහින්බස්වීමට මූලික හේතුව වී ඇති බවද පොලීසිය ප්‍රකාශ කළා.",
       "URL": "https://www.hirunews.lk/262745/ගලකින්-පහරදී-මාමණ්ඩිය-ඝාතනය-කළ-බෑණා-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2143"
}