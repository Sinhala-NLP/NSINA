{
       "Source": "hirunews",
       "Timestamp": "Saturday, 08 February 2020 - 7:38",
       "Headline": "විදුලි කප්පාදුව ගැන සොයන්න කමිටුවක්",
       "News Content": "කිසිදු පූර්ව දැනුම්දීමකින් තොරව සිදුකළ හදිසි විදුලි කප්පාදුව පිළිබඳව විමර්ශනය සඳහා විශේෂ කමිටුවක් පත් කර තිබෙනවා.\nවිදුලිබල හා බලශක්ති අමාත්‍යාංශය සඳහන් කළේ මෙම කමිටුව සඳහා විදුලිබල රාජ්‍ය අමාත්‍යාංශයේ ලේකම් හේමන්ත සමරකෝන්, සභාපති මහාචාර්ය රාහුල අතලගේ, අධ්‍යක්ෂ ජනරාල් ඊ.ඒ. රත්නසීල සහ විදුලිබල මණ්ඩලයේ මාධ්‍ය ප්‍රකාශක සුලක්ෂණ ජයවර්ධන පත් කර ඇති බවයි.\nඑම කමිටුව මගින් විදුලි කප්පාදුව සිදුකිරීමට හේතුවූ කරුණු, තාක්ෂණික තත්ත්වයන්ට අනුකූලව සිදුවූවක් ද, ඉන්ධන සැපයීම සීමාවීමෙන් සිදුවූවක් ද යන්න සොයා බැලීමට නියමිතයි.\nලබන අඟහරුවාදාට පෙර මෙම කමිටුව විසින් වාර්තාව සකස් කිරීම අනිවාර්ය වන අතර, අදාළ කරුණු සොයා බැලීම සඳහා අවශ්‍ය තොරතුරු විදුලිබල හා බලශක්ති අමාත්‍යාංශයේ  ඕනෑම නිලධාරියෙකුගෙන් ලබා ගැනීම සහ ලේඛන පරිශීලනය හා අදාළ බලාගාර වෙත ඇතුළු වීමට ද ඔවුන්ට බලය පවරා තිබෙනවා.",
       "URL": "https://www.hirunews.lk/233943/විදුලි-කප්පාදුව-ගැන-සොයන්න-කමිටුවක්",
       "Category": "Local News",
       "Parent URL": "https://www.hirunews.lk/local-news.php?pageID=2913"
}