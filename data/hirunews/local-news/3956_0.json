{
       "Source": "hirunews",
       "Timestamp": "Tuesday, 08 May 2018 - 7:32",
       "Headline": "බෙදීමක් නැහැ - වේදිකාවේ අසුන් ගත් එස්.බී. කියයි",
       "News Content": "ශ්‍රී ලංකා නිදහස් පක්ෂය පූර්ණ ප්‍රජාතන්ත්‍රවාදී පක්ෂයක් බවට පත් කරමින් ශක්තිමත් දේශපාලන පක්ෂයක් ලෙස ඉදිරියට ගෙන යන බව ජනාධිපති මෛත්‍රීපාල සිරිසේන ප්‍රකාශ කළා.\nජනාධිපතිවරයා මේ බව කියා සිටියේ ජාතික සමගියට කම්කරු ජවය යන තේමාව මුල් කර ගනිමින් ශ්‍රී ලංකා නිදහස් පක්ෂය සංවිධානය කළ මැයි රැළියට මඩකලපුව - චෙන්කලඩි මාවඩිවෙම්බු හිදී ඊයේ (07) එක්වෙමින්.\nමේ අතර, ජාතික ආණ්ඩුවෙන් ඉවත් වූ 16 දෙනාගෙන් පාර්ලිමේන්තු මන්ත්‍රී එස්.බී. දිසානායක සහ පාර්ලිමේන්තු මන්ත්‍රිනී සුමේධා ජී. ජයසේන පමණක් ඊයේ පැවති නිදහස් පක්ෂ මැයි දින වේදිකාවේ අසුන් ගැනීම පිළිබදව කතාබහට ලක්වනවා.\nමැයි රැළියට එම මන්ත්‍රී කණ්ඩායම නියෝජනය කරන දයාසිරි ජයසේකර, තිලංග සුමතිපාල සහ ඩිලාන් පෙරේරා පැමිණ සිටිය ද ඔවුන් වේදිකාවේ අසුන් ගැනීමෙන් වැළකී වේදිකාවෙන් පහළ රැදී සිටියා.\nමේ සම්බන්ධයෙන් හිරු ප්‍රවෘත්ති අංශය වේදිකාවේ අසුන් ගත් ශ්‍රී ලංකා නිදහස් පක්ෂ භාණ්ඩාගාරික, පාර්ලිමේන්තු මන්ත්‍රී එස්.බී. දිසානායකගෙන් විමසා සිටියා.\nඑහිදී ඔහු කියා සිටියේ 16 දෙනාගේ කණ්ඩායම අතර බෙදීමක් නොමැති බවයි.\nතමන් පක්ෂයේ භාණ්ඩාගාරිකවරයා ලෙස වේදිකාවේ අසුන් ගත් බව ද මන්ත්‍රීවරයා එහිදී කියා සිටියා.",
       "URL": "https://www.hirunews.lk/190215/බෙදීමක්-නැහැ-වේදිකාවේ-අසුන්-ගත්-එස්-බී-කියයි",
       "Category": "Local News",
       "Parent URL": "https://www.hirunews.lk/local-news.php?pageID=3956"
}