{
       "Source": "hirunews",
       "Timestamp": "Thursday, 04 February 2016 - 17:01",
       "Headline": "රාවණාඇල්ල රක්ෂිතයට ගිනි තැබූ 5ක් අත්අඩංගුවට",
       "News Content": "ඇල්ල - රාවණාඇල්ල රක්ෂිතයට ගිනි තැබූ තරුණයන් 5 දෙනෙකු පොලීසිය අත්අඩංගුවට ගෙන තිබෙනවා.\nඊයේ රාත්‍රියේ ඔවුන් මෙම ගිනි තැබීම සිදුකර තිබූ අතර ඒ පිළිබදව පොලීසියට තොරතුරු ලැබී තිබුණා.\nබදුල්ල, කන්දෙගෙදර සහ හාලිඇල ප්‍රදේශවල පදිංචි මෙම තරුණයන් 19 හැවිරිදි වියේ පසුවනවා.\nගින්නෙන් රක්ෂිතයේ අක්කර 2ක පමණ ප්‍රමාණයක් විනාශ වී ඇති බවයි පොලීසිය ප්‍රකාශ කළේ.\nසැකකාර තරුණයන් 5 දෙනා බණ්ඩාරවෙල මහේස්ත්‍රාත් අධිකරණයට ඉදිරිපත් කිරීමෙන් පසු ඇප මත මුදා හැර ඇති අතර, නඩුව යළි මේ මස 12 වන දා කැදවීමට නියමිතයි.",
       "URL": "https://www.hirunews.lk/125469/රාවණාඇල්ල-රක්ෂිතයට-ගිනි-තැබූ-5ක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=5182"
}