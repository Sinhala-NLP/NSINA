{
       "Source": "hirunews",
       "Timestamp": "Thursday, 15 June 2023 - 13:44",
       "Headline": "උතුරේ ධීවරයන් මෝදිට ලියයි",
       "News Content": "උතුරේ ධීවර සංගම් එකමුතුව, ඉන්දීය අග්‍රාමාත්‍ය නරේන්ද්‍ර මෝදි වෙත ලිපියක් යොමුකර තිබෙනවා.\nඅදාළ ලිපිය යාපනය කාර්යාලයේ මෙරට ඉන්දීය නියෝජ්‍ය මහකාමසාරිස් රාකේෂ් නට්රාජ් ජයබාස්කරන් වෙත භාර දුන් බවයි ප්‍රදේශයේ හිරු වාර්තාකරු සදහන් කළේ.\nඅදාළ ලිපිය යාපනය ධීවර සංගමයේ නියෝජිත අන්නලිංගම් අන්නරාසාගේ මූලිකත්වයෙන් යොමුකර ඇති අතර ඔවුන් ඉල්ලා ඇත්තේ මෙරට මුහුදු සීමාවට පැමිණ අනවසරයෙන් ධීවර කටයුතු වල නියැලෙන ඉන්දීය ධීවරයින් සම්බන්ධයෙන් දැඩි නීතිමය පියවර ගන්නා ලෙසයි.\nඉන්දීය ධීවරයින්ගෙන් උතුරේ ධීවරයින්ට සිදුවන හානිය සහ බලපෑම් වහාම නතර කිරීමට ජනාධිපති රනිල් වික්‍රමසිංහ සමග සාකච්ඡා කර කඩිනමින් පියවරක් ගන්නා ලෙසද එහි සඳහන්.\nඑසේම, චීනයේ ආයෝජන ව්‍යාපෘතියක් වන මුහුදු කූඩැල්ලන් වගාව මෙරට මුහුදු සීමාවට නුසුදුසු බවද ඔවුන් ප්‍රකාශ කර තිබෙනවා.",
       "URL": "https://www.hirunews.lk/338015/උතුරේ-ධීවරයන්-මෝදිට-ලියයි",
       "Category": "Local News",
       "Parent URL": "https://www.hirunews.lk/local-news.php?pageID=266"
}