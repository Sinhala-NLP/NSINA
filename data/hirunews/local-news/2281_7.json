{
       "Source": "hirunews",
       "Timestamp": "Friday, 11 December 2020 - 16:53",
       "Headline": "රක්ෂිත බන්ධනාගාර ගතව සිට පැමිණි සැමියාගෙන් බිරිඳට පිහි ප්‍රහාරයක්",
       "News Content": "රක්ෂිත බන්ධනාගාරගතව සිට නැවත පැමිණි පුද්ගලයකු තම බිරිඳට පිහි දෙකකින් ඇණ බරපතල තුවාල සිදුකර තිබෙනවා.\nමඩකලපුව, පුදුකුඩිඉරිප්පුව ප්‍රදේශයේ දී මෙම සිදුවීම සිදුව ඇති බවයි වාර්තා වන්නේ.\nඅදාල පුද්ගලයා විසින් කාන්තාවට 13 වතාවක් පිහි දෙකෙන් ඇණ ඇති අතර පිහි ප්‍රහාරයෙන් බරපතළ තුවාල ලැබූ ඇය මඩකලපුව ශික්ෂණ රෝහලේ දැඩි සත්කාර ඒකකයට ඇතුළත් කර ඇති බව සඳහන්.\nසිද්ධියෙන් අනතුරුව පලාගිය සැකකාර සැමියා අත්අඩංගුවට ගත් බවයි පොලිසිය පවසන්නේ.\nතුවාල ලැබූ කාන්තාව දෙදරු මවක් වන අතර දෙදෙනා අතර ඇතිවූ විරසකයක් හේතුවෙන් දෙදෙනා වෙන් වී ජීවත්ව තිබෙනවා.\nදරුවන්ට සහ බිරිඳට මාසිකව නඩත්තු ගාස්තු නොගෙවීම හේතුවෙන් සැකකාර සැමියා අත්අඩංගුවට ගෙන රක්ෂිත බන්ධනාගාර ගත කිරීමෙන් අනතුරුව වසරකින් නැවත පැමිණ මෙම පිහි ඇණුම සිදුකර ඇති බවයි කාත්තන්කුඩි පොලිසිය පැවසුවේ.",
       "URL": "https://www.hirunews.lk/256807/රක්ෂිත-බන්ධනාගාර-ගතව-සිට-පැමිණි-සැමියාගෙන්-බිරිඳට-පිහි-ප්‍රහාරයක්",
       "Category": "Local News",
       "Parent URL": "https://www.hirunews.lk/local-news.php?pageID=2281"
}