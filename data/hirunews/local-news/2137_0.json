{
       "Source": "hirunews",
       "Timestamp": "Friday, 19 February 2021 - 13:35",
       "Headline": "අර්ජුන මහේන්ද්‍රන් ගැන නීතිපති දෙපාර්තමේන්තුවෙන් අධිකරණයට දැනුම්දීමක්",
       "News Content": "මහ බැංකු බැඳුම්කර නඩුවේ ප්‍රධාන විත්තිකරු වන හිටපු මහ බැංකු අධිපති අර්ජුන මහේන්ද්‍රන් සහ පර්පෙචුවෙල් ටේ‍රෂරීස් සමාගමේ සමූහ අධ්‍යක්ෂවරයෙකු වන අජාන් ගාර්දිය පුංචිහේවා අධිකරණ නියෝගයට අනුව මෙරටට ගෙන්වා ගැනීමට කටයුතු කරමින් සිටින බව නීතිපති දෙපාර්තමේන්තුව අද අධිකරණයට දැනුම් දුන්නා.\nත්‍රිපුද්ගල විශේෂ මහාධිකරණය හමුවේ මෙම නඩුව කැඳවූ අවස්ථාවේ රජයේ ජ්‍යෙෂ්ඨ අධිනීතීඥ වසන්ත පෙරේරා සඳහන් කළේ ඊට අදාළ නීතිමය පියවර අධිකරණයේ නියමයන්ට අනුව අනුගමනය කරමින් සිටින බවයි.\nමෙම නඩුව එළඹෙන මාර්තු 18 වනදා දක්වා කල් තැබීමට ත්‍රිපුද්ගල විශේෂ මහාධිකරණය අද නියම කළා.",
       "URL": "https://www.hirunews.lk/263058/අර්ජුන-මහේන්ද්‍රන්-ගැන-නීතිපති-දෙපාර්තමේන්තුවෙන්-අධිකරණයට-දැනුම්දීමක්",
       "Category": "Local News",
       "Parent URL": "https://www.hirunews.lk/local-news.php?pageID=2137"
}