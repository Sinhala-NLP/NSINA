{
       "Source": "hirunews",
       "Timestamp": "Sunday, 05 February 2017 - 21:36",
       "Headline": "අවධානයට ලක්විය යුතු බරපතළ කරුණු යටපත් කිරීමට ආණ්ඩුව නළුවන් භාවිත කරනවා - මොහොමඩ් මුසම්මිල්",
       "News Content": "සමාජයේ අවධානයට ලක්විය යුතු බරපතළ කරුණු තිබියදි ඒවා යටපත් කිරීමට ආණ්ඩුව නළුවන් භාවිත කරන බවට ජාතික නිදහස් පෙරමුණේ මාධ්‍ය ප්‍රකාශක මොහොමඩ් මුසම්මිල් මහතා චෝදනා කරනවා.\nඑම පක්ෂ මූලස්ථානයේ අද පෙරවරුවේ පැවැති ප්‍රවෘත්ති සාකච්ඡාවකදී ඔහු මෙම චෝදනාව එල්ල කළා.\n\"දැන් ආණ්ඩුවෙන් බිහි වෙලා තියෙනවා වන්ෂොට් නළුවෙක්. සමාජයේ බරපතළ අවධානයට යොමු විය යුතු කාරණා නොමග යැවීමේ කොන්ත්‍රාත්තුව භාරදීලා තියෙනවා රංජන් අපෝන්සු මහතාට. දැන් නමනම් රංජන් රාමනායකට ද කොහෙද. එතුමා කියනවා එම්.බී.බී.එස්. කියන එකේ තේරුම මුන්ගෙන් බෙහෙත් බිව්වොත් සුන් කියන එක කියලා. දැන් අට පාස් රංජන් රාමනායක මහතාට එහෙම හිතෙන එක වැරැද්දක් නැහැ.දොස්තරවරුගේ මට්ටම ඔහු සිතන්නේ අටේ පංතියේ ලෙවල් එකෙන්. වෛද්‍යවරුන්ට මේ ප්‍රහාරය එල්ල කරන්නේ අද මේ වෛද්‍යවරු අධ්‍යාපනය රැක ගැනීමේ සටනට උර දීලා මහා සටනට උර දීලා හින්දා ඒ නිසා අපි කියනවා රංජන් රාමනායක වගේ ජෝකර් රගපෑම් ඉදිරිපත් කරන අයට මේවිදිහේ බාල වැඩ අතහරින්න.\"\nප්‍රශ්නය - පසුගිය දේශපාලන වැඩසටහන්වල ජේ.එන්.පී. මන්ත්‍රීවරයෙකුගෙන් ප්‍රහාරයක් එල්ල වුණා අනුර කුමාර මහතාටග ඇත්තටම එතුමාට එහෙම ගෙයක් නැද්ද? ඔප්පු කරගන්න බැරි වුණේ ඒ නිසාද?\nපිළිතුර -\n\"දැන් මේ අනුර කුමාර දිසානායකගේ ගේ ගැන කොහොමද පරීක්ෂණ කරන්නේග අනුර විත්තිකරු විමර්ශන නිලධාරී විජිත හේරත් එයා යනවා හනිකට අයර්ලන්තයට. සාක්ෂි සටහන් හොයාගෙන ඇවිල්ලා නඩු විභාගයට භාරදෙනවා විනිසුරු බිමල් රත්නායක. ඒ සාක්ෂි සටහන් ඉදිරිපත් කරලා නඩු විභාගෙත් කරලා තීන්දු දෙනවා අනුර නිදොස් කොට නිදහස් කරලා. මං හිතන්නේ නෑ විජිතයි බිමලුයි එකතු කරලා නාට්‍ය පෙන්නලා නම් බේරෙන්න පුළුවන් කියලා.\"",
       "URL": "https://www.hirunews.lk/153742/අවධානයට-ලක්විය-යුතු-බරපතළ-කරුණු-යටපත්-කිරීමට-ආණ්ඩුව-නළුවන්-භාවිත-කරනවා-මොහොමඩ්-මුසම්මිල්",
       "Category": "Local News",
       "Parent URL": "https://www.hirunews.lk/local-news.php?pageID=4675"
}