{
       "Source": "hirunews",
       "Timestamp": "Friday, 02 December 2022 - 6:59",
       "Headline": "අලි සබ්‍රි සමන්තා පවර් හමු වෙයි",
       "News Content": "විදේශ අමාත්‍ය ජනාධිපති නීතීඥ අලි සබ්රි, ජාත්‍යන්තර සංවර්ධනය සඳහා වූ එක්සත් ජනපද නියෝජිතායතනය හෙවත් යූ එස් එයිඩ් හි ප්‍රධානී සමන්තා පවර් හමුවී සාකච්ඡාවක නිරතවී තිබෙනවා.\nවොෂින්ටන් නුවර පැවති මෙම හමුවේ දී ආර්ථික අර්බුදය හමුවේ ඉදිරියේ දී ලබාදීමට නියමිත සහන පිළිබඳව සාකච්ඡා වී ඇති බව සඳහන්.\nඇමරිකානු රාජ්‍ය ලේකම් ඇන්තනි බ්ලින්කන්ගේ ආරාධනාවක් මත විදේශ අමාත්‍යවරයා ඇමරිකාවට ගොස් සිටින අතර, ඔහු එරට සෙනෙට් සභිකයෙකු වන බිල් හැගර්ටි ද හමු වී සාකච්ඡාවක නිරත වී තිබෙනවා.",
       "URL": "https://www.hirunews.lk/321759/අලි-සබ්‍රි-සමන්තා-පවර්-හමු-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=694"
}