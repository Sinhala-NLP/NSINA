{
       "Source": "hirunews",
       "Timestamp": "Saturday, 07 October 2017 - 18:48",
       "Headline": "ජල ගාස්තු වැඩි නොකිරීමේ තීරණයක්",
       "News Content": "ජල ගාස්තු ඉහළ නැංවීම සදහා දැනට කිසිදු තීරණයක් ගෙන නොමැති බව නගර සැලසුම් හා ජල සම්පාදන අමාත්‍ය රාවුෆ් හකීම් පවසනවා.\nඅද (07) උඩුනුවර - වැලිගල්ල ප්‍රදේශයේ පැවති උත්සවයකින් අනතුරුව මාධ්‍යවේදීන් නැගූ පැනයකට පිළිතුරු ලබාදෙමින් අමාත්‍යවරයා කියා සිටියේ පාඩුව දරාගෙන හෝ අමාත්‍යාංශයේ කටයුතු ඉදිරියට පවත්වා ගෙන යාමට කටයුතු කරන බවයි.\nමේ අතර, හෙට පස්වරු 2 සිට පැය 15 ක කාලයක් රාජගිරිය - ඔබේසේකරපුර - බණ්ඩාරනායකපුර - මොරගස්මුල්ල සහ රාජගිරියේ සිට නාවල විවෘත විශ්වවිද්‍යාලය දක්වා ප්‍රධාන මාර්ගයේ ජල සැපයුම අත්හිටුවන බව ජාතික ජල සම්පාදන හා ජලාපවාහන මණ්ඩලය ප්‍රකාශ කළා.",
       "URL": "https://www.hirunews.lk/172858/ජල-ගාස්තු-වැඩි-නොකිරීමේ-තීරණයක්",
       "Category": "Local News",
       "Parent URL": "https://www.hirunews.lk/local-news.php?pageID=4284"
}