{
       "Source": "hirunews",
       "Timestamp": "Saturday, 05 February 2022 - 14:06",
       "Headline": "වැල්ලවායේ ඇල්ලක නෑමට ගිය තුන්දෙනෙකු දියේ ගිලී මරුට (වීඩියෝ)",
       "News Content": "වැල්ලවාය - ඇල්ලවල දිය ඇල්ලේ දියනෑමට ගිය පුද්ගලයින් තුන්දෙනෙකු දියේ ගිලී ජීවිතක්ෂයට පත්ව තිබෙනවා.\nමාතර සිට පැමිණි පිරිසක් අද (05) මෙලෙස අනතුරට පත්ව ඇති අතර, ඔවුන්ගේ සිරුරු ප්‍රදේශවාසීන් සහ පොලිසිය එක්ව ගොඩගනු ලැබුවා.\nපශ්චාත් මරණ පරීක්ෂණය සිදු කිරීම සඳහා එම සිරුරු මොණරාගල - සිරිගල රෝහලට රැගෙන යාමට නියමිතයි.\nපුද්ගලයන් 6 දෙනෙකුගෙන් යුත් කණ්ඩායමක් ඇල්ල නැරඹීමට අද උදෑසන පැමිණ ඇති අතර ඉන් හතරදෙනෙකු දිය නාමින් සිටියදීයි දියේ ගිලී ඇත්තේ.\nපසුව ප්‍රදේශවාසීන් විසින් එක් අයෙකු බේරාගෙන ඇති අතර අනෙක් තිදෙනා දියේ ගිලී අතුරුදන්ව තිබුණා.\nමියගොස් ඇත්තේ මාතර ප්‍රදේශයේ පදිංචි අවුරුදු 51 53 සහ 54 වයස්වල පසුවන්නන්. සිද්ධිය සම්බන්ධයෙන් වැල්ලවාය පොලිසිය පරීක්ෂණ සිදුකරනවා.",
       "URL": "https://www.hirunews.lk/296233/වැල්ලවායේ-ඇල්ලක-නෑමට-ගිය-තුන්දෙනෙකු-දියේ-ගිලී-මරුට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1374"
}