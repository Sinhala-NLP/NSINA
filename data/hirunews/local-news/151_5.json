{
       "Source": "hirunews",
       "Timestamp": "Wednesday, 26 July 2023 - 9:47",
       "Headline": "ගිනි තබා සැමියා ඝාතනය කළ කාන්තාවක් අත්අඩංගුවට",
       "News Content": "සිය සැමියාගේ සිරුරට ගිනි තබා ඝාතනය කළ කාන්තාවක් මොරටුමුල්ල  පොලීසිය විසින් අත්අඩංගුවට ගෙන තිබෙනවා.\nමෙලෙස අත්අඩංගුවට ගෙන ඇති කාන්තාව 51ක් හැවිරිදි මොල්පේ මොරටුව ප්‍රදේශයේ පදිංචිකාරියකි.\nපසුගිය 18 වැනිදා සිදු වූ පවුල් ආරවුලක් හේතුවෙන් එම කාන්තාව සිය පනස් හතර හැවිරිදි සැමියාට ගිනිතබා බරපතළ තුවාල සිදුකර තිබුණා.\nරෝහල් ගතව ප්‍රතිකාර ලබමින් සිටියදී එම පුද්ගලයා මියගොස් ඇති බව පොලිසිය පවසයි.",
       "URL": "https://www.hirunews.lk/342551/ගිනි-තබා-සැමියා-ඝාතනය-කළ-කාන්තාවක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=151"
}