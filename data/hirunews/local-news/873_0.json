{
       "Source": "hirunews",
       "Timestamp": "Monday, 12 September 2022 - 20:07",
       "Headline": "තුන්වන චාල්ස් රජු බ්‍රිතාන්‍ය පාර්ලිමේන්තුවට",
       "News Content": "මහා බ්‍රිතානයේ රාජ්‍යත්වයට පත් වූ තුන්වන චාර්ල්ස් රජු අද පළමු වරට එරට පාර්ලිමේන්තුවට පැමිණියා.\nඑහි දී රැජින වෙනුවෙන් ශෝක ප්‍රකාශය සිදු කෙරුණු අතර අනතුරුව චාර්ල්ස් රජු ස්කොට්ලන්තයේ එඩිම්බරෝ බලා පිටත්ව ගියේ රාජකීයන්ට ගෞරව දැක්වීම සඳහා රැජිනගේ දේහය තැම්පත් කර ඇති හෝලි රූඩ් හවුස් වෙතයි.\nඅනතුරුව දේහය ස්කොට්ලන්තයේ ශාන්ත ගයිල් දේවස්ථානයට රැගෙන යාමට නියමිත අතර එහි දී ජනයාට රැජිනට ගෞරව දැක්වීම සඳහා අවස්ථාව සැළසෙනු ඇති.\nඉන් පසුවයි දේහය ලන්ඩනයේ වෙස්මිනිස්ටර් ඇබේ දෙවස්ථානය වෙත රැගෙන ඒමට නියමිතව ඇත්තේ.\nමේ අතර නවසීලන්තය, රැජිණගේ අභාවය වෙනුවෙන් මෙම මස 26 වනදා රජයේ නිවාඩු දිනයක් ලෙස ප්‍රකාශයට පත්කර තිබෙනවා.\nඒ බව නිවේදනය කරමින් එරට අගමැතිනි ජසින්ඩා අර්ඩන් සදහන් කළේ ලබන 14 වනදා ඇය රැජිණගේ අවමංගල උත්සවයට සහභාගිවීම සදහා නවසීලන්තයේ සිට ලන්ඩනය බලා පිටත්ව යන බවයි.\nඕස්ටේ්‍රලියාව ද ඊයේ රැජිනගේ අභාවය වෙනුවෙන් මේ මස 22 වනදා රජයේ නිවාඩු දිනයක් ලෙස ප්‍රකාශයට පත් කළා.\nමේ අතර අභාවප්‍රාප්ත දෙවනි එළිසබෙත් මහ රැජින විසින් ලියන ලද තවත් වසර 63 ක් ගතවන තුරුි කියවිය නොහැකි ලිපියක් පිළිබද තොරතුරු විදෙස් මාධ්‍ය අනාවරණය කර තිබෙනවා.",
       "URL": "https://www.hirunews.lk/315253/තුන්වන-චාල්ස්-රජු-බ්‍රිතාන්‍ය-පාර්ලිමේන්තුවට",
       "Category": "Local News",
       "Parent URL": "https://www.hirunews.lk/local-news.php?pageID=873"
}