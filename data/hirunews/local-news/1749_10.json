{
       "Source": "hirunews",
       "Timestamp": "Tuesday, 17 August 2021 - 9:19",
       "Headline": "නීති කැඩූ 277ක් අත්අඩංගුවට (වීඩියෝ)",
       "News Content": "සෑම දිනකම රාත්‍රී 10 සිට අලුයම 4 දක්වා නිරෝධායන ඇදිරි නීතිය පැනවීමට කටයුතු කර තිබුණ ද ඇතැම් ප්‍රදේශවල පුද්ගලයින් ඒවා කඩ කරන ආකාරයක් දක්නට ලැබුණා.\nහිරු ප්‍රාදේශීය වාර්තාකරුවන් සදහන් කළේ ප්‍රදේශ කිහිපයකම වෙළදසැල් රාත්‍රී 10න් පසුව ද විවෘත කර තිබූ ආකාරයක් දක්නට ලැබුණු බවයි.\nඑසේම අත්‍යාවශ්‍ය කටයුතුවල නොයෙදෙන පිරිස් ද රාත්‍රී 10න් පසු මාර්ගවල ගමන් ගන්නා ආකාරයක් දක්නට ලැබුණා.\nමේ අතර, ඇඳිරි නීතිය උල්ලංගණය කිරීම සහ නිරෝධායන නීති කඩ කිරීම සම්බන්ධයෙන් ඊයේ දිනයේදී පුද්ගලයින් 277 දෙනෙකු අත්අඩංගුවට ගෙන තිබෙනවා.\nඒ අනුව මේ දක්වා අත්අඩංගුවට ගෙන ඇති සමස්ත සංඛ්‍යාව 54,889ක්.\nමේ සම්බන්ධයෙන් අදහස් දක්වමින් පොලිස් මාධ්‍ය කොට්ඨාශය සදහන් කළේ නීති ක්‍රියාත්මක කිරීමට හැකියාව පැවතිය ද ජනතාව වගකීම්සහගතව කටයුතු කළ යුතු බවයි.\nපවතින කොරෝනා වසංගත තත්ත්වය හේතුවෙන් රාත්‍රී කාලයේදී පමණක් නිරෝධායන ඇදිරි නීතිය පැනවීම මෙන්ම පළාත් අතර සංචරණ සීමා පැනවීමට ද කටයුතු කිරීමේ වැඩපිළිවෙලට ජනතාව අනුගත විය යුතු බව ද පොලිස් මාධ්‍ය කොට්ඨාශය සදහන් කළා.\nමේ අතර, අලව්ව, කෑගල්ල, බෙලිඅත්ත සහ තංගල්ල නගරවල වෙළදසැල් ද අද සිට වසා දැමීමට තීරණය කර තිබෙනවා.\nඑමෙන්ම, හෙට සිට බලංගොඩ, රත්නපුර, ඇඹිලිපිටිය, අම්පාර සහ බදුල්ල යන නගරවල පිහිටි වෙළදසැල් වසා දැමීමටයි වෙළද සංගම් තීරණය කර ඇත්තේ.",
       "URL": "https://www.hirunews.lk/279903/නීති-කැඩූ-277ක්-අත්අඩංගුවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1749"
}