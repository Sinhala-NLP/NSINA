{
       "Source": "hirunews",
       "Timestamp": "Monday, 09 May 2022 - 13:18",
       "Headline": "අගමැතිගෙන් ප්‍රකාශයක් - පාක්ෂිකයින් රැසක් අරලියගහ මැදුරට",
       "News Content": "පොදු ජනතාව වෙනුවෙන් ඕනෑම කැපකිරීමක් සිදු කිරීමට තමන් සූදානම් බව අග්‍රාමාත්‍ය මහින්ද රාජපක්ෂ ප්‍රකාශ කළා.\nඅග්‍රාමාත්‍යවරයා මේ බව කියා සිටියේ අද (09) අරලියගහ මන්දිරයේදී පාක්ෂිකයන් හමු වූ අවස්ථාවේදියි.\nඑම අවස්ථාවට ශ්‍රී ලංකා පොදුජන පෙරමුණ නියෝජනය කරන පාක්ෂිකයන් එක්ව සිටි අතර ඔවුන් විවිධ සටන් පාඨ කියමින් අරලියගහ මන්දිරය වෙත ඇතුලුවුණා.\nශ්‍රී ලංකා පොදුජන පෙරමුණේ පළාත්පාලන මන්ත්‍රීවරුන්, හිටපු පළාත් සභා මන්ත්‍රීවරුන් මෙන්ම පාර්ලිමේන්තු මන්ත්‍රීවරුන් ද එක්ව සිටියා.\nඅද පැවති පාක්ෂික හමුවේදී අදහස් දැක්වූ අග්‍රාමාත්‍ය මහින්ද රාජපක්ෂ වැඩිදුරටත් කියා සිටියේ සර්වපාක්ෂික ආණ්ඩුවක් සම්බන්ධයෙන් ජනාධිපතිවරයා තීරණයක් ගනු ඇති බවයි.\nකිසියම් අයෙකු ඊට බලපෑම් කළහොත් පොදු ජන යහපත වෙනුවෙන් යම් යම් ක්‍රියාමාර්ග ගන්නේ නම් ඒ වෙනුවෙන් ඕනෑම පරිත්‍යාගයක් කිරීමට තමන් සූදානම් බවයි.",
       "URL": "https://www.hirunews.lk/303914/අගමැතිගෙන්-ප්‍රකාශයක්-පාක්ෂිකයින්-රැසක්-අරලියගහ-මැදුරට",
       "Category": "Local News",
       "Parent URL": "https://www.hirunews.lk/local-news.php?pageID=1181"
}