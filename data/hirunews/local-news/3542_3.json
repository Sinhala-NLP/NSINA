{
       "Source": "hirunews",
       "Timestamp": "Tuesday, 22 January 2019 - 12:19",
       "Headline": "තියුණු ආයුධයකින් පහරදී දෙදරු මවක් ඝාතනය කෙරේ",
       "News Content": "කන්තලේ වෙල්ඩින් මාවත ප්‍රදේශයේ දී තියුණු ආයුධයකින් ඇණ කාන්තාවක් ඝාතනය කර තිබෙනවා.\nඅද (22) උදෑසන 6ට පමණ මෙම ඝාතනය සිදුව ඇති බවයි පොලීසිය පැවසුවේ.\nමෙලෙස මියගොස් ඇත්තේ කන්තලේ ජනතා මාවතේ පදිංචිව සිටි 28 හැවිරිදි දෙදරු මවක්.\nඇය උදෑසන රැකියා ස්ථානය කරා ගමන් කරමින් සිටියදී යතුරු පැදියකින් පැමිණි දෙදෙනෙකු විසින් මෙම ඝාතනය සිදුකර පළාගොස් තිබෙනවා.\nපෞද්ගලික ආරවුලක් මත මේ ඝාතනය සිදුකරන්නට ඇති බවටයි පොලිසිය සැක පළකරන්නේ.\nඝාතනය සම්බන්ධයෙන් කන්තලේ පොලිසිය වැඩිදුර විමර්ශන සිදුකරනවා.",
       "URL": "https://www.hirunews.lk/208768/තියුණු-ආයුධයකින්-පහරදී-දෙදරු-මවක්-ඝාතනය-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=3542"
}