{
       "Source": "hirunews",
       "Timestamp": "Saturday, 08 July 2023 - 13:37",
       "Headline": "බස්නාහිර සහ දකුණ එස්.ටී.එෆ්. මෙහෙයුම් අඛන්ඩව",
       "News Content": "බස්නාහිර සහ දකුණු පළාතේ අපරාධ මර්දනය කිරීම සඳහා අඛන්ඩව මෙහෙයුම් සිදු කරන බව පොලිස් විශේෂ කාර්ය බලකාය පවසනවා.\nඑහි අණදෙන නිලධාරී නියෝජ්‍ය පොලිස්පති වරුණ ජයසුන්දර කියා සිටියේ මෙතෙක් සිදුකළ මුර සංචාර, මාර්ග බාධක, ක්‍ෂණික වැටලීම් ඇතුලු මෙහෙයුම් ඉදිරියටත් ක්‍රියාත්මක කරන බවයි.\nදකුණු පළාතෙන් පසුගිය දින 11 තුළ කිසිදු වෙඩි තැබීමේ සිද්ධියක් වාර්තා නොවූ බවද ඔහු සඳහන් කළා.\nඑමෙන්ම පසුගිය දිනවල වෙඩි තැබීමේ සිද්ධි රැසක් වාර්තාවූ අම්බලන්ගොඩ ඇතුලු ප්‍රදේශ කිහිපයකට වැඩි ආරක්ෂාවක්ද යොදවා ඇති බවයි පොලිස් විශේෂ කාර්ය බලකායේ අණදෙන නිලධාරීවරයා සඳහන් කළේ.",
       "URL": "https://www.hirunews.lk/340466/බස්නාහිර-සහ-දකුණ-එස්-ටී-එෆ්-මෙහෙයුම්-අඛන්ඩව",
       "Category": "Local News",
       "Parent URL": "https://www.hirunews.lk/local-news.php?pageID=203"
}