{
       "Source": "hirunews",
       "Timestamp": "Saturday, 22 January 2022 - 20:03",
       "Headline": "ඇඹිලිපිටිය - කදුරුගස්ආර එළිමහන් සිරකඳවුරේ රදවා සිටි සිරකරුවෙකු පහරදීමකින් මරුට (වීඩියෝ)",
       "News Content": "ඇඹිලිපිටිය - කදුරුගස්ආර එළිමහන් සිරකඳවුරේ රදවා සිටි සිරකරුවෙකු පහර දී මරා දමා ඇතැයි එම සිරකරුවාගේ ඥාතීන් චෝදනා කරනවා.\nඅදාල සිද්ධියෙන් මියගොස් ඇත්තේ ගාල්ලේ පදිංචි 49 හැවිරිදි පුද්ගලයෙක්.\nඅකුරැස්ස - කනංකේ, කන්දවත්ත ප්‍රදේශයේ පදිංචිව සිටි හෙට්ටිගේ ලලිත්ච මින්ද මුදල් සොරකම් කිරීමේ සිද්ධියක් සම්බන්ධයෙන් අත්අඩංගුවට ගෙන ඇත්තේ 2010 වසරේදී.\nමෙලෙස මියගොස් ඇත්තේ එම පුද්ගලයායි.\nඅදාළ සිද්ධියට වරදකරු වී බන්ධනාගාර ගත වු පසුව සිය පියා බන්ධනාගාර නිලධාරීන්ගේ ජංගම දුරකථන හරහා නිවසට දුරකථන ඇමතුම් ලබා දුන් බවයි ඔහුගේ දියණිය සඳහන් කරන්නේ.\nඊට අදාළව මුදල් ගනුදෙනු හුවමාරු වූ ආකාරයද ඇය හෙළි කළා.\nමේ පිළිබඳව අප කළ විමසීමකදී බන්ධනාගාර මාධ්‍ය ප්‍රකාශක චන්දන ඒකනායක මහතා ප්‍රකාශ කලේ, අදාල සිද්ධිය සම්බන්ධයෙන් බන්ධනාගාර බුද්ධි අංශ අධිකාරීවරයෙකුගේ ප්‍රධානත්වයෙන් විශේෂ විමර්ශනයක් ආරම්භ\nකර ඇති බවයි.",
       "URL": "https://www.hirunews.lk/294813/ඇඹිලිපිටිය-කදුරුගස්ආර-එළිමහන්-සිරකඳවුරේ-රදවා-සිටි-සිරකරුවෙකු-පහරදීමකින්-මරුට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1406"
}