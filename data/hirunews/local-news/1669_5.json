{
       "Source": "hirunews",
       "Timestamp": "Saturday, 25 September 2021 - 17:54",
       "Headline": "පියා සහ දියණිය රෝහලට යැවූ යතුරුපැදි අනතුර (වීඩියෝ)",
       "News Content": "වාද්දුව මොරොන්තුඩුව ප්‍රදේශයේදී යතුරුපැදියක ගමන් ගත් පියෙකු සහ දියණියක අද (25) පෙරවරුවේ මෝටර් රථයක ගැටීමෙන් බරපතළ තුවාල ලබා තිබෙනවා.\nවෛද්‍යවරියකට අයත් මෝටර් රථයක ගැටීමෙන් ඔවුන් අනතුරට ලක්වී ඇති බවයි අප වාර්තාකරු සඳහන් කළේ.\nඅනතුරෙන් බරපතළ තුවාල ලැබූ පියා සහ දියණිය පානදුර මූලික රෝහලට ඇතුළත් කර තිබෙනවා.\nබණ්ඩාරගම සෞඛ්‍ය වෛද්‍ය නිලධාරී කාර්යාලයේ සේවය කරන වෛද්‍යවරියකගේ මෝටර් රථයක මෙම පියා සහ දියණිය ගැටී ඇති අතර රථය ධාවනය කළ රියදුරා පොලිස් අත්අඩංගුවට ගෙන තිබෙනවා.",
       "URL": "https://www.hirunews.lk/283216/පියා-සහ-දියණිය-රෝහලට-යැවූ-යතුරුපැදි-අනතුර-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1669"
}