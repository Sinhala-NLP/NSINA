{
       "Source": "hirunews",
       "Timestamp": "Monday, 09 January 2017 - 13:49",
       "Headline": "පරිභෝජනයට නුසුදුසු සහල් කිලෝග්‍රෑම් 1850 ක් අල්ලයි",
       "News Content": "පොළොන්නරුව - කඳුරුවෙල මුස්ලිම් කොළණිය ගම්මානයේ මෝල් සංකීර්ණයක තිබූ පරිභෝජනයට නුසුදුසු කිලෝග්‍රෑම් 1850 ක සහල් තොගයක් මහජන සෞඛ්‍ය පරීක්ෂකවරුන් විසින් වටලා තිබෙනවා.\nමෙම සහල් 2014 - 2015 කාලය තුළදී ඉන්දියාවෙන් ආනයනය කරන ලද පොන්නි සම්බා තොගයක් බවටයි අනාවරණ වී ඇත්තේ.\nමෙම සහල් මෝල්වලට රැගෙනවිත් කීරි සම්බා බවට පත් කර වෙළඳපොලට අලෙවි කිරීම සඳහා සූදානම් කර තිබියදී ඊයේ මෙම වැටලීම සිදුකර තිබෙනවා.\nහිරු වාර්තාකරු සඳහන් කළේ මෙම වැටලීම සඳහා මහජන සෞඛ්‍ය පරීක්ෂකවරුන්, පොළොන්නරුව එක්සත් සහල් නිෂ්පාදකයින්ගේ සංගමයේ නිලධාරින් සහ සමස්ත ලංකා ගොවිජන සම්මේලනයේ නියෝජිතයින් ද එක්ව සිටි බවයි.",
       "URL": "https://www.hirunews.lk/151644/පරිභෝජනයට-නුසුදුසු-සහල්-කිලෝග්‍රෑම්-1850-ක්-අල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=4717"
}