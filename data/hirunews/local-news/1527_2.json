{
       "Source": "hirunews",
       "Timestamp": "Tuesday, 30 November 2021 - 16:19",
       "Headline": "සාම සාධක කටයුතු සඳහා මෙරටින් ගුවන් හමුදා නිලධාරින් පිරිසක් මධ්‍යම අප්‍රිකාවට",
       "News Content": "මධ්‍යම අප්‍රිකානු ජනරජයේ එක්සත් ජාතීන්ගේ සාම සාධක මෙහෙයුම් රාජකාරින් සඳහා යොදවා ඇති ශ්‍රී ලංකා ගුවන් හමුදා හෙලිකොප්ටර් යානා බලගණයේ දැනට රාජකාරින්හි නියුතු සේවා පුද්ගලයින් වෙනුවට අනුප්‍රාප්තික සේවා පුද්ගලයින්ගෙන් සමන්විත ගුවන් හමුදා හෙලිකොප්ටර් යානා බලගණයේ සාමාජිකයින් අද (30) දින මධ්‍යම අප්‍රිකානු ජනරජය වෙත දිවයිනෙන් පිටත්ව ගොස් තිබෙනවා.\nමෙම බලගණය නිලධාරින් 20 දෙනෙකුගෙන් හා සෙසු නිලයන් 90 දෙනෙකුගෙන් සමන්විත වන අතර, බලගණයේ අණදෙන නිලධාරි ලෙස වින්ග් කමාන්ඩර් සම්පත් ලියනාරච්ච් නිලධාරිවරයා කටයුතු කරනු ලබන බවයි ගුවන් හමුදා මාධ්‍ය අංශය පවසන්නේ.",
       "URL": "https://www.hirunews.lk/289634/සාම-සාධක-කටයුතු-සඳහා-මෙරටින්-ගුවන්-හමුදා-නිලධාරින්-පිරිසක්-මධ්‍යම-අප්‍රිකාවට",
       "Category": "Local News",
       "Parent URL": "https://www.hirunews.lk/local-news.php?pageID=1527"
}