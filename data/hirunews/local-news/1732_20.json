{
       "Source": "hirunews",
       "Timestamp": "Tuesday, 24 August 2021 - 22:47",
       "Headline": "කොවිඩ් අවදානම මැද 2020 ටෝකියෝ පැරාලිම්පික් උළෙල ඇරඹේ",
       "News Content": "2020 ටෝකියෝ පැරාඔලිම්පික් උළෙලේ සමාරම්භ උත්සවය අද පස්වරුවේ දී පැවැත්වුණා.\nකොවිඩ් අවදානම හේතුවෙන් අද එය රාජ්‍ය නායකින් ඇතුළුව සම්භාවනීය අමුත්තන්ට පමණක් මෙම සමාරම්භක උත්සවය සීමා වුණා.\nජපාන ජාතික ධජය ගුවනට එසවීමෙන් අනතුරුව සමාරම්භක උළෙල ආරම්භ ඇරඹෙද්දී, වෘත්තීය නර්තන ශිල්පීන්ගේ සහ ආබාධයන්ට ලක් වූ ශිල්පීන්ගේ සහභාගීත්වය ඇතිව ත්‍රිමාණ ප්‍රක්ෂේපණ යොදා ගනිමින් ජපාන ඉතිහාසය ප්‍රතිනිර්මාණය කළේ සිය රටේ අභිමානය ලොව හමුවේ විදහා දක්වමින්.\nසමාරම්භක උළෙලේ පළමු අදියර අවසන් වීමත් සමඟ ජපන් හෝඩියට අනුව අකාරාදී පිළිවෙළට පැරාඔලිම්පික් උළෙලට සහභාගී වන රටවල් 162ක් සහ සරණාගත කණ්ඩායම නියෝජනය කරමින් ක්‍රීඩක ක්‍රීඩිකාවන් ක්‍රීඩාංගණයට පිවිසියා.\nමෙවර ටෝකියෝ පැරාඔලිම්පික් උළෙල නියෝජනය කරමින් ක්‍රීඩක ක්‍රීඩිකාවන් 4,537ක් ඊට සහභාගී වුණා.\nක්‍රීඩක ක්‍රීඩිකාවන් 09 දෙනෙකුගෙන් සමන්විත ශ්‍රී ලංකා කණ්ඩායමක් මෙවර පැරාඔලිම්පික් තරගාවලිය එක්ව සිටිනවා.\nසමාරම්භක උළෙලේ ආචාර පෙළපාලියේ දී ශ්‍රී ලංකා කණ්ඩායමේ නායකත්වය දරණ හෙල්ල විසි කිරීමේ ක්‍රීඩක දිනේෂ් ප්‍රියන්ත හේරත් ශ්‍රී ලංකා ධජය රැගෙන යාමේ ගෞරවයට හිමිකම් කීවා.",
       "URL": "https://www.hirunews.lk/280539/කොවිඩ්-අවදානම-මැද-2020-ටෝකියෝ-පැරාලිම්පික්-උළෙල-ඇරඹේ",
       "Category": "Local News",
       "Parent URL": "https://www.hirunews.lk/local-news.php?pageID=1732"
}