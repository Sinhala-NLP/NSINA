{
       "Source": "hirunews",
       "Timestamp": "Saturday, 25 January 2020 - 21:32",
       "Headline": "වුහාන් හි සිටින ශ්‍රී ලාංකික සිසුන් ආපසු ගෙන්වා ගන්නා ලෙස ජනාධිපතිගෙන් උපදෙස්",
       "News Content": "කොරෝනා වෛරසය පැතිරයමින් තිබෙන චීනයේ වූහාන් නගරයේ වෙසෙන සියලු ශ්‍රී ලාංකික සිසුන් වහාම මෙරටට ගෙන්වා ගැනීමට විධි විධාන සලසන ලෙස ජනාධිපති ගෝඨාභය රාජපක්ෂ මහතා විදේශ සබඳතා අමාත්‍යාංශයට උපදෙස් ලබාදී තිබෙනවා.\nඒ සඳහා ශ්‍රී ලංකා ගුවන් සේවය බීජින් නුවර ශ්‍රී ලංකා තානාපති කාර්යාලය සහ හූබේ ප්‍රාන්තයේ ශ්‍රී ලංකා දූත කාර්යාලය සහය කරගන්නා ලෙස දැනුම් දී ඇතැයි ජනාධිපති කාර්යාලය නිවේදනය කළා.\nමේ අතර කොරෝනා වෛරසය ආසාදනය වූ බවට සැකකරන ශ්‍රී ලාංකික සහ චීන ජාතික කාන්තාවන් දෙදෙනෙක් අයි.ඩී.එච්. උණ රෝහලට ඇතුළත් කළ බව රෝහල් අධ්‍යක්ෂ හසිත අත්තනායක මහතා පවසනවා.\nමාරාන්තික නව කොරෝනා වෛරසය වැළඳී චීනයේ ජීවිතක්ෂයට පත්ව ඇති සංඛ්‍යාව 41ක් දක්වා ඉහළ ගොස් ඇති අතර දකුණු ආසියාවට සහ යුරෝපයටද වෛරසය ව්‍යාප්ත වී අවසන්.",
       "URL": "https://www.hirunews.lk/233047/වුහාන්-හි-සිටින-ශ්‍රී-ලාංකික-සිසුන්-ආපසු-ගෙන්වා-ගන්නා-ලෙස-ජනාධිපතිගෙන්-උපදෙස්",
       "Category": "Local News",
       "Parent URL": "https://www.hirunews.lk/local-news.php?pageID=2934"
}