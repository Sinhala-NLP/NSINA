{
       "Source": "hirunews",
       "Timestamp": "Wednesday, 21 June 2017 - 8:58",
       "Headline": "චෝදනාවලට විජේදාස පිළිතුරු දෙයි",
       "News Content": "බොදුබල සේනා සංවිධානයේ මහ ලේකම් පූජ්‍ය ගලගොඩඅත්තේ ඥාණසාර හිමියන් සඟවාගෙන සිටින බවට ඇතැම් පිරිස් තමන්ට එල්ල කරන චෝදනාවලට අධිකරණ හා බුද්ධශාසන අමාත්‍ය විජේදාස රාජපක්ෂ පාර්ලිමේන්තුවේදී ඊයේ පිළිතුරු ලබාදුන්නා.\nඑහිදී ඔහු කියා සිටියේ එම සංවිධානයේ ක්‍රියාකාරකම් ඉහළ ගියේ අමාත්‍ය රවුෆ් හකීම් අධිකරණ අමාත්‍ය ධුරය දැරූ පසුගිය ආණ්ඩු සමයේදී බවයි.\nමේ අතර රාවණා බලය සංවිධානයේ කැඳවුම්කරු පූජ්‍ය ඉත්තෑකන්දේ සද්ධාතිස්ස හිමියන්, මල්වතු පාර්ශවයේ මහ නායක අතිපූජ්‍ය තිබ්බටුවාවේ ශ්‍රී සුමංගල මහ නාහිමියන් ඊයේ මුණගැසී බෞද්ධ භික්ෂූන් වහන්සේලා වර්තමානයේ මුහුණදෙන ගැටළු පිළිබඳව සාකච්ඡාවක නිරතවුණා.",
       "URL": "https://www.hirunews.lk/164054/චෝදනාවලට-විජේදාස-පිළිතුරු-දෙයි",
       "Category": "Local News",
       "Parent URL": "https://www.hirunews.lk/local-news.php?pageID=4459"
}