{
       "Source": "hirunews",
       "Timestamp": "Friday, 02 December 2022 - 16:26",
       "Headline": "බයිඩ්න් , පුටින් හමුවීමට කැමැත්තෙන්",
       "News Content": "ඇමරිකානු ජනාධිපති ජෝ බයිඩ්න් රුසියානු ජනාධිපති වැලැඩිමීර් පුටින් හමුවීමට සූදානම් බව ප්‍රකාශ කර තිබෙනවා.\nයුද්ධය අවසන් කිරීමට මාර්ගයක් සෙවීමට පුටින් තීරණය කළහොත් තමන් ඔහු හමුවීමට කැමැත්තෙන් පසුවන බවයි ඇමරිකානු ජනාධිපතිවරයා සඳහන් කර ඇත්තේ.\nකෙසේ වෙතත් රුසියානු ජනාධිපතිවරයා තවමත් එවැනි තීරණයකට එළැඹ නොමැති බව ඇමරිකානු ජනාධිපති ජෝ බයිඩ්න් ප්‍රකාශ කර තිබෙනවා.\nඇමරිකානු ජනාධිපතිවරයා මේ බව කියා සිටියේ ප්‍රංශ ජනාධිපති එමානුවල් මැක්‍රෝන් සමඟ එක්ව මාධ්‍යවේදීන් අමතමින්.",
       "URL": "https://www.hirunews.lk/321807/බයිඩ්න්-පුටින්-හමුවීමට-කැමැත්තෙන්",
       "Category": "Local News",
       "Parent URL": "https://www.hirunews.lk/local-news.php?pageID=692"
}