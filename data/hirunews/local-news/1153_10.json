{
       "Source": "hirunews",
       "Timestamp": "Saturday, 21 May 2022 - 15:11",
       "Headline": "බන්ධනාගාරගත රැඳවියෙකුට ලබාදීමට ගෙනා ඇඳුම්වල හෙරොයින් !",
       "News Content": "කොළඹ රක්ෂිත බන්ධනාගාරගත කර සිටින සැකකරුවෙකු බැලීමට පුද්ගලයෙකු විසින් අදාළ සැකකරුට ලබාදීමට රැගෙන ආ ඇඳුම්වල හෙරොයින් සඟවා තිබියදී බන්ධනාගාර හදිසි ප්‍රතිචාර උපක්‍රමික බලකායේ නිලධාරින් විසින් අත් අඩංගුවට ගෙන තිබෙනවා.\nඒ පෙරේදා (19) දිනයේදියි.\nඑදින පස්වරුවේ දී රැඳවියා බැලීමට මෙම පුද්ගලයා පැමිණ ඇති අතර, මත්ද්‍රව්‍ය තොගය කලිසම් දෙකක ඇතුළතින් මසන ලද වාටිවල ඉතා සූක්ෂ්ම ලෙස සඟවා තිබියදියි සොයා ගැනුණේ.\nඑහිදී සොයාගත් හෙරොයින් ප්‍රමාණය මිලි ග්‍රෑම් 1110ක්.\nසැකකරුව වැඩිදුර විමර්ශන කටයුතු සඳහා බොරැල්ල පොලීසියට භාර දී තිබෙනවා.",
       "URL": "https://www.hirunews.lk/304921/බන්ධනාගාරගත-රැඳවියෙකුට-ලබාදීමට-ගෙනා-ඇඳුම්වල-හෙරොයින්",
       "Category": "Local News",
       "Parent URL": "https://www.hirunews.lk/local-news.php?pageID=1153"
}