{
       "Source": "hirunews",
       "Timestamp": "Wednesday, 10 August 2022 - 20:17",
       "Headline": "බස් හිමියන්ගෙන් ජාතික ගමනාගමන කොමිෂන් සභාවේ සභාපති ඇතුළු නිළධාරීන්ට මරණ තර්ජන",
       "News Content": "බස් ගාස්තු අඩු කිරිමට එරෙහිව බස් සංගම් කිහිපයක නියෝජිතයින් ජාතික ගමනා ගමන කොමිෂන් සභාවේ නිලධාරින්ට මරණීය තර්ජන සිදු කර තිබෙනවා.\nඉන්ධන ගැටලුව සම්බන්ධයෙන් සාකච්ඡාවක් ඊයේ (10) ජාතික ගමන ගමනා කොමිෂන් සභාවේ නිළධාරින් සහ බස් සංගම් නියෝජතයින් අතර පැවැත්වුණා.\nඑම සාකච්ඡාවෙන් අනතුරුව බස් සංගම් වල නියෝජිතයින් පිරිසක් කාර්යාලීය පරිශ්‍රයේ කලහකාරි ලෙස හැසිරි බස් ගාස්තු අඩු කිරිමට එරෙහිව ජාතික ගමන ගමනා කොමිෂන් සභාවේ නිළධාරින්ට බැන මරණිය තර්ජනය කර තිබෙනවා.\nපසුව ඒ සම්බන්ධයෙන් පැමිණිල්ලක් ජාතික ගමන ගමනා කොමිෂන් සභාවේ අධ්‍යක්ෂක ජනරාල්වරයා විසින් නාරහේන්පිට පොලිසියට සිදු කරනු ලැබුවා.\nඑමෙන්ම, සිද්ධිය සම්බන්ධයෙන් අභ්‍යන්තර පරික්ෂණයක් සිදු කර ජාතික ගමන ගමනා කොමිෂන් සභාවේ නිළධාරින්ගේ රාජකාරියට බාධා කළ බස් හිමියන්ට එරෙහිව නිතීය ක්‍රියාත්මක කරන ලෙසට ප්‍රවාහන අමාත්‍ය ආචාර්ය බන්දුල ගුණවර්ධන අමාත්‍යංශ ලේකම්වරයාට ද උපදෙස් ලබා දි තිබෙනවා.\nඑසේම, මෙම සිද්ධියට අදාළව බස් සංගම් නියෝජිතයින් අත්අඩංගුවට ගත හොත් එම මොහොතේ සිට බස් වර්ජනයක් ආරම්භ කර බවයි කොළඹ අද පැවැති මාධ්‍ය හමුවට එක්වෙමින් සමස්ත ලංකා පෞද්ගලික බස් සමාගම් සම්මේලනයේ ප්‍රධාන ලේකම් අංජන ප්‍රියන්ජිත් සඳහන් කළේ.\nඑමෙන්ම, පුර්ණ කාලීනව ගාස්තු අයකර මගී ප්‍රවාහනයේ යෙදෙන ත්‍රීරෝද රථ සංඛ්‍යාව සම්බන්ධයෙන් වාර්තාවක් ලබා දෙන ලෙසට විදුලි බල හා බලශක්ති අමාත්‍ය කාංචන විජේසේකර ප්‍රවාහන අමාත්‍යංශයට දැනුම් දි තිබෙනවා.\nඑම වාර්තාව ලබා දුන් පසු මගී ප්‍රවාහනයේම යෙදෙන ත්‍රිරෝද රථ සඳහා පමණක් ඉන්ධන කොටාව ඉහළ නංවන බවයි විදුලි බල හා බලශක්ති අමාත්‍යංශය සඳහන් කළේ.\nමේ අතර, පුදුකුඩිඉරිප්පු - විශ්වමඩු - උල්ලුවර්පුරම් ප්‍රදේශයේදි යතුරු පැදියකින් පෙට්‍රල් සොරාගැනිමට යාමේදි සිරුරට ගිනි ඇවිලිමෙන් 15 හැවිරිදි දරුවෙකු රෝහල් ගත කර තිබෙනවා.\nපසුගිය අගහරුවාදා රාත්‍රි මෙම දරුවා නිවසක් ඉදිරිපිට නවතා තිබු යතුරුපැදියකින් ඉන්ධන සොරා ගැනිම උත්සහා කර ඇති අතර, පැවැති අදුර හේතුවෙන් ගිනිකුරක් දැල්වීම නිසා යතුරුපැදියට ගිනි ඇවිලි ඇති බවයි පොලිසිය සඳහන් කළේ.",
       "URL": "https://www.hirunews.lk/312435/බස්-හිමියන්ගෙන්-ජාතික-ගමනාගමන-කොමිෂන්-සභාවේ-සභාපති-ඇතුළු-නිළධාරීන්ට-මරණ-තර්ජන",
       "Category": "Local News",
       "Parent URL": "https://www.hirunews.lk/local-news.php?pageID=950"
}