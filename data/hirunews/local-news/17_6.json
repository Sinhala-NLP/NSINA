{
       "Source": "hirunews",
       "Timestamp": "Wednesday, 20 September 2023 - 23:18",
       "Headline": "ජාත්‍යන්තර සාම දිනය වෙනුවෙන් ජංගම දූරකථන හරහා පුර්ව අනතුරු ඇගවීමේ පද්ධතියක්",
       "News Content": "හෙට(21) යෙදී ඇති ජාත්‍යන්තර සාම දිනය සමගාමීව ජංගම දූරකථන හරහා පුර්ව අනතුරු ඇගවීමේ පද්ධතියක් ව්‍යාප්ත කිරීමට ජාතික සමගිය හා ප්‍රතිසංධාන කාර්යාලය පියවර ගෙන තිබෙනවා.\nමෙම ක්‍රියාවලිය දීප ව්‍යාප්තව ආරම්භ කර තිබෙන අතර, ජංගම දූරකථන මගින් බලගන්වා ඇති බවයි සඳහන් වන්නේ.\nතවද, මේ සඳහා ජාතික සමගියට බාධා වන මුල් අවස්ථාවේදීම එය හදුනා ගැනීමටත්, ඊට ක්ෂණික ප්‍රතිචාර දැක්වීමටත්, බිම් මට්ටමේ සිට රාජ්‍ය පාලන තන්ත්‍රය දක්වා පුළුල් ලෙස සැලසුම් සහිතව සම්බන්ධ කරමින් ග්‍රාමීය සංහිදියා කමිටු පිහිටුවා තිබෙනවා.\n2023 ජාතික සාම දිනය සැමරීමේ උත්සවයක් අග්‍රාමාත්‍ය දිනෙෂ් ගුණවර්ධනගේ ප්‍රධානත්වයෙන් සැප්තැම්ර් 22 දින මහරගම ජාතික තරුණ සේවා පරිශ්‍රයේ දී පැවැත්වීමට නියමිතයි.",
       "URL": "https://www.hirunews.lk/348907/ජාත්‍යන්තර-සාම-දිනය-වෙනුවෙන්-ජංගම-දූරකථන-හරහා-පුර්ව-අනතුරු-ඇගවීමේ-පද්ධතියක්",
       "Category": "Local News",
       "Parent URL": "https://www.hirunews.lk/local-news.php?pageID=17"
}