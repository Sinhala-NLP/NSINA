{
       "Source": "hirunews",
       "Timestamp": "Monday, 24 July 2023 - 15:15",
       "Headline": "ශ්‍රී ලංකාව පළමු ඉනිමට ලකුණු 166ට සීමා වෙයි",
       "News Content": "ශ්‍රී ලංකාව සහ පාකිස්ථානය අතර දෙවන ටෙස්ට් ක්‍රිකට් තරඟය අද ආරම්භ වුණා.\nකොළඹ එස්.එස්.සී ක්‍රීඩාංගණයේදී අද පැවැති තරගයේ කාසියේ වාසිය දිනා ගැනීමට ශ්‍රී ලංකා කණ්ඩායම සමත් වූ අතර ශ්‍රී ලංකා කණ්ඩායමේ නායකයා තීරණය කළේ පළමුව පන්දුවට පහර දීමටයි.\nඒ අනුව ශ්‍රී ලංකා කණ්ඩායම සිය පළමු ඉනිම සඳහා පන්දුවාර 48.4කදී සියලු දෙනා දැවී ලකුණු 166ක් ලබා ගත්තා.\nඑහිදී ධනංජය ද සිල්වා ලකුණු 57ක්, දිනේෂ් චන්දිමාල් ලකුණු 34ක් සහ රමේෂ් මෙන්ඩිස් ලකුණු 27ක් රැස් කළා.\nපිතිකරණයේ දී ලකුණු ලබාගැනීමට අපොහොසත් වූ ශ්‍රී ලංකා කණ්ඩායමේ සෙසු පිතිකරුවන් රැස් කළේ ලකුණු 20ටත් වඩා අඩු ලකුණු සංඛ්‍යාවක්.\nපන්දු යැවීමේදී පාකිස්ථාන කණ්ඩායමේ නසීම් ෂා ලකුණු 41කට කඩුලු 03ක් දවා ගැනීමට සමත් වුණා.",
       "URL": "https://www.hirunews.lk/342359/ශ්‍රී-ලංකාව-පළමු-ඉනිමට-ලකුණු-166ට-සීමා-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=155"
}