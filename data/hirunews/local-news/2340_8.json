{
       "Source": "hirunews",
       "Timestamp": "Tuesday, 10 November 2020 - 16:22",
       "Headline": "පොදු ප්‍රවාහන සේවා භාවිත කිරීම සම්බන්ධයෙන් මාර්ගෝපදේශ මාලාවක් නිකුත්වෙයි (වීඩියෝ)",
       "News Content": "කොරෝනා වසංගතය හමුවේ මගී ප්‍රවාහන කෙරෙන බස් සහ දුම්රිය සඳහා ප්‍රවාහන අමාත්‍යාංශය විසින් නව මාර්ගෝපදේශන මාලාවක් නිකුත් කර තිබෙනවා.\nඑම මාර්ගෝපදේශන මාලාවන්ට අනුව මින් ඉදිරියට මගී ප්‍රවාහන කටයුතු සිදුකළ යුතු බවයි ප්‍රවාහන අමාත්‍යාංශය දැනුම් දෙන්නේ.\nසෞඛ්‍ය අමාත්‍යාංශය විසින් හඳුන්වා දී ඇති අවදානම් මට්ටම්වලට අනුව ප්‍රවාහන අමාත්‍යාංශය ද මූලික අවදානම් මට්ටම් 03ක් මත පදනම්ව පොදු ප්‍රවාහන සේවාවන් ක්‍රියාත්මක කිරීමටයි සැලසුම් කර ඇත්තේ.\nඒ අනුව දැනට ක්‍රියාත්මක ආසන ගණනට පමණක් ධාවනය කිරීමේ ක්‍රමවේදයේදී සියයට 1.2ක බස් ගාස්තු වැඩිවීමකට අද (10) සිට අවසර ලබාදී ඇති බව ප්‍රවාහන රාජ්‍ය අමාත්‍ය දිලුම් අමුණුගම කොළඹ අද පැවති මාධ්‍ය හමුවකට එක්වෙමින් කියා සිටියා.",
       "URL": "https://www.hirunews.lk/254426/පොදු-ප්‍රවාහන-සේවා-භාවිත-කිරීම-සම්බන්ධයෙන්-මාර්ගෝපදේශ-මාලාවක්-නිකුත්වෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2340"
}