{
       "Source": "hirunews",
       "Timestamp": "Thursday, 06 August 2020 - 15:08",
       "Headline": "දෙවිනුවර, ගාල්ල සහ අම්බලන්ගොඩ ආසනවල නිල ප්‍රතිඵලත් නිකුත් වෙයි",
       "News Content": "මාතර දිස්ත්‍රික්කයේ දෙවිනුවර සහ ගාල්ල දිස්ත්‍රික්කයේ අම්බලන්ගොඩ ආසනවල නිල ඡන්ද ප්‍රතිඵල නිකුත් වුනා.\nඑම ආසන දෙකෙන්ම ප්‍රතිඵලවලට අනුව පළමු තැන හිමිවි ඇත්තේ ශ්‍රී ලංකා පොදුජන පෙරමුණටයි.\nදෙවිනුවර ආසනයෙන් ශ්‍රී ලංකා පොදුජන පෙරමුණට ලැබී ඇති ඡන්ද සංඛ්‍යාව 40143ක්.\nසමගි ජන බලවේගය ඡන්ද 9009ක් ලබාගත්තා.\nජාතික ජන බලවේගය ඡන්ද 4196ක් ලබාගනිමින් තුන්වන ස්ථානයට පත්වුනා.\nඑක්සත් ජාතික පක්ෂයට දෙවිනුවර ආසනයෙන් හිමිවූ ඡන්ද සංඛ්‍යාව 517ක්.\nමේ අතර අම්බලන්ගොඩ ආසනයෙන් ශ්‍රී ලංකා පොදුජන පෙරමුණට ඡන්ද 39142ක් ලැබී තිබෙනවා.\nසමගි ජන බලවේගය ලබාගත් ඡන්ද සංඛ්‍යාව 8202ක්.\nජාතික ජනබලවේගයට ඡන්ද 2321ක් ලැබී ඇති අතර එක්සත් ජාතික පක්ෂයට හිමිවී ඇත්තේ ඡන්ද 1242ක් පමණයි.\nගාල්ල දිස්ත්‍රික්කයේ බලපිටිය මැතිවරණ කොට්ඨාශය ද ඡන්ද 25,850ක් ලබා ගනිමින් ශ්‍රී ලංකා පොදුජන පෙරමුණ ජයග්‍රහණය කළා.\nසමගි ජනබලවේගය ලබා ගත් ඡන්ද සංඛ්‍යාව 6105ක්.\nජාතික ජනබලවේගය ඡන්ද 1235ක් ලබා ගෙන ඇති අතර, එක්සත් ජාතික පක්ෂයට බලපිටිය මැතිවරණ කොට්ඨාශයේ හිමිව ඇත්තේ 1224 ක් පමණයි.\nමේ අතර, ජන්ද 6369ක් ලබා කයිට්ස් මැතිවරණ කොට්ඨාශයේ ජය ගනු ලැබුවේ ඊපීඩිපි හෙවත් ඊලාම් ජනතා ප්‍රජාතන්ත්‍රවාදි පක්ෂයයි.\nතමිල් අරසු පක්ෂය ඡන්ද 4412ක් ලබාගත් අතර හිටපු පාර්ලිමේන්තු මන්ත්‍රී ගජේන්ද්‍ර කුමාර් පොන්නම්බලම් නායකත්වය දරණ අකිල ඉලංකෙයි තමිල් කොංග්‍රසය ඡන්ද 1376ක් ලබා ගත්තා.\nනිදහස් පක්ෂයට ඡන්ද 1077ක් හිමි වූ අතර ස්වාධින කණ්ඩායම් 09 හිමි කරගත් ඡන්ද සංඛ්‍යාව 525ක්.\nඋතුරු පළාත් හිටපු මහ ඇමති සී.වී විග්නේෂවරන්ගේ තමිල් මක්කල් තේසිය කූට්ටනි පක්ෂයට එහි 06 වන ස්ථානය හිමි වූ අතර සමඟි ජන බලවේගයට සහ එක්සත් ජාතික පක්ෂයට 07 සහ 08 වන ස්ථාන හිමි වුණා.\nඡන්ද 7634ක් ලබාගත් තමිල් අරසු පක්ෂය යාපනය මැතිවරණ කොට්ඨාශය ජයගනු ලැබුවා.\nඊ.පී.ඩි.පී සංවිධානය ඡන්ද 5545ක් ලබා ගත් අතර අකිල ඉලංකෙයි තමිල් කොංග්‍රසය ඡන්ද 4642ක් ලබාගෙන පත් වුණේ එහි තුන්වන ස්ථානයටයි.\nඡන්ද 1469 ක් ලබා ගත් නිදහස් පක්ෂය 4 වන ස්ථානයට පත්ව ඇති අතර, සමගි ජනබලවේගය ඡන්ද 805ක් ලබා ගෙන එහි 6 වන ස්ථානයට පත්වුණා.\nඑක්සත් ජාතික පක්ෂයට යාපනය මැතිවරණ කොට්ඨාශයේ හිමිවුණේ 09 වන ස්ථානයයි.\nමේ අතර ගාල්ල දිස්ත්‍රික්කයේ ගාල්ල ආසනයේ ඡන්ද ප්‍රතිඵල නිකුත්ව තිබෙනවා.\nඒ අනුව ශ්‍රී ලංකා පොදුජන පෙරමුණ ලැබී ඇති ඡන්ද සංඛ්‍යාව 27,535ක්.\nසමගි ජන බලවේගය ඡන්ද 18,706ක් ලබාගත්තා.\nජාතික ජන බලවේගය ඡන්ද 4380ක් ලබාගනිමින් තුන්වන ස්ථානයට පත්වුනා.\nඑක්සත් ජාතික පක්ෂය ලැබූ ඡන්ද සංඛ්‍යාව 3930ක්.",
       "URL": "https://www.hirunews.lk/247227/දෙවිනුවර-ගාල්ල-සහ-අම්බලන්ගොඩ-ආසනවල-නිල-ප්‍රතිඵලත්-නිකුත්-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=2536"
}