{
       "Source": "hirunews",
       "Timestamp": "Tuesday, 28 March 2017 - 22:17",
       "Headline": "ගාල්ලේ සම්මන්ත්‍රණයකදී වික්‍රමබාහුට විරෝධයක්",
       "News Content": "නව ව්‍යවස්ථාවක් සම්පාදනය කිරීම සම්බන්ධයෙන් ගාල්ල ප්‍රදේශයේ පැවති සම්මන්ත්‍රණයකට සහභාගී වූ නව සමසමාජ පක්ෂයේ නායක ආචාර්ය වික්‍රමබාහු කරුණාරත්න මහතාට පැමිණ සිටි පිරිසකගෙන් දැඩි විරෝධයක් එල්ල වුණා.\nඑහිදී ඔහුට පක්ෂ හා විපක්ෂ පිරිස අතර ගුටිබැට හුවමාරුවක්ද සිදු වුණා.\nනව ව්‍යවස්ථාවක් සම්පාදනය කිරීම සම්බන්ධයෙන් වූ සම්මන්ත්‍රණයක් අද පස්වරුවේ පැවැත්වුණේ ගාල්ල ක්‍රීඩා මණ්ඩපයේදීයි.\nඒ, නව සමසමාජ පක්ෂයේ නායක ආචාර්ය වික්‍රමබාහු කරුණාරත්න සහ ව්‍යවස්ථා ප්‍රතිසංස්කරණ මහජන නියෝජිත කමිටුවේ සභාපති නීතිඥ ලාල් විජේනායක යන මහත්වරුන්ගේ ප්‍රධානත්වයෙන්.\nඑහිදී පැමිණ සිටි පිරිසක් කලහකාරී ලෙස හැසිරීම හේතුවෙන් උණුසුම් තත්ත්වයක් ඇතිවුණා.",
       "URL": "https://www.hirunews.lk/157973/ගාල්ලේ-සම්මන්ත්‍රණයකදී-වික්‍රමබාහුට-විරෝධයක්",
       "Category": "Local News",
       "Parent URL": "https://www.hirunews.lk/local-news.php?pageID=4591"
}