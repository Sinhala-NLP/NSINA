{
       "Source": "hirunews",
       "Timestamp": "Sunday, 15 November 2020 - 19:22",
       "Headline": "මහවිරු දිනය සැමරීමට සූදානම් වූ ශ්‍රීධරන් ඇතුළු පිරිසකගෙන් පොලීසිය ප්‍රකාශ ගනී",
       "News Content": "මහවිරු දිනය සැමරීම සඳහා කිලිනොච්චියේ කනකපුරම් සුසාන භූමිය සුද්ද පවිත්‍ර කිරීමට ගිය දෙමළ ජාතික සන්ධානයේ කිලිනොච්චිය දිස්ත්‍රික් පාර්ලිමේන්තු මන්ත්‍රී එස්. ශ්‍රීධරන් ඇතුළු පිරිසකගෙන් පොලීසිය අද (15) ප්‍රකාශ සටහන් කරගෙන තිබෙනවා.\nසෞඛ්‍ය උපදෙස් නොපිලිපදිමින් මහවිරු දිනය සැමරීම සඳහා කනකපුරම් සුසාන භූමිය වෙත යාමේ සිද්ධියක් සම්බන්ධයෙන් තොරතුරු ලැබී ඇති බවයි පොලීසිය පැවසුවේ.\nඒ අනුව, පාර්ලිමේන්තු මන්ත්‍රී එස්.ශ්‍රීධරන් ඇතුළු පිරිසකගෙන් මෙලෙස ප්‍රකාශ සටහන් කර ගත් බව පොලීසිය වැඩිදුරටත් සඳහන් කළා.",
       "URL": "https://www.hirunews.lk/254789/මහවිරු-දිනය-සැමරීමට-සූදානම්-වූ-ශ්‍රීධරන්-ඇතුළු-පිරිසකගෙන්-පොලීසිය-ප්‍රකාශ-ගනී",
       "Category": "Local News",
       "Parent URL": "https://www.hirunews.lk/local-news.php?pageID=2330"
}