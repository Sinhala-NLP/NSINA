{
       "Source": "hirunews",
       "Timestamp": "Saturday, 12 March 2016 - 17:22",
       "Headline": "ගාල්ලේදී පොලිසියට පහරදුන් 4 දෙනෙකු අත්අඩංගුවට",
       "News Content": "ගාල්ල - දඩල්ල - කූඩුව හන්දිය ප්‍රදේශයේදී ගැටුමක් අතරතුර එල්ල වූ පොලූ පහරකින් බරපතල තුවාල ලැබූ පොලිස් නිලධාරියෙකු මේ වනවිට කරාපිටිය රෝහලේ ප්‍රතිකාර ලබනවා.\nසිද්ධිය සම්බන්ධයෙන් සැකකරුවන් 4 දෙනෙකු අත්අඩංගුවට ගත් බවයි පොලිසිය ප්‍රකාශ කළේ.\nමංගල සාදයක ගැටුමක් හට ගෙන ඇති බවට පොලිස් හදිසි ඇමතුම් අංශයට ලැබුණු තොරතුරකට අනුවයි ගාල්ල පොලිසියේ නිලධාරින් කණ්ඩායමක් එම ස්ථානයට ගොස් තිබුණේ.\nඑහිදී බීමතින් සිටි පිරිසක් පොලිසිය සමඟ ගැටුමක් ඇති කරගෙන ඇති අතර පොලිස් ජිප් රථයට ද පහරදී තිබෙනවා.",
       "URL": "https://www.hirunews.lk/128388/ගාල්ලේදී-පොලිසියට-පහරදුන්-4-දෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=5132"
}