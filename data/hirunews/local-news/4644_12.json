{
       "Source": "hirunews",
       "Timestamp": "Friday, 24 February 2017 - 21:22",
       "Headline": "කඩුගන්නාව අනතුරෙන් කාන්තාවක් මරුට",
       "News Content": "කොළඹ - මහනුවර ප්‍රධාන මාර්ගයේ පහළ කඩුගන්නාව ප්‍රදේශයේ සිදුවූ රිය අනතුරෙන් තුවාල ලැබූ කාන්තාවක් ජීවිතක්ෂයට පත්වී තිබෙනවා.\nමෙලෙස මියගොස් ඇත්තේ තුවාල ලබා මාවනැල්ල රෝහලට ඇතුලත් කර පසුව කෑගල්ල මහරෝහලට මාරුකර යැවූ කාන්තාව බව සදහන්.\nඑම අනතුරට ලක්වූ රථයේ ගමන් ගත් සබරගමුව විශ්වවිද්‍යාලයේ කුලපති මහාචාර්ය පූජ්‍ය කුඹුරුගමුවේ වජිර හිමියන් තවදුරටත් මාවනැල්ල රෝහලේ ප්‍රතිකාර ලබනවා.\nඅනතුරෙන් තුවාල ලැබූ තවත් තුන්දෙනෙකු ප්‍රතිකාර ලබා රෝහලෙන් පිටව ගොස් තිබෙනවා.",
       "URL": "https://www.hirunews.lk/155383/කඩුගන්නාව-අනතුරෙන්-කාන්තාවක්-මරුට",
       "Category": "Local News",
       "Parent URL": "https://www.hirunews.lk/local-news.php?pageID=4644"
}