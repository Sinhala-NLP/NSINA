{
       "Source": "hirunews",
       "Timestamp": "Sunday, 09 July 2023 - 6:58",
       "Headline": "මත්පැන් බෝතලයේ නිෂ්පාදන වියදමට වඩා දස ගුණයකින් බදු අය වෙලා (වීඩියෝ)",
       "News Content": "පසුගියදා අතිවිශේෂ මත්පැන් බෝතලයක මිල රු. 320/- කින් වැඩි කරනු ලැබුවේ අතිවිශේෂ මත්පැන් බෝතලයක නිෂ්පාදන වියදම රු. 294/- ක්ව පවතින පසුබිමකයි.\nඅතිරේක සුරා බදු කොමසාරිස් ජනරාල් කපිල කුමාරසිංහ සඳහන් කර සිටියේ මිල රු. 320/- කින් වැඩි කළද එයින් රු. 280/- ක්ම රජයේ බදු බවයි.\nකෙසේ වෙතත් අතිවිශේෂ අරක්කු බෝතලයක් අලෙවි කෙරෙන්නේ රු. 3200කට වන අතර මෙම රු. 3200/- මුදලෙන් එහි අඩංගු මත්පැන්වල වටිනාකම වන රු. 294ක් අඩු කළ විට ඉතිරිවන රු. 2906 මුදල අදාළ සමාගම් ගෙවන බදු සහ ලාභය බවයි වාර්තා වන්නේ.",
       "URL": "https://www.hirunews.lk/340540/මත්පැන්-බෝතලයේ-නිෂ්පාදන-වියදමට-වඩා-දස-ගුණයකින්-බදු-අය-වෙලා-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=201"
}