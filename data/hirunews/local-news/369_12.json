{
       "Source": "hirunews",
       "Timestamp": "Thursday, 04 May 2023 - 18:19",
       "Headline": "අකුරණ ප්‍රහාරයක් ගැන ව්‍යාජ ඇමතුමක් දුන් මවුලවිවරයාට ඇප",
       "News Content": "අකුරණ ප්‍රදේශයේ මුස්ලිම් පල්ලියකට ප්‍රහාරයක් එල්ලවිය හැකි බවට ව්‍යාජ ඇමතුමක් ලබාදීමේ චෝදනාව මත රක්ෂිත බන්ධනාගාර ගතකර සිටි මවුලවිවරයා ඇප මත මුදාහැරීමට කොළඹ ප්‍රධාන මහේස්ත්‍රාත් ප්‍රසන්න අල්විස් අද (04) නියෝග කළා.\nඒ, රුපියල් ලක්ෂ 05ක ශරීර ඇප මතයි.\nආරක්ෂක අමාත්‍යාංශය යටතේ ක්‍රියාත්මක වන 118 හදිසි දුරකථන අංකයට ව්‍යාජ ඇමතුමක් ලබාදෙමින් පාස්කු ප්‍රහාරයේ සිව් වර්ෂ පූර්ණ දින අදාළ ප්‍රහාරය එල්ලවන බවට ඉෂදික් මොහොමඩ් නම් 21 හැවිරිදි මෙම මවුලවිවරයා සඳහන් කර තිබුණා.\nඅද (04) දිනය දක්වා රක්ෂිත බන්ධනාගාරගත කර සිටි මොහු හාරිස්පත්තුව ප්‍රදේශයේ දීයි පසුගියදා අත්අඩංගුවට ගැණුනේ.",
       "URL": "https://www.hirunews.lk/334248/අකුරණ-ප්‍රහාරයක්-ගැන-ව්‍යාජ-ඇමතුමක්-දුන්-මවුලවිවරයාට-ඇප",
       "Category": "Local News",
       "Parent URL": "https://www.hirunews.lk/local-news.php?pageID=369"
}