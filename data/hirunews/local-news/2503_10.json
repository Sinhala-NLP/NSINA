{
       "Source": "hirunews",
       "Timestamp": "Sunday, 23 August 2020 - 17:47",
       "Headline": "මකුල්ආර රක්ෂිතයේ ගින්නක් - යුද හමුදාව මැදිහත් වී ගින්න නිවා දමයි (ඡායාරූප)",
       "News Content": "මොණරාගල, කුඹුක්කන - මකුල්ආර කදු රක්ෂිතයේ ඊයේ (22) පස්වරුවේ ගින්නක් හටගෙන තිබෙනවා.\nගින්නෙන් අක්කර හතලිහකට වඩා වැඩි භූමි ප්‍රදේශයක් සම්පූර්ණයෙන්ම විනාශ වී ඇති බවයි අප වාර්තාකරු පවසන්නේ.\nඊයේ පස්වරුවේ හටගත් ගින්න කෙටි කාලයක් තුළ රක්ෂිතය පුරා වේගයෙන් ව්‍යාප්ත වී ඇති අතර මොණරාගල දිස්ත්‍රික් ආපදා කළමනාකරණ ඒකකයේ දැනුම් දීමකට අනුව යුද හමුදා භට කණ්ඩායමක් විසින් එම ගින්න නිවා දැමීමට කටයුතු කර තිබෙනවා.\nමේ දිනවල පවතින දැඩි වියලි කාලගුණය සහ සුළං තත්ත්වය නිසා ගින්න පාලනය කිරීමට දැඩි පරිශ්‍රමයක් දැරීමට සිදු වූ බවයි වැඩිදුරටත් වාර්තා වෙන්නේ.\nගින්න නිසා රක්ෂිතයේ ඉපැරැණි ශාක සහ සතුන් රැසක්ම විනාශ වී ඇති අතර මිනිස් ක්‍රියාකාරකම් නිසා මෙම ගින්න ඇති වන්නට ඇති බව මොනරාගල දිස්ත්‍රික් ආපදාකළමනාකරන ඒකකය පවසනවා.",
       "URL": "https://www.hirunews.lk/248467/මකුල්ආර-රක්ෂිතයේ-ගින්නක්-යුද-හමුදාව-මැදිහත්-වී-ගින්න-නිවා-දමයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=2503"
}