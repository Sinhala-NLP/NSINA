{
       "Source": "hirunews",
       "Timestamp": "Saturday, 24 March 2018 - 12:07",
       "Headline": "කලවානේ ඝාතකයා රක්ෂිත බන්ධනාගාරයට",
       "News Content": "කලවාන, හගරන්ගල, ගල්පාත්තිය ප්‍රදේශයේදී තියුණු ආයුධයකින් පහරදී ගෙල කපා පුද්ගලයකු ඝාතනය කළ සැකකරුවෙකු අත්අඩංගුවට ගෙන තිබෙනවා.\nසැකකරු පෙරේදා දින අත්අඩංගුවට ගෙන ඇති අතර ඔහු ඊයේ (23) කලවාන අධිකරණයට ඉදිරිපත් කිරිමෙන් අතුරුව ලබන මස 04 වනදා දක්වා රක්ෂිත බන්ධනාගාර ගතකළ බවයි කලවාන  පොලිසිය පැවසුවේ.\nපසුගිය 22 වනදා සිදුව ඇති මෙම ඝාතනය, ඝාතනයට ලක්වූ පුද්ගලයාගේ නිවස ආසන්නයේ ජීවත්වූ අසල්වැසියෙක් විසින් සිදුකර ඇති බවයි වාර්තා වන්නේ.\nමෙසේ අවාසනාවන්ත ලෙස ඝාතනයට ලක්ව ඇත්තේ 72 හැවිරිදි එක්‌දරු පියෙක් වන අතර ඝාතනය සිදුකළ සැකකරු 61 හැවිරිදි අයෙක් බව සඳහන්.\nමාර්ගයක් සම්බන්ධයෙන් කලක් තිස්සේ පැවති ආරවුලක් දුරදිග යාමෙන් මෙම ඝාතනය සිදුකර ඇති අතර ඝාතනයට පත්වූ පුද්ගලයාගේ ගෙල ප්‍රදේශය කඳින් වෙන්ව ඇති බවයි පොලිසිය වැඩිදුරටත් සඳහන් කළේ.\nඝාතනයට ලක්වූ පුද්ගලයා සිය මුණුබුරා පාසල නිමවී නිවසට කැඳවාගෙන එන අවස්ථාවේදී අතර මඟ සිටි සැකකරු විසින් මෙම අපරාධය සිදුකර ඇති බවයි වාර්තා වන්නේ.",
       "URL": "https://www.hirunews.lk/186748/කලවානේ-ඝාතකයා-රක්ෂිත-බන්ධනාගාරයට",
       "Category": "Local News",
       "Parent URL": "https://www.hirunews.lk/local-news.php?pageID=4023"
}