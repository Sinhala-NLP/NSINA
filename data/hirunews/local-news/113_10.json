{
       "Source": "hirunews",
       "Timestamp": "Tuesday, 08 August 2023 - 20:20",
       "Headline": "දියණියගේ පරිඝණකය විකුණූ බේබදු පියා",
       "News Content": "පහවසර ශිෂ්‍යත්ව විභාගයට මෙවර පෙනීසිටීමට නියමිත දියණියගේ අධ්‍යාපන කටයුතු වෙනුවෙන් භාවිත කළ පරිගණකය පියා විසින් මත්පැන් පානය සඳහා විකුණූ පුවතක් පිළිබඳව තොරතුරු වාර්තා වුණා.\nඒ ඉංගිරිය ප්‍රදේශයෙන්.\nඉංගිරිය පොලිස් ස්ථානාධිපතිවරයාට මෙම දියණිය විසින් දුරකථන ඇමතුමක් ලබා දී ඇති අතර එහි දී දැරිය විසින් මෙලෙස අදහස් දැක්වීමක් සිදුකර තිබෙනවා.\n“පොලිස් අංකල්, අපේ තාත්තා මගේ පරිගණකය අරගෙන ගිහින්. කාට හරි විකුණලා අංකල්. හොඳටම බීගෙන ඇවිත් දැන් නිදාගෙන ඉන්නවා. අනේ අංකල් මට පරිගණකය හොයල දෙන්න.''\nවහාම ක්‍රියාත්මක වූ ස්ථානාධිපතිවරයා මේ පිළිබඳව පරීක්ෂණ ආරම්භ කළ අතර එහි දී දැරියගේ පියා විසින් මෙම පරිගණකට රුපියල් 3500කට විකුණූ බව අනාවරණය වී තිබෙන අතර එහි දී නැවත එම පරිගණකය පොලිස් භාරයට ගැනීමට කටයුතු කර තිබෙනවා.\nඅනතුරුව එම දැරියගේ මිත්තණිය සහ පරිගණක විකුණූ බේබදු පියා ද පොලිසියට කැඳවූ ස්ථානාධිපතිවරයා දැරියගේ පියා අමතමින් දැඩි සේ අවවාද කර ඇති අතර නැවත මෙවැනි ක්‍රියා නොකරා මවට වැඳ පොරොන්දු වන ලෙසටයි ප්‍රකාශ කර තිබුණේ.",
       "URL": "https://www.hirunews.lk/344124/දියණියගේ-පරිඝණකය-විකුණූ-බේබදු-පියා",
       "Category": "Local News",
       "Parent URL": "https://www.hirunews.lk/local-news.php?pageID=113"
}