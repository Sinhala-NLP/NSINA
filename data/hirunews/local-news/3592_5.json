{
       "Source": "hirunews",
       "Timestamp": "Sunday, 23 December 2018 - 16:18",
       "Headline": "මරු කැඳවූ සෙල්පි ඡායාරූපය",
       "News Content": "දියලුම දිය ඇල්ලේ උඩ දියලුම ප්‍රදේශයේ දී තරුණයෙකු දිය ඇල්ලේ වළකට ඇද වැටීමෙන් අතුරුදන්ව තිබෙනවා.\nවිදෙස් සංචාරකයන් පිරිසක් සමඟ දිය ඇල්ල නැරඹීමට පැමිණි තරුණයෙක් මෙලෙස අතුරුදන්ව ඇති බවයි අප වාර්තාකරු සඳහන් කළේ.\nඅදාල තරුණයා උඩ දියලුමේ ජම්පින් වල අසල දී සෙල්පි ඡායාරූපයක් ලබාගැනීමට උත්සහ කිරීමේදී දිය ඇල්ලේ පහළ කොටසේ වළකට ඇද වැටී තිබෙනවා.\nමෙලෙස අනතුරට ලක්ව ඇත්තේ ඇල්ල ප්‍රදේශයේ පදිංචි ගයාන් වීරසිංහ නැමති 29 හැවිරිදි තරුණයෙක්.\nමළ සිරුර සොයා පොලිසිය සහ ප්‍රදේශවාසීන් මෙහෙයුමක් ආරම්භ කර ඇති අතර සිද්ධිය සම්බන්ධයෙන් කොස්ලන්ද පොලිසිය වැඩිදුර විමර්ශන සිදුකරනවා.",
       "URL": "https://www.hirunews.lk/206656/මරු-කැඳවූ-සෙල්පි-ඡායාරූපය",
       "Category": "Local News",
       "Parent URL": "https://www.hirunews.lk/local-news.php?pageID=3592"
}