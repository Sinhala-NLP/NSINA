{
       "Source": "hirunews",
       "Timestamp": "Saturday, 30 May 2020 - 15:36",
       "Headline": "ශ්‍රී ලංකාවේ කොරෝනා වෛරස් ආසාදිතයන් ගණන 1559 දක්වා ඉහළට",
       "News Content": "තවත් කොරෝනා වෛරස් ආසාදිතයෙකු හඳුනා ගැනීමත් සමග ශ්‍රී ලංකාවෙන් වාර්තාවන කොරෝනා වෛරස් ආසාදිතයන් සංඛ්‍යාව 1559ක් දක්වා ඉහළ ගොස් තිබෙනවා.\nවසංගත රෝග විද්‍යා ඒකකය සඳහන් කළේ අද හඳුනාගත් නව ආසාදිතයා නාවික හමුදා සාමාජිකයෙකු බවයි.\nඅද දිනයේ තවත් 27 දෙනෙකු සුවය ලබා රෝහල්වලින් පිටවී යාමත් සමග මෙරට සුවය ලැබූ ආසාදිතයන් සංඛ්‍යාව ද 781ක් දක්වා ඉහළ ගියා.\nවෛරසය ආසාදනය වූ 767 දෙනෙකු තවදුරටත් රෝහල්ගතව ප්‍රතිකාර ලබමින් පසුවනවා.\nමෙරට සිදුවූ කොරෝනා ආසාදිත මරණ සංඛ්‍යාව 10ක්.",
       "URL": "https://www.hirunews.lk/241870/ශ්‍රී-ලංකාවේ-කොරෝනා-වෛරස්-ආසාදිතයන්-ගණන-1559-දක්වා-ඉහළට",
       "Category": "Local News",
       "Parent URL": "https://www.hirunews.lk/local-news.php?pageID=2696"
}