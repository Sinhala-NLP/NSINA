{
       "Source": "hirunews",
       "Timestamp": "Sunday, 05 June 2022 - 14:29",
       "Headline": "අධිකරණ ඇමති සහ ස්වීට්සර්ලන්ත තානාපති අතර හමුවක්",
       "News Content": "අධිකරණ බන්ධනාගාර කටයුතු හා ආණ්ඩුක්‍රම ව්‍යවස්ථා ප්‍රතිසංස්කරණ අමාත්‍ය විජයදාස රාජපක්ෂ සහ ශ්‍රී ලංකාවේ ස්වීට්සර්ලන්ත තානාපති Dominik Furgler අතර හමුවක් අධිකරණ අමාත්‍යාංශයේදී පැවැත් වුණා.\nවර්තමානය වන විට ශ්‍රී ලංකාව මුහුණ දී ඇති ආර්ථික අර්බුදය හා යෝජිත 21 වන ආණ්ඩුක්‍රම ව්‍යවස්ථා සංශෝධන පනත් කෙටුම්පත හා එම පනත් කෙටුම්පත සම්මතවීමෙන් පසුව ඇති වන දේශපාලන ස්ථාවරත්වය තුළින් ආර්ථික ස්ථාවරය ළඟා කර ගත හැකි ආකාරය පිළිබදව අධිකරණ අමාත්‍යවරයා විසින් තානාපතිවරයා දැනුවත් කර තිබෙනවා.\nශ්‍රී ලංකාව සහ ස්වීට්සර්ලන්තය අතර දීගු කාලයක සිට ආර්ථික හා දේශපාලන වශයෙන් දැඩි මිත්‍රත්වයක් පවතින අතර, මේ වන විට ශ්‍රී ලංකාව මුහුණ පා ඇති ආර්ථික ආර්බුදයෙන් ගොඩ ඒ්ම සදහා ස්වීට්සර්ලන්ත රජයේ සහාය අපේක්ෂා කරන බවයි අමාත්‍යවරයා මෙහිදී සඳහන් කළේ.\nවර්තමානය වන විට ශ්‍රී ලංකාව මුහුණ දී ඇති ආර්ථික අභියෝගයන් පිළිබදව තම අවධානය යොමුව ඇති අතර ඉන් අත් මිදීම සදහා සිය උපරිම දායකත්වය ශ්‍රී ලංකාටට ලබා දෙන බව තානාපතිවරයා මෙහිදී ප්‍රකාශ කර තිබෙනවා.",
       "URL": "https://www.hirunews.lk/306281/අධිකරණ-ඇමති-සහ-ස්වීට්සර්ලන්ත-තානාපති-අතර-හමුවක්",
       "Category": "Local News",
       "Parent URL": "https://www.hirunews.lk/local-news.php?pageID=1117"
}