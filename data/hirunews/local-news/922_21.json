{
       "Source": "hirunews",
       "Timestamp": "Monday, 22 August 2022 - 13:06",
       "Headline": "ජෙහාන් අප්පුහාමි බාර වෙයි  (වීඩියෝ)",
       "News Content": "අධිකරණයට භාරවීමෙන් අනතුරුව රංගන ශිල්පී ජෙහාන් අප්පුහාමි ඇප මත මුදාහැර තිබෙනවා.\nපසුගිය ජූලි මස 9 වනදා ජනාධිපති ලේකම් කාර්යාලයට බලහත්කාරයෙන් ඇතුලුවීම ඔහුට එරෙහිව එල්ලවී ඇති චෝදනාවයි.\nරංගන ශිල්පී ජෙහාන් අප්පුහාමි අද නීතීඥවරයෙකු මාර්ගයෙන් කොටුව මහේස්ත්‍රාත් තිලිණ ගමගේ හමුවට ඉදිරිපත් වීමෙන් අනතුරුවයි රුපියල් ලක්ෂ පහක ශරීර ඇපයක් මත මුදා හැරුණේ.\nකෙසේ වෙතත් පසුගිය 18 වනදා පැවති විරෝධතාව අතරතුරදී අත්අඩංගුවට ගැනීමෙන් පසු ඔහු පලායාම සම්බන්ධයෙන් පොලිස් විශේෂ විමර්ශන ඒකකයට පරීක්ෂණයක් සිදුකරන ලෙසටද මහේස්ත්‍රාත්වරයා නියෝගයක් නිකුත් කළා.\nමේ අතර රක්ෂිත බන්ධනාගාර ගතකර තිබෙන ධානිෂ් අලී සමඟ ජාතික රූපවාහිනී පරිශ්‍රයට බලහත්කාරයෙන් ඇතුලුවූ බවට චෝදනා එල්ලවී සිටි චමින්ද අමරසිංහ කුරුඳුවත්ත පොලිසියට භාරවීමෙන් අනතුරුව අත්අඩංගුවට ගත් බව පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරි නිහාල් තල්දූව ප්‍රකාශ කළා.",
       "URL": "https://www.hirunews.lk/313431/ජෙහාන්-අප්පුහාමි-බාර-වෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=922"
}