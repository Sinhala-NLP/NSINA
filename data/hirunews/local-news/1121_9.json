{
       "Source": "hirunews",
       "Timestamp": "Friday, 03 June 2022 - 16:28",
       "Headline": "මුහුණු ආවරණය කරගත් පුද්ගලයෙක් බැංකුවට පැන කළමනාකාරවරිය ට පිහියෙන් ඇන පලා ගිහිල්ලා",
       "News Content": "බිබිල හෙවෙල්වල සමුපකාර ග්‍රාමීය බැංකුවේ කළමනාකාරවරිය ට පිහියකින් ඇන තුවාල කළ පුද්ගලයකු සොයා බිබිල පොලීසිය විමර්ශන ආරම්භ කර තිබෙනවා.\nඇය අද උදෑසන සිය සේවා ස්ථානයේ සේවය කරමින් සිටියදී මුහුණ සම්පූර්ණයෙන් ආවරණය කරගෙන පැමිණි පුද්ගලයෙකු ඇයට පිහියෙන් ඇන පලා ගිය බවයි වාර්තා වන්නේ.\nතුවාල ලැබූ බැංකු කළමනාකාරවරිය බිබිල රෝහලට ඇතුළත් කර තිබෙනවා.\nමෙම ප්‍රහාරයෙන් තුවාල ලැබුවේ බිබිල කොටගම සමුපකාර සමිතියට අයත් හෙවෙල්වල සමුපකාර ග්‍රාමීය බැංකුවේ කළමනාකාරවරියයි.\nසිද්ධියට සම්බන්ධ සැකකරු සොයා මේ වන විට බිබිල පොලිසිය විමර්ශන කටයුතු ආරම්භ කර තිබෙනවා",
       "URL": "https://www.hirunews.lk/306134/මුහුණු-ආවරණය-කරගත්-පුද්ගලයෙක්-බැංකුවට-පැන-කළමනාකාරවරිය-ට-පිහියෙන්-ඇන-පලා-ගිහිල්ලා",
       "Category": "Local News",
       "Parent URL": "https://www.hirunews.lk/local-news.php?pageID=1121"
}