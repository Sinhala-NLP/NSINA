{
       "Source": "hirunews",
       "Timestamp": "Tuesday, 15 June 2021 - 17:57",
       "Headline": "කිරුළපන රන් මාල කොල්ලයේ සැකකරුවන් අත්අඩංගුවට",
       "News Content": "කිරුළපන පූර්වාරාම - කන්දෙවත්ත මාර්ගයේ රන්මාල කොල්ලකෑමේ සිද්ධියට සම්බන්ධ සැකකරුවන් දෙදෙනෙකු කිරුලපන පොලිසිය මගින් අත්අඩංගුවට ගෙන තිබෙනවා.\nනිවසක් ඉදිරිපිට සිටින කාන්තාවකගේ රන් මාලයක් ත්‍රිරෝද රථයකින් පැමිණි පිරිසක් කොල්ලකා පලායන ආකාරය දැක්වෙන සී සී ටී වී දර්ශන අද දහවල් හිරු ටී වී ප්‍රවෘත්ති මගින් විකාශය කෙරුණු අතර, එම සිද්ධියට අදාළවයි සැකකරුවන් දෙදෙනා අත්අඩංගුවට ගෙන ඇත්තේ.\nමීට පෙරද සංචරණ සීමා උල්ලංඝනය කර, මොවුන් නාරාහේන්පිට - විජය කුමාරණතුංග මාවතේ දී පුද්ගලයෙකුගේ රන් මාලයක් කොල්ලකා ඇති බව පොලීසිය කියා සිටියා.\nමෙලෙස අත්අඩංගුවට ගෙන ඇත්තේ මත්කුඩු පානයට ඇබ්බැහිවූ 26 හැවිරිදි තරුණයෙකු සහ 40 හැවිරිදි පුද්ගලයෙක්.\nකොල්ලකන ලද රන් මාලවල වටිනාකම රුපියල් ලක්ෂ තුන ඉක්මවන අතර, ඒවා සැකකරුවන් විසින් හෙට්ටිවීථිය ප්‍රදේශයේ රන් භාණ්ඩ අලෙවි සැලකට වටිනාකමෙන් අඩකටත් වඩා අඩු මුදලකට අලෙවි කර ඇති බව හෙළි වී තිබෙනවා.",
       "URL": "https://www.hirunews.lk/274384/කිරුළපන-රන්-මාල-කොල්ලයේ-සැකකරුවන්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1883"
}