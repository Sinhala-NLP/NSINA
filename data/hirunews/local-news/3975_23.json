{
       "Source": "hirunews",
       "Timestamp": "Tuesday, 24 April 2018 - 16:37",
       "Headline": "ව්‍යාජ ලිපි ලේඛණ ඉදිරිපත් කර සිංගප්පූරුවට යාමට උත්සාහ කළ අයෙක් අත්අඩංගුවට",
       "News Content": "ව්‍යාජ ලිපි ලේඛණ ඉදිරිපත් කර සිංගප්පූරුව බලා යාමට උත්සාහ කළ තරුණයෙකු කටුනායක ගුවන්තොටුපලේදී අත්අඩංගුවට ගෙන තිබෙනවා.\nඅද දහවල් මෙලෙස අත්අඩංගුවට පත්වී ඇත්තේ යාපනය පේදුරුතුඩුව ප්‍රදේශයේ පදිංචි 25 හැවිරිදි තරුණයෙක්.\nඔහු එම ප්‍රදේශයේ ධීවර කර්මාන්තයේ නිරතවන අයෙක් බව සඳහන්.\nසැකකරුගේ ගමන් මල්ල පරීක්ෂා කිරීමේදී සිංගප්පුරුවේ සිට එංගලන්තය බලා යාමට ගුවන් ටිකට්පතක් හමුවී තිබෙනවා.\nඑමෙන්ම එහි තිබී ව්‍යාජ ලෙසට සකස් කළ වානිජ නාවිකයන් වෙත නිකුත් කෙරෙන හැඳුනුම්පත සහිත පොතක්, නාවිකයෙකු බවට හැගවෙන ලෙසට සකස් කළ තවත් ව්‍යාජ සහතික පත්‍ර විශාල ප්‍රමාණයක් ද හමුවී ඇති බවයි අප වාර්තාකරු සඳහන් කළේ.\nහෙළිවී ඇත්තේ ව්‍යාජ ලිපි ලේඛණ ඉදිරිපත් කර මෙම තරුණයා එංගලන්තය බලා යාමට පැමිණ ඇති බවයි.\nමෙම කටයුතු සංවිධාන කරමින් මෙහෙයවන පුද්ගලයෙකු එංගලන්තයේ සිටින බවට අනාවරණ වී ඇති අතර වැඩිදුර විමර්ශණ සඳහා සැකකරු ගුවන්තොටුපල අපරාධ පරීක්ෂණ දෙපාර්තමේන්තු නිලධාරීන් වෙත භාරදී තිබෙනවා.",
       "URL": "https://www.hirunews.lk/189163/ව්‍යාජ-ලිපි-ලේඛණ-ඉදිරිපත්-කර-සිංගප්පූරුවට-යාමට-උත්සාහ-කළ-අයෙක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3975"
}