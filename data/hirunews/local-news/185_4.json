{
       "Source": "hirunews",
       "Timestamp": "Friday, 14 July 2023 - 15:28",
       "Headline": "දෙදෙනෙකුට මරු කැඳවූ මාරක රිය අනතුරු දෙක",
       "News Content": "දොම්පේ - සමනබැද්ද, මල්වාන මාර්ගයේ පහලමාපිටිගම ප්‍රදේශයේ දී ඊයේ(13) ත්‍රිරෝද රථයක් මාර්ගයෙන් ඉවතට පැන අනතුරක් සිදුව තිබෙනවා.\nඅනතුරෙන් තුවාල ලැබු ත්‍රිරෝද රථ රියදුරු බියගම රෝහලට ඇතුළත් කිරිමේදී මිය ගොස් ඇති බවයි පොලිසිය පවසන්නේ.\nඑම අනතුරෙන් ජිවිතක්ෂ‍යට පත් වූයේ වයස අවුරුදු 53ක කොළඹ 14 ප්‍රදේශයේ වේල්ස් කුමාර මාවතේ පදිංචිකරුවෙක්.\nමේ අතර ඊයේ දිනයේම හම්බන්තොට වැල්ලවාය මාර්ගයේ මෝටර් රථයක් හා විරුද්ධ දෙසින් පැමිණි යතුරු පැදියක් ද මුහුණට මුහුණ ගැටි අනතුරක් සිදුව තිබෙනවා.\nඅනතුරෙන් යතුරුපැදිකරු හා පසු පැදිකාරිය බරපතල තුවාල ලබා දෙබරවැව රෝහලට ඇතුළත් කිරිමෙන් පසු පසුපැදිකාරිය මිය ගොස් ඇති බවටයි පොලිසිය පවසන්නේ.\nඅනතුරෙන් මරණයට පත් වුයේ වයස අවුරුදු 67ක ඇල්ලගල - තිස්සමහාරාම ප්‍රදේශයේ පදිංචිකාරියක්.\nමෙම අනතුරට අදාළ මෝටර් රථයේ රියදුරු අත්අඩංගුවට ගෙන ඇති අතර මෙම අනතුර සම්බන්ධයෙන් තිස්සමහාරාම පොලිසිය වැඩිදුර විමර්ශන සිදුකරනු ලබයි.",
       "URL": "https://www.hirunews.lk/341192/දෙදෙනෙකුට-මරු-කැඳවූ-මාරක-රිය-අනතුරු-දෙක",
       "Category": "Local News",
       "Parent URL": "https://www.hirunews.lk/local-news.php?pageID=185"
}