{
       "Source": "hirunews",
       "Timestamp": "Saturday, 13 November 2021 - 13:13",
       "Headline": "මෙරට දෛනික කොරෝනා ආසාදිතයින් ගණන පස්වන දිනටත් 700 සීමාව ඉක්මවයි (වීඩියෝ)",
       "News Content": "මෙරට දෛනික කොරෝනා ආසාදිතයින් සංඛ්‍යාව ඊයේ (12) පස්වන දිනටත් 700 සීමාව ඉක්ම වූවා.\nඊයේ දිනයේදි නව අසාදිතයින් 723 දෙනෙක හදුනාගැනිමත් සමඟ මෙරට මුළු ආසාදිතයින් ගණන පන් ලක්ෂ 48,784 දක්වා ඉහළ ගියා.\nනිවෙස් නිරෝධායනය යටතේ අසාදිතයින් 11,712 කු තවදුරටත් ප්‍රතිකාර ලබනවා.\nමේ අතර, කොරෝනා මරණ 23ක් ඊයේ වාර්තාවීමත් සමග මෙරට සමස්ථ කොරෝනා මරණ සංඛ්‍යාව දැක්වෙන්නේ 13,950 ලෙසයි.\nඑන්නත් සහ ඖෂධ වර්ග ප්‍රවාහනය සඳහා භාවිතයට ගන්නා ශීත ලොරි රථ දිවයින පුරා රෝහල්වලට බෙදාදීමේ නියමු වැඩසටහනක් ආසියානු සංවර්ධන බැංකුවේ මූලිකත්වයෙන් ක්‍රියාත්මකයි.\nඒ යටතේ රුපියල් මිලියන 11 ක් පමණ වටිනා ලොරි රථයක් පොළොන්නරුව දිස්ත්‍රික් සෞඛ්‍ය සේවා මධ්‍යස්ථානය අද ලබා දී තිබෙනවා.\nමේ අතර, ඇමෙරිකා එක්සත් ජනපදයේ මිසූරි ප්‍රාන්තයේ සෙන්ට් ලුවිස් නුවර සත්වෝද්‍යානයේ අප්‍රිකානු සිංහයන්, දෙදෙනෙකු ඇතුළු බිලාල වර්ගයේ සත්ත්වයන් 8 දෙනෙකුට කොරෝනා වෛරසය ආසාදනය වී තිබෙනවා.\nහිම දිවියන් දෙදෙනෙකු, අමූර් කොටියෙකු, පූමා සත්ත්වයෙකු සහ ජගුවර් සත්ත්වයන් දෙදෙනෙකුට ද මෙලෙස කොරෝනා ආසාදනය වී ඇති බවයි සත්වෝද්‍යානයේ බලධාරින් ප්‍රකාශ කළේ.\nකෙසේ නමුත්, විවිධ වර්ගයේ වන සතුන් 12,000ක් පමණ සිටින සෙන්ට් ලුවිස් සත්වෝද්‍යානයේ වෙනත් සත්ත්වයන්ට කොරෝනා ආසාදනය සිදු වී නොමැති බව සඳහන්.\nඑමෙන්ම, මෙම සත්වෝද්‍යානයේ සත්ත්වයන් කොරෝනා වෛරසයට එරෙහිව එන්නත්කරණය කිරීමට ද පියවර ගෙන තිබීම ද විශේෂත්වයක්.",
       "URL": "https://www.hirunews.lk/287889/මෙරට-දෛනික-කොරෝනා-ආසාදිතයින්-ගණන-පස්වන-දිනටත්-700-සීමාව-ඉක්මවයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1564"
}