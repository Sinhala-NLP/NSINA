{
       "Source": "hirunews",
       "Timestamp": "Sunday, 30 July 2017 - 21:13",
       "Headline": "දිස්ත්‍රික්ක 15 කට බලපා ඇති වියළි කාලගුණයෙන් ලක්ෂ 10 කට අධික පිරිසක් පීඩාවට",
       "News Content": "දිස්ත්‍රික්ක 15 කට බලපා ඇති වියළි කාලගුණයත් සමඟ පුද්ගලයින් ලක්ෂ 10 කට අධික පිරිසක් පීඩාවට පත්ව ඇති බව ආපදා කළමණාකරණ මධ්‍යස්ථානය පවසනවා.\nඉන් වැඩි බලපෑමක් එල්ල වී ඇත්තේ උතුරු පළාතටයි.\nයාපනය, මුලතිව්, කිලිනොච්චිය, ත්‍රිකුණාමලය, වව්නියාව, අම්පාර ඇතුළු දිස්ත්‍රික්ක 15 කට බලපා ඇති වියළි කාලගුණයත් සමඟ පුද්ගලයින් 10 ලක්ෂ 93737 දෙනෙකු පීඩාවට පත්ව තිබෙනවා.\nවියළි කාලගුණය හේතුවෙන් බොහෝ ප්‍රදේශවල ජනතාව මුහුණ දී ඇති ප්‍රධානතම ගැටළුව උග්‍ර පානීය ජල හිඟයයි.\nවන සතුන්ද පානීය ජලය නොමැතිකමින් පීඩාවට පත්ව සිටින අතර නවගත්තේගම මොරගහවැව ප්‍රදේශය ආශ්‍රිතව කෘතීම ජල රැදවුම් ස්ථාපිත කිරීමට වනජීවි බලධාරින් පියවර ගෙන තිබෙනවා.\nමහවැලි ගඟෙහි ජල මට්ටම සීග්‍රලෙස පහත බැස තිබෙන අයුරුද දැක ගත හැකි අතර ජලය නොමැති කමින් කුඹුරු ඇතුළු වගාවන් රැසක්ද විනාශ වී තිබෙනවා.\nමේ අතර අද වවුනියාවේ පැවති උත්සවයදී අමාත්‍ය රිෂාඩ් බදුයුදීන් සදහන් කළේ වියළි කාලගුණයක් පැවතියද රටේ හාල් හිඟයක් ඇති වීමට ඉඩ ලබා නොදෙන බවයි.",
       "URL": "https://www.hirunews.lk/167174/දිස්ත්‍රික්ක-15-කට-බලපා-ඇති-වියළි-කාලගුණයෙන්-ලක්ෂ-10-අධික-පිරිසක්-පීඩාවට",
       "Category": "Local News",
       "Parent URL": "https://www.hirunews.lk/local-news.php?pageID=4394"
}