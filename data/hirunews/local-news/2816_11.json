{
       "Source": "hirunews",
       "Timestamp": "Saturday, 04 April 2020 - 15:45",
       "Headline": "මියගිය පස්වන කොරෝනා ආසාදිතයාගේ සිරුර අරලගංවිලදී ආදාහනය කෙරේ (වීඩියෝ)",
       "News Content": "විදෙස් ගතව සිට මෙරටට පැමිණ දින 14ක නිරෝධායන ක්‍රියාවලිය අවසන් කළ තවත් 286 දෙනෙකු අද නිවෙස් වෙත පිටත් කර හැරුණා.\nඑසේම, කොරෝනා වෛරසය ආසාදනය වීමෙන් මියගිය පස්වැනි පුද්ගලයාගේ දේහය අද පස්වරුවේ අරලගංවිල - විජයබාපුර පොදු සුසාන භූමියේදී ආදාහනය කෙරුණා.\nඒ ප්‍රදේශයේ මහජන සෞඛ්‍ය පරීක්ෂකවරුන් සහ වැලිකන්ද මූලික රෝහලේ කාර්ය මණ්ඩලයේ කිහිපදෙනෙකු සහ පොලීසියේ සහභාගිත්වයෙන්.\nමෙම අවස්ථාවට මියගිය පුද්ගලයාගේ පවුලේ ඥාතීන් කිහිපදෙනෙකු පමණක් එක්ව සිටි බවයි අප වාර්තාකරු පැවසුවේ.\nඅතුරුගිරිය ප්‍රදේශයේ පදිංචි මියගිය පුද්ගලයා 44 හැවිරිදි දෙදරු පියෙක්.\nඉතාලියේ සිට පැමිණ කන්දකාඩු මධ්‍යස්ථානයේ නිරෝධායනයට ලක් වෙමින් සිටි මෙම පුද්ගලයා පසුගිය 23 වනදා වැලිකන්ද මූලික රෝහලට ඇතුළත් කර තිබුණා.",
       "URL": "https://www.hirunews.lk/237920/මියගිය-පස්වන-කොරෝනා-ආසාදිතයාගේ-සිරුර-අරලගංවිලදී-ආදාහනය-කෙරේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2816"
}