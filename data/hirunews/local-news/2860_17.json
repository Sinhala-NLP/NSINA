{
       "Source": "hirunews",
       "Timestamp": "Tuesday, 10 March 2020 - 11:06",
       "Headline": "කොටස් වෙළදපොළේ ගනුදෙනු තාවකාලිකව අත්හිටුවයි",
       "News Content": "කොළඹ කොටස් වෙළදපොළේ ගනුදෙනු අද උදෑසන තාවකාලිකව අත්හිටුවීමට සිදුවුණා.\nඒ, කොටස් වෙළදපොළේ ප්‍රධාන සමාගම් 20 නියෝජනය කරන එස් ඇන්ඩ් පී ශ්‍රී ලංකා ටුවෙන්ටි දර්ශකය සියයට 5කට වැඩි ප්‍රමාණයකින් පහත වැටීමත් සමඟයි.\nකොටස් වෙළදපොළේ සමස්ත මිල දර්ශකය ද අද උදෑසන සියයට 3කින් පමණ පහත වැටුණා.\nකොටස් වෙළදපොළ ගනුදෙනු යළි ආරම්භ වීමෙන් අනතුරුව ද මිල දර්ශක පහත වැටීමක් වාර්තා වූ අතර, මේ වන විට සමස්ත දර්ශකය සියයට 4 කින් සහ එස් ඇන්ඞ් පී ශ්‍රී ලංකා ටුවෙන්ටි දර්ශකය 5.6 කින් පහත වැටී තිබෙනවා.\nචීන ආනයන මත රදා පවතින සමාගම්වල අපනයන කටයුතු පහත වැටීමේ අවදානම මෙලෙස කොළඹ කොටස් වෙළදපොළේ මිල දර්ශක කැපී පෙනෙන ලෙස අඩුවීමට හේතු වී ඇති බව සඳහන්.\nකොරෝනා වෛරසයේ ව්‍යාප්තියත් සමඟ විශේෂයෙන් ඇඟලූම් කර්මාන්තයට චීනයෙන් සිදුකෙරෙන සැපයුම් නතර වුණා. කොරෝනා වෛරසයේ ආර්ථික ප්‍රතිවිපාක හේතුවෙන් මේ වන විට ලොව පුරා කොටස් වෙළදපොළ මිල ගණන් සීග්‍රයෙන් පහත බැස තිබෙනවා.",
       "URL": "https://www.hirunews.lk/236196/කොටස්-වෙළදපොළේ-ගනුදෙනු-තාවකාලිකව-අත්හිටුවයි",
       "Category": "Local News",
       "Parent URL": "https://www.hirunews.lk/local-news.php?pageID=2860"
}