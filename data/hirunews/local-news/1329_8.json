{
       "Source": "hirunews",
       "Timestamp": "Sunday, 27 February 2022 - 19:25",
       "Headline": "තංගල්ලේ රිය අනතුරක් (ඡායාරූප)",
       "News Content": "තංගල්ල දෙස සිට මාතර දෙසට ධාවනය වූ ටිපර් රථයක් සහ මාතර දෙස සිට තංගල්ල දෙසට ධාවනය වූ කැබ් රථයක් අනතුරට ලක්ව තිබෙනවා.\nමෙම අනතුර අද (27) පස්වරුවේ සිදුව ඇති අතර, අනතුරින් කාන්තාවක් ජීවිතක්ෂයට පත් වුණා.\nඅනතුර සිදු වීමේ දී ටිපර් රථය සහ කැබ් රථය එකිනෙකට ප්‍රතිවිරුද්ධ දිශාවලින් පැමිණ ඇති අතර, එකිනෙකට ගැටීමෙනුයි අදාළ අනතුර සිදුව ඇත්තේ.\nකැබ් රථයේ ගමන් කළ පිරිස තුවාල ලබා මාතර රෝහලට ඇතුළත් කර තිබෙනවා.\nමෙම අනතුර සිදුව ඇත්තේ දික්වැල්ල - හුන්නදෙණිය ප්‍රදේශයේ දී යි.\nසිද්ධිය සම්බන්ධයෙන් දික්වැල්ල පොලීසිය වැඩිදුර විමර්ශන සිදු කරනවා.",
       "URL": "https://www.hirunews.lk/298215/තංගල්ලේ-රිය-අනතුරක්-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=1329"
}