{
       "Source": "hirunews",
       "Timestamp": "Sunday, 29 April 2018 - 8:00",
       "Headline": "අද පස්වරුවේත් පළාත් කිහිපයකට වැසි",
       "News Content": "දිවයිනේ බස්නාහිර, සබරගමුව, මධ්‍යම, දකුණ සහ ඌව පළාත්වල ඇතැම් ස්ථානවලට අද පස්වරුවේ මිලිමීටර 75 දක්වා තරමක තද වැසි ඇතිවිය හැකි බව කාලගුණ විද්‍යා දෙපාර්තමේන්තුව පවසනවා.\nඑමෙන්ම කන්කසන්තුරේ සිට ත්‍රිකුණාමලය සහ මඩකලපුව හරහා පොතුවිල් දක්වා වන මුහුදු ප්‍රදේශවල වැසි ඇතිවනවිට පැයට කිලෝමීටර 70 - 80 දක්වා තද සුළං ඇතිවිය හැකි බවයි ඔවුන් වැඩිදුරටත් සඳහන් කළේ.\nමේ අතර තවදුරටත් වර්ෂාව පැවතුණහොත් ඇහැලියගොඩ, ඇලපාත, කුරුවිට සහ රත්නපුර ප්‍රාදේශීය ලේකම් කොට්ඨාශ සහ ඒ අවට නායයෑම්, ගල් පෙරළීමේ සහ පස් කණ්ඩි කඩාවැටීමේ අවදානම් ඇතිවිය හැකි බවයි ජාතික ගොඩනැගිලි පර්යේෂණ සංවිධානය නිකුත් කළ නිවේදනයක දැක්වෙන්නේ.",
       "URL": "https://www.hirunews.lk/189521/අද-පස්වරුවේත්-පළාත්-කිහිපයකට-වැසි",
       "Category": "Local News",
       "Parent URL": "https://www.hirunews.lk/local-news.php?pageID=3969"
}