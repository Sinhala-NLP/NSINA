{
       "Source": "hirunews",
       "Timestamp": "Wednesday, 18 November 2020 - 12:56",
       "Headline": "හිටපු සෞඛ්‍ය අධ්‍යක්ෂ ජනරාල්, ජාසිංහ යළි කොවිඩ් කමිටුවට (වීඩියෝ)",
       "News Content": "හිටපු සෞඛ්‍ය සේවා අධ්‍යක්ෂ ජනරාල් විශේෂඥ වෛද්‍ය අනිල් ජාසිංහ පරිසර අමාත්‍යාංශයේ ලේකම්වරයා ලෙස උසස් වීමක් ලැබුව ද, අද සිට සෞඛ්‍ය අමාත්‍යාංශයේ පැවැත්වෙන කොරෝනා සම්බන්ධ සාකච්ඡා සඳහා කැඳවන බව සෞඛ්‍ය ඇමතිනි පවිත්‍රා වන්නිආරච්චි අද පාර්ලිමේන්තුවේදී ප්‍රකාශ කළා.\nඒ පවතින කොරෝනා වසංගත තත්ත්වය සම්බන්ධයෙන් සමගි ජනබලවේගයේ පාර්ලිමේන්තු මන්ත්‍රී චමින්ද විජේසිරි යොමුකළ පැනයකට පිළිතුරු ලබාදෙමින්.\nඑහිදී ඇති වූ සංවාදයට පාර්ලිමේන්තු මන්ත්‍රී හේෂා විතානගේ, කතානායක මහින්ද යාපා අබේවර්ධන සහ පාර්ලිමේන්තු මන්ත්‍රී ලක්ෂ්මන් කිරිඇල්ල ද මැදිහත් වුණා.\nමේ අතර, අයවැය දෙවන වර කියවීමේ විවාදයේ පළමු දිනය අදයි. අද දිනයේ විවාදය ආරම්භ කළේ සමගි ජනබලවේගයේ පාර්ලිමේන්තු මන්ත්‍රී ආචාර්ය හර්ෂ ද සිල්වා විසින්.",
       "URL": "https://www.hirunews.lk/255007/හිටපු-සෞඛ්‍ය-අධ්‍යක්ෂ-ජනරාල්-ජාසිංහ-යළි-කොවිඩ්-කමිටුවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2326"
}