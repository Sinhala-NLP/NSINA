{
       "Source": "hirunews",
       "Timestamp": "Thursday, 01 December 2016 - 18:50",
       "Headline": "කුමාර් ගුණරත්නම්ට හෙට දවල් 12 ට පෙර පුරවැසිභාවය ඉල්ලයි",
       "News Content": "කුමාර් ගුණරත්නම්ට හෙට (02) දහවල් 12 ට පෙර පුරවැසිභාවය ලබාදීමට කටයුතු කළ යුතු බව පෙරටුගාමී සමාජවාදී පක්ෂය පවසනවා.\nකොළඹ අද කැදවා තිබූ මාධ්‍ය හමුවකට එක්වෙමින් එහි ප්‍රචාරක ලේකම් පුබුදු ජයගොඩ මේ බව සදහන් කළා.\nමේ අතර, අභ්‍යන්තර කටයුතු, වයඹ සංවර්ධන සහ සංස්කෘතික කටයුතු අමාත්‍ය එස්.බී. නාවින්න පාර්ලිමේන්තුවේදී කියා සිටියේ කුමාර් ගුණරත්නම් සම්බන්ධයෙන් විධිමත් ඉල්ලීමක් සිදුකළහොත් ඔහුට පුරවැසිභාවය ලබාදීම සම්බන්ධයෙන් සලකා බැලිය හැකි බවයි.\nඒකාබද්ධ විපක්ෂයේ නායක පාර්ලිමේන්තු මන්ත්‍රී දිනේෂ් ගුණවර්ධන යොමුකළ පැනයකට පිළිතුරු ලෙසයි අමාත්‍යවරයා මේ බව කියා සිටියේ.\nමේ සම්බන්ධයෙන් පෙරටුගාමී සමාජවාදී පක්ෂය අද (01) කැදවා තිබූ මාධ්‍ය හමුවකදී ද අදහස් පළ වුණා.\nඑම පක්ෂයේ ප්‍රචාරක ලේකම් පුබුදු ජයගොඩ කියා සිටියේ මෙහි දේශපාලන හේතුවක් පවතින බවයි.",
       "URL": "https://www.hirunews.lk/148750/කුමාර්-ගුණරත්නම්ට-හෙට-දවල්-12-ට-පෙර-පුරවැසිභාවය-ඉල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=4771"
}