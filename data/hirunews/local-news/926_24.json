{
       "Source": "hirunews",
       "Timestamp": "Saturday, 20 August 2022 - 12:45",
       "Headline": "ඖෂධ හිඟය සොයා බැලීමට රජයේ වෛද්‍ය නිලධාරින්ගේ සංගමයෙන් ත්‍රිපුද්ගල කමිටුවක්",
       "News Content": "රෝහල්වල පවතින ඖෂධ හිඟය සම්බන්ධයෙන් සොයාබැලීම සඳහා රජයේ වෛද්‍ය නිලධාරීන්ගේ සංගමය ත්‍රිපුද්ගල කමිටුවක් පත් කර තිබෙනවා.\nරෝහල්වල නේවාසිකව ප්‍රතිකාර ලබන රෝගීන්ට ඖෂධ නොමැතිවීම හේතුවෙන් ඒවා පිටතින් මිල දී ගැනීමට සිදුවීම නිසා රෝගීන්ට සිදුවන දුෂ්කරතා පිළිබඳව හිරු ප්‍රවෘත්ති අංශය මීට පෙර වාර්තා කළා.\nකෙසේ වෙතත් රජයේ වෛද්‍ය නිලධාරීන්ගේ සංගමයේ විධායක සභික වෛද්‍ය ප්‍රසාද් කොළඹගේ කියා සිටියේ ඖෂධ තොග නොමැතිවීම ඇතුළු ගැටලු කිහිපයක් මීට හේතුවී ඇති බවයි.",
       "URL": "https://www.hirunews.lk/313262/ඖෂධ-හිඟය-සොයා-බැලීමට-රජයේ-වෛද්‍ය-නිලධාරින්ගේ-සංගමයෙන්-ත්‍රිපුද්ගල-කමිටුවක්",
       "Category": "Local News",
       "Parent URL": "https://www.hirunews.lk/local-news.php?pageID=926"
}