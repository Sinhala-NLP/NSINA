{
       "Source": "hirunews",
       "Timestamp": "Saturday, 18 June 2016 - 12:58",
       "Headline": "හිරු ශ්‍රද්ධාභිවන්දනාවට සියල්ල සූදානම්",
       "News Content": "හිරු එෆ් එම්,හිරු ටී වී ප්‍රමුඛ ආසියානු මාධ්‍ය ජාලය උතුම් වූ පොසොන් පොහොය නිමිතිකොට ගෙන සංවිධාන කරනු ලබන හිරු ශ්‍රද්ධාභිවන්දනා පොසොන් මහා පිංකම සඳහා මේ වනවිට සියලූ කටයුතු සූදානම්.\nමෙම පිංකම පැවැත්වෙන්නේ ත්‍රිපිටකය ග්‍රන්ථාරූඪ  කළ ඓතිහාසික මාතලේ - අලූවිහාර පූජා භූමියේදියි.\nනිරන්තරයෙන් බුද්ධ ශාසනයේ චිරස්ථිතිය උදෙසා කටයුතු කරන හිරු එෆ් එම්, හිරු ටී වී ප්‍රමුඛ ආසියානු මාධ්‍ය ජාලය හිරු ශ්‍රද්ධාභිවන්දනා මහා පොසොන් පිංකම ආමිස හා ප්‍රතිපත්ති පූජාවන්ට මුල් තැන දෙමින් හෙට දවස පුරා ඓතිහාසික මාතලේ - අලූවිහාර පූජා භූමියේදී පවත්වනු ලබනවා.\nඋදෑසන ශීල සමාදාන කටයුතුවලින් හිරු ශ්‍රද්ධාභිවන්දනා මහා පොසොන් පිංකමේ කටයුතු ආරම්භවීමට නියමිතයි.\nධර්ම දේශනා සහ කාලීන ධර්ම සාකච්ඡා ඇතුළු වැඩසටහන් රැසක් මෙවර හිරු ශ්‍රද්ධාභිවන්දනා මහා පොසොන් පිංකමට ඇතුළත්.\nපසුගිය වසර කිහිපයේ මෙන්ම මෙවර ද හිරු ශ්‍රද්ධාභිවන්දනා පොසොන් පිංකමේදී උතුම් වූ සම්බුදු සසුනේ චිරස්ථිතිය උදෙසා කුල දරුවන් සසුන් ගත කරවීමේ මහා පිංකම ද පැවැත්වෙනවා.\nඉන් අනතුරුව මහා සංඝරත්නය සියක් නමක් උදෙසා සිරිත් පරිදි දන් පිං වඩවා සංඝගත දක්ෂිණාවක් ද පිරිනැමීමට කටයුතු යොදා තිබෙනවා.\nහිරු ශ්‍රද්ධාභිවන්දනා පොසොන් මහා පිංකමේ මෙම සියලූ පුණ්‍ය කටයුතු  සිදුකරනු ලබන්නේ ආසියානු මාධ්‍ය ජාලයේ ගරු සභාපති රේනෝ සිල්වා මහතාගේ ප්‍රධානත්වයෙන්.\nහිරු ශ්‍රද්ධාභිවන්දනා මහා පොසොන් පිංකම සඳහා සියලූ කටයුතු මේ වන විට ඓතිහාසික මාතලේ - අලූවිහාර පුදබිමේ සංවිධානය කර අවසන්.",
       "URL": "https://www.hirunews.lk/135875/හිරු-ශ්‍රද්ධාභිවන්දනාවට-සියල්ල-සූදානම්",
       "Category": "Local News",
       "Parent URL": "https://www.hirunews.lk/local-news.php?pageID=5001"
}