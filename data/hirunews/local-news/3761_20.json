{
       "Source": "hirunews",
       "Timestamp": "Thursday, 06 September 2018 - 15:16",
       "Headline": "නව රාජ්‍යතාන්ත්‍රිකයන් 4 ක් ජනපතිට අක්තපත්‍ර භාරදෙයි",
       "News Content": "ශ්‍රී ලංකාව සඳහා පත් කෙරුනු නව රාජ්‍යතාන්ත්‍රිකයන් 4 දෙනෙක් අද ජනාධිපති මෛත්‍රීපාල සිරිසේන වෙත අක්තපත්‍ර භාරදුන්නා.\nජනාධිපති මාධ්‍ය අංශය සඳහන් කළේ මැලේසියාව සහ සැම්බියාව නියෝජනය කරමින් මහ කොමසාරිස්වරුන් දෙදෙනෙක්,  ස්විට්සර්ලන්තය සහ ග්වාතමාලාව සඳහා තානාපතිවරුන් දෙදෙනෙක් පත්ව ඇති බවයි.\nඉහළ ජාත්‍යන්තර සහයෝගයක් සමග සංවර්ධනයේත් සංහිඳයාවේත් අරමුණු ජයග්‍රහණය කිරීම සඳහා ශ්‍රී ලංකාව යන ගමනේදී නව රාජ්‍යතාන්ත්‍රිකයන් ද ඊට උපරිම සහය ලබාදෙනු ඇතැයි තමා විශ්වාස කරන බවයි අක්තපත්‍ර භාරදීමෙන් පසු ජනාධිපතිවරයා කියාසිටියේ.",
       "URL": "https://www.hirunews.lk/199289/නව-රාජ්‍යතාන්ත්‍රිකයන්-4-ක්-ජනපතිට-අක්තපත්‍ර-භාරදෙයි",
       "Category": "Local News",
       "Parent URL": "https://www.hirunews.lk/local-news.php?pageID=3761"
}