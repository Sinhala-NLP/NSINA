{
       "Source": "hirunews",
       "Timestamp": "Thursday, 24 February 2022 - 10:23",
       "Headline": "රුසියාවට යුක්‍රේන ජනපතිගෙන් ප්‍රකාශයක් ! (වීඩියෝ)",
       "News Content": "යුක්‍රේන ජනාධිපතිවරයා සඳහන් කළේ රුසියාව සිය රටට ප්‍රහාරයක් එල්ල කළහොත් තමන් ද ඊට ප්‍රතිචාර දක්වන බවයි.\nඔහු කියා සිටියේ මෙය ලෝක යුද්ධයක මුල බවයි.\nමේ වන විට යුක්‍රේන දේශසීමාව ආසන්නයේ ලක්ෂ දෙකක රුසියානු භට පිරිසක් සහ යුද උපකරණ ස්ථාන ගතකර ඇති බවට යුක්‍රේන ජනාධිපතිවරයා චෝදනා කරනවා.\nඑමෙන්ම එංගලන්තය සහ ඇමරිකාව යුදමය වශයෙන් යුක්රේන රජයට සහාය පළ කිරීමට දැනටමත් තීරණය කර තිබෙනවා.\nපවතින තත්ත්වය සම්බන්ධයෙන් සාකච්ජා කිරීම සඳහා ජගත් ආරක්ෂක මණ්ඩලය ඊයේ (23) රැස් වුණා.\nඑහිදී එක්සත් ජාතීන්ගේ සංවිධානයේ මහ ලේකම් අන්තෝනියෝ ගුටේරස් ඉල්ලා සිටියේ සටන් විරාමයකට ගමන් කරන ලෙසටයි.",
       "URL": "https://www.hirunews.lk/297895/රුසියාවට-යුක්‍රේන-ජනපතිගෙන්-ප්‍රකාශයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1337"
}