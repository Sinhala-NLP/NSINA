{
       "Source": "hirunews",
       "Timestamp": "Wednesday, 30 May 2018 - 10:30",
       "Headline": "කේරළ ගංජා කිලෝ 24ක් සමඟ දෙදෙනෙකු අත්අඩංගුවට",
       "News Content": "මන්නාරම - පේසාලේ -  ඕළුතොඩුවායි ප්‍රදේශයේදී කේරළ ගංජා කිලෝග්‍රෑම් 24ක් සමඟ තරුණයින් දෙදෙනෙකු පොලිස් මත්ද්‍රව්‍ය නාශක කාර්යාංශය මගින් අත්අඩංගුවට ගෙන තිබෙනවා.\n24 සහ 27 යන වයස්වල පසුවන මෙම සැකකරුවන් දෙදෙනා අදාළ ගංජා තොගය යතුරුපැදියකින් ප්‍රවාහනය කරමින් සිටියදී මෙලෙස අත්අඩංගුවට ගත් බවයි පොලීසිය සඳහන් කළේ.\nඒවායේ වටිනාකම රුපියල් ලක්ෂ 29ක් වන අතර සැකකරුවන් අදාළ කේරළ ගංජා තොගය අලෙවි කිරීම සඳහා රැගෙන ගොස් ඇති බවට මූලික පරීක්ෂණවලදී හෙළිව තිබෙනවා.",
       "URL": "https://www.hirunews.lk/191887/කේරළ-ගංජා-කිලෝ-24ක්-සමඟ-දෙදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3920"
}