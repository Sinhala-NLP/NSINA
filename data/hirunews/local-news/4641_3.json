{
       "Source": "hirunews",
       "Timestamp": "Monday, 27 February 2017 - 8:04",
       "Headline": "බෞද්ධ දර්ශනය ආරක්ෂා කිරීමට කැපවන බව ජනපති කියයි",
       "News Content": "කුමන ආකාරයේ විවේචන පැමිණිය ද බෞද්ධ දර්ශනය රැක ගැනීමට තම රජය කටයුතු කරන බව ජනාධිපති මෛත්‍රීපාල සිරිසේන පවසනවා.\nමනුෂ්‍යත්වය, මානව දයාව පමණක් නොව හැදියාව ද යටපත් කරමින් තරගකාරිත්වයට පමණක් මුහුණ දී තිබෙන වර්තමාන සමාජය සුවපත් කිරීමට ඇති එකම මඟ ආගමික දර්ශනය බවයි ඔහු කියා සිටියේ.\nජනාධිපතිවරයා මේ බව කියා සිටියේ රත්නපුර - පැල්මඩුල්ල - ගනේගම - අරමණපොල රජමහා විහාරයේ ඊයේ පැවති ආගමික උත්සවයකට එක්වෙමින්.\nමේ අතර හදිසි රෝග තත්ත්වයක් හේතුවෙන් කොළඹ ජාතික රෝහලේ හෘද රෝග සත්කාර ඒකකයේ ප්‍රතිකාර ලබන ශ්‍රී ලංකා වෛද්‍ය සභාවේ සභාපති මහාචාර්ය කාලෝ ෆොන්සේකාගේ සුවදුක් විමසීමට ජනාධිපති මෛත්‍රිපාල සිරිසේන ඊයේ පස්වරුවේ එහි ගොස් තිබුණා.",
       "URL": "https://www.hirunews.lk/155546/බෞද්ධ-දර්ශනය-ආරක්ෂා-කිරීමට-කැපවන-බව-ජනපති-කියයි",
       "Category": "Local News",
       "Parent URL": "https://www.hirunews.lk/local-news.php?pageID=4641"
}