{
       "Source": "hirunews",
       "Timestamp": "Tuesday, 13 September 2016 - 13:49",
       "Headline": "විවිධ වර්ගවල විදුලි පේනු සහ කෙවිනි අලෙවිය 2018 සිට තහනම්",
       "News Content": "හඳුන්වාදෙන ප්‍රමිතියෙන් පරිබාහිර විදුලි පේනු සහ කෙවිනි 2018 වසරේ අගෝස්තු මස 16 වන දා සිට ආනයනය කිරීම සහ අලෙවිය සම්පුර්ණයෙන් තහනම් කෙරෙන බව මහජන උපයෝගිතා කොමිසම පවසනවා.\nවිදුලියෙන් සිදුවන හානි අවම කර ගැනීමේ අරමුණින් ප්‍රමිතියකින් යුතු විදුලි පෙනු සහ කෙවිනි හදුන්වා දෙන බවයි එම කොමිසමේ අධ්‍යක්ෂ ජනරාල් දමිත කුමාරසිංහ කොළඹ අද පැවැති මාධ්‍ය හමුවකට එක්වෙමින් සඳහන් කළේ.\n2018 වසරේ අගෝස්තු මස 16 වන දා සිට ආනයනය කරන විදුලි උපකරණවල ද අදාල ප්‍රමිතිය තිබීම අනිවාර්ය බව මහජන උපයෝගිතා කොමිසමේ අධ්‍යක්ෂ ජනරාල්වරයා සදහන් කළා.",
       "URL": "https://www.hirunews.lk/142883/විවිධ-වර්ගවල-විදුලි-පේනු-සහ-කෙවිනි-අලෙවිය-2018-සිට-තහනම්",
       "Category": "Local News",
       "Parent URL": "https://www.hirunews.lk/local-news.php?pageID=4881"
}