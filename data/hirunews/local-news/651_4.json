{
       "Source": "hirunews",
       "Timestamp": "Thursday, 22 December 2022 - 11:04",
       "Headline": "නීතිවිරෝධී මත්ද්‍රව්‍ය සමඟ දෙදෙනෙක් STF භාරයට",
       "News Content": "වැල්ලම්පිටිය, කොටිකාවත්ත මංසන්දියෙන් කොහිලවත්තට හැරෙන ස්ථානයේ දී පාසල් ළමුන් ඉලක්ක කර ගනිමින් අලවි කිරිමට අයිස් මත්ද්‍රව්‍ය සන්තකයේ තබාගෙන සිටි පුද්ගලයෙක් පොලිස් විශේෂ කාර්ය බලකාය භාරයට ගෙන තිබෙනවා.\nබ්‍රැන්ඩියා වත්ත, වැල්ලම්පිටිය ප්‍රදේශයේ පදිංචි එම සැකකරු වයස අවුරුදු 40ක අයෙක්.\nපොලිස් විශේෂ කාර්ය බලකාය පවසන්නේ, සැකකරු සමඟ අයිස් ග්‍රෑම් 09යි, මිලි ග්‍රෑම් 430ක් සහ ත්‍රිරෝද රථයක් ද ඊයේ (21) සිය භාරයට ගත් බවයි.\nපසුව එම සැකකරු වැඩිදුර විමර්ශන සඳහා වැල්ලම්පිටිය පොලිස් ස්ථානය වෙත භාර දී තිබෙනවා.\nමේ අතර, ඊයේ (21) කිලිනොච්චිය, සෙබසියාර් පාර ප්‍රදේශයේ දී කේරළ ගංජා කිලෝග්‍රෑම් 01යි, ග්‍රෑම් 130ක් සමඟ පුද්ගලයෙක් පොලිස් විශේෂ කාර්ය බලකාය භාරයට ගෙන තියෙනවා.\nසැකකරු කිලිනොච්චිය, භාරතීපුරම්, ප්‍රදේශයේ පදිංචි වයස 36ක අයෙක්.\nඑම සැකකරු වැඩිදුර විමර්ශන සඳහා වැල්ලම්පිටිය පොලිස් ස්ථානය වෙත භාර දී තිබෙනවා.",
       "URL": "https://www.hirunews.lk/323263/නීතිවිරෝධී-මත්ද්‍රව්‍ය-සමඟ-දෙදෙනෙක්-stf-භාරයට",
       "Category": "Local News",
       "Parent URL": "https://www.hirunews.lk/local-news.php?pageID=651"
}