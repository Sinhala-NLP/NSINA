{
       "Source": "hirunews",
       "Timestamp": "Wednesday, 06 September 2023 - 17:40",
       "Headline": "පාසල් සිසුවෙකුට පහර දුන් පොලිස් සැරයන්ට ඇප",
       "News Content": "පාසල් සිසුවෙකුට පහර දී තුවාල සිදු කළ ඇමති ආරක්ෂක කොට්ඨාසයට අනුයුක්තව සේවය කරන  පොලිස් සැරයන්වරයෙකු සහ ඔහුගේ ඥාතියෙකු රුපියල් ලක්ෂයක ශරීර ඇප මත  මුදාහැරීමට අම්පාර මහේස්ත්‍රාත් අධිකරණය නියෝග කර තිබෙනවා.\nපාර්ලිමේන්තු මන්ත්‍රීවරයකුගේ ප්‍රධාන ආරක්ෂක නිලධාරියා ලෙස කටයුතු කරන මෙම පොලිස් සැරයන්වරයා ඔහුගේ නිවසට යාබදව පිහිටි නිවසක පිරිසක් සමග ඇති වූ පෞද්ගලික ආරවුලක් හේතුවෙන් මෙම සිසුවාට පහර දී ඇති බව ඉඟිනියාගල පොලීසිය පවසනවා.\nඑම  සිසුවාගේ මව විසින් සිදු කළ පැමිණිල්ලක් මත විමර්ශන කිරීමෙන් අනතුරුව පොලිසිය විසින් සැකකාර සැරයන්වරයා අත්අඩංගුවට ගෙන තිබෙනවා.\nපහරකෑමට ලක් වූ දරුවා අම්පාර රෝහලේ නේවාසිකව ප්‍රතිකාර ලබන බව පොලීසිය වැඩිදුරටත් අනාවරණය කරනවා.",
       "URL": "https://www.hirunews.lk/347364/පාසල්-සිසුවෙකුට-පහර-දුන්-පොලිස්-සැරයන්ට-ඇප",
       "Category": "Local News",
       "Parent URL": "https://www.hirunews.lk/local-news.php?pageID=48"
}