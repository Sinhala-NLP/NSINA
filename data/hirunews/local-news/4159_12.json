{
       "Source": "hirunews",
       "Timestamp": "Saturday, 23 December 2017 - 19:55",
       "Headline": "එළදෙනට පිහිටක් වූ මනුෂ්‍යත්වය",
       "News Content": "ඇතැමුන් කියන්නේ අද කාලේ මනුස්සකම මැරිලා කියලා.\nඑහෙත්, මනුස්සකම ජීවමාන කළ පුවතක් අපට වාර්තා වුණේ බදුල්ල - ගඟබඩ ප්‍රදේශයෙන්.\nගැබ්බර එළදෙනෙකුගේ කෑගසන ශබ්දය ගඟබඩ ප්‍රදේශවාසීන්ට ඊයේ රාත්‍රී නොඉවසිලිකමක් ඇති කළා.\nඑළදෙනගේ ශබ්දය සොයා පැමිණි ඇතැමුන්ට දැන ගැනීමට හැකිවූයේ තම පැටවා ප්‍රසූත කිරීමට උත්සාහගන්නා එළදෙනක්.\nමවගේ සහ පැටවාගේ ජීවිතය බේරාගන්න ගම්මු මුලින්ම තීරණය කළේ බදුල්ල මහනගර සභාව දැනුවත් කරමින්.\nගිනි නිවීම් හා දිවි ගලවා ගැනීමේ ඒකකයේ නිලධාරීන් එහි පැමිණ පැටවා බිහි කිරීමට එළදෙනට සහය වුණා.\nඑහෙත් විලිරුදාවෙන් සිටි එළදෙන හිටිහැටියේ මාර්ගයේ දිවයාම ඉතාමත්ම සංවේදී දර්ශනයක් වුණා.\nකෙසේ වෙතත්, තම උත්සාහය අත්නොහැරි ප්‍රදේශවාසීන් සහ නිලධාරීන් අවසානයේ එළදෙනගේ සහ පැටවාගේ ජීවිතය බේරාගත්තා.",
       "URL": "https://www.hirunews.lk/179151/එළදෙනට-පිහිටක්-වූ-මනුෂ්‍යත්වය",
       "Category": "Local News",
       "Parent URL": "https://www.hirunews.lk/local-news.php?pageID=4159"
}