{
       "Source": "hirunews",
       "Timestamp": "Sunday, 06 September 2020 - 11:01",
       "Headline": "ගාල්ල - තොටගොඩ ප්‍රදේශයේ ඉඩමකින් ටී 56 උණ්ඩ 123ක් (වීඩියෝ)",
       "News Content": "ගාල්ල - තොටගොඩ - බැඳිපාර ප්‍රදේශයේ පෞද්ගලික ඉඩමක වළදමා තිබූ ටී 56 උණ්ඩ 123ක් පොලීසිය සොයාගෙන තිබෙනවා.\nඅදාළ ඉඩමේ සුද්ධ පවිත්‍ර කිරීමේ කටයුතු සිදුකරමින් සිටියදී එම උණ්ඩ තොගය සොයාගත් බවයි වාර්තාවන්නේ.\nඉන් අනතුරුව පොලීසිය දැනුවත් කර ඇති අතර, ඒ අනුව අදාළ උණ්ඩ තොගය ඉවත් කරගෙන තිබෙනවා.\nසිද්ධිය සම්බන්ධයෙන් මේ වනවිටත් කිසිවෙකුත් අත්අඩංගුව ගෙන නොමැති අතර, අක්මීමන පොලීසිය වැඩිදුර විමර්ශන සිදුකරනු ලබනවා.\nමේ අතර, ගෙවුණු පැය 24 තුළ බස්නාහිර පළාතේ සිදුකළ වැටලීම්වලින් පුද්ගලයින් 358 දෙනෙකු අත්අඩංගුවට ගෙන තිබෙනවා.\nඉන් පුද්ගලයින් 105 දෙනෙකු සතුව තිබී හෙරොයින් ග්‍රෑම් 482 කට අධික ප්‍රමාණයක් සොයාගත් බවයි පොලීසිය සඳහන් කළේ.\nතවත් 102ක් සතුව තිබී ගංජා ග්‍රෑම් 349 කට අධික ප්‍රමාණයක් ද සොයාගෙන ඇති අතර, පුද්ගලයින් අටදෙනෙකු සතුව තිබී අයිස් ග්‍රෑම් 3කට අධික ප්‍රමාණයක් සොයා ගැනුනා.\nමීට අමතරව වල්ලපට්ටා කිලෝ එකයි ග්‍රෑම් 135 ක්ද සොයාගත් බවයි පොලීසිය සඳහන් කළේ.",
       "URL": "https://www.hirunews.lk/249522/ගාල්ල-තොටගොඩ-ප්‍රදේශයේ-ඉඩමකින්-ටී-56-උණ්ඩ-123ක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2474"
}