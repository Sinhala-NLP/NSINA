{
       "Source": "hirunews",
       "Timestamp": "Monday, 28 March 2022 - 20:18",
       "Headline": "අයි.එම්.එෆ්. යෑම ගැන ඇමරිකාව සතුටින් (වීඩියෝ)",
       "News Content": "ජාත්‍යන්තර මූල්‍ය අරමුදලට යාමේදී ඇමරිකා එක්සත් ජනපදයේ සහය අපේක්ෂා කරන බව ජනාධිපති ගෝඨාභය රාජපක්ෂ ප්‍රකාශ කළා.\nඒ, ශ්‍රී ලංකාවේ ඇමරිකානු තානාපති ජූලි චන්ග් සමඟ ජනාධිපති කාර්යාලයේ අද පැවති සාකච්ඡාවකදියි.\nපසුගිය කාලයේදී මෙරට ආර්ථිකයේ බිද වැටීමට හේතු වූ කරුණු සම්බන්ධයෙන් ද මෙහිදී ජනාධිපතිවරයා කරුණු පැහැදිලි කර තිබෙනවා.\nජාත්‍යන්තර මූල්‍ය අරමුදලට යාමට රජය ගත් තීරණය පැසසීමට ලක් කළ ඇමරිකානු තානාපතිවරිය එය මෙරටට දිගුකාලීනව ඉතා වැදගත් වන බවයි සදහන් කර ඇත්තේ.\nමෙරට පුනර්ජනනීය බලශක්ති ව්‍යාපෘතිවලට ජාත්‍යන්තර සංවර්ධනය සඳහා වන එක්සත් ජනපද නියෝජිතායතනය මගින් ණය පහසුකම් ලබාදීමට කටයුතු කරන බව ද ඇමරිකානු තානාපතිනිය මෙහිදී කියා සිටියා.\nකුමන ආර්ථික ප්‍රතිසංස්කරණ සිදුකළ ද අඩු ආදායම්ලාභීන්ට සහන සැලසීමට පියවර ගන්නා බව ජනාධිපතිවරයා එහිදී ප්‍රකාශ කළ බවයි ජනාධිපති මාධ්‍ය අංශය සදහන් කළේ.",
       "URL": "https://www.hirunews.lk/300634/අයි-එම්-එෆ්-යෑම-ගැන-ඇමරිකාව-සතුටින්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1264"
}