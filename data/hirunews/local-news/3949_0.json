{
       "Source": "hirunews",
       "Timestamp": "Saturday, 12 May 2018 - 12:39",
       "Headline": "දේශපාලනයෙන් ඉවත් වන්නේ නැහැ - කෘත්‍යාධිකාරයෙන් ඉවත් වූ ජෝශෆ් මයිකල් කියයි",
       "News Content": "මාධ්‍ය වාර්තා පළ වී ඇති ආකාරයට තමන් දේශපාලයෙන් ඉවත් වී නොමැති බව එක්සත් ජාතික පක්ෂයේ හිටපු ජ්‍යෙෂ්ඨ අමාත්‍යවරයෙකු වන ජෝශෆ් මයිකල් පෙරේරා පවසනවා.\nහිටපු අමාත්‍යවරයා දේශපාලනයෙන් ඉවත්ව ඇති බවට පළ වූ වාර්තා සම්බන්ධයෙන් හිරු ප්‍රවෘත්ති අංශය කළ විමසීමකදීයි ඔහු මේ බව කියා සිටියේ.\nපසුගිය දා පැවති එක්සත් ජාතික පක්ෂ විශේෂ කෘත්‍යාධිකාරී මණ්ඩල රැස්වීමේදී ඔහු කෘත්‍යාධිකාරී මණ්ඩලයෙන් ඉවත් වන බව ද ප්‍රකාශ කළා.\nඒ, එක්සත් ජාතික පක්ෂයේ උපනායක ලෙස පාර්ලිමේන්තු මන්ත්‍රී රවී කරුණානායක නැවත වරක් පත් කිරීමට විරෝධය පළ කරමින්.\nකෙසේ වෙතත්, ඔහු පසුගිය දා සුගතදාස ගෘහස්ථ ක්‍රීඩාංගණයේ පැවැති එක්සත් ජාතික පක්ෂයේ මැයි දින සැමරුමට සහභාගි වුවත්, පක්ෂයේ උප නායක, පාර්ලිමේන්තු මන්ත්‍රී රවී කරුණානායක ඊට සහභාගි වූයේ නැහැ.",
       "URL": "https://www.hirunews.lk/190564/දේශපාලනයෙන්-ඉවත්-වන්නේ-නැහැ-කෘත්‍යාධිකාරයෙන්-වූ-ජෝශෆ්-මයිකල්-කියයි",
       "Category": "Local News",
       "Parent URL": "https://www.hirunews.lk/local-news.php?pageID=3949"
}