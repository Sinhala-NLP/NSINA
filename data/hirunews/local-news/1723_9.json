{
       "Source": "hirunews",
       "Timestamp": "Monday, 30 August 2021 - 7:46",
       "Headline": "වැටුප් ගැටලුව අද විසඳෙනු ඇතැයි ගුරු සංගම් අපේක්ෂාවෙන්",
       "News Content": "ගුරු විදුහල්පති වැටුප් විෂමතා ගැටලුව සම්බන්ධයෙන් අද විසඳුමක් ලැබෙනු ඇතැයි ගුරු සංගම් අපේක්ෂා කරනවා.\nවැටුප් ගැටලුවට අදාළ ව අධ්‍යාපන අමාත්‍ය දිනේෂ් ගුණවර්ධන වෙත ගුරු - විදුහල්පති වෘත්තිය සමිති සන්ධානය විසින් ඉදිරිපත් කරන ලද යෝජනාවලිය අද අමාත්‍ය මණ්ඩල අනුමැතිය සඳහා ඉදිරිපත් කිරීමට නියමිත බවයි ලංකා ගුරු සේවා සංගමයේ ප්‍රධාන ලේකම් මහින්ද ජයසිංහ ප්‍රකාශ කළේ.\nඑසේ නොමැති වුවහොත් දැනට ආරම්භ කර ඇති  ඔන්ලයින් පන්ති වර්ජන වෘත්තිය ක්‍රියාමාර්ගය තවත් දැඩි කරන බව ද ඔහු කියා සිටියා.",
       "URL": "https://www.hirunews.lk/280901/වැටුප්-ගැටලුව-අද-විසඳෙනු-ඇතැයි-ගුරු-සංගම්-අපේක්ෂාවෙන්",
       "Category": "Local News",
       "Parent URL": "https://www.hirunews.lk/local-news.php?pageID=1723"
}