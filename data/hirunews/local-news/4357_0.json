{
       "Source": "hirunews",
       "Timestamp": "Wednesday, 23 August 2017 - 18:44",
       "Headline": "කල්මුනේ දී සිදුවූ අනතුරකින් තරුණයෙකු මරුට (ඡායරූප)",
       "News Content": "හිස් වැසුම් පටිය නොපැලඳූ 22 හැවිරිදි තරුණයා දුක්බර අන්දමින් මරණයට පත්වූ සිද්ධියක් අද(23) උදේ මඩකලපුව කලුදාවලෙයි ප්‍රදේශයෙන් වාර්තා වුනා.\nවිදෙස් රැකියාවක් සඳහා ගොස් ඔහු මව්බිමට පැමිණ දින දෙකක් පමණක් වන බවයි අප වාර්තාකරු කියා සිටියේ.\nමඩකලපුව කල්මුනේ ප්‍රදාන මාර්ගයේ කලුදාවලෙයිහි මගී හරස් මාර්ගයේ අද පාන්දර සිදුවූ අනතුරින් 22 හැවිරිදි මහාරාජා උදයරාජ් යන තරුණයා මරණයට පත් වුනා.\nයතුරු පැදියෙන් ගිය තරුණයා ඉදිරියෙන් ගිය කැබ් රථයකට ඉස්සර කිරීමට යාමේදී එම වාහනයේ හා ඉදිරියෙන් පැමිණි පෞද්ගලික බසයේ හැපී වීසි වීමෙන් හිස් වැසුමේ පටිය යොදා නොතිබීම නිසා හිස වැදී බරපතල අනතුරකට ලක්ව තිබෙනවා.\nදේහය මඩකලපුව- කලුවන්චිකුඩි මූලික රෝහලේ තැන්පත් කර ඇති බවයි අප වාර්තාකරු කියා සිටියේ.\nමේ සම්බන්දයෙන් පෞද්ගලික බස් රථයේ  රියදුරා හා කැබ් වාහනයේ රියදුරා අත් අඩංගුවට ගෙන ඇති බව සඳහන්.\nයතුරු පැදිය මුලුමනින්ම හානියට පත්ව තිබෙනවා.\nමඩකලපුව - ජවුෆර්කාන්",
       "URL": "https://www.hirunews.lk/169188/කල්මුනේ-දී-සිදුවූ-අනතුරකින්-තරුණයෙකු-මරුට-ඡායරූප",
       "Category": "Local News",
       "Parent URL": "https://www.hirunews.lk/local-news.php?pageID=4357"
}