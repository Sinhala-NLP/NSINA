{
       "Source": "hirunews",
       "Timestamp": "Wednesday, 23 August 2023 - 17:35",
       "Headline": "ව්‍යාපාරිකයෙකුගේ රන් භාණ්ඩ සොරාගත් අනියම් බිරිඳ සොයා විමර්ශන",
       "News Content": "අනි‍යම් බිරිඳගේ සහ ඇයගේ පුතා විසින් පහර දී රන් භාණ්ඩ කොල්ල කෑ බවට ව්‍යාපාරිකයෙකු විසින් ගල්කිරියාගම පොලිසියට පැමිණිල්ලක් ඉදිරිපත් කර තිබෙනවා.\nමෙසේ සොරාගෙන ඇති රන් භාණ්ඩවල වටිනාකම රුපියල් ලක්ෂ 5කට ආසන්න බවයි වාර්තා වී ඇත්තේ.\nඅදාළ ව්‍යාපාරිකයා වයස අවුරුදු 43ක් වන ගල්කිරියාගම ප්‍රදේශයේ පදිංචිකරුවෙක්.\nකෙසේ වෙතත් මේ වන විට සැකකාර මව සහ පුතා එම ප්‍රදේශයෙන් පළාගොස් ඇති අතර ගල්කිරියාගම පොලිසිය වැඩිදුර විමර්ශන සිදු කරන බවයි අප වාර්තාකරු සඳහන් කර සිටින්නේ.",
       "URL": "https://www.hirunews.lk/345845/ව්‍යාපාරිකයෙකුගේ-රන්-භාණ්ඩ-සොරාගත්-අනියම්-බිරිඳ-සොයා-විමර්ශන",
       "Category": "Local News",
       "Parent URL": "https://www.hirunews.lk/local-news.php?pageID=78"
}