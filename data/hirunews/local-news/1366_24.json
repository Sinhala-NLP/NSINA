{
       "Source": "hirunews",
       "Timestamp": "Wednesday, 09 February 2022 - 9:25",
       "Headline": "බලපත්‍ර නොමැතිව තහනම් කෘමිනාශක ප්‍රවාහනය කළ අයෙකු අත්අඩංගුවට",
       "News Content": "අනුරාධපුර - පරණ බස් නැවතුම්පොළ අසල දී බලපත්‍ර නො මැති ව තහනම් වල් නාශක සහ කෘමි නාශක ප්‍රවාහනය කළ සැකකරුවෙකු, කැබ් රථයක් සමඟ පොලිස් විශේෂ කාර්ය බලකාය අත්අඩංගුවට ගෙන තිබෙනවා.\nඑහි දී කැබ් රථයේ තිබී ග්‍රෑම් 100යේ කෘමිනාශක පැකට් 14ක්, ග්‍රෑම් 100යේ වල් නාශක පැකට් 230ක් සොයාගෙන ඇති බව සඳහන්.\nමීට අමතර ව තවත් කුඩා ප්‍රමාණයේ කෘමිනාශක පැකට් තොගයක් සොයා ගත් බවයි පොලිස් විශේෂ කාර්ය බලකාය සදහන් කළේ.\nඅත්අඩංගුවට ගත් 34 හැවිරිදි වියේ පසුවන සැකකරු පොළොන්නරුව ප්‍රදේශයේ පදිංචිකරුවෙක්.",
       "URL": "https://www.hirunews.lk/296546/බලපත්‍ර-නොමැතිව-තහනම්-කෘමිනාශක-ප්‍රවාහනය-කළ-අයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1366"
}