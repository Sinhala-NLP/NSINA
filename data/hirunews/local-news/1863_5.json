{
       "Source": "hirunews",
       "Timestamp": "Thursday, 24 June 2021 - 15:31",
       "Headline": "ජීප් රථයකින් හෙරොයින් රැගෙන ගිය අඹු සැමි යුවළක් අත්අඩංගුවට",
       "News Content": "සංචරණ සීමා තිබියදී සුඛෝපභෝගී ජීප් රථයකින් හෙරොයින් රැගෙන ගිය අඹු සැමි යුවළක් අලුත්ගම නගරයේදී අත්අඩංගුවට ගෙන තිබෙනවා.\nඔවුන් සතුව තිබී හෙරොයින් ග්‍රෑම් 5යි මිලිග්‍රෑම් 600ක් සහ රුපියල් 135,000ක මුදලක් ද සොයා ගත් බවයි පොලීසිය සඳහන් කළේ.\nසැකකරුවන් කරන්නාගොඩ - නෑබොඩ - වරකාගොඩ ප්‍රදේශයේ පදිංචිකරුවන්.\nඔවුන් කුඩා පැකට් 400ක අසුරා මේවා තුවාලයක් ඇති බවට ඇගවෙන පරිදි උදරයට තබා වෙළුම්පටි හා ප්ලාස්ටර් යොදා රැගෙන ගොස් ඇති බවට අනාවරණය වී තිබෙනවා.",
       "URL": "https://www.hirunews.lk/275233/ජීප්-රථයකින්-හෙරොයින්-රැගෙන-ගිය-අඹු-සැමි-යුවළක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1863"
}