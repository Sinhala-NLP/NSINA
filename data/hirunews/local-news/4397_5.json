{
       "Source": "hirunews",
       "Timestamp": "Saturday, 29 July 2017 - 13:12",
       "Headline": "Update :-  දිස්ත්‍රික්ක කිහිපයකට තද වැසි",
       "News Content": "ඉදිරි පැය 24 තුළ දිස්ත්‍රික්ක කිහිපයකට තරමක තද වැසි බලාපොරොත්තු විය හැකි බව කාලගුණ විද්‍යා දෙපාර්තමේන්තුව පවසනවා.\nමීට ටික වේලාවකට පෙර නිවේදනයක් නිකුත් කරමින් එම දෙපාර්තමේන්තුව සදහන් කළේ කළුතර, ගාල්ල, මාතර, රත්නපුර, කෑගල්ල, ත්‍රිකුණාමලය සහ මුලතිව් දිස්ත්‍රික්කවලට මිලිමීටර් 75 ඉක්ම වූ තද වැසි ඇති විය හැකි බවයි.\nUpdate :- Saturday, July 29, 2017 1.42 pm\n---------------------------------------------------------\nමධ්‍යම කඳුකරයට තද වැසි - මුහුදත් රළුවේ\nමධ්‍යම කඳුකර ප්‍රදේශවලට මේ වන විට තද වැසි ඇද හැලෙමින් පවතින බව වාර්තා වනවා.\nආපදා කළමනාකරණ මධ්‍යස්ථානය සඳහන් කළේ එම ප්‍රදේශවල කඳු ආශ්‍රිතව ජීවත් වන ජනතාව මෙම තත්ත්වයත් සමඟ දැඩි විමසිල්ලෙන් පසුවිය යුතු බවයි.\nමීට අමතරව දිවයිනේ නිරිතදිග ප්‍රදේශවල ද පසුගිය පැය විසි හතරේ වැසි තත්වයන් වාර්තා වී තිබෙනවා.\nකාලගුණ විද්‍යා දෙපාර්තමේන්තුව පවසන්නේ ඉදිරි පැය 24 තුළ දිවයින වටා මුහුදු ප්‍රදේශය රළු ස්වභාවයක් ගත හැකි බවයි.\nඑමෙන්ම දිවයින පුරා බොහෝ ප්‍රදේශවල වැසි සහිත කාලගුණ තත්ත්වයක් අපේක්ෂා කළ හැකි බව ද කාලගුණ විද්‍යා දෙපාර්තමේන්තුවේ නියෝජ්‍ය අධ්‍යක්ෂ අනූෂා වර්ණසූරිය සඳහන් කළා.",
       "URL": "https://www.hirunews.lk/167070/update-දිස්ත්‍රික්ක-කිහිපයකට-තද-වැසි",
       "Category": "Local News",
       "Parent URL": "https://www.hirunews.lk/local-news.php?pageID=4397"
}