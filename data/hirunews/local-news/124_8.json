{
       "Source": "hirunews",
       "Timestamp": "Saturday, 05 August 2023 - 9:02",
       "Headline": "කඩුවෙල දී හමුවුන මළ සිරුරේ ඝාතකයන් රක්ෂිත බන්ධනාගාරයට",
       "News Content": "කඩුවෙල වැලිවිට අටේ කණුව වැව පාර ප්‍රදේශයේ අතහැර දමා ගොස් තිබියදී හමු වූ නිරැවත් පුද්ගල මළ සිරැර සම්බන්ධයෙන් අත්අඩංගුවට ගත් සැකකරුවන් සිව් දෙනෙකු ඊයේ(04) කඩුවෙල මහේස්ත්‍රාත් අධිකරණය වෙත ඉදිරිපත් කිරීමෙන් ලබන 11 වන දින දක්වා රක්ෂිත බන්ධනාගාර ගත කරන ලෙස කඩුවෙල මහේස්ත්‍රාත් චාණිමා විජේබණ්ඩාර නියෝග කර තිබෙනවා.\nමෙම සැකකරුවන් සිව් දෙනා අධිකරණ නියෝග මත පැය 48 ක කාළයක් රදවා ගෙන ප්‍රශ්න කිරීමෙන් පසු ඝාතනය සම්බන්ධයෙන් පරීක්ෂණ පවත්වන කඩුවෙල පොලිසිය විසින් මෙලෙස යළි අධිකරණය වෙත ඉදිරිපත් කළ බවයි වාර්තා වන්නේ.\nමෙලෙස රක්ෂිත බන්ධනාගාර ගත කරන ලද්දේ වැල්ලම්පිටිය, කොළොන්නාව හා අංගොඩ කැළණිමුල්ල පදිංචිකරුවන් වන අතර ඝාතනයට ලක්ව තිබුණේ අංගොඩ ගොතටුව ප්‍රදේශයේ පදිංචිකරුවක් බවයි සඳහන් වන්නේ.\nසැකකරුවන් තිදෙනා සේවය කල මත්ද්‍රව්‍ය ජාවාරම්කරැවෙකු සම්බන්ධයෙන් ඔත්තුවක් ලබා දුන් බවට වූ කාරණයක් මත ප්‍රධාන සැකකරු විසින් ඝාතනයට ලක් වූ පුද්ගලයා මෙගොඩ කොලොන්නාව පිහිටි සිය නිවස වෙත කැදවා ගෙන ගොස් එහි දින දෙකක් රදවා ගනිමින් අනෙක් සැකකරුවන් දෙදෙනා හා එක්ව පහර දී ඝාතනය කර ත්‍රී රෝද රථයකින් කඩුවෙල වැව පාර ප්‍රදේශයට ගෙනැවිත් දමා තිබෙනවා.\nපරීක්ෂණ කටයුතු සිදු කල නිලධාරින් මෙහිදී අධිකරණය වෙත කරැණු ඉදිරිපත් කළේ ඝාතනයට යොදා ගත් බවට සැකකරන හොකී පිත්තක කොටස් හිපයක්, කැඩුණු තිර රෙදි දවටන පොල්ලක්, වයරයක් සොයා ගැනීමට හැකි වූ බවද  ඝාතනයට ලක් වූ පුද්ගලයා හැද සිටි ඇදුම් කිහිපයක් කුණු ඇලකට විසි කර ඇති බවයි.\nසැකකරුවන් වෙනුවෙන් කිසිදු නීතිඥයෙකු ඉදිරිපත් නොවී ඇති අතර, විමර්ශන පිළිබදව ප්‍රගතිය ලබන 11 වන දින අධිකරණය වෙත ඉදිරිපත් කිරීමට කටයුතු කරන ලෙස මහේස්ත්‍රාත්වරිය පොලිසියට නියෝග කර තිබෙනවා.",
       "URL": "https://www.hirunews.lk/343669/කඩුවෙල-දී-හමුවුන-මළ-සිරුරේ-ඝාතකයන්-රක්ෂිත-බන්ධනාගාරයට",
       "Category": "Local News",
       "Parent URL": "https://www.hirunews.lk/local-news.php?pageID=124"
}