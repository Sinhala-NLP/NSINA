{
       "Source": "hirunews",
       "Timestamp": "Wednesday, 07 August 2019 - 11:16",
       "Headline": "හික්කඩුවේ  රිය අනතුරකින් පසු බස් රථයකට ප්‍රදේශවාසීන් පහරදෙයි",
       "News Content": "හික්කඩුව - කුමාරකන්ද මංසන්ධිය අසළදී පෞද්ගලික බස් රථයකට යටවීමෙන් කාන්තාවක් මියයාමත් සමඟ කුපිතවූ ප්‍රදේශවාසීන් එම බස් රථයට අලාභහානි සිදුකර තිබෙනවා.\nගාල්ල සිට ඇල්පිටිය දක්වා ධාවනය වූ පෞද්ගලික බස් රථයකට යටවීමෙන් 51 හැවිරිදි මෙම කාන්තාව ජීවිතක්ෂයට පත්වුණේ ඊයේ පස්වරුවේයි.\nඒ සමඟ කුපිත වූ ප්‍රදේශවාසීන් එම බස් රථයට අලාභ හානි සිදුකර ඇති බවයි පොලිස් මාධ්‍ය ප්‍රකාශක කාර්යාලය සඳහන් කළේ.\nඅනතුරුව බස් රථය හික්කඩුව පොලීසිය භාරයට ගෙන ඇති අතර, රියදුරා අත්අඩංගුවට ගෙන තිබෙනවා.",
       "URL": "https://www.hirunews.lk/221715/හික්කඩුවේ-රිය-අනතුරකින්-පසු-බස්-රථයකට-ප්‍රදේශවාසීන්-පහරදෙයි",
       "Category": "Local News",
       "Parent URL": "https://www.hirunews.lk/local-news.php?pageID=3212"
}