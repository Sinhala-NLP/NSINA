{
       "Source": "hirunews",
       "Timestamp": "Sunday, 07 February 2021 - 9:08",
       "Headline": "නැගෙනහිරින් ආරම්භ වූ විරෝධතා පෙළපාලිය අද උතුරෙන් අවසන්",
       "News Content": "දෙමළ ජාතික සන්ධානය ඇතුළු තවත් දේශපාලන පක්ෂ සහ සිවිල් සංවිධාන කිහිපයක් එක්ව දියත් කර ඇති විරෝධතා පා ගමනේ අවසන් දිනය අදයි.\nකිලිනොච්චිය බස් නැවතුම්පලෙන් අද ආරම්භ වන මෙම පෙළපාලිය පස්වරුවේ යාපනය - පොලිගන්ඩි ප්‍රදේශයෙන් අවසන් වීමට නියමිතයි.\nපසුගිය 03 වැනිදා පොතුවිල් සිට ආරම්භ වූ මෙම විරෝධතා පෙළපාලියට දෙමළ ජාතික සන්ධානයේ නායක පාර්ලිමේන්තු මන්ත්‍රී ආර්. සම්බන්ධන්, එහි මාධ්‍ය ප්‍රකාශක පාර්ලිමේන්තු මන්ත්‍රී නීතීඥ එම්.ඒ. සුමන්දිරන් ඇතුලු දේශපාලනඥයින් රැසක් එක්ව සිටියා.\nඅතුරුදන් වූ පුද්ගලයින්ට සාධාරණයක් ඉෂ්ට කිරීම, දෙමළ දේශපාලන සිරකරුවන් නිදහස් කර ගැනීම, සහ වතු කම්කරුවන්ගේ දෛනික වැටුප රුපියල් දහස දක්වා ඉහළ නංවා ගැනීම මෙම විරෝධතා පා ගමන්වල තේමා පාඨ වී තිබෙනවා.",
       "URL": "https://www.hirunews.lk/261869/නැගෙනහිරින්-ආරම්භ-වූ-විරෝධතා-පෙළපාලිය-අද-උතුරෙන්-අවසන්",
       "Category": "Local News",
       "Parent URL": "https://www.hirunews.lk/local-news.php?pageID=2163"
}