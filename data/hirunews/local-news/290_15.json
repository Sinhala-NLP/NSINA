{
       "Source": "hirunews",
       "Timestamp": "Tuesday, 06 June 2023 - 14:26",
       "Headline": "හික්කඩුව පොලිස් ස්ථානය තුළ සාමය කඩවන පරිදි හැසිරුණු කාන්තාවන් 05ක් ඇතුළු 19ක් අත්අඩංගුවට",
       "News Content": "හික්කඩුව පොලිස් ස්ථානය තුළ සාමය කඩවන පරිදි හැසිරුණු කාන්තාවන් 05 දෙනෙකු ඇතුළු 19 දෙනෙකු අත්අඩංගුවට ගෙන තිබෙනවා.\nඊයේ (05) මෙම පිරිස පොලිසියට කැඳවා තිබුණේ වැලිගම මුහුදු තීරයේ දී බෝට්ටුවකට පහර දී අනර්ථයක් සිදුකිරීම සම්බන්ධයෙන් ලැබී තිබූ පැමිණිල්ලකට අනුවයි.\nඑහිදී දෙපාර්ශවය විසින් සාමය කඩවන ලෙස හැසිරී තිබෙනවා.\nඅත්අඩංගුවට ගත් පුද්ගලයෙකු පැමිණි ත්‍රීරෝද රථයක් ද මෙහිදී පොලිස් භාරයට ගැණුනේ එහි තිබී කඩුවක් හා උල් පිහියක් හමුවීම හේතුවෙන්.\nසැකකරුවන් හා සැකකාරියන් 24 සහ 50 අතර වයස්වල පසුවන රත්ගම හා දොඩංදූව ප්‍රදේශවල පදිංචිකරුවන් වන අතර ඔවුන් අද (06) ගාල්ල මහේස්ත්‍රාත් අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/337196/හික්කඩුව-පොලිස්-ස්ථානය-තුළ-සාමය-කඩවන-පරිදි-හැසිරුණු-කාන්තාවන්-05ක්-ඇතුළු-19ක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=290"
}