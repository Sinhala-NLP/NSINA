{
       "Source": "hirunews",
       "Timestamp": "Wednesday, 05 July 2023 - 9:53",
       "Headline": "සුඛෝපභෝගී මෝටර් රථයකින් රන් මාල කොල්ලකෑ 3ක් අල්ලයි",
       "News Content": "සුඛෝපභෝගී මෝටර් රථයක් යොදා ගනිමින් රන් මාල කොල්ල කෑ තුන් දෙනෙකු මොනරාගල කොට්ඨාස අපරාධ විමර්ශන අංශය මගින් අත්අඩංගුවට ගෙන තිබෙනවා.\nකොල්ල කණ්ඩායමක් මොනරාගල රෝහලේ සුළු සේවිකාවකගේ රන් මාලයක් කොල්ලකා පහර දී පසුගිය දා මාර්ගය අසල දමා ගොස් තිබුණා.\nඑම සිද්ධිය සම්බන්ධයෙන් සිදු කළ විමර්ශනවලදී සැකකරුවන් මෙලෙස අත්අඩංගුවට ගෙන තිබෙනවා.\nකොල්ලකෑම් සඳහා යොදා ගත් සුඛෝපභෝගී මෝටර් රථය ද පොලිස් භාරය ගනු ලැබුවා.",
       "URL": "https://www.hirunews.lk/340062/සුඛෝපභෝගී-මෝටර්-රථයකින්-රන්-මාල-කොල්ලකෑ-3ක්-අල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=212"
}