{
       "Source": "hirunews",
       "Timestamp": "Saturday, 13 April 2019 - 14:21",
       "Headline": "වාරියපොළ රිය අනතුරකින් පදිකයෙකු මරුට",
       "News Content": "වාරියපොළ - හලාවත මාර්ගයේ රඹෑවැව ප්‍රදේශයේදී සිදුවූ රිය අනතුරකින් පුද්ගලයෙකු ජීවිතක්ෂයට පත්වී තිබෙනවා.\nවාරියපොළ සිට හලාවත දෙසට අද අලූයම ධාවනය වූ ශ්‍රී ලංගම බස් රථයක පදිකයෙකු ගැටීමෙන් මෙම අනතුර සිදුව ඇති බවයි පොලිසිය සඳහන් කළේ.\nඅනතුරින් මියගොස් ඇත්තේ 61 හැවිරිදි ගල්ලෑපිටිය ප්‍රදේශයේ පදිංචිකරුවෙක්.\nමෙම මේ අතර, බදුරලිය - අගලවත්ත - තුඹගල්ල ප්‍රදේශයේ සිදුවූ රිය අනතුරකින් තරුණයෙකු ජීවිතක්ෂයට පත්ව තවත් පුද්ගලයෙකු තුවාල ලබා රෝහල් ගත කර තිබෙනවා.\nඊයේ රාත්‍රියේ බදුරලියේ සිට අගලවත්ත දෙසට ධාවනය වූ යතුරුපැදියක් පැදිකරුට පාලනය කර ගත නොහැකිව මාර්ගයෙන් ඉවතට පැන විදුලි කණුවක ගැටීමෙන් මෙම අනතුර සිදුව ඇති බවයි පොලීසිය සඳහන් කළේ.",
       "URL": "https://www.hirunews.lk/214402/වාරියපොළ-රිය-අනතුරකින්-පදිකයෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=3405"
}