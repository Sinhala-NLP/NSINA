{
       "Source": "hirunews",
       "Timestamp": "Saturday, 16 October 2021 - 16:52",
       "Headline": "ජීවන වියදම ජනතාවට දරාගත නොහැකි තරම් ඉහළ ගිහින් - විපක්ෂ නායක සජිත් ප්‍රේමදාස  (වීඩියෝ)",
       "News Content": "ජීවන වියදම දිනෙන් දින උත්සන්න වෙමින් ජනතාවට දරාගත නොහැකි තරම් අසරණ අඩියකට පත් වී ඇති බව විපක්ෂ නායක සජිත් ප්‍රේමදාස පවසනවා.\nඒ අද තිස්සමහාරාම රන්මිණිතැන්න ගොවියන්ගේ ගැටළු විමසන ගොවි හදගැස්ම වැඩසටහනට එක් වූ අවස්ථාවේදීයි.\nරටට නුසුදුසු බවට වාර්තා වලින් තහවුරු කළ පොහොර නැව ආපසු හරවා යවන බව ආණ්ඩුව පැවසුවත් ඒ කසල සහිත රටට නුසුදුසු පොහොර නැවත  නැවතත් ලංකාවට එමින් තිබෙන බව ද විපක්ෂ නායකවරයා මෙහිදී වැඩි දුරටත් සඳහන් කළා.\nමෙම අවස්ථාවට පාර්ලිමේන්තු මන්ත්‍රී දිලිප් වෙදාරච්චි, පළාත් සභා මන්ත්‍රී ලාල් චන්ද්‍ර ඇතුළු මහජන නියෝජිතයින් රැසක් මෙන්ම ප්‍රදේශයේ  ගොවි ජනතාව  එක්ව සිටියා.",
       "URL": "https://www.hirunews.lk/285183/ජීවන-වියදම-ජනතාවට-දරාගත-නොහැකි-තරම්-ඉහළ-ගිහින්-විපක්ෂ-නායක-සජිත්-ප්‍රේමදාස-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1624"
}