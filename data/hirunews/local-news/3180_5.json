{
       "Source": "hirunews",
       "Timestamp": "Sunday, 25 August 2019 - 19:00",
       "Headline": "දිවි පරදුවට තබා හෝ රට ආරක්ෂා කරනවා - යුද හමුදාපති",
       "News Content": "තම ජීවිතය පරිත්‍යාග කර හෝ රට ආරක්ෂා කිරීමට කැප වන බව යුද හමුදාපති ලූතිනන් ජෙනරාල් ශවේන්ද්‍ර සිල්වා ප්‍රකාශ කළා.\nඒ, මහනුවර දී මාධ්‍ය වෙත අදහස් දක්වමින්.\nඅභිනව ධුරයට පත්වීමෙන් අනතුරුව යුද හමුදාපති ලූතිනන් ජනරාල් ශවේන්ද්‍ර සිල්වා අද පෙරවරුවේ මහනුවර ඓතිහාසික දළදා සමිඳුන් වැද ආශිර්වාද ලබා ගත්තා.\nඉන් අනතුරුව මල්වතු පාර්ශවයේ මහනායක අතිපූජ්‍ය තිබ්බටුවාවේ ශ්‍රී සුමංගල නාහිමියන් බැහැ දුටු ඔහු පසුව මල්වතු පාර්ශවයේ අනුනායක පූජ්‍ය දිඹුල්කුඹුරේ ශ්‍රී විමලධම්ම හිමියන් ද බැහැදුටුවා.\nඅනතුරුව අස්ගිරි මහා විහාරයට පැමිණි යුද හමුදාපතිවරයා අස්ගිරි පාර්ශවයේ මහනායක අතිපූජ්‍ය වරාගොඩ ශ්‍රී ඥානරතන නාහිමියන් බැහැදැක ආශිර්වාද ලබා ගත්තා.\nඑහිදී අස්ගිරි පාර්ශවයේ නියෝජ්‍ය ලේඛකාධිකාරී පූජ්‍ය නාරම්පනාවේ ආනන්ද හිමියන් අනුශාසනාවක් සිදුකළා.",
       "URL": "https://www.hirunews.lk/222937/දිවි-පරදුවට-තබා-හෝ-රට-ආරක්ෂා-කරනවා-යුද-හමුදාපති",
       "Category": "Local News",
       "Parent URL": "https://www.hirunews.lk/local-news.php?pageID=3180"
}