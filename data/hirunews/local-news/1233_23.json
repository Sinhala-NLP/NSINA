{
       "Source": "hirunews",
       "Timestamp": "Wednesday, 13 April 2022 - 6:22",
       "Headline": "දකුණු මුහුදෙන් හමු වූ මහා පරිමාණ මත්ද්‍රව්‍ය ජාවාරම (වීඩියෝ)",
       "News Content": "නාවික හමුදාව සහ පොලිස් මත්ද්‍රව්‍ය නාශක කාර්යාංශය භාරයට ගත් යාත්‍රාවේ තිබී හෙරොයින් කිලෝග්‍රෑම් 300ක්, ICE මත්ද්‍රව්‍ය කිලෝග්‍රෑම් 25ක් තිබී ඇත. සැකකරුවන් 6 දෙනෙකු ද අත්අඩංගුවට ගෙන තිබෙනවා\nපොලිස් මත්ද්‍රව්‍ය කාර්‍යාංශය, නාවික හමුදාව හා රාජ්‍ය බුද්ධි සේවය එකතු වී වැටලීමක් සිදු කර තිබෙනවා.\nඑහි දී දකුණු මුහුදේ දී කළ ඒකාබද්ධ මෙහෙයුමකින් හෙරොයින් හා අයිස් මත්ද්‍රව්‍ය විශාල තොගයක් අත් අඩංගුවට ගත් බව වාර්තා වනවා.\nඒ සමඟ බහුදින ධීවර යාත්‍රාවක් ද අත් අඩගුවට ගත් බව යි සඳහන් කෙරෙන්නේ.\nඅත් අඩංගුවට ගෙන ඇත්තේ, හෙරොයින් කිලෝ ග්‍රෑම් 300ක් හා අයිස් මත්ද්‍රව්‍ය කිලෝ ග්‍රෑම් 25ක්.\nපුද්ගලයන් හය දෙනෙකු ද අත් අඩංගුවට ගත් බව යි සඳහන් වන්නේ.\nසැකකරුවන් කවු ද යන්න පිළිබඳ නිශ්චිත තොරතුරක් තව ම වාර්තා වී නෑ.\nඅත්අඩංගුවට ගත් හෙරොයින් සහ අයිස් මත්ද්‍රව්‍ය කිලෝග්‍රෑම් 325 වටිනාකම රුපියල් කෝටි 620කට අධික බව නාවික හමුදාව පවසනවා.",
       "URL": "https://www.hirunews.lk/301854/දකුණු-මුහුදෙන්-හමු-වූ-මහා-පරිමාණ-මත්ද්‍රව්‍ය-ජාවාරම-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1233"
}