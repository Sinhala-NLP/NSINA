{
       "Source": "hirunews",
       "Timestamp": "Friday, 03 June 2022 - 11:18",
       "Headline": "උතුර - නැගෙනහිර වන සංරක්ෂණයට පවරා ගත් ඉඩම් යළි ගොවීන්ට",
       "News Content": "උතුර - නැගෙනහිර පළාත්වල වන සංරක්ෂණ දෙපාර්තමේන්තුවට පවරාගෙන ඇති කුඹුරු ඉඩම් මෙවර යල කන්නයේ මෙන්ම ඉදිරි මහ කන්නයේ වගා කිරීමට හැකිවන පරිදි කඩිනමින් ගොවි ජනතාවට ලබාදීම සඳහා කටයුතු කරන ලෙස කෘෂිකර්ම අමාත්‍ය මහින්ද අමරවීර ගොවිජන සංවර්ධන දෙපාර්තමේන්තුවේ අධ්‍යක්ෂ ජනරාල්වරයාට උපදෙස් ලබා දී තිබෙනවා.\nදිස්ත්‍රික් ගොවි සංවිධාන නියෝජිතයින් ඊයේ අමාත්‍යවරයා හමුවීමෙන් අනතුරුව සිදුකළ ඉල්ලීමක් සළකා බැලීමෙන් අනතුරුවයි අමාත්‍යවරයා මෙලෙස උපදෙස් ලබා දී ඇත්තේ.\nදැනට උතුර, නැගෙනහිර පළාත්වල වන සංරක්ෂණ දෙපාර්තමේන්තුව යටතට ගෙන ඇති කුඹුරු ඉඩම් පිළිබඳව තොරතුරු ඇතුළත් වාර්තාවක් ලබාදෙන ලෙස ද මෙහිදී අමාත්‍යවරයා දැනුම්දී තිබෙනවා.",
       "URL": "https://www.hirunews.lk/306095/උතුර-නැගෙනහිර-වන-සංරක්ෂණයට-පවරා-ගත්-ඉඩම්-යළි-ගොවීන්ට",
       "Category": "Local News",
       "Parent URL": "https://www.hirunews.lk/local-news.php?pageID=1122"
}