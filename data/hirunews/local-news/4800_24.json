{
       "Source": "hirunews",
       "Timestamp": "Thursday, 10 November 2016 - 19:57",
       "Headline": "විදුලි සංදේශ බදු 25% කින් ඉහළට",
       "News Content": "ආනයනික කිරිපිටි සඳහා රේගු බදු රුපියල් සියයකින් අඩු කිරීමට යෝජනා කෙරුණු අතර, විදුලි සංදේශ බදු 25% කින් ඉහළ නැංවීමට මෙවර අයවැයෙන් යෝජනා කර තිබෙනවා.\nක්‍රීඩාවේ නවකයන් හදුනා ගෙන ඔවුන්ට පහසුකම් සලසා දීම සදහා වෙන් කර ඇති මුදල රුපියල් මිලියන 50 ක්.\nඑමෙන්ම, පිරිවෙන් සිසුන් සදහා මාසිකව රුපියල් 2500 ක් ලබාදීමට යෝජනා කරන බවයි මුදල් අමාත්‍යවරයා සදහන් කළේ.\nඋතුර, නැගෙනහිර ජනකොටස්වල සාමය හා සංහිදියා වැඩසටහන සදහා රුපියල් මිලියන 180 ක මුදලක් අයවැයෙන් වෙන් කර තිබීම විශේෂත්වයක්.\nඑමෙන්ම, රාත්‍රි නවයේ සිට අලූයම 5 දක්වා කාලය ඇතුළත අධිවේගී මාර්ගවල ගාස්තුව රුපියල් 50 කින් අඩු කිරීමට පියවර ගැනුණා.\nආයතනික ආදායම් බදු ස්ථර 03 ක් යටතේ 14%, 28% සහ 40% ලෙස අය කෙරෙන අතර, දුම්කොල, මධ්‍යසාර සහ විනෝද ක්‍රීඩා බදු 40% ක් ලෙස තවදුරටත් පවතිනු ඇති.\nපොලී ආදායම මත අය කෙරෙන බදු 5% දක්වා ඉහළ නැංවෙන අතර, උපයන විට ගෙවීමේ බදු සීමාව මසකට රුපියල් ලක්ෂය දක්වා ඉහළ නැංවෙනවා.",
       "URL": "https://www.hirunews.lk/147277/විදුලි-සංදේශ-බදු-25-කින්-ඉහළට",
       "Category": "Local News",
       "Parent URL": "https://www.hirunews.lk/local-news.php?pageID=4800"
}