{
       "Source": "hirunews",
       "Timestamp": "Wednesday, 24 November 2021 - 10:26",
       "Headline": "ටිපර් රථයක් සහ ත්‍රීරෝද රථයක් ගැටීමෙන් දෙදෙනෙක් ජීවිතක්ෂයට",
       "News Content": "මනම්පිටිය - මඩකලපුව මාර්ගයේ ආච්චි බෝක්කුව අසල දී ටිපර් රථයක් සහ ත්‍රිරෝද රථයක් ගැටීමෙන් පුද්ගලයින් දෙදෙනෙකු ජීවිතක්ෂයට පත්ව එක් කාන්තාවක් තුවාල ලබා තිබෙනවා.\nපොලිසිය ප්‍රකාශ කළේ අද (24) අලුයම මෙම අනතුර සිදුවන අවස්ථාවේ ත්‍රිරෝද රථයේ රියදුරුට අමතරව පිරිමි පුද්ගලයෙකු සහ කාන්තාවක් ගමන් කර ඇති බවයි.\nඅනතුරින් මියගොස් ඇත්තේ ත්‍රීරෝද රථයේ රියදුරු සහ පිටුපස ගමන් ගත් පිරිමි පුද්ගලයා යි.\nතුවාල ලැබු කාන්තාව පොළොන්නරුව රොහලේ දැඩි සත්කාර ඒකකයේ ප්‍රතිකාර ලබන අතර ටිපර් රථයේ රියදුරා අත්අඩංගුවට ගෙන තිබෙනවා.",
       "URL": "https://www.hirunews.lk/288995/ටිපර්-රථයක්-සහ-ත්‍රීරෝද-රථයක්-ගැටීමෙන්-දෙදෙනෙක්-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=1541"
}