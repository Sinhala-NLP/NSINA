{
       "Source": "hirunews",
       "Timestamp": "Wednesday, 14 April 2021 - 7:23",
       "Headline": "අවුරුදු එළිපත්තේ මනුෂ්‍ය ඝාතන තුනක්",
       "News Content": "ඊයේ දින දිවයිනේ විවිධ ප්‍රදේශවලින් මනුෂ්‍ය ඝාතන තුනක් වාර්තා වන බව පොලිස් මාධ්‍ය අංශය පවසනවා.\nමේ අතරින් මනුෂ්‍ය ඝාතන දෙකකට හේතු වී ඇත්තේ අනියම් සම්බන්ධතාවයන්.\nතිස්සමහාරාම සඳගිරිගම ප්‍රදේශයේ 48 හැවිරිදි කාන්තාවක් ඊයේ දිනයේ දී මිය ගියේ සිය අනියම් සැමියාගේ පොලු පහරකට ලක් වීමෙන්.\nමීට අමතරව හිදෝගම හීනාබෝවාගම ප්‍රදේශයේදී හතළිස් පස් හැවිරිදි පුද්ගලයෙකු අනියම් සම්බන්ධතාවයක් හේතුවෙන් ඝාතනය කෙරුණා.\nඅදාළ පුද්ගලයා කඩුවකින් කපා කොටා ඝාතනය කර ඇත්තේ ඔහු අනියම් සම්බන්ධතාව පැවැත් වූ කාන්තාවගේ සැමියා විසින්.\nඑමෙන්ම පොතුහැර රත්ගල්ල ප්‍රදේශයේදී හැටපස් හැවිරිදි සිය පියාගේ ගෙළ මිරිකා මරා දැමූ හතළිස් පස් හැවිරිදි පුතෙකු පිළිබඳවත් වාර්තා වන බවයි පොලිස් මාධ්‍ය ප්‍රකාශක නියෝජ්‍ය පොලිස්පති අජිත් රෝහන පවසන්නේ.",
       "URL": "https://www.hirunews.lk/268387/අවුරුදු-එළිපත්තේ-මනුෂ්‍ය-ඝාතන-තුනක්",
       "Category": "Local News",
       "Parent URL": "https://www.hirunews.lk/local-news.php?pageID=2021"
}