{
       "Source": "hirunews",
       "Timestamp": "Wednesday, 14 September 2016 - 17:07",
       "Headline": "මාල කැඩූ තරුණයන් දෙදෙනෙකු ඇළකට වැටී තුවාල ලබා රෝහලේ",
       "News Content": "ඇල්පිටිය - කහදුව ප්‍රදේශයේදී කාන්තාවකගේ රන් මාලයක් කඩා පලායමින් සිටි තරුණයින් දෙදෙනෙකු අනතුරකට ලක්වී අද දහවල් රෝහල් ගතකර තිබෙනවා.\nකාන්තාවගේ රන් මාලය රැගෙන  පලායන අවස්ථාවේදී ඔවුන් පැමිණි යතුරුපැදිය අසළ තිබූ ඇළකට වැටීමෙන් මෙම අනතුර සිදුව ඇති බව පොලීසිය ප්‍රකාශ කළා.\nපසුව ප්‍රදේශවාසීන් එක්ව මෙම තරුණයින් දෙදෙනා ඇල්පිටිය රෝහලට ඇතුළත් කර ඇති අතර, ඇල්පිටිය පොලීසිය සිදුකළ පරීක්ෂණවලින් අනාවරණ වී තිබුණේ මෙම තරුණයන් දෙදෙනා ප්‍රදේශයේ සිදුවූ කොල්ලකෑම් රැසකට අවශ්‍යව සිටි සැකකරුවන් බවයි.",
       "URL": "https://www.hirunews.lk/142988/මාල-කැඩූ-තරුණයන්-දෙදෙනෙකු-ඇළකට-වැටී-තුවාල-ලබා-රෝහලේ",
       "Category": "Local News",
       "Parent URL": "https://www.hirunews.lk/local-news.php?pageID=4879"
}