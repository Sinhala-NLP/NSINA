{
       "Source": "hirunews",
       "Timestamp": "Friday, 18 September 2020 - 18:49",
       "Headline": "ජනපති අතින් මහජන සෞඛ්‍ය පරීක්ෂකවරුන්ට නිල යතුරු පැදි (වීඩියෝ සහ ඡායාරූප)",
       "News Content": "කොවිඩ් - 19 වසංගතය හමුවේ දැඩි ජීවිත අවදානමක් සහිතව සේවය කළ මහජන සෞඛ්‍ය පරීක්ෂකවරුන්ට සංකේතාත්මකව නිල යතුරු පැදි බෙදාදීම ජනාධිපති ගෝඨාභය රාජපක්ෂගේ ප්‍රධානත්වයෙන් අද (18) සිදු කෙරුණා.\nඒ ජනාධිපති කාර්යාලයේදීයි.\nසේවා කාලය තුළ යතුරු පැදි නොලැබුණු, දිවයිනම ආවරණය වන පරිදි තෝරාගත් සෞඛ්‍ය වෛද්‍ය බල ප්‍රදේශ 26ක සේවය කරන මහජන සෞඛ්‍ය පරීක්ෂකවරු 749 දෙනෙකු සහ ප්‍රමුඛතා පදනමින් තෝරාගත් තවත් මහජන සෞඛ්‍ය පරීක්ෂකවරුන් 56 දෙනෙකුට යතුරු පැදි බෙදා දී තිබෙනවා.\nඑහිදී මහජන සෞඛ්‍ය පරීක්ෂකවරුන් බඳවා ගැනීමේදී වසර 02ක පුහුණු කාලය දීර්ඝ කර උපාධියක් ගැනීමේ අවස්ථාව විශ්වවිද්‍යාල ප්‍රතිපාදන කොමිසම සමඟ සාකච්ඡා කොට උදාකර දෙන බව ජනාධිපති ගෝඨාභය රාජපක්ෂ ප්‍රකාශ කළ බව සඳහන්.\nඑම අවස්ථාවට සෞඛ්‍ය ඇමති පවිත්‍රා වන්නිආරච්චි,සහ රජයේ නිලධාරීන් පිරිසක් එක්ව තිබෙනවා.",
       "URL": "https://www.hirunews.lk/250539/ජනපති-අතින්-මහජන-සෞඛ්‍ය-පරීක්ෂකවරුන්ට-නිල-යතුරු-පැදි-වීඩියෝ-සහ-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=2445"
}