{
       "Source": "hirunews",
       "Timestamp": "Wednesday, 15 February 2017 - 14:58",
       "Headline": "ආබාධිත රණවිරුවන්ගේ විරෝධතාව අවසන්",
       "News Content": "වසර 22 ක සේවා කාලය අවසන් කළ විශ්‍රාම ලැබූ ආබාධිත රණවිරුවන්ට ජනාධිපතිවරයා සමඟ සාකච්ඡාවක් ලබාදීමට එකඟවීමෙන් අනතුරුව ඔවුන් සිය විරෝධතාව අවසන් කර තිබෙනවා.\nහිග වැටුප් ඉල්ලා ඔවුන් අද කොළඹ කොටුවේ සිට ගාලූමුවදොර පිටිය ආසන්නයට පැමිණි අතර, ඒ හේතුවෙන් ගාලූ මුවදොර දෙසින් කොළඹට පිවිසෙන මාර්ගයේ රථවාහන තදබදයක්ද ඇතිවුණා.\nඋද්ඝෝෂකයින් පෙළපාලියකින් ජනාධිපති ලේකම් කාර්යාලය වෙත යාමට උත්සාහ කළ අවස්ථාවේදී ඔවුන්ගෙන් දස දෙනෙකුට පමණක් සාකච්ඡාවක් සදහා සහභාගිවීමට පොලීසිය අවස්ථාව සළසා දුන්නා.\nසිය ඉල්ලීම් ඇතුළත් සංදේශයක්ද ආබාධිත රණවිරුවන් එම අවස්ථාවේදී ජනාධිපති ලේකම් කාර්යාලය වෙත භාරදුන් බවයි ආබාධිත රණවිරුවන්ගේ සංගමයේ කැඳවුම්කරු නීතීඥ අජිත් ප්‍රසන්න ප්‍රකාශ කළේ.",
       "URL": "https://www.hirunews.lk/154562/ආබාධිත-රණවිරුවන්ගේ-විරෝධතාව-අවසන්",
       "Category": "Local News",
       "Parent URL": "https://www.hirunews.lk/local-news.php?pageID=4660"
}