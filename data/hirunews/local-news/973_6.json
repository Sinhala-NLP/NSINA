{
       "Source": "hirunews",
       "Timestamp": "Tuesday, 02 August 2022 - 8:16",
       "Headline": "වර්ෂාවත් සමඟ තවත් ප්‍රදේශ කිහිපයක පස් කඳු කඩා වැටීම් සහ ජල ගැලීම්",
       "News Content": "අයහපත් කාළගුණයත් සමඟ තවත් ප්‍රදේශ කිහිපයකින් පස් කඳු කඩා වැටීම සහ ජල ගැලීම් වාර්තා වනවා.\nමධ්‍යම කදුකරයට ඇඳහැලෙන වර්ෂාවත් සමඟ හැටන් ඔය පිටාර ගැලීමෙන් වටවල ප්‍රදේශයේ නිවාස 30කට වැඩි සංඛ්‍යාවක් ජලයෙන් යට වූ බවයි ප්‍රදේශයේ හිරු වාර්තාකරු සඳහන් කළේ.\nඅවතැන්වූවන් ආරක්ෂිත ස්ථානවෙත යොමු කිරීමට යි කටයුතු කර ඇත්තේ.\nමේ අතර පස් කඳු කඩා වැටීමෙන් ගමනාගමනයට බාධා එල්ල වූ හැටන් - කොළඹ ප්‍රධාන මාර්ගය මේ වන විට යලි විවෘත කර තිබෙනවා.\nඑමෙන්ම වලස්මුල්ල - කිරමඔය පිටාර ගැලීමෙන් වලස්මුල්ල - ඌරුබොක්ක ප්‍රධාන මාර්ගය ජලයෙන් යට වී ඇති බව යි වාර්තා වන්නේ.",
       "URL": "https://www.hirunews.lk/311633/වර්ෂාවත්-සමඟ-තවත්-ප්‍රදේශ-කිහිපයක-පස්-කඳු-කඩා-වැටීම්-සහ-ජල-ගැලීම්",
       "Category": "Local News",
       "Parent URL": "https://www.hirunews.lk/local-news.php?pageID=973"
}