{
       "Source": "hirunews",
       "Timestamp": "Friday, 06 November 2020 - 11:00",
       "Headline": "තවත් කසල කන්ටේනර් 65 ක් එංගලන්තයට හරවා යැවේ",
       "News Content": "එංගලන්තයෙන් මෙරටට ආනයනය කළ කසල බහාලුම් 242 න් තවත් බහාලුම් 65 ක් අද(09) ප්‍රතිනැව්ගත කෙරුණා.\nකොළඹ වරායෙන් අද පෙරවරුවේ මෙම බහාලුම් 65 ක් යළි එංගලන්තයට ප්‍රතිනැව්ගත කෙරුණු අතරල තවත් කන්ටේනර් 17 ක් අද හා හෙට එංගලන්තයට යැවීමට නියමිතයි.\nඒ අනුවල මෙරට ඉතිරි වන බහාලුම් සංඛ්‍යාව 140 ක් බවයි රේගු මාධ්‍ය ප්‍රකාශක අතිරේක රේගු අධ්‍යක්ෂ ජනරාල් සුනිල් ජයරත්න හිරු ප්‍රවෘත්ති අංශයට සඳහන් කළේ.\nමේ වනවිට බහාලුම් 102 ක් ප්‍රතිනැව් ගත කර ඇති බව ද ඔහු සඳහන් කළා.\nපරිසර යුක්ති කේන්ද්‍රය ඇතුළු පාර්ශව කිහිපයක් ගොනු කර තිබූ පෙත්සම සලකා බැලුණු අවස්ථාවේදි මෙරටට ගෙන්වූ කසල බහාලුම් 242 යළි එරටට යවන ලෙස අභියාචනාධිකරණය මධ්‍යම පරිසර අධිකාරියට නියෝග කළේ පසුගිය ඔක්තෝම්බර් 14 වනදායි.\nඒ අනුවයි මෙම බහාලුම් යළි ප්‍රතිනැව්ගත කිරීම සිදුකෙරුණේ.\nමෙම කසල බහාලුම් මෙරටට එවීම මගින් සිදුවූ අලාභයට වන්දි ලෙස රුපියල් මිලියන 1600කට අධික මුදලක් ලබාදෙන ලෙස ඉල්ලා මධ්‍යම පරිසර අධිකාරිය බැසල් සම්මුති කාර්යාලයට පැමිණිල්ලක් ද ඉදිරිපත් කළා.",
       "URL": "https://www.hirunews.lk/254124/තවත්-කසල-කන්ටේනර්-65-ක්-එංගලන්තයට-හරවා-යැවේ",
       "Category": "Local News",
       "Parent URL": "https://www.hirunews.lk/local-news.php?pageID=2348"
}