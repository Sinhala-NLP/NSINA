{
       "Source": "hirunews",
       "Timestamp": "Monday, 10 July 2023 - 16:13",
       "Headline": "සවලකින් ගසා මිතුරා මැරූ සැකකරු පොලිසියට භාර වෙයි",
       "News Content": "වවුනියාව, ඊච්චන්කුලම ප්‍රදේශයේදී සවලකින් ගසා පුද්ගලයකු ඝාතනය කළ අයකු අද (10) අත්අඩංගුවට ගෙන තිබෙනවා.\nමරණයට පත් වී ඇත්තේ වයස 32ක් වූ වවුනියාව, කල්මඩු, ඊශ්වරිපුරම් ප්‍රදේශයේ පදිංචිකරුවෙක්.\nමත්පැන් සාදයක් තුළදී මිතුරන් දෙදෙනෙකු අතර ඇති වූ බහින් බස් වීමක් හේතුවෙන් මෙම මරණය සිදු කළ බවයි පොලිසිය පවසන්නේ.\nතම මිතුරා ඝාතනය කළ සැකකරු ප්‍රදේශයෙන් පලා ගොස් සිට ඇති අතර අද අලුයම ඔහු වවුනියා ඊච්චන්කුලම පොලිසියට පැමිණ භාර වී තිබෙනවා.\nඅත්අඩංගුවට ගැනුණු සැකකරු වවුනියාව මහේස්ත්‍රාත් අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/340738/සවලකින්-ගසා-මිතුරා-මැරූ-සැකකරු-පොලිසියට-භාර-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=196"
}