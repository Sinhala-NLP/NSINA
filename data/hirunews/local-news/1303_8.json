{
       "Source": "hirunews",
       "Timestamp": "Thursday, 10 March 2022 - 12:41",
       "Headline": "දිවයිනේ වයස්ගතම කාන්තාව අභාවප්‍රාප්ත වෙයි",
       "News Content": "දිවයිනේ වයස්ගතම කාන්තාව ලෙස සැලකෙන ඉමදුව - කනංකේ කනංකේවත්ත පදිංචි ව සිටි කංකානමි ගමගේ ඩිංගිහාමි මාතාව වයස අවුරැදු 116ක් ආයු වලඳා අද (10 ) උදෑසන ජීවන ගමනට සමුදුන් බව වාර්තා වනවා.\nවැලිපිටිය ප්‍රාදේශීය ලේකම් කොට්ඨාශයේ අකුරැස්ස අතුරලිය ප්‍රදේශයේ දී 1906 ජනවාරි මස එකොළොස් වැනි දා ඇය උපත ලබා තිබුණා.\nඒම්.ජී.දනෝරිස් සමඟ විවාහ දිවියට ඇතුළත් ව සිටි ඇය ඔවුන්ගේ ජිවන උපාය මාර්ගය වූයේ, කෘෂි කර්මාන්තය යි.\nඇය පුතුන් දෙදෙනෙකුගේ හා එක් දියණියකගේ මවක්.\nපසුගිය වර්ෂයේ ජාත්‍යන්තර වැඩිහිටි දින‍යේ දී මහත් හරසරින් පුද ලද ඩිංගි හාමි, අවුරුදු 116ක් ආයු ලැබීමට තරම් දුර්ලබ වාසනාවකින් යුක්ත වුණා.\nදේහය මේ වන විට කනංකෙ වත්ත නිවසේ තැන්පත් කර ඇති අතර, අවසන් කටයුතු (11) දින පස්වරුවේ දී පවුලේ සුසාන භූමියේ දී සිදු වෙනු ඇති.",
       "URL": "https://www.hirunews.lk/299133/දිවයිනේ-වයස්ගතම-කාන්තාව-අභාවප්‍රාප්ත-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=1303"
}