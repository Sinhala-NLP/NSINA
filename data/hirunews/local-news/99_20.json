{
       "Source": "hirunews",
       "Timestamp": "Monday, 14 August 2023 - 11:52",
       "Headline": "අනවසර සංක්‍රමණිකයන් වළක්වන්න ශ්‍රී ලංකා ඕස්ට්‍රේලියානු ඒකාබද්ධ මෙහෙයුමක් උතුරේ",
       "News Content": "උතුරු මුහුද හරහා නීති විරෝධී ලෙස ඔ්‍ර්ස්ට්‍රේලියාවට සංක්‍රමණය වන පුද්ගලයින් නතර කිරීම සදහා ශ්‍රී ලංකාව හා ඕස්ට්‍රෙලියාව එක්ව විශේෂ වැඩ පිළිවෙලක් දියත් කොට ඇති බව ඕස්ට්‍රෙලියානු වෙරළාරක්ෂක දෙපාර්තමේන්තුවේ පලමු ලේකම් බෲඩ් ඉසැන්ඩර් පවසනවා.\nඕස්ට්‍රේලියාවේ සිට උතුරේ රාජකාරි සදහා පැමිණි වෙරළාරක්ෂක නිලධාරීන් පිරිසක් සමග ලේකම්වරයා උතුරු පළාත් ආණ්ඩුකාරිණී පී. එම්. එස්. චාල්ස් පසුගිය 13 වෙනිදා හමුවූ අවස්ථාවේ දී මේ බව සදහන් කළා.\nගතවූ කාලය ඇතුළත ඕස්ට්‍රෙලියාවට සංක්‍රමණය වූ පිරිස අතරින් විශාල පිරිසක් උතුරු මුහුද හරහා සංක්‍රමණය වීම නිසා රටවල් දෙක සාකච්ඡා කොට ඕස්ට්‍රේලියානු වෙ රළාරක්ෂක නිලධාරීන් පිරිසක් උතුරු මුහුද ආශ්‍රිතව රාජකාරියේ යොදවන බවද ඕස්ට්‍රේලියාවේ ලේකම්වරයා කියා සිටියා.\nඉන් පළමු කණ්ඩායම රැගෙන ඔහු යාපනයට පැමිණ ඇති අතරම ශ්‍රී ලංකාවේ වෙරළාරක්ෂක නිලධාරීන්ට ඕස්ට්‍රේලියාවේ නවීන තාක්ෂණික ක්‍රම ඔස්සේ සංක්‍රමණිකයින් වැ ළක්වීම පිළිබදව විශේෂ පුහුණුවක් සපයාදීමට ඕස්ට්‍රේලියානු රජය සැලසුම් කර තිබෙනවා.\nඊට අමතරව පලාලි ගුවන් තොටුපල සංවර්ධනය කිරීම හා කන්කසන්තුරේ වරාය සංවර්ධනය කිරීම සදහා ද ඕස්ට්‍රේලියානු රජයෙන් මූල්‍ය පහසුකම් සලසා දීමට පියවර ගෙන ඇතැයිද ඕස්ට්‍රේලියානු වෙරළාරක්ෂක දෙපාර්තමේන්තුවේ පලමු ලේකම් බෲඩ් ඉසැන්ඩර් වැඩි දුරටත් සඳහන් කළා.",
       "URL": "https://www.hirunews.lk/344771/අනවසර-සංක්‍රමණිකයන්-වළක්වන්න-ශ්‍රී-ලංකා-ඕස්ට්‍රේලියානු-ඒකාබද්ධ-මෙහෙයුමක්-උතුරේ",
       "Category": "Local News",
       "Parent URL": "https://www.hirunews.lk/local-news.php?pageID=99"
}