{
       "Source": "hirunews",
       "Timestamp": "Saturday, 11 May 2019 - 20:31",
       "Headline": "ඉන්ධන මිල වැඩිවීම ගැන ජනතාවගෙන් චෝදනා",
       "News Content": "මුදල් අමාත්‍යංශය විසින් මිල සූත්‍රය අනුව ඊයේ මධ්‍යම රාත්‍රීයේ සිට ඉහළ දැමූ ඉන්ධන මිලට සමාන්තරව ලංකා අයි.ඕ.සී සමාගමද ඉන්ධන මිල ගණන් ඉහළ දමා තිබෙනවා.\nකෙසේවෙතත්, රජය මෙලෙස ඉන්ධන මිල ඉහළ දමා ඇත්තේ ලෝක වෙළෙඳපොළේ බොරතෙල් මිල පහළ යන තත්ත්වයකදී වීම විශේෂත්වයක්.\nඉන්ධන මිල සූත්‍රය අනුව මාසිකව සිදු කෙරෙන ඉන්ධන මිල සංශෝධනයට අනුව ඊයේ මධ්‍යම රාත්‍රි යේ සිට ඉන්ධන මිල ඉහළ දැමිමට රජය පියවර ගත්තා.\nඒ අනුව ඔක්ටේන් 92 පෙට්‍රල් ලීටරයක මිල රුපියල් 3 කින්ද, ඔක්ටේන් 95 පෙට්‍රල් ලීටරයක මිල රුපියල් 5කින්ද ඉහළ දමා තිබෙනවා.\nකෙසේවෙතත්ල මුදල් අමාත්‍යංශය නිවේදනය කළේ පොදු ප්‍රවාහන ක්ෂේත්‍රයට අයහපතක් සිදුවීම වලක්වා ගැනිම සඳහා ඔටෝ ඩීසල් වල මිල ඉහළ දැමීමක්\nමෙවර සිදු නොකරන බවයි.\nනමුත් සුපිරි ඩීසල් ලීටරයක මිල රුපියල් 2 කින් ඉහළ දමා තිබෙනවා.\nඒ අනුව යමින් ලංකා අයි.ඕ.සී සමාගමද සිය ඉන්ධන මිල ගණන් ඉහළ දැමීමට පියවර ගෙන තිබෙනවා.\nපසුගිය අප්‍රේල් 12 වෙනි දින ලෝක වෙළඳ පොලේ බොරතෙල් බැරලයක් ඇමරිකානු ඩොලර් 70-71 අතර මිලකට පැවති අතර ඊයේ වනවිට එම මිල ඇමරිකානු ඩොලර් 69 දක්වා පහළ බැස තිබෙනවා.\nකෙසේ වෙතත්, ලංකා ස්වයං රැකියා වෘත්තිකයන්ගේ ත්‍රීරෝද රථ සංගමය පවසන්නේ ඉන්ධන මිල යාමට සාපේක්ෂව ත්‍රිරෝද රථ මඟීන්ගෙන් අය කරන\nගාස්තු ඉහළ දැමිමක් සිදු නොකරන බවයි.",
       "URL": "https://www.hirunews.lk/216209/ඉන්ධන-මිල-වැඩිවීම-ගැන-ජනතාවගෙන්-චෝදනා",
       "Category": "Local News",
       "Parent URL": "https://www.hirunews.lk/local-news.php?pageID=3356"
}