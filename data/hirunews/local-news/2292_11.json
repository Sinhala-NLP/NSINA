{
       "Source": "hirunews",
       "Timestamp": "Sunday, 06 December 2020 - 8:30",
       "Headline": "ගතවූ පැය 24 තුළ ඇමරිකාවෙන් කොරෝනා ආසාදිතයන් ලක්ෂ දෙකක්",
       "News Content": "ගතවූ පැය විසි හතර තුළ නව ආසාදිතයන් හයලක්ෂ 22,775 ක් හඳුනාගැනීමත් සමඟ ලොව පුරා සමස්ත කොරෝනා ආසාදිත සංඛ්‍යාව හයකෝටි 68 ලක්ෂ 47,041 ක් දක්වා ඉහළ ගොස් තිබෙනවා.\nලොව පුරා දිනක් තුළ නව මරණ දස දහස් අනූ හයක් වාර්තාවී ඇති අතර, ඉන් 2,251ක්ම වාර්තාවී ඇත්තේ ඇමරිකාවෙන්.\nදෛනිකව ඊයේ දිනයේ ඇමරිකාවෙන් නව ආසාදිතයන් දෙලක්ෂ 8790 ක් වාර්තාවී තිබෙනවා.\nඒ අනුව ඇමරිකාවේ මුළු ආසාදිත සංඛ්‍යාව මේ වනවිට එක්කෝටි 49 ලක්ෂ 83,425 ක් දක්වා ඉහළ ගොස් ඇති බවයි විදෙස් වාර්තා සඳහන් කළේ.\nමේ අතර ෆයිසර් එන්නත සඳහා බ්‍රිතාන්‍යයේ නියාමක අනුමැතිය ලද වහාම පළමු සති කිහිපය තුළ බ්‍රිතාන්‍යයේ දෙවන එලිසබෙත් මහ රැජින වෙත එම එන්නත ලබාදීමට පියවර ගන්නා බව එරට මාධ්‍ය වාර්තාකර තිබුණා.",
       "URL": "https://www.hirunews.lk/256399/ගතවූ-පැය-24-තුළ-ඇමරිකාවෙන්-කොරෝනා-ආසාදිතයන්-ලක්ෂ-දෙකක්",
       "Category": "Local News",
       "Parent URL": "https://www.hirunews.lk/local-news.php?pageID=2292"
}