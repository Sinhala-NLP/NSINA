{
       "Source": "hirunews",
       "Timestamp": "Monday, 17 January 2022 - 18:41",
       "Headline": "පාසැල් යන රොබෝ",
       "News Content": "මේ 7 හැවිරිදි ජර්මන් ජාතික ජොෂුවා මාර්ටින් නංගේලි.\nසෙසු දරුවන් මෙන් දිනපතා පාසල් ගොස් අධ්‍යාපන කටයුතුවල නියැලීමට මෙම දරුවාට හැකියාවක් නැහැ.\nඒ, ජොෂුවා පෙණහළු ආශ්‍රිත රෝගී තත්ත්වයකින් පීඩා විඳීම නිසායි.\nනමුත් ඔහුට නව තාක්ෂණය භාවිතයෙන් පාසල් අධ්‍යාපනය නිවසේ සිටම හදාරන්නට අවස්ථාව දැන් හිමිව තිබෙනවා.\nඒ ජොෂුවා වෙනුවෙන් රොබෝවරයෙක් පාසල් යවා, පාඩම් ඇතුළු ක්‍රියාකාරකම් මාර්ගගත ක්‍රමවේදය ඔස්සේ සිදු කිරීමට ඉඩ සලස්වා තිබීම හේතුවෙන්.\nමම ගොඩක් ආසයි පාසල් යන්න. ඒ හින්දම මට මේ රොබෝ යන්ත්‍රය හරහා නැවතත් පන්ති කාමරය බැලීමට හැකියාවක් ලැබුණා. ඉගැන්වීම් කටයුතුවලදී මං යමක් ප්‍රශ්න කර විට ඊට අවධානය යොමු කරන්නටත් රොබෝ යන්ත්‍රයට හැකියාව\nතිබෙනවා. මගේ ගුරුතුමිය මට උගන්වන විට මට යමක් පැවසීමට අවශ්‍ය නම්රොබෝවට ඊට ප්‍රතිචාර දැක්වීමේ හැකියාවක් තියෙනවා. ඒ වගේම මගේ යාළුවන්ට මට යමක් කියන්න අවශ්‍යනම්, රොබෝව ඉදිරිපසට ආ සැනින් රොබෝ විසින්\nප්‍රශ්නය හදලා ගන්නවා. ප්‍රශ්නයට පිළිතුරු ලබාදීම වශයෙන් රොබෝව සිදුකරන්නේ සුදු පැහැති ඇස්වලින් ඇසිපිය ගහනවා.\nඇවටර් ලෙස නම් කර ඇති මෙම සුවිශේෂී රොබෝ යන්ත්‍රය නිපදවා ඇත්තේ 2018 වසරේදීයි.ඒ, දීර්ඝ කාලීන රෝගවලින් පීඩා විඳින දරුවන් හට අධ්‍යාපනය ඇතුළු කටයුතු මනාව ඉටුකර ගැනීම සඳහායි.\nමගේ දරුවා මාස ගණක් තිස්සේ රොහල්ගත කරලා ඉන්නේ.. හැබැයි මේ රොබෝවහරහා මට මගේ දරුවගේ හැසිරීම් ක්ෂණයකින් බලාගන්න පුළුවන්.. මේ නිසාමගේ දරුවා රෝහලේ ඇඳක තනිවී ඉන්නවා කියන හැඟීම දැන් නැති කරලා\nතියෙනවා..මේ හේතුව නිසාම අදාළ රොබෝ යන්ත්‍රය නම් කර ඇත්තේ ඇවටර් ටු එන්ඩ්ලෝන්ග්ලිනස් හෙවත් තනිකමට තිත තැබීමේ රොබෝ යන්ත්‍රය ලෙසයි.",
       "URL": "https://www.hirunews.lk/294258/පාසැල්-යන-රොබෝ",
       "Category": "Local News",
       "Parent URL": "https://www.hirunews.lk/local-news.php?pageID=1419"
}