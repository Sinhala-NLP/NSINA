{
       "Source": "hirunews",
       "Timestamp": "Monday, 05 December 2022 - 15:53",
       "Headline": "ඔස්ට්‍රෙලියාවට යාමට උත්සහකළ 20 දෙනෙකු නාවික හමුදා භාරයට",
       "News Content": "නිතී විරෝධි ලෙස ඕස්ටේ්‍රලියාවට යාමට තැත්කළ පුද්ගලයින් 20 දෙනෙකු ත්‍රිකුණාමලය ප්‍රදේශයේදී අද (05) අළුයම නාවික හමුදා භාරයට ගෙන තිබෙනවා.\nත්‍රිකුණාමලය ෆවුල් තුඩුවට ඔබ්බෙන් වු නැගෙනහිර මුහුදේ සැකකටයුතු යාත්‍රාවක් සෝදිසි කිරිමේදි මෙම පිරිස සිය භාරයට ගත් බවයි නාවික හමුදාව සඳහන් කළේ.\nඑම පිරිස අතර කාන්තාවක් සහ වයස අවුරුදු 18 අඩු ළමුන් 03 තුන්දෙනෙකුද සිටින බවයි වාර්තා වන්නේ.\nඔවුන් කලවංචිකුඩි,මඩකලපුව,මුතූර්,යාපනය සහ මීගමුව යන ප්‍රදේශවල පදිංචිකරුවන්.",
       "URL": "https://www.hirunews.lk/322021/ඔස්ට්‍රෙලියාවට-යාමට-උත්සහකළ-20-දෙනෙකු-නාවික-හමුදා-භාරයට",
       "Category": "Local News",
       "Parent URL": "https://www.hirunews.lk/local-news.php?pageID=686"
}