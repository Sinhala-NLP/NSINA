{
       "Source": "hirunews",
       "Timestamp": "Thursday, 23 February 2017 - 21:53",
       "Headline": "අධ්‍යාපන අයිතිය අහිමිවූ දරුවෙකුට සාධාරණය ඉටුවෙයි",
       "News Content": "අධ්‍යාපනය සෑම දරුවෙකුගේම අයිතියක්.\nනමුත් වසර දෙකකට වැඩි කාලයක් අධ්‍යාපන අයිතිය අහිමිව සිටි හලාවත ප්‍රදේශයේ දරුවෙකු පිළිබඳව අප අවස්ථා කිහිපයකදී වරින් වර රටට හෙළි කළා.\nඑම පුවත පළ දරමින් අද එම දරුවාට පාසල් යාමේ අයිතිය හිමි වුණේ දිගු කලක පටන් කළ දැඩි අරගලයකින් පසුවයි.\nශානිල් පෙරේරා නැමති හය හැවිරිදි මෙම දරුවා ඔහුගේ මව සමඟින් 2015 වසරේ 11 වන මස 27 වැනි දින උදෑසන හලාවත ආනන්ද ජාතික පාසල වෙත ගියේ පළමු වසරට ඇතුළුවී පාසල් අධ්‍යාපනය ඇරඹීමේ අරමුණින්.\nඒ වන විටත් ශානිල්ට වසරක පමණ කාලයක් පාසල් අධ්‍යාපනය අහිමිව තිබුණේ පළමු වසරට ළමුන් ඇතුළත් කරගැනීමේ ලකුණු ලබාදීමේ ක්‍රියාවලියේදී හලාවත ආනන්ද ජාතික පාසල විසින් අක්‍රමිකතාවක් සිදුව තිබීම හේතුවෙන්.\nකෙසේ වෙතත් දරුවා පාසලට භාර නොගෙන ප්‍රතික්ෂේප කිරීමට පාසල් බලධාරීන් එහිදී කටයුතු කළා.",
       "URL": "https://www.hirunews.lk/155299/අධ්‍යාපන-අයිතිය-අහිමිවූ-දරුවෙකුට-සාධාරණය-ඉටුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=4645"
}