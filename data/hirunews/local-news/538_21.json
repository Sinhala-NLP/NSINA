{
       "Source": "hirunews",
       "Timestamp": "Monday, 13 February 2023 - 16:47",
       "Headline": "ප්‍රදේශ දෙකක දී සිදුවූ පහරදීම්වලින් කාන්තාවක් සහ තවත් පුද්ගලයෙක් මිය යයි",
       "News Content": "මුතූර්, පුලිඅඩිචෝලේ, කාංගුවෙලි ප්‍රදේශයේ දී සිදු වූ පහර දීමකින් පුද්ගලයෙකු මිය ගොස් තිබෙනවා.\nඊයේ (12) සවස පුද්ගලයින් දෙදෙනෙකු අතර ඇති වූ පුද්ගලික ආරවුලක් දුරදිග යාම හේතුවෙන් මෙම පහර දීම සිදුව ඇති බවයි පොලිසිය පවසන්නේ.\nසිද්ධියෙන් තුවාල ලැබූ පුද්ගලයා කිලිවෙඩ්ඩි රෝහලට ඇතුළත් කිරීමෙන් අනතුරුව මිය ගොස් තිබෙනවා.\nමෙසේ මිය ගොස් ඇත්තේ, පුලිඅඩිචෝලේ, කාංගුවෙලි ප්‍රදේශයේ පදිංචි 47 හැවිරිදි අයෙක්.\nමේ අතර යාපනය අත්තිඅඩි ප්‍රදේශයේ පිහිටි නිවසක දී පොල්ලකින් පහර දීමෙන් කාන්තාවක් ඝාතනය කර තිබෙනවා.\nමෙසේ මිය ගොස් ඇත්තේ 52 හැවිරිදි කාන්තාවක්.\nඑම කාන්තාවගේ නිවසේ සේවය කළ පුද්ගලයෙකු යතුරුපැදියකින් පැමිණ මෙම ඝාතනය සිදු කර පලා ගොස් ඇති බවයි පොලිසිය පවසන්නේ.",
       "URL": "https://www.hirunews.lk/327329/ප්‍රදේශ-දෙකක-දී-සිදුවූ-පහරදීම්වලින්-කාන්තාවක්-සහ-තවත්-පුද්ගලයෙක්-මිය-යයි",
       "Category": "Local News",
       "Parent URL": "https://www.hirunews.lk/local-news.php?pageID=538"
}