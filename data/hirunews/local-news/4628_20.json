{
       "Source": "hirunews",
       "Timestamp": "Monday, 06 March 2017 - 14:04",
       "Headline": "බෝවන රෝග වැළඳුණු රෝගීන් පිළිබඳ තොරතුරු සෞඛ්‍ය අමාත්‍යාංශය ඉල්ලයි",
       "News Content": "බෝවන රෝගවලට ගොදුරු වී පෞද්ගලික රෝහල් තුළ මියයන රෝගීන් පිළිබඳ දත්ත සෞඛ්‍ය අමාත්‍යාංශයට ලබාදිය යුතු බව සෞඛ්‍ය අමාත්‍යාංශය සඳහන් කළා.\nඒ අනුව පෞද්ගලික රෝහල් නියාමන සභාව හරහා මේ සම්බන්ධයෙන් සියලුම පෞද්ගලික රෝහල් දැනුවත් කරන ලෙසයි සෞඛ්‍ය අමාත්‍ය රාජිත සේනාරත්න නිලධාරීන්ට උපදෙස් ලබාදී ඇත්තේ.\nඑලෙස තොරතුරු ලබාදීම මගින් නව වෛරස් හඳුනාගැනීම මෙන්ම පැතිර යාම වැළැක්වීමටද හැකියාව පවතින බව සෞඛ්‍ය අමාත්‍යවරයා ප්‍රකාශ කර තිබෙනවා.\nඔහු මේ බව සඳහන් කර ඇත්තේ බේරුවල - චීනකොටුව ප්‍රදේශයේ පුද්ගලයින් පිරිසක් වෛරස් උණ රෝගයකට ලක්වීම පිළිබඳව කරුණු සළකා බලමින්.\nඑම රෝගය වැළඳුණු ඇතැම් පුද්ගලයින් ප්‍රදේශයේ පෞද්ගලික රෝහල්වලට ඇතුළත්වී ඇතත් රෝගී තත්ත්වයන් පිළිබඳව මෙතෙක් තොරතුරු ලැබී නොමැති බවයි සෞඛ්‍ය අමාත්‍යාංශය ප්‍රකාශ කළේ.",
       "URL": "https://www.hirunews.lk/156188/බෝවන-රෝග-වැළඳුණු-රෝගීන්-පිළිබඳ-තොරතුරු-සෞඛ්‍ය-අමාත්‍යාංශය-ඉල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=4628"
}