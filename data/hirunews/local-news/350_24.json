{
       "Source": "hirunews",
       "Timestamp": "Thursday, 11 May 2023 - 20:23",
       "Headline": "මෝඛා සුළි කුණාටුව අද මධ්‍යම රාත්‍රියේ ප්‍රචණ්ඩ වේ",
       "News Content": "ගිනිකොණ දිග බෙංගාල බොක්ක මුහුදු ප්‍රදේශයේ පවතින මෝඛා සුළි කුණාටුව අද මධ්‍යම රාත්‍රිය වන විට චණ්ඩ සුළි කුණාටුවක් දක්වා වර්ධනය විය හැකි බව කාලගුණ විද්‍යා පවසනවා.\nඑම සුළි කුණාටුව පවතින මුහුදු කලාපයේ ධීවර කටයුතු වල නොයෙදෙන ලෙසයි එම දෙපාර්තමේන්තුව ධීවර සහ නාවික ප්‍රජාවට දැනුම් දෙන්නේ.\nගිනිකොණ දිග බෙංගාල බොක්ක මුහුදු ප්‍රදේශයේ පැවති ගැඹුරු පීඩන අවපාතය සුළි කුණාටුවක් දක්වා අද පෙරවරුව වන විට වර්ධනය වී තිබුණා\nඑම සුළි කුනාටුව උතුරට බරව වයඹ දෙසට ගමන් කරමින් අද මධ්‍යම රාත්‍රියේ දී චණ්ඩ සුළි කුණාටුවක් දක්වා වර්ධනය වන බවයි කාලගුණ විද්‍යා දෙපාර්තමේන්තුව නිකුත්කළ නිවේදනයේ සඳහන් වන්නේ.\nඑම දෙපාර්තමේනතුව පෙන්වා දෙන්නේ හෙට එනම් මැයි 12 වැනිදා සවස් කාලය වන විට මෙය ඉතා චණ්ඩ සුළි කුනාටුවක් දක්වා වර්ධනය වීමේ හැකියාවක් ඇති බවයි.\nඑමෙන් ම උතුරු අක්ෂාංශ 3ත් 20ත් සහ නැගෙනහිර දේශාංශ 85ත් 100ත් අතර මුහුදු ප්‍රදේශයට නැවත දැනුම් දෙන තුරු යාත්‍රා නොකරන ලෙස නාවික සහ බහු දින ධීවර ප්‍රජාවට කාලගුණ විද්‍යා දෙපාර්තමේන්තුව දැනුම් දෙනවා.",
       "URL": "https://www.hirunews.lk/334922/මෝඛා-සුළි-කුණාටුව-අද-මධ්‍යම-රාත්‍රියේ-ප්‍රචණ්ඩ-වේ",
       "Category": "Local News",
       "Parent URL": "https://www.hirunews.lk/local-news.php?pageID=350"
}