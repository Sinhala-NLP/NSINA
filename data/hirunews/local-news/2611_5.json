{
       "Source": "hirunews",
       "Timestamp": "Saturday, 04 July 2020 - 13:36",
       "Headline": "පිටරටින් ධාන්‍ය ආනයනය නතර කිරීමට හේතුව ජනපති කියයි (වීඩියෝ)",
       "News Content": "මෙරට ගොවි ජනතාවගේ අස්වැන්නට ඉහළ මිලක් ලබාදීමේ අපේක්ෂාවෙන් පිටරටින් ධාන්‍ය ආනයනය නතර කළ බව ජනාධිපති ගෝඨාභය රාජපක්ෂ මහතා පැවසුවා.\nඒ, අනුරාධපුර ප්‍රදේශයේ පැවති ශ්‍රී ලංකා පොදුජන පෙරමුණු අපෙක්ෂකයින්ගේ ජය තහවුරු කිරීමේ ජන හමු කිහිපයකට එක්වෙමින්.\nමැදවච්චිය සේනානායක ළමා උද්‍යානය අසල සංවිධානය කර තිබූ ජන හමුවකට එක්වූ ජනාධිපතිවරයා  එම ප්‍රදේශයේ ජනතාව මුහුණපා ඇති අලි මිනිස් ගැටුම සම්බන්ධ ගැටලු පිළිබඳ ඔවුන් සමග සාකච්ඡා කළා.\nඅනුරාධපුර බස්නාහිර, තොලුවිල පුරාවිද්‍යා රක්ෂිතය අසල සංවිධානය කර තිබූ ජන හමුවකටද ජනාධිපතිවරයා එක්වුණා.\nඉන් අනතුරුව අනුරාධපුර බැංකු හංදිය අසල සංවිධානය කර තිබූ ජන හමුවකටත් ජනාධිපතිවරයා සහභාගී වුණා.\nඅනුරාධපුර කඩපනහ අසල සංවිධානය කර තිබූ ජන හමුවකට සහභාගී වූ ජනාධිපති ගෝඨාභය රාජපක්ෂ මහතා එහි පැමිණ සිටි පිරිස සමග  කතාබහක නිරතවුණේ මෙලෙසින්.\nකූඹිඑළුවන්කුලම වැව අසල ජන හමුවට ජනාධිපතිවරයා සහභාගී වූයේ ඉන් අනතුරුවයි.",
       "URL": "https://www.hirunews.lk/244676/පිටරටින්-ධාන්‍ය-ආනයනය-නතර-කිරීමට-හේතුව-ජනපති-කියයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2611"
}