{
       "Source": "hirunews",
       "Timestamp": "Sunday, 23 December 2018 - 14:15",
       "Headline": "නිධන් සෙවූ හයක් පොලිස් දැලේ පැටලෙයි",
       "News Content": "ඌරුබොක්ක, කැකුන්දෙණිය ප්‍රදේශයේ නිධන් හාරමින් සිටි පිරිසක් ඌරුබොක්ක පොලිසිය විසින් ඊයේ (22) පස්වරුවේ අත්අඩංගුවට ගෙන තිබෙනවා.\nසැකකරුවන් 06 දෙනෙකු මෙලෙස අත්අඩංගුවට ගත් බවයි ඌරුබොක්ක පොලිසිය පැවසුවේ.\nනිධන් හෑරීම සඳහා මොවුන් පැමිණි බව කියන වෑන් රථයක් සහ යතුරුපැදි දෙකක් ඇතුළු නිධන් හෑරීම සඳහා යොදාගත් උපකරණ කිහිපයක් ද පොලිස් භාරයට ගෙන තිබෙනවා.\nඅත්අඩංගුවට පත් සැකකරුවන් මොරවක, වීරකැටිය, කැකුන්දෙණිය සහ හීගොඩ යන ප්‍රදේශවල පදිංචිකරුවන්.\nමොවුන් අද (23) මොරවක මහේස්ත්‍රාත්වරයා හමුවට ඉදිරිපත් කළ බවයි අප වාර්තාකරු පැවසුවේ.",
       "URL": "https://www.hirunews.lk/206652/නිධන්-සෙවූ-හයක්-පොලිස්-දැලේ-පැටලෙයි",
       "Category": "Local News",
       "Parent URL": "https://www.hirunews.lk/local-news.php?pageID=3592"
}