{
       "Source": "hirunews",
       "Timestamp": "Friday, 13 October 2017 - 17:29",
       "Headline": "කුකුළේගඟ ජලාශයේ වාන් දොරටුවක් විවෘත කෙරේ",
       "News Content": "පවතින අධික වර්ෂාවත් සමඟ ජල මට්ටම ඉහළ යාම නිසා කුකුළේ ගඟ ජලාශයේ වාන් දොරටුවක් විවෘත කළ බව ආපදා කළමනාකරණ මධ්‍යස්ථානය පවසනවා.\nඑම මධ්‍යස්ථානයේ සහකාර අධ්‍යක්ෂ ප්‍රදීප් කොඩිප්පිලි සඳහන් කළේ මේ හේතුවෙන් අගලවත්ත, බදුරලිය, පාලින්ද නුවර සහ ඉංගිරිය යන ප්‍රදේශවල පහත්බිම්වල ජීවත් වන ජනතාව විමසිල්ලෙන් පසුවිය යුතු බවයි.\nමේ අතර දිවයිනට උතුරු දෙසින් වායුගෝලයේ පවතින කැළඹිලි ස්වභාවය හේතුවෙන් මන්නාරම සිට කන්කසන්තුරේ හරහා ත්‍රිකුණාමලය දක්වා වන මුහුදු ප්‍රදේශවල සුළෙඟ් වේගය පැයට කිලෝමීටර් 70ත්, 80ත් දක්වා ඉහළ යා හැකි බව කාලගුණ විද්‍යා දෙපාර්තමේන්තුව ප්‍රකාශ කළා.\nඑමෙන්ම බස්නාහිර, සබරගමුව, වයඹ සහ උතුර පළාත්වල මෙන්ම ගාල්ල, මාතර දිස්ත්‍රික්කවල ද මිලිමීටර් 100ක පමණ තද වැසි ඇති විය හැකි බවයි එම දෙපාර්තමේන්තුව වැඩිදුරටත් සඳහන් කළේ.",
       "URL": "https://www.hirunews.lk/173414/කුකුළේගඟ-ජලාශයේ-වාන්-දොරටුවක්-විවෘත-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=4273"
}