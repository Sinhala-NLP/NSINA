{
       "Source": "hirunews",
       "Timestamp": "Monday, 13 September 2021 - 7:44",
       "Headline": "ගුරු ගැටලුවලට තවමත් විසඳුම් නැහැ - ගුරු සංගම් කියයි (වීඩියෝ)",
       "News Content": "ඉල්ලීම් ඉටුවනතුරු විභාග කටයුතුවලට සම්බන්ධ නොවන බව ගුරු වෘත්තිය සමිති කියයි.\nසිය ඉල්ලීම් දිනා ගැනීම සඳහා වන අරගලය අවසන් වන තෙක් උසස් පෙළ සහ ශිෂ්‍යත්ව විභාග අයදුම් පත්‍රවලට  අදාළ  කටයුතු සිදු නොකිරීමට ගුරු - විදුහල්පති වෘත්තීය සමිති තීරණය කර තිබෙනවා.\nගුරු - විදුහල්පති වැටුප් ගැටළුව මුල් කර ගනිමින් ක්‍රියාත්මක ඔන්ලයින් ඉගැන්වීම්වලින් ඉවත්වීමේ වෘත්තීය සමිති ක්‍රියාමාර්ගයට අදට දින 64ක්. සියළුම පළාත් අධ්‍යාපන අධ්‍යක්ෂවරුන්, කලාප අධ්‍යාපන අධ්‍යක්ෂවරුන් ඇතුළු විදුහල්පතිවරුන්ට පසුගිය දා අධ්‍යාපන අමාත්‍යාංශය ලිපියක් යොමු කරමින් සදහන් කළේ උසස් පෙළ සහ ශිෂ්‍යත්ව විභාග අයදුම්පත්‍ර අනිද්දාට පෙර යොමු කිරීමේ වගකීම විදුහල්පතිවරුන්ට පැවරෙන බවයි. එලෙස විභාග අයදුම්පත්‍ර ඉදිරිපත් කිරීමේදී ප්‍රමාදයක් හෝ අතපසුවීමක් සිදුවුවහොත් ඒ පිළිබඳ වගකීම විදුහල්පතිවරුන් භාරගත යුතු බවද අධ්‍යාපන අමාත්‍යාංශය එමඟින් දැනුම් දුන්නා.",
       "URL": "https://www.hirunews.lk/282063/ගුරු-ගැටලුවලට-තවමත්-විසඳුම්-නැහැ-ගුරු-සංගම්-කියයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1696"
}