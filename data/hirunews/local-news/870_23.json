{
       "Source": "hirunews",
       "Timestamp": "Wednesday, 14 September 2022 - 7:17",
       "Headline": "මෙරට ආර්ථිකය ගැන විශේෂ සාකච්ඡාවක්",
       "News Content": "ශ්‍රී ලංකාවේ චීන තානාපතිවරයා ආසියානු සංවර්ධන බැංකුව සමඟ මෙරට ආර්ථික තත්වය සම්බන්ධයෙන් සාකච්ඡා කර තිබෙනවා.\nමෙරට චීන තානාපති කාර්යාලය ට්විටර් සටහනක් තබමින් සඳහන් කළේ, ආසියානු සංවර්ධන බැංකුවේ දකුණු ආසියානු දෙපාර්තමේන්තුවේ අධ්‍යක්ෂ ජනරාල්වරයා සහ එහි ශ්‍රී ලංකා දූත මණ්ඩල අධ්‍යක්ෂවරයා මෙම සාකච්ඡාවට එක්වූ බව යි.\nමෙරට ආර්ථික තත්ත්වය මෙන්ම පුනර්ජීවන සැළසුම් පිළිබඳ ද එහි දී අවධානය යොමු ව තිබෙනවා.\nමෙරට ආහාර සුරක්ෂිතතාව වැඩිදියුණු කිරීම සඳහා ආසියානු සංවර්ධන බැංකුව පසුගියදා ඩොලර් මිලියන 200ක හදිසි ණය ආධාරයක්ද අනුමත කළා.\nඑහි දී ඔවුන් ප්‍රකාශ කළේ, ආර්ථික දුෂ්කරතා මධ්‍යයේ ශ්‍රී ලංකාවේ ජනතාව ආහාර අනාරක්ෂිතතාවයට දැඩි ව මුහුණ දී සිටින බවයි.",
       "URL": "https://www.hirunews.lk/315333/මෙරට-ආර්ථිකය-ගැන-විශේෂ-සාකච්ඡාවක්",
       "Category": "Local News",
       "Parent URL": "https://www.hirunews.lk/local-news.php?pageID=870"
}