{
       "Source": "hirunews",
       "Timestamp": "Tuesday, 05 September 2023 - 7:29",
       "Headline": "නෙදර්ලන්ත සංස්කෘතික පුරාවස්තු 500ක් ශ්‍රී ලංකාවට හා ඉන්දුනිසියාවට",
       "News Content": "ශ්‍රී ලංකාවට හා ඉන්දුනිසියාවට සංස්කෘතික පුරාවස්තු 500කට අසන්න ප්‍රමාණයක් නෙදර්ලන්තය විසින් ලබා දීමට නියමිතව තිබෙනවා.\nයටත් විජිත සමයේ ඉතිහාසයේ ප්‍රථම ප්‍රතිසංවිධානය සනිටුහන් කරමින් තවත් යටත් විජිත වස්තුන් හයක් ඇම්ස්ටර්ඩෑම්හි රිජ්ක්ස් කෞතුගාරය විසින් ශ්‍රී ලංකාවට ආපසු ලබා දීමට නියමිතව තිබෙනවා.\nඑමෙන්ම එහි විශේෂත්වය වන්නේ නෙදර්ලන්ත රජය ' ලොම්බොක් නිධානය' ලෙස හඳුන්වන වටිනා ස්වර්ණාභරණ, රන් සහ රීදි පුරාවස්තු ශ්‍රී ලංකාවට හා ඉන්දුනිසියාවට නැවත ලබා දීමයි.\nජාතික කෞතුකාගාර දෙපාර්තමේන්තුව පවසන්නේ පුරාවස්තු මෙහි තැම්පත් කළ පසු CCTV කැමරා උපකරණ යොදවා ආරක්ෂාවක් යොදවන බවයි.\n1745ට පෙර පැවති විශිෂ්ට කාලතුවක්කුවක්, තවත් තුවක්කු දෙකක්, පිහියක් සහ තවත් වටිනා කෞතුක භාණඩ ලබා දීමට නියමිතව තිබෙනවා.\nනෙදර්ලන්ත රජය විසින් නිකුත් කරන ලද නිවේදනයක සඳහන් වන්නේ මෙම ක්‍රියාවලිය මගින් දෙරට අතර සහයෝගිත්වය සඳහා පදනම සකස්වන බවයි.",
       "URL": "https://www.hirunews.lk/347181/නෙදර්ලන්ත-සංස්කෘතික-පුරාවස්තු-500ක්-ශ්‍රී-ලංකාවට-හා-ඉන්දුනිසියාවට",
       "Category": "Local News",
       "Parent URL": "https://www.hirunews.lk/local-news.php?pageID=51"
}