{
       "Source": "hirunews",
       "Timestamp": "Thursday, 22 December 2022 - 15:19",
       "Headline": "වෙළෙඳ නාවික ක්ෂේත්‍රයේ රැකියා සඳහා තරුණ තරුණියන්ට සමාන අවස්ථා",
       "News Content": "වෙළෙඳ නැවියන් ලෙස සාර්ථක ව සිය පුහුණුව අවසන් කළ අභ්‍යාසලාභී තරුණ තරුණියන් 22 දෙනෙකු සඳහා සහතික පත්‍ර ප්‍රදානය හා විසිර යාම වෙනුවෙන් සංවිධානය කළ උත්සවයක් පසුගිය දා (20) නාවික හා සමුද්‍රීය විද්‍යායතනයේ දී පැවැත්වුණා.\nඑය අමතමින් වරාය හා නාවික අමාත්‍ය නිමල් සිරිපාල ද සිල්වා සඳහන් කර ඇත්තේ, වෙළෙඳ නාවික ක්ෂේත්‍රයේ රැකියා සඳහා තරුණ තරුණියන්ට සමාන අවස්ථා ලබා දීමට කටයුතු කරන බව යි.\nවරාය නාවික හා ගුවන්සේවා අමාත්‍ය නිමල් සිරිපාල ද සිල්වාගේ ප්‍රධානත්වයෙන් හා ශ්‍රී ලංකාවේ ජපාන තානාපති මිසුකොෂී හිදෙකි හා ජාත්‍යන්තර කම්කරු සංවිධානයේ ශ්‍රී ලංකාව - මාලදිවයින සඳහා වන අධ්‍යක්ෂ සිම්‍රින් සින්ග් ද මේ සඳහා සහභාගී වූ බව සඳහන්.\nසියලු ජාත්‍යන්තර ප්‍රමිතීන් අනුව සැලැසුම් කළ මෙම පාඨමාලාව නාවික නිලධාරින්ගේ දෛනික කටයුතුවලට සහාය වීමට අවශ්‍ය දැනුම සහ කුසලතාවන් වැඩි දියුණු කිරීමට හැකි වන පරිදි ක්‍රමානුකූල ව සකස් වී තිබෙනවා.\nනාවික ශ්‍රේණිගත යන්ත්‍රෝපකරණ සහ උපකරණ ක්‍රියාත්මක කිරීම සඳහා අද්දැකීම් ලබා ගැනීම ඇතුළු සාමාන්‍ය මෙහෙයුම් ක්‍රියාකාරකම් මෙම පුණුවෙන් ආවරණය වන බව යි වාර්තා වන්නේ.",
       "URL": "https://www.hirunews.lk/323294/වෙළෙඳ-නාවික-ක්ෂේත්‍රයේ-රැකියා-සඳහා-තරුණ-තරුණියන්ට-සමාන-අවස්ථා",
       "Category": "Local News",
       "Parent URL": "https://www.hirunews.lk/local-news.php?pageID=650"
}