{
       "Source": "hirunews",
       "Timestamp": "Friday, 30 December 2016 - 12:33",
       "Headline": "හිරු CIA හෙළිදරව්වෙන් පසු විල්පත්තු වන විනාශය ගැන ජනපතිගේ අවධානය - වහාම පරීක්ෂණ කණ්ඩායමකුත් පිටත් කර යවයි",
       "News Content": "හිරු ටී.වී. සී.අයි.ඒ මගින් කරන ලද හෙළිදරව්වෙන් අනතුරුව විල්පත්තු රක්ෂිතය ඇතුළු මන්නාරම දිස්ත්‍රික්කයේ වන විනාශය පිළිබදව සොයා බැලීමට ජනාධිපති මෛත්‍රීපාල සිරිසේන තීරණය කර තිබෙනවා.\nඒ සදහා විශේෂඥයන් කණ්ඩායමක් වහාම එහි යැවීමටයි ජනාධිපතිවරයා පියවර ගෙන ඇත්තේ.\nවිල්පත්තුව රක්ෂිතය ආශ්‍රිතව සිදුවන වන විනාශය පිළිබදව හිරු ටී.වී සී.අයි.ඒ මගින් අවස්ථා ගණනාවක දී තොරතුරු අනාවරණ කළා.\nඑහි ආසන්නතම අවස්ථාව වන්නේ වන සංරක්ෂණ දෙපාර්තමේන්තුව යටතේ පාලනය වන විල්පත්තුව රක්ෂිතයේ විලත්තිකුලම් වන කලාපයේ සිදුවන හෙළි පෙහෙළි කිරීම් සම්බන්ධව හිරු - සී අයි ඒ කළ හෙළිදරව්වයි.\nවිල්පත්තුවේ සිදුවන වන විනාශය පිළිබඳ හිරු සී අයි ඒ කල හෙළිදරව්ව පහතින්.",
       "URL": "https://www.hirunews.lk/150906/හිරු-cia-හෙළිදරව්වෙන්-පසු-විල්පත්තු-වන-විනාශය-ගැන-ජනපතිගේ-අවධානය-වහාම-පරීක්ෂණ-කණ්ඩායමකුත්-පිටත්-කර-යවයි",
       "Category": "Local News",
       "Parent URL": "https://www.hirunews.lk/local-news.php?pageID=4731"
}