{
       "Source": "hirunews",
       "Timestamp": "Friday, 23 December 2016 - 12:57",
       "Headline": "විසඳුම් නොලැබුණහොත් දීප ව්‍යාප්ත වැඩවර්ජනයක් - උතුරුමැද සෞඛ්‍ය රියදුරන්",
       "News Content": "සිය ගැටළු විසඳීමට බලධාරීන් මැදිහත් නොවුණහොත් දීපව්‍යාප්ත වැඩවර්ජනයක් ආරම්භ කිරීමට පළාත් සභා සෞඛ්‍ය රියදුරන් සූදානම් වනවා.\nමේ වනවිටත් ඒ පිළිබඳව සාකච්ඡා ආරම්භ කර ඇති බවයි උතුරු මැද පළාත් සෞඛ්‍ය සේවා රියදුරු සංගමය පවසන්නේ.\nතම සේවය දෙපාර්තමේන්තු ගත සේවයක් ලෙස ස්ථාපිත කරන්නැයි ඉල්ලමින් උතුරු මැද පළාතේ සෞඛ්‍ය රියදුරන් පෙරේදා දිනයේ වැඩවර්ජනයක් ආරම්භ කළා.\nඔවුන් ඊයේ දිනය වනවිට උපවාසයක්ද ආරම්භ කළේ පළාත් බලධාරින් ගැටළුව විසඳීමට කිසිදු අයුරකින් මැදිහත් නොවූ බව පවසමින්.\nමේ අතර සෞඛ්‍ය රියදුරන්ගේ මෙම වෘත්තිය සමිති ක්‍රියාමාර්ගයට මේ වනවිට උතුරුමැද  පළාත් රෝහල්වල සුළු සේවකයන්ද සහයෝගය පළ කර තිබෙනවා.\nඑහි පළමු පියවර ලෙස පළාත් සෞඛ්‍ය සේවයේ  රියදුරෙකු නොමැතිව ගමන් කරන කිසිදු ගිලන් රථයක සේවය නොකිරීමට තීරණය කර ඇති බවයි ජනරජ සෞඛ්‍ය සේවා සංගමයේ ලේකම් පී. ධනපාල ප්‍රකාශ කළේ.",
       "URL": "https://www.hirunews.lk/150406/විසඳුම්-නොලැබුණහොත්-දීප-ව්‍යාප්ත-වැඩවර්ජනයක්-උතුරුමැද-සෞඛ්‍ය-රියදුරන්",
       "Category": "Local News",
       "Parent URL": "https://www.hirunews.lk/local-news.php?pageID=4741"
}