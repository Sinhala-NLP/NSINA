{
       "Source": "hirunews",
       "Timestamp": "Saturday, 23 October 2021 - 13:17",
       "Headline": "තරුණයින් දෙදෙනෙකුට පහරදුන් පොලිස් නිලධාරියා අත්අඩංගුවට",
       "News Content": "තරුණයින් දෙදෙනෙකුට අමානුෂික ලෙස පහරදීමේ සිද්ධිය සම්බන්ධයෙන්, එරාවුර් පොලීසියේ රථවාහන අංශයේ අදාළ නිලධාරියා අද (23) පෙරවරුවේ අත්අඩංගුවට ගෙන තිබෙනවා.\nපොලීස් මාධ්‍ය කොට්ඨාශය පැවසුවේ ඔහු අද මඩකලපුව මහේස්ත්‍රාත් අධිකරණයට ඉදිරිපත් කිරීමට නියමිත බවයි.\nඑසේම, එම පොලිස් නිලධාරියාගේ වැඩ තහනම් කිරීමට පියවර ගත් බවයි මහජන ආරක්ෂක අමාත්‍ය රියර් අද්මිරාල් ආචාර්ය සරත් වීරසේකර කියා සිටියේ.\nඑරාවුර් පොලීසියේ රථවාහන අංශයේ නිලධාරියෙකු විසින් තරුණයන් දෙදෙනෙකුට අමානුෂික ලෙස පහරදෙන වීඩියෝ පටයක් මේ දිනවල සමාජ මාධ්‍යයේ සංසරණය වනවා.\nඒ පිළිබඳව සිදුකළ විමර්ශනයකට අදාළවයි අදාළ පොලිස් නිලධාරියා අත්අඩංගුවට ගෙන ඇත්තේ.",
       "URL": "https://www.hirunews.lk/285828/තරුණයින්-දෙදෙනෙකුට-පහරදුන්-පොලිස්-නිලධාරියා-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1610"
}