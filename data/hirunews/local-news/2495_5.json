{
       "Source": "hirunews",
       "Timestamp": "Thursday, 27 August 2020 - 12:36",
       "Headline": "අංගොඩ ලොක්කාගේ තවත් ගෝලයෙකු හෙරොයින් කිලෝ 3ක් සමඟ අත්අඩංගුවට",
       "News Content": "මිය ගිය බවට සැක කෙරෙන අංගොඩ ලොක්කාගේ සමීපතමයෙකු රුපියල් කෝටි 3ක් පමණ වටිනා මත්කුඩු තොගයක් වෑන් රථයකින් ප්‍රවාහනය කරමින් සිටියදී කොළඹ අපරාධ කොට්ඨාශය මගින් අද උදෑසන අත්අඩංගුවට ගෙන තිබෙනවා.\nඒ, ඔරුගොඩවත්ත - විදුලි සංඥා පුවරු ආසන්නයේදියි.\nසැකකරු කෙසෙල්වත්ත ප්‍රදේශයේ පදිංචි 40 හැවිරිදි අයෙකු වන අතර ඔහු වත්තල ප්‍රදේශයේ මේ වන විට තාවකාලිකව පදිංචි වී සිටින අයෙකු බවටයි හෙලි වී ඇත්තේ.\nඅත්අඩංගුවට ගත් මත්කුඩු තොගයේ බර කිලෝග්‍රෑම් 3ක් වන අතර, වෑන් රථයේ තිබී රුපියල් හයලක්ෂ 11,550ක මුදලක්, චෙක් පොත් දෙකක් සහ ඒ.ටී.එම්. කාඞ්පත් කිහිපයක් ද සොයා ගැනුණා.",
       "URL": "https://www.hirunews.lk/248761/අංගොඩ-ලොක්කාගේ-තවත්-ගෝලයෙකු-හෙරොයින්-කිලෝ-3ක්-සමඟ-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2495"
}