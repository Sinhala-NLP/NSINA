{
       "Source": "hirunews",
       "Timestamp": "Monday, 13 September 2021 - 13:17",
       "Headline": "ඖෂධ නියාමන අධිකාරියේ දත්ත පද්ධතිය යාවත්කාලීන කිරීම වළක්වාලමින් පනවා තිබූ නියෝගය ඉවතට",
       "News Content": "ජාතික ඖෂධ නියාමන අධිකාරියේ දත්ත පද්ධතිය යාවත්කාලීන කිරීම වළක්වාලමින් පැනවූ නියෝගය ඉවත් කිරීමට කොළඹ ප්‍රධාන මහේස්ත්‍රාත් බුද්ධික ශ්‍රී රාගල නියෝග කළා.\nඒ, ඊට අදාළ නඩුව අද කැඳවූ අවස්ථාවේදියි. පසුගිය 9 වනදා මීට අදාළ නඩුව කැඳවූ අවස්ථාවේ නඩුව අද දිනය තෙක් කල් තැබුණු අතර, එතෙක් විනාශයට ලක් වූ බව කියන දත්ත අඩංගු පරිගණක ගබඩාව යාවත්කාලීන කිරිමෙන් වළකින ලෙසයි අධිකරණය දැනුම් දුන්නේ.\nකෙසේ වෙතත් අදාළ දත්ත පද්ධතිය පවත්වාගෙන යන පෞද්ගලික ආයතනය සහ ඖෂධ නියාමන අධිකාරිය විසින් අදාළ ගැටළුව විසඳා ගත යුතු බවයි කොළඹ ප්‍රධාන මහේස්ත්‍රාත් බුද්ධික ශ්‍රී රාගල සඳහන් කළේ.\nඒ සඳහා අධිකරණය මැදිහත් වීමට අවශ්‍යතාවක් නොමැති බවද ඔහු කියා සිටියා.",
       "URL": "https://www.hirunews.lk/282096/ඖෂධ-නියාමන-අධිකාරියේ-දත්ත-පද්ධතිය-යාවත්කාලීන-කිරීම-වළක්වාලමින්-පනවා-තිබූ-නියෝගය-ඉවතට",
       "Category": "Local News",
       "Parent URL": "https://www.hirunews.lk/local-news.php?pageID=1695"
}