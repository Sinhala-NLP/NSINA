{
       "Source": "hirunews",
       "Timestamp": "Friday, 06 January 2023 - 10:23",
       "Headline": "පළාත් පාලන මැතිවරණයට කුකුළා එයි?",
       "News Content": "පළාත් පාලන මැතිවරණයේදි ලංකා කම්කරු කොන්ග්‍රසයේ අපෙක්ෂකයන් තරග කරන සෑම පළාත් පාලන ආයතනයක ම ලංකා කම්කරු කොන්ග්‍රසයේ ලාංජනය වන කුකුළා ලංජනයෙන් තරග කිරිමට එකගතාවයකට පැමිණ ඇති බව ලංකා කම්කරු කොන්ග්‍රසයේ ජ්‍යෙෂ්ඨ උප සභාපති කනපති කනගරාජ් පැවසුවා.\nලංකා කම්කරු කොන්ග්‍රසයේ මහ ලේකම් පා.ම ජිවන් තොණ්ඩමන්ගේ ප්‍රධානත්වයෙන් ලංකා කම්කරු කොන්ග්‍රසයේ ජ්‍යෙෂ්ඨ නායකයින් සහ පළාත් පාලන ආයතනවලට තරග කරන අපෙක්ෂකයන් සමඟ (05) දින කොළඹ දී පැවති විශේෂ සාකච්ඡාවක දී මෙම එකගතාවයට පැමිණි බවයි කනපති කනගරාජ් කියා සිටියේ.\n'කුකුළා' ලාංජනයෙන් දිගු කාලයක් මැතිවරණවලට ඉදිරිපත් නොවු බවත්, පළාත් පාලන මැතිවරණයේදි 'කුකුළා' ලංජනයෙන් තරග නොකල නිසා තම පක්ෂයේ වත්මන් තත්ත්වය තහවුරු කරගත හැකි බවත්, කුකුලා ලංජනයෙන් තරග කිරිම තුලින් පළාත් පාලන මැතිවරණයේ දී තරග කරන අනෙකුත් ප්‍රධාන පක්ෂවලට ජන්ද ලැබිමේ ප්‍රතිශතයක් අඩුවන බවයි කනපති කනගරාජ් කියා සිටින්නේ.\nරටේ පවතින ආර්ථික අර්බුධයත් සමග ප්‍රධාන දේශපාලන පක්ෂ සමග සන්ධානගත වි මැතිවරණයට ඉදිරිපත් විම තුලින් තම පක්ෂයට අවාසියක් සිදු වන බවත් ඔහු එහි දී පැවසුවා.\nනමුත් හිරු නිවුස් අප සෙන්දිල් තොණ්ඩමාන් මන්ත්‍රීවරයාගෙන් කළ විමසීමක දී ඔහු කියා සිටියේ, එක් එක් අය විවිධ ප්‍රකාශ කළත් එළඹෙන 17 වැනිදා තම පක්ෂය පළාත් පාලන මැතිවරණයට තරග වදින්නේ කුමන ආකාරයෙන් ද යන වග දැනුම් දීමට සූදානම් බවයි.",
       "URL": "https://www.hirunews.lk/324413/පළාත්-පාලන-මැතිවරණයට-කුකුළා-එයි",
       "Category": "Local News",
       "Parent URL": "https://www.hirunews.lk/local-news.php?pageID=619"
}