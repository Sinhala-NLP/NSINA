{
       "Source": "hirunews",
       "Timestamp": "Thursday, 10 August 2023 - 22:54",
       "Headline": "පානීය ජලය ලබාගන්නා ළිඳකට සර්පයෙකු මරා දමලා",
       "News Content": "බිබිල මැදගම ප්‍රදේශයේ පානීය ජලය ලබාගන්නා ළිඳකට සර්පයෙකු මරා දමා ඇති පුවතක් වාර්තා වෙනවා.\nපෞද්ගලික ආරවුලක් මත මෙලෙස මියගිය සර්පයෙකු ළිඳට දමා ඇති බවටයි සදහන් වන්නේ. මෙම ළිදෙන් ප්‍රදේශයේ පවුල් 04 ක් තම පානීය ජල අවශ්‍යතාවයන් සපුරා ගන්නා බවයි සදහන් වෙන්නේ.\nළිඳ තුළින් දුර්ගන්ධයක් ඇතිවීමෙන් ප්‍රදේශවාසීන් ලිඳ හිස්කර බැලීමේදී මරා බෑගයක බහා ලිඳට දමා තිබු සර්පයෙකු එහිදී හමුවී තිබෙනවා.\nමැදගම සෞඛ්‍ය වෛද්‍ය නිලධාරී කාර්යාලයට මේ පිළිබඳව දැනුම් දීමෙන් අනතුරුව මැදගම පොලීසිය මේ පිළිබඳ වැඩිදුර විමර්ශන සිදුකරන බවට තොරතුරු වාර්තා වෙනවා.",
       "URL": "https://www.hirunews.lk/344381/පානීය-ජලය-ලබාගන්නා-ළිඳකට-සර්පයෙකු-මරා-දමලා",
       "Category": "Local News",
       "Parent URL": "https://www.hirunews.lk/local-news.php?pageID=108"
}