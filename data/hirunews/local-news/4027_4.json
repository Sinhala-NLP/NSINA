{
       "Source": "hirunews",
       "Timestamp": "Wednesday, 21 March 2018 - 15:25",
       "Headline": "පාතාල සාමාජික \"චූලා\" පොලිස් අත්අඩංගුවට",
       "News Content": "පුද්ගල ඝාතන සිදුවීම් කිහිපයකට සම්බන්ධ පාතාල සාමාජික චමින්ද ලසන්ත හෙවත් චූලා වසන්ත නැමැත්තා සහ තවත් අයෙක් පොලිස් අත්අඩංගුවට ගෙන තිබෙනවා.\nපසුගියදා කොටහේන ප්‍රදේශයේ සිදුවූ පුද්ගල ඝාතනයකට ද මෙම සැකකරුවන් සම්බන්ධ බවටයි අනාවරණ වී ඇත්තේ.\n31 හැවිරිදි චූලා නැමති සැකකරු රාගම බටුවත්ත ප්‍රදේශයේ පදිංචිකරුවෙක්.\nබොරැල්ල ප්‍රදේශයේ පදිංචි අනෙක් පුද්ගලයා 38 හැවිරිදි අයෙක්.\nපසුගිය 16 වනදා බොරැල්ල ප්‍රදේශයේදී සැකකරුවන් දෙදෙනා අත්අඩංගුවට ගෙන ඇත්තේ හෙරොයින් ග්‍රෑම් 2 මිලිග්‍රෑම් 700 ක් සමගයි.\nඔවුන් දෙදෙනා පසුගිය 17 වනදා අලුත්කඩේ මහේස්ත්‍රාත් අධිකරණයට ඉදිරිපත් කිරීමෙන් අනතුරුව දින 7 ක රැඳවුම් නියෝග ලබාගෙන පරීක්ෂණ සිදුකරන බවයි පොලිසිය කියාසටියේ.\nකොළඹ අපරාධ කොට්ඨාශය මගින් මෙම සැකකරුවන් පිළිබඳ විමර්ශණ මෙහෙයවනවා.",
       "URL": "https://www.hirunews.lk/186488/පාතාල-සාමාජික-චූලා-පොලිස්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4027"
}