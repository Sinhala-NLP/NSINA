{
       "Source": "hirunews",
       "Timestamp": "Saturday, 28 May 2016 - 19:11",
       "Headline": "ජනපතිගේ ජපන් සංචාරය අවසන්",
       "News Content": "ශ්‍රී ලංකාවට යෙන් බිලියන 38 ක සංවර්ධන ණය ආධාරයක් ලබාදීමට ජපන් අග්‍රාමාත්‍ය ෂින් සෝ අබේ එකග වී තිබෙනවා.\nඑය මෙරට මුදලින් රුපියල් බිලියන 50 කට අධිකයි. ජපන් රජය මෙම ණය මුදල ලබාදීමට එකග වුණේ ජනාධිපති මෛත්‍රීපාල සිරිසේන සහ ජපන් අග්‍රාමාත්‍ය ෂින් සෝ අබේ අතර පැවති ද්වීපාර්ශවික සාකච්ඡා අතරතුරයි.\nඊට පෙර ජනාධිපතිවරයා සහ බංග්ලාදේශ අගමැතිනී ෂීක් හෂීනා අතර ද සාකච්ඡාවක් පවත්වා තිබෙනවා.\nශ්‍රී ලංකාවේ සංවර්ධන කටයුතු  සදහා ණය පහසුකම් සැපයීම පිළිබදව ධනාත්මකව සලකා බලන බව පැවසූ ජපාන අග්‍රාමාත්‍යවරයා යෙන් බිලියන 38 ක මුදලක් අඩු පොලී අනුපාතිකයක් යටතේ දීර්ඝ කාලීන සහන ගෙවීමේ ක්‍රමයක් ශ්‍රී ලංකාවට ලබාදීමට එකඟ වී තිබෙනවා.\nමෙරට සංහිදියාව ඇති කිරීමට රජය දක්වන උත්සාහයට නිරන්තරයෙන් ජපානයේ සහය ලබාදෙන බව ද එහිදී ජපාන අග්‍රාමාත්‍යවරයා සහතික වී තිබෙනවා.",
       "URL": "https://www.hirunews.lk/134237/ජනපතිගේ-ජපන්-සංචාරය-අවසන්",
       "Category": "Local News",
       "Parent URL": "https://www.hirunews.lk/local-news.php?pageID=5028"
}