{
       "Source": "hirunews",
       "Timestamp": "Saturday, 17 July 2021 - 23:03",
       "Headline": "උපන් දිනය දා ඇතෙකුට බිලිවූ ජීවිතය (වීඩියෝ)",
       "News Content": "සිය ජන්ම දිනයේ දී ඇතෙකුගේ ප්‍රහාරයට ලක්වීමෙන් ජීවිතක්ෂයට පත්වූ කාන්තාවක් පිළිබඳ පුවතක් මහව - උලලපොළ ප්‍රදේශයෙන් වාර්තා\nවනවා.\nමෙලෙස අවාසනාවන්ත ලෙස මියගොස් ඇත්තේ පී.එච්. නන්දාවතී‍ නැමැති කාන්තාවක්.\nඇගේ 49 වැනි ජන්ම දිනය අදට යෙදී තිබීමද විශේෂත්වයක්.\nඅදාළ කාන්තාව සිය නිවස ඉදිරිපිට සිටියදී ඇතා එම ස්ථානයට පැමිණ තිබෙනවා.\nඑහිදී ඇය නිවස තුළට දිවගොස් ඇති අතර, ඇතා ද ඇය පසුපස හඹා ගොස් තිබුණා.\nඅනතුරුව ඇතා යාබද කැලයකට ගොස් ඇත්තේ එම ස්ථානයේ ඇති විදුලි වැටක් ද කඩා දමමින්.\nඅප වාර්තාකරු සඳහන් කළේ ඇතා එම කැලයේ තවමත් සැරිසරන බවයි.",
       "URL": "https://www.hirunews.lk/277261/උපන්-දිනය-දා-ඇතෙකුට-බිලිවූ-ජීවිතය-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1814"
}