{
       "Source": "hirunews",
       "Timestamp": "Thursday, 13 July 2023 - 8:31",
       "Headline": "තැන තැන හෙරොයින් අල්ලයි",
       "News Content": "රාගම, තලගොල්ල ප්‍රජා ශාලාව අසල කරන ලද වැටලීමකදී හෙරොයින් ග්‍රෑම් 05, මිලිග්‍රෑම් 100ක් සන්තකයේ තබා ගෙන සිටි සැකකරුවකු අත්අඩංගුවට ගෙන තිබෙනවා.\nඅත්අඩංගුවට ගත් සැකකරු 38 හැවිරිදි රාගම, අන්නාසිහේන ප්‍රදේශයේ පදිංචිකරුවෙක්.\nඔහු අද (13) වැලිසර මහේස්ත්‍රාත් අධිකරණයට ඉදිරිපත් කිරීමට නියමිතයි.\nමේ අතර, මාලිගාවත්ත, ජෝතිපාල මාවතේදී යතුරුපැදියක් පරීක්ෂා කිරීමේදී හෙරොයින් ග්‍රෑම් 32ක් සන්තකයේ තබාගෙන සිටි සැකකරුවකු ද ඊයේ (12) අත්අඩංගුවට ගෙන තිබෙනවා.\nමෙලෙස අත්අඩංගුවට ගෙන ඇත්තේ 24 හැවිරිදි කඩවත ප්‍රදේශයේ පදිංචිකරුවෙක්.\nමෙම සිද්ධීයේ වැඩිදුර විමර්ශන මාලිගාවත්ත පොලිසිය විසින් සිදු කරනු ලබනවා.\nහොරණ, ඉලිඹ ප්‍රදේශයේදී ද ඊයේ (12) හෙරොයින් ග්‍රෑම් 05 මිලි ග්‍රෑම් 500ක් සන්තකයේ තබාගෙන සිටි සැකකරුවකු අත්අඩංගුවට ගත් බව පොලිසිය පවසනවා.\nඅත්අඩංගුවට ගත් සැකකරු වයස අවුරුදු 28ක් වන හොරණ, ඉළිඹ ප්‍රදේශයේ පදිංචිකරුවෙක්.\nහොරණ පොලිසිය වැඩිදුර විමර්ශන සිදු කරනවා.",
       "URL": "https://www.hirunews.lk/341028/තැන-තැන-හෙරොයින්-අල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=189"
}