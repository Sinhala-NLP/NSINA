{
       "Source": "hirunews",
       "Timestamp": "Tuesday, 23 August 2022 - 17:18",
       "Headline": "උකුස්සෙක් බඹරු අවුස්සයි - බඹර ප්‍රහාරයෙන් ගැබිනියක් ඇතුළු හතරක් රෝහලේ",
       "News Content": "බගවන්තලාව පොලිස් වසමට අයත් බ්‍රිඩ්වෙල් තේ වත්තේ තේ දළු නෙලමින් සිටි කම්කරුවන් පිරිසකට අද (23) පමණ බඹර ප්‍රහාරය එල්ල වී තිබෙනවා.\nඔවුන් දළු නෙලමින් සිටි තේ වත්තේ, ගසක් මත බැද තිබු බඹර කුඩුවක බඹර වදයක් කඩා ගැනිමට උකුස්සෙකු පහර දිම නිසා මෙලෙස බඹරුන් ඇවිස්සී ඇති අතර, තේ දළු නෙලමින් සිටි පිරිසට එම බඹරු විසින් පහර දී තිබෙනවා.\nමෙම බඹර ප්‍රහාරයට ලක් වූ ගැබිණි කාන්තාවක් සහ තවත් වතු කම්කරු කාන්තාවන් තිදෙනෙකු, එම තුවාල හේතුවෙන් බගවන්තලාව ප්‍රාදේශිය රෝහලට ඇතුළු කර නේවාසිකව ප්‍රතිකාර ලබනවා.\nතවද බඹර ප්‍රහාරයෙන් තුවාල ලබා රෝහල් ගත කළ ගැබිණි කාන්තාවට බඹරුන් විශාල පිරිසක් ප්‍රහාර එල්ල කර ඇති බැවින් ඇයව දික්ඔය මුලික රෝහල වෙත මාරු කර යැවිමට පියවර ගත් බවයි බගවන්තලාව ප්‍රාදේශිය රෝහලේ වෛද්‍යවරයෙක් සඳහන් කළේ.",
       "URL": "https://www.hirunews.lk/313548/උකුස්සෙක්-බඹරු-අවුස්සයි-බඹර-ප්‍රහාරයෙන්-ගැබිනියක්-ඇතුළු-හතරක්-රෝහලේ",
       "Category": "Local News",
       "Parent URL": "https://www.hirunews.lk/local-news.php?pageID=919"
}