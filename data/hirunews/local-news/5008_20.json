{
       "Source": "hirunews",
       "Timestamp": "Monday, 13 June 2016 - 13:21",
       "Headline": "ඒකාබද්ධ විපක්ෂය විශ්වාසභංගයක් ගෙන ආවේ ඇයි?",
       "News Content": "ඒකාබද්ධ විපක්ෂය මුදල් අමාත්‍යවරයාට එරෙහිව විශ්වාසභංග යෝජනාවක් පාර්ලිමේන්තුවට ඉදිරිපත් කරනු ලැබුවේ ඔවුන්ට එල්ලවී ඇති දුෂණ වංචා චෝදනාවලින් ආරක්ෂාවීම සදහා ජන පවුරක් නිර්මාණය කර ගැනීමේ අපේක්ෂාවෙන් බව වාරිමාර්ග හා ජල සම්පත් කළමනාකරණ අමාත්‍ය විජිත් විජයමුනි සොයිසා ප්‍රකාශ කළා.\nකොළඹ අද පැවති මාධ්‍ය හමුවකට එක්වෙමිනුයි  අමාත්‍යවරයා මෙම අදහස් පළ කළේ.\nඑම මාධ්‍ය හමුවට එක්වූ පළාත් සභා හා පළාත් පාලන අමාත්‍ය ෆයිසර් මුස්තාපා කියා සිටියේ දේශපාලන පක්ෂවල න්‍යාය පත්‍රයට අනුව පළාත් පාලන ඡන්දය පැවැත්වීමට තමන් සූදානම් නොමැති බවයි.",
       "URL": "https://www.hirunews.lk/135400/ඒකාබද්ධ-විපක්ෂය-විශ්වාසභංගයක්-ගෙන-ආවේ-ඇයි",
       "Category": "Local News",
       "Parent URL": "https://www.hirunews.lk/local-news.php?pageID=5008"
}