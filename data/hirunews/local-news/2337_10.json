{
       "Source": "hirunews",
       "Timestamp": "Thursday, 12 November 2020 - 7:55",
       "Headline": "යෝජිත සියඹලාණ්ඩුව සූර්ය බල උද්‍යාන බිමේ අනවසරයෙන්  වගා කරලා - රාජ්‍ය ඇමති දුමින්ද",
       "News Content": "සියඹලාණ්ඩුව සූර්යබල උද්‍යානය ඉදිකිරීම සඳහා යෝජිත ඉඩමේ පවුල් 80 ක පමණ ගොවීන් අනවසර වගා කටයුතු සිදුකර ඇති බව සුර්යබල සුළං හා ජල විදුලි ජනන ව්‍යාපෘති සංවර්ධන රාජ්‍ය අමාත්‍ය දුමින්ද දිසානායක පවසනවා.\nඑම ගොවීන්ට වෙනත් ස්ථානයකින් අක්කර පහ බැගින් වගා ඉඩම් ලබාදීමට පියවර ගන්නා බවයි ඔහු කියා සිටියේ.\nඅදාළ සූර්ය බල උද්‍යානය ඉදිකිරීමේ ව්‍යාපෘතිය වසර පහක පමණ කාලයක් ප්‍රමාද වීම සම්බන්ධයෙන් සූර්යබල සුළං හා ජල විදුලි ජනන ව්‍යාපෘති සංවර්ධන රාජ්‍ය අමාත්‍යාංශ ශ්‍රවණාගාරයේ ඊයේ (11) පැවති සාකච්ඡාවකදි රාජ්‍ය අමාත්‍යවරයා මේ බව කියා සිටියා.\nඑම අවස්ථාවට රාජ්‍ය අමාත්‍ය ශෂීන්ද්‍ර රාජපක්ෂ ද ද එක්ව සිටි අතර අනවසර වගා කටයුතු සිදුකර ඇති ගොවීන් සඳහා මොණරාගල ක්‍රියාත්මක කිරීමට නියමිත අනවර පදංචිකරුවන් වෙනුවෙන් ඉඩම් ලබාදීමේ ව්‍යාපෘතිය යටතේම ඉඩම් ලබාදීමට හැකියාව පවතින බවයි ඔහු එහිදී ප්‍රකාශ කර ඇත්තේ.",
       "URL": "https://www.hirunews.lk/254529/යෝජිත-සියඹලාණ්ඩුව-සූර්ය-බල-උද්‍යාන-බිමේ-අනවසරයෙන්-වගා-කරලා-රාජ්‍ය-ඇමති-දුමින්ද",
       "Category": "Local News",
       "Parent URL": "https://www.hirunews.lk/local-news.php?pageID=2337"
}