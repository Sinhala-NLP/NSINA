{
       "Source": "hirunews",
       "Timestamp": "Friday, 23 July 2021 - 7:47",
       "Headline": "කොදෙව් - ඕස්ට්‍රේලියානු එක්දින තරගාවලියට කොරෝනා හරස් වෙයි, දෙවන තරගය අතර මඟ අත්හිටුවයි",
       "News Content": "සංචාරක ඕස්ට්‍රේලියානු කණ්ඩායම සහ බටහිර ඉන්දීය කොදෙව් කණ්ඩායම අතර දෙවන තරගය හදිසියේ අත්හිටුවීමට විනිසුරුවරුන් තීරණය කර තිබෙනවා.\nකොදෙව් කණ්ඩායමේ ජෛව ආරක්ෂිත බුබුළ තුළින් කොවිඩ් ආසාදිතයෙකු වාර්තා වීමත් සමඟ මෙම තීරණය ගෙන ඇති බවයි ක්‍රීඩා මාධ්‍ය වාර්තා කරන්නේ.\nකිංග්ස්ටන් ඕවල් ක්‍රීඩාංගනයේ දී තරගයේ කාසිය වාසිය තීරණය කිරීමෙන් අනතුරුව මෙම තීරණය ගැනීම විශේෂත්වයක් වනවා.\nඒ අනුව කණ්ඩායම් දෙකෙහිම ක්‍රීඩකයින් සහ කාර්ය මණ්ඩල සාමාජිකයින් නිරෝධායනය සඳහා යොමුකර ඇති බවයි වාර්තා වන්නේ.\nතරඟ තුනකින් සමන්විත එක්දින තරගාවලිය යළි ආරම්භ කිරීම සම්බන්ධයෙන් තරඟ සංවිධායකයින් තවමත් ප්‍රකාශයක් සිදුකර නැහැ.\nතරගාවලියේ පළමු තරගය පහසුවෙන් ජයගත් ඕස්ට්‍රේලියානු කණ්ඩායම තරග එකට බිංදුවක් ලෙස පෙරමුණ ගෙන සිටියා.",
       "URL": "https://www.hirunews.lk/277754/කොදෙව්-ඕස්ට්‍රේලියානු-එක්දින-තරගාවලියට-කොරෝනා-හරස්-වෙයි-දෙවන-තරගය-අතර-මඟ-අත්හිටුවයි",
       "Category": "Local News",
       "Parent URL": "https://www.hirunews.lk/local-news.php?pageID=1802"
}