{
       "Source": "hirunews",
       "Timestamp": "Monday, 22 May 2023 - 8:54",
       "Headline": "එතෙර ගිය තරුණියන්ට මෙරටට පැමිණීමට ඇඟ විකුණන්න වෙලා (වීඩියෝ)",
       "News Content": "පිටරට ගිය තරුණියන්ට නැවත මෙරටට පැමිණීමට ඇඟ විකුණන්න සිදු වී ඇතු බව එතෙර අපි සංවිධානයේ සභාපති සුනිල් හදුන්නෙත්ති ප්‍රකාශ කරනවා.\nඔහු වැඩිදුරටත් සඳහන් කරන්නේ ආණ්ඩුවට හොරකම් කිරීමට හා නාස්ති කිරීමට ඕනෑ තරම් මුදල් ඇති බවයි.\nප්‍රශ්න විසදනවා වෙනුවට සේෆ් හවුස් එකේ ඔවුන් මාස ගණනාවක් රදවා තබා ගන්නා බවත් එක පැත්තකින් එය රටට බරක් බවයි ඔහු සඳහන් කරන්නේ.\nඒජන්සි හිමියන් විසින් සේවිකාවන් සඳහා විශාල මුදලක් අය කර ගන්නා බවත් නමුත් ඉන් සේවිකාවන්ට ගෙවන්නේ ඉතාම සුළු මුදලක් බවත් සුනිල් හදුන්නෙත්ති ප්‍රකාශ කර සිටි‍යා.\nකෙසේ වෙතත් ඔවුන්ගේ ශ්‍රමයට සරිලන වැටුපක් නොලැබීම නිසා හා දරා ගත නොහැකි ලෙස සේවිකාවන්ගෙන් වැඩ ගැනීම නිසා ඔවුන් අදාළ ගිවිසුම් කඩ කර එම නිවාසවලින් පැන එන බවයි ඔහු තවදුරටත් කියා සිටියේ.\nසභාපතිතුමා පවසන්නේ සේවිකාවන්ගේ පාස්පෝට් නැවත ලබා ගැනීමට නම් ඒජන්සිවලට ගෙවූ මුදල නැවත ලබා දිය යුතු බවයි.\nසේවිකාවන් වෙනුවෙන් විශාල මුදලක් අය කර ගනු ලබන ඒජන්සිකරුවන් නිසා රට යන කාන්තාවන් අසරණ වන බවයි ඔහු වැඩිදුරටත් සඳහන් කළේ.",
       "URL": "https://www.hirunews.lk/335885/එතෙර-ගිය-තරුණියන්ට-මෙරටට-පැමිණීමට-ඇඟ-විකුණන්න-වෙලා-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=326"
}