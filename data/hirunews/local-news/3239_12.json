{
       "Source": "hirunews",
       "Timestamp": "Friday, 19 July 2019 - 16:00",
       "Headline": "ධීවර යාත්‍රා 44 ක් ජාත්‍යන්තර මුහුදු සීමාවට",
       "News Content": "ධීවර කටයුතුවල යෙදී සිටි බහුදින යාත්‍රා 44 ක් අයහපත් කාලගුණ තත්ත්වයත් සමඟ ජාත්‍යන්තර මුහුදු සීමාවට ගසා ගෙන ගොස් ඇති බව ධීවර හා ජලජ සම්පත් දෙපාර්තමේන්තුව පවසනවා.\nඉන් යාත්‍රා 30 ක් පමණ මාලදිවයින ආශ්‍රිත මුහුදු ප්‍රදේශයට ගසාගෙන ගොස් ඇති අතර, යාත්‍රා 20 ක් පිලිබඳව තොරතුරු මේ වනවිට අනාවරණ වී තිබෙනවා.\nතවත් යාත්‍රා 14ක් පමණ ඉන්දියාව දෙසට ගසාගෙන ගොස් ඇති බවයි එම දෙපාර්තමේන්තුව වැඩිදුරටත් සඳහන් කළේ.\nඑමෙන්ම, එම සියලු යාත්‍රාවලට ආරක්ෂාව සපයන ලෙසට මාලදිවයින රජයට මෙන්ම ඉන්දීය රජයට ද මේ වනවිටත් දැනුම්දී ඇති බව එම දෙපාර්තමේන්තුවේ මෙහෙයුම් අධ්‍යක්ෂ කල්‍යානි හේවාපතිරණ කියා සිටියා.",
       "URL": "https://www.hirunews.lk/220629/ධීවර-යාත්‍රා-44-ක්-ජාත්‍යන්තර-මුහුදු-සීමාවට",
       "Category": "Local News",
       "Parent URL": "https://www.hirunews.lk/local-news.php?pageID=3239"
}