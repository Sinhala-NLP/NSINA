{
       "Source": "hirunews",
       "Timestamp": "Wednesday, 29 March 2023 - 19:50",
       "Headline": "දුම්රිය ගාස්තු සංශෝධනයක්?",
       "News Content": "ඉන්ධන මිල පහත දැමීමට සාපේක්ෂව දුම්රිය ගාස්තු අඩු කිරීමේ හැකියාව සම්බන්ධයෙන් තවමත් තීරණයක් ගෙන නොමැති බව වැඩබලන ප්‍රවාහන අමාත්‍ය ලසන්ත අලගියවන්න පවසනවා.\nඉන්ධන මිල අඩු කිරීමත් සමඟ සියයට 12යි දශම 9කින් බස් ගාස්තු අඩු කිරීමටයි රජය ඊයේ තීරණය කළේ.\nඒ අනුව අවම බස් ගාස්තුව වන රුපියල් 34 රුපියල් 30 දක්වා අඩු වනවා.\nඉන්ධන මිල අඩුවීමත් සමග දෙවන කිලෝමීටරයේ සිට ත්‍රිරෝද රථ ගාස්තුව ද රුපියල් 20 කින් අඩු කිරීමට ත්‍රිරෝද රථ සංගම් පියවර ගෙන තිබෙනවා.\nකෙසේ වෙතත්, ඉන්ධන මිල අඩු කිරීමට සාපේක්ෂව දුම්රිය ගාස්තු අඩු කිරීමේ හැකියාව පිළිබඳව තවමත් සාකච්ඡා කර නොමැති බවයි වැඩබලන ප්‍රවාහන අමාත්‍ය ලසන්ත අලගියවන්න ප්‍රකාශ කළේ.",
       "URL": "https://www.hirunews.lk/331249/දුම්රිය-ගාස්තු-සංශෝධනයක්",
       "Category": "Local News",
       "Parent URL": "https://www.hirunews.lk/local-news.php?pageID=446"
}