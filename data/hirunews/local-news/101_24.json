{
       "Source": "hirunews",
       "Timestamp": "Sunday, 13 August 2023 - 13:39",
       "Headline": "මිල පහත වැටීමෙන් කුරුඳු ගොවීන් සහ ව්‍යාපාරිකයන් අපහසුතාවක",
       "News Content": "බිජ අර්තාපල් නිෂ්පාදනය ඉදිරි වසර තුල සියයට 80ක් දක්වා ඉහල නැංවිම සදහා අවශ්‍ය මුල්‍ය ප්‍රතිපාදන ලබාදීමට කෘෂීකර්ම අමාත්‍යාංශය තීරණය කර තිබෙනවා.\nනුවර එළිය,සීතා එළිය,දියතලාව හා කහගොල්ල බීජ අර්තාපල් ගොවි පොලවල කටයුතු ඉහල නැංවීමේ අරමුණින් අදාල මුල්‍ය ප්‍රතිපාදන ලබා දෙන ලෙසයි කෘෂිකර්ම අමාත්‍ය මහින්ද අමරවීර බලධාරීන්ට උපදෙස් ලබා දී ඇත්තේ.\nඅවශ්‍ය මුල්‍ය ප්‍රතිපාදන දැනට කෘෂිකර්ම අමාත්‍යාංශයට හා කෘෂිකර්ම දෙපාර්තමේන්තුවට ලබා දි ඇති ප්‍රතිපාදන වලින් වෙන්කරන ලෙස කෘෂිකර්ම අමාත්‍යවරයා උපදෙස් දි ඇත්තේ කහගොල්ල බීජ අර්තාපල් සැකසුම් ගොවිපොල නිරීක්ෂණයට එක්වෙමින්.\nඑම ගොවිපලේ නිෂ්පාදන වාර්තාවක් සතියක් තුල ලබාදෙන ලෙසද එහිදි කෘෂිකර්ම අමාත්‍යවරයා බලධාරින්ට උපදෙස් ලබා දුන්නා.\nමේ අතර කුරුදු මිල හදිසියේ පහල යාම හේතුවෙන් වෙළදුන් මිලදී ගැනීම් නවතා ඇති බව කුරුදු ගොවීන් පවසනවා.\nඒ අනුව සිය නිෂ්පාදන අලෙවි කර ගැනීමට නොහැකි තත්ත්වයක් මතුව ඇති බවයි ඔවුන් පවසන්නේ‍.\nමේ අතර, දේශීය ගම්මිරිස් අස්වනු සඳහා ඉහළ මිලක් ලැබී ඇති බවට ගම්මිරිස් වගාකරුවන් පවසනවා. මේ වනවිට ගම්මිරිස් කිලෝවක් රුපියල් 1800 ත් 2000 ත් අතර මිලකට අලෙවි කරන බවයි ඔවුන් පෙන්වා දෙන්නේ.\nපසුගිය වර්ෂයේ පැවති අධික වර්ෂාපතනය හේතුවෙන් මෙවර අස්වැන්න සියයට 60 ක පමණ අඩුවීමක් පවතින බව ද ගම්මිරිස් වගාකරුවන් පෙන්වා දෙනවා.\nඑමෙන්ම, වී සදහා රුපියල් 130 ක අනිවාර්ය සහතික මිලක් ලබාදිය යුතු බව මහවැලි බී කලාපයේ ගොවීන් පවසනවා.",
       "URL": "https://www.hirunews.lk/344668/මිල-පහත-වැටීමෙන්-කුරුඳු-ගොවීන්-සහ-ව්‍යාපාරිකයන්-අපහසුතාවක",
       "Category": "Local News",
       "Parent URL": "https://www.hirunews.lk/local-news.php?pageID=101"
}