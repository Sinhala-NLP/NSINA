{
       "Source": "hirunews",
       "Timestamp": "Friday, 22 October 2021 - 23:14",
       "Headline": "නෙදර්ලන්ත ශ්‍රී ලංකා තරඟයේ වීරයාගෙන් වාස්ට මල් මිටක්",
       "News Content": "ක්‍රිකට් වාර්තා පොත් අලුත් කරමින් ශ්‍රී ලංකා කණ්ඩායම නෙදර්ලන්ත කණ්ඩායම කඩුලු 8කින් පරාජය කරමින් ජයග්‍රහණය කළ තරගයේ වීරයා වූයේ වේගපන්දු යවන ක්‍රීඩක ලහිරු කුමාරයි.\nඔහු නෙදර්ලන්ත ඉනිමේ පසුපෙළ සුනුවිසුනු කරමින් ලකුණු හතකට කඩුලු 3ක් බිඳ දැමුවා.\nතරගයෙන් අනතුරුව පැවැති සම්මුඛ සාකච්ඡාවකට එක්වූ වූ ලහිරු කුමාර සිය සාර්ථකත්වයේ රහස හෙළි කළේ ඒ පසුපස සිටින ප්‍රධානතම පුද්ගලයා ශ්‍රී ලංකා කණ්ඩායමේ වේග පන්දු යවන පුහුණුකරු චමින්ද වාස් බව පවසමින්.\nඑහිදී චමින්ද වාස් ට පූර්ණ ගෞරවය අත්කර දෙමින් අදහස් දැක්වූ ළහිරු කුමාර කියා සිටියේ ඔහු සමඟ සිදුකළ පුහුණු සැසි හේතුවෙන් තමන්ගේ පන්දු යැවීමේ හැකියාවේ කැපී පෙනෙන වර්ධනයක් සිදු වූ බවයි.\nලහිරු කුමාර මෙවර ලෝක කුසලාන තරගාවලිය තුළදී වේග පන්දුවෙන් කැපී පෙනෙන දස්කම් දක්වමින් පැවති තරග තුන තුලදී ප්‍රතිවාදී කඩුළු 7ක් බිඳ දමා ඇත්තේ මෙවර තරගාවලියේ පන්දු යවන්නකු විසින් රඳවාගෙන ඇති හොඳම ලකුණු සාමාන්‍ය වන ලකුණු 4.13 සාමාන්‍ය රඳවා ගනිමින්.",
       "URL": "https://www.hirunews.lk/285790/නෙදර්ලන්ත-ශ්‍රී-ලංකා-තරඟයේ-වීරයාගෙන්-වාස්ට-මල්-මිටක්",
       "Category": "Local News",
       "Parent URL": "https://www.hirunews.lk/local-news.php?pageID=1611"
}