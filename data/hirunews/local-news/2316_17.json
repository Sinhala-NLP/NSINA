{
       "Source": "hirunews",
       "Timestamp": "Monday, 23 November 2020 - 17:01",
       "Headline": "පීඩන අවපාතය සුළි කුණාටුවක් දක්වා වර්ධනය වෙයි",
       "News Content": "නිරිතදිග බෙංගාල බොක්ක මුහුදු ප්‍රදේශයේ පවතින පීඩන අවපාතය ඉදිරි පැය 24ක කාලය තුළ සුළි කුණාටුවක් දක්වා වර්ධනය විය හැකි බව කාලගුණ විද්‍යා දෙපාර්තමේන්තුව පවසනවා.\nපීඩන අවපාතය මේ වන විට ත්‍රිකුණාමල වෙරළට කිලෝමීටර් 325ක් දුරින් ස්ථානගතව පවතින අතර, එය ඉදිරි පැය 48 තුළ දී උතුරු වෙරළ ආසන්නයෙන් ඉන්දියාවේ තමිල්නාඩු වෙරළට ගමන් කරනු ඇති.\nමෙහි බලපෑමෙන් දිවයිනේ උතුර, උතුරුමැද සහ නැගෙනහිර පළාත්වලට පැයට කිලෝමීටර් 60ත්, 70ත් අතර ඉතා තද ප්‍රහාරාත්මක තද සුළං ඇති විය හැකි බවයි කාලගුණ විද්‍යා දෙපාර්තමේන්තුව වැඩිදුරටත් සඳහන් කළේ.",
       "URL": "https://www.hirunews.lk/255413/පීඩන-අවපාතය-සුළි-කුණාටුවක්-දක්වා-වර්ධනය-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=2316"
}