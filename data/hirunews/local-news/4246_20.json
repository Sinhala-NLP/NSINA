{
       "Source": "hirunews",
       "Timestamp": "Sunday, 29 October 2017 - 16:37",
       "Headline": "නාය යාමේ අවදානමක් හේතුවෙන් මාවනැල්ල - වෑගන්තලේ ප්‍රදේශයේ පවුල් 17ක් ඉවත් කරයි",
       "News Content": "පවතින වැසිත් සමඟ නාය යාමේ අවදානමක් හේතුවෙන් මාවනැල්ල - වෑගන්තලේ ප්‍රදේශයේ පවුල් 17ක් ඉවත් කර තිබෙනවා.\nආපදා කළමනාකරණ මධ්‍යස්ථානය සඳහන් කළේ ඔවුන් මේ වන විට එම ප්‍රදේශයේම පවතින විහාරස්ථානයක් වෙත යොමු කර ඇති බවයි.\nමේ අතර, මාවනැල්ල - අරණායක - අම්බලකන්ද ප්‍රදේශයේ පස් කඳු කඩා වැටීම් හේතුවෙන් අවහිර වූ මාර්ග යථා තත්වයට පත් කරමින් පවතින බවයි ආපදා කළමනාකරණ මධ්‍යස්ථානය සඳහන් කළේ.\nඑමෙන්ම අම්බලකන්ද ප්‍රදේශයේ ජනතාවට අවදානයෙන් සිටින ලෙසට ද උපදෙස් ලබාදී තිබෙනවා.",
       "URL": "https://www.hirunews.lk/174729/නාය-යාමේ-අවදානමක්-හේතුවෙන්-මාවනැල්ල-වෑගන්තලේ-ප්‍රදේශයේ-පවුල්-17ක්-ඉවත්-කරයි",
       "Category": "Local News",
       "Parent URL": "https://www.hirunews.lk/local-news.php?pageID=4246"
}