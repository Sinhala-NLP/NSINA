{
       "Source": "hirunews",
       "Timestamp": "Saturday, 04 July 2020 - 20:45",
       "Headline": "දෙවනගල ඔත්තු සේවය වසා දැමූ CIA මෙහෙයුම (වීඩියෝ)",
       "News Content": "මාවනැල්ල ඓතිහාසික දෙවනගල පුරාවිද්‍යා ස්මාරකය වෙත පැමිණෙන බැතිමතුන්ගේ පෞද්ගලිකත්වයට හානි වන ලෙස ඔවුන්ව නිරීක්ෂණය කිරීමට අන්‍යාගමික පුද්ගලයෙකු සවිකර තිබු සී.සී.ටී.වී. කැමරා පද්ධතිය ගලවා දැමීමට එහි හිමිකරුට සිදුවුණා.\nහිරු සී.අයි.ඒ. මේ පිළිබඳව අවස්ථා කිහිපයකදී රටට හෙළි කළ අතර සිද්ධිය සම්බන්ධ පොලිස් පරීක්ෂණ තවදුරටත් ක්‍රියාත්මකයි.\nඓතිහාසික මාවනැල්ල දෙවනගල පුරාවිද්‍යා ස්මාරකය නැරඹීමට පැමිණෙන බැතිමතුන්ගේ පෞද්ගලිකත්වයට හානි වන ඔවුන්ව නිරීක්ෂණය කිරීම සදහා\nඅන්‍යාගමිකයෙකු විසින් සී.සී.ටී.වී. පද්ධතියක් සවිකර තිබුණේ මේ ආකාරයෙන්.\nඅදාළ පුද්ගලයා පළාත් සභා මැතිවරණයකට ද තරග කර ඇති අතර ඔහු නමින් තාහීර් හාජියාර් නැමැත්තෙක්.\nඅදාල මැතිවරණ සමයේ ඓතිහාසික දෙවනගල ගල්තලාවේ පුරා විද්‍යාත්මක වටිනාකම තඹයකටවත් මායිම් නොකළ ඔහු මෙලෙස තම ප්‍රචාරක කටයුතු කර\nතිබුනේ එකල මෙරට නීතිය ක්‍රියාත්මකවීම පිළිබදව සිතන්නට යමක් ඉතිරි කරමින්.\nබැතිමතුන් නිරීක්ෂණය කිරීමට ඔහු ආරක්ෂක කැමරා පද්ධතිය සවි කිරීමත් සමග තවත් පුද්ගලයෙකු එය අනුගමනය කරමින් දෙවනගල භාරකාර හිමියන් වැඩවසන ආවාසගෙයට යන එන පුද්ගලයන්ද නිරීක්ෂණය කිරීමට තවත් සී.සී.ටී.වී. කැමරා පද්ධතියක් සවිකර තිබුණා.\nකෙසේ වෙතත්, දෙවනගල පුදබිම අවට පැතිරගිය මේ අමුතු ඔත්තු බැලීමේ ක්‍රියාවලිය හිරු සී.අයි.ඒ.හරහා හෙළිකිරීමත් සමග ඒ පිළිබද මාවනැල්ල පොලිසියේ\nඅවධානයද යොමුවුණා.\nපොලිසියේ අවවාද කිරීම් මත අදාල නිවෙස් හිමියාට සිදුවුණේ CCTV කැමරා පද්ධතියේ දිශාව මෙලෙස වෙනස් කිරීමටයි.\nමාවනැල්ල පොලිසිය විසින් පෙරේදා දෙවනගල පුරාවිද්‍යා ස්මාරකයට යන මාර්ගයේ සවිකර තිබු ආරක්ෂක කැමරා පද්ධතිය පිළිබදව මාවනැල්ල අධිකරණයට කරුණු වාර්තා කළ අතර ප්‍රශ්නගත ආරක්ෂක කැමරා පද්ධතිය ගලවා පොලිසියට භාරදෙන ලෙස අදාළ පුද්ගලයාට නියෝග කෙරුණා.\nඒ අනුව ඊයේ අදාළ ආරක්ෂික කැමරා හා උපාංග පොලිස් භාරයට ලබාගත් අතර තාහීර් නම් සැකකරු අත්අඩංගුවටගෙන මහේස්ත්‍රාත්වරයා වෙත ඉදිරිපත් කළා.\nසිද්ධිය පිළිබද පොලිස් පරීක්ෂණ තවදුරටත් ක්‍රියාත්මක අතර මාවනැල්ල මහේස්ත්‍රාත්වරයා නියෝග කළේ සැකකරු රුපියල් ලක්ෂයක ශරීර ඇප මත නිදහස්\nකරන ලෙසයි.\nමෙලෙස දෙවනගල උරුමයට එරෙහි බලපෑම් වෙත නීතිය ක්‍රියාත්මක වීම අගය කළ යුත්තක්.\nඑමෙන්ම දෙවනගල පුරාවිද්‍යාත්මක භූමියේ අයිතිය පිළිබඳව ඉදිරියේදීත් හිරු සී.අයි.ඒ. අවධානයෙන්.",
       "URL": "https://www.hirunews.lk/244703/දෙවනගල-ඔත්තු-සේවය-වසා-දැමූ-cia-මෙහෙයුම-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2610"
}