{
       "Source": "hirunews",
       "Timestamp": "Monday, 06 May 2019 - 8:22",
       "Headline": "නීතිවිරෝධී කඩු, කිනිසි සහ උල් පිහි භාරදීමේ කාලය දීර්ඝ කරයි",
       "News Content": "නීතිවිරෝධී ලෙස ළග තබා සිටින කඩු, කිනිසි සහ උල් පිහි ආදිය සහ හමුදා නිල ඇඳුම්වලට සමාන ඇඳුම් භාරදීම සඳහා ලබාදී තිබු කාලය පැය 48 කින් දීර්ඝ කර තිබෙනවා.\nපොලිස් මාධ්‍ය ප්‍රකාශක පොලිස් අධිකාරි රුවන් ගුණසේකර ප්‍රකාශ කළේ හැකි ඉක්මණින් ළගම පිහිටි පොලිස් ස්ථානය වෙත එම ආයුධ භාරදීමට කටයුතු කරන ලෙසයි.\nමෙම තියුණු ආයුධ සහ නිල ඇඳුම් පොලිස් ස්ථාන වෙත භාරදීම සඳහා පසුගිය සෙනසුරාදා සිට දින දෙකක කාලයක් ලබාදී තිබූ නමුත් එය අද රාත්‍රී 12 ට අවසන්වීමටයි නියමිතව තිබුණේ.\nමීට අදාළ උපදෙස් මේ වනවිටත් පොලිස් ස්ථාන වෙත යොමුකර ඇති බව ද පොලිස් මාධ්‍ය ප්‍රකාශකවරයා සඳහන් කළා.",
       "URL": "https://www.hirunews.lk/215838/නීතිවිරෝධී-කඩු-කිනිසි-සහ-උල්-පිහි-භාරදීමේ-කාලය-දීර්ඝ-කරයි",
       "Category": "Local News",
       "Parent URL": "https://www.hirunews.lk/local-news.php?pageID=3366"
}