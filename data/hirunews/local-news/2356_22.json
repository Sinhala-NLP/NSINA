{
       "Source": "hirunews",
       "Timestamp": "Sunday, 01 November 2020 - 19:37",
       "Headline": "එජාපය, ආණ්ඩුවේ කොරෝනා මර්දන සැලැස්ම ඉල්ලයි (වීඩියෝ)",
       "News Content": "කොරෝනා ව්‍යාප්තිය මර්දනය කිරීම සඳහා රජය අනුගමනය කරන සැළැස්ම වහාම රටට ඉදිරිපත් කළ යුතු බව එක්සත් ජාතික පක්ෂය පවසනවා.\nනිවේදනයක් නිකුත් කරමින් එම පක්ෂය පෙන්වා දෙන්නේ අවශ්‍ය වෛද්‍ය උපකරණ සහ පහසුකම් සපයා ගැනීමට රජය මේ දක්වා අපොහොසත් වී ඇති බවයි.\nලැබුණු විදේශාධාර පිළිබඳ විනිවිද භාවයක් නොමැති බවත්, ජනතාවගේ ජීවිත අතිශයින්ම අවදානම් තත්වයකට පත්ව ඇති බවත්, එම නිවේදනයේ දක්වා තිබෙනවා.\nමෙය සුළු කොට තැකිය නොහැකි බරපතල තත්වයක් බව අවධාරණය කරන එක්සත් ජාතික පක්ෂය රෝගය මර්දනය කිරීමට ගනු ලබන ක්‍රියාමාර්ග පිළිබඳ පැහැදිළි සැළසුමක් ඉදිරිපත් කළ යුතු බවයි සිය නිවේදනයෙන් වැඩිදුරටත් දක්වා ඇත්තේ.",
       "URL": "https://www.hirunews.lk/253800/එජාපය-ආණ්ඩුවේ-කොරෝනා-මර්දන-සැලැස්ම-ඉල්ලයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2356"
}