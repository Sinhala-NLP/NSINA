{
       "Source": "hirunews",
       "Timestamp": "Thursday, 04 January 2018 - 16:52",
       "Headline": "හෙට්ටියාවත්ත හන්දියේ සිට ඉබ්බගේවත්ත හන්දිය දක්වා මාර්ගය හෙට වැසේ",
       "News Content": "ජල නළ එලීමක් හේතුවෙන් කොටහේන අලූත් මාවතේ හෙට්ටියාවත්ත හන්දියේ සිට ඉබ්බගේවත්ත හන්දිය දක්වා මාර්ගය හෙට (05) රාත්‍රි 09 සිට ලබන 08 වනදා උදෑසන 05 දක්වා වසා තැබෙන බව පොලිසිය පවසනවා.\nඒ අනුව පිටකොටුව - කොච්චිකඩේ දෙස සිට පැමිණෙන වාහන හෙට්ටියාවත්ත හන්දියෙන් දකුණට හරවා ජෝර්ජ් ආර්. ද සිල්වා මාවතේ ගමන් කර බ්ලූමැන්ඩල් හන්දියෙන් වමට හරවා බෝධිය හන්දියෙන් මාදම්පිටිය මාර්ගයට හෝ ශාන්ත ජේම්ස් මාවතට ඇතුළු වී අලූත් මාවතට පිවිසිය යුතුයි.\nමට්ටක්කුලිය දෙස සිට පැමිණෙන වාහනවලට මාදම්පිටිය මාර්ගයෙන් හෝ ජේම්ස් මාවතෙන් බෝධිය හන්දියට ගමන් කර බ්ලූමැන්ඩල් මාර්ගයේ ජෝර්ජ් ආර්. ද සිල්වා මාවත හන්දියට පැමිණ හෙට්ටියාවත්ත හන්දියට ගමන් කළ හැකියි.",
       "URL": "https://www.hirunews.lk/180163/හෙට්ටියාවත්ත-හන්දියේ-සිට-ඉබ්බගේවත්ත-හන්දිය-දක්වා-මාර්ගය-හෙට-වැසේ",
       "Category": "Local News",
       "Parent URL": "https://www.hirunews.lk/local-news.php?pageID=4142"
}