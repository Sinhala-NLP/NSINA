{
       "Source": "hirunews",
       "Timestamp": "Tuesday, 16 January 2018 - 13:10",
       "Headline": "ශ්‍රී සංඝබෝධි විද්‍යාලයේ ආදි සිසුන්ගේ උද්ඝෝෂණය නවතී",
       "News Content": "නිට්ටඹුව - ශ්‍රී සංඝබෝධි විද්‍යාලය, සිරිමාවෝ බණ්ඩාරනායක ජාතික පාසල ලෙස නම් කිරීම සඳහා ගෙන ඇති තීරණයට එහි ආදි සිසුන් විරෝධය පළ කරනවා.\nඅද (16) ඔවුන් උද්ඝෝෂණයක් පැවැත්වීම සඳහා විදුහල ඉදිරිපිටට රැස්වූ අතර, එහෙත් විදුහල්පතිවරයා සාකච්ඡාවක් ලබාදීම නිසා එය තාවකාලිව අත්හිට වූ බවයි එහි සිටින හිරු වාර්තාකරු ප්‍රකාශ කළේ.\nකෙසේ වෙතත්, සාකච්ඡාවෙන් අනතුරුව පිටතට පැමිණි විදුහලේ ආදි සිසුන් ප්‍රකාශ කළේ සංඝබෝධි විද්‍යාලය, ජාතික පාසලක් බවට පත් කිරීමට අත්තනගල්ල නිදහස් පක්ෂ සංවිධායකවරිය වන හිටපු ජනාධිපතිනී චන්ද්‍රිකා බණ්ඩාරනායක කුමාරණතුංග තීරණය කර ඇති බවයි.\nඑහෙත් ඊට සමගාමීව පාසලේ නම සිරිමාවෝ බණ්ඩාරනායක විද්‍යාලය ලෙස වෙනස් කිරීමට ඇය ගෙන ඇති තීරණයට විරෝධය පළ කරන බවයි ඔවුන් ප්‍රකාශ කළේ.\nඅප මේ සම්බන්ධයෙන් නිට්ටඹුව ශ්‍රී සංඝබෝධි විද්‍යාලයේ විදුහල්පති ලක්ෂ්මන් විජේරත්නගෙන් විමසීමක් කළ අතර, ඔහු කියා සිටියේ මේ පිළිබදව කිසිවක් තමාට ප්‍රකාශ කළ නොහැකි බවයි.",
       "URL": "https://www.hirunews.lk/181183/ශ්‍රී-සංඝබෝධි-විද්‍යාලයේ-ආදි-සිසුන්ගේ-උද්ඝෝෂණය-නවතී",
       "Category": "Local News",
       "Parent URL": "https://www.hirunews.lk/local-news.php?pageID=4123"
}