{
       "Source": "hirunews",
       "Timestamp": "Saturday, 27 April 2019 - 6:39",
       "Headline": "සුළි කුණාටුවක අවදානමක් ! - පළාත් කිහිපයකට අදත් වැසි",
       "News Content": "බෙංගාල බොක්ක මුහුදු ප්‍රදේශයේ, ශ්‍රී ලංකාවට ගිනිකොණ දෙසින් පවතින පීඩන අවපාතය අද (27) සවස දෙක වනවිට පොතුවිල් සිට ගිනිකොණ දෙසින් කිලෝ මීටර් 800ක් පමණ දුරින් උතුරු අක්ෂාංශ 4.0 ත් නැගෙනහිර දේශාංශ 88.1 ත් ආසන්නව ස්ථානගතව පවතින බව කාලගුණ විද්‍යා දෙපාර්තමේන්තුව පවසනවා.\nමෙම පද්ධතිය ඉදිරි පැය 12 තුලදී ගැඹුරු පීඩන අවපාතයක් දක්වා වර්ධනය වී පසුව සුළි කුණාටුවක් දක්වා වර්ධනය වන බවයි එම දෙපාර්තමේන්තුව වැඩිදුරටත් පවසන්නේ.\nමෙම පද්ධතිය ශ්‍රී ලංකාවේ නැගෙනහිර වෙරළ තීරය ආසන්නයෙන් වයඹ දෙසට ගමන් කර අප්‍රේල් මස 30 වන විට උතුරු තමිල්නාඩු වෙරළ වෙත ගමන් කරනු ඇතැයි බලාපොරොත්තු වනවා.\nදිවයිනේ බොහෝ ප්‍රදේශවල අද දිනයේ අහස වලාකුළින් බරව පවතිනු ඇති බවයි කාලගුණ විද්‍යා දෙපාර්තමේන්තුව අද (27) උදෑසන නිකුත්කළ නිවේදනයේ දැක්වෙන්නේ.\nබස්නාහිර, දකුණු, සබරගමුව සහ මධ්‍යම පළාත්වල තැනින් තැන වැසි ඇති විය හැකි අතර සෙසු පළාත්වල ස්ථාන ස්වල්පයක සවස 2.00 න් පමණ පසුව වැසි හෝ ගිඟුරුම් සහිත වැසි ඇති විය හැකි බව එහි සඳහන්.",
       "URL": "https://www.hirunews.lk/215254/සුළි-කුණාටුවක-අවදානමක්-පළාත්-කිහිපයකට-අදත්-වැසි",
       "Category": "Local News",
       "Parent URL": "https://www.hirunews.lk/local-news.php?pageID=3382"
}