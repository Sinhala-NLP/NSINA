{
       "Source": "hirunews",
       "Timestamp": "Thursday, 10 November 2022 - 9:35",
       "Headline": "නාන ළඳක් වීඩියෝ කළ කෝපායි තරුණයකු අත් අඩංගුවට",
       "News Content": "ළිදක දිය නාමින් සිටි තරුණියක් අනවසරයෙන් වීඩියෝ කරමින් සිටි යාපනය කෝපායි ප්‍රදේශයේ තරුණයෙකු දින දාහතරක් රිමාන්ඩ් භාරයේ තබන ලෙස යාපනය මහේස්ත්‍රාත්වරයා නියෝග කර තිබෙනවා.\nමෙම තරුණයා වෙණුවෙන් පෙනී සිටි නීතිඥයා ඇප ඉල්ලූ අවස්ථාවේ දී මහේස්ත්‍රාත්වරයා රුපියල් ලක්ෂයක ශරීර ඇප නියම කළ නමුත් ඇපයක් ඉදිරිපත් කිරීමට කිසිවෙකුත් එදින තරුණයා වෙණුවෙන් ඉදිරිපත් නො වුණු බව සඳහන්.\nමේ හේතුවෙන් සැකකරු ව රිමාන්ඩ් භාරයට පත් කළ බව යි වාර්තා වන්නේ.\nමෙම තරුණයා කෝපායි ප්‍රදේශයට නුදුරු ගමක තරුණයෙකු වන අතර, ඔහු මහමඟ යමින් සිටිය දී තරුණියක් දිය නාමින් සිටිනු දැය ඇය ව සිය ජංගම දුරකතනයෙන් වීඩියෝ කර තිබෙනවා.\nසිද්ධිය දුටු තරුණිය කෑ ගැසීමට පටන් ගැනීම නිසා ඇගේ ඥාතීන් පිරිසක් පැමිණ තරුණයා ව අල්ලා කෝපායි පොලීසියට බාර දී තිබෙන බව වාර්තා වනවා.\nකෝපායි පොලිසිය සිද්ධිය සම්බන්ධයෙන් වැඩිදුර පරීක්ෂණ පවත්වනු ඇති.",
       "URL": "https://www.hirunews.lk/320031/නාන-ළඳක්-වීඩියෝ-කළ-කෝපායි-තරුණයකු-අත්-අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=745"
}