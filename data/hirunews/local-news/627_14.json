{
       "Source": "hirunews",
       "Timestamp": "Tuesday, 03 January 2023 - 8:32",
       "Headline": "මග නැගුමේ ප්‍රධානීන්ට පහර දුන් සේවකයින් දෙදෙනෙකු අත්අඩංගුවට (වීඩියෝ)",
       "News Content": "මග නැගුම මාර්ග ඉදිකිරීම්, යන්ත්‍රෝපකරණ සමාගමේ සභාපතිවරයාට සහ විධායක අධ්‍යක්ෂවරයාට පහර දීමේ සිද්ධිය සම්බන්ධයෙන් එම සමාගමේ සේවකයන් දෙදෙනෙකු අත්අඩංගුවට ගෙන තිබෙනවා.\nපෑලියගොඩ පිහිටි මග නැගුම ප්‍රධාන කාර්යාලය ඊයේ උදෑසන නව වසරේ රාජකාරි කටයුතු ආරම්භ කිරීමේ උත්සවයක් සංවිධාන කර තිබුණා.\nඑහිදී පොල්තෙල් පහන දැල්වීම සඳහා සභාපතිවරයා සහ විධායක අධ්‍යක්ෂවරයා පැමිණි අවස්ථාවේදී සේවකයින් කැවුම් සහ කිරිබත්වලින් ඔවුන්ට පහරදීමට ද උත්සාහ කර ඇති බවටයි වාර්තා වූණේ.\nඑහිදී සභාපතිවරයාගේ සහ විධායක අධ්‍යක්ෂවරයාගේ අත්තනෝමතික පාලනය එරෙහිව සේවකයින් ඔවුන්ට පිටතට යාමට ඉඩ නොදී සිය ග්‍රහණයට ගෙන තිබුණා.\nපසුව පොලිසිය මැදිහත් වී ඔවුන් කාර්යාලයෙන් පිටතට ගෙන යාමටයි කටයුතු කරනු ලැබුවේ.\nසිද්ධියට අදාළව මග නැගුම ආයතනයේ සේවකයන් දෙදෙනෙකු අත්අඩංගුව ගත් අතර එක් සැකකරුවෙකු එම ආයතනයේ රියදුරු සංගමයේ සභාපතිවරයා බවයි පොලිසිය සඳහන් කළේ.\nඅනෙක් පුද්ගලයා ද එම රියදුරු සංගමයේම කාරක සභිකයෙකු වනවා. ඔවුන් බෙලිඅත්ත ප්‍රදේශයේ පදිංචිකරුවන් බවයි පොලිසිය සඳහන් කළේ.",
       "URL": "https://www.hirunews.lk/324145/මග-නැගුමේ-ප්‍රධානීන්ට-පහර-දුන්-සේවකයින්-දෙදෙනෙකු-අත්අඩංගුවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=627"
}