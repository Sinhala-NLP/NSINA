{
       "Source": "hirunews",
       "Timestamp": "Thursday, 11 May 2017 - 19:48",
       "Headline": "GSP+ සහනය ලංකාවට ලබාදීමට තවත් අනුමැතියක් ලැබෙයි",
       "News Content": "ශ්‍රී ලංකාවට ජී.එස්.පී ප්ලස් සහනය ලබාදීමට යුරෝපා සංගමය පියවර ගෙන තිබෙනවා.\nවිදේශ කටයුතු නියෝජ්‍ය අමාත්‍ය ආචාර්ය හර්ෂ ද සිල්වා මහතා සඳහන් කළේ බ්‍රසල්ස් නුවරට රැස් වූ යුරෝපා සංගමයේ විදේශ ලේකම් සහ වෙළෙඳ අමාත්‍යවරුන් ඊට අනුමැතිය පළ කර ඇති බවයි.\nයුරෝපා සංගමයේ රටවලට ශ්‍රී ලංකාවෙන් අපනයනය කරන නිමි ඇඳුම් ඇතුළු අපනයන සඳහා ලබා දී තිබූ ඨීඡු ප්ලස් තීරුබදු සහනය පසුගිය සමයේ අහෝසි\nකිරීමට යුරෝපා සංගමය පියවර ගත්තා.\nඒ හේතුවෙන් යුරෝපයට අපනයනය කළ ශ්‍රී ලාංකික නිමි ඇඳුම් ක්ෂේත්‍රයට බලපෑම් එල්ල වූ අතර ජී.එස්.පී සහනය යළි ලබාගැනීම සඳහා වත්මන් රජය අවස්ථා ගණනාවකදී උත්සහ දැරුවා.\nශ්‍රී ලංකාවට ජී.එස්.පී ප්ලස් තීරුබදු සහනය ලබාදීමට එරෙහිව පසුගියදා යුරෝපා පාර්ලිමේන්තුවට යෝජනාවක් ඉදිරිපත් වූයේ ඒ අතරතුරයි.\nකෙසේ වෙතත් පසුගිය 27 වැනිදා ඉදිරිපත් වූ එම යෝජනාවට එරෙහිව ඡන්ද 436 ක් හිමි වූ අතර පක්ෂව හිමි වූයේ ඡන්ද 119 ක් පමණයි.\nඒ අනුව අදාළ යෝජනාව වැඩි ඡන්දයෙන් පරාජයට පත් වූ අතර යෝජනාව ඉදිරිපත් කළ පාර්ශ්වය ඉල්ලා සිටියේ මානව හිමිකම් කඩවීම සම්බන්ධයෙන් වන වගකීම්  ඉටු කිරීමට අපොහොසත් වීම හේතුවෙන් අදාළ සහනය ශ්‍රී ලංකාවට ලබා නොදෙන ලෙසයි.\nකෙසේ වෙතත් ඔවුන්ගේ එම යෝජනාව යුරෝපා පාර්ලිමේන්තුවේදී වැඩි ඡන්දයෙන් පරාජයට පත් වුණා.\nමේ අනුව අදාළ යෝජනාවට යුරෝපා කොමිසම / යුරෝපා පාර්ලිමේන්තුව සහ යුරෝපා අමාත්‍යවරුන් යන අංශ තුනෙන්ම අනුමැතිය හිමිව තිබෙනවා.",
       "URL": "https://www.hirunews.lk/161119/gsp-සහනය-ලංකාවට-ලබාදීමට-තවත්-අනුමැතියක්-ලැබෙයි",
       "Category": "Local News",
       "Parent URL": "https://www.hirunews.lk/local-news.php?pageID=4522"
}