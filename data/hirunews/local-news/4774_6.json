{
       "Source": "hirunews",
       "Timestamp": "Wednesday, 30 November 2016 - 13:17",
       "Headline": "විදේශ අමාත්‍යාංශයේ දූෂණ සෙවීමට විශේෂ තේරීම් කාරක සභාවක්- ජවිපෙ යෝජනාවට ආණ්ඩුවේ එකඟත්වය",
       "News Content": "2010 වසරේ සිට 2015 දක්වා කාලය තුළ විදේශ කටයුතු අමාත්‍යාංශයේ සිදුවූ වංචා දූෂණ පිළිබද සෙවීමට පූර්ණ බලතල සහිත විශේෂ තේරීම් කාරක සභාවක් පත් කරන ලෙස ජනතා විමුක්ති පෙරමුණේ පාර්ලිමේන්තු මන්ත්‍රී සුනිල් හඳුන්නෙත්ති පාර්ලිමේන්තුවේදී අද ඉල්ලීමක් කළා.\nඊට පිළිතුරු ලබාදුන් අග්‍රාමාත්‍ය රනිල් වික්‍රමසිංහ කියා සිටියේ ඒ සඳහා තමන්ගේ ද විරුද්ධත්වයක් නොමැති බවයි.\nඊට අදාළ යෝජනාව පාර්ලිමේන්තුවට ඉදිරිපත් කරන ලෙස ද ඔහු එහිදී දැනුම් දුන්නා.\nමේ අතර, විදේශ කටයුතු, කම්කරු සහ වෘත්තීය සමිති සබඳතා මෙන්ම විදේශ රැකියා යන අමාත්‍යාංශවල වැය ශීර්ෂ අද කාරක සභා අවස්ථාවේදී විවාදයට ගැනෙනවා.",
       "URL": "https://www.hirunews.lk/148655/විදේශ-අමාත්‍යාංශයේ-දූෂණ-සෙවීමට-විශේෂ-තේරීම්-කාරක-සභාවක්-ජවිපෙ-යෝජනාවට-ආණ්ඩුවේ-එකඟත්වය",
       "Category": "Local News",
       "Parent URL": "https://www.hirunews.lk/local-news.php?pageID=4774"
}