{
       "Source": "hirunews",
       "Timestamp": "Monday, 08 May 2023 - 11:44",
       "Headline": "ශ්‍රී ලංකාව සහ යුරෝපා සංගමයේ ඒකාබද්ධ කොමිසමේ සැසිවාරය හෙට",
       "News Content": "ශ්‍රී ලංකාව සහ යුරෝපා සංගමය අතර ඒකාබද්ධ කොමිසමේ 25 වන සැසිවාරය විදේශ කටයුතු අමාත්‍යාංශයේදී හෙට (09) පැවැත්වෙනවා.\nමෙහිදී ඉදිරි වසර 10 සඳහා බලපැවැත්වෙන පරිදි සම්මත කිරීමට නියමිත ජී.එස්.පී ප්ලස් සහන ලබාගැනීම සම්බන්ධයෙන් වූ නීති පිළිබඳව යුරෝපා සංගම් නියෝජිතයින් විසින් කරුණු පැහැදිළි කිරීමට නියමිතයි.\nවිදේශ කටයුතු අමාත්‍යාංශයේ ලේකම් අරුණි විජේවර්ධන සහ යුරෝපා සංගමයේ යුරෝපීය විදේශ ක්‍රියාකාරී සේවයේ ආසියා සහ පැසිෆික් කලාපීය නියෝජ්‍ය කළමනාකරණ අධ්‍යක්ෂ පාඔලා පැම්පලොනි මෙම සැසිවාරයේ සම සභාපතිත්වය දරනු ලබන බවයි වාර්තා වන්නේ.",
       "URL": "https://www.hirunews.lk/334581/ශ්‍රී-ලංකාව-සහ-යුරෝපා-සංගමයේ-ඒකාබද්ධ-කොමිසමේ-සැසිවාරය-හෙට",
       "Category": "Local News",
       "Parent URL": "https://www.hirunews.lk/local-news.php?pageID=360"
}