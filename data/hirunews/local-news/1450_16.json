{
       "Source": "hirunews",
       "Timestamp": "Tuesday, 04 January 2022 - 9:14",
       "Headline": "රාජ්‍ය අමාත්‍ය සුසිල් ප්‍රේමජයන්ත් වහාම ක්‍රියාත්මක වන පරිදි එම ධුරයෙන් ඉවත් කෙරෙයි (වීඩියෝ)",
       "News Content": "රාජ්‍ය අමාත්‍ය සුසිල් ප්‍රේම්ජයන්ත් රාජ්‍ය අමාත්‍ය ධුරයෙන් නෙරපා හැරීමට ජනාධිපතිවරයා නියෝග කර තිබෙනවා.\nජනාධිපති ගෝඨාභය රාජපක්ෂ මෙම තීරණය ගෙන ඇත්තේ, ජනාධිපතිවරයා වෙත සතු විශේෂ බලතල උපයෝගී කරගනිමින්.\nඊයේ හවස පැවති කැබිනට් මණ්ඩල හමුවේ දී ජනාධිපතිවරයා සුසිල් ප්‍රේම්ජයන්ත් රාජ්‍ය අමාත්‍යවරයාගේ ක්‍රියාකලාපය සම්බන්ධයෙන් දැඩි අප්‍රසාදයෙන් අදහස් පළ කර ඇති බවට යි වාර්තා වන්නේ.\nඑහි දී ජනාධිපතිවරයා පවසා ඇත්තේ, රජයේ අමාත්‍යවරයෙකු ලෙස තනතුරු දරමින් රජයේ ක්‍රියාමාර්ග විවේච්නය කිරීම සිදු නො කළ යුත්තක් බව යි.\nපසුගිය ඉරිදා දෙල්කඳ මහජන පොළට පැමිණි රාජ්‍ය අමාත්‍ය සුසිල් ප්‍රේම්ජයන්ත් එහි දී රූපවාහිනී මාධ්‍ය වාර්තාකරුවන් හමුවේ, අදහස් දක්වමින් රජයේ ප්‍රතිපත්ති සහ වැඩපිළිවෙළ දැඩි ලෙස විවේචනය කළ අතර, කෘෂිකර්ම අමාත්‍යවරයා සහමුලින් ම අසමත් බව එහි දී කියා සිටියා.",
       "URL": "https://www.hirunews.lk/292972/රාජ්‍ය-අමාත්‍ය-සුසිල්-ප්‍රේමජයන්ත්-වහාම-ක්‍රියාත්මක-වන-පරිදි-එම-ධුරයෙන්-ඉවත්-කෙරෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1450"
}