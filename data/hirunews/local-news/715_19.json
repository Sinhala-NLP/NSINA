{
       "Source": "hirunews",
       "Timestamp": "Wednesday, 23 November 2022 - 7:31",
       "Headline": "අයිස් මත්ද්‍රව්‍යවල තිත්ත ඇත්ත ඇමති විජේදාස පහදයි",
       "News Content": "රක්ෂිත බන්ධනාගාරගතව සිටින 26,000 කට අධික පිරිසකගෙන් සියයට 80 ක් මත්ද්‍රව්‍ය වැරදි සම්බන්ධයෙන් බන්ධනාගාර ගතවූවන් බව අධිකරණ බන්ධනාගාර කටයුතු සහ ආණ්ඩුක්‍රම ව්‍යවස්ථා ප්‍රතිසංස්කරණ අමාත්‍ය ආචාර්ය විජේදාස රාජපක්ෂ පවසනවා.\nකැබිනට් තීරණ දැනුම්දීමේ මාධ්‍ය හමුවට ඊයේ (22) එක්වෙමින් ඔහු කියා සිටියේ, ලබාගත් අසම්පූර්ණ වාර්තාවලට අනුව ලක්ෂ පහකට ආසන්න කණ්ඩායමක් මත්ද්‍රව්‍ය ලබාගන්නා බවට අනාවරණ වී ඇති බවයි.\nඑසේම අයිස් මත්ද්‍රව්‍ය සම්බන්ධයෙන් මේ වනවිට නීති යාවත්කාලීන කර ඇති බව ද අමාත්‍යවරයා එහි දී සඳහන් කළා.\nඅයිස් මත්ද්‍රව්‍ය පාසල් දරුවන් අතර වැඩි වශයෙන් ව්‍යාප්තව ඇති බවද ඔහු එහිදී කියා සිටියා.",
       "URL": "https://www.hirunews.lk/321043/අයිස්-මත්ද්‍රව්‍යවල-තිත්ත-ඇත්ත-ඇමති-විජේදාස-පහදයි",
       "Category": "Local News",
       "Parent URL": "https://www.hirunews.lk/local-news.php?pageID=715"
}