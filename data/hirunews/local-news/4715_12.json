{
       "Source": "hirunews",
       "Timestamp": "Tuesday, 10 January 2017 - 19:59",
       "Headline": "වගුරු බිමක් ගොඩ කිරීම නිසා උණුසුම් තත්ත්වයක්",
       "News Content": "ජා ඇල - දඬුගම ප්‍රදේශයේ වගුරු බිමක් ගොඩ කිරීම සම්බන්ධයෙන් සොයා බැලීම සඳහා පැමිණි රාජ්‍ය නිලධාරීන් සහ එහි හිමිකරුවන් යැයි කියා ගන්නා පිරිසක් අතර අද උණුසුම් තත්ත්වයක් ඇති වුණා.\nඒ ලඅදාළ පරිශ්‍රයට ඇතුළු වීම සඳහා ඔවුන් නිලධාරීන්ට අවස්ථාව ලබා නොදීමත් සමගයි.\nජා ඇල - දඬුගම ප්‍රදේශයේ පිහිටි වගුරු බිමක් කිසිදු අවසරයකින් තොරව ගොඩ කරමින් සිටින බවට ප්‍රදේශවාසීන්  කිහිප අවස්ථාවකදී බලධාරීන්ට පැමිණිලි කර  තිබුණා.\nමේ සම්බන්ධයෙන් ජනාධිපති මෛත්‍රීපාල සිරිසේන මහතාගේ ද අවධානය යොමු වූ  අතර ඒ අනුව ජනාධිපතිවරයා අදාළ නිළධාරීන්ට උපදෙස් ලබා දී තිබුනේ ගොඩකිරීම් වහාම නතර කිරීමට කටයුතු කරන ලෙසයි.\nකෙසේ වෙතත් චෝදනා එල්ල වූයේ එම නියෝගද නොතකා මෙහි ගොඩකිරීම් සිදු කරන බවටයි.\nඒ පිළිබදව සොයා බැලීම සඳහා අද පෙරවරුවේ ඉඩම් ගොඩකිරීමේ හා සංවර්ධනය කිරීමේ සංස්ථාවේ සභාපතිවරයා සහ මධ්‍යම පරිසර අධිකාරියේ සභාපතිවරයා ඇතුළු නිලධාරීන් පැමිණියත් ඉඩම හිමිබව කියා ගත් පිරිස  ඊට ඉඩ ලබා දුන්නේ නැහැ.",
       "URL": "https://www.hirunews.lk/151768/වගුරු-බිමක්-ගොඩ-කිරීම-නිසා-උණුසුම්-තත්ත්වයක්",
       "Category": "Local News",
       "Parent URL": "https://www.hirunews.lk/local-news.php?pageID=4715"
}