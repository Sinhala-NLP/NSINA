{
       "Source": "hirunews",
       "Timestamp": "Saturday, 15 April 2023 - 20:55",
       "Headline": "ඇඹිලිපිටියේ මාරක අනතුරක් (වීඩියෝ)",
       "News Content": "ඇඹිලිපිටිය පොලිස් වසමේ රත්නපුර - ඇඹිලිපිටිය ප්‍රධාන මාර්ගයේ 98 කණුව ප්‍රදේශයේ මාරක රිය අනතුරක් සිදුව තිබෙනවා.\nඇඹිලිපිටිය දෙස සිට රත්නපුර දෙසට ධාවනය වූ කැබ් රථයක් එක්වරම මාර්ගය හරහා හැරවීමට උත්සාහ කිරීමේ දී රත්නපුර දෙස සිට පැමිණි වෑන් රථයක් කැබ් රියෙහි ගැටී ඇති බවයි පොලිස් මාධ්‍ය ප්‍රකාශක කාර්යාලය නිවේදනය කළේ.\nඒ සමගම රත්නපුර දෙස සිට පැමිණි යතුරුපැදියක් එම ගැටීමෙහි ලක් ව තිබෙනවා.\nඅනතුරින් වෑන් රථයේ රියදුරු ඇතුළු 15 දෙනෙකු තුවාල ලබා ඇඹිලිපිටිය රෝහලට ඇතුළත් කෙරුණා.\nඅනතුරින් පසුව කැබ් රථයෙහි රියදුරු පලා ගොස් ඇති බවත් සැකකරු අත් අඩංගුවට ගැනීමට මේ වනවිඔට පොලිස් විමර්ශන ක්‍රියාත්මක බවත් වාර්තාවනවා.",
       "URL": "https://www.hirunews.lk/332611/ඇඹිලිපිටියේ-මාරක-අනතුරක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=412"
}