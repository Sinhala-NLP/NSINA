{
       "Source": "hirunews",
       "Timestamp": "Monday, 05 December 2022 - 12:06",
       "Headline": "උසස් පෙළ සුදුසුකම් ලැබූ සිසුන්ට ජනපති අරමුදලේ ශිෂ්‍යත්වයට අයදුම්පත් කැඳවයි",
       "News Content": "2021 සාමාන්‍ය පෙළ විභාගයට පළමුවරට පෙනී සිට, උසස් පෙළ හැදෑරීම සඳහා සුදුසුකම් ලැබූ ආර්ථික දුෂ්කරතා ඇති සිසුන්ට ජනාධිපති අරමුදල මගින් ශිෂ්‍යත්ව පිරිනැමීමේ වැඩසටහන ආරම්භ කර තිබෙනවා.\nඒ සඳහා අයදුම්පත් කැඳවීම ආරම්භ කරන ලෙස ජනාධිපති ලේකම් සමන් ඒකනායක, අධ්‍යාපන අමාත්‍යාංශයේ ලේකම්වරයා වෙත ලිපියක් යොමුකර ඇති බවයි ජනාධිපති මාධ්‍ය අංශය සඳහන් කළේ.\nඒ අනුව ශිෂ්‍යත්ව සුදුසුකම් ලැබීමට අයදුම්කරුවන්ගේ පවුලේ මාසික ආදායම රුපියල් 75,000 නොඉක්මවිය යුතු අතර, රජයේ පාසලක හෝ ගාස්තු අය නොකරන පෞද්ගලික පාසලක ඉගෙනුම ලබන ශිෂ්‍යයෙක් විය යුතු වනවා.\nමේ යටතේ තෝරාගන්නා ශිෂ්‍යත්ව ලාභීන්ට උසස් පෙළ විභාගයට පෙනී සිටින තෙක් මසකට රුපියල් පන්දහස බැගින් වසර දෙකක කාලසීමාවක් සඳහා ශිෂ්‍යත්ව හිමිවනු ඇති.\nඔවුන් සිය ආදායම් තත්වය පිළිබඳ ග්‍රාම නිලධාරීන්ගේ නිර්දේශය සහිතව ලබන 23 වනදාට පෙර විදුහල්පතිවරුන් වෙත භාරදිය යුතුයි.\nඅයදුම්පත් සහ වැඩිදුර තොරතුරු ජනාධිපති අරමුදලේ www.presidentsfund.gov.lk වෙබ් අඩවිය හරහා ලබා ගත හැකියි.",
       "URL": "https://www.hirunews.lk/321996/උසස්-පෙළ-සුදුසුකම්-ලැබූ-සිසුන්ට-ජනපති-අරමුදලේ-ශිෂ්‍යත්වයට-අයදුම්පත්-කැඳවයි",
       "Category": "Local News",
       "Parent URL": "https://www.hirunews.lk/local-news.php?pageID=687"
}