{
       "Source": "hirunews",
       "Timestamp": "Monday, 14 September 2020 - 11:18",
       "Headline": "කොළඹ අවට ප්‍රධාන මාර්ග කිහිපයක රථවාහන තදබදයක්",
       "News Content": "අද සිට ක්‍රියාත්මක මංතීරු නිතිය හේතුවෙන් කොළඹ අවට ප්‍රධාන මාර්ග කිහිපයක මේ වනවිට දැඩි රථවාහන තදබදයක් පවතින බව වාර්තාවනවා.\nහිරු ප්‍රවෘත්ති අංශය කළ විමසීමකදී රථවාහන පොලිසිය සඳහන් කළේ පාර්ලිමේන්තු වට රවුමේ සිට කොටා පාර දෙසට සහ ඩී.එස්. සේනානායක මංසන්ධිය අවට මෙලෙස රථවාහන තදබදයක් පවතින බවයි.\nඑමෙන්ම පෑලියගොඩ සහ කැළණි පාලම අවට කොළඹ - නුවර මාර්ගයේ සහ නුගේගොඩ සිට හයිලෙවල් මාර්ගයේ මෙම රථවාහන තදබදය පවතින බවද වාර්තා වනවා.\nඑමෙන්ම දෙහිවල සහ කොහුවල සිට ගාලු පාරට පිවිසෙන මාර්ගද අවහිර වී තිබූ අතර, මේ වනවිට එය තරමක් යථා තත්වයට පත්ව ඇති බවයි වාර්තාවන්නේ.",
       "URL": "https://www.hirunews.lk/250162/කොළඹ-අවට-ප්‍රධාන-මාර්ග-කිහිපයක-රථවාහන-තදබදයක්",
       "Category": "Local News",
       "Parent URL": "https://www.hirunews.lk/local-news.php?pageID=2456"
}