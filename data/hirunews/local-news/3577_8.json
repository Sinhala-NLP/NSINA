{
       "Source": "hirunews",
       "Timestamp": "Wednesday, 02 January 2019 - 6:32",
       "Headline": "පළමු පාසල් වාරය අදින් ඇරඹේ",
       "News Content": "රජයේ සහ රජයේ අනුමත පෞද්ගලික පාසල්වල නව වසරේ පළමු වාරය අදින් ආරම්භ වනවා.\nපසුගිය වසරේ නොවැම්බර් මස 30 වනදා තුන් වන පාසල් වාරය නිමාවට පත් වුණා.\nමේ අතර, රජයේ පාසල්වල 2019 වර්ෂයේ පළමුවන ශ්‍රේණියේ සිසුන් සදහා විධිමත් ලෙස පන්ති ආරම්භ කිරීම ලබන 17 වන දින සිට සිදුකිරීමට අධ්‍යාපන අමාත්‍යංශය තීරණය කර තිබෙනවා.\nමෙම වසරේ රජයේ නිවාඩු දින බොහෝමයක් සති අන්තයේ යෙදී තිබෙනවා.\nඒ අනුව, දුරුතු පොහෝ දිනය ජනවාරි 20 වන ඉරිදා යෙදී ඇති අතර, සිංහල අලුත් අවුරුද්ද ද යෙදී ඇත්තේ අප්‍රේල් 14 වන ඉරිදායි.\nවෙසක් පොහෝ දිනය මැයි මස 18 වන සෙනෙසුරාදාට යෙදී ඇති අතර පොසොන් පොහෝ දිනය ද යෙදී ඇත්තේ ජුනි මස 16 වන ඉරිදා දිනටයි.\nඔක්තෝම්බර් මස 13 වන ඉරිදා දිනයේ වප් පොහොය යෙදී තිබෙනවා.\nනොවැම්බර් මස 10 වනදා මිලාද් දුන් නබි උත්සවය යෙදී තිබෙනවා.\nඑමෙන්ම මෙම වසර තුළ දින 3ක් හෝ 4ක් අඛණ්ඩව නිවාඩු දින සහිත දීර්ඝ සති අන්ත 9ක් පමණ යෙදී තිබීම ද විශේෂත්වයක්.",
       "URL": "https://www.hirunews.lk/207283/පළමු-පාසල්-වාරය-අදින්-ඇරඹේ",
       "Category": "Local News",
       "Parent URL": "https://www.hirunews.lk/local-news.php?pageID=3577"
}