{
       "Source": "hirunews",
       "Timestamp": "Saturday, 11 January 2020 - 12:57",
       "Headline": "මහපොළ ශිෂ්‍යාධාර මුදල් වැඩි කරනවා - ඇමති බන්දුල",
       "News Content": "ඉදිරි මහමැතිවරණයෙන් පසු මහපොළ ශිෂ්‍යාධාර මුදල් වැඩි කිරීමට කටයුතු කරන බව උසස් අධ්‍යාපන අමාත්‍ය ආචාර්ය බන්දුල ගුණවර්ධන ප්‍රකාශ කළා.\nකොළඹ අද පැවති මාධ්‍ය හමුවකට එක්වෙමින් ඔහු කියා සිටියේ පසුගිය වසරේ නොවැම්බර් සහ දෙසැම්බර් මාසවල මහපොළ ශිෂ්‍යාධාර හිඟ මුදල් වහාම ලබාදෙන ලෙස මුදල් අමාත්‍යවරයා ලෙස, අග්‍රාමාත්‍ය මහින්ද රාජපක්ෂ මහා භාණ්ඩාගාරයට නියෝග කර ඇති බවයි.\nමහපොළ ශිෂ්‍යත්ව අරමුදලේ රුපියල් බිලියන 2කට අධික මුදලක් පසුගිය රජය විසින් අවභාවිත කර ඇති බවට තොරතුරු වාර්තා වන බව ද අමාත්‍ය බන්දුල ගුණවර්ධන ප්‍රකාශ කළා.\nමේ අතර නවකවද සිද්ධියක් මුල් කර ගනිමින් කොළඹ විශ්වවිද්‍යාලයේ පසුගිය දා හට ගත් ගැටුමට අදාළව අත්අඩංගුවට ගත් සිසුන් 12 දෙනා අද අලූත්කඩේ මහේස්ත්‍රාත් අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/232056/මහපොළ-ශිෂ්‍යාධාර-මුදල්-වැඩි-කරනවා-ඇමති-බන්දුල",
       "Category": "Local News",
       "Parent URL": "https://www.hirunews.lk/local-news.php?pageID=2958"
}