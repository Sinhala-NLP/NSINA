{
       "Source": "hirunews",
       "Timestamp": "Sunday, 13 March 2016 - 7:41",
       "Headline": "සීදූවේ සමාජශාලාවට ගල්මුල් ප්‍රහාර",
       "News Content": "සීදුව - ලියනගේමුල්ල ප්‍රදේශයේ රාත්‍රී සමාජශාලාවක් තුළ ඇති වූ ගැටුමකින් මියගිය ගයාන් දර්ශනගේ දේහය ඊයේ එම සමාජශාලාව තුළට රැගෙන ඒමත් සමඟ උණුසුම් තත්ත්වයක් මතුවුණා.\nඥාතීන් සහ මිතුරන් දේහය සුසාන භූමියට රැගෙන යන අතරතුරයි එම ස්ථානයට පැමිණියේ.\nවිරෝධතාකරුවන් සමාජශාලාවට ගල් ප්‍රහාර එල්ල කළ අතර එහිදී කලබලකාරී තත්ත්වයක් මතුවුණා.\nපොලිසියේ කිහිප දෙනෙකු එම ස්ථානයේ රැඳී සිටියත් ඔවුන්ට තත්ත්වය පාලනය කිරීම පහසුවූයේ නැහැ.\nසීදුව - ලියනගේමුල්ල ප්‍රදේශයේ රාත්‍රී සමාජශාලාවක් තුළ ඇති වූ ගැටුමකින් ගයාන් දර්ශන මියගියේ පසුගිය 09 වනදා අලූයමයි.\n22 හැවිරිදි මොහු තවත් මිතුරෙකු සමඟ අදාළ රාත්‍රී සමාජශාලාවට ගොස් තිබෙනවා.\nඑහිදී රාත්‍රී සමාජ ශාලාවේ සිටි ආරක්ෂක නිලධාරියෙකු මෙම පහරදීම සිදුකර ඇති බවයි වාර්තා වුණේ.\nපසුව සැකකරු පොලිසිය අත්අඩංගුවට ගත්තා.",
       "URL": "https://www.hirunews.lk/128411/සීදූවේ-සමාජශාලාවට-ගල්මුල්-ප්‍රහාර",
       "Category": "Local News",
       "Parent URL": "https://www.hirunews.lk/local-news.php?pageID=5131"
}