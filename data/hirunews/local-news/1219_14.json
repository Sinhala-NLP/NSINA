{
       "Source": "hirunews",
       "Timestamp": "Wednesday, 20 April 2022 - 20:58",
       "Headline": "අර්බුදය ගැන ත්‍රෛනිකායික මහා නාහිමිවරුන්ගෙන් ලිපියක් (වීඩියෝ)",
       "News Content": "මහජනතාව මුහුණ දෙන දුෂ්කරතා සහ වර්තමාන අර්බුදයට ජනාධිපති, අගමැති, විපක්ෂ නායක සහ සියලුම පක්ෂ නායකයන්ගෙන් වගකිව යුතු බව ත්‍රෛනිකායික මහ නාහිමිවරුන් පවසනවා.\nනව අමාත්‍ය මණ්ඩලයක් පත් කිරීම ගැටලුවට විසඳුම නොවන අතර 20 වැනි ව්‍යවස්ථා සංශෝධනය ඉවත් කිරීමට සහ 19 වැනි සංශෝධනයේ සාධනීය ලක්ෂණ ඇතුළත් කිරීමට කටයුතු කළ යුතු බවටයි උන්වහන්සේ ලිපියක් යොමු කරමින් පවසන්නේ.\nඑසේ නොකළහොත් සංඝ සම්මුතියක් ප්‍රකාශයට පත් කරන බව ද එම ලිපිය මගින් ප්‍රකාශ කර තිබෙනවා.",
       "URL": "https://www.hirunews.lk/302406/අර්බුදය-ගැන-ත්‍රෛනිකායික-මහා-නාහිමිවරුන්ගෙන්-ලිපියක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1219"
}