{
       "Source": "hirunews",
       "Timestamp": "Monday, 22 February 2021 - 16:14",
       "Headline": "පාස්කු ප්‍රහාරය ගැන වාර්තාව අධ්‍යයනයට පත් කළ කමිටුව ගැන පැහැදිලි කිරීමක්",
       "News Content": "පාස්කු ඉරිදා ප්‍රහාරය පිලිබඳ ජනාධිපති පරීක්ෂණ කොමිෂන් සභා වාර්තාවේ නිර්දේශ අනුව චූදිතයන්ට නඩු පැවරීම සහ විභාග කිරීම සම්මත යුක්තිය පසිඳලීමේ පටිපාටිය ප්‍රකාරව සිදුවන බව ජනාධිපති මාධ්‍ය අංශය ප්‍රකාශ කළා.\nනිවේදනයක් නිකුත් කරමින් ඔවුන් සඳහන් කළේ ඊට මැදිහත් වීමක් පාර්ලිමේන්තු කමිටුවෙන් අපේක්ෂා නොකෙරෙන අතර, පරීක්ෂණ කොමිෂන් සභා වාර්තාවට අලුතින් නිර්දේශ එක් කිරීම ද කමිටුවට අයත් නොවන බවයි.\nසත්‍යය එසේ වුවද, පාර්ලිමේන්තු කමිටුවේ කාර්ය භාරය පිළිබඳව වැරදි මතයක් සමාජගත කිරීමට ඇතැම් පිරිස් උත්සාහ කරමින් සිටින බව ද ජනාධිපති මාධ්‍ය අංශය පෙන්වා දෙනවා. සය පුද්ගල කමිටුවේ සාමාජිකයන් තෝරා ගනු ලැබූයේ ඔවුන්ගේ දේශපාලන පරිණතභාවය, පළපුරුද්ද හා විවිධ ක්ෂේත්‍රවල ඉහළ දැනුම වැනි සාධක සැලකිල්ලට ගනිමින් බවයි ජනාධිපති මාධ්‍ය අංශය නිකුත් කළ නිවේදනයේ වැඩිදුරටත් දැක්වෙන්නේ.",
       "URL": "https://www.hirunews.lk/263348/පාස්කු-ප්‍රහාරය-ගැන-වාර්තාව-අධ්‍යයනයට-පත්-කළ-කමිටුව-ගැන-පැහැදිලි-කිරීමක්",
       "Category": "Local News",
       "Parent URL": "https://www.hirunews.lk/local-news.php?pageID=2131"
}