{
       "Source": "hirunews",
       "Timestamp": "Monday, 09 October 2017 - 16:01",
       "Headline": "බිරිඳට පියාට නොසැලකූ බවට ලිපියක් ලියා තරුණයෙකු ගෙළවැලලාගෙන",
       "News Content": "බදුල්ල කහටරුප්ප තලගහගෙදර යකාහෙලපතන ප්‍රදේශයෙන් බීමත්කම නිසා පියාට සහ බිරිඳට සැලකීමට නොහැකිව සියදිවිනසාගත් පුද්ගලයෙකු පිළිබඳව හිරු ප්‍රවෘත්ති අංශයට වාර්තා වුණා.\nඅදාළ පුද්ගලයා ලිපියක් ලියා තබා නිවසේ තිබූ සාරියකින් ගෙල වැලලාගෙන මියගොස් තිබුණා.\nමෙලෙස මියගියේ හසිත නිරෝෂණ නලින්ද දිසානායක නමැති 26 හැවිරිදි විවාහක පුද්ගලයෙකු බව සඳහන්.\nබදුල්ල පොලිසිය මගින් පරීක්ෂණ කටයුතු ක්‍රියාත්මක අතර මියගිය පුද්ගලයාගේ පියා සාක්ෂි දෙමින් සඳහන් කළේ තම පුතා විවාහ වී කොළඹ ඇගළුම්හළක සේවය කරන අතර බොහෝ දිනකින් පසු ඔහු ඉකුත් 6වන දින නිවසට පැමිණියේ මිත්‍රයෙකුගේ අවමංගල්‍ය උත්සවයකට සහභාගී වීමට බවයි.\nපසුව තේ දළු කැඩීම සඳහා ඔහු නිවසින් බැහැර ගොස් ඇති අතර 11.30ට පමණ  නැවත නිවසට පැමිණෙද්දී තම පුත්‍රයා නිවස තුළ එල්ලී සිටි බවත් ප්‍රකාශ කර තිබෙනවා.\nදේහය පිලිබඳ පශ්චාත් මරණ පරීක්ෂණය සිදුකළ බදුල්ල මහ රෝහලේ විශේෂඥ අධිකරණ වෛද්‍ය නිලධාරීවරයා ප්‍රකාශ කර ඇත්තේ මෙය සිත් තැවුලක් හේතුවෙන් සිදුකරගත් සියදිවි නසාගැනීමක් බවට තහවුරු වන බවයි.\nබදුල්ල එච්.එම්.සමරකෝන් බණ්ඩාර",
       "URL": "https://www.hirunews.lk/173011/",
       "Category": "Local News",
       "Parent URL": "https://www.hirunews.lk/local-news.php?pageID=4280"
}