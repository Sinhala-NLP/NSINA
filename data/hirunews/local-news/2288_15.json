{
       "Source": "hirunews",
       "Timestamp": "Tuesday, 08 December 2020 - 12:46",
       "Headline": "ගාල්ල අධ්‍යාපන කොට්ඨාශයේ සියළු පාසල් සතිය පුරා වසා දැමේ",
       "News Content": "ගාල්ල අධ්‍යාපන කොට්ඨාශයේ සියළු පාසල් ලබන බ්‍රහස්පතින්දා සහ සිකුරාදා යන දින දෙකෙහි ද වසා තැබීමට දකුණු පළාත් අධ්‍යාපන අමාත්‍යාංශය තීරණය කර තිබෙනවා.\nගාල්ල දිස්ත්‍රික්කයේ ප්‍රදේශ කිහිපයකින් කොරෝනා ආසාදිතයින් හමුවීමත් සමඟ මීට පෙර තීරණය කර තිබුණේ ඊයේ, අද සහ හෙට එම කොට්ඨාශයේ පාසල් වසා තැබීමටයි.\nකෙසේ වෙතත්, පවතින තත්ත්වය සැලකිල්ලට ගනිමින් සතිය පුරාම ගාල්ල අධ්‍යාපන කොට්ඨාශයේ පාසල් වසා තැබීමට තීරණය කළ බව  පළාත් අධ්‍යාපන අමාත්‍යාංශයේ ලේකම් රංජිත් යාපා කියා සිටියා.",
       "URL": "https://www.hirunews.lk/256560/ගාල්ල-අධ්‍යාපන-කොට්ඨාශයේ-සියළු-පාසල්-සතිය-පුරා-වසා-දැමේ",
       "Category": "Local News",
       "Parent URL": "https://www.hirunews.lk/local-news.php?pageID=2288"
}