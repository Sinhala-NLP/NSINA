{
       "Source": "hirunews",
       "Timestamp": "Tuesday, 14 March 2023 - 23:26",
       "Headline": "පාර්ලිමේන්තුවෙන් දොට්ට දැමූ ගොසිප් යූටියුබර්",
       "News Content": "ජපානයේ ජනප්‍රිය ගොසිප් යූටියුබ් තරුවක් වන පාර්ලිමේන්තු මන්ත්‍රීවරයෙකු එරට පාර්ලිමේන්තුවෙන් නෙරපා තිබෙනවා.\nයූ ටියුබ් ඔස්සේ ගොසිප් සම්පාදනය කරන්නෙකු බවට ජනප්‍රිය වී සිටින යොෂිකාසු හිගෂිටානි නැමති මෙම ජපාන පාර්ලිමේන්තු මන්ත්‍රීවරයා ඉතිහාසයට එක් වන්නේ පාර්ලිමේන්තුවට වාර්තා නොකිරීම හේතුවෙන් ඉන් නෙරපා හරින ලද පළමු නීති සම්පාදකයා ලෙසටයි.\nජපාන සෙනෙට් සභාව විසින් අද මෙම තීරණය ගනු ලැබුවේ යොෂිකාසු හිගෂිටානි තමා මන්ත්‍රී ධුරයට පත් වූ දා සිට මේ වන තෙක් පාර්ලිමේන්තුවට වාර්තා නොකිරීම සැලකිල්ලට ගනිමින්.\nමීට මාස හතකට පෙර එනම් පසුගිය ජූලි මාසයේ දී ඔහු එරට පාර්ලිමේන්තුවේ ඉහළ මන්ත්‍රී මණ්ඩලයට තේරී පත් වුණ අයෙක්.\nYouTube සමාජ මාධ්‍ය තුළ GaaSyy ලෙස වඩාත් ඔහු ගොසිප් වීඩියෝ සඳහා අතිෂය ජනප්‍රිය චරිතයක් බවයි වාර්තා වන්නේ.\nකෙසේ නමුත් එරට පාර්ලිමේන්තුවෙන් නෙරපා හැරීම නීති සම්පාදකයෙකුට ලැබිය හැකි බරපතලම දඬුවම වන අතර 1950 සිට එය සිදුවී ඇත්තේ දෙවතාවක් පමණයි.\nඑයින් දිගින් දිගට ම නොපැමිණීම හේතුවෙන් මන්ත්‍රීවරයකු නෙරපා හරින ලද පළමු අවස්ථාව මෙය යි.\nකෙසේ නමුත් 'නෝ-ෂෝ එම්.පී' යන අන්වර්ථ නාමය පටබැඳී ඇති ඔහු එක්සත් අරාබි එමීර් රාජ්‍යයේ ජීවත් වන බවට විශ්වාස කෙරෙන බවට විදෙස් මාධ්‍ය වාර්තා සඳහන් කරනවා..\nඑම වාර්තාවල දැක්වෙන්නේ, ඔහු මෙතෙක් පාර්ලිමේන්තුවට නො පැමිණීමට හේතුව වී ඇත්තේ ඔහුට එරෙහිව ඇති වංචා චෝදනා සහ ප්‍රසිද්ධ පුද්ගලයින්ට එරෙහිව කරන ලද අපවාද ප්‍රකාශ සම්බන්ධයෙන් බවයි.",
       "URL": "https://www.hirunews.lk/329963/පාර්ලිමේන්තුවෙන්-දොට්ට-දැමූ-ගොසිප්-යූටියුබර්",
       "Category": "Local News",
       "Parent URL": "https://www.hirunews.lk/local-news.php?pageID=476"
}