{
       "Source": "hirunews",
       "Timestamp": "Thursday, 20 April 2023 - 13:53",
       "Headline": "ඉහළම බලශක්ති ඉල්ලුම ඊයේ වාර්තා වෙයි",
       "News Content": "මෑත කාලයේ ඉහළම බලශක්ති ඉල්ලුම ඊයේ (19) වාර්තාවු බව විදුලි බල හා බලශක්ති අමාත්‍ය කංචන විජේසේකර පවසනවා.\nඒ අනුව, බලශක්ති උත්පාදනය සදහා ගිගාවොට් පැය 49.53ක බලශක්ති ඉල්ලුමක් වාර්තාවූ අතර අද (20) දින සඳහා ගිගාවොට් පැය 50 ඉක්මවන බලශක්ති ඉල්ලුමක් පුරෝකථනය කරන බවයි ට්විටර් සටහනක් තබමින් අමාත්‍යවරයා කියා සිටියේ.\nමෑතකදී පිහිටුවන ලද හම්බන්තොට ඩීසල් බලයෙන් ක්‍රියාත්මක වන ජනන යන්ත්‍ර ඇතුළු සියලුම ලංකා විදුලි බල මණ්ඩලයේ තාප බලාගාර විදුලි උත්පාදනය සදහා යොදා ගැනෙන බවයි එහි වැඩිදුරටත් දැක්වෙන්නේ.\nපවතින අධික උණුසුම් කාලගුණික තත්ත්වය හේතුවෙන් මෑතකාලයේදී වාර්තාවූ වැඩිම බලශක්ති ඉල්ලුම ඊයේ වාර්තා වී තිබෙනවා.\nවිදුලිබල හා බලශක්ති අමාත්‍ය කංචන විජේසේකර ට්විටර් පණිවුඩයක් නිකුත් කරමින් සඳහන් කළේ ගිගාවොට් පැය 49.53ක බලශක්ති ඉල්ලුමක් වාර්තාවූ බවයි.\nඑමෙන්ම, අද දිනයේ ගිගාවොට් පැය 50 ඉක්මවන ඉල්ලුමක් පුරෝකථනය කරන බවද අමාත්‍යවරයා පවසනවා.\nමෑතකදී පිහිටුවන ලද හම්බන්තොට ඩීසල් බලයෙන් ක්‍රියාත්මක වන ජනන යන්ත්‍ර ඇතුළු මේ වන විට විදුලි බල මණ්ඩලයේ සියලු තාප බලාගාර, විදුලි උත්පාදනය සදහා යොදා ගැනෙන බවයි අමාත්‍යවරයා කියා සිටියේ.\nමේ අතර උෂ්ණාධික කාලගුණය හමුවේ අදත් දිස්ත්‍රික්ක රැසක මිනිස් සිරුරට දැනෙන උෂ්ණත්වය සැළකිය යුතු මට්ටමකින් ඉහළගොස් තිබුණා.\nමේ අතර හෙට දිනයේදීත් බස්නාහිර, වයඹ, උතුරු, උතුරු මැද සහ නැගෙනහිර යන පළාත්වලට මෙන්ම මොණරාගල සහ හම්බන්තොට යන දිස්ත්‍රික්කවලට වැඩිම උෂ්ණත්වයක් අපේක්ෂා කරන බවයි කාලගුණ විද්‍යා දෙපාර්තමේන්තුව සඳහන් කළේ.\nමෙම උෂ්ණාධික කාලගුණ තත්ත්වය කුඩා දරුවන්ට වැඩිවශයෙන් බලපෑ හැකි බවත් මේ හේතුවෙන් ඔවුන් අතර චර්ම රෝගවල වැඩිවීමක් දක්නට ලැබෙන බව, රිජ්වේ ආර්යා ළමා රෝහලේ විශේෂඥ වෛද්‍ය දීපාල් පෙරේරා සඳහන් කළා.\nසෞඛ්‍ය අංශ ජනතාවගෙන් ඉල්ලා සිටින්නේ උදෑසන 10 ත් පස්වරු 03 ත් අතර කාලයේ එළිමහනේ ක්‍රියාකාරකම්වලින් හැකිතාක් බැහැරව සිටින ලෙසයි.",
       "URL": "https://www.hirunews.lk/332996/ඉහළම-බලශක්ති-ඉල්ලුම-ඊයේ-වාර්තා-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=402"
}