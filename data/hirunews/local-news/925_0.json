{
       "Source": "hirunews",
       "Timestamp": "Sunday, 21 August 2022 - 11:08",
       "Headline": "සැමියාට පහරදී ඝාතනය කළ බිරිඳ අත්අඩංගුවට",
       "News Content": "වැලිගම වල්ලිවල ප්‍රදේශයේ නිවසකදී කාන්තාවක් විසින් යකඩ ඉන්නකින් පහරදී තම සැමියා ඝාතනය කර තිබෙනවා.\nඊයේ (20) අලුයම මෙම ඝාතනය සිදුවී ඇති බවයි පොලිසිය සඳහන් කළේ. මියගොස් ඇත්තේ වල්ලිවල ප්‍රදේශයේම පදිංචි 42 හැවිරිදි පුද්ගලයෙක්.\nපෙරේදා රාත්‍රී මෙම පුද්ගලයා බීමත්ව පැමිණ බිරිඳ සමග ඇති කරගත් ආරවුලක් හේතුවෙන් බිරිඳ විසින් මෙම පහරදීම සිදුකර ඇති බවටයි අනාවරණ වී ඇත්තේ.\nඝාතනය සිදු කළ සැකකාරිය දරුවන් දෙදෙනා සමග පළා ගොස් සිටියදි පොලිස් අත්අඩංගුවට ගෙන තිබෙනවා.\nමෙම කාන්තාව මියගිය පුද්ගලයාගේ දෙවන බිරිඳ බව ද සඳහන්. මහේස්ත්‍රාත් පරීක්ෂණයෙන් අනතුරුව මෘත ශරීරය මාතර මහ රෝහලට යොමුකර තිබෙනවා.\nවැලිගම පොලිසිය මෙම ඝාතනය සම්බන්ධයෙන් පරික්ෂණ සිදුකරනු ලබනවා.",
       "URL": "https://www.hirunews.lk/313344/සැමියාට-පහරදී-ඝාතනය-කළ-බිරිඳ-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=925"
}