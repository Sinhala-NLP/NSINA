{
       "Source": "hirunews",
       "Timestamp": "Thursday, 13 January 2022 - 10:18",
       "Headline": "ඇමෙරිකාවේ පාසල් සිසුන්ගේ කොරෝනා පරීක්ෂණ දෙගුණ කෙරේ",
       "News Content": "ඇමරිකාවේ ශීඝ්‍රයෙන් පැතිර යන ඔමික්‍රෝන් කොවිඩ් ව්‍යාප්තිය හමුවේ පාසල් දරුවන්ට සිදු කරන කොරෝනා පරීක්ෂණ දෙගුණ කිරීමට ඇමෙරිකානු ජනාධිපති ජෝ බයිඩ්න් උපදෙස් ලබා දී තිබෙනවා.\nඒ අනුව මිලියන 10කට වඩා කොරෝනා පරීක්ෂණ සිදුකිරීමට නියමිත බවයි විදෙස් මාධ්‍ය වාර්තා කළේ.\nඇමෙරිකාවෙන් ඊයේ (13) දිනයේදී දෛනික ආසාදිතයින් ලක්ෂ 7කට වැඩි සංඛ්‍යාවක් වාර්තා වුණා.\nමෙලෙස වාර්තා වන පිරිසෙන් සියයට 98.3 ක් ඔමික්‍රොන් ආසාදිතයින් බවයි විදෙස් මාධ්‍ය සඳහන් කළේ.",
       "URL": "https://www.hirunews.lk/293876/ඇමෙරිකාවේ-පාසල්-සිසුන්ගේ-කොරෝනා-පරීක්ෂණ-දෙගුණ-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=1428"
}