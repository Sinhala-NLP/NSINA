{
       "Source": "hirunews",
       "Timestamp": "Monday, 08 March 2021 - 10:00",
       "Headline": "ඈෂ් වර්ගයේ මත්කුඩු තොගයක් සමඟ සංවිධානාත්මක අපරාධකරුවෙකු අත්අඩංගුවට",
       "News Content": "ඈෂ් වර්ගයේ මත්කුඩු ග්‍රෑම් 35 ක් මෝටර් රථයකින් රැගෙන යමින් සිටි සංවිධානාත්මක අපරාධකරුවෙකු තලවතුගොඩ - කිඹුලාවල මංසන්ධියේදී පොලිස් විශේෂ කාර්ය බලකාය අත්අඩංගුවට ගෙන තිබෙනවා.\nමිනිස් ඝාතන, කොල්ලකෑම් සහ මත්ද්‍රව්‍ය ජාවාරම් කිරීම සම්බන්ධයෙන් ඇප ලබා සිටින සේනාධීරගේ දොන් දයානන්ද හෙවත් කොට දයා නැමති මෙම සැකකරු, පන්නිපිටිය - ඇරැව්වල - රත්නමාවත ප්‍රදේශයේ පදිංචි 55 වන වියේ පසුවන පුද්ගලයෙක්.\nවිශේෂ කාර්ය බලකායේ බුද්ධි කොට්ඨාශයට ලද තොරතුරකට අනුව ඊයේ ක්‍ෂණික මාර්ග බාධක යොදා මෙම වැටලීම සිදුකළා.\nඅනතුරුව මොහුගේ නිවසද පරීක්ෂාවට ලක් කර ඇති පොලිස් විශේෂ කාර්ය බලකාය සැකකරු වැඩිදුර පරීක්ෂණ සඳහා තලංගම පොලීසියට භාරදී තිබෙනවා.",
       "URL": "https://www.hirunews.lk/264678/ඈෂ්-වර්ගයේ-මත්කුඩු-තොගයක්-සමඟ-සංවිධානාත්මක-අපරාධකරුවෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2103"
}