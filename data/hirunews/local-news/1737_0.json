{
       "Source": "hirunews",
       "Timestamp": "Monday, 23 August 2021 - 7:41",
       "Headline": "ගුරු-විදුහල්පති ගැටලුව විසදන්න පත් කළ අමාත්‍ය අනුකමිටුවේ වාර්තාව අද කැබිනට් මණ්ඩලයට",
       "News Content": "ගුරු-විදුහල්පති වැටුප් විෂමතා සම්බන්ධයෙන් සොයාබැලීමට පත් කළ අමාත්‍ය අනුකමිටුවේ වාර්තාව අද කැබිනට් මණ්ඩලයට ඉදිරිපත් කිරීමට නියමිත ව තිබෙනවා.\nවර්ජනයේ නිරත ගුරු-විදුහල්පති සංගම් සහ අනෙකුත් ගුරු - විදුහල්පති වෘත්තිය සමිති සමඟ සාකච්ඡා කිරීමෙන් අනතුරුව යි අදාළ වාර්තාව සකස් කෙරුණේ.\nමේ සම්බන්ධයෙන් අනුකමිටුවේ සාමාජිකයින් පසුගියදා මුදල් අමාත්‍යවරයාද හමු වී සාකච්ඡාවක නිරතවුණා.\nගුරු-විදුහල්පතිවරුන් ඔන්ලයින් ඉගැන්වීමේ කටයුතුවලින් ඉවත් වී අදට දින 41ක් ගතවන අතර, අමාත්‍ය මණ්ඩලයේ දී තම ගැටලුවට නිසි විසඳුමක් නො ලැබුණහොත්, වෘත්තිය ක්‍රියාමාර්ග ඉදිරියටත් සිදුකරන බවයි ලංකා ගුරු සංගමයේ ප්‍රධාන ලේකම් ජෝෂප් ස්ටාලින් කියා සිටියේ.",
       "URL": "https://www.hirunews.lk/280387/ගුරු-විදුහල්පති-ගැටලුව-විසදන්න-පත්-කළ-අමාත්‍ය-අනුකමිටුවේ-වාර්තාව-අද-කැබිනට්-මණ්ඩලයට",
       "Category": "Local News",
       "Parent URL": "https://www.hirunews.lk/local-news.php?pageID=1737"
}