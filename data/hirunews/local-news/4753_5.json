{
       "Source": "hirunews",
       "Timestamp": "Thursday, 15 December 2016 - 11:02",
       "Headline": "ගම්පහ - උඩුගම්පල වෙඩි තැබීමක්",
       "News Content": "ගම්පහ - උඩුගම්පල - ගල්ලෙගෙදර - දෙවලපොල ප්‍රදේශයේදී සිදුකළ වෙඩි තැබීමකින් පුද්ගලයෙකු තුවාල ලබා ගම්පහ රෝහලට ඇතුළත් කර තිබෙනවා.\nගම්පහ රෝහලේ ප්‍රකාශකයෙකු සඳහන් කළේ තුවාල ලැබූ පුද්ගලයාගේ තත්ත්වය බරපතල නොවන බවයි.\nමෙලෙස වෙඩි ප්‍රහාරයට ලක්වුණේ දෙවලපොල ප්‍රදේශයේම පදිංචි 43 හැවිරිදි පුද්ගලයෙක්.\nවෙඩි වැදුණු පුද්ගලයා අද උදෑසන ඔහුට අයත් ඉඩමක් වෙත ගොස් තිබෙනවා.\nඑහිදී ඔහු අසලට පැමිණි පුද්ගලයෙකු ඔහුට වෙඩි තබා ඇති බවයි තුවාල ලැබූ පුද්ගලයාගේ ඥාති සොහොයුරියක හිරු ප්‍රවෘත්ති අංශයට සඳහන් කලේ.",
       "URL": "https://www.hirunews.lk/149743/ගම්පහ-උඩුගම්පල-වෙඩි-තැබීමක්",
       "Category": "Local News",
       "Parent URL": "https://www.hirunews.lk/local-news.php?pageID=4753"
}