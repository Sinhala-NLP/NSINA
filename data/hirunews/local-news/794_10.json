{
       "Source": "hirunews",
       "Timestamp": "Tuesday, 18 October 2022 - 20:06",
       "Headline": "අන්තරේ අටක් අත්අඩංගුවට (වීඩියෝ)",
       "News Content": "අන්තර් විශ්වවිද්‍යාලයීය ශිෂ්‍ය බලමණ්ඩලය සංවිධානය කළ විරෝධතා පාගමනක් හේතුවෙන් අද පස්වරුවේ කොළඹ - නුවර මාර්ගය කැළණිය විශ්වවිද්‍යාලය අසළින් වසා දැමුණා.\nපසුව පොලිසිය මැදිහත් වී පාර අවහිර කරමින් විරෝධතාවයේ නිරත වූ සිසුන් එම ස්ථානයෙන් ඉවත් කිරීමෙන් අනතුරුව මංතීරු දෙකක් ගමනාගමනයට විවෘත කිරීමටයි පියවර ගැනුණේ.\nඅත්අඩංගුවට ගෙන ඇති ශිෂ්‍ය ක්‍රියාකාරින් නිදහස් කිරීම ඇතුලු ඉල්ලීම් කිහිපයක් මුල් කරගනිමිනුයි අන්තර් විශ්වවිද්‍යාලයීය ශිෂ්‍ය බල මණ්ඩලය මෙම විරෝධතාව සංවිධානය කර තිබුණේ. විරෝධතාවයේ නිරත අන්තරේ සිසුන් පිරිස කැළණිය විශ්වවිද්‍යාලය ප්‍රවේශ මාර්ගයේ තවමත් රැදී සිටින අතර මේ එම අවස්ථාවේදී පිරිස ඇමතූ ශිෂ්‍ය නියෝජිතයෙක්.\nමේ අතර මෙම විරෝධතාව අතරතුරදී ශිෂ්‍ය ක්‍රියාකාරීන් අටදෙනෙකු අත්අඩංගුවට ගත් බව පොලිසිය සඳහන් කළා.",
       "URL": "https://www.hirunews.lk/318216/අන්තරේ-අටක්-අත්අඩංගුවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=794"
}