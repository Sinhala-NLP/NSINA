{
       "Source": "hirunews",
       "Timestamp": "Thursday, 01 February 2018 - 9:30",
       "Headline": "සමූහ දූෂකයන් 04කට බරපතල වැඩ සහිත සිරදඬුවම්",
       "News Content": "දෙහිඅත්තකණ්‌ඩිය, දියවිද්දාගම, වැව් මැදගම ප්‍රදේශයේ දී තරුණියක් පැහැරගෙන ගොස්  දූෂණය කළ බවට චෝදනා ලැබ සිටි පුද්ගලයින්  සිව්දෙනකු වරදකරුවන් කරමින්  අම්පාර මහාධිකරණ විසින් බරපතල වැඩ සහිත සිරදඬුවම් නියමකර තිබෙනවා.\nපසුගිය 30 වනදා මෙම නඩු තීන්දුව ප්‍රකාශයට පත්කළ අතර එහිදී චූදිතයන්ගෙන් එක්‌ අයකුට වසර 45 ක්‌ සහ අනෙක් තිදෙනාට වසර 35 බැගින් බරපතල වැඩ සහිත සිරදඬුවම් නියම කර ඇති බවයි වාර්තා වන්නේ.\nසිරදඬුවමට අමතරව අදාල තරුණියකට රුපියල් එක්‌ලක්‌ෂ පහළොස්‌ දහස බැඟින් රුපියල් 46,0000ක වන්දි මුදලක් ගෙවන ලෙසද අධිකරණය විසින්   වරදකරුවන්ට නියෝග කර තිබෙනවා.\nඑම මුදල් නොගෙවන්නේ නම් එක්‌ එක්‌ වරදකරුවන්ට වසර එක බැඟින් අමතර සිර දඬුවම් ද නියම කළ බවයි පොලිසිය පැවසුවේ.\n2018 ජනවාරි 23 සිට 30 වන දින දක්‌වා පැවති නඩු විභාගයකින් අනතුරුව හත් දෙනකුගෙන් සමන්විත ජූරි සභාවද මෙම දඬුවම ඒකමතිකව තීරණය කර තිබෙනවා.\n2013 වසරේ මැයි මසයේ දී දෙහිඅත්තකණ්‌ඩිය දියවිද්දාගම, වැව්මැදගමවැව අසල සිය පෙම්වතා සමඟ රැඳී සිටියදී පෙම්වතාට පහරදී එවකට 19 වියේ පසුවූ තරුණිය පැහැරගෙන ගොස්‌ දූෂණය කළ බවට කරුණු හෙළිවී තිබුණා.\nඅදාල තරුණිය විසින් දෙහිඅත්තකණ්‌ඩිය පොලිසියට කළ පැමිණිල්ල මත සැකකරුවන් අත්අඩංගුවට ගැනුනා.\nසැකකරුවන් දෙහිඅත්තකණ්‌ඩිය මහේස්‌ත්‍රාත්වරයා වෙත ඉදිරිපත් කිරීමෙන් පසු රක්‌ෂිත බන්ධනාගාරගත කරන තිබෙනවා.\nපසුව ඇප මත මුදාහැර සිටි සැකකරුවන්ට නීතිපතිවරයා විසින් චෝදනා තුනක්‌ යටතේ අම්පාර මහාධිකරණයේ නඩු පවරා ඇති බවයි වාර්තා වන්නේ.\nපසුගියදා පැවති නඩු විභාගයේදී අදාල තරුණියගේ පෙම්වතා ද සාක්ෂි දීමට ඉදිරිපත්ව සිටි බවයි පොලිසිය වැඩිදුරටත් සඳහන් කළේ.\nඅපහරණය, සමූහ ස්‌ත්‍රී දූෂණය සහ මංකොල්ලකෑම සැකකරුවන්ට එල්ලවී තිබූ චෝදනා වනවා.",
       "URL": "https://www.hirunews.lk/182568/සමූහ-දූෂකයන්-04කට-බරපතල-වැඩ-සහිත-සිරදඬුවම්",
       "Category": "Local News",
       "Parent URL": "https://www.hirunews.lk/local-news.php?pageID=4098"
}