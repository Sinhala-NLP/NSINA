{
       "Source": "hirunews",
       "Timestamp": "Sunday, 11 June 2023 - 14:54",
       "Headline": "පෞද්ගලික බස් රථයකට පහරදුන් පාසල් සිසුන් තුන්දෙනකු අත්අඩංගුවට",
       "News Content": "අනුරාධපුර නගරයේ නවතා තිබූ පෞද්ගලික බස් රථයකට ගල් මුල්වලින් පහරදී බස් රථයට හානි කිරීමේ සිද්ධියක් සම්බන්ධයෙන් පාසල් සිසුන් තුන්දෙනෙකු පොලිසිය අත්අඩංගුවට ගෙන තිබෙනවා.\nමෙලෙස අත්අඩංගුවට ගෙන ඇත්තේ අනුරාධපුර - පරසන්ගස්වැව ප්‍රදේශයේ පදිංචි වයස අවුරුදු 14 ත් 17 අතර වයස්වල පසුවන සිසුන් තුන්දෙනෙක්.\nපෞද්ගලික ආරවුලක් මුල් කරගනිමින් ඔවුන් අද(11) අලුයම මෙම බස් රථයට පහරදී ඇති අතර, අත්අඩංගුවට ගත් සිසුන් අනුරාධපුර මහේස්ත්‍රාත් අධිකරණය වෙත ඉදිරිපත් කිරීමට නියමිතයි.",
       "URL": "https://www.hirunews.lk/337618/පෞද්ගලික-බස්-රථයකට-පහරදුන්-පාසල්-සිසුන්-තුන්දෙනකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=278"
}