{
       "Source": "hirunews",
       "Timestamp": "Wednesday, 18 August 2021 - 14:02",
       "Headline": "ජලසම්පාදන මණ්ඩලයෙන් ඉල්ලීමක්",
       "News Content": "කොරෝනා වසංගතය හේතුවෙන් නිවෙස් වෙත පැමිණෙන ජල සම්පාදන හා ජලාපවහන මණ්ඩලයේ නිලධාරීන්ගේ සහ පාරිභෝගික ජනතාවගේ සෞඛ්‍යාරක්ෂාව පිළිබඳ ව අවධානය යොමු කරන ලෙස එම මණ්ඩලය ඉල්ලීමක් කරනවා.\nඒ අනුව මනු සටහන්කරුවන්ගේ රාජකාරියට ඉඩ දී පාරිභෝගික ජනතාව මීටර 2ක් පමණ දුරින් සිටින ලෙසයි එම මණ්ඩලය ප්‍රකාශ කළේ.\nඑසේ ම බිල්පත් පිළිබඳ ඍජු විමසීම් සිදු නො කරන ලෙසත් තොරතුරු අවශ්‍ය නම් 1939 දුරකතන අංකයට ඇමතීමක් සිදුකරන ලෙසත් ජලසම්පාදන මණ්ඩලය ජනතාවගෙන් ඉල්ලා සිටිනවා.\nඑසේ නොමැති නම් ජල බිල්පතේ ගිණුම් අංකය, 0719 399 999 දරණ දුරකතන අංකයට කෙටි පණිවුඩයක් යොමු කරමින් අදාළ තොරතුරු ලබාගත හැකියි.",
       "URL": "https://www.hirunews.lk/280017/ජලසම්පාදන-මණ්ඩලයෙන්-ඉල්ලීමක්",
       "Category": "Local News",
       "Parent URL": "https://www.hirunews.lk/local-news.php?pageID=1746"
}