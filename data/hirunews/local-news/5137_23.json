{
       "Source": "hirunews",
       "Timestamp": "Tuesday, 08 March 2016 - 12:55",
       "Headline": "ණය බර ගැන මුදල් ඇමති පහදයි",
       "News Content": "පසුගිය ආණ්ඩුව මගින් ආයතන 3ක් හරහා රුපියල් කෝටි එක්ලක්ෂ 78800ක ණය බරක් වත්මන් රජයට උරුම කර දී ඇති බව මුදල් අමාත්‍ය රවී කරුණානායක පවසනවා.\n2009 වසරේ පාඩු නොලැබූ ශ්‍රී ලන්කන් ගුවන් සේවය මගින් ලැබී ඇති ණය බර රුපියල් කෝටි 21800ක්.\nවරාය අධිකාරිය සහ ඛනිජ තෙල් සංස්ථාව මගින් ද විශාල ණය බරක් එක් කර ඇති බවයි කොළඹ - මෝදර සුබසාධන මධ්‍යස්ථානයකට මුල් ගල තැබීමේ අවස්ථාවට අද එක්වෙමින් අමාත්‍යවරයා සදහන් කළේ.\nමේ අතර රටේ වත්මන් ආර්ථික තත්ත්වය පිළිබදව අග්‍රාමාත්‍යවරයා අද පාර්ලිමේන්තුවේදී විශේෂ ප්‍රකාශයක් ද සිදුකිරීමට නියමිතව තිබෙනවා.\nඒ සම්බන්ධයෙන් පසුගිය දා විශේෂ කැබිනට් මණ්ඩල සාකච්ඡාවක් ද  පැවැත්වුණා.",
       "URL": "https://www.hirunews.lk/128060/ණය-බර-ගැන-මුදල්-ඇමති-පහදයි",
       "Category": "Local News",
       "Parent URL": "https://www.hirunews.lk/local-news.php?pageID=5137"
}