{
       "Source": "hirunews",
       "Timestamp": "Thursday, 04 May 2023 - 20:27",
       "Headline": "ධනිෂ්ක ගුණතිලකගේ නඩුව යළි කල් යයි (වීඩියෝ)",
       "News Content": "2022 පන්දුවාර විස්ස ක්‍රිකට් ලෝක කුසලාන තරගාවලිය අතරතුර ස්ත්‍රි දූෂණ චෝදනාවක් සම්බන්ධයෙන් අත්අඩංගුවට ගෙන දැඩි ඇප කොන්දෙසි මත මුදා හැර සිටින ශ්‍රී ලංකා ක්‍රිකට් ක්‍රිඩක ධනිෂ්ක ගුණතිලකගේ නඩුව මැයි 18 වැනිදා දක්වා අද (04) කල් තැබුණා.\nඒ, එම නඩුව යළි ඕස්ට්‍රේලියාවේ සිඩ්නිහි ඩව්නිං සෙන්ටර් අධිකරණයේ දී කැදවනු ලැබු අවස්ථාවේ දීයි.\nඑහිදි අභියාචනයක් ඉදිරිපත් කිරිමට ධනිෂ්ක වෙනුවෙන් පෙනි සිටි නීතිඥ ඇලන් සහිනොවික් සැලසුම් කර තිබුණ ද නිව් සවුත් වේල්ස් ප්‍රාන්ත නීති අධ්‍යක්ෂවරයා විසින් මෙම නඩුව තවත් සති දෙකකට කල් තබන ලෙස ඉල්ලා සිටියා.\nඒ, ධනිෂ්ක ගුණතිලකට ගොනුකර තිබෙන චෝදනා සහතික කිරිම සදහා ලබා දී තිබෙන මාස 06ක කාලය ද ඉක්මවා යන පරිදියි.\nමෙම කල් තැබීමට විරෝධය පළ කළ ධනිෂ්ක ගුණතිලක වෙනුවෙන් පෙනී සිටි නීතිඥ ඇලන් සහිනොවික් අධීකරණය හමුවේ කරුණු දක්වා සිටියේ සිය සේවාදයකයා දැඩි ඇප කොන්දේසි සහිත සහ සීමිත පවුල් සමාජ ආශ්‍රයක් ඇති විදේශීය පුරවැසියෙකු බැවින් නඩුව මෙලෙස කල් දැමිමෙන් ඔහු අනිසි ලෙස අපහසුතාවට පත් වන බවයි.",
       "URL": "https://www.hirunews.lk/334257/ධනිෂ්ක-ගුණතිලකගේ-නඩුව-යළි-කල්-යයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=369"
}