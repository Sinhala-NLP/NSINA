{
       "Source": "hirunews",
       "Timestamp": "Sunday, 31 December 2017 - 7:39",
       "Headline": "සයිටම් සටන දේශපාලන සටන් පාඨයක් වෙයි ?",
       "News Content": "මාළඹේ පෞද්ගලික වෛද්‍ය විද්‍යාලයට එරෙහි සටන දේශපාලන සටන් පාඨයක් බවට පරිවර්තනය කිරීමට මැදිහත් වන බව රජයේ වෛද්‍ය පීඨ ශිෂ්‍ය දෙමාපිය සංගමය පවසනවා.\nඑහි මාධ්‍ය ප්‍රකාශක වෛද්‍ය නිමල් කරුණාසිරි මේ බව කියා සිටියේ උසස් අධ්‍යාපන හා මහාමාර්ග අමාත්‍ය ලක්ෂ්මන් කිරිඇල්ල ඊයේ සිදුකළ ප්‍රකාශයක් පිළිබඳ අදහස් දක්වමින්.\nසති 5 ක සායනික පුහුණුව ඇති සයිටම් සිසුන් වෛද්‍යවරුන් ලෙස පිළිගැනීමට ශ්‍රී ලංකා වෛද්‍ය සභාව එකඟ වූ බවයි අමාත්‍යවරයා ඊයේ කොළඹ පැවති උත්සවයකදී ප්‍රකාශ කර තිබුණේ.\nකෙසේ වෙතත් ශ්‍රී ලංකා වෛද්‍ය සභාවේ බහුතරයකගේ විරෝධය මැද මෙම තීරණය ගෙන ඇති බව රජයේ වෛද්‍ය පීඨ ශිෂ්‍ය දෙමාපිය සංගමයේ මාධ්‍ය ප්‍රකාශක වෛද්‍ය නිමල් කරුණාසිරි හිරු ප්‍රවෘත්ති අංශයට සඳහන් කළා.",
       "URL": "https://www.hirunews.lk/179755/සයිටම්-සටන-දේශපාලන-සටන්-පාඨයක්-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=4149"
}