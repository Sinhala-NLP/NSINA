{
       "Source": "hirunews",
       "Timestamp": "Sunday, 12 February 2023 - 19:39",
       "Headline": "කෝටි 2ක් වංචා කොට අධිකරණ වරෙන්තු 46ක් මගහැර සිටි කාන්තාවක් අල්ලයි",
       "News Content": "රුපියල් කෝටි 2කට අධික මුදලක් වංචා කර, අධිකරණ වරෙන්තු 46ක් මගහැර සිටි කාන්තාවක් මිරිහාන පොලිසිය විසින් අත්අඩංගුවට ගෙන තිබෙනවා.\nපොලිසිය සඳහන් කළේ, නුගේගොඩ - නාවල ප්‍රදේශයේ වෙළඳ නියෝජිත ආයතනයක් පවත්වාගෙන ගිය කඩවත - සූරියගම ප්‍රදේශයේ පදිංචි 39 හැවිරිදි කාන්තාවක් අද අත්ඩංගුවට ගෙන ඇති බවයි.\nඇය විසින් ආහාර ද්‍රව්‍ය තොග වශයෙන් ආනයනය කොට වෙළඳ නියෝජිත ආයතන වලින් රුපියල් ලක්ෂයේ සිට ලක්ෂ 5 දක්වා මුදල් වංචා කර තිබෙනවා.\nඊට අදාළව ඇයට එරෙහිව පැමිණිලි 46ක් අධිකරණයේ විභාග වන අතර එම සියලු නඩු වලට ඇය පෙනී නොසිට ඇති බවටයි වාර්තා වන්නේ.\nඒ අනුව කඩවත - ගනේමුල්ල ප්‍රදේශයේ නිවසක සැඟව සිටිය දී පොලිසිය අද අත්අඩංගුවට ගෙන තිබෙනවා.",
       "URL": "https://www.hirunews.lk/327251/කෝටි-2ක්-වංචා-කොට-අධිකරණ-වරෙන්තු-46ක්-මගහැර-සිටි-කාන්තාවක්-අල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=541"
}