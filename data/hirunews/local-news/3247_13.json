{
       "Source": "hirunews",
       "Timestamp": "Monday, 15 July 2019 - 12:08",
       "Headline": "සහරාන්ගේ කොළඹ දිස්ත්‍රික් සංවිධායකයාට ඇප",
       "News Content": "තහනම් සංවිධානයක් ලෙස නම් කර ඇති ජාතික තවුහිත් ජමාත් සංවිධානයේ කොළඹ දිස්ත්‍රික් සංවිධායක ලෙස කටයුතු කරමින් සිටියදී අත්අඩංගුවට ගත් මොහොමඞ් ෆාරුක් මොහොමඞ් ෆවාස් අද ඇප මත මුදා හැරුණා.\nඒ සැකකරු කොළඹ ප්‍රධාන මහේස්ත්‍රාත් ලංකා ජයරත්න හමුවට ඉදිරිපත් කිරීමෙන් පසුවයි.\nඒ අනුව මොහු රුපියල් ලක්ෂ 05 බැගින් වූ ශරීර ඇප දෙකක් මත මුදා හැරීමට නියෝග කළ මහේස්ත්‍රාත්වරිය විදෙස් ගමන් ද තහනම් කළා.\nමොහුට ඇප ලබාදීමට විරුද්ධත්වයක් නොමැති බවට නීතිපති දෙපාර්තමේන්තුව දැනුම් දීමෙන් අනතුරුවයි මෙලෙස ඇප ලබා දී ඇත්තේ.",
       "URL": "https://www.hirunews.lk/220337/සහරාන්ගේ-කොළඹ-දිස්ත්‍රික්-සංවිධායකයාට-ඇප",
       "Category": "Local News",
       "Parent URL": "https://www.hirunews.lk/local-news.php?pageID=3247"
}