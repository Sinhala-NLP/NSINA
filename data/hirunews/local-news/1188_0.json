{
       "Source": "hirunews",
       "Timestamp": "Friday, 06 May 2022 - 16:29",
       "Headline": "පොල්දූව පිවිසුම අසල විරෝධතාකරුවන් තාවකාලිකව ඉවත් වෙයි",
       "News Content": "පොල්දූව පාර්ලිමේන්තු පිවිසුම අසල සිටි විරෝධතාකරුවන් තාවකාලිකව එම ස්ථානයෙන් ඉවත්වී තිබෙනවා.\nමේ අතර අන්තර් විශ්ව විද්‍යාලයීය ශිෂ්‍ය බල මණ්ඩලයේ කැඳවුම්කරු වසන්ත මුදලිගේ අවධාරණය කළේ තම විරෝධතාකරුවන් දියත උයන අසලින් ඉවත් කර ගන්නේ ලබන 17 වනදා යළිත් පාර්ලිමේන්තු සභා වාරය ආරම්භ වන තෙක් පමණක් බවයි.\nඅන්තර් විශ්වවිද්‍යාලයීය ශිෂ්‍ය බල මණ්ඩලය පාර්ලිමේන්තුවට පිවිසෙන මාර්ගයේ පැවැත්වූ විරෝධතාවට පොලිසිය ජල සහ කඳුළු ගෑස් ප්‍රහාරයක් ද එල්ල කළා.\nඊයේ (05) පස්වරුවේ ශ්‍රී ජයවර්ධනපුර විශ්වවිද්‍යාලය ඉදිරිපිට සිට විරෝධතා පා ගමනින් ඔවුන් මෙම ස්ථානයට පැමිණි අතර, දියත උයන ඉදිරිපිට අට්ටාල ඉදිකරමින් එහි නවාතැන් ගනු ලැබුවා.\nඊයේ රාත්‍රියේ දී ද පාර්ලිමේන්තු සංකීර්ණයට ඇතුල් වීමට උත්සාහ කළ අන්තර් විශ්වවිද්‍යාලයීය ශිෂ්‍ය බල මණ්ඩලය ඇතුළු විරෝධතාකරුවන් විසුරුවා හැරීමට කදුළු ගෑස් ප්‍රහාර එල්ල කළා.\nඑම කඳුලු ගෑස් ප්‍රහාරයට එරෙහිව අද දිනයේ දී විරෝධතාකරුවන් විසින් ගලවා දැමූ පොලිස් මාර්ග බාධක මත යට ඇඳුම් දමා තිබුණේ උපහාසාත්මක කවටකමක් ද පෙන්වා දෙමින්.",
       "URL": "https://www.hirunews.lk/303664/පොල්දූව-පිවිසුම-අසල-විරෝධතාකරුවන්-තාවකාලිකව-ඉවත්-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=1188"
}