{
       "Source": "hirunews",
       "Timestamp": "Wednesday, 09 August 2017 - 14:05",
       "Headline": "කුළුඳුල් බිළිඳියට ජීවිතය දී දිවියෙන් සමුගත් \"නිලූකා\"",
       "News Content": "තම කුළුඳුල් දරු ප්‍රසුතියේ දී දරුවාට ජීවිතය දී දිවියෙන් සමුගත් තරුණ මවක් පිළිබඳ මාතර, මාකඳුර ප්‍රදේශයෙන් අසන්නට ලැබෙනවා.\nමාතර, මාකඳුර තලහගම පදිංචිව සිටි මෙම මව කළුතොට ගම්ආචාරිගේ නිලුකා නමැති 27 හැවිරිදි අයෙක්.\nපසුගිය 06 වන දා සිය කුළුඳුල් දරු ප්‍රසුතිය සඳහා කඹුරුපිටිය -  ආදපාන රජයේ රෝහල වෙත ඇතුළු වී තිබෙනවා.\nපසුව ඇයව මාතර මහ රෝහලට වෙත මාරු කර ඇති අතර  08 වන දා එහිදී දියණියක් ප්‍රසුත කළා.\nදරු ප්‍රසුතියෙන් පැය 4කට පමණ පසුව මෙම තරුණ මව මියගොස් ඇති බවයි වාර්තා වන්නේ.\nඇය බේරා ගැනීම සඳහා විශේෂඥ වෛද්‍ය කණ්ඩායමක් දැඩි පරිශ්‍රමයක් දරා ඇති බවද වාර්තා වනවා.\nකෙසේවෙතත් පොලිසිය මේ පිළිබඳ වැඩිදුර පරීක්ෂණ පවත්වන බව සඳහන්.\nමිය ගිය තරුණ මව මෙලොවට බිහි කළ බිළිඳිය මාතර රෝහලේ නොමේරු ළදරු ඒකකයේ ප්‍රතිකාර ලබන ලබන අතර ඇය යහපත් සෞඛ්‍ය තත්වයේ පසුවන බව සඳහන්.",
       "URL": "https://www.hirunews.lk/168005/කුළුඳුල්-බිළිඳියට-ජීවිතය-දී-දිවියෙන්-සමුගත්-නිලූකා",
       "Category": "Local News",
       "Parent URL": "https://www.hirunews.lk/local-news.php?pageID=4379"
}