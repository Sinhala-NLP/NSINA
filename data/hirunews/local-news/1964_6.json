{
       "Source": "hirunews",
       "Timestamp": "Monday, 10 May 2021 - 10:19",
       "Headline": "කොරෝනා වෛරසය ජීව අවියක් ලෙස යොදා ගන්න චීන විද්‍යාඥයන් සාකච්ඡා කළ බවට තොරතුරු හෙළිවේ",
       "News Content": "කොරෝනා වෛරසය ජෛව විද්‍යාත්මක අවියක් ලෙස යොදා ගැනීම පිළිබඳව වත්මන් ගෝලීය වසංගතය ඇතිවීමට වසර 5 කට පෙර චීන විද්‍යාඥයන් සහ සෞඛ්‍ය බලධාරින් සාකච්ඡා කර ඇතැයි ඕස්ට්‍රේලියානු පුවත්පතක් ප්‍රකාශ කළා.\n“ද ඕස්ට්‍රේලියන්” නමැති එම පුවත්පත සඳහන් කරන පරිදි 2015 වසරේ චීන විද්‍යාඥයන් ඒ පිළිබඳ ලේඛනයක් ද සකසා තිබෙනවා.\nසාස් හෙවත් කොරෝනා වෛරස නව යුගයේ ජානමය අවි ලෙස යොදා ගත හැකි බවයි එහි සඳහන් කර ඇත්තේ.\nඑම වෛරස කෘත්‍රිම ලෙස සකසා මිනිසුන් අතර, රෝග කාරක වෛරසයක් ලෙස යොදා ගත හැකි බවත් එහි සඳහන්.\nඑලෙස ජීව විද්‍යාත්මක අවියක් ලෙස කොරෝනා වෛරසය මුදා හැරිය හැකි බවට වන අදාළ ලේඛනය ව්‍යාජ ලේඛනයක් නොවන බවයි ඕස්ට්‍රේලියානු ක්‍රමෝපාය ප්‍රතිපත්ති ආයතනයේ විධායක අධ්‍යක්ෂ පීටර් ජෙනින්ස් ප්‍රකාශ කළේ.",
       "URL": "https://www.hirunews.lk/270934/කොරෝනා-වෛරසය-ජීව-අවියක්-ලෙස-යොදා-ගන්න-චීන-විද්‍යාඥයන්-සාකච්ඡා-කළ-බවට-තොරතුරු-හෙළිවේ",
       "Category": "Local News",
       "Parent URL": "https://www.hirunews.lk/local-news.php?pageID=1964"
}