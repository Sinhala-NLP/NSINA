{
       "Source": "hirunews",
       "Timestamp": "Friday, 25 November 2016 - 10:48",
       "Headline": "ලංකා ඊ නිව්ස් කර්තෘ අත්අඩංගුවට ගන්නැයි ජාත්‍යන්තර වරෙන්තු",
       "News Content": "ලංකා ඊ - නිවුස් වෙබ් අඩවියේ කර්තෘ ප්‍රදීප් සදරුවන් සේනාධීර අත්අඩංගුවට ගන්නා ලෙස ගම්පහ මහේස්ත්‍රාත් අධිකරණය අද (25) ජාත්‍යන්තර වරෙන්තු නිකුත් කළා.\nඉන්ටපෝල් හෙවත් ජාත්‍යන්තර පොලිසිය හරහා මෙලෙස ඔහුට එරෙහිව වරෙන්තු නිකුත් කෙරුණේ අධිකරණයට අපහාස කිරීමේ චෝදනාව මතයි.\nරිවිර කර්තෘ උපාලි තෙන්නකෝන්ට පහරදීමේ සිද්ධියට අදාළ නඩුවේ සැකකරුවෙකු වූ ප්‍රේම් ආනන්ද උදලාගමගේ ඡායාරූපයක් ඔහු හදුනාගැනීමේ පෙරට්ටුවට ඉදිරිපත් කිරීමට පෙර පළ කිරීම තුළින් අධිකරණයට අපහාසයක් සිදුව ඇති බවයි විනිසුරුවරිය ප්‍රකාශ කළේ.\nඒ අනුව, ලංකා ඊ නිව්ස් කර්තෘවරයාට එරෙහිව අභියාචනාධිකරණයේ නඩු පැවරීමට කටයුතු කරන බව පැවසූ විනිසුරු කාවින්ද්‍යා නානායක්කාර ඔහු ශ්‍රී ලංකාවට පැමිණෙන විට අත්අඩංගුවට ගන්නා ලෙස ආගමන විගමන පාලකවරයාට ද නියෝග කළා.",
       "URL": "https://www.hirunews.lk/148287/ලංකා-ඊ-නිව්ස්-කර්තෘ-අත්අඩංගුවට-ගන්නැයි-ජාත්‍යන්තර-වරෙන්තු",
       "Category": "Local News",
       "Parent URL": "https://www.hirunews.lk/local-news.php?pageID=4781"
}