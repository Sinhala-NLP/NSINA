{
       "Source": "hirunews",
       "Timestamp": "Friday, 30 March 2018 - 11:09",
       "Headline": "බදුල්ලේදී කැබ් රථයක් ප්‍රපාතයකට පෙරළෙයි (ඡායාරූප)",
       "News Content": "බදුල්ල මහියංගණ මාර්ගයේ ගමන් ගත් කැබ් රථයක් අඹගහ ඔය ප්‍රදේශයේදී මාර්ගයෙන් ඉවතට පැන අඩි 50ක පමණ ප්‍රපාතයකට පෙරලි යාමෙන් අනතුරක් සිදුව තිබෙනවා.\nඊයේ (29) රාත්‍රීයේ සිදු වූ මේ අනතුරින්  තුවාල ලැබූ සිව්දෙනෙකු බදුල්ල පළාත් රෝහලට ඇතුලත් කර ඇති බවයි අප වාර්තාකරු පැවසුවේ.\nතුවාල ලැබුවන්ගෙන් එක් අයෙකුගේ තත්ත්වය බරපතල බවයි වාර්තා වන්නේ.\nපෙරළි ගිය කැබ් රථය තුළ තිබී අධ්‍යාපන දෙපාර්තමේන්තුවට අයත් පොත්පත් රැසක් හා පාර්සල් කීපයක් පොලිසිය විසින් සොයාගෙන තිබෙනවා.\nඅනතුරට හේතුව මෙතෙක් අනාවරණය වි නොමැති අතර  බදුල්ල පොලීසිය වැඩිදුර පරික්ෂණ සිදුකරනවා.",
       "URL": "https://www.hirunews.lk/187228/බදුල්ලේදී-කැබ්-රථයක්-ප්‍රපාතයකට-පෙරළෙයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4013"
}