{
       "Source": "hirunews",
       "Timestamp": "Sunday, 17 April 2016 - 19:07",
       "Headline": "අවුරුදු සතිය තුළ අනතුරුවලින් 58ක් මරුට",
       "News Content": "අලූත් අවුරුදු සමයේ දින 6ක් තුළ සිදුවූ මාරක රිය අනතුරු 56කින් පුද්ගලයින් 58 දෙනෙකු මිය ගොස් ඇති බව පොලීසිය පවසනවා.\nඑය පසුගිය වසරේ එම කාලයට සාපේක්ෂව සියයට 36ක පමණ අඩුවීමක් බවයි පොලිස් රථ වාහන අංශය සදහන් කළේ.\nපසුගිය වසරේ අවුරුදු සමය තුළ පුද්ගලයින් 88 දෙනෙකු මිය ගොස් තිබෙනවා.\nපසුගිය සතියේ වාර්තා වූ  අනතුරුවලින් බොහොමයක්ම බීමතින් රිය පැදවීම නිසා සිදුවූ අනතුරු බව ද පොලීසිය සදහන් කළා.\nඅලූත් අවුරුදු උදාවත් සමඟ මේ දක්වා කාලය තුළ බීමත් රියදුරන් 1546 දෙනෙකු අත්අඩංගුවට ගෙන තිබෙනවා.\nපොලිස් මාධ්‍ය ප්‍රකාශක කාර්යාලය සදහන් කළේ අත්අඩංගුවට ගත් පිරිස අතර යතුරුපැදිකරුවන් 846, ත්‍රිරෝද රථ රියදුරන් 475ක් සහ පෞද්ගලික මගී ප්‍රවාහන බස් රථ රියදුරන් 12 දෙනෙකු වන බවයි.\nඅලූත් අවුරුදු උදාවත් සමඟ මේ දක්වා කාලය තුළ හදිසි අනතුරු හේතුවෙන් තුවාල ලැබූවන් 938 දෙනෙකු කොළඹ ජාතික රෝහලට ඇතුළත් කර තිබෙනවා.",
       "URL": "https://www.hirunews.lk/131061/අවුරුදු-සතිය-තුළ-අනතුරුවලින්-58ක්-මරුට",
       "Category": "Local News",
       "Parent URL": "https://www.hirunews.lk/local-news.php?pageID=5085"
}