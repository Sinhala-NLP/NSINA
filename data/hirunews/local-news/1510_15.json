{
       "Source": "hirunews",
       "Timestamp": "Tuesday, 07 December 2021 - 18:32",
       "Headline": "වැඩ කරන සතිය දින 04 හමාරක් බවට පත්කල පළමු රට බවට එක්සත් අරාබි එමීර් රාජ්‍යය",
       "News Content": "වැඩ කරන සතිය දින 04 හමාරක් බවට පත්කල පළමු රට බවට එක්සත් අරාබි එමීර් රාජ්‍යය පත්වී තිබෙනවා.\nඒ අනුව ලබන ජනවාරි පළමුවනදා සිට එරට නව සති අන්තය ලෙස සැළකෙන්නේ සිකුරාදා වරුවක් – සෙනසුරාදා සහ ඉරිදා යි.\nදැනට ලොව පුරා සම්මත වැඩ කරන සතිය ලෙස සැළකෙන්නේ දින 05 ක කාලයක්.\nජනවාරි පළමුවනදා සිට එක්සත් අරාබි එමීර් රාජ්‍යයේ සාමාන්‍ය රාජකාරි වේලාවන් සඳුදා සිට බ්‍රහස්පතින්දා දක්වා පෙරවරු 07.30 සිට පස්වරු 03.30 දක්වා වන අතර සිකුරාදා දිනවල එය පැය 4 හමාරකට සීමාවනවා.\nකාර්යක්ෂමතාව ඉහළ නැංවීමට සහ ජීවන රටාව සමබරව පවත්වාගෙන යාමේ අරමුණ ඇතිවයි ඔවුන් නව සැළසුම ප්‍රකාශයට පත් කර ඇත්තේ.",
       "URL": "https://www.hirunews.lk/290325/වැඩ-කරන-සතිය-දින-04-හමාරක්-බවට-පත්කල-පළමු-රට-බවට-එක්සත්-අරාබි-එමීර්-රාජ්‍යය",
       "Category": "Local News",
       "Parent URL": "https://www.hirunews.lk/local-news.php?pageID=1510"
}