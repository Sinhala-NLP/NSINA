{
       "Source": "hirunews",
       "Timestamp": "Saturday, 10 August 2019 - 13:19",
       "Headline": "නිරිතදිග කොටසේ වැසි තත්ත්වය තවදුරටත්",
       "News Content": "දිවයිනේ නිරිතදිග කොටසේ වැසි තත්ත්වය ඉදිරි දින කිහිපයේදීත් පවතිනු ඇති බව කාලගුණ විද්‍යා දෙපාර්තමේන්තුව පවසනවා.\nඑමෙන්ම, උතුරු, උතුරුමැද, බස්නාහිර, සබරගමුව, වයඹ සහ දකුණු පළාත්වලත් ත්‍රිකුණාමලය සහ මාතලේ දිස්ත්‍රික්කවලත් සුළෙඟ් වේගය පැයට කිලෝමීටර් 55 දක්වා ක්ෂණිකව ඉහළ යාමේ හැකියාවක් පවතින බවයි එම දෙපාර්තමේන්තුව නිවේදනය කළේ.\nමීට අමතරව බස්නාහිර, මධ්‍යම, වයඹ සහ සබරගමුව පළාත්වලත්, ගාල්ල සහ මාතර දිස්ත්‍රික්කවල ඇතැම් ස්ථානවලටත් මිලිමීටර් 100ක පමණ තරමක තද වර්ෂාපතනයක් අපේක්ෂා කළ හැකියි.\nඑමෙන්ම, උතුරු සහ මධ්‍යම අරාබි මුහුදු ප්‍රදේශවල සුළගේ වේගය ද ඉහළ යා හැකි බැවින් එම මුහුදු ප්‍රදේශවල හෙට දිනය දක්වා ධීවර හා නාවික කටයුතුවල යෙදීම අනතුරුදායක බව ද කාලගුණ විද්‍යා දෙපාර්තමේන්තුව දැනුම් දෙනවා.",
       "URL": "https://www.hirunews.lk/221945/නිරිතදිග-කොටසේ-වැසි-තත්ත්වය-තවදුරටත්",
       "Category": "Local News",
       "Parent URL": "https://www.hirunews.lk/local-news.php?pageID=3206"
}