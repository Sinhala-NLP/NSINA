{
       "Source": "hirunews",
       "Timestamp": "Wednesday, 15 June 2022 - 10:04",
       "Headline": "ගොවි පවුල් සඳහා යූරියා මලු 365,000ක් නොමිලේ ලබාදීමට පියවර (වීඩියෝ)",
       "News Content": "අඩු ආදායම්ලාභී ගොවිපවුල්වලට ඉදිරි මහ කන්නය සඳහා යූරියා පොහොර මලු 365,000ක් නොමිලේ ලබාදීමට ලෝක ආහාර හා කෘෂිකර්ම සංවිධානය එකඟත්වය පළ කර තිබෙනවා.\nඒ අනුව, ගොවිපවුලකට යූරියා මිටියක් බැගින් පවුල් 365,000කට මෙලෙස යූරියා ලබාදීමට තීරණය කර ඇති බවයි කෘෂිකර්ම අමාත්‍යාංශය සඳහන් කළේ.\nඑමෙන්ම, ලබන මහ කන්නය තුල කාන්තාවන් මූලික, අඩු ආදායම්ලාභී පවුල් 14,000කට මුං වගාව සඳහා රුපියල් 18,000ක ආධාර මුදලක් ලබාදීමට ද ලෝක ආහාර හා කෘෂිකර්ම සංවිධානය එකඟත්වය පළ කර ඇති බව කෘෂිකර්ම අමාත්‍යාංශය නිකුත් කළ නිවේදනයේ සඳහන්.",
       "URL": "https://www.hirunews.lk/307162/ගොවි-පවුල්-සඳහා-යූරියා-මලු-365000ක්-නොමිලේ-ලබාදීමට-පියවර-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1095"
}