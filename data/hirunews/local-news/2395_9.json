{
       "Source": "hirunews",
       "Timestamp": "Monday, 12 October 2020 - 10:08",
       "Headline": "හිටපු ජනාධිපති මෛත්‍රි දෙවන වරටත් පාස්කු කොමිසමට පැමිණේ (වීඩියෝ)",
       "News Content": "පාස්කු ප්‍රහාරය පිළිබඳව විමර්ශනය කෙරෙන ජනපති කොමිසම හමුවේ දෙවන වරට සාක්ෂි ලබාදීම සඳහා හිටපු ජනාධිපති මෛත්‍රිපාල සිරිසේන අද එහි පැමිණියා.\nපෙරවරු 09.50ට පමණ හිටපු ජනාධිපතිවරයා කොමිසම හමුවට පැමිණි අතර ඔහු මේ වනවිටත් සාක්ෂි ලබාදෙමින් සිටින බවයි එහි සිටින හිරු වාර්තාකරු සඳහන් කළේ.\nපාස්කු ප්‍රහාරය එල්ලවන අවස්ථාවේ මෙරට ආරක්ෂක අමාත්‍ය ධුරය හෙබවූයේ හිටපු ජනාධිපති මෛත්‍රීපාල සිරිසේන වන අතර, ඔහු ජනපති කොමිසම හමුවේ පසුගිය පස්වනදා පළමුවරට සාක්ෂි ලබාදීම සිදුකළා.\nහිටපු ජනාධිපතිවරයා සාක්ෂි ලබාදෙන ආකාරය දැකබලා ගැනීම සඳහා හිටපු ආරක්ෂක ලේකම් හේමසිරි ප්‍රනාන්දු, හිටපු පොලිස්පති පූජිත් ජයසුන්දර, හිටපු රාජ්‍ය බුද්ධි අධ්‍යක්‍ෂ නිලන්ත ජයවර්ධන ද පාස්කු ප්‍රහාරය සම්බන්ධයෙන් විමර්ශණය කරන ජනාධිපති කොමිසම හමුවට පැමිණ තිබෙනවා.",
       "URL": "https://www.hirunews.lk/252342/හිටපු-ජනාධිපති-මෛත්‍රි-දෙවන-වරටත්-පාස්කු-කොමිසමට-පැමිණේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2395"
}