{
       "Source": "hirunews",
       "Timestamp": "Friday, 05 November 2021 - 7:37",
       "Headline": "වන අලි ගැටලුවට හණ වගාවෙන් විසඳුම්",
       "News Content": "වන අලි ගම්වැදීමේ ගැටලුවට විසඳුමක් ලෙස අලි වැට ආරක්ෂා කිරීම සඳහා හණ වගා කිරීමට රජය පියවර ගෙන තිබෙනවා.\nඑම කටයුතු  සිදු කරනු ලබන්නේ  අලි වැට සංවර්ධන රාජ්‍ය අමාත්‍යංශය, වන ජීවි හා වන සංරක්ෂණ දෙපාර්තමේන්තුව, මහවැලි සංවර්ධන අධිකාරිය, සහ වේවැල් -පිත්තල - මැටි - ලී බඩු හා ග්‍රාමීය කර්මාන්ත රාජ්‍ය අමාත්‍යංශයේ මෙහෙයවීමෙන්.\nහණ ශාකයට අලින්ගේ භීතිකාවක් පවතින බවට නවතම සොයාගැනීම්වලින් අනාවරණය වීම පදනම් කර ගනිමින් මෙම පියවර ගෙන ඇති බව වනජීවි අමාත්‍යංශය සඳහන් කළා.\nඒ අනුව මේ යටතේ අලිවැට ආශ්‍රිතව හණ වගා කෙරෙන අතර වන අලින් පැමිණ අලි වැට බිඳ දමා ගම්මානවලට ඇතුළු වීමේ තත්ත්වය මෙමගින් වැලකෙනු ඇති.\nවේවැල් -පිත්තල - මැටි - ලී බඩු හා ග්‍රාමීය කර්මාන්ත රාජ්‍ය අමාත්‍යංශය සඳහන් කළේ, හණ ආශ්‍රිත නිෂ්පාදන සිදු කරන හණ කර්මාන්තය වැඩි දියුණු කිරීමද මෙමගින් සිදු කෙරෙන බවයි.",
       "URL": "https://www.hirunews.lk/287042/වන-අලි-ගැටලුවට-හණ-වගාවෙන්-විසඳුම්",
       "Category": "Local News",
       "Parent URL": "https://www.hirunews.lk/local-news.php?pageID=1583"
}