{
       "Source": "hirunews",
       "Timestamp": "Thursday, 25 August 2022 - 17:20",
       "Headline": "ඉන්ධන බෙදීමේ ප්‍රමාදය මගහරවා ගැනීමට කඩිනම් පියවර",
       "News Content": "බැංකු නිෂ්කාශන හේතුවෙන් ගොඩබෑමේ ප්‍රමාදයක් සිදුවූ සුපර් ඩීසල් ගොඩබෑම මේ වන විට ආරම්භ කර ඇතැයි විදුලි බල හා බලශක්ති අමාත්‍ය කංචන විජේසේකර පවසනවා.\nමීට පැයකට පමණ පෙර එම කටයුතු ආරම්භ වූ බවයි ඔහු ට්විටර් සටහනක් තබමින් කියාසිටියේ.\nඉන්ධන බෙදා හැරීමේ ප්‍රමාදය මග හරවා ගැනීමට අවශ්‍ය පියවර ගෙන ඇතැයි ද ඔහු සඳහන් කළා.\nඅද රාත්‍රියේ පැමිණෙන ඔටෝ ඩීසල් නෞකාවේ ඉන්ධන ගොඩබෑම් කටයුතු හෙට ආරම්භ කෙරෙනවා.\nසිදුවූ ප්‍රමාදය මගහරවා ගැනීම සඳහා ඛනිජ තෙල් සංස්ථා තොග ගබඩා පර්යන්තයේ බෙදා හැරීම් කටයුතු අද රාත්‍රියේදීත් ක්‍රියාත්මකයි.\nබොහෝ ඉන්ධන පිරවුම්හල්වලට ඩීසල් සමඟ පෙට්‍රල් ද බෙදා හරිමින් පවතිනවා.\nඅමාත්‍යවරයා කියාසිටියේ ඩීසල් ගොඩබෑමේ ප්‍රමාදය හේතුවෙන් පෙට්‍රල් බෙදා හැරීම ද ප්‍රමාද වී ඇති බවයි.\nමෙම ප්‍රමාදයන් සියල්ල මගහරවා ගැනීමට අද රාත්‍රියේදීත් අඛණ්ඩව බෙදාහැරීම් කටයුතු සිදු කරන බවයි ඔහු සඳහන් කළේ. .",
       "URL": "https://www.hirunews.lk/313716/ඉන්ධන-බෙදීමේ-ප්‍රමාදය-මගහරවා-ගැනීමට-කඩිනම්-පියවර",
       "Category": "Local News",
       "Parent URL": "https://www.hirunews.lk/local-news.php?pageID=914"
}