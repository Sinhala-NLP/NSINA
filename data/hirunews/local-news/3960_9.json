{
       "Source": "hirunews",
       "Timestamp": "Friday, 04 May 2018 - 18:49",
       "Headline": "ජනපතිවරණයට චමල් රාජපක්ෂ - වමෙන් යෝජනාවක්",
       "News Content": "ඉදිරි ජනාධිපතිවරණයේදී පාර්ලිමේන්තු මන්ත්‍රී චමල් රාජපක්ෂ අපේක්ෂකයෙකු ලෙස ඉදිරිපත් කිරීමට වාමාංශික දේශපාලන පක්ෂ තීරණය කර ඇති බව ප්‍රජාතන්ත්‍රවාදී වාමාංශික පෙරමුණේ ප්‍රධාන ලේකම්, පාර්ලිමේන්තු මන්ත්‍රී වාසුදේව නානායක්කාර පවසනවා.\nකොළඹ අද පැවැති වැඩසටහනකින් අනතුරුව මාධ්‍ය වෙත අදහස් දක්වමින් ඔහු මේ බව කියා සිටියා.\nකෙසේ වෙතත්, පාර්ලිමේන්තු මන්ත්‍රී චමල් රාජපක්ෂ අද මහනුවර දී මාධ්‍ය වෙත අදහස් දක්වමින් කියා සිටියේ ජනාධිපති ධුරය සඳහා නම් කිරීමට තමාට වඩා සුදුස්සන් සිටින බවයි.",
       "URL": "https://www.hirunews.lk/189959/ජනපතිවරණයට-චමල්-රාජපක්ෂ-වමෙන්-යෝජනාවක්",
       "Category": "Local News",
       "Parent URL": "https://www.hirunews.lk/local-news.php?pageID=3960"
}