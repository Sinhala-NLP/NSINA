{
       "Source": "hirunews",
       "Timestamp": "Monday, 19 August 2019 - 19:10",
       "Headline": "රැළියට පැමිණි පාසල් සහ, පෙර පාසල් ශිෂ්‍ය සංගම් විසුරුවන්න - ගම්මන්පිළ ජවිපෙන් ඉල්ලයි",
       "News Content": "ජනතා විමුක්ති පෙරමුණ ප්‍රමුඛ ජාතික ජන බලවේගය ඊයේ කොළඹ - ගාලූමුවදොරපිටියේ සංවිධානය කර තිබූ ජන රැළිය සම්බන්ධයෙන් දේශපාලන වේදිකාවේ මේ වන විට විවිධ අදහස් පළ වනවා.\nපාර්ලිමේන්තු මන්ත්‍රී  උදය ගම්මන්පිළ කොළඹ අද පැවති මාධ්‍ය හමුවකට එක්වෙමින් සඳහන් කළේ ජනතා විමුක්ති පෙරමුණ විසින් ඊයේ ගාලූමුවදොරපිටියේ සංවිධානය කළ ජන රැළියට පෙර පාසල් දරුවාගේ සිට පාසල් යන දරුවා දක්වා පැමිණ සිටි බවයි.\nඑබැවින් අන්තර් පාසල් ශිෂ්‍ය සංගමය සහ පෙර පාසල් ශිෂ්‍ය සංගමය විසුරුවා හරින ලෙසයි උපහාසාත්මක අන්දමින් අදහස් දක්වමින් මන්ත්‍රීවරයා ජනතා විමුක්ති පෙරමුණෙන් ඉල්ලා සිටියේ.",
       "URL": "https://www.hirunews.lk/222550/රැළියට-පැමිණි-පාසල්-සහ-පෙර-පාසල්-ශිෂ්‍ය-සංගම්-විසුරුවන්න-ගම්මන්පිළ-ජවිපෙන්-ඉල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=3190"
}