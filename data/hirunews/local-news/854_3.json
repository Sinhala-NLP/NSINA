{
       "Source": "hirunews",
       "Timestamp": "Wednesday, 21 September 2022 - 11:50",
       "Headline": "ත්‍රිපෝෂවල පිළිකා කාරක අඩංගු බවට කළ ප්‍රකාශය අසත්‍ය බවට සෞඛ්‍ය ඇමතිගෙන් ප්‍රකාශයක් (වීඩියෝ)",
       "News Content": "කුඩා දරුවන්ට මෙන්ම ගර්භණී හා කිරිදෙන මව්වරුන්ට ලබාදෙන ත්‍රීපෝෂවල පිළිකා කාරක ඇෆ්ලටොක්සීන් අඩංගු බවට මහජන සෞඛ්‍ය පරීක්ෂකවරුන්ගේ සංගමයේ සභාපතිවරයා සිදු කර ඇති ප්‍රකාශ සම්පූර්ණ අසත්‍යයක් බව සෞඛ්‍ය අමාත්‍ය ආචාර්ය කෙහෙළිය රඹුක්වැල්ල අද (21) පාර්ලිමේන්තුවේ දී ප්‍රකාශ කළා.\nඑම ප්‍රකාශය සම්බන්ධයෙන් නීතිමය ක්‍රියාමාර්ග ගන්නා බවයි ඔහු එහි දී කියා සිටියේ.\nඑමෙන්ම, අත්‍යාවශ්‍ය ඖෂධ 91ක හිඟයක් පවතින බව ද සෞඛ්‍ය අමාත්‍යවරයා කිය සිටියා.\nඅත්‍යාවශ්‍ය ඖෂධ 383ක් පවතින අතර ඉන් 91ක මෙම හිඟය පැවතියත් එය පාලනය කර ගත හැකි බවයි ඔහු කළේ.\nමේ අතර, පසුගියදා සම්මත වූ සමාජ ආරක්ෂණ දායකත්ව බදු පනත් කෙටුම්පතට කතානායකවරයා සිය සහතිකය සටහන් කර ඇති බව පාර්ලිමේන්තුවේ සන්නිවේදන අංශය නිවේදනය කළා.",
       "URL": "https://www.hirunews.lk/315932/ත්‍රිපෝෂවල-පිළිකා-කාරක-අඩංගු-බවට-කළ-ප්‍රකාශය-අසත්‍ය-බවට-සෞඛ්‍ය-ඇමතිගෙන්-ප්‍රකාශයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=854"
}