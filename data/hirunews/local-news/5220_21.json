{
       "Source": "hirunews",
       "Timestamp": "Wednesday, 06 January 2016 - 12:22",
       "Headline": "වැඩිපුරම හිරගෙට යන්නේ මේකටයි",
       "News Content": "පුද්ගලයින් වැඩි පිරිසක් බන්ධනාගාර ගතව ඇත්තේ මත්ද්‍රව්‍ය චෝදනා හේතුවෙන් බව  බන්ධනාගාර දෙපාර්තමේන්තුව පවසනවා.\nදෙපාර්තමේන්තුවේ කොමසාරිස් ජනරාල් නිශාන් ධනසිංහ  මහතා ඒ බව තහවුරු කලා.\nවසරේ මේවන විට රැඳවියන් 16435 දෙනෙකු බන්ධනාගාර ගතව පසුවනවා.\nදෙපාර්තමේන්තුවේ කොමසාරිස් ජනරාල් නිශාන් දනසිංහ මහතා පැවසුවේ  ඒ අතර දඩුවම් ලැබුවන් 6844 දෙනෙකු සිටින බවයි.\nරිමාන්ඩ් භාරයේ පසුවන රැඳවියන් සංඛ්‍යාව 469ක්.\nකොමසාරිස් ජනරාල්වරයා පැවසුවේ කාන්තා රැඳවියන් 797 දෙනෙකුද බන්ධනාගාර ගතව පසුවන බවයි.\nමරණ දඩුවම නියමව සිටින සමස්ථ රැඳවියන් සංඛ්‍යාව  999ක්.\nදඩුවම් කාලසීමාව යහපත් ආකාරයෙන් ගෙවනරැඳවියන් සදහා ලබා දෙන නිවාස නිවාඩු වැඩි කිරීම සම්බන්ධයෙන්ද මේ වසරේදී අවධානය යොමුව තිබෙනවා.\nඇප මුදල් ගෙවා ගත නොහැකිව සිටින රැඳවියන් බලපත්‍ර මත මුදා හැරීම හෝ යම් සහනයක් ලබා දීමටද දෙපාර්තමේන්තුවේ අවධානය යොමුව ඇතැයි නිශාන් ධනසිංහ මහතා ප්‍රකාශ කලා.",
       "URL": "https://www.hirunews.lk/123471/වැඩිපුරම-හිරගෙට-යන්නේ-මේකටයි",
       "Category": "Local News",
       "Parent URL": "https://www.hirunews.lk/local-news.php?pageID=5220"
}