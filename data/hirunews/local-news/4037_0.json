{
       "Source": "hirunews",
       "Timestamp": "Thursday, 15 March 2018 - 12:18",
       "Headline": "දියවැඩියා රෝගීන් භාවිත කරන උපකරණවල මිල ගණන් පාලනය කෙරේ",
       "News Content": "දියවැඩියා රෝගීන් භාවිත කරන උපකරණ විවිධ මිළ ගණන් යටතේ අලෙවි කරන බැවින්, එම උපකරණවල මිල නියාමනය කිරීමට සෞඛ්‍ය අමාත්‍යංශය තීරණය කර තිබෙනවා.\nනිවේදනයක් නිකුත් කරමින් සෞඛ්‍ය අමාත්‍යංශය පවසන්නේ දියවැඩියා රෝගීන්ගේ රැධිර ගත සීනි ප්‍රමාණය පරික්ෂා කිරීමට භාවිත කරන ග්ලූකොස් ස්ට්‍ර්ප්ස් (Glucose Stripes) සහ ග්ලූකොස් මැෂින් (Glucose machine) වල මිල මෙහිදී නියාමනය කිරීමට නියමිත බවයි.\nග්ලූකොස් ස්ට්‍ර්ප්ස් 25 ක පැකට්ටුවක් රුපියල් 1500 සිට අධික මිල ගණන් වලට වෙළෙදපොලේ අලෙවි වන අතර,ග්ලූකොස් මාසින් රුපියල් 2500 සිට විවිධ මිල ගණන් යටතේ අලෙවි කෙරෙන බවයි වාර්තා වන්නේ.\nඑමෙන්ම මේ උපකරණ පෞද්ගලික රෝහල්වල ද විවිධ මිල ගණන් යටතේ අලෙවි වන අතර එය කඩිනමින් නියාමනය කිරීමට බලාපොරොත්තු වන බවයි නිවේදනයේ වැඩි දුරටත් සදහන් වන්නේ.",
       "URL": "https://www.hirunews.lk/185970/දියවැඩියා-රෝගීන්-භාවිත-කරන-උපකරණවල-මිල-ගණන්-පාලනය-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=4037"
}