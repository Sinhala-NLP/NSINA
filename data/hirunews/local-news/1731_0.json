{
       "Source": "hirunews",
       "Timestamp": "Wednesday, 25 August 2021 - 18:30",
       "Headline": "තවත් කොරෝනා ආසාදිතයන් 3390ක් හමුවෙයි",
       "News Content": "මෙරටින් තවත් කොරෝනා වෛරස් ආසාදිතයන් 3390ක් හඳුනාගෙන තිබෙනවා.\nඒ අනුව මෙරට සමස්ත ආසාදිතයන් සංඛ්‍යාව දැක්වෙන්නේ 406,675ක් ලෙසටයි.\nඑමෙන්ම, කොරෝනා ආසාදිතව සිටි තවත් පුද්ගලයන් 2163 දෙනෙකු අද දිනයේ සුවය ලබා තිබෙනවා.\nඒ අනුව, සුවය ලැබූ මුළු ආසාදිතයින් සංඛ්‍යාව 348,930 දක්වා ඉහළ ගියා.\nමේවන විට කොරෝනා වෛරස් ආසාදිතයන් 46,605ක් රෝහල්ගතව ප්‍රතිකාර ලබමින් පසුවන අතර මරණ 7750ක් වාර්තාවී තිබෙනවා.\nමේ අතර, කොරෝනා වෛරසය ආසාදනය වි ඇති බවට තහවුරු කිරිම සඳහා සිදුකළ යුත්තේ පී.සී.ආර් පරික්ෂණය බව සෞඛ්‍ය ප්‍රවර්ධන කාර්යංශය පවසනවා.\nසෞඛ්‍ය ප්‍රවර්ධන කාර්යංශය කොළඹ අද කැඳවු මාධ්‍ය හමුවකට එක්වෙමින් ඖෂධවේදය පිළිබඳ මහාචාර්ය විශේෂඥ වෛද්‍ය ප්‍රියදර්ශනි ගලප්පති කොරෝනා පරීක්ෂණ සම්බන්ධයෙන් වැඩිදුරටත් පැහැදිලි කළා.\nඑසේම, කොරෝනා රෝගින්ට ඇතැම් අවස්ථා වලදි ලබා දෙන ටොසී ඖෂධය වෛරස පාලන ඖෂධයක් නොවන බව කායික රෝග විශේෂඥ වෛද්‍ය ප්‍රියංකර ජයවර්ධන කියා සිටියා.\nමේ අතර, මහනුවර ජාතික රෝහලේ කොවිඩ් රෝගීන් සඳහා ඇත්තේ තවත් දැඩි සත්කාර ඇඳන් හතරක් පමණක් බව වාර්තා වනවා.\nඑසේම, එම රෝහලේ දැඩි නිරීක්ෂණ ඒකක වලට අවශ්‍ය යන්ත්‍රෝපකරණ වලද හිඟයක් පවතින බවයි වාර්තා වුණේ.\nඑමෙන්ම, රජයේ වෛද්‍ය නිළධාරින්ගේ සංගමයේ උප සභාපති වෛද්‍ය චන්දික එපිටකඩුව අද කොළඹ පැවැති මාධ්‍ය හමුවකදි මෙරට එන්නත්කරණ ක්‍රියාවලිය පිළිබඳව අදහස් දැක්වුවා.",
       "URL": "https://www.hirunews.lk/280609/තවත්-කොරෝනා-ආසාදිතයන්-3390ක්-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=1731"
}