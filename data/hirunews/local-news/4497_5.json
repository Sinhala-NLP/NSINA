{
       "Source": "hirunews",
       "Timestamp": "Friday, 26 May 2017 - 20:37",
       "Headline": "ඉන්දීය සහන රැගත් නෞකා දෙකක් දිවයිනට",
       "News Content": "ඉන්දියාවේ සිට ආපදාවන්ට ලක්වූවන්ට සහනාධාර රැගත් නෞකා දෙකක් දිවයිනට පැමිණීමට නියමිත බව ඉන්දීය මහකොමසාරිස් කාර්යාලය පවසනවා.\nඒ අනුව එක් නෞකාවක් හෙට උදෑසන දිවයිනට පැමිණෙන අතර අනෙක් නෞකාව දිවයිනට පැමිණෙන්නේ අනිද්දා දිනයේයි.\nඅදාළ නෞකා ශ්‍රී ලංකාවේ රැදී සිටිමින් ආපදාවට පත්වූවන්ට සහන කටයුතු අඛණ්ඩව සිදුකරන බවයි ඉන්දීය මහකොමසාරිස් කාර්යාලය නිවේදනයක් නිකුත් කරමින් සඳහන් කළේ.\nඇතිවී තිබෙන ගං වතුර තත්ත්වය සම්බන්ධයෙන් ශ්‍රී ලංකාවට ආධාර කරන්නැයි මෙරට බලධාරීන් ඉන්දීය රජයෙන් ඉල්ලීමක් කර තිබෙනවා.\nඒ අනුව සහන සේවා ද්‍රව්‍ය රැගත් නෞකා 2 ශ්‍රී ලංකාවට එවීමට ඉන්දීය රජය තීරණය කර ඇති බව මහකොමසාරිස් කාර්යාලයේ ප්‍රකාශකවරයා සඳහන් කළා.\nඒ අනුව, එක් නෞකාවක් හෙට දිනයේදීත් අනෙක් නෞකා අනිද්දා දිනයේදීත් මෙරටට ළඟා වීමට නියමිතයි.\nතවදුරටත් ඉන්දිය සහය අවශ්‍යදැයි ඉන්දීය මහකොමසාරිස් තරන්ජිත් සින්ග් සන්දු මහතා ශ්‍රී ලංකා බලධාරීන්ගෙන් විමසීමක් කර තිබෙනවා.\nඑමෙන්ම අතීතයේ සිට පවතින ඉන්දු ශ්‍රී ලංකා මිතුදමට අනුව ඕනෑම අවස්ථාවක ශ්‍රී ලංකාවට සහය ලබාදෙන බවද ඉන්දීය මහකොමසාරිස්වරයා ශ්‍රී ලංකා බලධාරීන්ට පොරොන්දුවී තිබෙනවා.",
       "URL": "https://www.hirunews.lk/162242/ඉන්දීය-සහන-රැගත්-නෞකා-දෙකක්-දිවයිනට",
       "Category": "Local News",
       "Parent URL": "https://www.hirunews.lk/local-news.php?pageID=4497"
}