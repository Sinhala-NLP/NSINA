{
       "Source": "hirunews",
       "Timestamp": "Wednesday, 27 July 2022 - 18:04",
       "Headline": "ඩෙංගු රෝගීන්ගේ වැඩි වීමක් - රෝගීන්ගෙන් 25% ම පාසල් සිසුන්!",
       "News Content": "මෙරට ඩෙංගු රෝගීන් වාර්තා වීමේ වැඩි වීමක් පෙන්නුම් කරන අතර ඉන් 25%කට ආසන්න ප්‍රමාණයක් පාසල් සිසුන් බවත් ලෝක සෞඛ්‍ය සංවිධානයේ මෙරට ශාඛාව පවසනවා.\nඔවුන් ඒ බව ප්‍රකාශ කරන්නේ ට්විටර් පණිවිඩයක් නිකුත් කරමින්.\nඑමගින් ඔවුන් වැඩි දුරටත් කියා සිටින්නේ, ඩෙංගු රෝගය පතුරුවන ඊඩිස් මදුරුවා ගේ සක්‍රීය දෂ්ටන වාර්තා වන්නේ පෙරවරු 6-10 අතර කාලය තුළ හා පස්වරු 3-6 අතර කාලය තුළ බවයි.\nඑසේ ම සති තුනකට පසු පාසල් විවෘත වන බැවින් රෝගයට ගොදුරු වීමට ඇති හැකියාව අවම කර ගැනීම සඳහා වන ක්‍රමවේද අනුගමනය කරන ලෙස ලෝක සෞඛ්‍ය සංවිධානයේ මෙරට ශාඛාව දෙමාපියන්ගෙන් සහ ජනතාවගෙන් ඉල්ලා සිටිනවා.\n(ලෝක සෞඛ්‍ය සංවිධානයේ මෙරට ශාඛාව විසින් නිකුත් කළ ට්විටර් පණිවිඩය පහතින්)",
       "URL": "https://www.hirunews.lk/311115/ඩෙංගු-රෝගීන්ගේ-වැඩි-වීමක්-රෝගීන්ගෙන්-25-ම-පාසල්-සිසුන්",
       "Category": "Local News",
       "Parent URL": "https://www.hirunews.lk/local-news.php?pageID=988"
}