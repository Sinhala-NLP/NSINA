{
       "Source": "hirunews",
       "Timestamp": "Wednesday, 31 May 2023 - 14:23",
       "Headline": "විස්තීර්ණ න්‍යෂ්ටික පරීක්ෂණ තහනම් ගිවිසුම් සංවිධානයේ විධායක ලේකම් දිවයිනට",
       "News Content": "විස්තීර්ණ න්‍යෂ්ටික පරීක්ෂණ තහනම් ගිවිසුම් සංවිධානයේ විධායක ලේකම් ආචාර්ය රොබට් ලොයිඩ් අද දිවයිනට පැමිණෙන බව විදේශ කටයුතු අමාත්‍යාංශය පවසනවා.\nලබන මස 4 වනදා දක්වා මෙරට රැදී සිටින ඔහු ජනාධිපති, විදේශ කටයුතු ඇමති සහ පරිසර අමාත්‍යවරයා මෙන්ම, භූ විද්‍යා සමීක්ෂණ හා පතල් කාර්යාංශයේ ජ්‍යෙෂ්ඨ නිලධාරින් හමුවීමට නියමිත බවයි වාර්තා වන්නේ.\nවිස්තීර්ණ න්‍යෂ්ටික පරීක්ෂණ තහනම් ගිවිසුමට ශ්‍රී ලංකාව 1996 ඔක්තෝම්බර් 24 වන දින අත්සන් තබා තිබෙනවා.\nසෑම අයෙකු විසින්ම භූමියට ඉහළින් මෙන්ම ජලය යට සහ භූමිය පහළ සෑම ප්‍රදේශයකම සිදුකෙරෙන න්‍යෂ්ටික පිපිරවීම තහනම් කිරීම එම ගිවිසුමේ ප්‍රධාන පරමාර්ථයයි.",
       "URL": "https://www.hirunews.lk/336684/විස්තීර්ණ-න්‍යෂ්ටික-පරීක්ෂණ-තහනම්-ගිවිසුම්-සංවිධානයේ-විධායක-ලේකම්-දිවයිනට",
       "Category": "Local News",
       "Parent URL": "https://www.hirunews.lk/local-news.php?pageID=304"
}