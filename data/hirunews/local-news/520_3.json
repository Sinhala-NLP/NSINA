{
       "Source": "hirunews",
       "Timestamp": "Wednesday, 22 February 2023 - 16:26",
       "Headline": "රජයේ රෝහල්වලට ඉන්ධන සැපයීමට ජපානයෙන්  ඩො.මි 46ක මානුෂීය ආධාර",
       "News Content": "රජයේ රෝහල් සඳහා ඩීසල් ඉන්ධන සැපයීම වෙනුවෙන් ඇමරිකානු ඩොලර් මිලියන 4 ක් වටිනා මානුෂීය ආධාර සැපයීමක් කර තිබෙනවා.\n2022 වර්ෂයේ දී ජපානය විසින් මෙරටට ලබා දෙන ලද ඇමරිකානු ඩොලර් මිලියන 104ක ආධාර ප්‍රදානයේ කොටසක් ලෙසින් ලැබුණු මෙම මානුෂීය ආධාර ප්‍රධානය අද (22) ජපානයේ ශ්‍රී ලංකා තානාපති මිසුකොෂි හිදෙකි විසින් මහා භාණ්ඩාගාරයේ ලේකම් කේ එම් එම් සිරිවර්ධන වෙත භාර දී තිබෙනවා.\nආර්ථික අර්බුදය හේතුවෙන් පවතින ඉන්ධන හිඟය හේතුවෙන් දිවයින පුරා පිහිටි රජයේ රෝහල් 1,180කට විදුලිය විසන්ධි කිරීමේ දී සහ හදිසි වෛද්‍ය මෙහෙයුම් නොවන අවස්ථාවලදී වෛද්‍ය සේවා අත්හිටුවීමට සිදුව තිබෙන පසුබිමක ජපාන රජය විසින් මෙම මානුෂීය අධාරය ශ්‍රී ලංකාව වෙත පිරිනමන්නේ ශ්‍රී ලංකාවේ වෛද්‍ය සේවාවන් තිරසාර අන්දමින් පවත්වාගෙන යෑම සඳහා වන සහයක් ලෙසයි.\nමෙම මානුෂීය සහයෝගය හරහා රජයේ රෝහල් වෙත ඩීසල් ඉන්ධන ලීටර් මිලියන 20 ක් ලබා දෙනු ලබනවා.",
       "URL": "https://www.hirunews.lk/328033/රජයේ-රෝහල්වලට-ඉන්ධන-සැපයීමට-ජපානයෙන්-ඩො-මි-46ක-මානුෂීය-ආධාර",
       "Category": "Local News",
       "Parent URL": "https://www.hirunews.lk/local-news.php?pageID=520"
}