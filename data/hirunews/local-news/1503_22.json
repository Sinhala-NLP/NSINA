{
       "Source": "hirunews",
       "Timestamp": "Friday, 10 December 2021 - 16:52",
       "Headline": "මැදවච්චියේදී බස් රථයක් පෙරළී අටදෙනෙකු රෝහල්ගත කෙරේ",
       "News Content": "යාපනය - මහනුවර මාර්ගයේ මැදවච්චිය - ඉකිරිගොල්ලෑව ප්‍රදේශයේදී පෞද්ගලික බස් රථයක් මාර්ගයෙන් ඉවතට පැන අද (10) අලුයම් කාලයේ සිදු වූ අනතුරකින් මගීන් අටදෙනෙකු තුවාල ලබා රෝහල්ගත කර තිබෙනවා.\nවැල්ලවත්තේ සිට යාපනය දක්වා ධාවනය වෙමින් තිබූ බස් රථය, රියදුරුට පාලනය කරගැනීමට නොහැකිව මාර්ගයෙන් ඉවතට පැන වෙල් යායකට පෙරළී ඇති බවයි පොලීසිය සඳහන් කළේ. සිද්ධිය වන අවස්ථාවේදී බස් රථයේ මගීන් 46 දෙනෙකු සිට ඇති බව සඳහන්.\nතුවාල ලැබූ මගීන්, අනුරාධපුර ශික්ෂණ රෝහලට ඇතුළත් කර ඇති අතර, අනතුර සම්බන්ධයෙන් බස් රථයේ රියදුරු අත්අඩංගුවට ගෙන ඇති බවයි පොලීසිය සඳහන් කළේ.",
       "URL": "https://www.hirunews.lk/290612/මැදවච්චියේදී-බස්-රථයක්-පෙරළී-අටදෙනෙකු-රෝහල්ගත-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=1503"
}