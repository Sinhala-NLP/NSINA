{
       "Source": "hirunews",
       "Timestamp": "Sunday, 01 September 2019 - 19:51",
       "Headline": "මැකෝගෙන් පළමුව එන ඡන්දය ගැන ප්‍රකාශයක්",
       "News Content": "ජනාධිපතිවරණයට පෙර පළාත් සභා මැතිවරණය පැවැත්වීමට ඇති හැකියාව ඉතා අවම බව මැතිවරණ කොමිසම පවසනවා.\nඑහි සභාපති මහින්ද දේශප්‍රිය මහතා සදහන් කළේ අධිකරණ නියෝගයක් ලැබුණහොත් ජනාධිපතිවරණයට පෙර පළාත් සභා මැතිවරණය පැවැත්වීමට සිදුවන බවයි.\nමෙරට පවතින දේශපාලන වාතාවරණය අනුව පළාත් සභා මැතිවරණයක් පැවැත්වීමට හැකියාවක් තිබේද යන්න පිළිබඳ ජනාධිපතිවරයා පසුගියදා ශ්‍රේෂ්ඨාධිකරණයෙන් විමසීමක් කළා.\nඊට අදාළ විභාගය අග විනිසුරුවරයා ප්‍රමුඛ පංච පුද්ගල විනිසුරු මඩුල්ලක් හමුවේ පසුගිය 23 වැනිදා ශ්‍රේෂ්ඨාධිකරණයේදී විභාගයට ගැනුණා.\nඅනතුරුව ශ්‍රේෂ්ඨාධිකරණයේ මතය ඇතුළත් නිගමන ජනාධිපතිවරයා වෙත යොමු කර තිබුණා.\nකෙසේ වෙතත් පළාත් සභා මැතිවරණය පැවැත්වීමට ඇති හැකියාව සම්බන්ධයෙන් අප මැතිවරණ කොමිසමේ සභාපති මහින්ද දේශප්‍රිය මහතාගෙන් විමසීමක් කළා.",
       "URL": "https://www.hirunews.lk/223403/මැකෝගෙන්-පළමුව-එන-ඡන්දය-ගැන-ප්‍රකාශයක්",
       "Category": "Local News",
       "Parent URL": "https://www.hirunews.lk/local-news.php?pageID=3168"
}