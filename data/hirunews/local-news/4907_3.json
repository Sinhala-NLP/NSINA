{
       "Source": "hirunews",
       "Timestamp": "Friday, 26 August 2016 - 12:13",
       "Headline": "පක්ෂයට ආදරය කරන පිරිස් ගැන ශාන්ත බණ්ඩාර කතා කරයි",
       "News Content": "නව පක්ෂ බිහි කිරීමට උත්සාහ දරන්නේ පක්ෂයට ආදරය කරන පිරිස් නොවන බව ශ්‍රී ලංකා නිදහස් පක්ෂ තරුණ සම්මේලනයේ සභාපති, හිටපු නියෝජ්‍ය අමාත්‍ය ශාන්ත බණ්ඩාර පවසනවා.\nශ්‍රී ලංකා නිදහස් පක්ෂ මූලස්ථානයේ අද (26) පැවති මාධ්‍ය හමුවට එක්වෙමින් ඔහු මේ බව කියා සිටියා.\n‘‘අද පක්ෂය කඩාගෙන යන්න හදන අයත්, අලූත් පක්ෂ හදන අයත් පක්ෂයට ආදරය අය නෙවෙයි. පක්ෂයට ආදරෙයි නම් මේ ශ්‍රී ලංකා නිදහස් පක්ෂ මාතාවගේ සෙවනට ඇවිල්ලා පක්ෂය ඇතුලේ තියෙන ප්‍රශ්න කතා කරලා විවේචනය කරලා ඒ සාකච්ඡා ඉදිරිපත් කරලා ප්‍රජාතන්ත්‍රවාදීව පක්ෂයේ ඉදිරියට යන්න පුළුවන්කම තියෙනවා. හැබැයි එහෙම කරන්නේ නැතුව එලියට ගිහිල්ලා වැරදි මත ඇති කරලා, පක්ෂය කඩන යෝජනා ගෙනල්ලා, පක්ෂය විනාශ කරලා වෙනත් දේශපාලන පක්ෂවලට බලය ලබාදෙන්න කරන කටයුතු, අපි දැඩි ලෙස හෙලා දකිනවා. ’’ යනුවෙන් ඔහු එහිදී අදහස් දක්වා සිටියා.",
       "URL": "https://www.hirunews.lk/141513/පක්ෂයට-ආදරය-කරන-පිරිස්-ගැන-ශාන්ත-බණ්ඩාර-කතා-කරයි",
       "Category": "Local News",
       "Parent URL": "https://www.hirunews.lk/local-news.php?pageID=4907"
}