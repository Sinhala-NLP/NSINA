{
       "Source": "hirunews",
       "Timestamp": "Sunday, 20 June 2021 - 12:56",
       "Headline": "දුරකථන සංඥා නොමැතිව සිසුන් දැඩි අපහසුතාවක (වීඩියෝ)",
       "News Content": "පවතින කොරෝනා වසංගත තත්වය හමුවේ පාසල් වසා දමා ඇති අවස්ථාවේ සිසුන්ට අධ්‍යාපනය ලබාදීම සිදුවන්නේ මාර්ගගත ක්‍රමවේදයට අනුවයි.\nකෙසේ වෙතත් ඇතැම් ප්‍රදේශවල පවතින අන්තර්ජාල පහසුකම්, දුරකථන සංඥා මෙන්ම ඊට අදාළ මෙවලම් නොමැතිවීම හේතුවෙන් සිසුන් සහ ගුරුවරුන් මේ වනවිට ගැටළු රැසකට මුහුණදී සිටිනවා.\nමාර්ගගත අධ්‍යාපන ක්‍රමවේදයට අනුව අධ්‍යාපන කටයුතුවල නිරතවීමේදී ගැටළු රාශියකට  කරුවලගස්වැව ප්‍රාදේශී ලේකම් කොට්ඨාශයේ ගම්මාන රැසක්ද මුහුණදී සිටිනවා.\nඅන්තර්ජාල පහසුකම් සහ දුරකථන සංඥා නොමැතිකම හේතුවෙන් සිය අධ්‍යාපන කටයුතු නිසි පරිදි ඉටුකර ගැනීමට නොහැකිව දැඩි දුෂ්කරතාවන්ට තමන් මුහුණ දෙන බවයි ප්‍රදේශයේ සිසුන් ප්‍රකාශ කළේ.\nමේ අතර අනුරාධපුර දිස්ත්‍රික්කයේද ගම්මාන රැසක සිසුන් මෙම ගැටළුව හේතුවෙන් පීඩාවට පත්ව සිටිනවා.",
       "URL": "https://www.hirunews.lk/274807/දුරකථන-සංඥා-නොමැතිව-සිසුන්-දැඩි-අපහසුතාවක-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1872"
}