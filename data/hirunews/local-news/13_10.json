{
       "Source": "hirunews",
       "Timestamp": "Friday, 22 September 2023 - 16:57",
       "Headline": "මූල්‍ය වංචාවක්  සිදුකර ලංකාවෙන් පිටව යෑමට තැත් කළ විදේශිකයකු අත්අඩංගුවට",
       "News Content": "අධිකරණය මගින් විදෙස් ගමන් තහනමක් පනවා තිබූ නෝර්වේජියානු ජාතිකයකු  කටුනායක ජාත්‍යන්තර ගුවන්  තොටුපලේදි රටින් පිට යෑමට තැත් කිරීමේ දී   අත්අඩංගුවට ගෙන තිබෙනවා.\nමෙලෙස අත්අඩංගුවට ගෙන ඇත්තේ හතළිස් දෙහැවිරිදි නෝවීජියානු ජාතිකයෙකු බව ගුවන් තොටුපල පොලීසිය පවසනවා.\nඑංගලන්ත සමාගමක කොටස් ලබාදෙන පවසා රුපියල් ලක්ෂ තිහකට අධික මුදලක් වංචා කිරීමේ නඩුවක මෙම නෝර්වෙජියානු ජාතිකයා සැකකරුවකු වන බව පොලිස් විමර්ශනවලදී හෙළිවී තිබෙනවා.\nමෙම සම්බන්ධයෙන් කොළඹ වංචා විමර්ශන අංශය ඉදිරි විමර්ශන සිදුකරන බව පොලීසිය වැඩිදුරටත් අනාවරණය කරනවා.",
       "URL": "https://www.hirunews.lk/349098/මූල්‍ය-වංචාවක්-සිදුකර-ලංකාවෙන්-පිටව-යෑමට-තැත්-කළ-විදේශිකයකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=13"
}