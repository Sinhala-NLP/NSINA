{
       "Source": "hirunews",
       "Timestamp": "Saturday, 12 February 2022 - 9:07",
       "Headline": "අනවසර විදුලි රැහැනට බිලි ව දෙදෙනකු මරුට",
       "News Content": "පැල්මඩුල්ල - බටලන්ද ප්‍රදේශයේ වෙල්යායක ඇද තිබූ අනවසර විදුලි රැහැනක පැටලී විදුලි සැර වැදීමෙන් පුද්ගලයින් දෙදෙනෙකු ජීවිතක්ෂයට පත්ව තිබෙනවා.\nපොලිස් මාධ්‍ය ප්‍රකාශක කාර්යාලය සඳහන් කළේ ඊයේ (11) රාත්‍රියේ මොවුන් දෙදෙනා පතල් කැපීම සඳහා එම වෙල් යාය හරහා ගමන් කිරීමේදී මෙම අනතුරට මුහුණදී ඇති බවයි.\nපසුව ඔවුන් කහවත්ත රෝහලට ඇතුළත් කිරීමට කටයුතු කර ඇති අතර, එහිදී ඔවුන් දෙදෙනා මියගොස් ඇති බවට වෛද්‍යවරුන් ප්‍රකාශ කර තිබෙනවා.\nමෙලෙස මියගොස් ඇත්තේ අවුරුදු 28 සහ 38 යන වයස්වල පසුවන පුද්ගලයින් දෙදෙනෙක්.",
       "URL": "https://www.hirunews.lk/296805/අනවසර-විදුලි-රැහැනට-බිලි-ව-දෙදෙනකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=1361"
}