{
       "Source": "hirunews",
       "Timestamp": "Sunday, 01 December 2013 - 21:15",
       "Headline": "වීඩීයෝ : මෙහෙමත් තාත්තලා ?",
       "News Content": "දරුවන්ට හොඳම රැකවරණය ලැබෙන්නේ දෙමාපියන්ගෙන් වුවත් ඇතැම් දෙමාපියන් විසින් නොදැනුවත්ව සිදුකරන ඇතැම් ක්‍රියා හේතුවෙන් දරුවන් අනාරක්ෂිතභාවයට පත්වනවා. ඊට ආසන්නතම සිදුවීම ඊයේ (01) වාර්තා වූයේ කොළඹ - මීගමුව ප්‍රධාන මාර්ගයේ මීගමුව - 18 කණුව ප්‍රදේශයෙන්. සිය දරුවා පා පැදිය පිටුපස දැල් කූඩුවක් මත දමා ගෙන ගිය ඔහුගේ පියා එම අවස්ථාවේදී සිටියේ දැඩි ලෙස මත්පැන් පානය කොටයි. මෙලෙස දරුවා මාර්ගයේ රැගෙන යන අවස්ථාවේදී ස්ථාන කිහිපයකදී පාපැදිය අනතුරට ලක්වීමට ද ගොස් ඇති බවයි වාර්තා වූයේ. කෙසේ වෙතත් දරුවාගේ අනාරක්ෂිතභාවය සැලකිල්ලට ගත් 18 කණුව ප්‍රදේශයේ ආරක්ෂක මුර පොළේ සිටි ගුවන් හමුදා නිලධාරීන් සහ ප්‍රදේශවාසීන් එක්ව පාපැදිකරුගේ ගමන වැළැක්වීමට උත්සාහ කළා.\nකෙසේ වෙතත්, අවසානයේ ප්‍රදේශවාසීන් සහ ගුවන් හමුදා නිලධාරීන් එක්ව ළමයා පාපැදියෙන් ඉවත් කිරීමට කටයුතු කළා. අනතුරුව මෙම සිදුවීම පිළිබදව එම ස්ථානයේ සිටි පුද්ගලයෙකු විසින් ජාතික ළමා රක්ෂණ අධිකාරීයට දැනුම් දීමට ද කටයුතු කර තිබුණා.\nසිද්ධියෙන් පසුව කටුනායක පොලීසිය මැදිහත්වීමෙන් පියාට දැඩි ලෙස අවවාද කොට ළමයා ඔහු වෙත භාර කොට මුදා හැරීමට කටයුතු කළා.",
       "URL": "https://www.hirunews.lk/72555/වීඩීයෝ-මෙහෙමත්-තාත්තලා",
       "Category": "Local News",
       "Parent URL": "https://www.hirunews.lk/local-news.php?pageID=5741"
}