{
       "Source": "hirunews",
       "Timestamp": "Monday, 31 January 2022 - 13:11",
       "Headline": "කරන්නාගොඩගේ පෙස්සම කැඳවීම අප්‍රේල් හය වැනි දා",
       "News Content": "2008 වසරේ දී තරුණයින් 11 දෙනෙකු පැහැරගෙන ගොස් අතුරුදන් කළ බවට චෝදනා කරමින් නීතිපතිවරයා ගොනුකර ඇති නඩුවේ විත්තිකරුවෙකු ලෙස තමාව නම් කිරීමට එරෙහිව හිටපු නාවික හමුදාපති, වයඹ පළාත් ආණ්ඩුකාර අද්මිරාල් ඔෆ් ද ෆ්ලීට් වසන්ත කරන්නාගොඩ ඉදිරිපත් කළ පෙත්සම විභාග කිරීම සඳහා අප්‍රේල් හයවනදා කැඳවීමට අභියාචනාධිකරණය නියෝග කර තිබෙනවා.\nඒ, අදාළ පෙත්සම සෝභිත රාජකරුණා සහ ධම්මික ගනේපොල යන අභියාචනාධිකරණ විනිසුරු මඩුල්ල ඉදිරියේ අද කැඳවූ අවස්ථාවේදියි.\nමෙම පෙත්සම සළකා බැලූ අභියාචනාධිකරණය, කොළඹ ත්‍රිපුද්ගල මහාධිකරණ විනිසුරු මඩුල්ල හිටපු නාවික හමුදාපති වසන්ත කරන්නාගොඩට එරෙහිව පැවැත්වෙන නඩු විභාගය අත්හිටුවන ලෙස දන්වමින් පසුගියදා තහනම් නියෝගයක්ද නිකුත් කළා.\nතමන්ද විත්තිකරුවෙකු ලෙස නම් කිරීමේ තීරණය පදනම් විරහිත බව පෙන්වා දෙන පෙත්සම්කරු එය බලරහිත කිරීමේ රිට් ආඥාවක් නිකුත් කරන ලෙස යි සිය පෙත්සමෙන් ඉල්ලා ඇත්තේ.",
       "URL": "https://www.hirunews.lk/295770/කරන්නාගොඩගේ-පෙස්සම-කැඳවීම-අප්‍රේල්-හය-වැනි-දා",
       "Category": "Local News",
       "Parent URL": "https://www.hirunews.lk/local-news.php?pageID=1385"
}