{
       "Source": "hirunews",
       "Timestamp": "Sunday, 15 October 2017 - 14:58",
       "Headline": "ත්‍රෛනිකායික මහනාහිමිවරුන්ගෙන් ජනපතිට සහ අගමැතිට ලිපියක්",
       "News Content": "සයිටම් අර්බුදය සම්බන්ධයෙන් කඩිනමින් විසඳුමක් ලබාදීම සඳහා වහා මැදිහත් වන ලෙස ඉල්ලමින් ත්‍රෛනිකායික මහා සංඝරත්නය ජනාධිපතිවරයාට සහ අගමැතිවරයාට ලිපියක් යොමු කර තිබෙනවා.\nරජයේ වෛද්‍ය පීඨ ශිෂ්‍ය දෙමව්පිය සංගමය හා සයිටම් ශිෂ්‍ය දෙමව්පිය සංසදය එක්ව ඉදිරිපත් කර ඇති කරුණු සැලකිල්ලට ගනිමින් ඒ සඳහා විශේෂ අවදානයක් යොමු කර මෙම ගැටළුව විසදන ලෙසටයි මහනාහිමිවරුන් එමගින් ඉල්ලා ඇත්තේ.\nදැනට රජයේ වෛද්‍යපීඨවල පීඨාධිපතිවරුන් 08 දෙනෙකු සකස් කරන ලද යෝජනා පදනම් කර ගනිමින් හිතකර විසඳුමකට එළඹීමට හැකිනම්, වඩාත් ප්‍රායෝගික වන බව එම ලිපියේ තවදුරටත් දැක්වෙනවා.\nමේ අතර, පේරාදෙනිය විශ්වවිද්‍යාලයීය වෛද්‍ය පීඨ ශිෂ්‍ය දෙමාපිය සංගමය හා පේරාදෙනිය විශ්වවිද්‍යාලයීය වෛද්‍ය පීඨ ආචාර්යවරුන්ගේ සංගමය අද රාමඤ්ඤ නිකායේ මහනායක අතිපූජ්‍ය නාපානේ ප්‍රේමසිරි හිමියන් බැහැ දුටුවා.\nජනාධිපතිවරයාට සහ අග්‍රාමාත්‍යවරයාට යොමුකළ ලිපි පහතින්.",
       "URL": "https://www.hirunews.lk/173555/ත්‍රෛනිකායික-මහනාහිමිවරුන්ගෙන්-ජනපතිට-සහ-අගමැතිට-ලිපියක්",
       "Category": "Local News",
       "Parent URL": "https://www.hirunews.lk/local-news.php?pageID=4270"
}