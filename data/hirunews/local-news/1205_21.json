{
       "Source": "hirunews",
       "Timestamp": "Thursday, 28 April 2022 - 7:47",
       "Headline": "සජබයේ පා ගමනේ තුන්වන දිනය අදයි (වීඩියෝ)",
       "News Content": "පවතින තත්වයන්ට එරෙහි ව සමගි ජන බලවේගය මහනුවර සිට කොළඹ දක්වා ක්‍රියාත්මක කෙරෙන විරෝධතා පාගමනේ 03 වන දිනය අදයි.\nවිපක්ෂ නායක සජිත් ප්‍රේමදාසගේ ප්‍රධානත්වයෙන් පාගමන අද ආරම්භ වන්නේ ගලිගමුව නගරයෙන්.\nඑය පස්වරුවේ දංඕවිට දක්වා ළඟා වීමට නියමිත යි.\nහෙට පාගමන දංඕවිට සිට යක්කල දක්වා ගමන් ගන්නා අතර අනිද්දා යක්කල සිට පෑලියගොඩ දක්වා පැමිණීමටයි සැලසුම් කර ඇත්තේ.\nමේ අතර, ගාලු මුවදොර ජනාධිපති ලේකම් කාර්යාලය අසල පැවැත්වෙන විරෝධතාවය අද 20 වන දිනටත් අඛණ්ඩව ක්‍රියාත්මක යි.\nවිරෝධතාවයට ඊයේ රාත්‍රියේත් විශේෂ අවශ්‍යතා සහිත පුද්ගලයන්, කලාකරුවන්, වෘත්තීය සමිති නියෝජිතයන් ඇතුලු විවිධ පිරිස් එක්ව සිටි බවයි අප වාර්තාකරු සඳහන් කළේ.\nඑමෙන්ම, කොල්ලුපිටිය - අරලියගහ මන්දිරය ඉදිරිපිට පැවැත්වෙන සත්‍යග්‍රහයද තවදුරටත් ක්‍රියාත්මකයි.\nමෙම විරෝධතාවයන්ට සමගාමීව ඊයේ රාත්‍රියේත් දිවයිනේ විවිධ ප්‍රදේශවල විරෝධතා සංවිධාන කර තිබුණා.",
       "URL": "https://www.hirunews.lk/302979/සජබයේ-පා-ගමනේ-තුන්වන-දිනය-අදයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1205"
}