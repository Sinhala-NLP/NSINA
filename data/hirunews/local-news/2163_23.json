{
       "Source": "hirunews",
       "Timestamp": "Sunday, 07 February 2021 - 6:38",
       "Headline": "ප්‍රදේශ කිහිපයකට අද දිනයේ වැසි",
       "News Content": "දිවයිනේ ප්‍රදේශ කිහිපයකට අද දිනයේදී වැසි ඇතිවිය හැකි බව කාලගුණ විද්‍යා දෙපාර්තමේන්තුව පවසනවා.\nඌව, උතුරු මැද  සහ නැගෙනහිර පළෘත්වලත් මාතලේ සහ නුවරඑළිය දිස්ත්‍රික්වලත් වැසි ස්වල්පයක් ඇතිවන බවයි එම දෙපාර්තමේන්තුව නිවේදනය කළේ.\nසබරගමුව පළෘතේත් ගාල්ල, මාතර සහ කලුතර දිස්ත්‍රික්වලත් පස්වරු 2න් පමණ පසුව ස්ථාන ස්වල්පයක වැසි හෝ ගිගුරුම් සහිත වැසි ඇතිවිය හැකියි.\nදිවයිනේ සෙසු ප්‍රදේශවල ප්‍රධාන වශයෙන් වැසි රහිත කාලගුණික තත්වයක් පවතිනවා.\nඋතුර, උතුරු මැද, වයඹ සහ නැගෙනහිර පළාත්වලත් මධ්‍යම කඳුකරයේ නැගෙනහිර බෑවුම් ප්‍රදේශවලත් විටින් විට පැයට කිලෝමීටර් 50 පමණ දක්වා වන තරමක් තද සුළං ද ඇතිවිය හැකියි.\nමධ්‍යම සබරගමුව සහ ඌව පළාත්වල උදෑසන කාලයේදී මීදුම් සහිත තත්වයක් ඇතිවිය හැකි බවයි කාලගුණ විද්‍යා දෙපාර්තමේන්තුව සඳහන් කළේ.\nගිගුරුම් සහිත වැසි සමග ඇතිවිය හැකි තාවකාලික තද සුළංවලින් සහ අකුණු මගින් සිදුවන අනතුරු අවම කර ගැනීමට අවශ්‍ය පියවර ගන්නා ලෙසට ද ජනතාවගෙන් ඉල්ලීමක් කෙරෙනවා.",
       "URL": "https://www.hirunews.lk/261859/ප්‍රදේශ-කිහිපයකට-අද-දිනයේ-වැසි",
       "Category": "Local News",
       "Parent URL": "https://www.hirunews.lk/local-news.php?pageID=2163"
}