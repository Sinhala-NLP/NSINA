{
       "Source": "hirunews",
       "Timestamp": "Saturday, 05 August 2023 - 17:02",
       "Headline": "වැඩ තහනමට ලක්වූ අධිකරණ වෛද්‍ය නිලධාරී රුහුල් හක්ට අමාත්‍යංශ මට්ටමේ පරීක්ෂණයක්",
       "News Content": "වැඩ තහනමට ලක්ව සිටින කොළඹ අධිකරණ වෛද්‍ය නිලධාරී රුහුල් හක් සම්බන්ධයෙන් අමාත්‍යංශ මට්ටමේ පරීක්ෂණයක් සිදු කරන බව සෞඛ්‍ය සේවා අධ්‍යක්ෂ ජනරාල් වෛද්‍ය අසේල ගුණවර්ධන පවසනවා.\nපසුගිය ජනවාරි මාසයේදී ප්‍රධාන අධිකරණ වෛද්‍ය නිලධාරී වෙත වෛද්‍ය සභාව විසින් පැනවූ වැඩතහනම ක්‍රියාත්මක කරන ලෙස දැනුම්දෙමින් ලිපියක් යොමු කළ බවයි සෞඛ්‍ය සේවා අධ්‍යක්ෂ ජනරාල්වරයා කියා සිටියේ.\nකොළඹ පැවති මාධ්‍ය හමුවකදී ඔහු මේ බව සඳහන් කළේ වැඩ තහනමකට ලක්ව සිටියදී කොළඹ අධිකරණ වෛද්‍ය නිලධාරී රුහුල් හක් පශ්චාත් මරණ පරීක්ෂණ සිදු කිරීම සම්බන්ධයෙන් මාධ්‍ය ඔස්සේ සිදු කළ අනාවරණයට ප්‍රතිචාර දක්වමින්.",
       "URL": "https://www.hirunews.lk/343732/වැඩ-තහනමට-ලක්වූ-අධිකරණ-වෛද්‍ය-නිලධාරී-රුහුල්-හක්ට-අමාත්‍යංශ-මට්ටමේ-පරීක්ෂණයක්",
       "Category": "Local News",
       "Parent URL": "https://www.hirunews.lk/local-news.php?pageID=122"
}