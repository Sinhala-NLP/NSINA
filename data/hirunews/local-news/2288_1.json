{
       "Source": "hirunews",
       "Timestamp": "Tuesday, 08 December 2020 - 16:16",
       "Headline": "රාජ්‍ය ඖෂධ නිවසටම ලබාදීමේ තවත් වැඩසටහනක් ඇරඹේ",
       "News Content": "රාජ්‍ය ඖෂධ නීතිගත සංස්ථාව විසින් නව වැඩපිළිවෙලක් යටතේ ඖෂධ බෙදා හැරීමේ නව ව්‍යාපෘතියක් ආරම්භ කර තිබෙනවා.\nඒ අනුව ප්‍රාදේශීය වශයෙන් පත් කරනු ලබන නියෝජිතයෙකුගේ මාර්ගයෙන් රෝගීන්ගේ බෙහෙත් වට්ටෝරුව රාජ්‍ය ඖෂධ නීතිගත සංස්ථාව වෙත වට්ස්අප් කිරීම මගින් ඖෂධ නිවසටම ලබාදීම ඒ යටතේ සිදුවනු ඇති.\nඊට අදාළ මූලික සාකච්ඡාවක් විෂය භාර රාජ්‍ය අමාත්‍ය මහාචාර්ය චන්න ජයසුමනගේ ප්‍රධානත්වයෙන් පවත්වා ඇති අතර එහිදී අදාළ නියෝජිතයන්ට වට්ටමක් ද ලබාදීමටයි තීරණය වී ඇත්තේ.\nඑමෙන්ම දැනට දිවයිනේ ඔසුසැල් 45ක් ක්‍රියාත්මක අතර ඉදිරියේදී සෑම නගරයක් පාසාම ඔසුසැල් ඉදිකිරීමට සැලසුම් කර ඇති බව රාජ්‍ය අමාත්‍යවරයා සදහන් කළා.",
       "URL": "https://www.hirunews.lk/256581/රාජ්‍ය-ඖෂධ-නිවසටම-ලබාදීමේ-තවත්-වැඩසටහනක්-ඇරඹේ",
       "Category": "Local News",
       "Parent URL": "https://www.hirunews.lk/local-news.php?pageID=2288"
}