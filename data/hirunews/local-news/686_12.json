{
       "Source": "hirunews",
       "Timestamp": "Monday, 05 December 2022 - 18:45",
       "Headline": "ඩීසල් මිල පහළට",
       "News Content": "ඔටෝ ඩීසල් ලීටරයක් රුපියල් 10කින් පහතට\nඅද (05) මධ්‍යම රාත්‍රියේ සිට ක්‍රියාත්මක වන පරිදි ඔටෝ ඩීසල් ලීටරයක මිල රුපියල් 10කින් පහත හෙළා තිබෙනවා.\nඒ අනුව ඩීසල් ලීටරයක නව මිල වන්නේ රුපියල් 420ක්.\nකෙසේ වෙතත් අනෙකුත් ඉන්ධන මිල ගණන් සංශෝධනය නොවන බවයි ලංකා ඛණිජ තෙල් නීතිගත සංස්ථාව ප්‍රකාශ කළේ.\nඅයි.ඕ.සී සමාගම ද නිවේදනය කළේ, ඛණිජ තෙල් නීතිගත සංස්ථාව සශෝධනය කළ පරිදි තම සමාගම අලෙවි කරනු ලබන ඩීසල් ලීටරයක මිල ද පහත හෙළන බවයි.\nමේ අතර මධ්‍යම රාත්‍රියේ සිට ක්‍රියාත්මක වන පරිදි ලිට්‍රෝ ගෑස් මිල ඉහළ දැමීමට යි ලිට්‍රෝ සමාගම තීරණය කළේ.\nඒ අනුව 12.5 ගෑස් සිලින්ඩරයක් රුපියල් 250කින්, කිලෝ ග්‍රෑම් 5 ගෑස් සිලින්ඩරයක් රුපියල් 100කින් හා කිලෝ ග්‍රෑම් 2.3 ගෑස් සිලින්ඩරයක් රුපියල් 45කින් ඉහළ යනු ඇති.\nඒ අනුව 12.5 ගෑස් සිලින්ඩරයක නව මිල වන්නේ රුපියල් 4,610ක්.\nකිලෝ ග්‍රෑම් 5 ගෑස් සිලින්ඩරයක නව මිල රුපියල් 1,850ක් වන අතර, කිලෝ ග්‍රෑම් 2.3 ගෑස් සිලින්ඩරයක් රුපියල් 860 දක්වා ඉහළ යන බව යි වාර්තා වන්නේ.",
       "URL": "https://www.hirunews.lk/322031/ඩීසල්-මිල-පහළට",
       "Category": "Local News",
       "Parent URL": "https://www.hirunews.lk/local-news.php?pageID=686"
}