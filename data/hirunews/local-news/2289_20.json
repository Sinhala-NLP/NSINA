{
       "Source": "hirunews",
       "Timestamp": "Monday, 07 December 2020 - 17:15",
       "Headline": "වැඩ සමඟ යළි ගමට නව ව්‍යාපෘතිය අරඹන්නැයි අගමැතිගෙන් උපදෙස්",
       "News Content": "වැඩ සමඟ යළි ගමට නව ව්‍යාපෘතිය ලබන 14 වනදා සිට රට පුරා ක්‍රියාත්මක කරන ලෙස අග්‍රාමාත්‍ය මහින්ද රාජපක්ෂ අද(07) බලධාරීන්ට උපදෙස් ලබාදී තිබෙනවා.\nඒ, පාර්ලිමේන්තු සංකීර්ණයේදී මුදල් අමාත්‍යාංශයේ උපදේශක කාරක සභාව අද රැස්වූ අවස්ථාවේදියි.\nකොරෝනා වසංගතය හමුවේ මෙරට සංචාරක කර්මාන්තය දැඩි අසීරුතාවන්ට මුහුණපා ඇති බවත්, ඊට මුදල් අමාත්‍යාංශයේ සහයෝගය ලබාදිය යුතු බවටයි මෙහිදී යෝජනා වී ඇත්තේ.\nසියයට 72 ක් වූ ග්‍රාමීය සහ අර්ධ නාගරිකයන්ගේ ජීවන මට්ටමේ සාධනීය වෙනසක් ඇති කිරිමට නම් නිලධාරිවාදයට නොව ජනතාවගේ අත්‍යවශ්‍ය ප්‍රමුඛතාවන්ට මුල්තැන දිය යුතු බවටද එහිදී යෝජනා වී තිබෙනවා.\nඒ අනුව රාජ්‍ය අමාත්‍යවරුන් වන අජිත් නිවාඩ් කබ්රාල් සහ ෂෙහාන් සේමසිංහගේ සහයෝගය ඇතිව ප්‍රමුඛතා ලැයිස්තුවක් සකස් කිරීමට මුදල් අමාත්‍යාංශ ලේකම් එස්.ආර්. ආටිගල එකඟතාව පළ කළ බව අග්‍රාමාත්‍ය කාර්යාලය නිවේදනය කළා.",
       "URL": "https://www.hirunews.lk/256509/වැඩ-සමඟ-යළි-ගමට-නව-ව්‍යාපෘතිය-අරඹන්නැයි-අගමැතිගෙන්-උපදෙස්",
       "Category": "Local News",
       "Parent URL": "https://www.hirunews.lk/local-news.php?pageID=2289"
}