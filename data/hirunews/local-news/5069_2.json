{
       "Source": "hirunews",
       "Timestamp": "Thursday, 28 April 2016 - 13:13",
       "Headline": "ධම්මාලෝක හිමියන්ගේ නඩුවට නීතිපති උපදෙස් ගන්නැයි නියෝග",
       "News Content": "බලපත්‍ර නොමැතිව අලි පැටවෙකු ලඟ තබා ගැනීම සම්බන්ධයෙන් පූජ්‍ය උඩුවේ ධම්මාලෝක හිමියන්ට එරෙහිව පවරා ඇති නඩුව මෙම අධිකරණයේ විභාග කළ හැකිද යන්න පිළිබඳව නීතිපති උපදෙස් ලබා ගන්නා ලෙස කොළඹ අතිරේක මහෙස්ත්‍රාත් නිශාන්ත පීරිස් අපරාධ පරීක්ෂණ දෙපාර්තමේන්තුවට අද (28) නියෝග කළා.\nකිරුලපන - පොල්හේන්ගොඩ ඇලන් මැතිණියාරාමයේදී බලපත්‍ර නොමැතිව රදවා ගෙන සිටි අලි පැටවෙකු වනජීවි නිලධාරීන් සොයාගත්තේ පසුගිය ජනවාරි මස 28 වැනිදායි.\nපසුව එම සිද්ධියට පූජ්‍ය උඩුවේ ධම්මාලෝක හිමියන් මාර්තු මස 09 වැනිදා අත්අඩංගුවට ගෙන පසුව ඇප මත මුදාහරිනු ලැබුවා.\nකෙසේ වෙතත් මෙම නඩුව ජූනි මස 09 වැනිදා යලි කැදවනු ඇති.",
       "URL": "https://www.hirunews.lk/131946/ධම්මාලෝක-හිමියන්ගේ-නඩුවට-නීතිපති-උපදෙස්-ගන්නැයි-නියෝග",
       "Category": "Local News",
       "Parent URL": "https://www.hirunews.lk/local-news.php?pageID=5069"
}