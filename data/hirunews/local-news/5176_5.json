{
       "Source": "hirunews",
       "Timestamp": "Tuesday, 09 February 2016 - 15:09",
       "Headline": "පාක් එකේදී පෙම් යුවළකට පිහියෙන් ඇනලා",
       "News Content": "පෙම් යුවලකට පිහියෙන් ඇන තුවාල සිදුකළ බව කියන පුද්ගලයෙකු බදුල්ල උද්භිද උද්‍යානයේදී පොලීසිය අත්අඩංගුවට ගෙන තිබෙනවා.\nපෙම්වතිය මීට පෙර සැකකරු සමග ප්‍රේම සම්බන්ධතාවයක් පවත්වාගෙන ගොස් ඇති බවයි මූලික පොලිස් විමර්ශන වලදී අනාවරණ වී ඇත්තේ.\nපස්සර - මාවුස්සාගොල්ල ප්‍රදේශයේ පදිංචි 22 හැවිරිදි මෙම තරුණිය එම වයසේම පසුවන සිය පෙම්වතා සමග ඊයේ සවස බදුල්ල උද්භිද උද්‍යානයේ සිටියදී සැකකරු මෙම පිහිඇනුම සිදුකර ඇති අතර උද්‍යාන සේවකයා ඔහුව අල්ලා පොලීසියට භාරදී තිබෙනවා.\nදෙමාපියන් විරුද්ධවීම නිසා අදාළ තරුණිය මීට පෙර පැවති ප්‍රේම සම්බන්ධතාවය නවතා දමා ඇති බව සදහන්.\nතුවාල ලැබු පෙම්වතුන් යුවල මේ වන විට බදුල්ල මහ රෝහලේ ප්‍රතිකාර ලබන අතර සැකකරු අද බදුල්ල මහේස්ත්‍රාත් අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/125824/පාක්-එකේදී-පෙම්-යුවළකට-පිහියෙන්-ඇනලා",
       "Category": "Local News",
       "Parent URL": "https://www.hirunews.lk/local-news.php?pageID=5176"
}