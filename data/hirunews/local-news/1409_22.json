{
       "Source": "hirunews",
       "Timestamp": "Friday, 21 January 2022 - 11:52",
       "Headline": "රාජකාරිය නිමවා ගිය අවසන් ගමන",
       "News Content": "අද උදෑසන රථවාහන රාජකාරියක් සඳහා මහරගම පොලිස් ස්ථානයෙන් නික්ම ගොස් රාජකාරී නිමවා නැවත පැමිණෙන අතර වාරයේ මහරගම දඹහේන මාර්ගයේ දී යතුරුපැදිය අනතුරට ලක්වීම හේතුවෙන් මහරගම පොලිසියේ රථවාහන අංශයේ පොලිස් කොස්තාපල්වරයෙකු මියගොස් තිබෙනවා.\nඅදාළ පොලිස් කොස්තාපල්වරයා පන්නිපිටිය ප්‍රදේශයේ ජාත්‍යන්තර පාසලක් අසල රථ වාහන රාජකාරි සඳහා ගොස් එය නිමවා නැවත පැමිණෙන අතරවාරයේ යි මෙම අවාසනාවන්ත ඉරණමට මුහුණ දී ඇත්තේ.\nමෙතෙක් කරන ලද විමර්ශන අනුව අනතුරට ලක් වූ පොලිස් නිලධාරියා පැද වූ යතුරු පැදිය පාලනයෙන් ගිලිහී අසල තිබූ විදුලි කණුවක ගැටීමෙන් අනතුර සිදු වී ඇති බවට යි තොරතුරු වාර්තා වන්නේ.\nමෙලෙස අනතුරට ලක් වී ඇත්තේ, වයස අවුරුදු විසි හතරක් වන පොලොන්නරුව ප්‍රදේශයේ පදිංචි එස්.එම් සංජීව නමැති පොලිස් කොස්තාපල්වරයෙක්.",
       "URL": "https://www.hirunews.lk/294669/රාජකාරිය-නිමවා-ගිය-අවසන්-ගමන",
       "Category": "Local News",
       "Parent URL": "https://www.hirunews.lk/local-news.php?pageID=1409"
}