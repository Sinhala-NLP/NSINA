{
       "Source": "hirunews",
       "Timestamp": "Sunday, 25 October 2020 - 10:44",
       "Headline": "හබරන හෝටලයක සේවිකාවක් පිහිනුම් තටාකයට වැටී ජීවිතක්ෂයට",
       "News Content": "හබරන සංචාරක හෝටලයක පිළිගැනීමේ නිලධාරිනියක් පිහිනුම් තටාකයට ඇද වැටීමෙන් ජීවිතක්ෂයට පත්ව තිබෙනවා.\nඊයේ (24) මෙම සේවිකාව ඇතුලු හෝටලයේ අනෙකුත් සේවකයන් එම පරිශ්‍රය පිරිසිදු කිරීමේ නිරත වී ඇති බව පොලීසිය සඳහන් කළා.\nඑහිදී ඔවුන් පිහිනුම් තටාකය ද පිරිසිදු කර ඇති අතර, එම අවස්ථාවේදී හෘද රෝගී තත්ත්වයක් හේතුවෙන් එයට ඇද වැටීමෙන් පිළිගැනීමේ නිලධාරිනිය ජිවිතක්ෂයට පත්ව තිබෙනවා.\nමෙලෙස මියගොස් ඇත්තේ වත්තල - හැඳල ප්‍රදේශයේ පදිංචි 30 හැවිරිදි කාන්තාවක්.",
       "URL": "https://www.hirunews.lk/253262/හබරන-හෝටලයක-සේවිකාවක්-පිහිනුම්-තටාකයට-වැටී-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=2370"
}