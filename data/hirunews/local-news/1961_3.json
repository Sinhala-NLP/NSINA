{
       "Source": "hirunews",
       "Timestamp": "Tuesday, 11 May 2021 - 16:15",
       "Headline": "පොහොර සම්බන්ධයෙන් රජය ගෙන ඇති අනුවණ තීරණය වහා හකුලා ගත යුතු බව විපක්ෂ නායක කියයි (වීඩියෝ)",
       "News Content": "ගොවියා පීඩාවට පත් කරමින් පොහොර සම්බන්ධයෙන් රජය ගෙන ඇති අනුවණ තීරණය වහා හකුලා ගත යුතු බව විපක්ෂ නායක සජිත් ප්‍රේමදාස\nමහතා පවසනවා.\nමේ අතර, වෙළෙදපොළේ පොහොර ඇතුළු රසායනික ද්‍රව්‍ය හිඟවීමට විරෝධය පළ කරමින් නොච්චියාගම බඩඉරිඟු ගොවීන් අද උද්ඝෝෂණයක\nනිරත වුණා.\nනොච්චියාගම ප්‍රාදේශීය ලේකම් බලප්‍රදේශයට අයත් අමුණුකොළ ප්‍රදේශයේ බඩඉරිඟු ගොවීන් තම හේන්වල සිටම උද්ඝෝසණයක නිරත වුණා.\nමේ අතර කැප්පෙටිපොල ප්‍රදේශයේ දේශීය අර්තාපල් ගොවීන් ද ප්‍රවෘත්ති සාකච්ඡාවක් කැඳවමින් කියා සිටියේ රසායනික පොහොර ආනයනය නතර කිරීමට\nරජය ගත් තීරණයත් සමඟ තම වගාවන් සිදු කිරීමට නොහැකි තත්ත්වයකට පත්ව ඇති බවයි.\nපොළොන්නරුව දිස්ත්‍රික් ඒකාබද්ධ ගොවි සංවිධානයද ප්‍රවෘත්ති සාකච්ඡාවක් කැඳවමින් රට තුළ මතුව ඇති පොහොර හිඟය සම්බන්ධයෙන් අදහස් පළ කළා.\nමේ අතර බටපොල අම්පෙගම ප්‍රදේශයේ කුරුඳු ගොවීන් පෙන්වා දෙන්නේ පොහොර හිඟය තම වගා කටයුතුවලටද බලපෑම් එල්ල කර ඇති බවයි.\nමේ අතර, ගොවි සංවිධාන විසින් කරනු ලැබු පැමිණිලි අනුව පොහොර තොග සඟවාගෙන සිටි ව්‍යාපාරිකයන් දෙදෙනෙක් ඇඹිලිපිටිය තුංකම ප්‍රදේශයේදී සහ\nරංචමඩම ප්‍රදේශයේදී අත්අඩංගුවට ගැනිමට පාරිභෝගික අධිකාරියේ රත්නපුර දිස්ත්‍රික් කාර්යාලයේ විමර්ශන නිලධාරීන් කටයුතු කළා.\nරුපියල් 3000 බැගින් වැඩිමිලට පොහොර විකුණීම සහ තොග තිබියදී පොහොර නිකුත් නොකිරීම යන චෝදනා යටතේ ඔවුන්ට එරෙහිව නඩු පැවරීමට නියමිතයි.\nමේ අතර පවතින පොහොර හිඟය සම්බන්ධයෙන් දේශපාලනඥයින් ද අදහස් පළ කළා.",
       "URL": "https://www.hirunews.lk/271075/පොහොර-සම්බන්ධයෙන්-රජය-ගෙන-ඇති-අනුවණ-තීරණය-වහා-හකුලා-ගත-යුතු-බව-විපක්ෂ-නායක-කියයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1961"
}