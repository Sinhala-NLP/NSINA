{
       "Source": "hirunews",
       "Timestamp": "Saturday, 22 July 2017 - 13:05",
       "Headline": "හම්බන්තොට වරාය අවසන් ගිවිසුම ලබන සතියේ අමාත්‍ය මණ්ඩලයට",
       "News Content": "හම්බන්තොට වරාය චීන සමාගමකට පැවරීමේ අවසන් ගිවිසුම ලබන අඟහරුවාදා රැස්වන අමාත්‍ය මණ්ඩලය වෙත ඉදිරිපත් කිරීමට නියමිතව තිබෙනවා.\nවරාය හා නාවික කටයුතු අමාත්‍යාංශ ආරංචි මාර්ග සඳහන් කළේ එම ගිවිසුම සකස් කිරීමේ කටයුතු මේ වනවිට අවසන් කර ඇති බවයි.\nඒ අනුව අමාත්‍ය මණ්ඩලය ලබාදෙන නිර්දේශයන්ට අනුව ගිවිසුම සම්බන්ධයෙන් වූ ඉදිරි කටයුතු සිදු කරන කාල වකවානු තීරණය වනු ඇති බවයි වරාය අමාත්‍යාංශ ආරංචි මාර්ග වැඩිදුරටත් සඳහන් කළේ.",
       "URL": "https://www.hirunews.lk/166501/හම්බන්තොට-වරාය-අවසන්-ගිවිසුම-ලබන-සතියේ-අමාත්‍ය-මණ්ඩලයට",
       "Category": "Local News",
       "Parent URL": "https://www.hirunews.lk/local-news.php?pageID=4409"
}