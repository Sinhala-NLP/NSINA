{
       "Source": "hirunews",
       "Timestamp": "Saturday, 19 December 2020 - 10:13",
       "Headline": "බස්නාහිර පළාතෙන් පිටවන පුද්ගලයින්ට අදත් අහඹු කොරෝනා පරීක්ෂණ",
       "News Content": "බස්නාහිර පළාතෙන් පිටවන පුද්ගලයින් සම්බන්ධයෙන් සිදුකරන ක්ෂණික ප්‍රතිදේහ පරීක්ෂණ හෙවත් රැපිඩ් ඇන්ටිජන් පරීක්ෂණ අද (19) දිනයේ ද සිදුකරන බව පොලීසිය පවසනවා.\nඒ අනුව, කොළඹ - පුත්තලම මාර්ගයේ කොච්චිකඩේ ප්‍රදේශයේදීත්, හයිලෙවල් මාර්ගයේ සාලාව ප්‍රදේශයේදීත් සහ නුවරපාරේ නිට්ටඹුව ප්‍රදේශයේදීත් මෙලෙස අදාළ පරීක්ෂණ සිදුකිරීමට නියමිතයි.\nඊයේ ආරම්භ කෙරුණු මෙම වැඩසටහන යටතේ පරීක්ෂණ 451 ක් සිදුකර ඇති අතර ඉන් 5 දෙනෙකු කොරෝනා ආසාදිතයින් බවට හඳුනා ගත්තා.\nතවත් දෙසතියක කාලයක් මෙම රැපිඩ් ඇන්ටිජන් පරීක්ෂණ සිදුකිරීමට බලාපොරොත්තු වන බවයි සෞඛ්‍ය අංශ සඳහන් කළේ.",
       "URL": "https://www.hirunews.lk/257376/බස්නාහිර-පළාතෙන්-පිටවන-පුද්ගලයින්ට-අදත්-අහඹු-කොරෝනා-පරීක්ෂණ",
       "Category": "Local News",
       "Parent URL": "https://www.hirunews.lk/local-news.php?pageID=2266"
}