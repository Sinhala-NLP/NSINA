{
       "Source": "hirunews",
       "Timestamp": "Monday, 02 May 2016 - 10:42",
       "Headline": "මහින්දගේ යුධ හමුදා ආරක්ෂාව අද සිට ඉවත් කරයි",
       "News Content": "හිටපු ජනාධිපති මහින්ද රාජපක්ෂගේ ආරක්ෂාවට යොදවා සිටි හමුදා සාමාජිකයන් 50 දෙනෙකු අද සිට ඉවත් කර ඇති බව ඔහුගේ පෞද්ගලික මාධ්‍ය ලේකම් හිටපු පාර්ලිමේන්තු මන්ත්‍රී උදිත ලොකු බණ්ඩාර පවසනවා.\nඔහු කියා සිටියේ හිටපු ජනාධිපතිවරයාගේ ආරක්ෂාවට යොදවා සිටි හමුදා සාමාජිකයන් එකසිය දෙදෙනාම හමුදා මූලස්ථානයට කැඳවා ඇති බවයි.\nහිටපු ජනාධිපතිවරයාට ලබාදී තිබූ හමුදා ආරක්ෂාව වෙනුවට පොලිස් ආරක්ෂාව යෙදවීමට ආරක්ෂක මණ්ඩලය පසුගියදා තීරණය කර තිබූ අතර, ඒ අනුවයි මෙලෙස හමුදා භට පිරිස් යළි හමුදා මූලස්ථානය වෙත කැඳවා ඇත්තේ.\nමහින්ද රාජපක්ෂ හිටපු ජනාධිපතිවරයා අද ඉවත්ව යන හමුදා සාමාජිකයන්ගේ සේවය ඇගයීමකටද ලක් කර තිබෙනවා.\nඒ, මිරිහානේ පිහිටි ඔහුගේ නිවසේදියි.",
       "URL": "https://www.hirunews.lk/132216/මහින්දගේ-යුධ-හමුදා-ආරක්ෂාව-අද-සිට-ඉවත්-කරයි",
       "Category": "Local News",
       "Parent URL": "https://www.hirunews.lk/local-news.php?pageID=5063"
}