{
       "Source": "hirunews",
       "Timestamp": "Tuesday, 09 March 2021 - 9:08",
       "Headline": "බඩල්කුඹුරේ SI-ගේ බෑගය, පුළුස්සා ඇති බවට අනාවරණ වෙයි",
       "News Content": "තරුණිකයක ඝාතනය කර ඇගේ හිස නොමැති මළ සිරුර වේල්ලවීදියට ගෙනවිත් දැමූ උප පොලිස් පරීක්ෂකවරයා පිටෙහි එල්ලා ගෙන සිටි බවට සැක කෙරෙන බෑගය පුළුස්සා ඇති බවට අනාවරණ වී තිබෙනවා.\nසිදුකරන ලද පොලිස් පරීක්ෂණවලින් අනාවරණ වී ඇත්තේ උප පොලිස් පරීක්ෂකවරයාගේ නිවස ආසන්නයේදී අදාළ බෑගය පුළුස්සා ඇති බවටයි.\nබෑගයට අමතරව උප පොලිස් පරීක්ෂකවරයා කොළඹ සිට නිවසට පැමිණි අවස්ථාවේ හැද සිටි ටී - ෂර්ටය ද පුළුස්සා ඇති බවට මීට පෙර අනාවරණ වී තිබුණා.\nකෙසේ වෙතත්, ඝාතනය කරන ලද තරුණියගේ හිස කොටස තවමත් සොයා ගැනීමට හැකි වී නැහැ.\nඑමෙන්ම, ඉදිරි දින කිහිපය තුළ දී ද උප පොලිස් පරීක්ෂකවරයාගේ නිවස ආසන්නයේ විශේෂ සෝදිසි මෙහෙයුමක් ක්‍රියාත්මක කරන බවයි පොලීසිය සදහන් කළේ.",
       "URL": "https://www.hirunews.lk/264779/බඩල්කුඹුරේ-si-ගේ-බෑගය-පුළුස්සා-ඇති-බවට-අනාවරණ-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=2100"
}