{
       "Source": "hirunews",
       "Timestamp": "Sunday, 17 December 2017 - 8:15",
       "Headline": "අද සහ හෙට වැසෙන කොළඹ මාර්ග",
       "News Content": "අද උදෑසන සහ හෙට පෙරවරුවේ මාර්ග කිහිපයක් සුලු වේලාවක් වසා තැබෙන බව පොලිසිය පවසනවා.\nමැලේසියා අග්‍රාමාත්‍යවරයාගේ ශ්‍රී ලංකා සංචාරය හේතුවෙනුයි මෙලෙස මාර්ග වසා තැබෙන්නේ.\nඒ අනුව කැළණි පාලම අසල සිට බේස්ලයින් හංදියට පිවිසෙන අතුරු මාර්ග වන නෙලුම් පොකුණ / පුස්තකාලය / ලිබර්ටි වටරවුම / සෙන් මයිකල් මාවත සිට ගාලු පාර දක්වා වන අතුරු මාර්ග පෙරවරු 8.30 සිට 9.30 අතර දක්වා කාලය තුල විනාඩි 15 ක් පමණ වසා තැබෙනු ඇති.\nබේස්ලයින් මාර්ගයට පිවිසෙන අතුරු මාර්ග වන ආනන්ද කුමාරස්වාමි මාවත / කොල්ලුපිටිය හංදිය / ගාලු මුවදොර පිටිය / එන් එස් ඒ වටරවුම විනාඩි 15 ක් පමණ වසා තැබෙනවා.\nහෙට පෙරවරු 8.15 සිට 10 දක්වා කාලය තුල ගාලු මුවදොර වටරවුම සහ පරණ පාර්ලිමේන්තු වටරවුම විනාඩි 15 ක් පමණ වරින් වර වසා තැබෙන බවයි පොලිසිය කියාසිටියේ.\nඑබැවින් මෙම වේලාවන් තුල විකල්ප මාර්ග භාවිත කරන ලෙසට පොලිසිය මහජනතාවගෙන් සහ රියදුරන්ගෙන් ඉල්ලීමක් කරනවා.",
       "URL": "https://www.hirunews.lk/178579/අද-සහ-හෙට-වැසෙන-කොළඹ-මාර්ග",
       "Category": "Local News",
       "Parent URL": "https://www.hirunews.lk/local-news.php?pageID=4169"
}