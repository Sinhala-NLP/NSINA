{
       "Source": "hirunews",
       "Timestamp": "Thursday, 11 March 2021 - 15:06",
       "Headline": "නිදහස උදෙසා කාන්තා ව්‍යාපාරයෙන් පොලිස් කොමිසමට පැමිණිල්ලක්(වීඩියෝ)",
       "News Content": "ජාත්‍යන්තර කාන්තා දිනයේදී සිදුකරන ලද උද්ඝෝෂණයේදී පොලිස් නිලධාරීන්ගෙන් එල්ල වූ බලපෑම සම්බන්ධයෙන් නිදහස උදෙසා කාන්තා\nව්‍යාපාරය සිය විරෝධය පළ කරනවා.\nඑම බලපෑම් සම්බන්ධයෙන් කඩිනම් පියවර ගන්නා ලෙස ඉල්ලමින් ඔවුන් පොලිස් කොමිසමට පැමිණිල්ලක්ද ඉදිරිපත් කළා\nවිදෙස්ගත ශ්‍රමික කාන්තාවන් කඩිනමින් මෙරටට ගෙන්වන ලෙස බල කරමින් නිදහස උදෙසා කාන්තා ව්‍යාපාරය කොළඹදී විරෝධතා පාගමනක් සංවිධානය කර තිබුණේ පසුගිය 8 වැනිදා පැවති ජාත්‍යන්තර කාන්තා දිනයට සමගාමීවයි.\nඑම විරෝධතාවය සඳහා පොලිසිය විසින් ඉඩ ලබා නොදීමත් සමඟ උණුසුම්කාරී තත්ත්වයක් හටගත්තා විරෝධාතාකරුවන් චෝදනා කළේ විරෝධතාවය සඳහා එක් වූ කාන්තාවන් හට පොලිස් නිලධාරීන්ගෙන් විවිධ අඩන්තේට්ටම් සිදු වූ බවයි.\nජාතික පොලිස් කොමිෂන් සභාව වෙත පැමිණිල්ලක් භාර දෙමින් නිදහස උදෙසා කාන්තා ව්‍යාපාරයේ සාමාජිකයින් කියා සිටියේ කාන්තාවන්ට සිදුවන මෙම හිංසනය වැළක්වීමට වහාම පියවර ගත යුතු බවයි.",
       "URL": "https://www.hirunews.lk/265044/නිදහස-උදෙසා-කාන්තා-ව්‍යාපාරයෙන්-පොලිස්-කොමිසමට-පැමිණිල්ලක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2095"
}