{
       "Source": "hirunews",
       "Timestamp": "Friday, 24 December 2021 - 8:06",
       "Headline": "ජවිපෙ විරෝධතා මාලාවකට සූදානමින්",
       "News Content": "ජනතා විමුක්ති පෙරමුණ අදත් දිවයිනේ ප්‍රධාන නගර කිහිපයක උද්ඝෝෂණ සංවිධානය කර තිබෙනවා.\nඒ, ඉන්ධන මිල වැඩිකිරීම, අත්‍යවශ්‍ය ද්‍රව්‍යවල මිල ඉහළ යාම සහ පොහොර ගැටලුවට විරෝධය පළ කරමින්.\nඒ අනුව අද දිනයේ පානදුර, ගාල්ල, අකුරැස්ස, බදුල්ල, කුරුණෑගල යන ප්‍රදේශවල විරෝධතා පැවැත්වීමටයි කටයුතු යොදා ඇත්තේ.\nඑමෙන්ම, හලාවත, රිකිල්ලගස්කඩ, පූඩළුඔය, කදුරුඔය සහ ත්‍රිකුණාමලය යන නගරවලද අද දිනයේ දී විරෝධතා පැවැත්වීමට නියමිතයි.\nමෙම විරෝධතා සඳහා ජාතික ජන බලවේගය නියෝජනය කරන වෘත්තීය සමිති නියෝජිතයින් ද එක්වන බවයි ජනතා විමුක්ති පෙරමුණ සඳහන් කළේ.",
       "URL": "https://www.hirunews.lk/291982/ජවිපෙ-විරෝධතා-මාලාවකට-සූදානමින්",
       "Category": "Local News",
       "Parent URL": "https://www.hirunews.lk/local-news.php?pageID=1473"
}