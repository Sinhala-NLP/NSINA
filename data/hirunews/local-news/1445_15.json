{
       "Source": "hirunews",
       "Timestamp": "Thursday, 06 January 2022 - 10:45",
       "Headline": "මත්ද්‍රව්‍ය සමඟ පුද්ගලයකු විශේෂ කාර්යබලකා අත්අඩංගුවට(වීඩියෝ)",
       "News Content": "විශේෂ කාර්යබලකාය ගෝනහේන කඳවුරේ නිලධාරීන්ට ලද තොරතුරකට අනුව අද(06) දින සිදු කළ වැටලීමකදී අයිස් මත්ද්‍රව්‍ය සහ කේරළ ගංජා ලඟ තබා ගෙන සිටි පුද්ගලයෙකු අත් අඩංගුවට ගෙන තිබෙනවා.\nඑසේ අත් අඩංගුවට පත්වන අවස්ථාවේ සැකකරු සන්තකයේ අයිස් ග්‍රෑම් 155ක් සහ කේරළ ගංජා කිලෝ 02 ග්‍රෑම් 175ක් තිබූ බවට සදහන්.\nසැකකරු අනුගම්මන, දෙමලගම ප්‍රදේශයේ පදිංචි වයස අවුරුදු 38ක පුද්ගලයක්.\nවැඩිදුර ප්‍රශ්න කිරීමේ දී අනාවරණය වුණේ, මෙම මත්ද්‍රව්‍ය ගම්පහ, ජා ඇල, කිරිබත්ගොඩ, කඩුවෙල යන ප්‍රදේශවල පුද්ගලයින් හට අලෙවි කිරීමට සූදානම්ව සිටි බවයි.\nවැඩිදුර විමර්ශන කටයුතු මිගහවත්ත පොලිස් ස්ථානය විසින් සිදු කරනු ඇති.",
       "URL": "https://www.hirunews.lk/293166/මත්ද්‍රව්‍ය-සමඟ-පුද්ගලයකු-විශේෂ-කාර්යබලකා-අත්අඩංගුවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1445"
}