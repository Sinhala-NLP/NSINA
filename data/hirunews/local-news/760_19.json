{
       "Source": "hirunews",
       "Timestamp": "Thursday, 03 November 2022 - 7:56",
       "Headline": "විවාහ ලියාපදිංචියට පැවති අවහිරතා ඉවත් කරන්නැ යි අගමැති කියයි",
       "News Content": "විදේශිකයින් සහ ශ්‍රී ලාංකිකයින් අතර විවාහ ලියාපදිංචියට පැවති අවහිරතා ඉවත් කරන ලෙසට අග්‍රාමාත්‍ය දිනේෂ් ගුණවර්ධන රෙජිස්ට්‍රාර් ජනරාල්වරයා වෙත උපදෙස් ලබා දී තිබෙනවා.\nරාජ්‍ය පරිපාලන, ස්වදේශ කටයුතු, පළාත් සභා හා පළාත් පාලන අමත්‍යාංශය නිවේදනයක් නිකුත් කරමින් සඳහන් කළේ, පළාත් පාලන අමාත්‍යාංශයේ ඊයේ පැවති ප්‍රගති සමාලෝචන රැස්වීමක දී අදාළ උපදෙස් ලබාදුන් බව යි.\nසිදු වන අවහිරතා මගහරවා ගැනීම සඳහා අදාළ චක්‍රලේඛය අහෝසි කරන ලෙසට යි අග්‍රාමාත්‍යවරයා රෙජිස්ට්‍රාර් ජනරාල්වරයා වෙත උපදෙස් ලබා දී ඇත්තේ.",
       "URL": "https://www.hirunews.lk/319497/විවාහ-ලියාපදිංචියට-පැවති-අවහිරතා-ඉවත්-කරන්නැ-යි-අගමැති-කියයි",
       "Category": "Local News",
       "Parent URL": "https://www.hirunews.lk/local-news.php?pageID=760"
}