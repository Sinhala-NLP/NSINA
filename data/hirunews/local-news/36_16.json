{
       "Source": "hirunews",
       "Timestamp": "Tuesday, 12 September 2023 - 6:53",
       "Headline": "රියදුරන්ගේ වර්ජනයෙන් දුම්රිය 36 ක් අවලංගුයි",
       "News Content": "Update:\nදුම්රිය රියදුරන්ගේ වර්ජනය හේතුවෙන් කාර්යාල දුම්රිය ඇතුළු දුම්රිය ගමන්වාර 36 ක් අවලංගු කර තිබෙනවා.\nකොළඹ කොටුවෙන් සහ මරදාන දුම්රිය ස්ථාන වලින් ආරම්භ කිරීමට නියමිතව තිබූ දුම්රිය ගමන් වාර 18ක් සහ පිට පළාත් වලින් කොළඹට පැමිණීමට නියමිතව තිබූ දුම්රිය ගමන් වාර 18ක් මෙලෙස අවලංගු කර ඇති බවයි දුම්රිය පාලක මැදිරිය සඳහන් කළේ.\nවසර 05 කට ආසන්න කාලයක් ප්‍රමාද කර ඇති ශ්‍රේණි උසස්වීම් කඩිනම් කිරීම ඇතුලු ඉල්ලීම් කිහිපයක් මුල් කරගනිමිනුයි දුම්රිය රියදුන් ඊයේ මධ්‍යම රාත්‍රියේ සිට වර්ජනයක් ආරම්භ කරනු ලැබුවේ.\n=======\nදුම්රිය එන්ජින් ඉංජිනේරුවන් විසින් ඊයේ (11) මධ්‍යම රාත්‍රියේ ආරම්භ කරන ලද වැඩ වර්ජන ක්‍රියාමාර්ගය හේතුවෙන් අද (12) බොහෝ දුම්රිය ප්‍රමාද වීමට හෝ අවලංගු වීමට ඉඩ ඇති බව, දුම්රිය දෙපාර්තමේන්තුව පවසනවා.\nඊයේ (11) කොළඹ දුම්රිය අංගණයේ සේවකයන් පිරිසක් වැඩ වර්ජනයක් ආරම්භ කළ අතර පසුව ඊයේ පස්වරුව වන විට වෘත්තීය සමිති ක්‍රියාකාරිකයන් පිරිසක් බලධාරීන් හමු වී කරන ලද සාකච්ඡා සාර්ථක වීමෙන් පසු එම වැඩ වර්ජනය අත්හිටුවීමට ඔවුන් තීරණය කරනු ලැබුවා.\nපසුව ඊයේ මධ්‍යම රාත්‍රියේ සිට දුම්රිය එන්ජින් ඉංජිනේරුවන් විසින් වැඩ වර්ජනයක් ආරම්භ කරනු ලැබුවේ විවිධ කාරණා මුල් කර ගනිමින්.\nමේ නිසා අද දින බොහෝ දුම්රිය ප්‍රමාද වන බවයි දුම්රිය දෙපාර්තමේන්තුව පවසන්නේ.",
       "URL": "https://www.hirunews.lk/347979/රියදුරන්ගේ-වර්ජනයෙන්-දුම්රිය-36-ක්-අවලංගුයි",
       "Category": "Local News",
       "Parent URL": "https://www.hirunews.lk/local-news.php?pageID=36"
}