{
       "Source": "hirunews",
       "Timestamp": "Wednesday, 01 June 2022 - 13:34",
       "Headline": "අත්‍යාවශ්‍ය භාණ්ඩ ලැයිස්තුව වෙළද ඇමතිට",
       "News Content": "අත්‍යාවශ්‍ය භාණ්ඩ සහ ඒවා ආනයනය කෙරෙන වෙළදුන්ගේ ලැයිස්තුවක් අද දින වෙළඳ අමාත්‍යංශය වෙත භාර දී තිබෙනවා.\nඒ, අත්‍යවශ්‍ය ද්‍රව්‍ය ආනායනකරුවන්ගේ සංගමය විසින්. රජය විසින් අත්‍යවශ්‍ය ද්‍රව්‍ය ආනයනකරුවන්ට දැනුම් දුන්නේ සෑම මසකම ඩොලර් මිලියන 100 ක් අත්‍යවශ්‍ය භාණ්ඩ ගෙන්වීම සඳහා බැංකු හරහා ලබා දීමට කටයුතු කරන බවයි.\nඒ සඳහා ආනයනය කරන භාණ්ඩ සහ ආනයනකරුවන්ගේ ලේඛනයක් ලබාදෙන ලෙස දැනුම් දී තිබූ අතර, ඒ අනුවයි අත්‍යවශ්‍ය ද්‍රව්‍ය ආනයනකරුවන්ගේ සංගමය එම ලැයිස්තුව අද වෙළඳ අමාත්‍යංශය වෙත භාර දී ඇත්තේ.",
       "URL": "https://www.hirunews.lk/305893/අත්‍යාවශ්‍ය-භාණ්ඩ-ලැයිස්තුව-වෙළද-ඇමතිට",
       "Category": "Local News",
       "Parent URL": "https://www.hirunews.lk/local-news.php?pageID=1127"
}