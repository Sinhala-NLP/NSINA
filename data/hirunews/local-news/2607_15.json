{
       "Source": "hirunews",
       "Timestamp": "Monday, 06 July 2020 - 10:05",
       "Headline": "කුසල් මෙන්ඩිස් අධිකරණය හමුවට  (වීඩියෝ)",
       "News Content": "මාරාන්තික රිය අනතුරක් සිදු කිරීමේ චෝදනාවට අත්අඩංගුවට ගැනුණු ශ්‍රී ලංකා ක්‍රිකට් ක්‍රීඩක කුසල් මෙන්ඩිස් පානදුර මහේස්ත්‍රාත් අධිකරණය හමුවට ඉදිරිපත් කර තිබෙනවා.\nඒ, ඊයේ (05) අලුයම පානදුර උතුර - හොරේතුඩුව ප්‍රදේශයේ පරණ ගාලූපාරේ ගමන් ගත් පාපැදියක කුසල් මෙන්ඩිස් ගමන් ගත් මෝටර් රථය ගැටී සිදු වූ අනතුර සම්බන්ධයෙන්.\nසිද්ධියෙන් පාපැදියේ ගමන් ගත් 64 හැවිරිදි පානදුර උතුර -ගොරකපොල ප්‍රදේශයේ පදිංචිකරු ජීවිතක්ෂයට පත්වුණා.\nඅනතුර සිදුවන ආකාරය ඒ අසල සවි කර තිබු  සි.සි.ටී.වි දර්ශන වලද සටහන් වී ඇති බවයි පොලිසිය සදහන් කළේ.",
       "URL": "https://www.hirunews.lk/244800/කුසල්-මෙන්ඩිස්-අධිකරණය-හමුවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2607"
}