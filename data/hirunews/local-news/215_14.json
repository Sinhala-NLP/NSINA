{
       "Source": "hirunews",
       "Timestamp": "Tuesday, 04 July 2023 - 8:18",
       "Headline": "සුපිරි 6 දෙනාගේ තරඟ වටයේ තවත් තරඟයක් අද",
       "News Content": "එක්දින ක්‍රිකට් ලෝක කුසලානයට සුදුසුකම් ලබා ගැනීමේ තරඟාවලියේ සුපිරි 6 දෙනාගේ තරඟ වටයේ තවත් තරඟයක් සිම්බාබ්වේ සහ ස්කොට්ලන්තය අතර අද(04) පැවැත්වෙනවා.\nඕමානය සමඟ ඊයේ පැවති සුපිරි හය දෙනාගේ වටයේ තවත් තරඟයකින් ලකුණු 74 ක ජයක් ලැබීමට නෙදර්ලන්තය සමත් වුණා.\nහරාරේහි පැවති තරගයේ නෙදර්ලන්තය මුලින්ම පන්දුවට පහර දෙමින් සිටින විට වර්ෂාව ඇඳහැලීම නිසා ඔවුන්ගේ ඉනිම පන්දුවාර 48කට සීමා වුණා.\nඒ අනුව ඔවුන් කඩුළු 7ක් දැවී ලකුණු 362ක් ලබා ගත්තා.\nකෙසේ වෙතත් අදුරු ආලෝක තත්වය හේතුවෙන් පන්දුවාර 44ක දී තරඟය නතර කරන විට ඕමාන කණ්ඩායම කඩුළු 6ක් දැවී ලකුණු 246ක් ලබා සිටියා.\nඒ අනුව ඩක්වත් ලුවිස් න්‍යායට අනුව තරඟයේ ජය නෙදර්ලන්තයට හිමිවුණා.",
       "URL": "https://www.hirunews.lk/339939/සුපිරි-6-දෙනාගේ-තරඟ-වටයේ-තවත්-තරඟයක්-අද",
       "Category": "Local News",
       "Parent URL": "https://www.hirunews.lk/local-news.php?pageID=215"
}