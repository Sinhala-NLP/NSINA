{
       "Source": "hirunews",
       "Timestamp": "Wednesday, 08 November 2017 - 10:32",
       "Headline": "නමගිය අපරාධකරුවෙකු අවිස්සාවේල්ලේදී අත්අඩංගුවට",
       "News Content": "ගිනි අවි පෙන්වා දේපල කොල්ලකෑම් ඇතුළු අපරාධ රැසකට සම්බන්ධ දිවයිනේ නමගිය අපරාධකරුවෙකු අවිස්සාවේල්ලේදී අත්අඩංගුවට ගෙන තිබෙනවා.\nපෑලියගොඩ දිසා අපරාධ කොට්ඨාශය සිදුකළ වැටලීමකදී ඊයේ අත්අඩංගුවට ගත් සැකකරු එම ප්‍රදේශයේම පදිංචි 39 හැවිරිදි පුද්ගලයෙක්.\nමීරිගම පුද්ගලික බැංකුවකින් මුදල් කොල්ලකෑම, මහරගමදී ගිනි අවි පෙන්වා වෑන් රථයක් සහ රන් භාණ්ඩ කොල්ලකෑම, දොම්පේ ප්‍රදේශයේදී යතුරුපැදි කොල්ලයක් සිදුකිරීම ඇතුළු අපරාධ රැසක් මොහු විසින් සිදුකර ඇති බවට අනාවරණ වී තිබෙනවා.\nපොලීසිය සදහන් කළේ ගාල්ල - කෑගල්ල යන මහාධිකරණවලත්, අත්තනගල්ල සහ රුවන්වැල්ල යන මහේස්ත්‍රාත් අධිකරණවලත් මෙම සැකකරුට එරෙහිව නඩු ගණනාවක් විභාග වෙමින් පවතින බවයි.",
       "URL": "https://www.hirunews.lk/175535/නමගිය-අපරාධකරුවෙකු-අවිස්සාවේල්ලේදී-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4229"
}