{
       "Source": "hirunews",
       "Timestamp": "Sunday, 29 August 2021 - 8:40",
       "Headline": "සැක කටයුතු පුද්ගල මරණ දෙකක් ගැන පොලිස් පරීක්ෂණ",
       "News Content": "කිලිනොච්චිය සංගුපිට්ටි පාලම අසල කලපුවේ තිබී අත් පා ගැට ගැසූ පුද්ගල මළ සිරුරක් සොයාගෙන තිබෙනවා.\nපුනරින් පොලිසියට ලැබුණු තොරතුරකට අනුව නාවික හමුදා කිමිදුම් නිලධාරීන් යොදවා මහේස්ත්‍රාත්වරිය ඉදිරියේ සිරුර ගොඩගෙන ඇති බවයි අප වාර්තාකරු සඳහන් කළේ.\nමියගිය පුද්ගලයාගේ අනන්‍යතාවක් අනාවරණ වී නොමැති අතර සිරුර කිලිනොච්චිය රෝහලට යොමුකර තිබෙනවා.\nසිද්ධිය සම්බන්ධයෙන් පුනරින් පොලිසියයි පරීක්ෂණ සිදුකරන්නේ.\nමේ අතර නුවරඑළිය බොරලන්ද ප්‍රදේශයේ පිහිටි ජල ටැංකියක තිබී ඊයේ සවස පුද්ගල මළ සිරුරක් සොයාගෙන තිබෙනවා.\nමියගොස් ඇත්තේ හාවාඑළිය ප්‍රදේශයේ පදිංචිව සිටි 42 හැවිරිදි අයෙක්.\nමරණයට හේතුවක් අනාවරණ වී නොමැති අතර සිරුර නුවරඑළිය රෝහලේ තැන්පත් කර තිබෙනවා.\nනුවරඑළිය පොලිසිය මෙම සිද්ධිය පිළිබඳ පරීක්ෂණ ආරම්භ කර තිබෙනවා.",
       "URL": "https://www.hirunews.lk/280834/සැක-කටයුතු-පුද්ගල-මරණ-දෙකක්-ගැන-පොලිස්-පරීක්ෂණ",
       "Category": "Local News",
       "Parent URL": "https://www.hirunews.lk/local-news.php?pageID=1725"
}