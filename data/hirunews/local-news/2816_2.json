{
       "Source": "hirunews",
       "Timestamp": "Saturday, 04 April 2020 - 19:40",
       "Headline": "කොරෝනා රාජකාරියට ගිය PHI ට පිහි ඇනුමක්",
       "News Content": "රඹුක්කන - පත්තම්පිටිය ප්‍රදේශයේදී කොරෝනා මර්දන රාජකාරිවල නිරතව සිටි මහජන සෞඛ්‍ය පරික්ෂකවරයෙකුට පිහිඇනුමක් සිදුකළ පුද්ගලයෙකු සොයා පොලීසිය විමර්ශන ආරම්භ කර තිබෙනවා.\nඅද පස්වරුවේ සිදුවූ මෙම සිද්ධියෙන් තුවාල ලැබූ මහජන සෞඛ්‍ය පරීක්ෂකවරයා ප්‍රතිකාර සඳහා රඹුක්කන රෝහලට ඇතුළත් කර ඇති බවයි අප වාර්තාකරු පැවසුවේ.\nනිරෝධායනයට ලක්වෙමින් සිටින පවුලකට ජලය ලබාදීමට යාමේදී ඇති වූ බහින් බස්වීමක් සිද්ධියට හේතුවී තිබෙනවා.\nමේ අතර, නාවුල ප්‍රදේශයේදී සමෘද්ධි ප්‍රතිලාභීන්ට අදාළ දීමනා ලබාදීම සඳහා ගිය සමෘද්ධි නියාමකවරයෙකුට පහරදීමේ සිද්ධියට අත්අඩංගුවට ගත් සැකකරුවන් දෙදෙනා මේ මස 8 වනදා දක්වා රක්ෂිත බන්ධනාගාර ගත කෙරුණා.",
       "URL": "https://www.hirunews.lk/237930/කොරෝනා-රාජකාරියට-ගිය-phi-ට-පිහි-ඇනුමක්",
       "Category": "Local News",
       "Parent URL": "https://www.hirunews.lk/local-news.php?pageID=2816"
}