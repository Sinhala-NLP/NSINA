{
       "Source": "hirunews",
       "Timestamp": "Friday, 11 January 2019 - 17:21",
       "Headline": "වෙඩි තබා ඝාතනය කළ දළ ඇතෙකුගේ සිරුරක් හමුවෙයි",
       "News Content": "වෙඩි වැදී මියගොස් සිටි දළ ඇතෙකුගේ මළ සිරුරක් අරලගංවිල ප්‍රදේශයෙන් හමුවී තිබෙනවා.\nදින 10 කට පමණ පෙර හිසට වෙඩි තබා ඝාතනය කර ඇතැයි සැක කෙරෙන මෙම ඇතාගේ මළ සිරුර අද පෙරවරුවේ සොයා ගැනුනේ ප්‍රදේශවාසීන්ගෙන් ලැබුනු තොරතුරකට අනුවයි.\nමෙම සත්වයාගේ එක් දළයක් ඝාතකයන් විසින් කපාගෙන ගොස් ඇතැයි අනාවරණ වී තිබෙනවා.\nඅවුරුදු 20 ක පමණ වයසකින් යුත් මෙම ඇතාගේ උස අඩි 7 හමාරත් 8 ත් අතර වන බව සඳහන්.\nමාදුරුඔය රක්ෂිතයේ සිට නිරන්තරයෙන් අරලගංවිල ප්‍රදේශයට පැමිණෙන මෙම ඇතා ඝාතනයට සම්බන්ධ සැකකරුවන් මෙතෙක් අනාවරණ වී නැහැ.\nඅරලගංවිල පොලිසිය සහ වනජීවී නිලධාරීන් මෙම ඇතාගේ ඝාතනය පිළිබඳ පරීක්ෂණ සිදු කරනවා.",
       "URL": "https://www.hirunews.lk/208006/වෙඩි-තබා-ඝාතනය-කළ-දළ-ඇතෙකුගේ-සිරුරක්-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=3560"
}