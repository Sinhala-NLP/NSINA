{
       "Source": "hirunews",
       "Timestamp": "Sunday, 28 January 2018 - 18:28",
       "Headline": "තේ සහ ගම්මිරිස් ප්‍රති අපනයනය නතර කිරීමට පියවර",
       "News Content": "පෙබරවාරි 10 වන දා සිට තේ සහ ගම්මිරිස් ප්‍රතිඅපනයනය නතර කිරීමට පියවර ගන්නා බව ජනාධිපති මෛත්‍රීපාල සිරිසේන පවසනවා.\nඑමෙන්ම බීජ අර්තාපල් සඳහා තිබූ බද්ද සම්පූර්ණයෙන්ම ඉවත් කිරීමට පියවර ගන්නා බවයි බදුල්ලේ අද (28) පස්වරුවේ පැවැති මැතිවරණ රැළියකට එක්වෙමින් ජනාධිපතිවරයා කියා සිටියේ.\nඑමෙන්ම අර්තාපල් ගොවීන්ට බීජ අර්තාපල් සඳහා ලබාදෙන සියයට 50ක සහනාධාරය 100 % දක්වා ඉහළ නැංවීමට කටයුතු කරන බව ද ජනාධිපතිවරයා එහිදී කියා සිටියා.\nමේ අතර, ජනාධිපතිවරයාගේ ප්‍රධානත්වයෙන් තවත් එක් ජන හමුවක් පෙරවරුවේ හැටන් - තලවකැළේ ප්‍රදේශයේදී පැවැත්වුණා.",
       "URL": "https://www.hirunews.lk/182266/තේ-සහ-ගම්මිරිස්-ප්‍රති-අපනයනය-නතර-කිරීමට-පියවර",
       "Category": "Local News",
       "Parent URL": "https://www.hirunews.lk/local-news.php?pageID=4104"
}