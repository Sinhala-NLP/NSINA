{
       "Source": "hirunews",
       "Timestamp": "Sunday, 03 September 2017 - 6:24",
       "Headline": "පාදුක්කේදී නළ මාර්ගයක් පිපිරී ප්‍රදේශ රැසකට ජලය නවතී",
       "News Content": "කලටුවාව - ජල පවිත්‍රාගාරයේ සිට ජලය සැපයෙන ප්‍රධාන නළ මාර්ගයක ඇති වූ පිපිරීමක් හේතුවෙන් ප්‍රදේශ රැසක ජල සැපයුම නතර වී තිබෙනවා.\nපාදුක්ක - චන්ද්‍රිකා මධ්‍යස්ථානය අසළ දී මෙම නළ මාර්ගය පිපිරීම ඇත්තේ අද අලූයම් කාලයේදියි.\nමේ නිසා මහරගම, බොරලැස්ගමුව, කොට්ටාව, රුක්මල්ගම, මත්තේගොඩ, හෝමාගම, පාදුක්ක ඇතුළු ප්‍රදේශ කිහිපයක ජල සැපයුම අඩාල වී ඇති බව සඳහන්.\nජාතික ජල සම්පාදන හා ජලාපවහන මණ්ඩලය ප්‍රකාශ කළේ අද මධ්‍යහ්නය වන විට අලූත්වැඩියා කටයුතු අවසන් කොට ජල සැපයුම යථා තත්ත්වයට පත් කිරීමට හැකි වනු ඇති බවයි.",
       "URL": "https://www.hirunews.lk/170024/පාදුක්කේදී-නළ-මාර්ගයක්-පිපිරී-ප්‍රදේශ-රැසකට-ජලය-නවතී",
       "Category": "Local News",
       "Parent URL": "https://www.hirunews.lk/local-news.php?pageID=4341"
}