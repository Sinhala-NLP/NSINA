{
       "Source": "hirunews",
       "Timestamp": "Thursday, 16 November 2017 - 7:02",
       "Headline": "සෙල්ලම් කිරීමට ගිය තම දරුවාට මව, පියා එක්ව පුළුස්සයි",
       "News Content": "දරුවන්ට පණ වගේ ආදරය රැකවරණය ලබාදෙන්නේ අම්මයි, තාත්තයි.\nනමුත්, ආදරය රැකවරණය ලබා දෙනවා වෙනුවට සෙල්ලම් කිරීමට ගිය තම දරුවාට මව පියා එක්ව දුන් අමානුෂික දඩුවමක් ගැන වාර්තා වන්නේ මිනුවන්ගොඩ - කෝපිවත්ත ප්‍රදේශයෙන්.\nමිනුවන්ගොඩ - කෝපිවත්ත ප්‍රදේශයේ 10 හැවිරිදි මහමුදු සදුර්දීන් මෙම සිද්ධියට මුහුණ දී තිබෙනවා.\nසෙල්ලම් කිරීමට යාම නිසා ඊට උරණ වූ මව්පියන් සදුර්දීන්ගේ අත් පා යකඩ හැන්දකින් පුළුස්සා තිබෙනවා.\nදින දෙකකට පෙර මෙම සිද්ධිය සිදුව ඇති අතර, ප්‍රදේශවාසීන්ගෙන් පොලිසියට තොරතුරක් ලැබෙන් ඊයේ (15) දිනයේදීයි.\nඒ අනුව මිනුවන්ගොඩ පොලිසිය සදුර්දීන් පොලිස් භාරයට ගෙන තිබෙනවා.\nදරුවාට මෙතරම් තුවාල සිදුව තිබුණත් ඔහුට ප්‍රතිකාරයක් කිරීමට තරම් මේ මව සහ පියා මානුෂික වී නැහැ.\nපොලිස් භාරයට ගත් දරුවා වෛද්‍ය පරීක්ෂණයක් සඳහා ගම්පහ රෝහලට ඇතුළත් කර ඇති අතර, වැඩිදුර පරීක්ෂණ සඳහා ඔහු මීගමුව මහ රෝහල වෙත මාරු කර යවා තිබෙනවා.\nසැකකාර මව සහ පියා මිනුවන්ගොඩ පොලිසිය අද පස්වරුවේ අත්අඩංගුවට ගත්තා.",
       "URL": "https://www.hirunews.lk/176138/සෙල්ලම්-කිරීමට-ගිය-තම-දරුවාට-මව-පියා-එක්ව-පුළුස්සයි",
       "Category": "Local News",
       "Parent URL": "https://www.hirunews.lk/local-news.php?pageID=4216"
}