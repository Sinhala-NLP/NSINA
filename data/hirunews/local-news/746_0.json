{
       "Source": "hirunews",
       "Timestamp": "Thursday, 10 November 2022 - 7:24",
       "Headline": "මේ වසරේ හෙරොයින් වැටලීම්වලින් කිලෝ 1,415 ක් සොයාගැනේ",
       "News Content": "වසරේ මේ දක්වා සිදුකළ වැටලීම්වලින් හෙරොයින් කිලෝග්‍රෑම් 1415 ක් සොයා ගෙන තිබෙනවා.\nඑහිදී අත්අඩංගුවට ගෙන ඇති සැකකරුවන් සංඛ්‍යාව 37,819 ක් බවයි පොලිස් මත්ද්‍රව්‍ය නාශක කාර්යාංශය සඳහන් කළේ.\nමින් වැඩිම වැටලීම් සංඛ්‍යාවක් පොලිස් මත්ද්‍රව්‍ය නාශක කාර්යාංශය හා නාවික හමුදාව එක්ව සිදුකර ඇති අතර, එහිදී සොයා ගෙන ඇති හෙරොයින් ප්‍රමාණය කිලෝග්‍රෑම් 1248ක්.\nඑම වැටලීම්වල දී සැකකරුවන් 39 දෙනෙකු ද අත්අඩංගුවට ගැනුණා.\nඑමෙන්ම, ගංජා කිලෝග්‍රෑම් 10,222 ක් සැකකරුවන් 26,581 ක් සමග අත්අඩංගුවට ගෙන ඇති අතර, ඉන් වැඩිම ප්‍රමාණයක් පොලිස් විශේෂ කාර්ය බලකාය විසින් සොයා ගෙන තිබෙනවා.\nමේ දක්වා සිදුකළ වැටලීම්වල දී කොකේන් කිලෝ 370 කට අධික ප්‍රමාණයක් ද හමු වී ඇති අතර, ඉන් කිලෝ 365 ක්ම සොයා ගෙන ඇත්තේ රේගුව සිදුකළ වැටලීම්වලදීයි.\nඑසේම, මෙතම්ෆෙටමින් මත්පෙති කිලෝග්‍රෑම් 100කට අධික ප්‍රමාණයක් ද මෙම කාලය තුළ දී අත්අඩංගුවට ගෙන ඇති අතර, දිවයින පුරා පොලිස් ස්ථාන මගින් සිදුකළ වැටලීම්වල දී ඉන් වැඩි ප්‍රමාණයක් සොයා ගෙන තිබෙනවා.",
       "URL": "https://www.hirunews.lk/320015/මේ-වසරේ-හෙරොයින්-වැටලීම්වලින්-කිලෝ-1415-ක්-සොයාගැනේ",
       "Category": "Local News",
       "Parent URL": "https://www.hirunews.lk/local-news.php?pageID=746"
}