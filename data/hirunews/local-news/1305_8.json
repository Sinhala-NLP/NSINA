{
       "Source": "hirunews",
       "Timestamp": "Wednesday, 09 March 2022 - 8:11",
       "Headline": "ඉන්ධන සහ ගෑස් ආනයනය අත්හිටුවයි",
       "News Content": "ඇමරිකාව, එංගලන්තය ඇතුළු බටහිර රටවල් රුසියාවෙන් තෙල් සහ ගෑස් ආනයනය අත්හිටුවීමට තීරණය කර තිබෙනවා.\nඇමරිකාව සහ එංගලන්තය රුසියාවෙන් තෙල් ආනයනය අත්හිටුවීමට තීරණය කර ඇති අතර ඇමරිකානු ජනාධිපති ජෝ බයිඩ්න් ප්‍රකාශ කළේ, රුසියානු ආර්ථිකට දැනෙන බලපෑමක් සිදු කිරීමේ අරමුණ ඇතිව මෙම ක්‍රියාමාර්ගය ගත් බවයි.\nඑමෙන්ම යුරෝපා සංගමයට අයත් රටවල් රුසියාවෙන් ගෑස් ආනයනය අත්හිටුවා තිබෙනවා.\nමේ අතර රුසියාව සහ යුක්රේනය අතර ගැටුම් ඊයේ 13වන දිනටත් පැවතුණා.\nඑක්සත් ජාතීන්ගේ සංවිධාන ප්‍රකාශ කළේ, මේ දක්වා යුක්රේන වැසියන් මිලියන 02ක් සරණාගතයින් ලෙස වෙනත් රටවලට ගොස් ඇති බවයි.",
       "URL": "https://www.hirunews.lk/299027/ඉන්ධන-සහ-ගෑස්-ආනයනය-අත්හිටුවයි",
       "Category": "Local News",
       "Parent URL": "https://www.hirunews.lk/local-news.php?pageID=1305"
}