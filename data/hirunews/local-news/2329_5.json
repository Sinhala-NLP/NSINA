{
       "Source": "hirunews",
       "Timestamp": "Monday, 16 November 2020 - 19:28",
       "Headline": "මෙරට කහ තහනම නිසා තමිල්නාඩුව අර්බුදයක",
       "News Content": "ශ්‍රී ලංකාව විසින් කහ ආනයනය තහනම් කිරීම හේතුවෙන් ඉන්දියාවේ තමිල්නාඩු ප්‍රාන්තයේ ඊරෝඩ් ප්‍රදේශයේ ගොවීන්ට පමණක් ඉන්දීය රුපියල් කෝටි 50 ක පමණ ආදායමක් අහිමිවී ඇති බව ටයිම්ස් ඔෆ් ඉන්දියා පුවත්පත වාර්තා කළා.\nඉහළ තත්ත්වය සහ ශ්‍රී ලංකාවට සමීප නිසා ප්‍රවාහන වියදම් අඩු වීම හේතුවෙන් මෙරට වෙළඳුන් සිය කහ නිෂ්පාදකයන් සමඟ ඍජුව සබඳතා පැවැත්වූ බවයි ඊරෝඩ් කහ වෙළඳුන්ගේ සංගමයේ ලේකම් එම්.සත්‍යමූර්ති ප්‍රකාශ කළේ.\nඔවුන් වසරකට කහ ටොන් 7500 ක් පමණ ශ්‍රී ලංකාවට අපනයනය කරනු ලබනවා.\nමේ නිසා ශ්‍රී ලංකාවට කහ අපනයන යළි ආරම්භ කිරීම සඳහා මැදිහත් වන්නැයි ඔවුන් තමිල්නාඩු ප්‍රාන්ත රජයෙන් සහ ඉන්දීය මධ්‍යම රජයෙන් ඉල්ලීමක් කළා.",
       "URL": "https://www.hirunews.lk/254872/මෙරට-කහ-තහනම-නිසා-තමිල්නාඩුව-අර්බුදයක",
       "Category": "Local News",
       "Parent URL": "https://www.hirunews.lk/local-news.php?pageID=2329"
}