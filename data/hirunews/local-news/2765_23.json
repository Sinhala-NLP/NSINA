{
       "Source": "hirunews",
       "Timestamp": "Wednesday, 29 April 2020 - 14:52",
       "Headline": "පළාත් 6 කට අද පස්වරුවේ වැසි",
       "News Content": "මධ්‍යම, දකුණ, ඌව, නැගෙනහිර, සබරගමුව සහ උතුරුමැද පළාත්වලට අද පස්වරුවේ හෝ රාත්‍රී කාලයේදී ගිගුරුම් සහිත වැසි ඇතිවිය හැකි බව කාලගුණ විද්‍යා දෙපාර්තමේන්තුව පවසනවා.\nවැසි පවතින අවස්ථාවල අකුණු සමග තාවකාලිකව තද සුළං ද ඇතිවිය හැකි බවයි එම දෙපාර්තමේන්තුව සඳහන් කළේ.\nමේ අතර, ඇල්පිටිය ප්‍රදේශයට ඊයේ රාත්‍රියේ ඇදහැලූණු ධාරානිපාත වර්ෂාවත් සමග හමා ගිය තද සුළඟකින් ග්‍රාම සේවා වසම් 4ක නිවාස 5 කට හානි සිදුව ඇති බව ගාල්ල දිස්ත්‍රික් ආපදා කළමනාකරණ ඒකකය පවසනවා.\nඕපාත, ඇල්පිටිය දකුණ, ඇල්පිටිය උතුර සහ දීගල යන ප්‍රදේශවල පිහිටි නිවාස  කිහිපයකටයි මෙලෙස හානි සිදුව ඇත්තේ.",
       "URL": "https://www.hirunews.lk/239697/පළාත්-6-කට-අද-පස්වරුවේ-වැසි",
       "Category": "Local News",
       "Parent URL": "https://www.hirunews.lk/local-news.php?pageID=2765"
}