{
       "Source": "hirunews",
       "Timestamp": "Saturday, 15 April 2017 - 21:05",
       "Headline": "කසළ කන්ද නායයාමෙන් ජීවිතක්ෂයට පත් වූ පුද්ගලයින්ගේ අවසන් කටයුතු රජයේ වියදමින්",
       "News Content": "මීතොටමුල්ල කසළ කන්ද නායයාමෙන් ජීවිතක්ෂයට පත් වූ පුද්ගලයින්ගේ අවසන් කටයුතු රජයේ වියදමින් සිදු කිරීමට තීරණය කර ඇති බව ආපදා කළනාකරණ අමාත්‍ය අනුර ප්‍රියදර්ශන යාපා පවසනවා.\nඊට අමතරව නිවාස විනාශ වූ සහ එම ස්ථානයෙන් ඉවත් කරන පවුල් සඳහා රජයේ වියදමින් නව නිවාස තනාදීමටද තිරණය කර තිබෙනවා.\nමීතොටමුල්ල කසළ කන්ද නායයාමෙන් නිවාස 145 කට හානි සිදුවුණා.\nඑම නිවාසවල ජීවත් වූ පවුල් 180 ක පුද්ගලයින් 625ක් මේ වන විට අවතැන්ව සිටිනවා.\nඔවුන්ගෙන් බහුතරයක් මේ වන විට රැදී සිටින්නේ කොළොන්නාව ටෙරන්ස් ද සිල්වා පාසලේ පිහිටුවා ඇති අවතැන් කඳවුරේයි.\nපොලිසිය සඳහන් කළේ කොළොන්නාව අවට ප්‍රජා ශාලාවල් කිහිපයකද අවතැන් වූවන් රැදී සිටින බවයි.",
       "URL": "https://www.hirunews.lk/159263/කසළ-කන්ද-නායයාමෙන්-ජීවිතක්ෂයට-පත්-වූ-පුද්ගලයින්ගේ-අවසන්-කටයුතු-රජයේ-වියදමින්",
       "Category": "Local News",
       "Parent URL": "https://www.hirunews.lk/local-news.php?pageID=4562"
}