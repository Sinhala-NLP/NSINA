{
       "Source": "hirunews",
       "Timestamp": "Sunday, 28 November 2021 - 7:22",
       "Headline": "පිටරට කසළ කන්ටේනර් 40ක් තවමත්",
       "News Content": "එංගලන්තයෙන් මෙරටට ආනයනය කළ කසළ බහාලුම් අතරින් තවත් බහාලුම් 40කට අධික ප්‍රමාණයක් ප්‍රතිඅපනයන නොකර මෙරට තුළ පවතින බව පරිසර යුක්ති කේන්ද්‍රය පෙන්වා දෙනවා.\nඔවුන් චෝදනා කළේ අදාළ කසළ ගෙන්වූ සමාගම් වලට එරෙහිව නීතිමය ක්‍රියාමාර්ග ගන්නා බවට ශ්‍රී ලංකා රේගුව සහ මධ්‍යම පරිසර අධිකාරිය ප්‍රකාශ කළ ද මෙතෙක් එවැනි පියවරක් ගෙන නොමැති බවයි.\nමේ සම්බන්ධයෙන් අප ශ්‍රී ලංකා රේගුවේ නිලධාරියෙකුගෙන් විමසීමක් කළ අතර, ඔහු ප්‍රකාශ කළේ අදාළ බහාලුම් ප්‍රතිඅපනයනය කර නොමැති බැවින් ඒ පිළිබඳව නීතිපතිවරයා දැනුවත් කර ඇති බවයි.\nඊට අදාළ සුදුසු ක්‍රියාමාර්ග නීතිපති විසින් ලබා ගැනීමෙන් අනතුරුව ඒ පිළිබඳව රේගුවට දැනුම් දෙනු ඇති බවයි ඔහු වැඩිදුරටත් සඳහන් කළේ.\nමධ්‍යම පරිසර අධිකාරියේ නිලධාරින්ගෙන් ද ඒ පිලිබඳව විමසිමට අප කිහිපවිටක් උත්සාහ කළ නමුත්, ඔවුන් ඊට ප්‍රතිචාර දැක්වූයේ නැහැ.",
       "URL": "https://www.hirunews.lk/289398/පිටරට-කසළ-කන්ටේනර්-40ක්-තවමත්",
       "Category": "Local News",
       "Parent URL": "https://www.hirunews.lk/local-news.php?pageID=1533"
}