{
       "Source": "hirunews",
       "Timestamp": "Wednesday, 19 April 2017 - 7:20",
       "Headline": "විවාදයක් කැදවන්නැයි ඒකාබද්ධ විපක්ෂයෙන් ඉල්ලීමක්",
       "News Content": "මීතොටමුල්ල කුණු කන්දේ නායයෑමේ සිද්ධිය සම්බන්ධයෙන් පාර්ලිමේන්තුවේදී විවාදයක් ඉල්ලා ඇති බව ඒකාබද්ධ විපක්ෂය පවසනවා.\nහිරු ප්‍රවෘත්ති අංශය කළ විමසීමකදී පාර්ලිමේන්තු මන්ත්‍රි මහින්ද යාපා අබේවර්ධන කියා සිටියේ මෙම සිද්ධියේ සැබෑ තත්ත්වය සොයාගැනීම සඳහා මෙලෙස විවාදයක් ඉල්ලා සිටි බවයි.\nමේ අතර, මීතොටමුල්ල කසළ කන්ද නායයෑමේ සිද්ධිය දඩමීමා කරගෙන රට පත්ව ඇති දරුණු ආර්ථික අර්බුදය අමතක කරලීමට ආණ්ඩුව උත්සාහ කරමින් සිටින බව ඒකාබද්ධ විපක්ෂය පවසනවා.\nපාර්ලිමේන්තු මන්ත්‍රී බන්දුල ගුණවර්ධන මේ බව කියා සිටියේ ඊයේ නුගේගොඩ පිහිටි සිය නිවසේ පැවති මාධ්‍ය හමුවකට එක්වෙමින්.",
       "URL": "https://www.hirunews.lk/159458/විවාදයක්-කැදවන්නැයි-ඒකාබද්ධ-විපක්ෂයෙන්-ඉල්ලීමක්",
       "Category": "Local News",
       "Parent URL": "https://www.hirunews.lk/local-news.php?pageID=4558"
}