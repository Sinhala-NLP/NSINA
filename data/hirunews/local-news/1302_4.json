{
       "Source": "hirunews",
       "Timestamp": "Thursday, 10 March 2022 - 18:17",
       "Headline": "මහින්ද රාජපක්ෂ විද්‍යාලයීය අභිනව චෛත්‍යයට කොත් පළන්ඳයි (ඡායාරූප)",
       "News Content": "මහින්ද රාජපක්ෂ විද්‍යාලයීය අභිනව චෛත්‍ය රාජයාණන් වහන්සේගේ ගර්භ තැන්පත් කිරීම හා කොත් පැළඳවීම වෙළෙඳ අමාත්‍ය ආචාර්ය බන්දුල ගුණවර්ධනගේ ප්‍රධානත්වයෙන් සිදු කෙරුණා.\nහෝමාගම මහින්ද රාජපක්ෂ විද්‍යාලයේ අභිනවයෙන් ඉදිකෙරුණු චෛත්‍යය සඳහා ගර්භ තැන්පත් කිරීම හා කොත් වහන්සේ පැළඳවීම අද (10) පැවැත්වුණු අතර මෙම අවස්ථාවට මහජන ආරක්ෂක අමාත්‍ය සරත් වීරසේකර ද එක්ව සිටියා.\nවිද්‍යාලයීය නිර්මාතෘ වෙළෙඳ අමාත්‍යවරයාගේ සංකල්පයක් අනුව හා දායකත්වයෙන් ඉදි කරන ලද මෙම චෛත්‍ය රාජ්‍යාණන් වහන්සේ වෙනුවෙන්, මිහින්තලා පුරාණ රජමහා විහාරයෙන් ද, පාදෙනිය රජමහා විහාරයෙන් හා පොල්ගහවෙල මහමෙව්නා අසපුවෙන් වඩම්මවන ලද සර්වඥ ධාතූන් තැන්පත් කරනු ලැබුවා.\nමෙම ගර්භ තැන්පත් කිරීමෙන් පසුව කොත් පැළඳවීමේ පුණ්‍යකර්මය සිදු කෙරුණු අතර, මෙම අවස්ථාවේදී අදහස් දැක්වූ අමාත්‍ය සරත් වීරසේකර සඳහන් කළේ, දේශපාලනඥයෙකු වශයෙන් ද, ආචාර්යවරයෙකු වශයෙන් ද, විද්‍යාලයීය නිර්මාතෘවරයා වශයෙන් ද අමාත්‍ය ආචාර්ය බන්දුල ගුණවර්ධන සිදු කළ මෙම පුණ්‍ය ක්‍රියාව සැබවින්ම ආදර්ශමත් වන බවයි.",
       "URL": "https://www.hirunews.lk/299173/මහින්ද-රාජපක්ෂ-විද්‍යාලයීය-අභිනව-චෛත්‍යයට-කොත්-පළන්ඳයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=1302"
}