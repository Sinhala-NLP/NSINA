{
       "Source": "hirunews",
       "Timestamp": "Thursday, 19 May 2022 - 13:01",
       "Headline": "අලංකාරයට සිට වූ ගසක් වැටී යතුරුපැදියක් තැලේ (ඡායාරූප)",
       "News Content": "දඹුල්ල නගරයේ අලංකරණය සඳහා සිටුවා තිබූ කායා ගසක් කඩා වැටීමෙන් මනුවර යාපනය ඒ නමය ප්‍රධාන මාර්ගයේ දඹුල්ල රෝහල ඉදිරිපිට ප්‍රධාන මාර්ගයේ දී යතුරුපැදියක් සහ ත්‍රිරෝද රථයකට හානි සිදුවී ඇතැයි දඹුල්ල පොලිසිය පවසනවා.\nප්‍රධාන මාර්ගය දෙපස මීට වසර කිහිපයකට ඉහත දී නගර අලංකරණය සඳහා මෙම කායා ගස් සිටුවීම දඹුල්ල මහ නගර සභාව මගින් ද සිදුකර තිබුණා.\nපසුව මෙම ගස් වර්ධනය වීමත් සමග මාර්ගයේ පදිකවේදිකාව පුපුරා යෑම ඒවායේ අල්ලා ඇති කොන්ක්‍රීට් ගල් විනාශ වී පදිකවේදිකාවේ ගමන් කරන පිරිස් කකුල් පටලැවී වැටීම් ආදී හානි සිදුවීම නිසා මෙම ගස් බොහොමයක මුල් නගර සභාව විසින් කපා දමා ඇතැයි ප්‍රදේශවාසීන් ප්‍රකාශ කරන්නේ.\nඑලෙස මුල් කපා දමා තිබූ ගසක් මේ ආකාරයෙන් අද (19) අලුයම දී මාර්ගය මතට කඩා වැටී ඇති අතර රථ වාහන ගමනාගමනයට ද සුළු බාධා එල්ල වුණා.\nදඹුල්ල මූලික රෝහලේ රෝගියෙකු බැලීම සඳහා පැමිණ සිටි තරුණයෙකු මාර්ගය අසළ තම යතුරු පැදිය නවතා රෝහලට ගොස් එම රෝගියා බලා නැව්ත එන අතරතුර තමන්ගේ යතුරුපැදිය මෙම ගසට යට වී විනාශ වී තිබූ බවයි යතුරුපැදියේ හිමිකරු ප්‍රකාශ කළේ.",
       "URL": "https://www.hirunews.lk/304728/අලංකාරයට-සිට-වූ-ගසක්-වැටී-යතුරුපැදියක්-තැලේ-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=1158"
}