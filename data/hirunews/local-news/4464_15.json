{
       "Source": "hirunews",
       "Timestamp": "Sunday, 18 June 2017 - 7:50",
       "Headline": "කසළ මෙහෙයුම් සඳහා අද සිට හමුදාව",
       "News Content": "ඩෙංගු වැළැක්වීමේ පියවරක් ලෙස කසළ කළමනාකරණය සඳහා තාවකාලිකව අද සිට ත්‍රිවිධ හමුදාව යෙදවීමට තීරණය කර ඇති බව සෞඛ්‍ය අමාත්‍ය රාජිත සේනාරත්න පවසනවා.\nඩෙංගු මර්දනය කිරීමේ ඉදිරි වැඩපිළිවෙල පිළිබඳ දැනුවත් කිරීමේ ප්‍රවෘත්ති සාකච්ඡාවකට ඊයේ එක්වෙමින් අමාත්‍යවරයා මේ බව සඳහන් කළා.\nඑමෙන්ම ඩෙංගු රෝගීන් සඳහා සිදුකරන පූර්ණ රුධිර පටල පරීක්ෂාව සඳහා රුපියල් 250 ක මිලක් නියම කරන බවයි අමාත්‍ය රාජිත සේනාරත්න මෙම මාධ්‍ය හමුවේදී කියා සිටියේ.\nමේ අතර කොළඹ නගරයේ ස්ථාන රැසක ගොඩගැසී ඇති කැලිකසළ මේ වනවිට ජනතාවගේ ජන ජීවිතයට දැඩි බලපෑමක් එල්ල කර තිබෙනවා.\nකොළඹ මහ නගර සභාවේ නාගරික කොමසාරිස් වී.කේ.ඒ. අනුර සඳහන් කළේ කසළ වර්ගීකරණය නොකරන පිරිස් මහා මාර්ගය දෙපස කසළ දමා යාම එම ගැටළුවට හේතුව බවයි.",
       "URL": "https://www.hirunews.lk/163814/කසළ-මෙහෙයුම්-සඳහා-අද-සිට-හමුදාව",
       "Category": "Local News",
       "Parent URL": "https://www.hirunews.lk/local-news.php?pageID=4464"
}