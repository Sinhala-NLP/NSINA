{
       "Source": "hirunews",
       "Timestamp": "Friday, 03 February 2023 - 9:30",
       "Headline": "ලෝක කුසලාන තරගාවලියට සහභාගි වන කාන්තා ක්‍රිකට් කණ්ඩායම දිවයිනෙන් නික්මෙයි",
       "News Content": "විස්සයි විස්ස ලෝක කුසලාන තරගාවලියට සහභාගි වන මෙරට කාන්තා ක්‍රිකට් කණ්ඩායම අද (03) අලුයම කටුනායක ගුවන් තොටුපලින් දකුණු අප්‍රිකාව බලා පිටත් ව ගියා.\nක්‍රීඩිකාවන් 15 දෙනෙකු සහ පුහුණුකරුවන් හා නිලධාරීන් 10 දෙනෙකුගෙන් සමන්විත ශ්‍රී ලංකා කණ්ඩායම එමිරේට්ස් ගුවන් සේවයට අයත් ඊ.කේ. 649 දරණ යානයෙන් ඩුබායි ඔස්සේ දකුණු අප්‍රිකාව බලා මෙලෙස පිටත්ව ගිය බවයි ගුවන් තොටුපොළ හිරු වාර්තාකරු කියා සිටියේ.\nමෙම තරගාවලියේ දී ශ්‍රී ලංකා කාන්තා ක්‍රිකට් කණ්ඩායම ඒ කාණ්ඩය යටතේ තරග වැදීමට නියමිත අතර, පළමු තරගය දකුණු අප්‍රිකානු කණ්ඩායමට එරෙහිව ලබන 10 වනදා පැවැත්වීමට නියමිත යි.",
       "URL": "https://www.hirunews.lk/326556/ලෝක-කුසලාන-තරගාවලියට-සහභාගි-වන-කාන්තා-ක්‍රිකට්-කණ්ඩායම-දිවයිනෙන්-නික්මෙයි",
       "Category": "Local News",
       "Parent URL": "https://www.hirunews.lk/local-news.php?pageID=561"
}