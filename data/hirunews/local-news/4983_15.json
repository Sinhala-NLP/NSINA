{
       "Source": "hirunews",
       "Timestamp": "Friday, 01 July 2016 - 12:15",
       "Headline": "රාජගිරියේ අනතුර ගැන අගවිනිසුරුවරයාගෙන් පරීක්ෂණයක් ඉල්ලයි",
       "News Content": "අමාත්‍ය පාඨලී චම්පික රණවකට චෝදනා එල්ල වූ රාජගිරියේදී සිදුවු රිය අනතුර සම්බන්ධයෙන් අගවිනිසුරුවරයා මැදිහත් වී පරීක්ෂණයක් සිදුකළ යුතු බව යුක්තිය උදෙසා නීතිඥයෝ සංවිධානය පවසනවා.\nඑහි කැඳවුම්කරු නීතිඥ මේජර් අජිත් ප්‍රසන්න කොළඹ අද (01) පැවති මාධ්‍ය හමුවකට එක්වෙමින් මේ බව කියා සිටියා.\nඑහි පරීක්ෂණ කටයුතු  වැලිකඩ සහ  පාදුක්ක පොලිස් ස්ථාන වෙත ලබාදීම සුදුසු නොවන බවයි ඔහු එහිදී වැඩිදුරටත් සදහන් කළේ.\nඅමාත්‍ය පාඨලී චම්පික රණවක මෙම රිය අනතුරට අදාළ නඩුවේ සැකකරුවෙකු ලෙස නම් කළ නොහැකි බව කොළඹ අතිරේක මහේස්ත්‍රාත් චන්දන කලන්සූරිය පසුගිය බදාදා ප්‍රකාශ කළා.\nඒ මීට අදාළ නඩුව කොළඹ රථවාහන අධිකරණයේදී කැදවූ අවස්ථාවේදීයි.\nඑහිදී මහේස්ත්‍රාත්වරයා සදහන් කළේ පොලිසිය සහ රජයේ රස පරීක්ෂකවරයා සිද්ධිය සම්බන්ධයෙන් කළ විමර්ශනයකට අනුව අමාත්‍යවරයා සැකකරුවෙකු ලෙස නම් කිරීමට ප්‍රමාණවත් සාක්ෂි නොමැති බවයි.",
       "URL": "https://www.hirunews.lk/136930/රාජගිරියේ-අනතුර-ගැන-අගවිනිසුරුවරයාගෙන්-පරීක්ෂණයක්-ඉල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=4983"
}