{
       "Source": "hirunews",
       "Timestamp": "Thursday, 09 June 2022 - 11:18",
       "Headline": "වෙනසක් කිරීමට මම සූදානම් - කංචන විජේසේකර (වීඩියෝ)",
       "News Content": "පවතින ලංකා විදුලි බල මණ්ඩල පනතට සංශෝධන අවශ්‍ය නො වන්නේ නම්, සහ පුනර්ජනනීය බලශක්ති ව්‍යාපෘති ප්‍රමාදයකින් තොර ව ක්‍රියාත්මක කිරීමට හැකියාවක් ඇත්නම් වසර ගණනාවක් තිස්සේ එසේ කිරීමට ඉල්ලා සිටි බොහෝ දෙනෙකුට ලංකා විදුලි බල මණ්ඩලය අහිමි කළේ ඇයි යන ප්‍රශ්නය බලශක්ති අමාත්‍ය කංචන විජේසේකර අසනවා.\nඒ බව සිය ට්විටර් ගිණුමේ පණිවිඩයක් ත්බමින් කංචන විජේසේකර අසා සිටිනවා.\nජාල ධාරිතා සංවර්ධනය සහ අවම පිරිවැය විදුලි උත්පාදනය සඳහා ඔවුන් සැලසුම් නො කළේ මන් ද? යන කාරණයත් ඔහු නඟන ප්‍රශ්නවලට ඇතුළත්.\nඑවැනි තත්ත්ව‍යක් තුළ සිදු කිරිමට අවශ්‍ය වෙනස්කම් කිරීමට තමන් සූදානම් බව යි බලශක්ති අමාත්‍ය කංචන විජේසේකර අවධාරණය කරන්නේ.\nඅකාර්යක්ෂම සහ ආර්ථිකයට බරක් වන වෘත්තීය සමිති මඟින් සිදු කරන බලපෑම් මඟින් ශ්‍රී ලංකාව කිසිදා ඉදිරියට නො යන බවත් ඔහු පවසනවා.\nබොහෝ වෘත්තීය සමිති සටන් කරන්නේ ඔවුන්ගේ වෙළඳාමේ හෝ ආයතනයේ උන්නතිය සඳහා නො ව ඔවුන්ගේ අභිවෘද්ධිය සඳහා යි යන විවේචනය ද ඔහුගේ කතාවට ඇතුළත්.",
       "URL": "https://www.hirunews.lk/306641/වෙනසක්-කිරීමට-මම-සූදානම්-කංචන-විජේසේකර-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1108"
}