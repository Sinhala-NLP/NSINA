{
       "Source": "hirunews",
       "Timestamp": "Monday, 24 July 2023 - 12:50",
       "Headline": "ගුරුවරුන් ඉල්ලා දෙමාපියන් පිරිසක් හැටන් කලාප අධ්‍යාපන කාර්යාලයට",
       "News Content": "හැටන් කලාප අධ්‍යාපන කාර්යාලය යටතේ පාලනය වන හැටන් ශාන්ත ග්‍රේබ්‍රියල් විද්‍යාලයේ ප්‍රාථමික අංශයේ අධ්‍යාපනය ලබන සිසුවියන්ගේ දෙමව්පියන් පිරිසක් අද(24) හැටන් කලාප අධ්‍යාපන කාර්යාලය ඉදිරිපිට නොසන්සුන්කාරි ලෙස හැසිරුණා.\nහැටන් ශාන්ත ග්‍රේබ්‍රියල් බාලිකා විද්‍යාලයේ සිංහල ප්‍රාථමික අංශයේ ගුරුවරුන් සිව්දෙනෙකු අනුප්‍රාන්තික ගුරුවරුන් නොමැතිව කලාප අධ්‍යාපන අධ්‍යක්ෂකවරයා විසින් ස්ථාන මාරුවිම් ලබා දි ඇති නිසා මේ වන විට සිසුවියන් 135 ක් පමණ අධ්‍යාපනය ලබන පාසලේ ප්‍රාථමික අංශයට එක් ගුරුවරයෙකු පමණක් ඉගැන්විම් කටයුතු සිදු කරන බවයි කලාප අධ්‍යාපන කාර්යාලය වෙත පැමිණි දෙමව්පියන් කියා සිටින්නේ.\nමෙම ගුරුවරුන් වසර ගණනාවක් එකම පාසල තුළ සේවය කළ ගුරුවරුන් නිසා කලාප අධ්‍යාපන අධ්‍යක්ෂකවරයා එම ගුරුවරුන් සිව්දෙනාට ස්ථාන මාරුවිම් ලබාදුන් බවත් එම ගුරුවරුන් මේ වන විට ස්ථාන මාරුවිම් ලද පාසල් වලට සේවයට වාර්තා කර ඇති නිසා තම දරුවන්ගේ අධ්‍යාපන තත්ත්වය පහල බැස ඇති බවයි දෙමාපියන් චෝදනා කර සිටින්නේ.\nහැටන් කලාප අධ්‍යාපන අධ්‍යක්ෂකවරයා නුවරඑළිය මහා අධිකරණය මගින් නිකුත් කල වාරණ නියෝගයක් මත දැනට රාජකාරි සිදු නොකරන නිසා දෙමව්පියන් කියා සිටියේ ගැටළුව සම්බන්ධයෙන් හැටන් කලාප අධ්‍යාපන කාර්යාලයේ සිංහල අංශය භාර නිලධාරින් කිහිපදෙනෙකු සමග සාකච්ඡා කල බවත් කඩනමින් ගැටළුවට විසදුම් ලබාදෙන බව පොරොන්දු වු බවයි.",
       "URL": "https://www.hirunews.lk/342335/ගුරුවරුන්-ඉල්ලා-දෙමාපියන්-පිරිසක්-හැටන්-කලාප-අධ්‍යාපන-කාර්යාලයට",
       "Category": "Local News",
       "Parent URL": "https://www.hirunews.lk/local-news.php?pageID=156"
}