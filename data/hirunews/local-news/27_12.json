{
       "Source": "hirunews",
       "Timestamp": "Friday, 15 September 2023 - 21:14",
       "Headline": "පිළිකා ඖෂධ ආනයනය සඳහා කැඳවා තිබූ ටෙන්ඩරයක් අවලංගු කරයි",
       "News Content": "පිළිකා ඖෂධ වර්ග 50 ක් ආනයනය සඳහා කැඳවා තිබූ ටෙන්ඩරයක් අවලංගු කිරීමට බලධාරීන් පියවර ගෙන ඇති බවද රජයේ වෛද්‍ය නිලධාරීන්ගේ සංසදයේ සභාපති වෛද්‍ය රුක්ෂාන් බෙල්ලන පවසනවා.\nමාධ්‍ය වෙත අදහස් දක්වමින් ඔහු සඳහන් කළේ ඇතැම් නිලධාරීන්ගේ ක්‍රියාකලාපයන් හේතුවෙන් වෛද්‍යවරුන් දැඩි අපහසුතාවට පත්ව ඇති බවයි.\nමේ අතර සෞඛ්‍ය අමාත්‍යවරයාට, ලේකම්වරයාට සහ සෞඛ්‍ය සේවා අධ්‍යක්ෂ ජනරාල්වරයාට ඉල්ලා අස්වනු ලෙස බලකරමින් සෞඛ්‍ය අමාත්‍යාංශය ඉදිරිපිට ආරම්භ කළ සත්‍යග්‍රහය අද අවසන් කෙරුණේ ජනාධිපතිවරයාගේ නියෝජිතයෙකු එම ස්ථානයට පැමිණ ඔවුන් විසින් ලබා දුන් ලිපියක් භාර ගැනීමෙන් පසුවයි.",
       "URL": "https://www.hirunews.lk/348410/පිළිකා-ඖෂධ-ආනයනය-සඳහා-කැඳවා-තිබූ-ටෙන්ඩරයක්-අවලංගු-කරයි",
       "Category": "Local News",
       "Parent URL": "https://www.hirunews.lk/local-news.php?pageID=27"
}