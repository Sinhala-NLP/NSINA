{
       "Source": "hirunews",
       "Timestamp": "Tuesday, 21 February 2017 - 18:22",
       "Headline": "රතන හිමිගේ ස්වාධීනත්වය බොරුවක්  - හෙළ උරුමයෙන් චෝදනා",
       "News Content": "පූජ්‍ය අතුරලියේ රතන හිමියන් එක්සත් ජාතික පක්ෂය හමුවේ මන්ත්‍රී ධුරය ආයාචනා කරන තත්ත්වයකට පත්ව ඇති බවට ජාතික හෙළ උරුමය චෝදනා කරනවා.\nඑහි සම සභාපති පූජ්‍ය හැඩිගල්ලේ විමලසාර හිමියන් මේ බව කියා සිටියේ එම පක්ෂ මූලස්ථානයේ අද පැවති මාධ්‍ය හමුවකට එක්වෙමින්.\nමාධ්‍යවේදීන් විමසූ ප්‍රශ්නවලට  පිළිතුරු ලබාදීමේදී පක්ෂයේ මාධ්‍ය ප්‍රකාශක අනුරුද්ධ ප්‍රදීප්ද ඊට එක්වුණා.\nඔහු කියා සිටියේ රතන හිමියන්ගේ ස්වාධීනභාවය ව්‍යාජ එකක් බවයි.\nඋන්වහන්සේ සම්බන්ධයෙන් විනය ක්‍රියාමාර්ග ගැනීමේ අයිතිය පක්ෂය සතුවන බවයි මාධ්‍ය හමුවේදී පූජ්‍ය හැඩිගල්ලේ විමලසාර හිමියන් කියා සිටියේ.",
       "URL": "https://www.hirunews.lk/155088/රතන-හිමිගේ-ස්වාධීනත්වය-බොරුවක්-හෙළ-උරුමයෙන්-චෝදනා",
       "Category": "Local News",
       "Parent URL": "https://www.hirunews.lk/local-news.php?pageID=4650"
}