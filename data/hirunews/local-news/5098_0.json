{
       "Source": "hirunews",
       "Timestamp": "Thursday, 07 April 2016 - 18:48",
       "Headline": "රැහේ අය සමඟ ඉන්න ලැබීම ආඩම්බරයක්",
       "News Content": "ග්‍රාම නිලධාරීන්ගේ සේවාව සම්බන්ධයෙන් තම හෘද සාක්ෂිය තුළ ඇත්තේ ඉමහත් ගෞරවයක් සහ භක්තියක් බව ජනාධිපති මෛත්‍රීපාල සිරිසේන පවසනවා.\nදිවයිනේ සිටින ග්‍රාම සේවා නිලධාරීන් 15,000 දෙනා අතරෙන් 2500 දෙනෙකුට සංකේතාත්මකව සාම විනිසුරු පත්වීම් ලබාදීම වෙනුවෙන් අරලියගහ මන්දිරයේ අද (07) උදෑසන පැවති උත්සවයකට එක්වෙමිනුයි ජනාධිපතිවරයා මේ බව කියා සිටියේ.\nතමාගේ රැහේ පුද්ගලයින් සමඟ එකට ඉඳීමට අවස්ථාවක් ලැබීම අගය කොට සලකන බවයි ජනාධිපතිවරයා එහිදී සඳහන් කළේ.\nඑමෙන්ම, ග්‍රාම සේවකයෙකුට ලබාදිය යුතු දීමනා වැඩි කිරීමටද පියවර ගන්නා බව ජනාධිපතිවරයා වැඩිදුරටත් කියා සිටියා.",
       "URL": "https://www.hirunews.lk/130356/රැහේ-අය-සමඟ-ඉන්න-ලැබීම-ආඩම්බරයක්",
       "Category": "Local News",
       "Parent URL": "https://www.hirunews.lk/local-news.php?pageID=5098"
}