{
       "Source": "hirunews",
       "Timestamp": "Thursday, 17 February 2022 - 20:14",
       "Headline": "චමුදිතගේ නිවසට එල්ල වූ මැර ප්‍රහාරයේ ඇඟිලි සලකුණු වාර්තා ලබා ගැනේ (වීඩියෝ)",
       "News Content": "හිරු ටී.වී, ප්‍රවීන මාධ්‍යවේදී චමුදිත සමරවික්‍රමගේ නිවසට එල්ල වූ මැර ප්‍රහාරය එල්ල කිරීමට යොදා ගත් ද්‍රව්‍යවලින් ඇගිලි සලකුණු කිහිපයක් හඳුනා ගැනීමට හැකි වී තිබෙනවා.\nපොලීසිය සදහන් කළේ එම ඇඟිලි සලකුණු සම්බන්ධයෙන් පරීක්ෂණ වාර්තා අපරාධ ලේඛනාගාරයෙන් ලබා ගැනීමට කටයුතු කර ඇති බවයි.\nමේ අතර, අදාළ ප්‍රහාරය එල්ල කිරීම  සම්බන්ධයෙන් සී.සී.ටී.වී. දර්ශන සහ තවත් විද්‍යාත්මක  සාක්ෂි ආශ්‍රිතව පුළුල් විමර්ශන ක්‍රියාත්මකයි.\nමෙම ප්‍රහාරය පිළිබදව නිවැරදි තොරතුරක් ලබාදෙන අයෙකුට රුපියල් ලක්ෂ 5ක මුදල් ත්‍යාගයක් පිරිනැමීමට හිරු ටී.වී. තීරණය කළ අතර, එවැනි තොරතුරක් වෙතොත් ඒ පිළිබදව 0770 322 821න්  හිරු සී.අයි.ඒ. අංකය අමතා ලබාදිය හැකියි.\nමේ අතර මාධ්‍යවේදී චමුදිත සමරවික්‍රම මහතාගේ පිළියන්දල පිහිටි නිවසට එල්ල වූ මැර ප්‍රහාරය සම්බන්ධයෙන් අදත් දේශපාලනඥයින් අදහස් පළ කළා.",
       "URL": "https://www.hirunews.lk/297302/චමුදිතගේ-නිවසට-එල්ල-වූ-මැර-ප්‍රහාරයේ-ඇඟිලි-සලකුණු-වාර්තා-ලබා-ගැනේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1350"
}