{
       "Source": "hirunews",
       "Timestamp": "Friday, 25 August 2023 - 9:07",
       "Headline": "'කුමුදුනී' නැවතත් මගී සේවා අරඹයි",
       "News Content": "යාපනයේ සිට ඩෙල්ෆ්ට් ඇතුළු දූපත් ප්‍රදේශ වලට මගීන් ප්‍රවාහනය කරණ '' කුමුදුනී'' මගී බෝට්ටුව මාස අටකට පමණ පසුව අළුත්වැඩියා කටයුතු වලින් පසුව (24) දා යළි මගී සේවාවන් ආරම්භ කොට තිබෙනවා.\nමෙම කුමුදුනී බෝට්ටුව අබලන් වීම නිසා එය මාස හයක් තිස්සේ අළුත්වැඩියා කොට මීට මාසයකට පමණ ඉහතදී සේවය සදහා යොදවා ලද මුල්ම දිනයේදී යළි ක්‍රියා විරහිත වී ඇති බවයි සඳහන් වෙන්නේ.\nපසුව දෙවනි වරටත් අළුත් වැඩියා කිරීමෙන් පසුව යළි දූපත් ප්‍රදේශ වලට මගී ප්‍රවාහනය සදහා යොදවා ඇති බවයි අප වාර්තාකරු සඳහන් කර සිටියේ.\nකුමුදුනී බෝට්ටුව අබලන් වීමෙන් පසුව යාපනයේ දූපත් වැසියෝ සිය ගමනාගමන කටයුතු සදහා සාමාන්‍ය ධීවර බෝට්ටු උපයෝගී කරගත් අතර නාවික හමුදාවද වරින් වර මෙම වැසියන්ට ගමන් පහසුකම් සලසා දී තිබෙනවා.\nයාපනයේ සිට දූපත් ප්‍රදේශ වලට මගීන් ප්‍රවාහනය කිරීම සදහා යොදා අති මේ කුමුදුනී බෝට්ටුවේ සේවා කටයුතු ආරම්භ වී අත්තේ 1968 වසරේදීය.",
       "URL": "https://www.hirunews.lk/346022/කුමුදුනී-නැවතත්-මගී-සේවා-අරඹයි",
       "Category": "Local News",
       "Parent URL": "https://www.hirunews.lk/local-news.php?pageID=74"
}