{
       "Source": "hirunews",
       "Timestamp": "Wednesday, 17 August 2016 - 19:15",
       "Headline": "විනය කඩන පුද්ගලයන්ට පක්ෂයේ ඉඩ නැහැ - ඩිලාන් පෙරේරා",
       "News Content": "විනය කඩන පුද්ගලයින් පක්ෂය තුළ රඳවාගත නොහැකි බව ශ්‍රී ලංකා නිදහස් පක්ෂයේ මාධ්‍ය ප්‍රකාශක රාජ්‍ය අමාත්‍ය ඩිලාන් පෙරේරා මහතා පවසනවා.\nඅද බදුල්ලේ පැවති උත්සවයකට එක්වෙමින් ඩිලාන් පෙරේරා මහතා මේ බව සඳහන් කළා.\nඒකාබද්ධ විපක්ෂයේ මන්ත්‍රීවරුන් ආසන සංවිධායක ධුරවලින් ඉවත් කිරීම සම්බන්ධයෙන් හිටපු ජනාධිපති මහින්ද රාජපක්ෂද අද අදහස් පළ කළා.\nඒ, බන්ධනාගාර ගතව සිටින නාමල් රාජපක්ෂ මන්ත්‍රීවරයාගේ සුවදුක් බැලීම සඳහා වැලිකඩ බන්ධනාගාරයට පැමිණි අවස්ථාවේදියි.\nශ්‍රී ලංකා නිදහස් පක්ෂය එක්සත් ජාතික පක්ෂයේ අවශ්‍යතා ක්‍රියාත්මක කරන බවටයි ඔහු එහිදී චෝදනා කළේ.",
       "URL": "https://www.hirunews.lk/140859/විනය-කඩන-පුද්ගලයන්ට-පක්ෂයේ-ඉඩ-නැහැ-ඩිලාන්-පෙරේරා",
       "Category": "Local News",
       "Parent URL": "https://www.hirunews.lk/local-news.php?pageID=4918"
}