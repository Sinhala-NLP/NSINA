{
       "Source": "hirunews",
       "Timestamp": "Saturday, 08 October 2022 - 15:07",
       "Headline": "අන්දරගොල්ලෑව රක්ෂිතයේ සතුන් දඩයම් කළ 14 ක් අධිකරණයට",
       "News Content": "අනුරාධපුර - කහටගස්දිගිලිය වනජීවී කළාපයට අයත් නාම්බාකට, දිවුල්වැව, අන්දරගොල්ලෑව රක්ෂිතයේ සතුන් දඩයමේ නිරත වූ පුද්ගලයින් 14 දෙනෙකු වනජීවී නිලධාරීන්ගේ භාරයට ගෙන තිබෙනවා.\nගත වූ සතියක කාලය තුළ සිදු කළ වැටලීම් වලදී මෙම පිරිස සිය භාරයට ගත් බවයි කහටගස්දිගිලිය අඩවි වනජීවී කාර්යාලය සඳහන් කළේ.\nඑහිදී මොවුන් සතුව තිබූ දඩ මස්, ගිනි අවි හා යතුරු පැදියක් වනජිවි නිලධාරින්ටගේ භාරයට ගෙන තිබෙනවා.\nසැකකරුවන් තල්ගහපතාන, රත්මල්ගහවැව, අන්දරගොල්ලෑව, දහනැක්කෑව හා වලහාඉද්දවැව ප්‍රදේශවල පදිංචිකරුවන්.\nමොවුන් අධිකරණයට ඉදිරිපත් කිරීමෙන් අනතුරුව ඇප මත මුදා හැර ඇති බවයි කහටගස්දිගිලිය අඩවි වනජීවී කාර්යාලය සඳහන් කළේ.",
       "URL": "https://www.hirunews.lk/317359/අන්දරගොල්ලෑව-රක්ෂිතයේ-සතුන්-දඩයම්-කළ-14-ක්-අධිකරණයට",
       "Category": "Local News",
       "Parent URL": "https://www.hirunews.lk/local-news.php?pageID=816"
}