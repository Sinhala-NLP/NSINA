{
       "Source": "hirunews",
       "Timestamp": "Friday, 01 April 2016 - 10:08",
       "Headline": "හැට්න් රිය අනතුරක් මෝටර් රථයේ කැමරාවක පටිගත වෙයි",
       "News Content": "හැට්න් නුවරඑළිය ප්‍රධාන මාර්ගයේ කුඩාගම ප්‍රදේශයේදී වාහන තුනක් ගැටීමෙන් 6 දෙනෙකු තුවාල ලබා තිබෙනවා.\nඔවුන් ඇතුලත් කර ඇත්තේ කොටගල රෝහලටයි. අද පෙරවරු 7 යි 30 ට පමණ මෙම අනතුර සිදුව ඇති බවයි අප වාර්තාකරු සඳහන් කලේ.\nකොටගල සිට හැට්න් දක්වා ධාවනය වු ලොරි රථයක් මෝටර් රථයක සහ බස් රථයක ගැටීමෙන් මෙම අනතුර සිදුව තිබෙනවා.\nපෞද්ගලික බස් රථය කොටගල සිට හැට්න් දක්වා ඇගලුම් කර්මාන්ත ශාලාවකට සේවකයන් රැගෙන යන එකක් බව සඳහන්.\nතුවාල ලැබුවන් අතර බස් රථයේ රියදුරා / එහි ගමන් කල තරුණියන් 4 දෙනෙකු සහ ලොරියේ රියදුරා ද වනවා.\nමෙම අනතුර සිදුවන ආකාරය අනතුරට ලක්වු මෝටර් රථයේ තිබු කැමරාවක මෙලෙස සටහන් වී තිබුනා.\nඡායාරූප - හැටන් රංජිත් රාජපක්ෂ",
       "URL": "https://www.hirunews.lk/129865/හැට්න්-රිය-අනතුරක්-මෝටර්-රථයේ-කැමරාවක-පටිගත-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=5107"
}