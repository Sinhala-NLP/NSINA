{
       "Source": "hirunews",
       "Timestamp": "Monday, 23 January 2023 - 14:43",
       "Headline": "ඖෂධ හිඟයට විසඳුම් ඉල්ලා වෙදැදුරෝ කළු පටි බඳිති (වීඩියෝ)",
       "News Content": "මෙරට ඖෂධ හිඟයක් නිර්මාණය වී ඇති බැවින් ඊට කඩිනමින් විසඳුම් ලබාදෙන ලෙස රජයට බලකරමින් රජයේ වෛද්‍ය නිලධාරීන් සංගමය මහජන පෙත්සමකට අත්සන් ලබා ගැනීම අද ආරම්භ කළා.\nමීට සමගාමීව කළු සතියක් ප්‍රකාශයට පත් කරන බව එම සංගමයේ ලේකම් වෛද්‍ය හරිත අලුත්ගේ ප්‍රකාශ කළා.\nඖෂධ අර්බුදයට කඩිනම් විසඳුම් ලබා දෙන ලෙස බලකරමින් රජයේ වෛද්‍ය නිලධාරීන්ගේ සංගමය මහජන පෙත්සමකට අත්සන් ලබා ගැනීමේ ව්‍යාපාරයක් අද ආරම්භ කළේ කොළඹ ජාතික රෝහලෙන්.\nඔවුන් පෙන්වා දෙන්නේ ඖෂධ නොමැති කමින් රෝගීන් දැඩි අපහසුතාවට පත්ව සිටින බවයි.\nරජයේ සහ පෞද්ගලික රෝහල්වල පවතින ඖෂධ හිඟය, ඖෂධවල ඉහළ මිල ගණන් මෙන්ම රටෙහි සිදුවන හොරකම සහ දූෂණයට එරෙහිව කළු සතියක් ප්‍රකාශයට පත් කරන බව එම සංගමයේ ලේකම් වෛද්‍ය හරිත අලුත්ගේ ප්‍රකාශ කළා.\nඒ අනූව කොළඹ ජාතික රෝහලේ වෛද්‍යවරුන් පිරිසක් කළු පටි පැළද රෝගීන්ට ප්‍රතිකාර කරන අයුරු දක්නට ලැබුණා.\nඔෂධ මෙන්ම එක්ස්රේ පරීක්ෂණ , රුධිර පරීක්ෂණ ඇතුළුව රෝගීන්ට අවශ්‍ය සෙසු ප්‍රතිකාර කටයුතු පිළිබඳ ගැටලු අඩු වැඩි වශයෙන් දිවයිනේ සියලු රෝහල්වල පවතින බවට ද රජයේ වෛද්‍ය නිලධාරීන්ගේ සංගමය චෝදනා කරනවා.",
       "URL": "https://www.hirunews.lk/325713/ඖෂධ-හිඟයට-විසඳුම්-ඉල්ලා-වෙදැදුරෝ-කළු-පටි-බඳිති-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=583"
}