{
       "Source": "hirunews",
       "Timestamp": "Friday, 02 June 2023 - 10:57",
       "Headline": "බෙහෙත් කොටන තුවක්කුවක් ළඟ තබා ගත්තාට ඇප",
       "News Content": "බුත්තල ජනාවාස 10 ප්‍රදේශයේදී මෙරට නිෂ්පාදිත බෙහෙත් කොටන තුවක්කුවක් සමඟ පුද්ගලයකු අත්අඩංගුවට ගෙන තිබෙනවා.\nඊයේ (01) උදෑසන විශේෂ කාර්ය බළකා බුත්තල කඳවුරේ නිලධාරීනට ලද තොරතුරක් මත මෙම වැටලීම සිදු කර තිබෙන අතර අත්අඩංගුවට ගත් සැකකරු බුත්තල පොලිස් ස්ථානය වෙත ඉදිරිපත් කර ඇති බවයි වාර්තා වන්නේ.\nසැකකරු 34 හැවිරිදි බුත්තල, පැල්වත්ත ප්‍රදේශයේ පදිංචිකරුවෙක්.\nඔහු ඊයේ වැල්ලවාය මහේස්ත්‍රාත් අධිකරණයට ඉදිරිපත් කිරීමෙන් පසු රුපියල් ලක්ෂ 2ක ශ‍රීර ඇප මත නිදහස් කර තිබෙනවා.\nලබන අගෝස්තු 12 දින නැවත නඩුව කැඳවීමට නියමිතයි.",
       "URL": "https://www.hirunews.lk/336856/බෙහෙත්-කොටන-තුවක්කුවක්-ළඟ-තබා-ගත්තාට-ඇප",
       "Category": "Local News",
       "Parent URL": "https://www.hirunews.lk/local-news.php?pageID=299"
}