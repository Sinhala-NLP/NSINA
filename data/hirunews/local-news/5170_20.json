{
       "Source": "hirunews",
       "Timestamp": "Saturday, 13 February 2016 - 12:36",
       "Headline": "විනය කැඩූ නිදහස් පක්ෂ ප්‍රාදේශීය සභා සභාපතිවරුන් 10 කට ලිපි",
       "News Content": "ශ්‍රී ලංකා නිදහස් පක්ෂ මධ්‍යම කාරක සභාව මගින් ඊයේ (12) ගනු ලැබූ තීරණවලට අනුව නිදහස් පක්ෂයේ හිටපු ප්‍රාදේශීය සභා සභාපතිවරුන් 10 දෙනෙකු වෙත කරුණු විමසීමේ ලිපි යවනු ලැබූ බව පක්ෂ මහලේකම් දුමින්ද දිසානායක හිරු ප්‍රවෘත්ති අංශයට ප්‍රකාශ කළා.\nඑමෙන්ම, ශ්‍රී ලංකා නිදහස් පක්ෂය සහ එහි නායකත්වය විවේචනය කළ පාර්ලිමේන්තු මන්ත්‍රීවරුන් සම්බන්ධයෙන් පක්ෂයේ විනය කමිටුව රැස්වී තීරණයක් ගැනීමට නියමිත බවත් ඔහු වැඩිදුරටත් කියා සිටියා.\nපක්ෂය සහ පක්ෂ නායකත්වය විවේචනය කරන සාමාජිකයින්ට එරෙහිව විනය පියවර ගැනීමට ඊයේ රැස්වූ නිදහස් පක්ෂයේ  මධ්‍යම කාරක සභාව තීරණය කළා.\nඑසේම පාර්ලිමේන්තුව තුළ නිදහස් පක්ෂ මන්ත්‍රීවරුන්ට වෙනම කණ්ඩායමක් ලෙස කටයුතු කිරීමට අවස්ථාව ලබා නොදීමටයි නිදහස් පක්ෂ මධ්‍යම කාරක සභාව තීරණය කර ඇත්තේ.",
       "URL": "https://www.hirunews.lk/126153/විනය-කැඩූ-නිදහස්-පක්ෂ-ප්‍රාදේශීය-සභා-සභාපතිවරුන්-10-කට-ලිපි",
       "Category": "Local News",
       "Parent URL": "https://www.hirunews.lk/local-news.php?pageID=5170"
}