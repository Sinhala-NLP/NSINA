{
       "Source": "hirunews",
       "Timestamp": "Sunday, 20 August 2017 - 12:57",
       "Headline": "විද්‍යුත් අත්සන පාර්ලිමේන්තුවට",
       "News Content": "ඉලෙක්ට්‍රොනික වශයෙන් යොදන අත්සන්, එම වාර්තා සහ ඉලෙක්ට්‍රොනික මාධ්‍යයේ  ඕනෑම ලේඛනයක් නීත්‍යානුකූල ලෙස පිළිගැනීමේ පනත් කෙටුම්පතක් ඉදිරි සතියේ පාර්ලිමේන්තුවට ඉදිරිපත් කෙරෙනවා.\nඑම පනත් කෙටුම්පත ඉදිරිපත් කෙරෙන්නේ ඉලෙක්ට්‍රොනික ගණුදෙනු පිළිබඳ පනතේ සංශෝධනයක් ලෙසයි.\nජාත්‍යන්තර ගණුදෙනු සඳහා ඉලෙක්ට්‍රොනික සන්නිවේදන යොදාගැනීමේ එක්සත් ජාතීන්ගේ සම්මුතියට අනුවයි මෙලෙස මෙරට ඉලෙක්ට්‍රොනික අත්සන් නීත්‍යානුකූල කෙරෙන්නේ.\nදේශසීමා හරහා වෙළඳාම ඇතුලූ ගණුදෙනු ප්‍රවර්ධනය කිරීමේ අරමුණින් ජගත් සංවිධානය මෙම සම්මුතිය ඉදිරිපත් කරනු ලැබුවා.\nමෙතෙක් මෙරට ඉලෙක්ට්‍රොනික අත්සන සඳහා නීත්‍යානුකූල පිළිගැනීමක් පැවැත්වුණේ නැහැ.",
       "URL": "https://www.hirunews.lk/168905/විද්‍යුත්-අත්සන-පාර්ලිමේන්තුවට",
       "Category": "Local News",
       "Parent URL": "https://www.hirunews.lk/local-news.php?pageID=4362"
}