{
       "Source": "hirunews",
       "Timestamp": "Tuesday, 18 July 2023 - 11:55",
       "Headline": "ඌරවත්ත දුම්රිය මාර්ගයේ නාඳුනන මළ සිරුරක්",
       "News Content": "අම්බලන්ගොඩ ඌරවත්ත දුම්රිය මාර්ගයේ තිබී පිරිමි පුද්ගල මළ සිරුරක් හමුවී තිබෙනවා.\nපුද්ගලයකු දුම්රියේ ගැටී ඇති බවට අද(18) උදෑසන පොලිසියට ලද තොරතුරක් මත අම්බලන්ගොඩ පොලිසිය විසින් විමර්ශන ආරම්භ කර තිබෙන බවයි වාර්තා වෙන්නේ.\nමියගිය තැනැත්තාගේ අනන්‍යතාවය මෙතෙක් හදුනාගෙන නැහැ.\nකෙසේ වෙතත්, අම්බලන්ගොඩ පොලිසිය සදහන් කළේ, දුම්රියේ කිසිදු පුද්ගලයෙක් ගැටී ඇති බවට අම්බලන්ගොඩ දුම්රිය ස්ථානයෙන් මේ වන විටත් වාර්තා වී නොමැති හෙයින් මෙම මරණය ඝාතනයක්ද යන්න සැක සහිත වන බවයි\nසිද්ධිය සම්බන්ධයෙන් අම්බලන්ගොඩ පොලිසිය විමර්ශන සිදුකරයි.",
       "URL": "https://www.hirunews.lk/341607/ඌරවත්ත-දුම්රිය-මාර්ගයේ-නාඳුනන-මළ-සිරුරක්",
       "Category": "Local News",
       "Parent URL": "https://www.hirunews.lk/local-news.php?pageID=174"
}