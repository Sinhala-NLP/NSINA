{
       "Source": "hirunews",
       "Timestamp": "Sunday, 17 July 2022 - 17:47",
       "Headline": "දිනය නිමාවන විට ශ්‍රී ලංකා දෙවන ඉනිම 36/1 යි",
       "News Content": "සංචාරක පාකිස්ථාන ක්‍රිකට් කණ්ඩායම සහ ශ්‍රී ලංකා ක්‍රිකට් කණ්ඩායම අතර ගාල්ල අන්තර් ජාතික ක්‍රිකට් ක්‍රීඩාංගණයේ පැවැත්වෙන පළමු ටෙස්ට් තරගයේ දෙවන ඉනිම ක්‍රීඩා කරන සත්කාරක ශ්‍රී ලංකා කණ්ඩායම තරගයේ දෙවන දිනය නිමා වන විට එක් කඩුල්ලක් දැවී ලකුණු 36ක් ලබා ගෙන සිටිනවා.\nඒ පළමු ඉනිමට සියලු දෙනා දැවී ශ්‍රී ලංකා කණ්ඩායම ලබා ගත් ලකුණු 222ට අමතරවයි\nඒ අනුව ශ්‍රී ලංකා කණ්ඩායම මේ වන විට පාකිස්ථාන කණ්ඩායමට වඩා ලකුණු 40ක් ඉදිරියෙන් පසුවනවා.\nශ්‍රී ලංකා කණ්ඩායමේ පළමු කඩුල්ල ලෙස නායක දිමුත් කරුණාරත්න දැවී ගියේ මොහොමඩ් නවාස්ගේ පන්දුවක් හමුවේ කඩුල්ල මුවා කිරීමේ වරදට හසු වීමෙන්.\nඒ ඔහු ලකුණු 16 ලබා සිටිය දී.\nඅනතුරුව සැඳෑ ආරක්ෂක පිතිකරු ලෙස කසුන් රාජිත පිටියට පිවිසි අතර දිනය නිමා වන විට ආරම්භක පිතිකරු ඕෂධ ප්‍රනාන්දු සමගින් පන්දුවට පහර දෙමින් සිටිනවා.\nමේ අතර පාකිස්ථාන කණ්ඩායම තම පළමු ඉනිමට සියලු දෙනා දැවී ලකුණු 218ක් ලබා ගත්තා.\nහෙට තරගයේ තුන්වැනි දිනයයි.",
       "URL": "https://www.hirunews.lk/310227/දිනය-නිමාවන-විට-ශ්‍රී-ලංකා-දෙවන-ඉනිම-36-1-යි",
       "Category": "Local News",
       "Parent URL": "https://www.hirunews.lk/local-news.php?pageID=1013"
}