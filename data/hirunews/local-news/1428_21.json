{
       "Source": "hirunews",
       "Timestamp": "Wednesday, 12 January 2022 - 21:44",
       "Headline": "ස්ටෑන්ඩඩ් ඇන්ඩ් පුවර් ශ්‍රේණිගත කිරීම වගකීම් විරහිත බවට ශ්‍රී ලංකා මහ බැංකුවෙන් නිවේදනයක්",
       "News Content": "ස්ටෑන්ඩර්ඩ් ඇන්ඩ් පුවර්ස් (S&P) ශ්‍රේණිගත කිරීමේ ආයතනය විසින් ශ්‍රී ලංකාවේ දිගුකාලීන ස්වෛරී ණය ශ්‍රේණිගත කිරීම ‘CCC+’ සිට ‘CCC’ දක්වා පහත දමා තිබෙනවා.\nඊට ප්‍රතිචාර දක්වමින් ශ්‍රී ලංකා මහ බැංකුව ද නිවේදනයක් නිකුත් කරා.\nඑහි දැක්වෙන්නේ ජනවාරි 18 වනදා කල්පිරෙන ජාත්‍යන්තර ස්වෛරී බැඳුම්කරය පියවීමට කටයුතු සූදානම් කිරීම මධ්‍යයේ ස්ටෑන්ඩර්ඩ් ඇන්ඩ් පුවර්ස් ශ්‍රේණිගත කිරීම නුසුදුසුය බවයි.\nමේ අතර මීට පෙර විදෙස් ණය ගෙවීමට ශ්‍රී ලංකාවට ඇති හැකියාව ගැන ෆිච් රේටින්ස් \"Fitch Ratings\" අනතුරු ඇඟවීමක් සිදු කළා.\nඒ අනුව \"ෆිච් රේටින්ස්\" විසින් ශ්‍රී ලංකාවේ Long-Term Foreign-Currency Issuer Default Rating (IDR) ශ්‍රේණිගත කිරීම 'CCC' සිට 'CC' දක්වා පහත දමා තිබුණා.",
       "URL": "https://www.hirunews.lk/293844/ස්ටෑන්ඩඩ්-ඇන්ඩ්-පුවර්-ශ්‍රේණිගත-කිරීම-වගකීම්-විරහිත-බවට-ශ්‍රී-ලංකා-මහ-බැංකුවෙන්-නිවේදනයක්",
       "Category": "Local News",
       "Parent URL": "https://www.hirunews.lk/local-news.php?pageID=1428"
}