{
       "Source": "hirunews",
       "Timestamp": "Sunday, 24 September 2023 - 7:36",
       "Headline": "ශ්‍රී ලංකා නීතිඥ සංගමයෙන් රජයට ඉල්ලීමක්",
       "News Content": "රජය විසින් ගැසට් මගින් ප්‍රකාශයට පත් කළ ත්‍රස්ත විරෝධී පනත් කෙටුම්පත සහ අන්තර්ජාල ආරක්ෂාව පිළිබඳ පනත් කෙටුම්පත වහාම ඉවත් කර ගන්නැයි ශ්‍රී ලංකා නීතිඥ සංගමය රජයෙන් ඉල්ලීමක් කරනවා.\nඊයේ පැවති සාකච්ඡාවකදී නීතිඥ සංගමය ඒකමතිකව තීරණය කර ඇත්තේ අදාළ පනත් කෙටුම්පත් ජනතාවගේ නිදහස, ස්වාධීනත්වයට සහ ප්‍රජාතන්ත්‍රවාදයට බරපතල තර්ජනයක් බවයි. එමෙන්ම රටේ නීතියටද එය බලපෑමක් බව ශ්‍රී ලංකා නීතිඥ සංගමය පෙන්වා දෙනවා.\nමීට පෙර පැවති ත්‍රස්ත විරෝධී පනත් කෙටුම්පත සම්බන්ධයෙන් නීතිඥ සංගමය ඉදිරිපත් කළ නිර්දේශද නොතකා නව පනත් කෙටුම්පත් සකස් කර ඇති බවටයි ශ්‍රී ලංකා නීතිඥ සංගමය චෝදනා කරන්නේ.",
       "URL": "https://www.hirunews.lk/349223/ශ්‍රී-ලංකා-නීතිඥ-සංගමයෙන්-රජයට-ඉල්ලීමක්",
       "Category": "Local News",
       "Parent URL": "https://www.hirunews.lk/local-news.php?pageID=10"
}