{
       "Source": "hirunews",
       "Timestamp": "Saturday, 10 June 2017 - 19:19",
       "Headline": "හකීම්ට ප්‍රහේලිකාවක්",
       "News Content": "රජය අපහසුතාවයට පත් කිරීමේ අරමුණින් ඇතැම් කණ්ඩායම් සිදුකරන කඩා කප්පල්කාරි ක්‍රියාවන් සම්බන්ධයෙන් රජයේ ඉහළ පෙලේ නායකයින් සමග සාකච්ඡා කර ඒවා විසදීමට පියවර ගන්නා බව ශ්‍රී ලංකා මුස්ලිම් කොංග්‍රස් නායක අමාත්‍ය රාවුෆ් හකීම් ප්‍රකාශ කළා.\nඒ මහනුවර අද (10) පැවති වැඩසටහනකට එක්වෙමින්. ඇතැම් කණ්ඩායම් වලට රට අවුල් ජාලාවක් කිරීමට අවශ්‍ය වී ඇති බවත්, එවැනි දේවල් සිදුකරන කණ්ඩායම් සම්බන්ධයෙන් සොයා බැලීම බුද්ධි අංශවලට අපහසු කාර්යයක් නොවන බවයි අමාත්‍යවරයා සදහන් කළේ.\nඑහෙත් ඒ සම්බන්ධයෙන් විශාල ප්‍රහේලිකාවක් පවතින බව ද ඔහු කියා සිටියා.\nමේ අතර අද පස්වරුවේ බොදුබල සේනා සංවිධානයේ නියෝජිතයින් පිරිසක් මහනුවර ගැටඹේ රාජෝපනවාරාම විහාරාධිපති දික්පිටියාගොඩ සිරිධම්ම නාහිමියන් මුණ ගැසී වර්තමානයේ ඇති වී තිබෙන ගැටලුකාරී තත්ත්වය පිළිබඳ දැනුවත් කරනු ලැබුවා.",
       "URL": "https://www.hirunews.lk/163269/හකීම්ට-ප්‍රහේලිකාවක්",
       "Category": "Local News",
       "Parent URL": "https://www.hirunews.lk/local-news.php?pageID=4475"
}