{
       "Source": "hirunews",
       "Timestamp": "Wednesday, 23 October 2019 - 7:25",
       "Headline": "මඩකලපු මාර්ගයේ දුම්රිය ධාවනය මහවට පමණයි",
       "News Content": "කොළඹ සිට මඩකලපුව බලා ධාවනය වූ මීනගයා දුම්රිය පීලිපැනීමට ලක්වීම හේතුවෙන් එම මාර්ගයේ දුම්රිය ගමනාගමන කටයුතු මහව දක්වා සීමා කර තිබෙනවා.\nකෙසේ වෙතත් මේ වනවිට පීලිපැනීමට ලක්වූ දුම්රිය මැදිරි හයෙන් තුනක් පීලිගත කර ඇති බවයි දුම්රිය දෙපාර්තමේන්තුවේ උසස් නිලධාරියෙකු සඳහන් කළේ.\nපීලිපැනීමට ලක්වූ දුම්රිය එන්ජිම සහ අනෙකුත් මැදිරි තුන පීලිගත කිරීමේ කටයුතු මේ වනවිටත් සිදුකරමින් පවතින අතර, හැකි ඉක්මණින් යළි එම මාර්ගයේ දුම්රිය ධාවනය යථා තත්ත්වයට පත් කිරීමට පියවර ගන්නා බවයි ඔහු කියා සිටියේ.\nපෙරේදා රාත්‍රියේ කොළඹ කොටුවේ සිට ධාවනය වූ මීනගයා දුම්රිය පීළි පැනීමට ලක්වූයේ අවුකන උප දුම්රිය ස්ථානය ආසන්නයේදීයි.\nමේ නිසා ඊයේ රාත්‍රියේ ධාවනය වීමට නියමිතව තිබූ දුම්රිය ද අවලංගු කෙරුණා.",
       "URL": "https://www.hirunews.lk/226796/මඩකලපු-මාර්ගයේ-දුම්රිය-ධාවනය-මහවට-පමණයි",
       "Category": "Local News",
       "Parent URL": "https://www.hirunews.lk/local-news.php?pageID=3084"
}