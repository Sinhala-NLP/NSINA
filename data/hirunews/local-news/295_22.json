{
       "Source": "hirunews",
       "Timestamp": "Sunday, 04 June 2023 - 11:17",
       "Headline": "මනුදම් සදහම් පොසොන් කලාපය උත්කර්ෂවත්ව",
       "News Content": "කම්කරු සහ විදේශ රැකියා අමාත්‍ය මනුෂ නානායක්කාර මහතාගේ අනුග්‍රහය ඇතිව ක්‍රියාත්මක මනුදම් සදහම් පොසොන් කලාපය යටගල පුරාණ රජමහා විහාරස්ථානය සහ හබරාදුව නගරය කේන්ද්‍ර කර ගනිමින් පැවැත්වෙනවා.\nයටගල පුරාණ රජමහා විහාරය කේන්ද්‍ර කරගෙන පැවැත්වෙන මනුදම් සදහම් පොසොන් කලාපය අමාත්‍යවරයාගේ ප්‍රධානත්වයෙන් විවෘත කරනු ලැබුවා.\nපොසොන් කලාපය ආලෝකවත් කළ අමාත්‍යවරයා පොසොන් තොරණ, ජල තොරණ විවෘත කළා. ඉන්පසුව පොසොන් භක්ති ගීත වැඩසටහනකට ද එක්ව භක්තිගීත ඉදිරිපත් කළ පාසල් සහ දහම්පාසල් ළමුයින්ට සහතිකපත් සහ මුදල් ත්‍යාග ප්‍රදානය කරනු ලැබුවා.\nමෙම අවස්ථාවට දකුණු පළාත් ආණ්ඩුකාර ආචාර්ය විලී ගමගේ, ගාල්ල දිස්ත්‍රික් සම්බන්ධීකරණ කමිටු සභාපති පාර්ලිමේන්තු මන්ත්‍රී සම්පත් අතුකෝරළ යන මහත්වරු මෙම අවස්ථාවට එක්ව සිටියා.",
       "URL": "https://www.hirunews.lk/337001/මනුදම්-සදහම්-පොසොන්-කලාපය-උත්කර්ෂවත්ව",
       "Category": "Local News",
       "Parent URL": "https://www.hirunews.lk/local-news.php?pageID=295"
}