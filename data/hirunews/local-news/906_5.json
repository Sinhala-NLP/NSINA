{
       "Source": "hirunews",
       "Timestamp": "Monday, 29 August 2022 - 7:38",
       "Headline": "මැයි 9 වනදා මන්ත්‍රීවරුන්ගේ නිවාසවලට පහරදුන් තවත් තුන්දෙනෙකු අල්ලයි",
       "News Content": "පසුගිය මැයි මස 9 වනදා පාර්ලිමේන්තු මන්ත්‍රීවරුන් තුන්දෙනෙකුගේ නිවාසවලට පහරදී අලාභ හානි සිදුකිරීමේ සිද්ධිය සම්බන්ධයෙන් තවත් තුන්දෙනෙකු අත්අඩංගුවට ගෙන තිබෙනවා.\nමාළඹේ පිහිටි පාර්ලිමේන්තු මන්ත්‍රී විමල් වීරවංශගේ නිවසට පහරදීමේ සිද්ධියට ඊයේ (29) අත්අඩංගුවට ගෙන තිබුණේ 37 හැවිරිදි හෝකන්දර ප්‍රදේශයේ පදිංචිකරුවෙක්.\nඑමෙන්ම බස්නාහිර පළාත් උතුර අපරාධ කොට්ඨාසය සිදුකළ මෙහෙයුමකදී පාර්ලිමේන්තු මන්ත්‍රී ලසන්ත අලගියවන්නගේ නිවසට අලාභ හානි සිදුකළ සැකකරුවෙකුද අත්අඩංගුවට ගත්තා.\nඑලෙස අත්අඩංගුවට ගෙන තිබුණේ කිරිඳිවැල ප්‍රදේශයේ පදිංචි 43 හැවිරිදි අයෙක්.\nමේ අතර දංකොටුවේ පිහිටි පාර්ලිමේන්තු මන්ත්‍රී අරුන්දික ප්‍රනාන්දුගේ නිවසට පහරදීම සම්බන්ධයෙන් 45 හැවිරිදි එම ප්‍රදේශයේම පදිංචි පුද්ගලයෙකු අත්අඩංගුවට ගත්තා.",
       "URL": "https://www.hirunews.lk/313999/මැයි-9-වනදා-මන්ත්‍රීවරුන්ගේ-නිවාසවලට-පහරදුන්-තවත්-තුන්දෙනෙකු-අල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=906"
}