{
       "Source": "hirunews",
       "Timestamp": "Thursday, 13 July 2023 - 10:57",
       "Headline": "සෙට්ටිකුලම රාත්‍රී බසයේ ගමන අවදානම්",
       "News Content": "වවුනියාවේ සිට සෙට්ටිකුලම දක්වා දිනපතාම ගමන් කරන අවසන් රාත්‍රී බස් රථයේ ඉඩකඩ ප්‍රමාණවත් නොවීම නිසා ජනතාවට ජීවිතයත් මරණයත් පරදුවට තබා එම බස් රථයේ\nගමන් කිරීමට සිදුව තිබෙනවා.\nමෙම බස් රථය සදහා ඉඩකඩ අති බස් රථයක් යෙදවීම හෝ බස් රථ දෙකක් වවුනියාව හා සෙට්ටිකුලම අතර ධාවනය කරවන ලෙස මගීන් කීපවරක්ම ලංගම බලධාරින්ගෙන් ඉල්ලා\nඇතත් මේ වන තුරු ඊට කිසිදු ප්‍රතිචාරයක් ලැබී නැහැ.\nවවුනියාවේ කාර්යාලවල සේවය කරන පිරිස හා වෙළෙදසල්වල සේවය කරන පිරිස ඔවුන්ගේ සේවා කටයුතු හමාර කිරීමෙන් පසුව දිනපතාම ගමන් කරන්නේ මේ බස් රථයේයි.\nබස් රථයේ ඉඩකඩ ප්‍රමාණවත් නොවන නිසා මගීන් විශාල ප්‍රමාණයක් බස් රථයේ භාණ්ඩ තැබීමට වෙන් කළ කුඩා කොටසේ හා වහලය මත නැගී ගමන් කරනු දක්නට ලැබෙනවා.\nමෙම ගමන ඉතා අවදානම් ගමනක් වුවත් ලංගම බලධාරීන් ඊට සුදුසු විකල්ප ක්‍රියාමාර්ගයක් මේ දක්වාම අනුගමනය කර තිබෙනවා.",
       "URL": "https://www.hirunews.lk/341048/සෙට්ටිකුලම-රාත්‍රී-බසයේ-ගමන-අවදානම්",
       "Category": "Local News",
       "Parent URL": "https://www.hirunews.lk/local-news.php?pageID=188"
}