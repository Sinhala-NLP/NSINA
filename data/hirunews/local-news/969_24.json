{
       "Source": "hirunews",
       "Timestamp": "Wednesday, 03 August 2022 - 12:42",
       "Headline": "සර්ව පාක්ෂික ආණ්ඩුවක් පිහිටු වීමේ යෝජනාවට සජබයෙන් කොළ එළියක්? (වීඩියෝ)",
       "News Content": "ආර්ථික හා සමාජයීය ස්ථාවරත්වය ඇති කිරීම සඳහා වන ජාතික සර්ව පාක්ෂික වැඩපිළිවෙළක් ක්‍රියාත්මක කිරීම සම්බන්ධයෙන් වන සාකච්ඡා සඳහා කළ ආරාධනය, සමගි ජන බලවේගය ඇතුළු සමගි ජන සන්ධානය පිළිගැනීමට තීරණය කර තිබෙනවා.\nඒ බව ලිපියක් මගින් සමගි ජන සන්ධානයේ නායක විපක්ෂ නායක පාර්ලිමේන්තු මන්ත්‍රී සජිත් ප්‍රේමදාස විසින් ජනාධිපති රනිල් වික්‍රමසිංහ වෙත ලිපියක් මගින් දන්වා යවා තිබෙනවා.\nඒ අනුව සර්ව පාක්ෂික ආණ්ඩුවක් ගොඩ නැගීම සඳහා එක්වන ලෙස පසුගිය දා ජනාධිපතිවරයා විසින් සියලු පාර්ලිමේන්තු මන්ත්‍රීවරුන්ට එවන ලද ලිපියට පිළිතුරු වශයෙන් විපක්ෂ නායක සජිත් ප්‍රේමදාස කියා සිටින්නේ, දැනට මාතෘභූමියෙහි උද්ගතව ඇති ආර්ථික, දේශපාලන සහ සමාජ අර්බුදය නිමකොට ජනජීවිත යථා තත්ත්වයට පත්කිරීම සඳහා අවශ්‍ය ක්‍රියාමාර්ග කඩිනමින් ගත යුතුව තිබෙන බවත්,\nඒ සඳහා වන කරුණු සැලකිල්ලට ගෙන ඉහත ලිපියෙහි සඳහන් පරිදි, රටේ ආර්ථික සහ සමාජ අර්බුදයන්ට පිලියම් සෙවීම සඳහා 19 වන ආණ්ඩුක්‍රම ව්‍යවස්ථා සංශෝධනය සහ පාර්ලිමේන්තු අධීක්ෂණ කමිටු ක්‍රමය නැවත හඳුන්වාදීම ඇතුළු ඉදිරි පියවර පිළිබඳව සංවාදයට ජනාධිපතිවරයා විසින් කර ඇති ආරාධනය සමගි ජන බලවේගය ඇතුළු සමගි ජන සන්ධානය පිලිගැනීමට තීරණය කර ඇති බවයි.\n(විපක්ෂ නායකවරයා විසින් ජනපතිට යොමු කළ ලිපිය පහතින්)",
       "URL": "https://www.hirunews.lk/311751/සර්ව-පාක්ෂික-ආණ්ඩුවක්-පිහිටු-වීමේ-යෝජනාවට-සජබයෙන්-කොළ-එළියක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=969"
}