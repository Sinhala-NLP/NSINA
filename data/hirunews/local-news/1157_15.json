{
       "Source": "hirunews",
       "Timestamp": "Thursday, 19 May 2022 - 20:08",
       "Headline": "මිරිහානේ දී බස් රථයකට ගිනි තැබූ සැකකරුවෙකු CID අත්අඩංගුවේ",
       "News Content": "මිරිහාන ප්‍රදේශයේ පැවති විරෝධතාවය අතර බස් රථයකට ගිනි තැබීමේ සිද්ධියට අදාළව සැකකරුවෙකු අපරාධ පරීක්ෂණ දෙපාර්තමේන්තුව මගින් අත්අඩංගුවට ගෙන තිබෙනවා.\nපසුගිය මාර්තු මස 31 වනදා ප්‍රචණ්ඩ ක්‍රියා අතර පොලිසියට හා යුද හමුදාවට අයත් වාහන කිහිපයක් ගිනි තබා විනාශ කර තිබුණා.\nඑහිදී යුද හමුදා බස් රථයකට ගිනි තබන ලද සැකකරු අද දැරණියගල ප්‍රදේශයේදීයි අපරාධ පරීක්ෂණ දෙපාර්තමේන්තුව විසින් අත්අඩංගුවට ගෙන ඇත්තේ.\nසැකකරු බස් රථයට ගිනි තැබීම හේතුවෙන් ඒ ආසන්නයේ නතර කර තිබූ පොලිසියට අයත් ත්‍රී රෝද රථයක් සහ යතුරුපැදි දෙකක් ද ගිනිගෙන විනාශ වී තිබුණා.\n42 හැවිරිදි විවාහකයෙක් වන සැකකරු විජේරාම ප්‍රදේශයේ මෝටර් රථ අමතර කොටස් ආයතනයක සේවය කරන අයෙක් බව සඳහන්.\nඔහු අපරාධ චෝදනා යටතේ හෙට අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/304767/මිරිහානේ-දී-බස්-රථයකට-ගිනි-තැබූ-සැකකරුවෙකු-cid-අත්අඩංගුවේ",
       "Category": "Local News",
       "Parent URL": "https://www.hirunews.lk/local-news.php?pageID=1157"
}