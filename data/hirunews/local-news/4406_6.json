{
       "Source": "hirunews",
       "Timestamp": "Monday, 24 July 2017 - 15:42",
       "Headline": "මඩකලපුව - චෙන්කල්අඩි වැලි ජාවාරමක් වැටලීමේදී කළපුවට පැන්න තරුණයෙකු ජීවිතක්ෂයට",
       "News Content": "චෙන්කල්අඩි - බදුල්ල මාර්ගයේ කරදියනාරු ප්‍රදේශයේ පොලිස් විශේෂ කාර්ය බලකාය සිදුකළ වැටලීමකදී පළායාමට තැත් කළ 19 හැවිරිදි තරුණයෙකු දියේ ගිලී ජීවිතක්ෂයට පත්වී තිබෙනවා.\nමෙහි වැලි ජාවාරම් සිදුකරන බවට පොලිස් විශේෂ කාර්ය බලකායට ලැබුණු විශේෂ තොරතුරක් මත අද වැටලීමක් සිදුකර ඇති බව සඳහන්.\nපොලිස් විශේෂ කාර්ය බලකායේ නිලධාරීන් ගුවනට වෙඩි තබා ඇති අතර එහිදී එක් සැකකරුවෙකු මුන්දන් කුමාරවැලි කලපුවට පැන ඇති බවයි වාර්තාවන්නේ.\nඑම අවස්ථාවේදී ඔහු දියේ ගිලී ජීවිතක්ෂයට පත්වී තිබෙනවා.\nඑමෙන්ම කළපුවට පැන පළායාමට උත්සාහ කළ තවත් පුද්ගලයෙකු පොලිස් විශේෂ කාර්ය බලකායේ නිලධාරීන් විසින් බේරාගෙන චෙන්කල්අඩි රෝහලට ඇතුළත් කරනු ලැබුවා.",
       "URL": "https://www.hirunews.lk/166657/මඩකලපුව-චෙන්කල්අඩි-වැලි-ජාවාරමක්-වැටලීමේදී-කළපුවට-පැන්න-තරුණයෙකු-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=4406"
}