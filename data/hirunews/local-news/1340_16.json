{
       "Source": "hirunews",
       "Timestamp": "Tuesday, 22 February 2022 - 16:55",
       "Headline": "සිපිරිගෙයි රැඳවියන් බැලීමට ආ කතගේ අත යටින් හමුවුණු දේ",
       "News Content": "අගුණකොළපැලැස්ස බන්ධනාගාරයේ රඳවා සිටින සැකකරුවෙකු බැලීමට පැමිණි කාන්තාවක් විසින් සැකකරුට ලබාදීම සඳහා ජංගම දූරකථනයක් සිය යට ඇදුමේ සඟවා බන්ධනාගාර තුළට රැගෙන විත් තිබෙනවා.\nමෙම කාන්තාව විසින් ඉතා උපක්‍රමශිලී ලෙස තම යට ඇඳුමේ සඟවාගෙන බන්ධනාගාරය තුළ අමුත්තන් පෙන්වන ස්ථානයට යාමට තැත් කිරිමේදී අගුණකොළපැලැස්ස බන්ධනාගාරයේ රාජකාරියේ යොදවා ඇති පොලිස් විශේෂ කාර්ය බලකායේ නිලධාරිනියන් විසින් එම කාන්තාව පරික්ෂා කිරිමේදී දූරකථනය සොයා ගැනුණා.\nමෙම සිදුවිම සම්බන්ධයෙන් අගුණකොළපැලැස්ස බන්ධනාගාර අධිකාරිවරයා වෙත වාර්තා කිරිමෙන් පසුව එම තහනම් ද්‍රව්‍ය සමඟ සැකකාර කාන්තාව ඉදිරි නීතිමය කටයුතු කිරීම සඳහා අගුණකොළපැලැස්ස පොලිස්ථානය වෙත භාරදීමට කටයුතු කළා.\nමෙම ‍සිදුවීම සම්බන්ධයෙන් මුලික විමර්ශනයක් සිදු කිරීමට කටයුතු කර ඇති බවයි බන්ධනාගාර මූලස්ථානය පැවසුවේ.",
       "URL": "https://www.hirunews.lk/297730/සිපිරිගෙයි-රැඳවියන්-බැලීමට-ආ-කතගේ-අත-යටින්-හමුවුණු-දේ",
       "Category": "Local News",
       "Parent URL": "https://www.hirunews.lk/local-news.php?pageID=1340"
}