{
       "Source": "hirunews",
       "Timestamp": "Saturday, 30 January 2021 - 12:47",
       "Headline": "නිවාස ගොඩනගා ගත නොහැකිව පීඩාවට පත් රැකව නිවාසලාභීන් (වීඩියෝ)",
       "News Content": "මූල්‍ය ප්‍රතිපාදන ලබාදීම අතරමග නතර කිරීම හේතුවෙන් නිවාස ගොඩනගා ගත නොහැකිව පීඩාවට පත්  නිවාසලාභීන් පිරිසක් පිළිබඳ තංගල්ල රැකව ප්‍රදේශයෙන් වාර්තා වුණා.\nමේ 2018 වර්ෂයේදී තංගල්ල - රැකව පින්වැව ප්‍ර දේශයේ ඉදිකිරීම් ආරම්භ කළ නිවාස ව්‍යාපෘතියක්.\nසඳලකරගම, සිසිරකර ගම්, ගොවි සිසිල, සිරිමඬන සහ සොමිසිසි මව්ගම ලෙස ගම්මාන 5ක් යටතේ ඉදිකිරීමට සැලසුම් කර තිබුණා.\nඒ නිවාස අමාත්‍යාංශය යටතේ ක්‍රියාත්මක වූ උදාගම් සංකල්පය යටතේයි.\nනිවාස 104කින් සමන්විත මෙම ව්‍යාපෘතිය මාස 6ක කාලයකින් අවසන් කරන ලෙස දන්වා තිබුණේ මෙතෙක් ඒ සඳහා අවශ්‍ය මූල්‍ය ප්‍රතිපාදන සහ පහසුකම් ලබා නොදුන් බවට ජනතාව මැසිවිල නගනවා.\nඑක් නිවසක් ඉදිකිරීම සඳහා නිවාස අමාත්‍යාංශය මගින් රුපියල් ලක්ෂ හත හමාරක මුදලක් ලබාදෙන බවට පොරොන්දු වුවත් එම මුදල් ලබා නොදීම හේතුවෙන් ඉදිකිරීම් කටයුතු අතරමග නවතා දමා තිබෙනවා.\nඑසේ ඉදිකිරීමට අපොහොසත් වූ නිවාස අත්හැර දමා ඇති ආකාරයයි මේ.\nහිසට සෙවණක් සිහිනය යථාර්තයක් බවට පත්කර ගැනීමට දහසකුත් එකක් බලාපොරොත්තු තබාගත් මේ මිනිසුන්ගේ එකම ඉල්ලීම කෙසේ හෝ තම නිවාස සිහිනය සැබෑ කර දෙන ලෙසයි",
       "URL": "https://www.hirunews.lk/261134/නිවාස-ගොඩනගා-ගත-නොහැකිව-පීඩාවට-පත්-රැකව-නිවාසලාභීන්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2180"
}