{
       "Source": "hirunews",
       "Timestamp": "Monday, 02 August 2021 - 12:55",
       "Headline": "අගමැති සහ ආණ්ඩු පක්ෂ මන්ත්‍රීවරුන් අතර හමුවක්",
       "News Content": "ආණ්ඩු පක්ෂයේ මන්ත්‍රීවරුන් සමඟ අග්‍රාමාත්‍ය මහින්ද රාජපක්ෂ අද සාකච්ඡාවක් පැවැත්වීමට නියමිතව තිබෙනවා.\nඅරලියගහ මන්දිරයේදී පැවැත්වීමට නියමිත මෙම සාකච්ඡාවේදී මතභේදයට තුඩුදී ඇති කොතලාවල ආරක්ෂක විශ්වවිද්‍යාල පනත් කෙටුම්පත පිළිබඳව මන්ත්‍රීවරුන් දැනුවත් කිරීමට නියමිත බවයි ආරංචි මාර්ග සඳහන් කළේ.\nඑම පනත් කෙටුම්පත සම්බන්ධයෙන් ආණ්ඩුවේ පාර්ශව කිහිපයක් මේ වනවිටත් විරෝධය පළ කර තිබෙනවා.\nමේ අතර මෙම පනත් කෙටුම්පත සම්බන්ධයෙන් මන්ත්‍රීවරුන් දැනුවත් කිරීමේ විශේෂ වැඩමුළුවක්ද හෙට පාර්ලිමේන්තුවේදී සංවිධාන කර තිබෙනවා.\nමෙම පනත් කෙටුම්පත සම්බන්ධයෙන් වන දෙවන දින විවාදය ලබන සිකුරාදා පාර්ලිමේන්තුවේදී පැවැත්වීමට නියමිත අතර, එදිනට අදාළ පනත් කෙටුම්පත සම්මත කරගැනීමටයි රජය තීරණය කර ඇත්තේ.",
       "URL": "https://www.hirunews.lk/278644/අගමැති-සහ-ආණ්ඩු-පක්ෂ-මන්ත්‍රීවරුන්-අතර-හමුවක්",
       "Category": "Local News",
       "Parent URL": "https://www.hirunews.lk/local-news.php?pageID=1780"
}