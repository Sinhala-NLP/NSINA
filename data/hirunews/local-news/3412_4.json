{
       "Source": "hirunews",
       "Timestamp": "Tuesday, 09 April 2019 - 10:48",
       "Headline": "දක්ෂිණ අධිවේගී මාර්ගයේ රිය අනතුරකින් පුද්ගලයෙකු මිය යයි",
       "News Content": "දක්ෂිණ අධිවේගී මාර්ගයේ කුරුඳුගහහැතැක්ම ප්‍රදේශයේදී වෑන් රථයක්, ලොරි රථයක පසුපස ගැටී සිදුවූ අනතුරකින් පුද්ගලයෙකු ජීවිතක්ෂයට පත්වී තිබෙනවා.\nඑසේම අද අලූයම සිදුවූ මෙම අනතුරෙන් වෑන් රථයේ රියදුරු ඇතුළු 5 දෙනෙකු තුවාල ලබා නාගොඩ රෝහලට ඇතුළත් කර ඇති බවයි පොලීසිය පැවසුවේ.\nමිය ගොස් ඇත්තේ වෑන් රථයේ ඉදිරි අසුනේ ගමන් ගත් පුද්ගලයෙකු වන අතර ඔහු පිළියන්දල - මාවිත්තර ප්‍රදේශයේ පදිංචි 63 හැවිරිදි පුද්ගලයෙක්. වෑන් රථයේ රියදුරුට නින්ද යාමෙන් මෙම අනතුර සිදුව ඇති බවට අනාවරණ වී තිබෙනවා.",
       "URL": "https://www.hirunews.lk/214119/දක්ෂිණ-අධිවේගී-මාර්ගයේ-රිය-අනතුරකින්-පුද්ගලයෙකු-මිය-යයි",
       "Category": "Local News",
       "Parent URL": "https://www.hirunews.lk/local-news.php?pageID=3412"
}