{
       "Source": "hirunews",
       "Timestamp": "Saturday, 24 October 2020 - 16:28",
       "Headline": "ආසියාව කොරෝනා ආසාදිතයන් කෝටිය ඉක්මවූ දෙවන කලාපය බවට පත්වේ",
       "News Content": "ආසියාව, කොරෝනා වෛරස් ආසාදිතයන් කෝටිය ඉක්මවූ දෙවන කලාපය බවට දැන් පත්වී අවසන්.\nඒ අතුරෙන් වැඩිම ආසාදිතයන් වාර්තා වන්නේ ඉන්දියාවෙන්.\nලතින් ඇමරිකාව හැරුණු කොට වැඩිම කොරෝනා ආසාදිතයින් සංඛ්‍යාවක් වාර්තා වන ආසියාකරයෙන් කොරෝනා මරණ එක්ලක්ෂ 63,000 ක් ද, වාර්තා වන අතර, එය ලොව පුරා කොරෝනා මරණ වලින් සියයට 14 ක් ලෙස සැලකිය හැකියි.\nලොවපුරා කොරෝනා ආසාදිතයන් අතුරෙන් සියයට 21 ක් සහ මරණ සියයට 12 ක් වාර්තා වන්නේ ඉන්දියාවෙන්.\nබංග්ලාදේශයේ ආසාදිත සංඛ්‍යාව ද මේ වනවිට හාරලක්ෂය ඉක්මවනවා.\nඑහෙත්, චීනය, නවසීලන්තය සහ ජපානය කොරෝනා වෛරස් ව්‍යාප්තිය පාලනය කිරීමට සමත් වී ඇති අතර, එම රටවල ආසාදිත සංඛ්‍යාවේ සීඝ්‍ර වර්ධනයක් දක්නට ලැබෙන්නේ නැහැ.",
       "URL": "https://www.hirunews.lk/253221/ආසියාව-කොරෝනා-ආසාදිතයන්-කෝටිය-ඉක්මවූ-දෙවන-කලාපය-බවට-පත්වේ",
       "Category": "Local News",
       "Parent URL": "https://www.hirunews.lk/local-news.php?pageID=2371"
}