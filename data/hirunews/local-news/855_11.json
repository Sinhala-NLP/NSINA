{
       "Source": "hirunews",
       "Timestamp": "Tuesday, 20 September 2022 - 14:49",
       "Headline": "ජනපති තෙවැනි චාල්ස් රජු සමඟ සුහද කතා බහක",
       "News Content": "දෙවැනි එළිසබෙත් මහ රැජිනගේ අවමංගල්‍යයට සහභාගි වීම සඳහා ලන්ඩනයට පැමිණි ලෝක නායකයන් සහ තෙවැනි චාල්ස් රජු අතර හමුවක් 18 දා බකිංහැම් මාළිගයේ දී පැවැත්වුණා.\nඊට සහභාගී වූ ජනාධිපති රනිල් වික්‍රමසිංහ තෙවැනි චාල්ස් රජු සමඟ සුහද කතා බහක නිරත ව සිටින අයුරු ඡායාරූපගත වී තිබුණා.\nජනාධිපති ආර්‍යා ජ්‍යෙෂ්ඨ මහාචාර්ය මෛත්‍රී වික්‍රමසිංහ ද එම අවස්ථාවට එක් වුණා.\nමේ අතර ජනාධිපති රනිල් වික්‍රමසිංහ බ්‍රිතාන්‍යයේ ශ්‍රී ලාංකික ඩයස්පෝරාව හමුවී ශ්‍රී ලංකාව තුළ නිර්මාණය කර ඇති නව ආයෝජන අවස්ථා සඳහා එක්වන ලෙස ඔවුන්ට ආරාධනා කළ බව ද ජනාධිපති මාධ්‍ය අංශය පවසනවා.",
       "URL": "https://www.hirunews.lk/315882/ජනපති-තෙවැනි-චාල්ස්-රජු-සමඟ-සුහද-කතා-බහක",
       "Category": "Local News",
       "Parent URL": "https://www.hirunews.lk/local-news.php?pageID=855"
}