{
       "Source": "hirunews",
       "Timestamp": "Sunday, 05 December 2021 - 20:00",
       "Headline": "මාර්ගෝපදේශවලට අනුව ගෑස් බෙදන්න - රාජ්‍ය ඇමති සමාගම් වෙත දැනුම් දෙයි (වීඩියෝ)",
       "News Content": "පාරිභෝගික කටයුතු අධිකාරියේ මාර්ගෝපදේශවලට අනුකූලව ගෘහස්ථ ගෑස් සිලින්ඩර් බෙදා හැරීමට ගෑස් සමාගම් කටයුතු කළ යුතු බව පාරිභෝගික ආරක්ෂණ රාජ්‍ය අමාත්‍ය ලසන්ත අලගියවන්න පවසනවා.\nඒ, ගෑස් සමාගම් සමග එම අමාත්‍යාංශයේ අද පැවති විශේෂ සාකච්ඡාවකින් අනතුරුවයි.\nගෑස් සමාගම් සදහා අද සිට ගෘහස්ථ ගෑස් වෙළඳපොළට නිකුත් කිරීමට පාරිභෝගික කටයුතු පිළිබඳ අධිකාරිය අවසර ලබා දී තිබුණා.\nඒ, ගෑස් සාම්පල ලංකා ඛනිජ තෙල් නීතිගත සංස්ථාවේ පරීක්ෂණාගාරයට යොමුකර ලබාගත් වාර්තාවලට අනුව ගත් තීරණයකට අනුවයි.",
       "URL": "https://www.hirunews.lk/290116/මාර්ගෝපදේශවලට-අනුව-ගෑස්-බෙදන්න-රාජ්‍ය-ඇමති-සමාගම්-වෙත-දැනුම්-දෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1515"
}