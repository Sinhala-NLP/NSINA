{
       "Source": "hirunews",
       "Timestamp": "Friday, 07 April 2023 - 8:45",
       "Headline": "මෙරට සංවර්ධන ප්‍රතිපත්ති මෙහෙයුම් වැඩසටහනේ ප්‍රගතියට ලෝක බැංකුවේ ප්‍රසාදය",
       "News Content": "මෙරට සංවර්ධන ප්‍රතිපත්ති මෙහෙයුම් වැඩසටහනේ ප්‍රගතිය පිළිබඳ ලෝක බැංකුවේ නියෝජිතයින්ගේ ප්‍රසාදය පළව තිබෙනවා.\nඒ, එම නියෝජිතයන් සමඟ පැවැත්වූ සාකච්ඡා මාලවේ අවසන් අදියරේ සාකච්ඡාවක් ජාතික ආරක්ෂාව පිළිබඳ ජනාධිපති ජ්‍යෙෂ්ඨ උපදේශක සහ ජනාධිපති කාර්ය මණ්ඩල ප්‍රධානී සාගල රත්නායකගේ ප්‍රධානත්වයෙන් ජනාධිපති කාර්යාලයේ ඊයේ(06) පැවැති අවස්ථාවේදීයි.\nමෙහිදී පාර්ලිමේන්තු අයවැය කාර්යාලය පිහිටුවීම, රජය සතු ව්‍යවසායන් ප්‍රතිව්‍යුහගත කිරීම, සුබසාධක ප්‍රතිලාභ ගෙවීම් ක්‍රම, සමාජ ලේඛන වැනි මෙරට ප්‍රතිපත්ති මෙහෙයුම් පූර්ව ක්‍රියාමර්ගයන් සම්පූර්ණ කිරීම සඳහා ගත යුතු ඉදිරි ක්‍රියාමාර්ග පිළිබඳව සාකච්ඡා වී තිබෙනවා.",
       "URL": "https://www.hirunews.lk/331901/මෙරට-සංවර්ධන-ප්‍රතිපත්ති-මෙහෙයුම්-වැඩසටහනේ-ප්‍රගතියට-ලෝක-බැංකුවේ-ප්‍රසාදය",
       "Category": "Local News",
       "Parent URL": "https://www.hirunews.lk/local-news.php?pageID=429"
}