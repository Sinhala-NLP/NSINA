{
       "Source": "hirunews",
       "Timestamp": "Sunday, 29 January 2023 - 13:07",
       "Headline": "පුංචි ඡන්දයේ ගැසට් නිවේදනය මෙතෙක් නිකුත් කර නැහැ - රජය",
       "News Content": "පළාත්පාලන ඡන්ද විමසීමේ ක්‍රියාවලිය ආරම්භ කිරීම සඳහා අවශ්‍ය වන ගැසට් නිවේදනය මැතිවරණ කොමිසමේ සභාපතිවරයා සහ අනෙකුත් සාමාජිකයන්ගේ අත්සනින් මේ වන තෙක් (29) ගැසට් කර නොමැති බව රජය පවසනවා.\nරජයේ ප්‍රවෘත්ති අධ්‍යක්ෂ ජනරාල් දිනිත් චින්තක කරුණාරත්න මේ බව සඳහන් කළේ නිවේදනයක් නිකුත් කරමින්.\nමේ සම්බන්ධයෙන් හිරු ප්‍රවෘත්ති අංශය මැතිවරණ කොමිසන් සභාවේ සභාපති නීතීඥ නිමල් පුංචිහේවාගෙන් විමසීමක් කළ අතර, ඔහු කියා සිටියේ පළාත්පාලන මැතිවරණයක දී මෙම ගැසට් නිවේදනය නිකුත් කිරීමේ බලය පැවරී ඇත්තේ දිස්ත්‍රික් තේරීම් භාර නිලධාරීන් වෙත බවයි.",
       "URL": "https://www.hirunews.lk/326150/පුංචි-ඡන්දයේ-ගැසට්-නිවේදනය-මෙතෙක්-නිකුත්-කර-නැහැ-රජය",
       "Category": "Local News",
       "Parent URL": "https://www.hirunews.lk/local-news.php?pageID=572"
}