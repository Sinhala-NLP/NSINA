{
       "Source": "hirunews",
       "Timestamp": "Monday, 21 September 2020 - 7:25",
       "Headline": "තුවාල ප්ලාස්ටර් පෙන්වා හෝටල් හිමියන් බියගන්වා මුදල් සොයන ජාවාරමක තොරතුරු හෙළිවෙයි",
       "News Content": "තුවාල සඳහා යොදා ගන්නා ප්ලාස්ටර් උපයෝගි කර ගනිමින් වෙළඳසැල් හිමියන් රවටා මුදල් ලබා ගන්නා ජාවාරමක් සම්බන්ධයෙන් තොරතුරු අනාවරණ කර ගැනීමට පොලීසිය සමත් වී තිබෙනවා.\nඊට අදාළ පුද්ගලයෙකු දඹුල්ල ප්‍රදේශයේදී අත්අඩංගුවට ගැනීමත් සමඟයි එම තොරතුරු අනාවරණ වී ඇත්තේ.\nමෙම පුද්ගලයා තවත් කිහිපදෙනෙකු සමඟ දිවයිනේ විවිධ ප්‍රදේශවල ආපනශාලා වෙත ගොස් තමන් ගන්නා ආහාරයට ප්ලාස්ටර් කැබලි එක්කර ඒවා එහි තිබූ බවට ප්‍රකාශ කරමින් හෝටල් හිමියන් බියගන්වා මුදල් ගැනීමේ ජාවාරමක නිරතව සිට ඇති බවටයි හෙළිව ඇත්තේ.\nඅත්අඩංගුවට ගත් සැකකරු මහනුවර ප්‍රදේශයේ පදිංචිකරුවෙකු වන අතර ඔහු සමඟ සිටි අනෙක් පුද්ගලයින් අත්අඩංගුවට ගැනීම සඳහා පොලිස් විමර්ශන ක්‍රියාත්මකයි.",
       "URL": "https://www.hirunews.lk/250712/තුවාල-ප්ලාස්ටර්-පෙන්වා-හෝටල්-හිමියන්-බියගන්වා-මුදල්-සොයන-ජාවාරමක-තොරතුරු-හෙළිවෙයි",
       "Category": "Local News",
       "Parent URL": "https://www.hirunews.lk/local-news.php?pageID=2441"
}