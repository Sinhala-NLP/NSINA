{
       "Source": "hirunews",
       "Timestamp": "Friday, 14 April 2017 - 15:38",
       "Headline": "Update -  මීතොටමුල්ල කසල කන්ද නිසා තුවාල ලැබූ පිරිස ඉහළට",
       "News Content": "මීතොටමුල්ල කසල කන්දේ කොටසක් කඩා වැටීමෙන් තුවාල ලැබූ පිරිස හතක් දක්වා ඉහළ ගොස් තිබෙනවා.\nමෙලෙස තුවාල ලැබූ පුද්ගලයින් ජාතික රෝහලට ඇතුළත් කර ඇති බවයි වාර්තාවන්නේ.\n.......................................................... Update 2017- 04 -14 (06.05 pm)\nUpdate - බෙල් - 212 මීතොටමුල්ල මෙහෙයුමට එක් වෙයි\nමීතොටමුල්ල කසල කන්දේ කොටසක් කඩා වැටීමෙන් විපතට පත්වූ ජනතාවට සහන සැලසීමට ගුවන් හමුදාවේ බෙල් - 212 හෙලිකොප්ටර් යානයක් එක්ව තිබෙනවා.\n.......................................................... Update 2017- 04 -14 (5.35 pm)\nUpdate - මීතොටමුල්ල කුණු කන්දට යට වූ පුද්ගලයින් සොයා ත්‍රිවිධ හමුදාව මෙහෙයුම් අරඹයි\nමීතොටමුල්ල කුණු කන්ද කඩා වැටීමෙන් විපතට පත්ව සිටින ජනතාවට කඩිනමින් සහන සලසන ලෙස ජනාධිපති මෛත්‍රීපාල සිරිසේන ආපදා කළමනාකරණ අමාත්‍යවරයාට උපදෙස් ලබාදී තිබෙනවා.\nඑමෙන්ම, කුණු කන්ද කඩා වැටීම පාලනය කිරීම සඳහා මැදිහත් වන ලෙස ජනාධිපතිවරයා ත්‍රිවිධ හමුදාපතිවරුන්ටද උපදෙස් ලබාදුන් බවයි ජනාධිපති මාධ්‍ය අංශය සඳහන් කළේ.\nමේ අතර, මීතොටමුල්ල කුණු කන්දේ කොටසක් කඩා වැටීමෙන් ඒ අසල පිහිටි නිවාස 100 කට ආසන්න සංඛ්‍යාවක් හානි වී ඇති බව වැල්ලම්පිටිය පොලිසිය ප්‍රකාශ කළා.\nමේ වනවිට ත්‍රිවිධ හමුදාව සහ ආපදා අංශ සුන්බුන් ඉවත් කිරීම සඳහා කඩිනම් මෙහෙයුමක් ද ආරම්භ කර ඇති බව සඳහන්.\nමේ අතර, කුණු කන්දට යට වීමෙන් තුවාල ලැබූ පුද්ගලයින් දෙදෙනෙකු කොළඹ ජාතික රෝහලට ඇතුළත් කර ඇති බව රෝහල් ප්‍රකාශකයෙකු කියා සිටියා.\n...................................... Update 2017- 04 -14 (4.49 pm)\nUpdate - මීතොටමුල්ල කසල කන්ද කඩාවැටීම නිසා නිවාස 100 ක් යටවෙයි\nකොලොන්නාව මීතොටමුල්ල කසල කන්දේ කොටසක් කඩාවැටීම නිසා නිවාස 100 ක් යටවී ඇති බව පොලිසිය පවසනවා.\nඑමෙන්ම තුවාල ලැබූ දෙදෙනෙක් ජාතික රෝහලට ඇතුලත් කර ඇති බවයි වාර්තාවන්නේ.\nගිනි නිවීමේ සේවා දෙපාර්තමේන්තුව සඳහන් කළේ නිවාස පෙලක් මෙලෙස කුණු කන්දට යට වී ඇති බවයි.\nඒ අනුව කුණු කන්දට යට වී සිටින පුද්ගලයින් බේරා ගැනීම සඳහා මෙහෙයුම් ආරම්භ වී ඇති බවයි වැල්ලම්පිටිය පොලිසිය ප්‍රකාශ කළේ.\n................................... Update 2017- 04 -14 (4.31 pm)\nකොලොන්නාව මීතොටමුල්ල කසල කන්දේ කොටසක් කඩාවැටී ඇති බව වාර්තාවනවා.\nඒ හේතුවෙන් අසල පිහිටි නිවාස කිහිපයක් යටවී ඇති බවයි පොලිසිය පවසන්නේ.",
       "URL": "https://www.hirunews.lk/159196/update-මීතොටමුල්ල-කසල-කන්ද-නිසා-තුවාල-ලැබූ-පිරිස-ඉහළට",
       "Category": "Local News",
       "Parent URL": "https://www.hirunews.lk/local-news.php?pageID=4563"
}