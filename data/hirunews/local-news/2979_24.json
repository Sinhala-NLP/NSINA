{
       "Source": "hirunews",
       "Timestamp": "Sunday, 29 December 2019 - 15:11",
       "Headline": "රාජිත බන්ධනාගාර රෝහලට රැගෙන යාමට සූදානම්",
       "News Content": "පාර්ලිමේන්තු මන්ත්‍රී රාජිත සේනාරත්න බන්ධනාගාර රෝහලට රැගෙන යාම සඳහා පැමිණි ගිලන් රථය තවමත් නාරාහේන්පිට ලංකා පෞද්ගලික රෝහල් භූමියේ රඳවා තිබෙන බව එහි සිටින අප වාර්තාකරු ප්‍රකාශ කළා.\nබන්ධනාගාර නිලධාරින් පිරිසක් ද එම ස්ථානයට පැමිණ සිටින අතර, මීට ටික වේලාවකට පෙර චතුර සේනාරත්න ඇතුළු පාර්ලිමේන්තු මන්ත්‍රීවරුන් කිහිපදෙනෙකු ද රෝහලට පැමිණියා.\nබන්ධනාගාර දෙපාර්තමේන්තුවේ ජ්‍යෙෂ්ඨ ප්‍රකාශකයෙකු කියා සිටියේ රාජිත සේනාරත්න මන්ත්‍රීවරයා බන්ධනාගාර රෝහලට රැගෙන ඒමෙන් පසු ඉදිරි කටයුතු තීරණය කරන බවයි.\nඔහු බන්ධනාගාර රෝහලට හෝ ජාතික රෝහලට මාරු කළ හැකි බවට නිර්දේශ කර තිබුණේ ඊයේ (28) බන්ධනාගාර රෝහලෙන් ලංකා රෝහලට පැමිණ මන්ත්‍රීවරයා පරීක්ෂා කළ වෛද්‍යවරිය විසින්.",
       "URL": "https://www.hirunews.lk/231173/රාජිත-බන්ධනාගාර-රෝහලට-රැගෙන-යාමට-සූදානම්",
       "Category": "Local News",
       "Parent URL": "https://www.hirunews.lk/local-news.php?pageID=2979"
}