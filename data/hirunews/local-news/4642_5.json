{
       "Source": "hirunews",
       "Timestamp": "Sunday, 26 February 2017 - 13:15",
       "Headline": "නිදහස් පක්ෂයේ විශේෂ සම්මේලනයක් මාර්තු දෙවනදා",
       "News Content": "නිදහස් පක්ෂ විධායක සභාවේ සහ සමස්ථ ලංකා කාරක සභාවේ විශේෂ හමුවක් ලබන මාර්තු 02 වනදා පවත්වන බව ශ්‍රී ලංකා නිදහස් පක්ෂය පවසනවා.\nපක්ෂ සභාපති ජනාධිපති මෛත්‍රීපාල සිරිසේනගේ උපදෙස් මත මෙම හමුව පවත්වන බවයි  ශ්‍රී ලංකා නිදහස් පක්ෂ මහලේකම් අමාත්‍ය දුමින්ද දිසානායක හිරු ප්‍රවෘත්ති අංශයට කියා සිටියේ.\nමෙම සම්මේලනය සදහා ශ්‍රී ලංකා නිදහස් පක්ෂය නියෝජනය කරන සියලූම පාර්ලිමේන්තු සහ පළාත් සභා මන්ත්‍රීවරුන්ට ලිඛිතව ආරාධනා තර ඇති බව පක්ෂ මහලේකම් අමාත්‍ය දුමින්ද දිසානායක හිරු ප්‍රවෘත්ති අංශයට සඳහන් කළා.\nපැවැත්වීමට නියමිත නිදහස් පක්ෂ විධායක සභාවේ සහ සමස්ථ ලංකා කාරක සභාවේ හමුවට සහභාගිවන්නේද යන්න පිළිබඳ හිරු ප්‍රවෘත්ති පාර්ලිමේන්තු මන්ත්‍රී මහින්දානන්ද අලූත්ගමගේගෙන් විමසීමක් කළා.\nඔහු කියාසිටියේ එම හමුවට සහභාගී වීම  සඳහා මෙතෙක් නිළ ආරාධනයක් පක්ෂයෙන් සිදු කර නොමැති බවයි.",
       "URL": "https://www.hirunews.lk/155492/නිදහස්-පක්ෂයේ-විශේෂ-සම්මේලනයක්-මාර්තු-දෙවනදා",
       "Category": "Local News",
       "Parent URL": "https://www.hirunews.lk/local-news.php?pageID=4642"
}