{
       "Source": "hirunews",
       "Timestamp": "Friday, 30 December 2022 - 13:07",
       "Headline": "ඖෂධයක් විෂ වී ළමයින් 18ක් මියයෑමේ සිද්ධිය ගැන උස්බෙකිස්ථානය පරීක්ෂණ අරඹයි",
       "News Content": "ඖෂධයක් විෂ විමෙන් උස්බෙකිස්ථානයේ කුඩා ළමයින් 18දෙනෙකු මිය යෑමේ සිද්ධිය සම්බන්ධයෙන් එරට සෞඛ්‍ය අංශ පරික්ෂණයක් ආරම්භ කර තිබෙනවා.\nකුඩා ළමයින් සඳහා කැස්සට ලබාදෙන ඉන්දීය සමාගමක් විසින් නිෂ්පාදිත සිරප් වර්ගයක් විෂවීමෙන් මෙම දරුවන් මියගොස් ඇති බව පසුගියදා නිවේදනයක් නිකුත් කරමින් උස්බෙකිස්ථානයේ සෞඛ්‍ය අමාත්‍යංශය සඳහන් කළා.\nඑම ඖෂධයේ එතලීන් ග්ලයිකෝල නැමැති විෂ සහිත ද්‍රව්‍යයක් තිබීම ඊට හේතුව බවටයි එහි දැක්වුණේ.\nකෙසේ වෙතත්, අදාළ ඖෂධ සහ එය නිෂ්පාදනය කළ සමාගම සම්බන්ධයෙන් තීරණයක් ගැනීම සඳහා උස්බෙකිස්ථානයේ සෞඛ්‍ය අමාත්‍යංශය විශේෂ පරික්ෂණයක් ආරම්භ කර තිබෙනවා.",
       "URL": "https://www.hirunews.lk/323879/ඖෂධයක්-විෂ-වී-ළමයින්-18ක්-මියයෑමේ-සිද්ධිය-ගැන-උස්බෙකිස්ථානය-පරීක්ෂණ-අරඹයි",
       "Category": "Local News",
       "Parent URL": "https://www.hirunews.lk/local-news.php?pageID=634"
}