{
       "Source": "hirunews",
       "Timestamp": "Thursday, 01 June 2023 - 10:25",
       "Headline": "තැන තැන මාරක රිය අනතුරු",
       "News Content": "පේරාදෙණිය, කටුගස්තොට මාර්හයේ වරාතැන්න ප්‍රදේශයේදී මාර්ගය අයිනේ ගමන් කළ පුද්ගලයකු කැබ් රථයක ගැටී ඊයේ (31) මියගොස් තිබෙනවා.\nපේරාදෙණිය දෙස සිට කටුගස්තොට දෙසට ධාවනය වූ කැබ් රථයක් මාර්ගය අයිනේ ගමන් කළ පුද්ගලයකුගේ ගැටී සිදුවුණ මෙම අනතුරින් බරපතළ තුවාල ලැබූ පුද්ගලයා පේරාදෙණිය රෝහලට ඇතුළත් කිරීමේදී මියගොස් ඇති බවයි පොලිසිය පවසන්නේ.\nඅනතුරින් මියගිය තැනැත්තා 60 හැවිරිදි හඟුරන්කෙත, කහටවත්ත ප්‍රදේශයේ පදිංචිකරුවෙක්.\nමෙම අනතුර සම්බන්ධයෙන් කැබ් රථයේ රියැදුරු අත්අඩංගුවට ගෙන තිබෙන අතර කටුගස්තොට පොලිසිය වැඩිදුර විමර්ශන සිදු කරනු ලබනවා.\nමේ අතර ඊයේ (31) අහංගම, පැලෑන ප්‍රදේශයේත් මෝටර් රථයක් යතුරුපැදියක ගැටීමෙන් අනතුරක් සිදු වී තිබෙනවා.\nමෙම අනතුරින් බරපතළ තුවාල ලැබූ යතුරුපැදිකරු ගොන්නගහහේන රෝහලට ඇතුළත් කිරීමේදී මියගොස් ඇති බවයි පොලිසිය පවසන්නේ.\nමියගිය පුද්ගලයා වයස අවුරුදු 29ක් වන මීටියාගොඩ, මගවෙල ප්‍රදේශයේ පදිංචිකරුවෙක්.\nඅනතුර සම්බන්ධයෙන් මෝටර් රථයේ රියැදුරු අත්අඩංගුවට ගෙන තිබෙන අතර අහංගම පොලිසිය වැඩිදුර විමර්ශන සිදු කරනවා.",
       "URL": "https://www.hirunews.lk/336752/තැන-තැන-මාරක-රිය-අනතුරු",
       "Category": "Local News",
       "Parent URL": "https://www.hirunews.lk/local-news.php?pageID=302"
}