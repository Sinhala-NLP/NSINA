{
       "Source": "hirunews",
       "Timestamp": "Sunday, 16 April 2017 - 9:15",
       "Headline": "මීතොටමුල්ලේ ඛේදවාචකය ගැන ජපාන අග්‍රාමාත්‍යවරයා සංවේගය පළ කරයි",
       "News Content": "මීතොටමුල්ල කුණුකන්දේ ඛේදවාචකය පිළිබදව ශ්‍රී ලාංකීය ජනතාවටත් රජයටත් සිය බලවත් සංවේගය පළ කරන බව ජපාන අග්‍රාමාත්‍ය ෂින්සෝ අබේ, අග්‍රාමාත්‍ය රනිල් වික්‍රමසිංහ වෙත විශේෂ පණිවුඩයක් නිකුත් කරමින් සදහන් කර තිබෙනවා.\nඑමගින් ඔහු සදහන් කර ඇත්තේ මෙම අවාසනාවන්ත සිදුවීම පිළිබදව ජපාන ජනතාව සහ රජය ද සිය බලවත් කණගාටුව පළ කර සිටින බවයි.\nවිපතට පත්වූ ජනතාවට යළි සිය සාමාන්‍ය ජීවන තත්වය උදා කර ගැනීම සදහා ජපානයේ පූර්ණ සහය ලබාදෙන බව ද එරට අග්‍රාමාත්‍යවරයා දැනුම්දී තිබෙනවා.\nඒ අනුව සිද්ධිය පිළිබදව විමසා බැලීම සදහා ජපානයේ විශේෂ තාක්ෂණික කණ්ඩායමක් ඉතා කඩිනමින් මෙරටට පැමිණීමට නියමිතයි.\nඉන් අනතුරුව ඉදිරි සැලසුම් සිදුවිය යුතු ආකාරය පිළිබඳව ඔවුන් විසින් උපදෙස් ලබා දීමටද නියමිත බවයි අග්‍රාමාත්‍ය කාර්යාලය නිවේදනයක් නිකුත් කරමින් සදහන් කළේ.",
       "URL": "https://www.hirunews.lk/159277/මීතොටමුල්ලේ-ඛේදවාචකය-ගැන-ජපාන-අග්‍රාමාත්‍යවරයා-සංවේගය-පළ-කරයි",
       "Category": "Local News",
       "Parent URL": "https://www.hirunews.lk/local-news.php?pageID=4561"
}