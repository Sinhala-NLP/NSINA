{
       "Source": "hirunews",
       "Timestamp": "Friday, 23 June 2023 - 22:51",
       "Headline": "එළවළු සහ මාළු මිල ඉහළට",
       "News Content": "වෙළෙඳපොළේ එළවළු මිල මේ දිනවල යළිත් වරක් ශීඝ්‍රයෙන් ඉහළ ගොස් තිබෙනවා.\nආර්ථික මධ්‍යස්ථාන වෙත එළවළු තොග ලැබීම අඩුවීම හේතුවෙන් මෙම තත්ත්වය උද්ගතව ඇති බවයි වෙළෙඳුන් පවසන්නේ.\nමේ අතර වෙළෙඳපළේ මත්ස්‍ය මිල ගනන් ද පවතින්නේ ඉතා ඉහළ අගයකයි.\nවෙළෙඳපොළේ එළවළු මිල මේ දිනවල යළිත් වරක් ශීඝ්‍රයෙන් ඉහළ ගොස් තිබෙනවා.\nදඹුල්ල ආර්ථික මධ්‍යස්ථානයේ එළවළු මිල සටහන් වූ ආකාරයයි මේ.\nඒ අනුව කැරට් කිලෝවක් රුපියල් 300ත් 310ත් අතර මිලකටත් ලීක්ස් කිලෝවක් රුපියල්200ත් 280ත් අතර මිලකටත් අලෙවි කෙරුණා.\nඑමෙන්ම අමුමිරිස් කිලෝවක තොග මිල රුපියල් 600ත් 650ත් අතර අගයකටත් වම්බටු කිලෝවක් රුපියල් 150ත් 200ත් අතර මිලකටත් අලෙවි වී තිබෙනවා.\nමේ අතර පෑලියගොඩ මැනිං වෙළෙඳ සංකීර්ණයේ එළවළු තොගමිලද අද උදෑසන ඉහළ මට්ටමක පැවතියා.\nආර්ථික මධ්‍යස්ථාන වෙත එළවළු තොග සැපයුම අඩුවීම මෙලෙස එළවළු මිල යළිත් වරක් ඉහළ යාමට හේතුව බවයි වෙළෙඳුන් පවසන්නේ.\nආර්ථික මධ්‍යස්ථානවල එළවලු මිල ඉහළ යාම හමුවේ සිල්ලරව අලෙවි කෙරෙන එළවලු මිලද ඉහළ ගොස් ඇත්තේඉතා ඉහළ අගයක් දක්වායි.\nමේ අතර වෙළෙඳපොළේ මාලු මිලද ඉහළ ගොස් තිබෙනවා.\nමේ අතර කුකුළු මස් හා බිත්තර මිල අඩු කිරීම සදහා රජය විසින් කුකුළු මස් කිලෝවකට අය කරන රුපියල් 240ක සහ බිත්තරයක් සඳහා අය කරන රුපියල් 6ක (බදු) මුදල අඩු කරන්නැයි සමස්ත ලංකා කුකුළු ව්‍යාපාරිකයින්ගේ සංගමය රජයෙන් ඉල්ලා සිටිනවා.",
       "URL": "https://www.hirunews.lk/338888/එළවළු-සහ-මාළු-මිල-ඉහළට",
       "Category": "Local News",
       "Parent URL": "https://www.hirunews.lk/local-news.php?pageID=242"
}