{
       "Source": "hirunews",
       "Timestamp": "Friday, 23 July 2021 - 12:55",
       "Headline": "අතුරු පාලක මණ්ඩලයක් කැඳවා රජයේ වෛද්‍ය නිලධාරීන්ගේ සංගමයේ නිලවරණය පවත්වන්නැයි නියෝග (වීඩියෝ)",
       "News Content": "අතුරු පාලක මණ්ඩලයක් පත් කර යළි නාමයෝජනා කැඳවා රජයේ වෛද්‍ය නිලධාරීන්ගේ සංගමයේ නිලවරණය පවත්වන්නැයි මොරටුව දිසා අධිකරණය නියෝග කළා.\nවෛද්‍ය ජයරුවන් බණ්ඩාර ඇතුළු වෛද්‍යවරුන් කණ්ඩායමක් විසින් අධිකරණය වෙත ඉදිරිපත් කරන ලද පෙත්සමක් ඊයේ (22) සලකා බැලුණේ මොරටුව දිසා විනිසුරු දමින්ද රාමනායක වැලිගොඩපිටිය ඉදිරියේයි.\nඑහිදී විනිසුරුවරයා නියෝග කළේ දැනට නාමයෝජනාව ප්‍රතික්ෂේප වූ වෛද්‍ය ජයරුවන් බණ්ඩාරට යළි නාම යෝජනා ලබා දීමටද අවස්ථාව ලබාදෙන ලෙසටයි.\nඒ අනුව ස්වාධීන අතුරු කමිටුවක් පත් කිරීමෙන් සහ නිලවරණ කාර්ය පටිපාටියක් සකස් කිරීමකින් තොරව රජයේ වෛද්‍ය නිලධාරීන්ගේ සංගමයේ නිලවරණය පවත්වන ලෙසයි විනිසුරුවරයා දැනුම් දෙනු ලැබුවේ.\nදැනට රජයේ වෛද්‍ය නිලධාරීන්ගේ සංගමයේ නිල මණ්ඩලයේ කාලය අවසන්ව ඇති බැවින් ඔවුන්ට එම ධුරවල තවදුරටත් කටයුතු කිරීමට නොහැකි බවයි විනිසුරුවරයා නියෝග කළේ.",
       "URL": "https://www.hirunews.lk/277785/අතුරු-පාලක-මණ්ඩලයක්-කැඳවා-රජයේ-වෛද්‍ය-නිලධාරීන්ගේ-සංගමයේ-නිලවරණය-පවත්වන්නැයි-නියෝග-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1801"
}