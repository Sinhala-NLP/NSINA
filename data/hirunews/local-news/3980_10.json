{
       "Source": "hirunews",
       "Timestamp": "Sunday, 22 April 2018 - 6:22",
       "Headline": "අත්තනගල්ලේ වෙඩි තැබීමකින් පුද්ගලයෙකු මරුට",
       "News Content": "අත්තනගල්ල ප්‍රදේශයේ පැවති සංගීත ප්‍රසංගයක් අතරතුර සිදුවූ වෙඩි තැබීමකින් පුද්ගලයෙකු මියගොස් තිබෙනවා.\nඊයේ රාත්‍රී 10.50 ට පමණ නාඳුනන පුද්ගලයන් පිරිසක් විසින් පිස්තෝලයකින් කළ වෙඩි තැබීමකින් කාන්තාවක් ඇතුලු 5 දෙනෙකු තුවාල ලබා තිබුනා.\nඔවුන් වතුපිටිවල රෝහලට ඇතුලත් කිරීමේ දී එක් අයෙකු මියගොස් ඇති බවයි පොලිසිය සඳහන් කළේ.\nමියගොස් ඇත්තේ හෙයියන්තුඩුව ප්‍රදේශයේ පදිංචි 37 හැවිරිදි පුද්ගලයෙක්.\nඔහුගේ මෘත ශරීරය වතුපිටිවල රෝහලේ තැන්පත් කර ඇති අතර පශ්චාත් මරණ පරීක්ෂණය අද පැවැත්වීමට නියමිතයි.\nතුවාල ලැබු කාන්තාව සහ අනෙක් පුද්ගලයන් 3 දෙනා තවදුරටත් වතුපිටිවල රෝහලේ ප්‍රතිකාර ලබනවා.\nසැකකරුවන් මෙතෙක් හඳුනාගෙන නොමැති අතර වෙඩි තැබීමට හේතුවක් ද අනාවරණ වී නැහැ.\nනිට්ටඹුව පොලිසිය මේ සම්බන්ධයෙන් විමර්ශණ ආරම්භ කර තිබෙනවා.",
       "URL": "https://www.hirunews.lk/188936/අත්තනගල්ලේ-වෙඩි-තැබීමකින්-පුද්ගලයෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=3980"
}