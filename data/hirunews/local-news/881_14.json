{
       "Source": "hirunews",
       "Timestamp": "Friday, 09 September 2022 - 8:36",
       "Headline": "වතු ජනතාවගේ ගැටළු ගැන විශේෂ සාකච්ඡාවක්",
       "News Content": "වතුකරයේ ජනතාවගේ ජීවන ගැටළු සම්බන්ධයෙන් එම ප්‍රදේශ නියෝජනය කරන දේශපාලන පක්ෂ සහ වතු කම්කරු වෘත්තීය සමිති නියෝජිතයින් අතර සාකච්ඡාවක් ඊයේ (08) පැවැත්වුණා.\nකොල්ලුපිටියේ පෞද්ගලික හෝටලයක පැවති එම සාකච්ඡාව සඳහා දෙමළ ප්‍රගතිශීලි සන්ධානයේ නායක, පාර්ලිමේන්තු මන්ත්‍රී මනෝ ගනේෂන්, එහි නියෝජ්‍ය නායක, පාර්ලිමේන්තු මන්ත්‍රී පලනි දිගම්බරන්, ලංකා කම්කරු කොංග්‍රසයේ මහ ලේකම්, පාර්ලිමේන්තු මන්ත්‍රී ජීවන් තොන්ඩමන්, එහි සභාපති සෙන්දිල් තොන්ඩමන් සහ පාර්ලිමේන්තු මන්ත්‍රී වඩිවේල් සුරේෂ් ද එක්ව සිටියා.",
       "URL": "https://www.hirunews.lk/314926/වතු-ජනතාවගේ-ගැටළු-ගැන-විශේෂ-සාකච්ඡාවක්",
       "Category": "Local News",
       "Parent URL": "https://www.hirunews.lk/local-news.php?pageID=881"
}