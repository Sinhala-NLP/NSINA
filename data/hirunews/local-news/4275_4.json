{
       "Source": "hirunews",
       "Timestamp": "Thursday, 12 October 2017 - 18:44",
       "Headline": "චාවකච්චේරියේ තරුණයින් දෙදෙනෙක් කපාදමයි (සී.සී.ටී.වී දර්ශණ)",
       "News Content": "යාපනය,චාවකච්චේරි, නුනාවිල් ප්‍රදේශයේදී අද(12) උදැසන සිදුකළ කපා දැමීමකින් පුද්ගලයින් දෙදෙනෙකු තුවාල ලබා ඇති බව යාපනය චාවකච්චේරි පොලිසිය පවසනවා.\nචාවකච්චේරි පොලිසිය පැවසූවේ පෞද්ගලික ආරවුලක් ගැටුමට හේතු වි ඇති බව මූලික පරීක්ෂණයන්ගෙන් අනාවරණය වී ඇති බවයි.\nතුවාලකරුවන් යාපනය චාවකච්චේරි රෝහලට ඇතුළත් කොට ඇති බව පොලිසිය පවසනවා.\nපොලිසිය පැවසූවේ සිද්ධිය සම්බන්ධයෙන් මේවන‍ තෙක් කිසිදු පුද්ගලයෙකු අත්අඩංගුවට ගෙන නොමැති බවයි.\nසිද්ධිය සම්බන්ධයෙන් චාවකච්චේරි පොලිසිය වැඩිදුර පරීක්ෂණ මෙහෙයවයි.",
       "URL": "https://www.hirunews.lk/173337/චාවකච්චේරියේ-තරුණයින්-දෙදෙනෙක්-කපාදමයි-සී-ටී-වී-දර්ශණ",
       "Category": "Local News",
       "Parent URL": "https://www.hirunews.lk/local-news.php?pageID=4275"
}