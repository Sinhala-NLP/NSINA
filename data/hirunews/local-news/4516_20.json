{
       "Source": "hirunews",
       "Timestamp": "Monday, 15 May 2017 - 13:24",
       "Headline": "වැස්ස වැඩි වෙයි",
       "News Content": "පෙර මෝසම් තත්ත්වය දිවයින හරහා ස්ථාපිත වෙමින් පවතින බැවින් දිවයිනේ නිරිත දිග කොටසේ වැසි තත්වයේ වර්ධනයක් ඉදිරි දින කිහිපයේදී අපේක්ෂා කෙරෙන බව කාලගුණ විද්‍යා දෙපාර්තමේන්තුව පවසනවා.\nතවද, දිවයින හරහා සහ උතුරු සහ දකුණු මුහුදු ප්‍රදේශ වල විටින් විට හමන (පැ.කි.මී.50 දක්වා) තරමක් තද සුළං අපේක්ෂා කළ හැකි බවයි එම දෙපාර්තමේන්තුව පවසනේ.\nබස්නාහිර, වයඹ, සබරගමුව, දකුණු සහ මධ්‍යම පළාත්වල වැසි හෝ ගිගුරුම් සහිත වැසි ඇතිවන අතර නැගෙනහිර සහ ඌව පළාත් වල  තැනින් තැන, සවස 2.00 න් පසු වැසි හෝ ගිගුරුම් සහිත වැසි ඇතිවනවා.\nඇතැම් ස්ථානවල (මි.මි. 50ට වැඩි) තරමක් තද වැසි බලාපොරොත්තු විය හැකි බවයි කාලගුණ විද්‍යා දෙපාර්තමේන්තුව කියා සිටින්නේ.\nගිගුරුම් සහිත වැසි ඇති වන විට එම ප්‍රදේශවල තාවකාලිකව තද සුළං ඇති විය හැකි නිසා අකුණු මඟින් සිදුවන අනතුරු අවම කර ගැනීමට අවශ්‍ය පියවර ගන්නා ලෙස එම දෙපාර්තමේන්තුව ජනතාවගෙන් ඉල්ලා සිටිනවා.",
       "URL": "https://www.hirunews.lk/161385/වැස්ස-වැඩි-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=4516"
}