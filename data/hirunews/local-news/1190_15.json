{
       "Source": "hirunews",
       "Timestamp": "Thursday, 05 May 2022 - 14:55",
       "Headline": "විදුලි උත්පාදනයට ඩීසල් ලබාදීමට ඇමති කංචනගෙන් තීරණයක්",
       "News Content": "නොරොච්චෝලේ විදුලි බලාගාරය බිඳ වැටීම හේතුවෙන් විදුලි උත්පාදන කටයුතු සඳහා ඩීසල් ලබාදීමට ප්‍රමුඛත්වය ලබා දී ඇති බව විදුලිබල හා බලශක්ති අමාත්‍ය කංචන විජේසේකර පවසනවා.\nඒ අනුව ප්‍රමාණවත් පෙට්‍රල් 92 සහ සුපර් ඩීසල් තොග මේ වනවිට කඩිනමින් වෙළෙඳපොළට නිකුත් කිරීමට පියවර ගෙන ඇති බවයි වාර්තා වන්නේ.\nඔක්ටේන් 95 තවමත් සීමිත සහ ඔටෝ ඩීසල් සීමා සහිතව බෙදා හැරීමට ද පියවර ගෙන තිබෙනවා.\nඑමෙන්ම බොරතෙල් සහ ඔක්ටේන් 95 නැව්ගත කිරීම් සහ වරායට ගොඩබෑමට ද බලාපොරොත්තු වන බව අමාත්‍ය කංචන විජේසේකර සඳහන් කළා.",
       "URL": "https://www.hirunews.lk/303572/විදුලි-උත්පාදනයට-ඩීසල්-ලබාදීමට-ඇමති-කංචනගෙන්-තීරණයක්",
       "Category": "Local News",
       "Parent URL": "https://www.hirunews.lk/local-news.php?pageID=1190"
}