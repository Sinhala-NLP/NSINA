{
       "Source": "hirunews",
       "Timestamp": "Saturday, 14 July 2018 - 18:34",
       "Headline": "අනුරාධපුරයේ අනතුරකින් පියෙකු සහ පුතෙකු මරුට",
       "News Content": "අනුරාධපුර - සීප්පුකුලම - අඹගහවෙල මංසන්ධියේදී සිදුවූ යතුරුපැදි අනතුරකින් පියෙකු සහ පුතෙකු ජීවිතක්ෂයට පත්ව තිබෙනවා.\nපොලීසිය සදහන් කළේ ඔවුන් ගමන් ගත් යතුරුපැදිය විදුලි කණුවක ගැටීමෙන් මෙම අනතුර සිදුව ඇති බවයි.\nමියගිය පියා 40 හැවිරිදි වියේ පසුවන අතර, පුත්‍රයාගේ වයස අවුරුදු 8 ක් වන බවයි වාර්තා වන්නේ.\nඑම අනතුරෙන් තුවාල ලැබූ 37 හැවිරිදි මව ප්‍රතිකාර සඳහා අනුරාධපුර ශික්ෂණ රෝහළට ඇතුළත් කළ තිබෙනවා.\nඅනතුරින් පසුව ඔවුන් ප්‍රතිකාර සඳහා කැබ් රථයකින් අනතුර සිදුවූ ස්ථානයේ සිට කිලෝමීටර එකහමාරක පමණ දුරින් පිහිටි තම්මැන්නාව ප්‍රාදේශීය රෝහල වෙත රැගෙන ගොස් තිබුණද එහි සේවයේ නිරතව සිටි වෛද්‍යවරුන් දෙදෙනා රෝහලේ නොසිටීම හේතුවෙන් කාර්ය මණ්ඩලය තුවාලකරුවන් භාරගැනීම ප්‍රතික්ෂේප කර ඇති බවයි හිරු වාර්තාකරු සඳහන් කළේ.\nඅනතුරුව ඔවුන් මිහින්තලේ ප්‍රාදේශීය රෝහලට ඇතුළත් කර ඇති අතර, අනතුරුවයි පියා සහ පුතු ජීවිතක්ෂයට පත්ව ඇත්තේ.\nබරපතල තත්ත්වයෙන් සිටි දරුවාගේ මව අනුරාධපුර ශික්ෂණ රෝහලට මාරුකර යවා තිබෙනවා.",
       "URL": "https://www.hirunews.lk/195226/අනුරාධපුරයේ-අනතුරකින්-පියෙකු-සහ-පුතෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=3849"
}