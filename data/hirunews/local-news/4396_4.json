{
       "Source": "hirunews",
       "Timestamp": "Sunday, 30 July 2017 - 7:33",
       "Headline": "මාස 3 කට පසු රජරටට වැසි",
       "News Content": "මාස 3 කට අධික කාලයක් නියගය පැවති අනුරාධපුර දිස්ත්‍රික්කයේ ප්‍රදේශ කිහිපයකට ඊයේ පස්වරුවේ වැසි පතිත වූ බව හිරු වාර්තාකරුවන් ප්‍රකාශ කළා.\nනියගය හේතුවෙන් එම ප්‍රදේශවල ජලාශවල ජල මට්ටම පහළ බැස තිබූ අතර, ප්‍රදේශයේ ජනතාවට පානීය ජල ගැටලූ ද ඇති වුණා.\nකෙසේ වෙතත්, ඊයේ පස්වරුවේ අනුරාධපුර නගරයේ මෙන්ම නාච්චදුව, ගලෙන්බිදුණු වැව ආදී ප්‍රදේශ රැසකට වැසි ලැබී තිබෙනවා.\nඑමෙන්ම, මහනුවර දිස්ත්‍රික්කයේ සුළු ගංවතුර තත්ත්වයක් සහ නුවරඑළිය දිස්ත්‍රික්කයේ  ඝණ මීදුම් තත්ත්වයක් ඊයේ සහ පෙරේදා දිනයේ වාර්තා වුණා.\nමහනුවර මැදඇළ- හීරැස්සගල ප්‍රදේශයෙන් පිටාර ගැලීමකට ලක්වුණේ එම ප්‍රදේශයට ඇති වූ අධික වර්ෂාපතනයත් සමගයි.\nමෙම ජල ගැලීමෙන් නිවාස 200 කට ආසන්න සංඛ්‍යාවක් ජලයෙන් යටවුණා.\nකෙසේ වෙතත්, විදුලි බලාගාර ආශ්‍රිත ජලාශවලට මේ වනතෙක් ප්‍රමාණවත් වැසි ලැබී නොමැති බව විදුලිබල හා පුනර්ජනනීය බලශක්ති අමාත්‍යාංශය ප්‍රකාශ කළා.\nඑම තත්ත්වය මත තවදුරටත් විදුලිය අරපිරිමැස්මෙන් භාවිත කළ යුතු බවයි එම අමාත්‍යාංශයේ මාධ්‍ය ප්‍රකාශක සුලක්ෂණ ජයවර්ධන කියා සිටියේ.\nකාලගුණ විද්‍යා දෙපාර්තමේන්තුව  පවසන්නේ ඉදිරි දින කිහිපය තුළද උතුර, උතුරු මැද සහ මධ්‍යම පළාතේ බොහෝ ප්‍රදේශවලට වැසි බලාපොරොත්තුවිය හැකි බවයි.",
       "URL": "https://www.hirunews.lk/167110/මාස-3-කට-පසු-රජරටට-වැසි",
       "Category": "Local News",
       "Parent URL": "https://www.hirunews.lk/local-news.php?pageID=4396"
}