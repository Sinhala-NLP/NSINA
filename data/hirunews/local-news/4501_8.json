{
       "Source": "hirunews",
       "Timestamp": "Wednesday, 24 May 2017 - 14:06",
       "Headline": "පල්ලම ප්‍රදේශයේ සිදුවූ රිය අනතුරකින් තරුණයන් දෙදෙනෙකු ජීවිතක්ෂයට",
       "News Content": "බංගදෙණිය - ආනමඩුව ප්‍රධාන මාර්ගයේ පල්ලම ප්‍රදේශයේ සිදුවූ රිය අනතුරකින් තරුණයන් දෙදෙනෙකු ජීවිතක්ෂයට පත්ව තිබෙනවා.\nඅද පෙරවරුවේ මොවුන් දෙදෙනා ආරච්චිකට්ටුව සිට පල්ලම ප්‍රදේශයේ පැවැත්වෙන විවාහ මංගල උත්සවයකට සහභාගි වීම සදහා යතුරුපැදියකින් ගමන් කරමින් සිටියදී එය පාලනය කර ගත නොහැකිව මාර්ගයෙන් ඉවතට පැන පෙරලී යාමෙනුයි මෙම අනතුර සිදුව ඇත්තේ.\nඅනතුරෙන් ජීවිතක්ෂයට පත්වූයේ එම ප්‍රදේශයේම පදිංචි 20 සහ 21 වයස් වල පසුවන තරුණයන් දෙදෙනෙක්.",
       "URL": "https://www.hirunews.lk/162061/පල්ලම-ප්‍රදේශයේ-සිදුවූ-රිය-අනතුරකින්-තරුණයන්-දෙදෙනෙකු-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=4501"
}