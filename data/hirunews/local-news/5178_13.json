{
       "Source": "hirunews",
       "Timestamp": "Sunday, 07 February 2016 - 21:42",
       "Headline": "පොලීසියේ දී බිරිඳ ඉදිරියේ වස බොයි",
       "News Content": "පවුල් ආරවුලක් විසඳා ගැනීමට හිනිදුම පොලිසියට පැමිණි සැමියෙකු බිරිඳ ඉදිරිපිට වස පානය කළ පුවතක්  අද (07) වාර්තා වුණා. මේ වනවිට අදාළ පුද්ගලයා කරාපිටිය ශික්ෂණ රෝහලේ ප්‍රතිකාර ලබනවා.\nසැමියා තමන්ට පහරදුන් බවට බිරිඳ කළ පැමිණිල්ලකට අනුවයි පොලිසිය ඔවුන් දෙදෙනා අද කැදවා තිබුණේ.\nඒ අනුව, 29 හැවිරිදි  සැමියා මෙන්ම බිරිඳ ද නියමිත වේලාවට පොලිසියේ පෙනී සිටියා.\nපැමිණිල්ල විභාග කරමින් සිටියදී එක්වරම මෙම පුද්ගලයා තම සාක්කුවේ තිබූ වස කුප්පියක් රැගෙන පානය කර තිබෙනවා. කඩිනමින් ඔහු රෝහල් ගත කිරීමට පොලිසිය පියවර ගත්තා.\nඔහුගේ තත්ත්වය එතරම් බරපතල නොවන බව හිරු ප්‍රවෘත්ති අංශය කළ විමසීමකදී කරාපිටිය රෝහලේ ප්‍රකාශකයෙකු සදහන් කළා.",
       "URL": "https://www.hirunews.lk/125680/පොලීසියේ-දී-බිරිඳ-ඉදිරියේ-වස-බොයි",
       "Category": "Local News",
       "Parent URL": "https://www.hirunews.lk/local-news.php?pageID=5178"
}