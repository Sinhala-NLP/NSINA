{
       "Source": "hirunews",
       "Timestamp": "Tuesday, 23 July 2019 - 9:53",
       "Headline": "update :- පූජිත් සහ හේමසිරිට ඇපදීමට එරෙහිව නීතිපතිගේ ප්‍රතිශෝධිත අයඳුම්පත ගැන විභාගය කල් යයි",
       "News Content": "හිටපු ආරක්ෂක ලේකම් හේමසිරි ප්‍රනාන්දු සහ අනිවාර්ය නිවාඩු යවා සිටින පොලිස්පති පූජිත් ජයසුන්දරට ඇප ලබාදීමට එරෙහිව නීතිපතිවරයා ගොනු කළ ප්‍රතිශෝධන ඇප අයදුම්පත්‍රය සලකා බැලීම අගෝස්තු මස 1 වන දා දක්වා කල් දමා තිබෙනවා.\nකොළඹ මහාධිකරණ විනිසුරු විකුම් කළුආරච්චි හමුවේ අදාළ ප්‍රතිශෝධන ඇප අයඳුම්පත්‍රය සලකා බැලීම අද උදෑසන ආරම්භ වුණා.\nහිටපු ආරක්ෂක ලේකම් හේමසිරි ප්‍රනාන්දු සහ අනිවාර්ය නිවාඩු යවා සිටින පොලිස්පති පූජිත් ජයසුන්දර අද ප්‍රතිශෝධන ඇප අයදුම්පත්‍රය සලකා බැලීමේ අවස්ථාවට පැමිණ සිටි බවයි හිරු අධිකරණ වාර්තාකරු සඳහන් කළේ.\nඔවුන් දෙදෙනා ඇප මත මුදා හැරීම නීතිවිරෝධී, අයුක්ති සහගත, අසාධාරණ සහ අත්තනෝමතික බව සඳහන් කරමින් නීතිපතිවරයා මෙම ප්‍රතිශෝධන අයදුම්පත්‍රය ගොනු කරනු ලැබුවේ පසුගිය 18 වන දායි.\n10:56 AM ,Tuesday, July 23, 2019\n...................................\nහේමසිරි ප්‍රනාන්දු සහ පූජිත් ජයසුන්දර කොළඹ මහාධිකරණයට පැමිණේ\nහිටපු ආරක්ෂක ලේකම් හේමසිරි ප්‍රනාන්දු සහ අනිවාර්ය නිවාඩු යවා සිටින පොලිස්පති පූජිත් ජයසුන්දරට ඇප ලබාදීමට එරෙහිව ගොනු කළ ප්‍රතිශෝධන ඇප අයදුම්පත්‍රය පිළිබඳ සලකා බැලෙන අවස්ථාව සඳහා ඔවුන් දෙදෙනා මේ වන විට කොළඹ මහාධිකරණයට පැමිණ සිටිනවා.\nඔවුන් දෙදෙනා ඇප මත මුදා හැරීම නීතිවිරෝධී, අයුක්ති සහගත, අසාධාරණ සහ අත්තනෝමතික බව සදහන් කරමින් නීතිපතිවරයා මෙම ප්‍රතිශෝධන අයදුම්පත්‍රය ගොනු කරනු ලැබුවේ පසුගිය 18 වන දායි.\nපාස්කු ඉරිදා ප්‍රහාරයට අදාළව අත්අඩංගුවට ගැණුනු හිටපු ආරක්ෂක ලේකම් හේමසිරි ප්‍රනාන්දු සහ අනිවාර්ය නිවාඩු යවා සිටින පොලිස්පති පූජිත් ජයසුන්දර කොළඹ ප්‍රධාන මහේස්ත්‍රාත්වරිය විසින් පසුගිය 9 වනදා ඇප මත මුදා හරිනු ලැබුවා.",
       "URL": "https://www.hirunews.lk/220858/update-පූජිත්-සහ-හේමසිරිට-ඇපදීමට-එරෙහිව-නීතිපතිගේ-ප්‍රතිශෝධිත-අයඳුම්පත-ගැන-විභාගය-කල්-යයි",
       "Category": "Local News",
       "Parent URL": "https://www.hirunews.lk/local-news.php?pageID=3233"
}