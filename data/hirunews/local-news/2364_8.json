{
       "Source": "hirunews",
       "Timestamp": "Wednesday, 28 October 2020 - 18:18",
       "Headline": "අබලි ද්‍රව්‍ය බැහැර කරන ටිපර් රථ වලට මුතුරාජවෙල තහනම්",
       "News Content": "මුතුරාජවෙල තෙත් බිමට අබලි ද්‍රව්‍ය බැහැර කරන ටිපර් රථ ඇතුළු කිරීම වහාම තහනම් කරන ලෙස පරිසර අමාත්‍ය මහින්ද අමරවීර මධ්‍යම පරිසර අධිකාරියට නියෝග කර තිබෙනවා.\nඑලෙස ටිපර් රථ තවදුරටත් මුතුරාජවෙලට පැමිණෙන්නේ නම් නම් ඔවුන්ට එරෙහිව නීතිමය පියවර ගන්නා ලෙස ද එහිදී නියෝග කෙරුණා.\nමුතුරාජවෙල තෙත් බිමේ නීතිවිරෝධී ගොඩකිරීම් සිදුකරනු ලබන්නේ බැහැරින් ගෙන එන කොන්ක්‍රීට් කැබලි, පරණ ටයර් හා නිවාස කඩා ඉවත් කරන ද්‍රව්‍ය කුලියට බැහැර කරන ටිපර් රථ මගින් බවටයි සනාථ වී ඇත්තේ.",
       "URL": "https://www.hirunews.lk/253518/අබලි-ද්‍රව්‍ය-බැහැර-කරන-ටිපර්-රථ-වලට-මුතුරාජවෙල-තහනම්",
       "Category": "Local News",
       "Parent URL": "https://www.hirunews.lk/local-news.php?pageID=2364"
}