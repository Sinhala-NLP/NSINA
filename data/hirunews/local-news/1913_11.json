{
       "Source": "hirunews",
       "Timestamp": "Tuesday, 01 June 2021 - 22:51",
       "Headline": "අඩු බර ගෑස් සිලින්ඩර විකිණු වෙළෙඳසැල්වලට එරෙහිව නඩු (වීඩියෝ)",
       "News Content": "වෙළෙඳපොලේ විකිණීමට තබා ඇති ගෘහස්ථ ගෑස් සිලින්ඩරවල සඳහන් කර ඇති බරට සරිලන ලෙස ගෑස් නොමැති බවට ලැබුණු පැමිණිලි අනුව පාරිභෝගික අධිකාරිය සහ කිරුම් මිනුම් දෙපාර්තමේන්තුව එක්ව අද කොළඹ ගෑස් අලෙවිසැල් පරීක්ෂාවක් සිදු කලා.\nඑහිදි කිලෝග්‍රෑම් 12.5 ගෑස් සිලින්ඩරවලට ප්‍රිමියම් ලෙස හඳුන්වා ලීටර් 18ක් සඳහන් කර තිබූ ගෑස් ටැංකිවල බර පැවතියේ කිලෝ ග්‍රෑම් 9.7ක් පමණක් බව තහවුරු වුණා.\nඒ අනුව එම වෙළෙඳසැල්වලට එරෙහිව නඩු පැවරීමට පාරිභෝගික අධිකාරිය කටයුතු කරනු ලැබුවා.",
       "URL": "https://www.hirunews.lk/273113/අඩු-බර-ගෑස්-සිලින්ඩර-විකිණු-වෙළෙඳසැල්වලට-එරෙහිව-නඩු-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1913"
}