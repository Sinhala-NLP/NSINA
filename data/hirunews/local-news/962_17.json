{
       "Source": "hirunews",
       "Timestamp": "Friday, 05 August 2022 - 16:21",
       "Headline": "නායයාම් නිසා කොළඹ කොටුව සහ බදුල්ල අතර දුම්රිය තවදුරටත් අවලංගුයි",
       "News Content": "අයහපත් කාලගුණික තත්ත්වය හමුවේ උඩරට දුම්රිය මාර්ගයේ නායයාම් හේතුවෙන් කොළඹ කොටුව සහ බදුල්ල අතර දුම්රිය ධාවනය තවදුරටත් ක්‍රියාත්මක නොවන බව දුම්රිය දෙපාර්තමේන්තුව පවසනවා.\nඒ අනුව අද රාත්‍රී 9.30ට කොළඹ කොටුව සිට බදුල්ල දක්වා සහ පස්වරු 6ට බදුල්ල සිට කොළඹ කොටුව දක්වා ධාවනය වීමට නියමිත රාත්‍රී සීඝ්‍රගාමී දුම්රිය අවලංගු වනු ඇති.\nමීට අමතරව හෙට (06) කොළඹ කොටුවේ සිට පෙරවරු 05.55, 08.30, 09.45 ට ධාවනය වීමට නියමිතව තිබූ දුම්රියන් සහ බදුල්ල සිට කොළඹ කොටුව දක්වා ධාවනය වීමට නියමිත පෙරවරු 05,45, 08.30 සහ 10.15 දුම්රියන් ද අවලංගු වන බවයි දුම්රිය දෙපාර්තමේන්තුව දැනුම්දෙන්නේ.",
       "URL": "https://www.hirunews.lk/311992/නායයාම්-නිසා-කොළඹ-කොටුව-සහ-බදුල්ල-අතර-දුම්රිය-තවදුරටත්-අවලංගුයි",
       "Category": "Local News",
       "Parent URL": "https://www.hirunews.lk/local-news.php?pageID=962"
}