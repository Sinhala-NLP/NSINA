{
       "Source": "hirunews",
       "Timestamp": "Saturday, 09 September 2023 - 11:19",
       "Headline": "කෝට්ටේ රජමහා විහාරස්ථානයේ 123 වන දළදා පෙරහර අද",
       "News Content": "ශ්‍රී ජයවර්ධනපුර කෝට්ටේ රජමහා විහාරස්ථානයේ පැවත්වෙන ඇසළ පෙරහර මංගල්‍යයේ අවසන් ශ්‍රී දළදා මහ පෙරහර අද (09) රාත්‍රියේ විථි සංචාරය කිරිමට නියමිතයි.\nමෙවර පැවත්වෙන්නේ 123 වන කෝට්ටේ රජමහා විහාරස්ථානයේ ශ්‍රී දළදා මහ පෙරහර බවයි සඳහන් වන්නේ.\nකෝට්ටේ රජමහා විහාරයේ විහාරාධිපති අලුත්නුවර අනුරුද්ධ ස්වාමින්වහන්සේ හා එම විහාරස්ථානයේ විහාරාධිකාරී අමෙරිකවේ ලොස්ඇන්ජලීස් නුවර ලංකාරාමාධිපති තලංගම දේවානන්ද හිමියන්ගේ අනුශාසනා පරිදි දායක සභාව, තරුණ සමිතිය මෙම පෙරහර කටයුතු සංවිධානය කරන බවයි වාර්තා වන්නේ.\nමෙම පෙරහැර කෝට්ටේ රාජා, කතරගම දේවාලේ වාසනා හා විශ්ණු දේවාලේ සිංහරාජා ඇතුළු ඇතුන් පිරිවරා සංස්කෘතික අංගයන්ගෙන් සමන්විතව මෙම පෙරහර සිදු කිරීමට නියමිතව තිබෙනවා.\nකෝට්ටේ රජමහා විහාරස්ථානයේ දී සැප්තැම්බර් 02 දින යෙදුන සුබ මොහොතින් කප් සිටුවීමෙන් පසු කුඹල් පෙරහර, මල් පෙරහර , පාවඩ පෙරහර හා ඊයේ(08) රන්දෝලි පෙරහර පවත්වා තිබෙන බවයි වාර්තා වන්නේ.\nවැඩිදුරටත් පෙරහර කමිටුව පවසන්නේ අවසන් ශ්‍රී දළදා මහ පෙරහ‍රින් අනතුරුව හෙට උදෑසන දියවන්නා ඔය තොටුපොළේ දියකැපිමේ මංගල්‍ය පෙරහර පැවැත්වීමෙන් පසුව දේව දානය හා ගරායක් ශාන්තියෙන් අනතුරුව මෙම පෙරහර මංගල්‍ය අවසන් කිරීමට නියමිත බවයි.",
       "URL": "https://www.hirunews.lk/347684/කෝට්ටේ-රජමහා-විහාරස්ථානයේ-123-වන-දළදා-පෙරහර-අද",
       "Category": "Local News",
       "Parent URL": "https://www.hirunews.lk/local-news.php?pageID=42"
}