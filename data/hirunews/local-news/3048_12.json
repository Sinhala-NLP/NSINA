{
       "Source": "hirunews",
       "Timestamp": "Thursday, 14 November 2019 - 18:44",
       "Headline": "ඡන්දය දෙන්න ගම්බිම් බලා යන්න විශේෂ ප්‍රවාහන සේවා",
       "News Content": "ජනාධිපතිවරණයේ ඡන්දය ප්‍රකාශ කිරීම සඳහා ගම්බිම් බලා යන ජනතාවගේ පහසුව සඳහා විශේෂ ප්‍රවාහන වැඩපිළිවෙලක් සකස් කර තිබෙනවා.\nදුම්රිය දෙපාර්තමේන්තුව සඳහන් කළේ හෙට සහ මැතිවරණ පැවැත්වෙන අනිද්දා දිනවලදී සාමාන්‍ය කාල සටහන යටතේ දුම්රිය ධාවනය කිරීමට පියවර ගෙන ඇති බවයි.\nකෙසේ වෙතත්, හෙට දිනයේදී කොළඹ කොටුව සිට බදුල්ල දක්වා සහ බදුල්ලේ සිට කොළඹ කොටුව දක්වා අමතර දුම්රියක් ධාවනයට එක් කර ඇති බව දුම්රිය ගමනාගමන අධිකාරි වජිර පොල්වත්තගේ සඳහන් කළා.\nමේ අතර, ඡන්දය ප්‍රකාශ කිරීමට ගම්බිම් බලා යන ජනතාවගේ පහසුව සඳහා අද සිට අතිරේක බස් රථ යෙදවීමට ශ්‍රී ලංකා ගමනාගමන මණ්ඩලය පියවර ගෙන තිබෙනවා.\nඑමෙන්ම, සමස්ත ලංකා පෞද්ගලික බස් හිමියන්ගේ සංගමයේ ප්‍රධාන ලේකම් අංජන ප්‍රියන්ජිත් ද කියා සිටියේ ඡන්දය ප්‍රකාශ කිරීම සඳහා ගම්බිම් බලා යන ජනතාවට අවශ්‍ය පෞද්ගලික බස් රථ දැනටමත් ප්‍රමාණවත් පරිදි යොදවා ඇති බවයි.",
       "URL": "https://www.hirunews.lk/228273/ඡන්දය-දෙන්න-ගම්බිම්-බලා-යන්න-විශේෂ-ප්‍රවාහන-සේවා",
       "Category": "Local News",
       "Parent URL": "https://www.hirunews.lk/local-news.php?pageID=3048"
}