{
       "Source": "hirunews",
       "Timestamp": "Tuesday, 18 June 2019 - 11:30",
       "Headline": "වවුනියාවේ වැව්වල මසුන් හදිසියේ මියයයි",
       "News Content": "වවුනියාව දිස්ත්‍රික්කයට බලපා ඇති නියඟය හේතුවෙන් මේ වනවිට වවුනියාව දිස්ත්‍රික්කයේ වැව් කිහිපයක මසුන් මියයාමේ තත්වයක් උද්ගතව ඇති බව ප්‍රදේශවාසීන් පවසනවා.\nප්‍රදේශවාසීන් පැවසුවේ වවුනියාව - මුනාමඩුව වැවේ මසුන් දින ගණනාවක සිට මියයමින් සිටින අතර ප්‍රදේශයේ දැඩි දුර්ගන්ධයක් හටගෙන ඇති බවයි.\nමීට අමතරව වැවේ ජලය ද ක්‍රමයෙන් පහත බැස ඇති අතර ඒ හේතුවෙන් මසුන් මියයන බවට තමන් විශ්වාස කරන බවයි ප්‍රදේශවාසීන් වැඩිදුරටත් ප්‍රකාශ කළේ.\nසිද්ධිය සම්බන්ධයෙන් වවුනියාව මහජන සෞඛ්‍ය පරීක්ෂක කාර්යාලය දැනුවත් කර ඇති අතර, ඊයේ (17) වවුනියාව මහජන සෞඛ්‍ය නිළධාරීන් පැමිණ මසුන් මියයාම සම්බන්ධයෙන් පරීක්ෂණයක් පවත්වා තිබෙනවා.\nවැව පරීක්ෂා කළ වවුනියාව මහජන සෞඛ්‍ය පරීක්ෂක නිළධාරීන් පැවසූවේ වැවේ ජලය අඩුවීම හේතුවෙන් වැව් ජලය රත්වීම හා ජලයේ ඔක්සිජන් ප්‍රතිශතය අවමවීම හේතුවෙන් මසුන් මියගොස් ඇති බවට සැක පළ කරන බවයි.",
       "URL": "https://www.hirunews.lk/218623/වවුනියාවේ-වැව්වල-මසුන්-හදිසියේ-මියයයි",
       "Category": "Local News",
       "Parent URL": "https://www.hirunews.lk/local-news.php?pageID=3294"
}