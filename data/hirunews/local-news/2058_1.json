{
       "Source": "hirunews",
       "Timestamp": "Sunday, 28 March 2021 - 10:41",
       "Headline": "ඉන්දුනීසියාවේ දේවස්ථානයක් අසල බෝම්බ පිපිරීමක්",
       "News Content": "ඉන්දුනීසියාවේ මකස්සාර් ප්‍රදේශයේ කිතුණු දේවස්ථානයක් අසල බෝම්බ පිපිරීමක් සිදුව තිබෙනවා.\nඉරිදා දේව මෙහෙය පැවැත්වෙන අතරවාරයේ මරාගෙන මැරෙන බෝම්බකරුවෙකු විසින් බෝම්බය පුපුරුවාගෙන ඇති බවටයි හෙළිවී ඇත්තේ.\nබෝම්බය පුපුරාගොස් ඇත්තේ මකස්සාර් ප්‍රදේශයේ පිහිටි ප්‍රධාන දේවස්ථානයක් අසල වන අතර එම අවස්ථාවේ එහි ප්‍රධාන දේව මෙහෙය පැවැත්වෙමින් තිබූ බවද විදෙස් මාධ්‍ය වාර්තා කළා.\nමරාගෙන මැරෙන බෝම්බකරු යතුරුපැදියකින් දේවස්ථානයට ඇතුලුවීමට උත්සාහ කර ඇති අතර එහි සේවයේ සිටි ආරක්ෂක නිලධාරියා විසින් එම පුද්ගලයා නතර කර තිබෙනවා.\nඑහිදී ඔහු බෝම්බය පුපුරුවාගෙන ඇතැයි සඳහන්.\nපිපිරීමෙන් පුද්ගලයන් 10 දෙනෙකු තුවාල ලබා ඇති අතර කිහිප දෙනෙකුගේ තත්වය බරපතල බවයි වාර්තා වන්නේ.\nසිද්ධිය සම්බන්ධයෙන් මෙතෙක් කිසිවෙකු වගකීම භාරගෙන නැහැ.\nමීට පෙර කතෝලික දේවස්ථානය ඉලක්ක කරගෙන මෙහි සිදුවූ බෝම්බ පිපිරීම් සම්බන්ධයෙන් චෝදනා එල්ලවූයේ අයි.එස්. සංවිධානයේ ආභාෂය සහිත දේශීය අන්තවාදී ඉස්ලාමීය කණ්ඩායමකටයි.",
       "URL": "https://www.hirunews.lk/266778/ඉන්දුනීසියාවේ-දේවස්ථානයක්-අසල-බෝම්බ-පිපිරීමක්",
       "Category": "Local News",
       "Parent URL": "https://www.hirunews.lk/local-news.php?pageID=2058"
}