{
       "Source": "hirunews",
       "Timestamp": "Saturday, 25 June 2022 - 10:28",
       "Headline": "විදේශ ව්‍යවහාර මුදල් සන්තකයේ තබා ගැනීමට සීමා (වීඩියෝ)",
       "News Content": "ශ්‍රී ලංකාවේ සිටින හෝ නේවාසික පුද්ගලයෙකුට තම සන්තකයේ තබා ගත හැකි විදේශ ව්‍යවහාර මුදල් ප්‍රමාණය ජූනි 16 වනදා සිට බලාත්මක වන පරිදි සීමා කර තිබෙනවා.\nනිවේදනයක් නිකුත් කරමින් මහබැංකුව සඳහන් කළේ ඇමෙරිකානු ඩොලර් 15,000 සිට ඩොලර් 10,000 දක්වා එම ප්‍රමාණය අඩු කර ඇති බවයි.\nඒ අනුව, ඊට වඩා වැඩි විදෙස් මුදලක් ළග තබා ගන්නේ නම් එය විදේශ ව්‍යවහාර මුදල් ගිණුමක තැන්පත් කිරීමට හෝ බලපත්‍රලාභී වානිජ බැංකුවකට විකිණීමට ජුනි 16 වනදා සිට, වැඩ කරන දින 14ක පොදු සමා කාලයක් ලබා දී තිබෙනවා.\nඑම කාලයෙන් පසුව අදාළ නියමය උල්ලංඝනය කරන්නේ නම්, ඊට එරෙහිව පියවර ගත හැකි බවයි මහබැංකුව නිවේදනය කළේ.",
       "URL": "https://www.hirunews.lk/308125/විදේශ-ව්‍යවහාර-මුදල්-සන්තකයේ-තබා-ගැනීමට-සීමා-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1070"
}