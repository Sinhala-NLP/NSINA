{
       "Source": "hirunews",
       "Timestamp": "Wednesday, 28 June 2023 - 8:56",
       "Headline": "යුක්රේනයට රුසියාවෙන් යළි මිසයිල ප්‍රහාර",
       "News Content": "නැගෙනහිර යුක්රේනයේ පිහිටි පරිපාලනමය නගරයන් වන ක්‍රමටොස්ක් වෙත රුසියාව යළි මිසයිල ප්‍රහාරයක් එල්ල කර තිබෙනවා.\nමෙම ප්‍රහාරය හේතුවෙන් හතර දෙනෙකු ජීවිතක්ෂයට පත්ව තවත් 40ට අධික පිරිසක් තුවාල ලබා ඇති බව විදෙස් මාධ්‍ය වාර්තා කළේ.\nඑම ප්‍රදේශයේ පිහිටි ගොඩනැගිලිවලට සැලකිය යුතු හානියක් සිදුව ඇති බව ද වාර්තා වනවා.\nසුන්බුන් අතර සිරවී සිටින පිරිස මුදාගැනීමේ මෙහෙයුමක් ද මේ වන විට ආරම්භ කර තිබෙනවා.\nමිසයිල ප්‍රහාර එල්ල කරන විට එම ප්‍රදේශයේ සාමාන්‍ය වැසියන් විශාල සංඛ්‍යාවක් සිටි බවයි යුක්රේන බලධාරීන් සදහන් කළේ.",
       "URL": "https://www.hirunews.lk/339320/යුක්රේනයට-රුසියාවෙන්-යළි-මිසයිල-ප්‍රහාර",
       "Category": "Local News",
       "Parent URL": "https://www.hirunews.lk/local-news.php?pageID=230"
}