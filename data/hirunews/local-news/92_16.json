{
       "Source": "hirunews",
       "Timestamp": "Thursday, 17 August 2023 - 7:23",
       "Headline": "ගූගල් පෝරමයකින් අතිශය පෞද්ගලික තොරතුරු ලබා ගත් සිදුවීමක් පිළිබඳව විමර්ශණ",
       "News Content": "සරසවි ආචාර්යවරියන්ගේ සහ සිසුවියන්ගේ අතිශය පෞද්ගලික ලිංගික තොරතුරු අන්තර්ජාලය ඔස්සේ ලබාගැනීමේ සිදුවීමක් පිළිබඳව තොරතුරු වාර්තා වෙනවා.\nදිවයිනේ ප්‍රධාන විශ්වවිද්‍යාලයක ආචාරවරයෙක් සිදුකළ පැමිණිල්ලකට අනුව පුළුල් පරීක්ෂණයක් පවත්වන බවයි අපරාධ පරීක්ෂණ දෙපාර්තමේන්තුව අධිකරණයට ඊයේ (16) දන්වා සිටියේ.\nකාන්තාවන්ගේ ලිංගික හැසිරීම් හා ආකල්ප පිළිබඳ තොරතුරු ගැනීමේ මුවාවෙන් ව්‍යාජ ලේඛන යොදා ගනිමින් අතිශය පෞද්ගලික ලිංගික තොරතුරු ගැනීම සඳහා ගූගල් පෝරමයක් අන්තර්ජලය හරහා හුවමාරු වන බව සඳහන් කරමින් එම පැමිණිල්ල කර ඇති බවයි වාර්තා වෙන්නේ.\nඑම ගූගල් පෝරමයට අනුව විශ්වවිද්‍යාල සිසුවියන් සහ ආචාර්යවරියන් විශාල පිරිසක් සිය අතිශය පෞද්ගලික ලිංගික තොරතුරු දී ඇති බවට කරුණු අනාවරණ වෙමින් පවතින බව දන්වා සිටි අපරාධ පරීක්ෂණ දෙපාර්තමේන්තුවේ නිලධාරින් ඒ සම්බන්ධයෙන් ගූගල් සමාගමෙන් තොරතුරු ගෙන ඉදිරි විමර්ශන කරන බවයි ප්‍රකාශ කර සිටියේ.",
       "URL": "https://www.hirunews.lk/345071/ගූගල්-පෝරමයකින්-අතිශය-පෞද්ගලික-තොරතුරු-ලබා-ගත්-සිදුවීමක්-පිළිබඳව-විමර්ශණ",
       "Category": "Local News",
       "Parent URL": "https://www.hirunews.lk/local-news.php?pageID=92"
}