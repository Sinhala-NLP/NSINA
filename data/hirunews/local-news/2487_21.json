{
       "Source": "hirunews",
       "Timestamp": "Monday, 31 August 2020 - 9:18",
       "Headline": "අන්තර්ජාල සබඳතා බිඳ වැටීමෙන් ඔලිම්පියාඩ් චෙස් තරගයේ සම ජයග්‍රහණ දෙකක්",
       "News Content": "අන්තර්ජාල බිඳවැටීමක් හේතුවෙන් ඔලිම්පියාඩ් චෙස් තරගාවලියේ රන් පදක්කම ඉන්දියාව සහ රුසියාව නියෝජනය කළ කණ්ඩායම් දෙකටම ලබාදීමට තරග සංවිධායකයන් තීරණය කර තිබෙනවා.\nකොරෝනා වෛරසය හේතුවෙන් මෙම වසරේ චෙස් තරගාවලිය පවත්වනු ලැබුවේ අන්තර්ජාලය ඔස්සේ වන අතර, ඊට රටවල් 160ක් තරග කළ බවයි විදෙස් වාර්තා සඳහන් කළේ.\n44 වන ඔලිම්පියාඩ් චෙස් තරගාවලිය මෙම වසරේ රුසියාවේදී පැවැත්වීමට සැළසුම් කර තිබූ අතර, කොරෝනා වෛරසයේ ව්‍යාප්තිය හමුවේ එය ලබන වසර දක්වා කල් දැමුණා.\nපසුව අන්තර්ජාලය ඔස්සේ මෙම තරඟාවලිය පැවැත්වීමට තීරණය කෙරුණු අතර ඒ අනුව පසුගිය ජූලි මාසයේදී ආරම්භ වූ චෙස් තරගාවලියේ අවසන් මහ තරගය සඳහා සහභාගි වූ ඉන්දීය කණ්ඩායමේ ක්‍රීඩකයන් දෙදෙනාගේ අන්තර්ජාල සබඳතා බිඳවැටී තිබුණේ අවසන් තරගය අතරතුරයි.\nඔවුන් ඒ පිළිබඳව කළ අභියාචනයක් සැළකිල්ලට ගනිමින් තරග සංවිධායකයන් ජයග්‍රහණය ඉන්දියාවට මෙන්ම එහි ප්‍රතිවාදී රුසියාවටද ලබාදීමට තීරණය කළා.",
       "URL": "https://www.hirunews.lk/249039/අන්තර්ජාල-සබඳතා-බිඳ-වැටීමෙන්-ඔලිම්පියාඩ්-චෙස්-තරගයේ-සම-ජයග්‍රහණ-දෙකක්",
       "Category": "Local News",
       "Parent URL": "https://www.hirunews.lk/local-news.php?pageID=2487"
}