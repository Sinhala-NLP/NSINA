{
       "Source": "hirunews",
       "Timestamp": "Monday, 13 December 2021 - 9:37",
       "Headline": "ගත වූ පැය 24 තුළ දිවයින පුරා මෙහෙයුම් රැසක් - පුද්ගලයින් රැසක් අත්අඩංගුවට",
       "News Content": "අගුලාන පොලිස් වසමේ, සයුරපුර මහල්නිවාස සංකීර්ණය අසලදී, අගුලාන පොලිසිය විසින් ඊයේ (12)දින වැටලීමක් සිදු කර සැකකාර කාන්තාවක් අත් අඩංගුවට ගෙන තිබෙනවා.\nඅත් අඩංගුවට පත්වන අවස්ථාවේ කාන්තාව ළග හෙරොයින් ග්‍රෑම් 07ක් තිබූ බවට සදහන්.\nසැකකාරිය වයස අවුරුදු 26ක රත්මලානේ පදිංචිකාරිනියක්.\nසැකකාර කාන්තාව, ඊයේ(12)දින මොරටුව මහේස්ත්‍රාත් අධිකරණය වෙත ඉදිරිපත් කිරීමෙන් අනතුරුව, මෙම මස 24 දක්වා රක්ෂිත බන්ධනාගර ගත කර තිබෙනවා.\nසිද්ධිය සම්බන්ධ වැඩිදුර විමර්ශන අගුලාන පොලීසිය විසින් සිදු කරනු ඇති.\nඑමෙන්ම,නීති වි‍රෝධී මත්පැන් සමඟ සැකකරුවන් දෙදෙනෙකු පෑලියගොඩ කොට්ඨාස අපරාධ විමර්ශන  කාර්යංශය විසින් අත් අඩංගුවට ගෙන තිබෙනවා.\nඒ අනුව, ඊයේ (12)දින පෑලියගොඩ කොට්ඨාස අපරාධ විමර්ශන කාර්යංශය විසින් කඳාන පොලිස් වසමේ වීදි මාවතේ දී නීති විරෝධී මත්පැන් සමඟ සැකකරුවෙකු අත් අඩංගුට ගෙන තිබෙනවා.\nඅත් අඩංගුවට පත් වන අවස්ථවේ සැකකරු ළග නීති විරෝධී මත්පැන් ලීටර් 465ක් තිබුණු බවට සදහන්.\nඑමෙන්ම,උස්වත්ත ප්‍රදේශයේ සිදු කළ වැටලීමකදී ද,නීති විරෝධී මත්පැන් සමඟ සැකකරුවෙකු අත් අඩංගුවට පත්ව තිබෙනවා.\nඑහිදී සැකකරු ළග තිබී නීති විරෝධී මත්පැන් ලීටර් 37ක්,මත්පැන් පෙරීමට යොදා ගන්නා ගෝඩා ලීටර් 375ක්,තඹ දඟරයක් සහ ගෑස් ලිප් 01ක් පොලිස් බාරයට ගත් බවට සදහන්.\nඅත් අඩංගුවට ගත් සැකකරුවන් වයස අවුරුදු 48ක් හා 57ක් වන කඳාන ප්‍රදේශයේ පදිංචිකරුවන්.\nසැකකරුවන් අද(13)දින වැලිසර මහේස්‍රාත් අධිකරණයට ඉදිරිපත් කිරීමට නියමිතයි.\nසිද්ධීන් සම්බන්ධව කඳාන පොලීසිය විසින් වැඩිදුර විමර්ශන සිදු කරනු ඇති.",
       "URL": "https://www.hirunews.lk/290841/ගත-වූ-පැය-24-තුළ-දිවයින-පුරා-මෙහෙයුම්-රැසක්-පුද්ගලයින්-රැසක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1498"
}