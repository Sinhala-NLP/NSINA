{
       "Source": "hirunews",
       "Timestamp": "Tuesday, 30 May 2023 - 8:11",
       "Headline": "වයඹ පළාතේ ගවයින් මස් පිණිස යොදා ගැනීමත් තහනම්",
       "News Content": "ගවයින් අතර පැතිරයන සමේ ගැටිති රෝගය හේතුවෙන් වයඹ පළාතේ ගවයින් මස් පිණිස යොදා ගැනීම තහනම් කර ඇතැයි සත්ව නිෂ්පාදන හා සෞඛ්‍ය දෙපාර්තමේන්තුව පවසනවා.\nවයඹ පළාත් සත්ව නිෂ්පාදන හා සෞඛ්‍ය දෙපාර්තමේන්තුවේ අධ්‍යක්ෂ වෛද්‍ය ඩී.සී.එස්. පෙරේරා හිරු ප්‍රවෘත්ති අංශයට සඳහන් කළේ, තවදුරටත් පළාත තුළ සහ පළාතෙන් පිටත ගවයින් ප්‍රවාහනය සම්පූර්ණයෙන්ම අත්හිටුවා ඇති බවයි.\nසමේ ගැටිති රෝගය වැලදුනු ගවයින් හදුනාගෙන ඇති බවත් ඒ සඳහා අවශ්‍ය ප්‍රතිකාර ලබා දීමට පියවර ගෙන ඇති බවයි ඔහු වැඩිදුරටත් කියා සිටියේ.",
       "URL": "https://www.hirunews.lk/336558/වයඹ-පළාතේ-ගවයින්-මස්-පිණිස-යොදා-ගැනීමත්-තහනම්",
       "Category": "Local News",
       "Parent URL": "https://www.hirunews.lk/local-news.php?pageID=308"
}