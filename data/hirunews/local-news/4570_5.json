{
       "Source": "hirunews",
       "Timestamp": "Monday, 10 April 2017 - 11:38",
       "Headline": "අණ නොතකා ධාවනය කළ ත්‍රිරෝද රථයකට වෙඩි",
       "News Content": "අණ නොතකා ධාවනය කළ ත්‍රිරෝද රථයකට පල්ලෙවෙල පොලීසිය අද අලුයම වෙඩි තබා තිබෙනවා.\nමීරිගම - මැදගම්පිටිය - පල්ලෙවෙල මාර්ගයේ - ගස්පෙ ප්‍රදේශයේදී මෙම වෙඩි තැබීම සිදුකර ඇති බවයි පොලීසිය පැවසුවේ.\nවෙඩි තැබීමෙන් ත්‍රිරෝද රථයට සුළු හානි සිදුව ඇති අතර, එහි සිටි තරුණයන් සිව්දෙනෙකු අත්අඩංගුවට ගෙන තිබෙනවා.\nපසුව කළ පරීක්ෂා කිරීම්වලදී හෙළිවී ඇත්තේ ත්‍රිරෝද රථ රියදුරා බලපත්‍රයක් නොමැතිව එය ධාවනය කරමින් සිට ඇති බවයි.\nසැකකරුවන් රඳවාගෙන තවදුරටත් ප්‍රශ්න කිරීම් සිදුකරන බවයි පල්ලේවෙල පොලීසිය ප්‍රකාශ කළේ.",
       "URL": "https://www.hirunews.lk/158898/අණ-නොතකා-ධාවනය-කළ-ත්‍රිරෝද-රථයකට-වෙඩි",
       "Category": "Local News",
       "Parent URL": "https://www.hirunews.lk/local-news.php?pageID=4570"
}