{
       "Source": "hirunews",
       "Timestamp": "Friday, 26 August 2022 - 16:32",
       "Headline": "ඉන්ධන නොමැතිව ඇතැම් පිරවුම්හල් තාවකාලිකව වැසේ (වීඩියෝ)",
       "News Content": "ඉන්ධන පිරවුම්හල් වෙත ඉන්ධන ලබාදීමේ අඩුවක් හේතුවෙන් ප්‍රදේශ කිහිපයක නැවතත් ඉන්ධන පෝලිම් දක්නට ලැබෙනවා.\nදිවයිනට ළගාවූ ඔටෝ ඩීසල් නෞකාවේ ඉන්ධන ගොඩබෑමේ කටයුතු අද ආරම්භ කිරීමට නියමිතයි.\nදිවයිනේ බෝහෝ ප්‍රෙද්ශවල ඉන්ධන පිරවුම් හල් අසල ජනතාව ඉන්ධන ලබා ගැනිමට නැවතත් දිගු පොලිම් වල රැදි සිටින ආකාරය දක්නට ලැබෙනවා.\nඑමෙන්ම ඇතැම් ඉන්ධන පිරවුම්හල් වසා දමා ඇති ආකාරයද දැක ගත හැකියි.\nමෙලෙස නැවත ඉන්ධන පෝලිම් ඇතිවිමට හේතුව ඉන්ධන පිරවුම්හල් වෙත ලබා දෙන ඉන්ධන ප්‍රමාණය අඩු විම බව ඛණිජ තෙල් බෙදුම් කරුවන්ගේ සංගමය පවසනවා.\nමේ අතර ඩීසල් බෙදා හැරීම සීමා වීම හේතුවෙන් අද සිට පෞද්ගලික බස් රථ ධාවනය සියයට 50 කින් පමණ අඩුවී ඇති බව ලංකා පෞද්ගලික බස් හිමියන්ගේ සංගමය සඳහන් කලා.\nඅඩු මිලට භූමිතෙල් ඉල්ලා හලාවත ධීවරයින් ආරම්භ කර ඇති වර්ජනය 10වන දිනටත් ක්‍රියාත්මකයි.\nමේ අතර දිවයිනට ළඟා වූ ඔටෝ ඩීසල් නෞකාවේ ඉන්ධන ගොඩබෑමේ කටයුතු අද ආරම්භ කිරීමට නියමිතයි.\nමේ අතර කාටර් රාජයෙන් ඉන්ධන ලබාගැනිම සම්බන්ධයෙන් පරිසර අමාත්‍ය නසීර් අහමඩ් මහතා අදහස් පළ කළා.\nමේ අතර දිගුකාලීන පදනම මත ඉන්ධන ආනයනය, මිලදී ගැනීම බෙදා හැරීම සහ විකිණීමේ කටයුතු තෝරාගත් විදේශ සමාගම් වෙත පැවරීමට අමාත්‍ය මණ්ඩලය ගෙන ඇති තීරණය බල රහිත කිරීමේ නියෝගයක් නිකුත් කරන ලෙස ඉල්ලමින් ශ්‍රේෂ්ඨාධිකරණයට මූලික අයිතිවාසිකම් පෙත්සමක් ගොනුකර තිබෙනවා.\nඒ ශ්‍රී ලංකා පොදුජන ප්‍රගතිශීලි සේවක සංගමය ඇතුළු පිරිසක් විසින්. එහි වගඋත්තරකරුවන් ලෙස අග්‍රාමාත්‍යවරයා, විෂය භාර අමාත්‍යවරයා, අමාත්‍ය මණ්ඩල සාමාජිකයින්, ඛනිජතෙල් නීතිගත සංස්ථාව සහ නීතිපතිවරයා ඇතුළු පිරිසක් නම් කර තිබෙනවා.\nඛනිජතෙල් සංස්ථාව සතු පිරවුම්හල් අතරින් වැඩි ප්‍රමාණයක් පෞද්ගලීකකරණය කිරීමට සූදානමක් පවතින බවද මෙම පෙත්සමෙහි සදහන්.",
       "URL": "https://www.hirunews.lk/313798/ඉන්ධන-නොමැතිව-ඇතැම්-පිරවුම්හල්-තාවකාලිකව-වැසේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=912"
}