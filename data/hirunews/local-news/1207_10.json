{
       "Source": "hirunews",
       "Timestamp": "Wednesday, 27 April 2022 - 8:50",
       "Headline": "ආහාරපාන මිල යළි ඉහළට",
       "News Content": "ගෑස් මිල වැඩිවීම හමුවේ ආපනශාලාවල විකිණීමට තබා ඇති ආහාරවල මිල තීරණය කිරීමේ වගකීම එහි හිමිකරුවන්ට ලබාදෙන බව ආපනශාලා හිමියන්ගේ සංගමයේ සභාපති අසේල සම්පත් පවසනවා.\nඔහු කියා සිටියේ ගෑස් මිල වැඩිවීම හේතුවෙන් තේ, කිරි තේ, බත් ,කොත්තු, ආප්ප, පරාටා, රොටී සහ ක්ෂණික ආහාර ඇතුලු සියලු ආහාරවල මිල ඉහළ යනු ඇති බවයි.\nඊයේ මධ්‍යම රාත්‍රියේ සිට ක්‍රියාත්මක වන පරිදි ලිට්රෝ ගෑස් මිල ඉහළ නංවනු ලැබූවා.\nඒ අනුව කිලෝග්‍රෑම් 12යි දශම 5හේ ගෘහස්ත ගෑස් සිලින්ඩරයක මිල රුපියල් 2,185කින් ඉහළ දැමුණු අතර එහි නව මිල රුපියල් 4,860ක්.\nකිලෝග්‍රෑම් 5හේ ගෑස් සිලින්ඩරයක් රුපියල් 1,945ක් දක්වා රුපියල් 874කින් ඉහළ දැමුණා.\nකිලෝග්‍රෑම් 2 යි දශම 3නේ කුඩා ගෑස් සිලින්ඩරයක් රුපියල් 404කින් ඉහළ දැමුණු අතර එහි නව මිල රුපියල් 910ක්.\nමේ අතර පෙරේදා මෙරටට පැමිණි මෙටි්‍රක් ටොන් 3,900ක නෞකාවෙන් ගොඩබාන ලද ගෑස් බෙදාහැරීමේ කටයුතු අද ආරම්භ කරන බව ලිට්රෝ සමාගම ප්‍රකාශ කළා.\nඑමෙන්ම ගෑස් මෙටි්‍රක් ටොන් 3,700කින් සමන්විත තවත් නෞකාවක් අද බොහෝදුරට මෙරටට ලගා වනු ඇති බවයි ඔවුන් කියා සිටියේ.",
       "URL": "https://www.hirunews.lk/302913/ආහාරපාන-මිල-යළි-ඉහළට",
       "Category": "Local News",
       "Parent URL": "https://www.hirunews.lk/local-news.php?pageID=1207"
}