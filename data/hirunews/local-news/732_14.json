{
       "Source": "hirunews",
       "Timestamp": "Tuesday, 15 November 2022 - 16:39",
       "Headline": "ජැකලීන් ෆර්නෑන්ඩස්ට ඇප",
       "News Content": "ශ්‍රී ලාංකික බොලිවුඩ් රංගන ශිල්පිනී ජැක්ලීන් ෆර්ඩිනැන්ඩස්ට දිල්ලි අධිකරණය විසින් ඇප නියම කර තිබෙනවා.\nඒ, සුකේෂ් චන්ද්‍රසේකර්ට එරෙහි ඉන්දීය රුපියල් කෝටි 200 ක මුදල් විශුද්ධිකරණ නඩුවට අදාළවයි.\nඅධිකරණයෙන් ඇයගේ නීතීඥවරුන් ඉල්ලා සිටියේ සිද්ධියට අදාළ විමර්ශන අවසන් කර චෝදනා පත්‍රය ගොනුකර ඇති බැවින් මෙලෙස ඇයට ඇප ලබාදෙන ලෙසයි.\nසුකේෂ් චන්ද්‍රසේකර් විසින් ජැක්ලීන්ට කප්පම් ගැනීම් ඇතුළු අපරාධ ක්‍රියාවලින් උපයාගත් මුදලින් ඉන්දීය රුපියල් කෝටි 5 යි දශම 7 යි 1 ක ත්‍යාගයක් ලබාදී ඇති බවටයි ඉන්දීය මාධ්‍ය වාර්තා කරන්නේ.\nමෙම ත්‍යාග අතර ඉන්දීය රුපියල් ලක්ෂ 52 ක් වටිනා අශ්වයෙකු සහ ඉන්දීය රුපියල් ලක්ෂ 9 ක් වටිනා පර්සියානු බළලෙකු ද සිටිනවා.\nමෙම සිද්ධියට අදාළව ඇය අත්අඩංගුවට නොගැනීම සම්බන්ධයෙන් අධිකරණය මීට පෙර නඩු දිනයේදී විමර්ශන අංශවලින් ප්‍රශ්න කර තිබුණා.",
       "URL": "https://www.hirunews.lk/320453/ජැකලීන්-ෆර්නෑන්ඩස්ට-ඇප",
       "Category": "Local News",
       "Parent URL": "https://www.hirunews.lk/local-news.php?pageID=732"
}