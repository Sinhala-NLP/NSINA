{
       "Source": "hirunews",
       "Timestamp": "Wednesday, 01 May 2019 - 7:40",
       "Headline": "ගාල්ලෙනුත් සහරාන්ගේ අනුගාමිකයෙකු අල්ලයි",
       "News Content": "කල්මුණේ, සමන්තුරේ සහ චවලකඬේ යන පොලිස් බල ප්‍රදේශවලට ඊයේ රාත්‍රී අටට පැනවූ පොලිස් ඇඳිරි නීතිය අද පෙරවරු 6 ට අවසන් වුණා.\nමේ අතර ජාතික තවුහිත් ජමාත් සංවිධානයේ නායක සහරාන් හෂීම්ගේ රුව ඇතුළත් ඡායාරූප කිහිපයක් සහ අරාබි බසින් ලියවුනු පොත් කිහිපයක්ද සමඟ පුද්ගලයෙකු පොලීසිය අත්අඩංගුවට ගෙන තිබෙනවා.\nගාල්ල බන්ධනාගාරයේ සිටින ඥාතියෙකු බැලීමට පැමිණි අවස්ථාවේදී මොහු ගමන් කළ යතුරුපැදිය පරීක්ෂා කිරීමෙන් පසුවයි මෙම ඡායාරූප සහ පොත් සොයාගෙන ඇත්තේ.\nමීට අමතරව සැකකරුගේ ජංගම දුරකථනයේ තිබී ජාතික තවුහිත් ජමාත් සංවිධානයේ ඡායාරූප කිහිපයක්ද හමුවී තිබෙනවා.\nසැකකරුගේ ඥාතීන් කිහිපදෙනෙක්ද ජාතික තවුහිත් ජමාත් සංවිධානය සමඟ සබඳතා පැවැත්වීම හේතුවෙන් මේ වනවිට රක්ෂිත බන්ධනාගාර ගතවයි පසුවන්නේ.",
       "URL": "https://www.hirunews.lk/215506/ගාල්ලෙනුත්-සහරාන්ගේ-අනුගාමිකයෙකු-අල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=3375"
}