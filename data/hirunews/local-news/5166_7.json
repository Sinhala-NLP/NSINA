{
       "Source": "hirunews",
       "Timestamp": "Tuesday, 16 February 2016 - 13:32",
       "Headline": "ජනපති ජර්මනියට ළඟාවේ",
       "News Content": "දෙදින නිළ සංචාරයක් සඳහා ජර්මනිය බලා ගිය ජනාධිපති මෛත්‍රීපාල සිරිසේන අද අලූයම බර්ලින් නුවර ටෙගල් ජාත්‍යන්තර ගුවන් තොටුපළට ළඟා වී තිබෙනවා.\nගුවන් තොටුපළේදී ජර්මන් රජයේ ප්‍රධාන සංධාන නිලධාරී ජර්ගෙන් ක්‍රිස්ටියන් මර්ටෙන්ස් සහ ජර්මනියේ ශ්‍රී ලංකා තානාපති කරුණාතිලක අමුණුගම ඇතුළු පිරිසක් විසින් පිළිගනු ලැබුවා.\nජනාධිපතිවරයා නවාතැන් ගනු ලබන හෝටලයේදී ද විශේෂ පිළිගැනීමේ උත්සවයක් සංවිධාන කර තිබූ බව සදහන්.\nජනාධිපති මෛත්‍රීපාල සිරිසේන සමඟ මංගල සමරවීර, මලික් සමරවික්‍රම, මහින්ද සමරසිංහ, දයා ගමගේ ඇතුළු අමාත්‍යවරුන් පිරිසක් ද එක්ව සිටිනවා.\nජනාධිපති මෛත්‍රිපාල සිරිසේන සහ ජර්මන් චාන්සලර් ඇන්ජලා මර්කල් අතර ද්විපාර්ශවික සාකච්ඡා හෙට පැවැත්වෙනවා.\nඑසේම ජනාධිපතිවරයා හෙට එරට කථානායකවරයා, විදේශ අමාත්‍යවරයා සහ ආර්ථික කටයුතු අමාත්‍යවරයා හමුවී සාකච්ඡා කිරීමට නියමිත බව ජනාධිපති මාධ්‍ය අංශය ප්‍රකාශ කළා.\nරාජතාන්ත්‍රික නොවන කටයුතු කිහිපයකට අද පස්වරුවේ එක්වූ ශ්‍රී ලංකා ජනාධිපතිවරයා එරට යුදෙව් ස්මාරකය සහ කෞතුකාගාරය නැරඹීමට අද එක්වුණා.",
       "URL": "https://www.hirunews.lk/126404/ජනපති-ජර්මනියට-ළඟාවේ",
       "Category": "Local News",
       "Parent URL": "https://www.hirunews.lk/local-news.php?pageID=5166"
}