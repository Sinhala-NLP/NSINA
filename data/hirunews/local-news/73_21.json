{
       "Source": "hirunews",
       "Timestamp": "Friday, 25 August 2023 - 13:11",
       "Headline": "පේරාදෙණිය මහා ශිෂ්‍ය සංගමයේ සභාපති DIG  විදියට කතාකර පීඨාධිපතිට නියෝග දීලා",
       "News Content": "නියෝජ්‍ය පොලිස්පති චන්ද්‍රකුමාර බව පවසමින් පේරාදෙණිය විශ්වවිද්‍යාලයේ  ශාස්ත්‍ර පීඨයේ පීඨාධිපතිට නියෝග දුන් සිදුවීම සම්බන්ධව පේරාදෙණිය පොලීසිය විමර්ශන ආරම්භ කර තිබෙනවා.\nදුරකථන  ඇමතුමකින් පිඨාධිපති වරයාට පවසා ඇත්තේ පේරාදෙණිය විශ්වවිද්‍යාලයේ සිසුන්ට බැන වැදීම හේතුවෙන් සිසුන් උද්ඝෝෂණයක් පැවැත් වීම සඳහා ජනාධිපති කාර්යාලය ඇතුළු වීමට සූදානම් කර ඇති බවත් ඒ සඳහා තමන් වරෙන්තුවක් ලබාගෙන ඇති නිසා විශ්වවිද්‍යාලයෙන් නිකුත් කර ඇති සියලුම ලිපි ලේඛන උපකුලපතිට භාරදී පොලිස් මූලස්ථානය පැමිණෙන ලෙසට  බව වාර්තා වෙනවා.\nඑම සම්බන්ධයෙන් පීඨාධිපතිවරයා පේරාදෙණිය පොලිසියට පැමිණිල්ලක් සිදුකර සඳහන් කර ඇත්තේ පේරාදෙණිය විශ්වවිද්‍යාලයේ මහා ශිෂ්‍ය සංගමයේ සභාපති වරයා නියෝජ්‍ය පොලිස්පති ලෙස පෙනී සිටීමෙන්  එම ඇමතුම ලබාදුන් බව ය.",
       "URL": "https://www.hirunews.lk/346049/පේරාදෙණිය-මහා-ශිෂ්‍ය-සංගමයේ-සභාපති-dig-විදියට-කතාකර-පීඨාධිපතිට-නියෝග-දීලා",
       "Category": "Local News",
       "Parent URL": "https://www.hirunews.lk/local-news.php?pageID=73"
}