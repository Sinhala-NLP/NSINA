{
       "Source": "hirunews",
       "Timestamp": "Sunday, 07 November 2021 - 10:58",
       "Headline": "හෙට්ටිපොල ප්‍රදේශයේ මනුෂ්‍ය ඝාතනයක්",
       "News Content": "හෙට්ටිපොළ කෝන්වැව ප්‍රදේශයේ නිවසක් තුල තිබී හිසේ කැපුම් තුවාල සහිත පුද්ගල මල සිරුරක් හමුවී තිබෙනවා.\nමියගොස් ඇත්තේ  කෝන්වැව, මඩංපොල පදිංචි වයස අවුරුදු 37 ක පුද්ගලයෙකු බවයි පොලිසිය සඳහන් කළේ.\nමෘත ශරීරය මේ වනවිට මහේස්ත්‍රාත් පරීක්ෂණයෙන් අනතුරුව, කුලියාපිටිය රෝහලේ තැන්පත් කර තිබෙනවා.\nඅදාළ පුද්ගලයා නිවසේ තනිව සිට ඇති අතර, බිරිඳ ඔහු සමග අමනාප වී ඇයගේ නිවසට ගොස් සිටි අවස්ථාවේදී යි මෙම ඝාතනය සිදුව ඇත්තේ.\nඝාතනයට අදාළ සැකකරුවන් තවමත් හඳුනා ගෙන නොමැති අතර, හෙට්ටිපොල පොලීසිය වැඩිදුර විමර්ශන කටයුතු සිදු කරනවා.",
       "URL": "https://www.hirunews.lk/287252/හෙට්ටිපොල-ප්‍රදේශයේ-මනුෂ්‍ය-ඝාතනයක්",
       "Category": "Local News",
       "Parent URL": "https://www.hirunews.lk/local-news.php?pageID=1578"
}