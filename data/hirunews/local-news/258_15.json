{
       "Source": "hirunews",
       "Timestamp": "Sunday, 18 June 2023 - 12:12",
       "Headline": "''ජනපති නිවැරදි මාර්ගයේ රට ගමන් කරවනවා''-  වජිර අබෙිවර්ධන",
       "News Content": "කඩා වැටුණු රට ලෝකයට ආදර්ශයක් දෙමින් ඉතා කෙටි කාලයකදී ඔසවා තැබු රනිල්ගේ දැක්ම එංගලන්තය, ඇමරිකාව වැනි රටවල් වලට වඩා විශාල බව එක්සත් ජාතික පක්ෂ සභාපති පාර්ලිමේන්තු මන්ත්‍රී වජිර අබේවර්ධන පවසනවා.\nඔහු මේ පිළිබඳ පවසා සිටියේ ගාල්ල දිස්ත්‍රික්කයේ බද්දේගම සහ අක්මීමණ මැතිවරණ කොට්ඨාශ වල බලමණ්ඩල රැස්වීමට සහභාගී වෙමින්.\nවැටුණු ජාතියක් නැවත ගොඩ ගෙන ලෝකයත් සමඟ ඉදිරියට ගෙනයෑමට රනිල් වික්‍රමසිංහ ජනාධිපතිවරයාට හැකි වූ බවයි ඔහු පවසා සිටියේ.\nරනිල් වික්‍රමසිංහ මහතා මීට වසරකට ඉහතදී මුලුමනින්ම කඩාගෙන වැටුණු රටක් බාර ගෙන ලෝකයටම ආදර්ශයක් දෙමින් නැවත නිවැරදි මාර්ගයේ රට ගමන් කරවමින් තිබෙන බවද වජිර අබෙිවර්ධන එහිදී වැඩිදුරටත් පවසා සිටියේ.",
       "URL": "https://www.hirunews.lk/338299/ජනපති-නිවැරදි-මාර්ගයේ-රට-ගමන්-කරවනවා-වජිර-අබෙිවර්ධන",
       "Category": "Local News",
       "Parent URL": "https://www.hirunews.lk/local-news.php?pageID=258"
}