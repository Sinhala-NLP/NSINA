{
       "Source": "hirunews",
       "Timestamp": "Thursday, 04 May 2023 - 13:38",
       "Headline": "වෛද්‍යවරු හිඟයෙන් බලන්ගොඩ රෝහල උණුසුම් (වීඩියෝ)",
       "News Content": "බලන්ගොඩ මුලික රෝහලේ ශල්‍යාගාරයේ පවතින වෛද්‍ය හිගය හේතුවෙන් එම රෝහලට ප්‍රතිකාර සඳහා පැමිණෙන රෝගීන් දැඩි පීඩාවට පත්ව තිබෙනවා.\nඅද (04) පෙරවරුවේ එම රෝහලේ බාහිර රෝගී අංශයට පැමිණි රෝගීන්ට තුන්ඩු නිකුත් කිරීමේදී ඇතිවූයේ උණුසුම් තත්වයක්.\nවෛද්‍යවරුන් හයදෙනෙකු බාහිර රෝගීන් අංශයේ සේවයේ නිරතවුවද අද එහි සිට ඇත්තේ දෙදෙනෙකු පමණයි.\nනැවත දැනුම්දෙනතුරු හදිසි ශල්‍යකර්ම පමණක් සිදුකිරීමට කටයුතු කරන බව දන්වමින් රෝහල් පරිශ්‍රයේ දැන්වීම් පුවරුද අලවා තිබෙනු දක්නට ලැබුනු බවයි අප වාර්තාකරු සඳහන් කළේ.\nකෙසේ වෙතත් අද පෙරවරුවේ බලන්ගොඩ රෝහලේ ඇතිවූ තත්වය සම්බන්ධයෙන් රෝගීන් අදහස් දක්වමින් කියා සිටියේ අවශ්‍ය ප්‍රතිකාර ලබාදීම සඳහා රෝහල් බලධාරින් අවශ්‍ය කටයුතු නිසි පරිදි සිදුකර නොතිබූ බවයි.",
       "URL": "https://www.hirunews.lk/334232/වෛද්‍යවරු-හිඟයෙන්-බලන්ගොඩ-රෝහල-උණුසුම්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=369"
}