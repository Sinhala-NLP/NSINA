{
       "Source": "hirunews",
       "Timestamp": "Sunday, 27 August 2023 - 8:28",
       "Headline": "කිළිනොච්චියේ අරුම පුදුම මල්වර මංගල්‍යය (වීඩියෝ)",
       "News Content": "කිළිනොච්චිය කරඩුපෝක්කු හන්දිය ප්‍රදේශයේ දී 26 වෙනිදා අරුම පුදුම මල්වර මංගල්‍යය පවත්වා තිබෙන බවට තොරතුරු වාර්තා වෙනවා.\nමෙහිදී මල්වර වූ දියණිය උදෑසනම නහවා අළුත්ම වස්ත්‍රාභරණ වලින් ඇයව අලංකාර ලෙස සරසා දෝලාවක් වැනි පල්ලැක්කියක් මත ඇයව හිදුවා මුළු කිළිනොච්චිය නගරය පුරාම පෙරහැරක් ගොස් තිබෙනවා.\nඑම පෙරහැරේ බෙරකරුවෝද නැට්ටුවෝද වෙනත් අංග ඉදිරිපත් කළ පිරිස්ද මල්වර වූ දියණියගේ ඥාතීන්ද ගමන් කොට ඇති බවයි වාර්තා වෙන්නේ.\nකෙසේ වෙතත් කිළිනොච්චියේ තරුණ කණ්ඩායම් මෙම මල්වර උත්සවය ගැන සතුටින් කතා කළත් කිළිනොච්චියේ වැඩිහිටි හින්දු ජනතාව එම මල්වර උත්සවය තම ආගමට දහමට නිගා දුන් ක්‍රියාවක් ලෙස‍යි මත පලකොට ඇත්තේ.",
       "URL": "https://www.hirunews.lk/346228/කිළිනොච්චියේ-අරුම-පුදුම-මල්වර-මංගල්‍යය-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=69"
}