{
       "Source": "hirunews",
       "Timestamp": "Monday, 25 July 2022 - 13:12",
       "Headline": "සොත්ති උපාලිගේ පුත්‍රයෙකු බොරැල්ලේ දී පුද්ගලයෙකු ඝාතනය කරයි",
       "News Content": "යතුරුපැදියකින් ඉන්ධන ලබාගැනීමේ සිද්ධියක් මුල් කරගනිමින් අද(25) අලුයම බොරැල්ල කාසල් වීථිය ප්‍රදේශයේ සිදුවූ පිහි ඇනුමකින් 40 හැවිරිදි පුද්ගලයෙකු ජීවිතක්ෂයට පත්ව තිබෙනවා.\nපොලිස් මාධ්‍ය ප්‍රකාශක කාර්යාලය සඳහන් කළේ පාතාල කල්ලි නායකයෙකු වන සොත්ති උපාලි නැමැත්තාගේ 29 හැවිරිදි පුත්‍රයෙකු විසින් මෙම ඝාතනය සිදුකර ඇති බවයි.\nඔහු බොරැල්ල ප්‍රදේශයේ තම නිවස අසළ පදිංචිව සිටින මියගිය පුද්ගලයාගේ යතුරුපැදියෙන් ඉන්ධන ලබාගෙන ඇති අතර, එහිදී ඇතිවූ බහින්බස්වීමක් දුරදිග යාමෙනුයි මෙම ඝාතනය සිදුකර ඇත්තේ.",
       "URL": "https://www.hirunews.lk/310909/සොත්ති-උපාලිගේ-පුත්‍රයෙකු-බොරැල්ලේ-දී-පුද්ගලයෙකු-ඝාතනය-කරයි",
       "Category": "Local News",
       "Parent URL": "https://www.hirunews.lk/local-news.php?pageID=994"
}