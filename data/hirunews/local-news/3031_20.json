{
       "Source": "hirunews",
       "Timestamp": "Monday, 25 November 2019 - 20:23",
       "Headline": "රන් පාදම සහිත නව චුඩා මාණික්‍යය රුවන්වැලි මහ සෑ රදුන්ට පළඳවයි",
       "News Content": "රන් පාදම සහිත නව චුඩා මාණික්‍යය ඓතිහාසික රුවන්වැලි මහ සෑ රදුන්ට පැළදවීම අද සිදු කෙරුණා.\nනව චුඩා මාණික්‍යය පැලඳවු කොත නිරාවරණය කිරිමට නියමිතවී ඇත්තේ හෙට පෙරවරුවේයි.\nඓතිහාසික රුවන්වැලි මහාසෑයේ නව චුඩා මාණික්‍යය පසුගිය 18වනදා සිට ජනතාවට වන්දනාමාන කිරීම සඳහා කොළඹ බණ්ඩාරනායක ජාත්‍යන්තර සම්මන්ත්‍රණ ශාලාවේ සහ කුරුණෑගල අත්කඳ රජමහා විහාරස්ථානයේදී අවස්ථාව සලසා දී තිබුණා.\nපසුගිය 22වනදා රන් පාදම සහිත නව චුඩා මාණික්‍යය රුවන්වැලි  සෑ පුද බිමට වැඩම කරවීමෙන් පසු  අද දහවල් 12 දක්වාම ජනතාව චූඩාමාණික්‍යය වන්දනා කළා.\nමීට වසර 80කට පමණ පෙර රුවන්වැලි මහ සෑ රදුන්ට පළදවා ඇති චුඩා මාණික්‍යය වෙනුවට පළඳවන මෙම රන් පාදම සහිත නව චුඩා මාණික්‍යය කපා ඔප දමා සකස් කෙරුණේ ඔස්ට්‍රියාවේදීයි.\nචූඩා මාණික්‍ය සහිත රන් පාදමට මැණික් ගල් 5400කට අධික ප්‍රමාණයක් අල්වා තිබීමද විශේෂත්වයක්.\nමෙම සියලු කටයුතු අටමස්තානාධිපති ආචාර්ය පුජ්‍ය පල්ලේගම සිරිසුමන ධම්මරක්ඛිත සිරිනිවාස නාහිමියන්ගේ සහ ප්‍රධාන සංඝ නායක ස්වර්ණමාලි චෛත්‍යරාමධිකාරි පල්ලේගම හේමරතන නාහිමියන්ගේ මගපෙන්විම යටතේයි.\nඑ අනුව අද පස්වරුවේ රන් පාදම සහිත නව චුඩා මාණික්‍යය රුවන්වැලි සෑ මුදුනට වැඩම කරවා මහ සෑ රදුන්ට පැලදවිම සිදු කෙරුණේ රුස්වසිටි සැඳැහැවතුන්ගේ සාදුනාද මධ්‍යයෙයි.\nඅනතුරුව වසර 80 කට පමණ පෙර තැන්පත් කෙරුණු චූඩා මාණික්‍යය පහළට වැඩම වූ අතර එය සැදැහැවතුන්ට වන්දනාමාන කිරීම සඳහා විහාරස්ථානයේ තැන්පත් කර තැබීමට නියමිතයි.\nහෙට පෙරවරු 10ට මල්වතු පාර්ශවයේ මහනායක අතිපුජ්‍ය තිබ්බටුවාවේ ශ්‍රී සුමංගල නාහිමියන්ගේ ප්‍රධානත්වයෙන් රන් පාදම සහිත නව චුඩා මාණික්‍යය පැළදවු රන් ආලේපිත කොත නිරාවරනය කිරිමට නියමිතයි.",
       "URL": "https://www.hirunews.lk/228983/රන්-පාදම-සහිත-නව-චුඩා-මාණික්‍යය-රුවන්වැලි-මහ-සෑ-රදුන්ට-පළඳවයි",
       "Category": "Local News",
       "Parent URL": "https://www.hirunews.lk/local-news.php?pageID=3031"
}