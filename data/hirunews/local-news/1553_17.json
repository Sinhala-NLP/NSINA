{
       "Source": "hirunews",
       "Timestamp": "Thursday, 18 November 2021 - 13:44",
       "Headline": "විදේශ ඇමති ජී.එල් පීරිස්, බංග්ලාදේශයේ අගමැතිනිය හමුවෙයි",
       "News Content": "විදේශ අමාත්‍ය මාහාචාර්ය ජී.එල්.පීරිස් සහ බංග්ලාදේශ අග්‍රාමාත්‍ය ෂෙයික් හසීනා අතර හමුවක් පැවැත්වුණා.\nඒ ඊයේ (18) ඩකා නුවර පිහිටි එරට අග්‍රාමාත්‍ය කාර්යාලයේදීයි.\nඑහිදී කොරෝනා වසංගතය පාලනය කිරීම සම්බන්ධයෙන් ශ්‍රී ලංකාව ලබා ඇති සාර්ථකත්වය පිළිබඳව මෙන්ම, වර්තමානය රජය මුහුණදී ඇති ගැටලු සම්බන්ධයෙන් ද සාකච්ඡා වූ බවයි විදේශ අමාත්‍යාංශය සඳහන් කළේ.\nමේ අතර, කොළඹ සහ ඩකා නුවර අතර ගුවන් සබඳතා වැඩි දියුණු කිරීම සහ සංචාරක ක්ෂේත්‍රය ඉහළ නැංවීම කෙරෙහි ද මෙහිදී අවධානය යොමුව තිබෙනවා.",
       "URL": "https://www.hirunews.lk/288421/විදේශ-ඇමති-ජී-එල්-පීරිස්-බංග්ලාදේශයේ-අගමැතිනිය-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=1553"
}