{
       "Source": "hirunews",
       "Timestamp": "Sunday, 14 April 2019 - 9:27",
       "Headline": "ශ්‍රී ලාංකිකයන් ඇතුලූ නීතිවිරෝධී සංක්‍රමණිකයන් 558 දෙනෙකු තුර්කියේදී අත්අඩංගුවට",
       "News Content": "ශ්‍රී ලාංකිකයන් ඇතුලූ නීතිවිරෝධී සංක්‍රමණිකයන් 558 දෙනෙකු තුර්කිය පුරා සිදුකළ මෙහෙයුමකදී රඳවාගෙන තිබෙනවා.\nසිකුරාදා සිදුකළ මෙම මෙහෙයුමේදී ශ්‍රී ලාංකිකයන් මෙන්ම බංග්ලාදේශ, පාකිස්ථාන, මොරොක්කෝ, ටියුනීසියා, ඉරාන, ඉරාක, පලස්තීන සහ ඊජිප්තු ජාතිකයන් ද අත්අඩංගුවට ගෙන ඇති බව සඳහන්.\nසිරියානු නීතිවිරෝධී සංක්‍රමණිකයන් 51 දෙනෙකු සහ ඇෆ්ගන් සංක්‍රමණිකයන් 37 දෙනෙකුද මෙලෙස රඳවාගත් පිරිසට ඇතුළත්.\nමොවුන් බොහෝදෙනෙකු තුර්කිය හරහා යුරෝපයට සංක්‍රමණයවීමට තැත් කළ අය බවයි තුර්කි බලධාරින් ප්‍රකාශ කළේ.\nසිරියානු සිවිල් යුද්ධය ආරම්භවීමත් සමඟ එලෙස යුරෝපය වෙත තුර්කිය හරහා යන නීතිවිරෝධී සංක්‍රමණිකයන් සංඛ්‍යාව ඉහළ ගොස් තිබෙනවා.\nපසුගිය 2018 වසරේ එවැනි සංක්‍රමණිකයන් 260,000 ක් තුර්කිය විසින් රඳවාගනු ලැබුවා.",
       "URL": "https://www.hirunews.lk/214438/ශ්‍රී-ලාංකිකයන්-ඇතුලූ-නීතිවිරෝධී-සංක්‍රමණිකයන්-558-දෙනෙකු-තුර්කියේදී-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3404"
}