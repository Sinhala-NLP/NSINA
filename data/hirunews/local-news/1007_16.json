{
       "Source": "hirunews",
       "Timestamp": "Wednesday, 20 July 2022 - 7:27",
       "Headline": "ළිඳට පැන සියදිවි හානි කර ගැනිමට තැත් කළ මවක් සහ දියණියක් බේරා ගැනේ",
       "News Content": "තම මව විසින් ළිඳකට දැමූ තුන් හැවිරිදි දැරියකගේ සහ පසුව ළිඳට පැන දිවි නසාගැනීමට තැත් කළ මවගේ දිවි බේරාගැනීමට කරන්දෙණිය - බන්දුල සේනාධීර විද්‍යාලයේ සිසුන් දෙදෙනෙකු ඊයේ කටයුතු කළා.\nනිවසේ ගැටලු හේතුවෙන් කරන්දෙණිය - කිරිනුගේ ප්‍රදේශයේ පදිංචි මව, දැරිය ළිඳට දමා ඇයද ඊට පැන දිවි නසාගැනීමට උත්සහ කර ඇති අතර, දැරියගේ කෑගැසීම ඇසුණු අසළ නිවසක කාන්තාවක් ඒ පිළිබඳව අදාළ සිසුන් දෙදෙනා දැනුවත් කර තිබෙනවා.\nඒ අනුවයි ඔවුන් ළිඳට පැන එහි වතුර මෝටරයට සවිකර තිබූ බටයෙහි එල්ලී සිටි කුඩා දැරිය පළමුව මුදාගෙන ඇත්තේ.\nපොලිසිය ප්‍රකාශ කළේ දැරිය මේ වනවිට ඇල්පිටිය රෝහලේ ප්‍රතිකාර ලබන බවයි.\nමව ප්‍රශ්න කිරීම සඳහා අත්අඩංගුවට ගෙන තිබුණා.",
       "URL": "https://www.hirunews.lk/310440/ළිඳට-පැන-සියදිවි-හානි-කර-ගැනිමට-තැත්-කළ-මවක්-සහ-දියණියක්-බේරා-ගැනේ",
       "Category": "Local News",
       "Parent URL": "https://www.hirunews.lk/local-news.php?pageID=1007"
}