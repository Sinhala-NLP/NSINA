{
       "Source": "hirunews",
       "Timestamp": "Tuesday, 27 July 2021 - 19:21",
       "Headline": "මැදපෙරදිග සහ ආසියානු රටවල රාජ්‍ය තාන්ත්‍රිකයන් රැසක් මුදල් ඇමති හමුවෙයි (වීඩියෝ)",
       "News Content": "ශ්‍රී ලංකාව සමග ආර්ථික සහ අනෙකුත් ක්ෂේත්‍රවල සහයෝගිතාව වර්ධනය කර ගැනීම සම්බන්ධයෙන් මැදපෙරදිග සහ ආසියානු රටවල රාජ්‍ය තාන්ත්‍රිකයන් මුදල් අමාත්‍ය බැසිල් රාජපක්ෂ සමඟ සාකච්ඡා කර තිබෙනවා.\nඑහිදී බංග්ලාදේශ මහකොමසාරිස්වරයා සඳහන් කර තිබුණේ කොළඹ වරාය පාදක කර ගනිමින් වැඩි බහාලුම් ප්‍රමාණයක් හුවමාරු කර ගැනීම පිළිබඳව පවතින අවස්ථා සොයා බලන බවයි.\nදෙරටේ ආයෝජකයන්ට වැඩි ආයෝජන අවස්ථා ලබාදීම සම්බන්ධයෙන් ද මෙහිදී අවධානය යොමුවුණා.\nශ්‍රී ලංකාවේ සත්ත්ව පාලනය ග්‍රාමීය මට්ටමින් ප්‍රචලිත කිරීමට සහය ලබාදෙන බව පාකිස්ථානයේ වැඩබලන මහකොමසාරිස්වරයා ප්‍රකාශ කළ අතර, සෞදි තානාපතිවරයා ප්‍රකාශ කර ඇත්තේ ශ්‍රී ලංකාවේ මූල්‍ය වෙළඳපොල ආයෝජන සඳහා තම රටේ ආයෝජකයන් යොමුකරවීමට ප්‍රමුඛතාව ලබාදෙන බවයි.\nදකුණු ආසියාවේ වෙළඳ කේන්ද්‍රය ලෙස නැගී සිටීමට ශ්‍රී ලංකාවට සහය ලබාදෙන බව සාකච්ඡාවට එක්වූ කුවේට්තා නාපතිවරයා ප්‍රකාශ කර තිබෙනවා.",
       "URL": "https://www.hirunews.lk/278166/මැදපෙරදිග-සහ-ආසියානු-රටවල-රාජ්‍ය-තාන්ත්‍රිකයන්-රැසක්-මුදල්-ඇමති-හමුවෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1791"
}