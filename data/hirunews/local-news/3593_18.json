{
       "Source": "hirunews",
       "Timestamp": "Saturday, 22 December 2018 - 16:55",
       "Headline": "බස් රථයක් පිටුපසට ධාවනය වී සිදුවූ අනතුරකින් 5ක් රෝහලේ",
       "News Content": "බණ්ඩාරවෙල ධර්මවිජය මාවත ප්‍රදේශයේදී සිදුවූ රිය අනතුරකින් පුද්ගලයන් 5 දෙනෙකුතුවාල ලබා තිබෙනවා.\nබෑවුම් සහිත මාර්ගයකදී කාර්මික දෝශයක් හේතුවෙන් බස් රථයක් පිටුපසට ගමන් කර නවතා තිබූ ත්‍රී රෝද රථ 3 ක සහ ටිපර් රථයක ගැටීමෙනුයි අනතුර සිදුවි ඇත්තේ.\nඑහිදී ත්‍රී රෝද රථවල සිටි 4 දෙනෙකු සහ ටිපර් රථයේ රියදුරා තුවාල ලැබුවා.\nතුවාලකරුවන්ගෙන් අයෙකුගේ තත්වය බරපතල බවයි වාර්තා වන්නේ.\nමෙම අනතුර හේතුවෙන් වාහනවලට ද දැඩි අලාභ හානි සිදුව තිබෙනවා.\nබස් රථයේ රියදුරා පොලිස් අත්අඩංගුවට ගෙන ඇති අතර බණ්ඩාරවෙල පොලිසියයි විමර්ශණ සිදු කරන්නේ.\nමෙම අනතුර සිදුවන ආකාරය අසල වෙළඳසැලක සවිකර තිබු CCTV කැමරාවක ද සටහන් වී තිබුනා.",
       "URL": "https://www.hirunews.lk/206609/බස්-රථයක්-පිටුපසට-ධාවනය-වී-සිදුවූ-අනතුරකින්-5ක්-රෝහලේ",
       "Category": "Local News",
       "Parent URL": "https://www.hirunews.lk/local-news.php?pageID=3593"
}