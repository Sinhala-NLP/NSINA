{
       "Source": "hirunews",
       "Timestamp": "Monday, 06 July 2020 - 7:09",
       "Headline": "ළමා නිවාසයක නාන කාමරයක් තුළ දැරියක් සියදිවි හානිකර ගනී",
       "News Content": "වවුනියාව, කෝවිල්කුලම ප්‍රදේශයේ ළමා නිවාසයක රැඳී සිටි දැරියක් ගෙල වැළලාගෙන සියදිවි හානිකරගෙන තිබෙනවා.\nඅදාල 16 හැවිරිදි දැරිය නාන කාමරයක් තුළ ඊයේ (05) කඹයක ආධාරයෙන් ගෙළ වැළලාගෙන මෙලෙස සියදිවි හනිකරගන ඇති බවයි වාර්තා වන්නේ.\nදැරිය සියදිවි හානිකර ගැනීමට හේතුව මෙතෙක් අනාවරණය වී නොමැති අතර වවුනියාව පොලිසිය පැවසුවේ මෘත දේහය සම්බන්ධයෙන් වන පශ්චාත් මරණ පරීක්ෂණය අද (06) දින සිදුකිරීමට නියමිත බවයි.\nආහාර ගැනීමට අදාල දැරිය නොමැති අවස්ථාවේදී සිදුකළ සොයා බැලීමකදී ඇය නාන කාමරය තුල ගෙල වැළලාගෙන සියදිවි හානිකරගෙන සිටියදී සොයාගෙන තිබෙනවා.\nවවුනියාව පොලීසිය සිද්ධිය පිළිබදව වැඩිදුර පරීක්ෂණ පවත්වනු ලබනවා.",
       "URL": "https://www.hirunews.lk/244779/ළමා-නිවාසයක-නාන-කාමරයක්-තුළ-දැරියක්-සියදිවි-හානිකර-ගනී",
       "Category": "Local News",
       "Parent URL": "https://www.hirunews.lk/local-news.php?pageID=2608"
}