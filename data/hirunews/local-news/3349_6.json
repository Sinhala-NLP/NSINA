{
       "Source": "hirunews",
       "Timestamp": "Thursday, 16 May 2019 - 19:46",
       "Headline": "ඇමති රිෂාඩ්ගෙන් දුරකතන ඇමතුම් ලැබුණු බව යුද හමුදාපති කියයි",
       "News Content": "රටේ ආරක්ෂාව සම්බන්ධයෙන් විවිධ පාර්ශවයන් සිදුකරන ප්‍රකාශ නොව, ආරක්ෂක අංශ සිදුකරන ප්‍රකාශ පමණක් පිළිගන්නා ලෙස යුද හමුදාපති ලූතිනන් ජනරාල් මහේෂ් සේනානායක ප්‍රකාශ කළා.\nඒ කොළඹ අද පැවති මාධ්‍ය හමුවකට එක්වෙමින්.\nඅමාත්‍ය රිෂාද් බදියුදීන්ට එරෙහි විශ්වාසභංග යෝජනාවේ පළමු කරුණ ලෙස, ඔහු යුද හමුදාපතිවරයාට බලපෑම් එල්ල කළ බවට සදහන් වීම සම්බන්ධයෙන් ද මාධ්‍යවේදීන් මෙහිදී ප්‍රශ්න කළා.\nඑහිදී යුද හමුදාපතිවරයා කියා සිටියේ එය බලපෑම් කිරීමක් ලෙස නොව ඉල්ලීමක් ලෙස සඳහන් කළ හැකි බවයි.",
       "URL": "https://www.hirunews.lk/216506/ඇමති-රිෂාඩ්ගෙන්-දුරකතන-ඇමතුම්-ලැබුණු-බව-යුද-හමුදාපති-කියයි",
       "Category": "Local News",
       "Parent URL": "https://www.hirunews.lk/local-news.php?pageID=3349"
}