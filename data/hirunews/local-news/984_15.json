{
       "Source": "hirunews",
       "Timestamp": "Thursday, 28 July 2022 - 22:56",
       "Headline": "ශ්‍රී ලංකාවෙන් චීනයට කෘතඥතාව - ජනපති ළඟදීම චීනයට",
       "News Content": "යටිතල පහසුකම් සංවර්ධනයට මෙන්ම ආර්ථිකය ප්‍රකෘතිමත් කරලීම සඳහා චීනයෙන් ලැබෙන සහයට ලක්රජය සිය කෘතඥතාව පළ කරන බව චීනයේ ශ්‍රී ලංකා තානාපති ආචාර්ය පාලිත කොහොන මහතා පවසනවා.\nචීනය විසින් ශ්‍රී ලංකාවට ලබාදෙන සහය සම්බන්ධයෙන් බටහිර රටවල් ප්‍රකාශ කරන්නේ දේශපාලන අරමුණු පදනම් කරගෙන බවයි ඔහු ග්ලෝබල් ටයිම්ස් පුවත්පත වෙත සම්මුඛ සාකච්ඡාවක් ලබාදෙමින් සඳහන් කරන්නේ.\nශ්‍රී ලංකාවේ තේ, නිල් මැණික්, කුළුබඩු සහ ඇඟලුම් වැඩි වැඩියෙන් මිලදී ගන්නා ලෙසට සහ චීන ආනයන නීති ලිහිල් කිරීමට චීනය සමාගම්වලින් ඉල්ලා සිටින බව ඔහු ප්‍රකාශ කර තිබෙනවා.\n2018 වසරේදී 265,000 සිට 2019 වසර වන විට ඉතා අඩු වූ චීන සංචාරකයින් වැඩි ප්‍රමාණයක් ශ්‍රී ලංකාවට පැමිණෙනු ඇතැයි අපේක්ෂා කරන බව ද ඔහු සඳහන් කළා.\nජනාධිපති රනිල් වික්‍රමසිංහ වෙළෙඳ, ආයෝජන සහ සංචාරක ඇතුළු කරුණු සම්බන්ධයෙන් සාකච්ඡා කිරීම සඳහා චීනයට පැමිණීමට සැලසුම් කර ඇති බව ද චීනයේ ශ්‍රී ලංකා තානාපති ආචාර්ය පාලිත කොහොන ප්‍රකාශ කර තිබෙනවා.",
       "URL": "https://www.hirunews.lk/311242/ශ්‍රී-ලංකාවෙන්-චීනයට-කෘතඥතාව-ජනපති-ළඟදීම-චීනයට",
       "Category": "Local News",
       "Parent URL": "https://www.hirunews.lk/local-news.php?pageID=984"
}