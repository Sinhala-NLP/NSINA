{
       "Source": "hirunews",
       "Timestamp": "Friday, 16 July 2021 - 19:02",
       "Headline": "කොරෝනා සංකූලතා භයානකයි, දරුවන් ගැන අවධානයෙන් සිටින්න - ළමා රෝහලෙන් පණිවිඩයක් (වීඩියෝ)",
       "News Content": "කොරෝනා ආරම්භයේ සිට ජාතික ළමා රෝහල තුළ ළමුන් 490ක් පමණ ප්‍රතිකාර ලබාගෙන ඇති බව ජාතික ළමා රෝහලේ අධ්‍යක්ෂ විශේෂඥ වෛද්‍ය ජී. විජේසූරිය පවසනවා.\nඑමෙන්ම කොරෝනා ආරම්භයේ සිට මේ දක්වා ජාතික ළමා රෝහල තුළ කොරෝනා හේතුවෙන් ළමුන් දස දෙනෙකු පමණ මිය ගොස් ඇති බවයි  අධ්‍යක්ෂවරයා පෙන්වා දෙන්නේ.\nඔහු වැඩි දුරටත් පවසන්නේ දෙමව්පියන් එන්නත ලබා ගත්තත් ඔවුන්ගෙන් දරුවන්ට රෝගය වැලඳීමේ අවදානමක් තිබෙන බැවින් ආත්මාර්ථකාමී නොවී දෙමව්පියන් සහ වැඩිහිටියන් තවදුරටත් ප්‍රවේශම් වෙමින් දරුවන් රැක ගන්නා ලෙසටයි.\nකොරෝනා ආසාදන සංකූලතා ලෙස කුඩා දරුවන් රෝග ලක්ෂණ නොපෙන්වා සති දෙකක් පමණ ගත වන විට යම් උණ තත්ත්වයක් ඇතිවී ඇස් රතු වී වමනය යාම ආරම්භ වූ වහාම රෝහල් කරා රැගෙන එන ලෙස ඔහු ඉල්ලා සිටිනවා.\nමෙම සංකූලතා හේතුවෙන් ශරීරයේ අභ්‍යන්තර ඉන්ද්‍රීයන් ඉදිමීමකට ලක් වීමට ඉඩ ඇති අතර එවැනි ඉදිමීමට ලක්වීම හේතුවෙන් දැනටමත් රෝහලේ හදිසි ප්‍රතිකාර ඒකකයේ රෝගීන් පස් දෙනකු පමණ ප්‍රතිකාර ප්‍රතිකාර ලබමින් සිටින බවත් ඔහු කියාසිටියා.\nමේ සංකූලතාවයන් නිසා ඇතැම් විට දරුවන් මියයාමට පවා ඉඩ තිබෙන බැවින් දරුවන් වෙනුවෙන් දෙමව්පියන් සහ වැඩිහිටියන් වඩාත් සැළකිල්ලෙන් කටයුතු කල යුතු බවයි ඔහු පෙන්වා දෙන්නේ.\nමෙහිදී පසුගිය දිනවල ඇතිවූ වැඩ වැඩවර්ජනය සම්බන්ධයෙන් ද ළමා රෝහලේ අධ්‍යක්ෂකවරයා අදහස් පළ කළා.\nඑහිදී ඔහු කියා සිටියේ රාජ්‍ය නිලධාරින් ලෙස මෙම අර්බුදකාරී අවස්ථාවේ වඩාත් වැඩි වගකීමකින් කටයුතු කළ යුතු බවයි.\nමේ අවස්ථාවේ කිසිවකුත් වර්ජන ක්‍රියාමාර්ග වෙත යොමු නොවිය යුතු බව සිය පෞද්ගලික මතය බවත් ඔහු මෙහිදී ප්‍රකාශ කර සිටියා.",
       "URL": "https://www.hirunews.lk/277154/කොරෝනා-සංකූලතා-භයානකයි-දරුවන්-ගැන-අවධානයෙන්-සිටින්න-ළමා-රෝහලෙන්-පණිවිඩයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1816"
}