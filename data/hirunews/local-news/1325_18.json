{
       "Source": "hirunews",
       "Timestamp": "Tuesday, 01 March 2022 - 10:48",
       "Headline": "මහ කන්නයේ අස්වනු අඩු වූ ගොවි ප්‍රජාවට වන්දියක් (වීඩියෝ)",
       "News Content": "2021 සහ 2022 වර්ෂවල මහ කන්නයේ වී අස්වැන්න අඩුවීම හේතුවෙන් බලපෑමට ලක්වන ගොවීන්ගේ ආදායම් මට්ටම සුරක්ෂිත කිරීම සඳහා වී කිලෝග්‍රෑම් එකකට රුපියල් 25 බැගින් වූ වන්දි මුදලක් ගෙවීම සඳහා සුදුසු ක්‍රමවේදයක් මහා භාණ්ඩාගාරය විමසමින් සකස් කිරීමට මීට පෙර අමාත්‍ය මණ්ඩල අනුමැතිය ලබා දුන්නා.\nඒ අනුව අදාළ නිර්ණායක පදනම් කරගනිමින් ගණනය කරනු ලබන වන්දි මුදල, ඇගයීම් දිරි දීමනාවක් වශයෙන් උපරිම වගා වපසරිය අක්කර 05ක ප්‍රමාණයට ලබාදීමටත්, යැපුම් මට්ටමේ කුඩා පරිමාණ ගොවීන්ට මෙන්ම කුඩා හා මධ්‍ය පරිමාණ ගොවීන්ටට් ද අදාළ ඇගයීම් දිරි දීමනාව ලබාදීමටත් හැකි වන පරිදි ක්‍රමවේදයක් සකසා තිබෙනවා.\nඑකී ක්‍රමවේදය ක්‍රියාත්මක කිරීමටත්, ඒ සඳහා අවශ්‍ය අරමුදල්,කාබනික පොහොර නිෂ්පාදන ප්‍රවර්ධන හා සැපයුම් නියාමන හා වී හා ධාන්‍ය,කාබනික ආහාර,එළවළු, පලතුරු ආදිය වගා කිරීමට උසස් තාක්ෂණ කෘෂිකර්ම රාජ්‍ය අමාත්‍යාංශය ඉදිරිපත් කළ යෝජනාව ද අමාත්‍ය මණ්ඩලය විසින් අද (01) දින අනුමත කරනු ලැබුවා.",
       "URL": "https://www.hirunews.lk/298366/මහ-කන්නයේ-අස්වනු-අඩු-වූ-ගොවි-ප්‍රජාවට-වන්දියක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1325"
}