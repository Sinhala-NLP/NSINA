{
       "Source": "hirunews",
       "Timestamp": "Friday, 27 January 2017 - 19:18",
       "Headline": "අද පාර්ලිමේන්තුවෙත් කෝප් සහ සයිටම් ගැන කතා",
       "News Content": "මහබැංකු බැඳුම්කර සිද්ධිය සම්බන්ධයෙන් ගොනුකර ඇති නඩුවකට අදාළව කෝප් කමිටු සාමාජිකයින්ට සිතාසි නිකුත් කිරීම පිළිබදව අද පාර්ලිමේන්තුවේ අවදානය යොමු වුණා.\nඒ, ජනතා විමුක්ති පෙරමුණේ පාර්ලිමේන්තු මන්ත්‍රී බිමල් රත්නායක ඒ පිළිබද ප්‍රශ්න කිරීමෙන් අනතුරුවයි.\nඑසේම මාළඹේ පෞද්ගලික වෛද්‍ය විද්‍යාලය සම්බන්ධයෙන් ද අද පාර්ලිමේන්තුවේ දී උණුසුම් තත්ත්වයක් මතුවුණා.\nහිටපු ජනාධිපති මහින්ද රාජපක්ෂ, බිමල් රත්නායක, බන්දුල ගුණවර්ධන සහ දිනේෂ් ගුණවර්ධන යන පාර්ලිමේන්තු මන්ත්‍රීවරුන් මෙන්ම අමාත්‍ය ලක්ෂ්මන් කිරිඇල්ල සහ නියෝජ්‍ය අමාත්‍ය අජිත් පී. පෙරේරා ද එහිදී අදහස් පළ කළා.",
       "URL": "https://www.hirunews.lk/153070/අද-පාර්ලිමේන්තුවෙත්-කෝප්-සහ-සයිටම්-ගැන-කතා",
       "Category": "Local News",
       "Parent URL": "https://www.hirunews.lk/local-news.php?pageID=4689"
}