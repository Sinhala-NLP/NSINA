{
       "Source": "hirunews",
       "Timestamp": "Thursday, 12 May 2016 - 11:30",
       "Headline": "Update : බැසිල් මාතර මහේස්ත්‍රාත් අධිකරණය වෙත රැගෙන යයි",
       "News Content": "පොලිස් මූල්‍ය අපරාධ විමර්ශන කොට්ඨාශය විසින් අත්අඩංගුවට ගත් හිටපු ආර්ථික සංවර්ධන අමාත්‍ය බැසිල් රාජපක්ෂ මාතර මහේස්ත්‍රාත් අධිකරණය වෙත ඉදිරිපත් කිරීම සදහා රැගෙන ගොස් තිබෙනවා.\nඔහු අද පෙරවරුවේ ප්‍රකාශයක් ලබාදීම සඳහා මූල්‍ය අපරාධ විමර්ශන කොට්ඨාශය වෙත පැමිණි අවස්ථාවේදියි මෙලෙස අත්අඩංගුවට ගත්තේ.\nමාතර - බ්‍රවුන්ස් හිල් හි අක්කර එකහමාරක ඉඩමක් මිලදී ගැනීමේ සිද්ධියකට අදාළව වත්කම් ප්‍රකාශ නොකිරීමේ සිද්ධියක් සම්බන්ධයෙන් ප්‍රකාශයක් ලබාදීම සඳහායි මොහු මෙලෙස මූල්‍ය අපරාධ විමර්ශණ කොට්ඨාශය වෙත කැඳවා තිබුණා.\nමෙම සිද්ධියට අදාළව හිටපු ආර්ථික සංවර්ධන අමාත්‍යවරයාට එරෙහිව මාතර මහේස්ත්‍රාත් අධිකරණයේ නඩුවක්ද පවතිනවා.\nUpdate : Thursday 12 May 2016 - 13.59\n-------------------------------------------------------------------------\nහිටපු ආර්ථික සංවර්ධන අමාත්‍ය බැසිල් රාජපක්ෂ පොලිස් මූල්‍ය අපරාධ විමර්ශන කොට්ඨාශය විසින් අත්අඩංගුවට ගෙන තිබෙනවා.\nඔහු අද පෙරවරුවේ ප්‍රකාශයක් ලබාදීම සඳහා මූල්‍ය අපරාධ විමර්ශන කොට්ඨාශය වෙත පැමිණි අවස්ථාවේදියි මෙලෙස අත්අඩංගුවට ගෙන ඇත්තේ.\nමාතර - බ්‍රවුන්ස් හිල් හි අක්කර එකහමාරක ඉඩමක් මිලදී ගැනීමේ සිද්ධියකට අදාළව වත්කම් ප්‍රකාශ නොකිරීමේ සිද්ධියක් සම්බන්ධයෙන් ප්‍රකාශයක් ලබාදීම සඳහායි මොහු මෙලෙස අද පෙරවරුවේ මූල්‍ය අපරාධ විමර්ශණ කොට්ඨාශය වෙත කැඳවා තිබුණා.\nමෙම සිද්ධියට අදාළව හිටපු ආර්ථික සංවර්ධන අමාත්‍යවරයාට එරෙහිව මාතර මහේස්ත්‍රාත් අධිකරණයේ නඩුවක්ද පවතිනවා.\nකෙසේ වෙතත් අත්අඩංගුවට ගැනුනු හිටපු ආර්ථික සංවර්ධන අමාත්‍ය බැසිල් රාජපක්ෂ අද මාතර මහේස්ත්‍රාත් අධිකරණය වෙත ඉතිරිපත් කිරීමටද නියමිතයි.",
       "URL": "https://www.hirunews.lk/133033/update-බැසිල්-මාතර-මහේස්ත්‍රාත්-අධිකරණය-වෙත-රැගෙන-යයි",
       "Category": "Local News",
       "Parent URL": "https://www.hirunews.lk/local-news.php?pageID=5049"
}