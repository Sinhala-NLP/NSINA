{
       "Source": "hirunews",
       "Timestamp": "Friday, 25 December 2015 - 19:27",
       "Headline": "විසඳුම් නොලැබුනොත් යළි විරෝධතා",
       "News Content": "රජයේ බලධාරීන් සමඟ ලබන සඳුඳා පැවැත්වෙන සාකච්ඡාවේදී නිසි විසදුමක් නොලැබුණහොත් යළිත් අඛණ්ඩ විරෝධතා ආරම්භ කරන බව ඒකාබද්ධ රැකියා විරහිත උපාධිධාරීන්ගේ සංගමය පවසනවා.\nඅග්‍රාමාත්‍ය රනිල් වික්‍රමසිංහ සමඟ දෙසැම්බර් 5 වන දා පැවැති සාකච්ඡාවෙන් පසු රැකියා විරහිත උපාධිධාරීන්ගේ ගැටළු විසදීමට අන්තර් අමාත්‍යාංශ කමිටුවක් පත් කරනු ලැබුවා.\nඑම කමිටුව සහ ඒකාබද්ධ රැකියා විරහිත උපාධිධාරීන්ගේ සංගමය 28 වැනිදා සාකච්ඡාවක් පැවැත්වීමට නියමිතයි.\nඑහිදී තම ඉල්ලීම්වලට විසදුම් නොලැබුණහොත් යළි අඛණ්ඩ විරෝධතාවලට යොමු වන බවයි ඒකාබද්ධ රැකියා විරහිත උපාධිධාරීන්ගේ සංගමයේ කැඳවුම්කරු ධම්මික මුණසිංහ ප්‍රකාශ කළේ.",
       "URL": "https://www.hirunews.lk/122794/විසඳුම්-නොලැබුනොත්-යළි-විරෝධතා",
       "Category": "Local News",
       "Parent URL": "https://www.hirunews.lk/local-news.php?pageID=5235"
}