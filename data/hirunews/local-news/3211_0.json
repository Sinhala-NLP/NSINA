{
       "Source": "hirunews",
       "Timestamp": "Wednesday, 07 August 2019 - 19:17",
       "Headline": "රනිල් - සජිත් රහසිගත සාකච්ඡාවක",
       "News Content": "එක්සත් ජාතික පක්ෂ නායක අග්‍රාමාත්‍ය රනිල් වික්‍රමසිංහ සහ එම පක්ෂයේ නියෝජ්‍ය නායක අමාත්‍ය සජිත් ප්‍රේමදාස අතර රහසිගත සාකච්ඡාවක් ඊයේ පැවැත්වුණා.\nඅරලියගහ මන්දිරයේදී ඊයේ රාත්‍රි 9 ට පමණ පැවති මෙම සාකච්ඡාව පැය දෙකකට ආසන්න කාලයක් පැවති බවයි වාර්තා වන්නේ.\nමෙම සාකච්ඡාවේදී එක්සත් ජාතික පක්ෂ නියෝජ්‍ය නායක අමාත්‍ය සජිත් ප්‍රේමදාස ඉදිරි ජනාධිපතිවරණයේදී ජනාධිපති අපේක්ෂකත්වය ඉල්ලා සිටි බව පක්ෂ අභ්‍යන්තර ආරංචි මාර්ග අනාවරණ කළා.\nකෙසේ වෙතත් අග්‍රාමාත්‍ය රනිල් වික්‍රමසිංහ ඊට කිසිදු ප්‍රතිචාරයක් දක්වා නැහැ.\nඒ අනුව, අදාළ සාකච්ඡාව එකගතාවකින් තොරව අවසන් වී ඇති අතර, එම සාකච්ඡාව සම්බන්ධයෙන් කැබිනට් නොවන අමාත්‍ය අජිත් පී.පෙරේරා කියා සිටියේ පෞද්ගලිකව සාකච්ඡා වූ දේවල් පිළිබදව ප්‍රසිද්ධියේ ප්‍රකාශ කළ නොහැකි බවයි.",
       "URL": "https://www.hirunews.lk/221751/රනිල්-සජිත්-රහසිගත-සාකච්ඡාවක",
       "Category": "Local News",
       "Parent URL": "https://www.hirunews.lk/local-news.php?pageID=3211"
}