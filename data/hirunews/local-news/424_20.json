{
       "Source": "hirunews",
       "Timestamp": "Sunday, 09 April 2023 - 13:43",
       "Headline": "රාජස්ථාන් රෝයල්ස් කණ්ඩායම ප්‍රසාද ලකුණු සටහනේ පෙරමුණට",
       "News Content": "ඉන්දීය ප්‍රිමියර්ලීග් තරගාවලියේ ප්‍රසාද ලකුණු සටහනේ කුමාර් සංගක්කාරගේ පුහුණුකාරිත්වයෙන් යුත් රාජස්ථාන් රෝයල්ස් කණ්ඩායම මේ වනවිට පෙරමුණේ පසුවනවා.\nරාජස්ථාන් රෝයල්ස් කණ්ඩායම තරග 3කට මුහුණදී ඉන් තරග දෙකක් ජයග්‍රහණය කර ඇති අතර, ප්‍රසාද ලකුණු සටහනේ දෙවන ස්ථානයේ පසුවන ලක්නව් සුපර් ජයන්ට්ස් කණ්ඩායම ද සහභාගිවූ තරග තුනෙන් තරග දෙකක් ජයගැනීමට සමත්ව තිබෙනවා.\nඅද (09) දිනයේ තරගාවලියට අදාළව තවත් තරග දෙකක් පැවැත්වෙන අතර, එහිදී ගුජරාට් ටයිටන්ස් කණ්ඩායම කොල්කටා නයිට් රයිඩර්ස් කණ්ඩායම සමඟ අහමදබාද් හිදී තරග වැදීමට නියමිතයි.\nදෙවන තරගය හයිද්‍රාබාද්හිදී සන් රයිසස් හයිද්‍රාබාද් සහ පන්ජාබ් කිංග්ස් කණ්ඩායම අතර පැවැත්වෙනවා.",
       "URL": "https://www.hirunews.lk/332091/රාජස්ථාන්-රෝයල්ස්-කණ්ඩායම-ප්‍රසාද-ලකුණු-සටහනේ-පෙරමුණට",
       "Category": "Local News",
       "Parent URL": "https://www.hirunews.lk/local-news.php?pageID=424"
}