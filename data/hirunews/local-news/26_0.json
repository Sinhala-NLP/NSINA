{
       "Source": "hirunews",
       "Timestamp": "Saturday, 16 September 2023 - 16:22",
       "Headline": "ත්‍රිරෝද රථ රියදුරෙකුට පහරදී ගෙළ බැදි රන් මාලය කොල්ලකෑ තරුණියක් අත්අඩංගුවට (වීඩියෝ)",
       "News Content": "ත්‍රිරෝද රථ රියදුරෙකුගේ හිසට මිටියකින් පහරදී ඔහුගේ ගෙළ බැදි රන් මාලය කොල්ලකෑ තරුණියක ප්‍රදේශවාසීන් විසින් අල්ලා අලවතුගොඩ පොලීසියට භාරදී තිබෙනවා.\nඊයේ දහවල් කුලී ගමනක් යන මුවාවෙන් අදාළ තරුණිය එම ත්‍රිරෝද රථයට නැග ඇති අතර, පාළු ප්‍රදේශයකදීයි මෙලෙස පහරදී කොල්ලය සිදුකර ඇත්තේ.\nපහරකෑමට ලක්වූ රියදුරා කෑගසන හඬ ඇසී එම ස්ථානයට පැමිණි ප්‍රදේශවාසීන් තරුණිය අල්ලා පොලීසියට භාරදී තිබෙනවා.\nසැකකාර තරුණිය අංකුඹුර ප්‍රදේශයේ පදිංචි 22 හැවිරිදි අයෙක් වන අතර, ත්‍රි රෝද රථ රියදුරු 54 හැවිරිදි වියේ පසුවනවා.",
       "URL": "https://www.hirunews.lk/348475/ත්‍රිරෝද-රථ-රියදුරෙකුට-පහරදී-ගෙළ-බැදි-රන්-මාලය-කොල්ලකෑ-තරුණියක්-අත්අඩංගුවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=26"
}