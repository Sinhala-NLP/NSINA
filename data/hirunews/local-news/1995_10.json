{
       "Source": "hirunews",
       "Timestamp": "Monday, 26 April 2021 - 13:42",
       "Headline": "මානන්කට්ටිය ඇළ සවර්ධනය නවතා දැමීමමෙන් ගම්වාසින් දුෂ්කරතාවට  (වීඩියෝ)",
       "News Content": "යල මහ දෙකන්නයම අස්වැද්දීමට ඉවහල් වූ ඇළ මාර්ගයක් සංවර්ධනය කිරීම අතරමැද නවතා දැමීම හේතුවෙන් දැඩි දුෂ්කරතාවට පත්ව සිටින ගොවීන් පිරිසක් පිළිබදව අනුරාධපුර - ගලෙන්බිඳුණුවැව - මානන්කට්ටිය ගම්මානයෙන් වාර්තා වුණා.\nඅද රතු මිනිත්තුවේ විමසා බැලීම ඒ පිළිබඳවයි.\nමේ අනුරාධපුර - මානන්කට්ටිය වාරිමාර්ග ව්‍යාපාරයට අයත් ගොවි සංවිධාන පහක් විසින් අක්කර 4000කට අධික කුඹුරු ප්‍රමාණයක් අස්වද්දන මානන්කට්ටිය\nවැවෙහි වම් ඇළ මාර්ගයයි.\nගලෙන්බිදුනුවැව සහ අනුරාධපුර වාරිමාර්ග කාර්යාල මැදිහත්වීමෙන් 2018 වසරේදී මානන්කට්ටිය වැවෙහි වම් ඇළ අදියර කිහිපයක් යටතේ සංවර්ධනය කිරීම ආරම්භ කෙරුණා.\nඒ රුපියල් කෝටි එකහමාරක මුදලක් වෙන් කරමින්.\nඑහෙත් එම සංවර්ධන කටයුතු වසර තුනකට ආසන්න කාලයක් තිස්සේ ඇණහිටීම හේතුවෙන් ගොවීන් දැඩි අපහසුතාවට පත්ව ඇති ආකාරය හිරු කැමරාවේ මෙලෙස සටහන් වුණා.\nගොවීන් පවසන්නේ කුඹුරු අක්කර 105ක ප්‍රමාණයක් යල මහ දෙකන්නයේම අස්වැද්දුවද ඇළ මාර්ගයේ සංවර්ධනය කටයුතු අතරමග නවතා දැමීම හේතුවෙන් කුඹුරු අක්කර 75ක ප්‍රමාණයක් පුරන් වන්නට හැර බලා සිටීමට සිදුව ඇති බවයි.\nඅදාළ සංවර්ධන කටයුතු වෙනුවෙන් ගෙනැවිත් දැමූ පස් කඳු එලෙසම පැවතීමහේතුවෙන් ගම්වැසියන්ගේ ගමනාගමන කටයුතුවලට ද දැඩි අපහසුතා මතුව\nතිබෙනවා.\nජනතා මුදල් නිකරුණේ නාස්ති කරමින් නාම පුවරුවලට පමණක් සීමා වුණු මෙවැනි ව්‍යාපෘති කෙරෙහි අදාළ බලධාරීන්ගේ නිසි අවධානය යොමු වනතෙක් රතු මිනිත්තුව අවධානයෙන්.",
       "URL": "https://www.hirunews.lk/269573/මානන්කට්ටිය-ඇළ-සවර්ධනය-නවතා-දැමීමමෙන්-ගම්වාසින්-දුෂ්කරතාවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1995"
}