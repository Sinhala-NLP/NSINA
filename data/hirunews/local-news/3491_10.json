{
       "Source": "hirunews",
       "Timestamp": "Thursday, 21 February 2019 - 9:58",
       "Headline": "බාල වයස්‌කාර දැරියක්‌ පියා සහ බාප්පා විසින් දූෂණය කරයි",
       "News Content": "පහළොස්‌ හැවිරිදි බාල වයස්‌කාර දැරියක්‌ දූෂණය කිරිම සම්බන්ධයෙන් ඇයගේ පියා සහ බාප්පා යක්‌කලමුල්ල පොලිසිය විසින් අත් අඩංගුවට ගෙන තිබෙනවා.\nපොලිසියට ලැබි ඇති පැමිණිල්ලට අනුව මෙම සිසුවියගේ මව සහ පියා නිත්‍යානුකුව වෙන්ව ඇති අතර ඔවුන්ගේ දරුවන් දෙදෙනා අධිකරණය මගින් පියාට භාර දී ඇති බවත්  ඒ අනුව දැරිය මිත්තණියගේ නිවසේද ඇයගේ සොහොයුරා ඒ අසලම නිවසක පියා සමගද ජීවත්ව සිටින විට පියාගේ මල්ලි පැමිණ ඇයට බරපතළ ලිංගික අපයෝජනයක්‌ සිදුකර තිබෙන බවත් සදහන්.\nඑම සිද්ධිය මිත්තණියට පැවසූවිට බාප්පා එහෙම කරනවාදැයි යනුවෙන් අසා මිත්තණිය සිද්ධිය යටපත් කර තිබෙනවා.\nමේ අතර ඇය වැඩිවියට පත්වීමෙන් පසු පියා විසින් තමා පදිංචි නිවසට ඇය කැඳවාගෙන ගොස්‌ ඇය දූෂණය කර තිබෙනවා.\nඑම සිද්ධියද මිත්තණියට පැවසුවිට තාත්තල එහෙම කරවාදැයි අසා එම සිද්ධියද යටපත් කළ බවයි වාර්තාවන්නේ.\nමේ අතර ඇය පාසලේදි ලොකු අම්මාගේ දියණියක්‌වන ඥාති සහෝදරියකට සිද්ධිය පැවසිමෙන් පසු ඇය ඒ බව කොළඹ සිටින දැරියගේ මවට පවසා තිබෙන අතර පසුව මව පැමිණ පොලිසියට පැමිණිලි කර තිබෙන බව සදහන්.\nඅත්අඩංගුවට ගන්නා ලද පියා, බාප්පා කරාපිටිය රෝහලේ අධිකරණ වෛද්‍යවරයාට ඉදිරිපත් කිරීමෙන් පසු ගාල්ල අතිරේක මහේස්‌ත්‍රාත්වරිය වෙත ඉදිරිපත් කිරීමට නියමිත බවත් පැවසේ.",
       "URL": "https://www.hirunews.lk/210880/බාල-වයස්‌කාර-දැරියක්‌-පියා-සහ-බාප්පා-විසින්-දූෂණය-කරයි",
       "Category": "Local News",
       "Parent URL": "https://www.hirunews.lk/local-news.php?pageID=3491"
}