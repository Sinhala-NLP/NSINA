{
       "Source": "hirunews",
       "Timestamp": "Thursday, 28 January 2021 - 10:04",
       "Headline": "කොවිඩ් අසාදිත පෙම්වතිය සමඟ ලැගුම්හලක පෙම්සුව විඳිමින් සිටි තරුණයා ස්වයං නිරෝධායනයට",
       "News Content": "නාවුල ප්‍රදේශයේ පදිංචි තරුණියකට කොව්ඩ් 19 අසාදනය වීම හේතුවෙන් ඇයගේ පෙම්වතාද ස්වයං නිරෝධනයට යොමු කිරීමේ පුවතක් අපට වාර්තා උනා.\nනාඋල ප්‍රදේශයේ පදිංචි මෙම තරුණියගෙන් දින කිහිපයකට පෙර සෞඛ්‍ය බලධාරීන් විසින් පී.සී.ආර්. සාම්පලයක්  ලබා ගෙන තිබෙනවා.\nඒ අනුව ගිය 25දා රාත්‍රියේදී  ඇයට කොවිඩ් 19 ආසාදිත බවට සෞඛ්‍ය බලධාරීන් තහවුරු කරගෙන ඇත්තේ.\nඑම අවස්ථාවේදී සෞඛ්‍ය බලධාරීන් අදාළ තරුණිය දුරකථන මාර්ගයෙන් දැනුවත් කර තිබෙනවා.\nඑහිදී තරුණිය කඩිනමින් ප්‍රතිකාර සඳහා යොමු කිරීමට, ඇය ඒ මොහොතේ සිටින ස්ථානය පිළිබඳව සෞඛ්‍ය බලධාරීන් ඇයගෙන් තොරතුරු විමසා ඇත.\nබලධාරීන්ට එහිදී අනාවරණය වී ඇත්තේ කොවිඩ් -19 ආසාදිත ඇය එම මොහොතේදී කැකිරාව ප්‍රදේශයේ ලැගුම්හලක තම පෙම්වතා සමඟ සිටින බවයි.\nපසුව එම තරුණිය අදාළ ලැගුම්හලේ සිට එම අවස්ථාවේදීම විශේෂ ගිලන්රථයකින් ප්‍රතිකාර මධ්‍යස්ථානයක් වෙත ගෙන්වා ගැනීමට සෞඛ්‍ය අංශ කටයුතු කර තිබුනා.\nපසුව තරුණිය සමඟ එහි සිටි බව කියන පෙම්වතාද ස්වයං නිරෝධායනයට යොමුකිරීමට සෞඛ්‍ය අංශ පියවර ගෙන ඇත.",
       "URL": "https://www.hirunews.lk/260948/කොවිඩ්-අසාදිත-පෙම්වතිය-සමඟ-ලැගුම්හලක-පෙම්සුව-විඳිමින්-සිටි-තරුණයා-ස්වයං-නිරෝධායනයට",
       "Category": "Local News",
       "Parent URL": "https://www.hirunews.lk/local-news.php?pageID=2184"
}