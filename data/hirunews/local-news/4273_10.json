{
       "Source": "hirunews",
       "Timestamp": "Friday, 13 October 2017 - 18:36",
       "Headline": "ජනපති හමුවීමට හදිසියේ පැමිණි පුංචි දියණිය",
       "News Content": "වයස අවුරුදු 07 ක් වන එම්. එන්. අමානි රායිදා කුඩා දැරිය බදුල්ලේ සිට සිය දෙමව්පියන් සමග කොළඹ පැමිණියේ ජනාධිපතිවරයා හමුවීමටයි.\nඑහෙත් ජනපති හමුවීමට අවස්ථාවක් ලැබෙනු ඇතැයි ජනාධිපතිවරයා හමුවනතුරු ඇය විශ්වාස කළේ නැහැ.\nතමා හමුවීමේ බලාපොරොත්තුවෙන් කුඩා දියණියක් ජනාධිපති කාර්යාලය ඉදිරිපිට සිටින බව ජනාධිපතිතුමාට දැනගන්නට ලැබුනා.\nකෙතරම් කාර්ය බහුල තත්ත්වයක සිටිය ද තමන් හමුවීමට පැමිණි කුඩා දියණියගේ ආශාව ඉටුකරදීමට එතුමා මදකින්වත් පැකිළුණේ නැහැ.\nනිලධාරින් යවා දැරිය තමා අසළට කැඳවූ ජනපති ඇයගේ ආ ගිය තොරතුරු විමසූවා.\nමහත් සෙනෙහසින් යුතුව ජනාධිපතිවරයා සමග පිළිසඳරක නිරත වූ දැරිය, තමා අතින් ඇඳි චිත්‍රයක් ද එතුමා වෙත පිළිගැන්වුවා.\nඑපමණක් නොව එම චිත්‍රය බිත්තියේ එල්ලා ගන්නා ලෙස ද ජනාධිපතිතුමාට කීවා.\nඑම අපේක්ෂාව ඉටුකරදීමට පමණක් නොව බදුල්ලට පැමිණි අවස්ථාවක නැවත හමුවීමටද ජනපති දැරියට පොරොන්දු වූයේ ඇයගේ සතුට දෙගුණ,තෙගුණ කරමින්.\nජනපති හා ඇය කළ සංවාදය ඉතා රසවත් වුනා.\nමේ එම සංවාදයයි.",
       "URL": "https://www.hirunews.lk/173420/",
       "Category": "Local News",
       "Parent URL": "https://www.hirunews.lk/local-news.php?pageID=4273"
}