{
       "Source": "hirunews",
       "Timestamp": "Friday, 28 July 2023 - 16:31",
       "Headline": "අස්ථානගත ටිකට් පතකින් හමු වූ ඩොලර් මිලියන 2ක වාසනාව",
       "News Content": "ලොතරැයි පතකින් ඩොලර් මිලියන 2ක ත්‍යාග මුදලක් ජයග්‍රහණය කළ පුවතක් පිළිබඳව පුවතක් වාර්තා වෙනවා.\nසාමාන්‍ය ලෙස ටිකට් පතකින් මෙලෙස ත්‍යාග මුදලක් හිමි වීම සාමාන්‍ය වූ දෙයක් වුවත් මෙම පුවත සුවිශේෂී වන්නේ අහඹු වාසනාවකට මෙම ත්‍යාග මුදල හිමිවීමයි.\nමෙම පුවත වාර්තාවන්නේ ඔස්ට්‍රේලියාවෙන් වන අතර ඔස්ට්‍රේලියාවේ සිඩ්නි හි වාසය කරන කාන්තාවකට මෙම වාසනාව උදා වී තිබෙනවා.\nපසුගිය ජුනි මාසයේ 24 වනදා අදාළ ලොතරැයි පත දිනුම් ඇදීම සිදුකර ඇති අතර ජය ලැබූ කාන්තාව ප්‍රකාශ කර සිටියේ මෙම ජයග්‍රාහී ටිකට් පත අදාළ කාන්තාවගේ මුළුතැන්ගෙය තුළ වූ ශීතකරණයේ දොරෙහි සිරවී තිබී හමුව ඇත්තේ මසකට ආසන්න කාලයකට පසුවය බවයි.\nඒ අනුව ටිකට් පත රැගෙන පරීක්ෂා කිරීමේදී අනාවරණය වී ඇත්තේ එයට මිලියන දෙකක ත්‍යාග මුදලක් හිමිව ඇති බවයි.\nකෙසේ වෙතත් ජයග්‍රහණය හිමිකරගත් කාන්තාව පවසා ඇත්තේ තමන් එම මුදලින් සිය නිවසේ උකස් ණය ගෙවා අවසන් කර දරුවන්ගේ අනාගතය වෙනුවෙන් යොදවන බවයි.",
       "URL": "https://www.hirunews.lk/342847/අස්ථානගත-ටිකට්-පතකින්-හමු-වූ-ඩොලර්-මිලියන-2ක-වාසනාව",
       "Category": "Local News",
       "Parent URL": "https://www.hirunews.lk/local-news.php?pageID=144"
}