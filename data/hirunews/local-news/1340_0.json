{
       "Source": "hirunews",
       "Timestamp": "Tuesday, 22 February 2022 - 21:48",
       "Headline": "ගල් ගොඩකින් මතු වූ \"පානදුර සළිදු\" ගේ රුපියල් අසූ ලක්ෂය",
       "News Content": "විදේශ රටක සැඟව සිටිමින් මහා පරිමාණයෙන් මත්ද්‍රව්‍ය ජාවාරමේ යෙදෙන \"පානදුර සළිදු\" නැමැත්තා ට අයත් බව කියන එම ජාවාරමෙන් උපයා ගත් රුපියල් අසූ ලක්ෂ එක්දහසක ජාවාරම් මුදලක් විහාරස්ථාන භූමියක ගල් ගොඩක සඟවා තිබියදී පාණදුර කොට්ඨාස අපරාධ විමර්ශන අංශය සොයා ගෙන තිබෙනවා.\nසලිදු ගේ මත්ද්‍රව්‍ය ජාවාරමේ මුදල් අයකැමි මෙන්ම ප්‍රධාන ගෝලයකු වන ඒ ආසන්නයේ නිවසක පදිංචි පුද්ගලයකු ද මේ සමගම පොලිසිය අත්තදන්ගුවට ගෙන තිබෙනවා.\nපානදුර කොට්ඨාස බුද්ධි ස්ථානාධිපති වරයාට ලද තොරතුරක් අනුව එම පුද්ගලයාගේ නිවසක් පරීක්ෂා කර ඇති අතර ,ඊට යාබද කුරුප්පුමුල්ල විහාරස්ථානයක කළුගල් ගොඩක විශාල මුදලක් සගවා ඇති බවට තොරතුරු ලැබී ඇතැයි පොලිසිය පැවසුවා.\nජාවාරම් මුදල් එකතු කළ බව කියන එම සැකකරු පානදුර මහේස්ත්‍රාත් අධිකරණයට ඉදිරිපත් කිරීමට නියමිතයි.\nපාණදුර කොට්ඨාස අපරාධ විමර්ශන අංශය විසින් මේ පිළිබඳ වැඩි දුර පරීක්ෂණ පවත්වනු ලබනවා.",
       "URL": "https://www.hirunews.lk/297762/ගල්-ගොඩකින්-මතු-වූ-පානදුර-සළිදු-ගේ-රුපියල්-අසූ-ලක්ෂය",
       "Category": "Local News",
       "Parent URL": "https://www.hirunews.lk/local-news.php?pageID=1340"
}