{
       "Source": "hirunews",
       "Timestamp": "Wednesday, 09 November 2022 - 12:57",
       "Headline": "255ට ගන්න තිබ්බ ලිංගික උත්තේජක එන්නතක් සංස්ථාව 40,869කට අරං",
       "News Content": "එන්නතක් රුපියල් 255කට මිල දී ගැනීමට ඇස්තමේන්තු කර තිබිය දී, රාජ්‍ය ඖෂධ නීතිගත සංස්ථාව විසින් එක් එන්නතක් රුපියල් 40,869 බැගින් එන්නත් 1,563ක් මිලදී ගැනීම සඳහා රුපියල් කෝටි හතකට ආසන්න මුදල් වැය කිරීම සම්බන්ධයෙන් විධිමත් පරීක්ෂණයක් කරන ලෙස විගණකාධිපති දෙපාර්තමේන්තුව නිර්දේශ කර තිබෙනවා.\nලිංගික උත්තේජනය සඳහා භාවිත කරන මෙම එන්නත ඇස්තමේන්තු කළ මිලට හෝ ඒ ආසන්න මිලකට මිල දී ගත්තේ නම් වැයවන්නේ ලක්ෂ හතරකට ආසන්න මුදලකක් වන බවත් සංස්ථාව මෙම එන්නත සඳහා රුපියල් හයකෝටි අසූහත් ලක්ෂයක මුදලක් වැය කර ඇතැයි ද එම විගණන වාර්තාවේ සඳහන් වනවා.\nඒ අනුව පළමුව සඳහන් කළ එන්නත මිල දී ගැනීමට වඩා 160 ගුණයක වැඩි මුදලක් ගෙවා ආදේශක එන්නත ගෙන්වා ඇති බවයි එම දත්ත වාර්තා අනුව හෙළිදරව් වන්නේ.\nරාජ්‍ය ඖෂධ නීතිගත සංස්ථාව සම්බන්ධයෙන් සිදුකළ විගණනයක දී අනාවරණය වූ කරුණු අනුව, විගණකාධිපති දෙපාර්තමේන්තුව මෙම නිර්දේශය කර තිබෙන්නේ.",
       "URL": "https://www.hirunews.lk/319962/255ට-ගන්න-තිබ්බ-ලිංගික-උත්තේජක-එන්නතක්-සංස්ථාව-40869කට-අරං",
       "Category": "Local News",
       "Parent URL": "https://www.hirunews.lk/local-news.php?pageID=747"
}