{
       "Source": "hirunews",
       "Timestamp": "Thursday, 07 February 2019 - 12:39",
       "Headline": "වතු කම්කරු වැටුප ගැන සාකච්ඡාව පස්වරු 1 ට",
       "News Content": "වතු කම්කරුවන්ගේ මූලික දෛනික වැටුප රුපියල් 1000 දක්වා වැඩි කර ගැනීමේ සටනට ආණ්ඩුව මැදිහත් නොවුනහොත් සිය අමාත්‍යධුරයෙන් තමන්ද ඉල්ලා අස්වන බව විශේෂ ප්‍රදේශ සංවර්ධන කැබිනට් නොවන අමාත්‍ය වී. රාධක්‍රිෂ්ණන් ප්‍රකාශ කළා.\nඔහු මේ බව කියා  සිටියේ නුවරඑළිය ප්‍රදේශයේ ඊයේ පැවති ජනහමුවකට එක්වෙමින්.\nවතු කම්කරුවන්ගේ වැටුප් වැඩි නොකළහොත් අමාත්‍ය ධූරවලින් ඉවත් වන බවට මීට පෙර අමාත්‍යවරුන් වන මනෝ ගනේෂන් සහ පලනි දිගම්බරම් ද ප්‍රකාශ කර තිබුණා.\nකෙසේ වෙතත් වතු කම්කරු වැටුප සම්බන්ධයෙන් සාකච්ජාවක් අග්‍රාමාත්‍ය රනිල් වික්‍රමසිංහගේ ප්‍රධානත්වයෙන් අද පස්වරුවේ අරලියගහ මන්දිරයේදී පැවැත්වෙනවා.",
       "URL": "https://www.hirunews.lk/209897/වතු-කම්කරු-වැටුප-ගැන-සාකච්ඡාව-පස්වරු-1-ට",
       "Category": "Local News",
       "Parent URL": "https://www.hirunews.lk/local-news.php?pageID=3514"
}