{
       "Source": "hirunews",
       "Timestamp": "Thursday, 28 January 2016 - 12:59",
       "Headline": "වැරදි කළ බවට ඔප්පු වුවහොත් මහින්දට වුවද නඩු දැමිය හැකියි - අගමැති චැනල් 4 හමුවේ කියයි",
       "News Content": "වරදක් කළ බවට පරීක්ෂණවලින් ඔප්පු වුවහොත් හිටපු ජනාධිපති මහින්ද රාජපක්ෂට වුවද නඩු පැවරීමට හැකියාව පවතින බව අග්‍රාමාත්‍ය රනිල් වික්‍රමසිංහ පවසනවා.\nචැනල් ෆෝ නාලිකාව සමඟ විශේෂ සම්මුඛ සාකච්ඡාවකට එක්වෙමිනුයි අග්‍රාමාත්‍යවරයා මේ බව කියාසිටියේ.\nඅග්‍රාමාත්‍යවරයා එහිදී අදහස් පළ කලේ මෙලෙසින්.\n‘‘මෙරට ජාතීන් අතර සංහිඳියාව ඇතිකරලීමට අපි කටයුතු කරනවා.\nඒක ජිනීවා මානව හිමිකම් කොමිසම අපිට නිර්දේශ කරලා තියෙන කරුණක්.\nඅපි එම කොමිසමට ගරු කරනවා.\nඒවගේම තමයි ඔවුන් අපිට නිර්දේශ කරලා තියෙන කරුණු කාරණා පිළිබඳවත් අපි ක්‍රියාකරන්න බලාපොරොත්තුවෙන් ඉන්නේ.\nමේ සියලූම කටයුතු මැයි මාසය අවසන් වනවිට ක්‍රියාත්මක කරනවා කියලා මම කියන්න කැමතියි.\nජාත්‍යන්තර ප්‍රජාවත් එක්ක එකතුවෙලා අපි වැඩකරන්න කැමතියි.\nදශක කිහිපයක් පුරා මෙරට පැවති යුද්ධයෙන් සංවර්ධනය ඇණහිටියා.\nඒ වගේම තමයි අපිට චෝදනා එල්ලවුණා යුද්ධයෙන් විශාල පිරිසක් මියගියා කියලා.\nජාත්‍යන්තර ප්‍රජාවත් එක්ක එකතුවෙලා යුද්ධයෙන් මියගිය පුද්ගලයන් ගැන හොයන්නත් අපි කැමතියි.\nඋතුර සහ දකුණේ කවුරුවත් අතුරුදන්වෙලා නෑ.\nඑහෙම අතුරුදන්වෙලා තියෙනවා නම් ඒ අය ගැන තොරතුරුත් අපි ළඟ තියෙනවා.\nබලය අයුතු ලෙස භාවිතා කරමින් කවුරු හරි කෙනෙක් කටයුතු කරලා තියෙනවා නම් ලංකාවේ නීතිය අනුව එයාලට දඩුවම් පැමිණවිය යුතුයි. රාජපක්ෂවරුද කියලා විශේෂයක් නැහැ.’’",
       "URL": "https://www.hirunews.lk/124923/වැරදි-කළ-බවට-ඔප්පු-වුවහොත්-මහින්දට-වුවද-නඩු-දැමිය-හැකියි-අගමැති-චැනල්-4-හමුවේ-කියයි",
       "Category": "Local News",
       "Parent URL": "https://www.hirunews.lk/local-news.php?pageID=5192"
}