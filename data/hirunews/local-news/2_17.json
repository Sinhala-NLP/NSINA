{
       "Source": "hirunews",
       "Timestamp": "Thursday, 28 September 2023 - 10:23",
       "Headline": "මධ්‍යම කඳුකරයට තද වැසි: ඝන මිදුම නිසා වාහන ගමනාගමනයට බාධා",
       "News Content": "මධ්‍යම කඳුකරයේ බටහිර බැවුම් ප්‍රදේශවලට ඊයේ (27) දින රාත්‍රියේ සිට කඩින්කඩ තද වැසි පතිත වෙමින් පවතිනවා.\nඅධික වර්ෂාව හේතුවෙන් කාසල්රි සහ මාවුස්සාකැලේ ජලාශවල ජල මට්ටම ඉහළ යමින් පවතින බව ජලාශ භාර ඉංජිනේරුවන් පැවසූ අතර අධික වර්ෂාවත් සමඟ හැටන් - නුවරඑළිය A-7 ප්‍රධාන මාර්ගයේ ඝන මිදුම් තත්ත්වයක් පැවතිම හේතුවෙන් රථවාහන ගමනාගමනයට බාධා පැමිණ ඇති බව වාර්තා වෙනවා.\nසති අන්ත දිර්ඝ නිවාඩුවත් සමඟ නුවරඑළියට දේශිය සංචාරකයන් විශාල පිරිසක් පැමිණෙන බැවින් එම මාර්ගයේ රථවාහන ධාවනය කිරිමේදි වාහනයේ ඉදිරිපස ප්‍රධාන ලාම්පුව දල්වාගෙන සෙමින් රිය ධාවනය කරන ලෙස නුවරඑළිය පොලිසිය රියැදුරන්ගෙන් ඉල්ලා සිටිනවා.",
       "URL": "https://www.hirunews.lk/349623/මධ්‍යම-කඳුකරයට-තද-වැසි-ඝන-මිදුම-නිසා-වාහන-ගමනාගමනයට-බාධා",
       "Category": "Local News",
       "Parent URL": "https://www.hirunews.lk/local-news.php?pageID=2"
}