{
       "Source": "hirunews",
       "Timestamp": "Wednesday, 11 April 2018 - 18:42",
       "Headline": "SLFP තීන්දුවෙන් පසු පූර්ණ කැබිනට් සංශෝධනයක්",
       "News Content": "ශ්‍රී ලංකා නිදහස් පක්ෂයේ මධ්‍යම කාරක සභාවේ තීන්දුව දැනුම්දීමෙන් පසු අලූත් අවුරුද්දට පෙර පූර්ණ අමාත්‍ය මණ්ඩල සංශෝධනයක් සිදුවන බව සම කැබිනට් ප්‍රකාශක අමාත්‍ය රාජිත සේනාරත්න ප්‍රකාශ කළා.\nඒ, අද පැවති කැබිනට් තීරණ දැනුම්දීමේ මාධ්‍ය හමුවට එක්වෙමින්.\nඑහිදී ඔහු කියා සිටියේ විශ්වාසභංගයට පක්ෂ වූ ශ්‍රී ලංකා නිදහස් පක්ෂ කණ්ඩායම යළි කැබිනට් මණ්ඩලයේ අසුන් ගන්නේ නම් පාපොච්චාරණයක් සිදුකළ යුතු බවයි.\nඑමෙන්ම කැබිනට් මණ්ඩලය සම්බන්ධයෙන් අවසන් තීරණය ඇත්තේ ජනාධිපතිවරයා සහ අග්‍රාමාත්‍යවරයා සතුව බවද ඔහු ප්‍රකාශ කළා.\nකෙසේ වෙතත් 14 වනදාට පෙර නව කැබිනට් මණ්ඩලයක් පත්වීම සිදුවන බවද අමාත්‍යවරයා එහිදී කියා සිටියා.",
       "URL": "https://www.hirunews.lk/188193/slfp-තීන්දුවෙන්-පසු-පූර්ණ-කැබිනට්-සංශෝධනයක්",
       "Category": "Local News",
       "Parent URL": "https://www.hirunews.lk/local-news.php?pageID=3994"
}