{
       "Source": "hirunews",
       "Timestamp": "Friday, 03 September 2021 - 8:17",
       "Headline": "හිරු පුවත ඵල දරා අංජලී දැරියට දුරකතනයක්",
       "News Content": "දුරකතනයක් නොමැති වීම නිසා ඔන්ලයින් අධ්‍යාපන කටයුතු කරගෙන යාමට නො හැකිව අසරණ ව සිටින දැරියක් පිළිබද ව අප පසුගිය දා හිරු ප්‍රවෘත්ති තුළින් කරුණු අනාවරණය කළා.\nඑම පුවත විකාශය කිරීමෙන් අනතුරු ව බඳගිරිය 52 වන ධීවර ගම්මානයේ පදිංචි 13 හැවිරිදි මල්මි අංජලී නැමැති මෙම සිසුවියට පරිත්‍යාගීලී කාන්තාවක් විසින් නවීන ස්මාට් ජංගම දුරකතනයක් පිරිනමා තිබෙනවා.\nපියා මිය ගොස් මවගේ රැකවරණය ද අහිමි ව සිය මිත්තණිය සමඟ දිවි ගෙවන මෙම දැරිය ඉල්ලා සිටියේ ඔන්ලයින් අධ්‍යාපනය සිදුකරගෙන යාමට තමන්ට ජංගම දුරකතනයක් ලබාදෙන ලෙසයි.\nපසුගිය 27 වනදා උදෑසන හිරු ප්‍රවෘත්ති ප්‍රකාශයෙන් මෙම පුවත විකාශය කිරීමෙන් අනතුරු ව ඇයට මෙම නවීන ස්මාට් ජංගම දුරකතනය පිරිනමා තිබුණේ පෞද්ගලික බැංකුවක සේවයේ නියුතු අම්පාරේ පදිංචි ශාලිකා මද්දුආරච්චියි.",
       "URL": "https://www.hirunews.lk/281257/හිරු-පුවත-ඵල-දරා-අංජලී-දැරියට-දුරකතනයක්",
       "Category": "Local News",
       "Parent URL": "https://www.hirunews.lk/local-news.php?pageID=1714"
}