{
       "Source": "hirunews",
       "Timestamp": "Friday, 12 November 2021 - 6:47",
       "Headline": "අයවැයෙන් අධ්‍යාපනයට 7.51%ක්",
       "News Content": "නිදහස් ශ්‍රී ලංකාවේ හැත්තෑ හය වැනි අයවැය අද, මුදල් අමාත්‍ය බැසිල් රාජපක්ෂ විසින් පාර්ලිමේන්තුවට ඉදිරිපත් කිරීමට නියමිත ව තිබෙනවා.\nකොවිඩ් නිසා මහත් අර්බුධ රැසකට මැදී වී සිටිය දී ජනතාව මෙවර අයවැය දෙස බලා සිටින්නේ ඉමහත් උනන්දුවකින්.\nඅමාත්‍ය බැසිල් රාජපක්ෂ විසින් පස්වරු දෙකට පාර්ලිමේන්තුවට ඉදිරිපත් කිරීමට නියමිත ව ඇත්තේ, මෙම ආණ්ඩුවේ දෙවැනි අයවැය ලේඛනයයි.\nමේ අතර, මෙවර අයවැයෙන් අධ්‍යාපනය සඳහා 7.51%ක් වෙන් කර ඇති බව ආර්ථික විශ්ලේෂකයින් සඳහන් කරනවා.\nවසර 25ක් පුරාවට පැවති ගුරු - විදුහල්පති වැටුම් විෂමතාව විසඳීම මෙන්ම, මෙය ද ඓතිහාසික ක්‍රියාමාර්ගයක් බව යි සඳහන් වෙන්නේ.\nමේ සඳහා රුපියල් කෝටි තුන් දහසක් වෙන් කර ඇති බව අමාත්‍ය බැසිල් රාජපක්ෂ සඳහන් කළා.",
       "URL": "https://www.hirunews.lk/287754/අයවැයෙන්-අධ්‍යාපනයට-7-51ක්",
       "Category": "Local News",
       "Parent URL": "https://www.hirunews.lk/local-news.php?pageID=1567"
}