{
       "Source": "hirunews",
       "Timestamp": "Wednesday, 15 November 2017 - 7:03",
       "Headline": "ඇබර්ඩින් දියඇල්ලේ දියනෑමට ගොස් අතුරුදහන්ව සිටි තරුණයෙකුගේ සිරුර සොයාගැනේ (ඡායාරූප)",
       "News Content": "ගිනිගත්හේන, ඇබර්ඩින් දියඇල්ලේ දියනෑමට ගොස් අතුරුදහන්වි සිටි තරුණයෙකුගේ සිරුර ඇබර්ඩින් දියඇල්ල පාමුල තිබි ඊයේ පස්වරුවේ සොයා ගෙන තිබෙනවා.\nනුවර, දන්තුරේ ප්‍රදේශයේ පදිංචිව සිටි පි.වයි. හිරුදික නමැති 18 හැවිරිදි තරුණයාගේ සිරුර මෙලෙස සොයාගනු ලැබුවා.\nඅදාල තරුණයා ඔහුගේ මිතුරන් පිරිසක් සමඟ ඇබර්ඩින් දියඇල්ල නැරඹීමට පැමිණ දියනාමින් සිටියදි ඇබර්ඩින් දියඇල්ල පාමුල ජලයේ ගිලි අතුරුදහන්ව තිබුණා.\nගිනිගත්හේන පොලිසිය සහ ප්‍රදේශවාසින් එක්ව ඊයේ පස්වරුවේ ඇල්ල පාමුල සිදුකළ මෙහෙයුමකින් පසු එම ඇල්ල පාමුල තිබි සිරුර ගොඩ ගනු ලැබුවා.\nඑම සිරුර මහේස්ත්‍රාත් පරික්‍ෂණයෙන් පසු පශ්චාත් මරණ පරික්‍ෂණය සදහා නාවලපිටිය මුලික රෝහල වෙත යොමු කරන බව ගිනිගත්හේන පොලිසිය සඳහන් කළා.\nඡායාරූප - හැටන්, රංජිත් රාජපක්ෂ",
       "URL": "https://www.hirunews.lk/176054/ඇබර්ඩින්-දියඇල්ලේ-දියනෑමට-ගොස්-අතුරුදහන්ව-සිටි-තරුණයෙකුගේ-සිරුර-සොයාගැනේ-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4218"
}