{
       "Source": "hirunews",
       "Timestamp": "Sunday, 05 March 2023 - 8:32",
       "Headline": "උතුරු දුම්රිය මාර්ගය යථා තත්ත්වයට - යාල් දේවීය වෙන් වී කොළඹ එයි",
       "News Content": "උතුරු මාර්ගයේ දුම්රිය ධාවනය යළි යථා තත්ත්වයට පත් කර තිබෙනවා.\nඑම මාර්ගයේ දුම්රිය ධාවනයට මෙලෙස බාධා එල්ලවුණේ අනුරාධපුරයේ සිට කොළඹ - කොටුව බලා ධාවනය වෙමින් තිබූ යාල්දේවි දුම්රිය මහව දුම්රිය ස්ථානය ආසන්නයේදී පීලි පැනීමට ලක්වීමෙන්.\nඒ හේතුවෙන් මහව දුම්රිය ස්ථානය ආසන්නයෙන් නිකවැරටිය සහ මොරගොල්ලාගම අතර දිවෙන මාර්ගයේ ගමනාගමන කටයුතුවලට ද බාධා මතුවුණා.\nපසුව දුම්රියේ පීලි පැනීමට ලක් නොවූ ඉදිරිපස මැදිරි කොටසට සියලු මගීන් ඇතුළත් කර එය කොළඹ කොටුව බලා ධාවනය කරවීමටයි කටයුතු කෙරුණේ.\nමෙම පීලි පැනීම නිසා පැය දෙකකට වැඩි කාලයක් දුම්රිය ප්‍රමාද වූ බව දුම්රිය දෙපාර්තමේන්තුව සඳහන් කළා.",
       "URL": "https://www.hirunews.lk/329023/උතුරු-දුම්රිය-මාර්ගය-යථා-තත්ත්වයට-යාල්-දේවීය-වෙන්-වී-කොළඹ-එයි",
       "Category": "Local News",
       "Parent URL": "https://www.hirunews.lk/local-news.php?pageID=497"
}