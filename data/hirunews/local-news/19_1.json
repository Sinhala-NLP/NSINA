{
       "Source": "hirunews",
       "Timestamp": "Wednesday, 20 September 2023 - 9:42",
       "Headline": "ජනපති රනිල් සමන්තා පවර් සමඟ සාකච්ජාවක",
       "News Content": "එක්සත් ජාතීන්ගේ මහා මණ්ඩලයේ 78 වන සැසිවාරයට සමගාමීව ජනාධිපති රනිල් වික්‍රමසිංහ සහ ජාත්‍යන්තර සංවර්ධනය සඳහා වූ එක්සත් ජනපද නියෝජිතයායතනයේ පරිපාලක සමන්තා පවර් ඊයේ (19) හමු වී තිබෙනවා.\nජනාධිපති මාධ්‍ය ඒකකය සඳහන් කළේ ජාත්‍යන්තර මූල්‍ය අරමුදල සමඟ වැඩසටහනේදී ශ්‍රී ලංකාව දැනට අත්කරගෙන ඇති ප්‍රගතිය පිළිබඳ ජනපතිවරයා විසින් මෙහිදී කෙටි පැහැදිලි කිරීමක් සිදුකළ අතර එය සාර්ථක ලෙස අවසන් කිරීම සඳහා ලක් රජයේ කැපවීමද මෙහිදී අවධාරණය කල බවයි.\nදූෂණ විරෝධී කොමිසන් සභාව සඳහා විධිමත්ව පුහුණුව ලැබූ කාර්ය මණ්ඩලයක් අනුයුක්ත කිරීමේ අභියෝගයකට මුහුණ දී සිටින බවත් මෙම තත්ත්වය හමුවේ දූෂණ විරෝධී නීතිය සම්මත කිරීමෙන් අපේක්ෂා කරනු ලබන ප්‍රතිඵල අත්කර ගැනීම සඳහා තවත් වසර දෙකක කාලයක් ගතවන බවත් ජනාධිපතිවරයා මෙහිදී ප්‍රකාශ කර තිබෙනවා.",
       "URL": "https://www.hirunews.lk/348826/ජනපති-රනිල්-සමන්තා-පවර්-සමඟ-සාකච්ජාවක",
       "Category": "Local News",
       "Parent URL": "https://www.hirunews.lk/local-news.php?pageID=19"
}