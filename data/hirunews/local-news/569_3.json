{
       "Source": "hirunews",
       "Timestamp": "Tuesday, 31 January 2023 - 9:32",
       "Headline": "අක්මීමන ප්‍රදේශයේ නිවසකින් වළ දමා තිබූ උණ්ඩ තොගයක් හමුවෙයි",
       "News Content": "ගාල්ල - අක්මීමන - අමල්ගම ප්‍රදේශයේ නිවසක වළ දමා තිබූ ටී 56 උණ්ඩ 35ක් ඇතුළු තවත් ගිනිඅවි සඳහා භාවිත කරන උණ්ඩ තොගයක් සොයාගෙන තිබෙනවා.\nනිවැසියන් විසින් සිය ඉඩමේ මළ අපද්‍රව්‍ය බැහැර කරන වලක් පිළිසකර කරන සකස් කරන අවස්ථාවේ දී මෙම උණ්ඩ තොගය සොයාගෙන ඇති බවයි පොලිස් විශේෂ කාර්ය බලකාය සඳහන් කළේ.\nටී 56 උණ්ඩ 35ට අමතරව එම්. 16 වර්ගයේ ගිනි අවි සඳහා භාවිතා කරන උණ්ඩ 8ක්, මිලිමීටර 9 වර්ගයේ ගිනිඅවි සඳහා භාවිත කරන උණ්ඩ 3ක්, යකඩ අත්විලංගු ඇතුළු තවත් දිරාගිය අවියක බවට සැකකරනු ලබන කොටස් කිහිපයක් සොයාගෙන තිබෙනවා.\nනිවසේ හිමිකරු විදෙස් ගත රැකියාවක නියැලෙන අතර ඔහු විසින් පසුගිය දා මෙම ඉඩම අලුතින් මිලදීගෙන ඇති බවයි පොලිස් විශේෂ කාර්ය බලකාය සඳහන් කළේ.",
       "URL": "https://www.hirunews.lk/326287/අක්මීමන-ප්‍රදේශයේ-නිවසකින්-වළ-දමා-තිබූ-උණ්ඩ-තොගයක්-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=569"
}