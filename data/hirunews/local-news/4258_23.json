{
       "Source": "hirunews",
       "Timestamp": "Sunday, 22 October 2017 - 19:05",
       "Headline": "දිවි තිබෙනතුරු රට බෙදන ව්‍යවස්ථාවකට අත්සන් නැහැ, කථානායකගෙන් ප්‍රතිඥා",
       "News Content": "රට බෙදන නව ආණ්ඩුක්‍රම ව්‍යවස්ථාවකට දිවි තිබෙනතුරු තමන් අත්සන් නොතබන බව කථානායක කරූ ජයසූරිය පවසනවා.\nමීරිගම ප්‍රදේශයේ අද පැවති ආගමික උත්සවයක ප්‍රධාන ආරාධිතයා ලෙස සහභාගිවෙමින් ඔහු කියා සිටියේ කථානායකවරයා ලෙස තමන් පාර්ලිමේන්තුවට ඉදිරිපත්වූ නව ව්‍යවස්ථාවක් නොදුටු බවයි.\nපාර්ලිමේන්තුවට  ඕනෑම ආකාරයක යෝජනා ඉදිරිපත් කළ හැකි වුවද ව්‍යවස්ථාවක් ලෙස පාර්ලිමේන්තුවේ සම්මත වන්නේ තමා අත්සන් තබන කෙටුම්පත් පමණක් බවද කථානායක කරූ ජයසූරිය මෙහිදී අවධාරණය කර සිටියා.",
       "URL": "https://www.hirunews.lk/174147/දිවි-තිබෙනතුරු-රට-බෙදන-ව්‍යවස්ථාවකට-අත්සන්-නැහැ-කථානායකගෙන්-ප්‍රතිඥා",
       "Category": "Local News",
       "Parent URL": "https://www.hirunews.lk/local-news.php?pageID=4258"
}