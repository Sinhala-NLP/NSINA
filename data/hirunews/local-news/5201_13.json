{
       "Source": "hirunews",
       "Timestamp": "Thursday, 21 January 2016 - 18:18",
       "Headline": "සැකපිට පාසැල් සිසුවකු අත්අඩංගුවට ගත් කොටදෙණියාව පොලිසියේ 6 කට විනය පරීක්ෂණ",
       "News Content": "කොටදෙණියාව කුඩා දැරිය ඝාතන සිද්ධිය සම්බන්ධයෙන් සැකපිට පාසැල් ශිෂ්‍යයා හා තවත් පුද්ගලයෙකු අත්අඩංගුවට ගත් පොලිස් නිළදාරින්ට එරෙහිව විනය ක්‍රියාමාර්ගය ගෙන තිබෙනවා.\nපොලිස් මාධ්‍ය ඒකකය නිවේදනය කලේ පොලිස්පතිතුමාගේ නියෝගය මත බස්නාහිර පළාත භාර ජේෂ්ඨ නියෝජ්‍ය පොලිස්පතිගේ අධික්‍ෂණය යටතේ සිද්ධියට අදාළව පරීක්‍ෂණයක් පැවැත්වුණු බවයි.\nඑහිදී අනාවරණ වු කරුණු මතයි විනය ක්‍රීයාමාර්ගය ගෙන ඇත්තේ.\nඔවුන්ට එරෙහි චෝදනාව වන්නේ අත්අඩංගුවට ගත් සැකකරුවන් දෙදෙනා දින 2ක්  නිත්‍යානුකුල නොවන ලෙස කොටදෙණියාව පොලිස් ස්ථානයේ රඳවා තබා ගැනීම සහ සැකකරුවන් දෙදෙනාගේ දේපල අස්ථානගත වීමයි.\nඒ අනුව මීට වගකිව යුතු  කොටදෙණියාව පොලිස් ස්ථානාධිපති - පොලිස් පරීක්‍ෂකවරයෙකු - උප පොලිස් පරික්‍ෂකවරුන් දෙදෙනෙකු -  පොලිස් සැරයන්වරයෙකු සහ පොලිස් කොස්තාපල්වරයෙකු සදහා මෙලෙස චෝදනා පත්‍ර නිකුත් කර තිබෙනවා.",
       "URL": "https://www.hirunews.lk/124465/සැකපිට-පාසැල්-සිසුවකු-අත්අඩංගුවට-ගත්-කොටදෙණියාව-පොලිසියේ-6-කට-විනය-පරීක්ෂණ",
       "Category": "Local News",
       "Parent URL": "https://www.hirunews.lk/local-news.php?pageID=5201"
}