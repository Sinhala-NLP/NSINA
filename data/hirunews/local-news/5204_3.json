{
       "Source": "hirunews",
       "Timestamp": "Tuesday, 19 January 2016 - 18:55",
       "Headline": "ඩයිනමයිට් ටොන් 100ක් විකුණූ විමල්ගේ ලේකම් ගැන පරීක්ෂණ",
       "News Content": "2010 වසරේ දිවයිනට ආනයනය කළ ඩයිනමයිට් තොගයක් රජයට රුපියල් බිලියන දෙකක අලාභයක් සිදුකරමින් නියමිත ක්‍රමවේදයකින් තොරව විකිණීම සම්බන්ධයෙන් බරපතල වංචා සොයන ජනාධිපති කොමිසම පරීක්ෂණයක් ආරම්භ කර තිබෙනවා.\nමේ සම්බන්ධයෙන් හිටපු අමාත්‍ය විමල් වීරවංශගේ සම්බන්ධීකරණ ලේකම්වරයෙකුට චෝදනා එල්ල වී ඇති අතර,ඒ අනුව ඔහුගෙන් ප්‍රශ්න කිරීම අද ආරම්භ කළ බවයි එම කොමිසමේ ජ්‍යෙෂ්ඨ ප්‍රකාශකයෙකු හිරු ප්‍රවෘත්ති අංශයට සඳහන් කළේ.\n2010 වසරේ ආරක්ෂක අමාත්‍යාංශය මගින් ඩයිනමයිට් ආනයනය කර ඇති අතර, එහිදී අවශ්‍ය ප්‍රමාණයට වඩා ඩයිනමයිට් මෙටි‍්‍රක් ටොන් සියයක් වැඩිපුර ගෙන්වා ඇති බව සදහන්.\nපසුව එම ඩයිනමයිට් තොගය හිටපු අමාත්‍ය විමල් වීරවංශගේ සම්බන්ධීකරණ ලේකම්වරයෙකු ටෙන්ඩර් පටිපාටියකින් තොරව වෙනත් ආයතන කිහිපයක් වෙත විකුණා ඇති බවට මීට අදාළ පැමිණිල්ලේ සදහන් වන බව බරපතල වංචා සොයන ජනාධිපති කොමිසම ප්‍රකාශ කළා.",
       "URL": "https://www.hirunews.lk/124316/ඩයිනමයිට්-ටොන්-100ක්-විකුණූ-විමල්ගේ-ලේකම්-ගැන-පරීක්ෂණ",
       "Category": "Local News",
       "Parent URL": "https://www.hirunews.lk/local-news.php?pageID=5204"
}