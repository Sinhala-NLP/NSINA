{
       "Source": "hirunews",
       "Timestamp": "Thursday, 27 April 2023 - 9:57",
       "Headline": "හැරී පොටර් පිය පදවියට",
       "News Content": "හැරී පොටර් චරිතය හරහා අතිශය ජනප්‍රිය වූ ඩැනියෙල් රැඩ්ක්ලිෆ් පිය පදවියට පත්ව තිබෙනවා.\nඒ ඩැනියෙල් රැඩ්ක්ලිෆ්ගේ බිරිඳ වන හොලිවුඩ් නිළි එරින් ඩාර්ක් සිය කුළුඳුල් දරුවාට උපත ලබදීම සමඟයි.\nඩැනියෙල් මේ වන විට 33හැවිරිදි වියේ පසුවන අතර,එරින් 38හැවිරිදි වියේ පසුවනවා.\nඔවුන් දෙදෙනා 2013 වසරේ දී 'Kill Your Darlings' චිත්‍රපටයේ රංගනය අතරතුර හඳුනාගෙන පෙම් සබඳතාව ඇරඹුවා.\nඩැනියෙල් 2001 වසරේ දී හැරී පොටර් කතාමාලාවේ ප්‍රධාන චරිතය රඟපාමින් රංගන දිවිය ආරම්භ කළා.\nJ. K. Rowling විසින් රචිත හැරි පොටර් කතා මාලාවේ චිත්‍රපට 8කට ඔහු මේ වනවිට රංගනයෙන් දායකත්වය ලබා දුන්නා.",
       "URL": "https://www.hirunews.lk/333561/හැරී-පොටර්-පිය-පදවියට",
       "Category": "Local News",
       "Parent URL": "https://www.hirunews.lk/local-news.php?pageID=388"
}