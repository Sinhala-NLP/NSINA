{
       "Source": "hirunews",
       "Timestamp": "Wednesday, 27 January 2016 - 20:27",
       "Headline": "වෙල්ගම ට කල් යයි",
       "News Content": "පොලිස් මූල්‍ය අපරාධ කොට්ඨාශය මගින් තමන්ව අත්අඩංගුවට ගැනීම වළක්වාලන ලෙස ඉල්ලමින් පාර්ලිමේන්තු මන්ත්‍රී කුමාර වෙල්ගම ශ්‍රේෂ්ඨාධිකරණයේ ගොනුකළ මූලික අයිතිවාසිකම් කඩවීමේ පෙත්සම අද (27) කැඳවනු ලැබුවා. එහිදී නීතිපති දෙපාර්තමේන්තුව වෙනුවෙන් පෙනී සිටි නීතීඥයින් අධිකරණයට දන්වා සිටියේ කුමාර වෙල්ගම මන්ත්‍රිවරයා සම්බන්ධයෙන් කැඳවා ඇති බී වාර්තාව අධ්‍යයනය කිරීමෙන් අනතුරුව මේ සම්බන්ධයෙන් ක්‍රියාකළ යුතු ආකාරය පිළිබඳව උපදෙස් දීමට හැකි බවයි.\nඒ අනුව අගවිනිසුරුවරයා ඇතුලූ ත්‍රිපුද්ගල ශ්‍රේෂ්ඨාධිකරණ විනිසුරු මඩුල්ල මෙම නඩුව මාර්තු 16 වනදා යළි කැඳවීමට නියෝග කළා.",
       "URL": "https://www.hirunews.lk/124883/වෙල්ගම-ට-කල්-යයි",
       "Category": "Local News",
       "Parent URL": "https://www.hirunews.lk/local-news.php?pageID=5193"
}