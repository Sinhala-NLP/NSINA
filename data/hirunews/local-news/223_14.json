{
       "Source": "hirunews",
       "Timestamp": "Saturday, 01 July 2023 - 7:43",
       "Headline": "දේශීය ණය ප්‍රතිව්‍යුහගතකරණ යෝජනාව අද පාර්ලිමේන්තුවට",
       "News Content": "දේශීය ණය ප්‍රතිව්‍යුහගතකරණ යෝජනාව පිළිබඳ පාර්ලිමේන්තු විවාදය අද ආරම්භ වනවා.\nපෙරවරු 9.30ට එය ආරම්භ වන අතර එය රාත්‍රී 7.30 දක්වා පැවැත්වීමටයි ඊයේ රැස්වූ පාර්ලිමේන්තු කටයුතු පිළිබඳ කාරක සභාව තීරණය කළේ.\nඅනතුරුව ඡන්ද විමසීම පැවැත්වෙනු ඇති.\nසමගි ජනබලවේගය, ජාතික ජනබලවේගය, උත්තර ලංකා සභාගය සහ නිදහස ජනතා සභාව යෝජනාවට විරුද්ධව ඡන්දය භාවිත කිරීමට තීරණය කර තිබෙනවා.\nනිදහස් පක්ෂය මෙතෙක් අවසන් තීරණයක් ගෙන නොමැති අතර, දෙමළ ජාතික සන්ධානයේ මන්ත්‍රීවරුන් අද පෙරවරුවේ පාර්ලිමේන්තුවේදී රැස්වී අවසන් තීරණය ප්‍රකාශයට පත් කරනු ඇති.\nමේ අතර රජයේ මුදල් කාරක සභාවේ අනුමැතිය ද ඊයේ මෙම දේශීය ණය ප්‍රතිව්‍යුහගතකරණ කිරීමේ යෝජනාවට හිමිවූ බවයි එහි සභාපති පාර්ලිමේන්තු මන්ත්‍රී ආචාර්ය හර්ෂ ද සිල්වා කියා සිටියේ.",
       "URL": "https://www.hirunews.lk/339627/දේශීය-ණය-ප්‍රතිව්‍යුහගතකරණ-යෝජනාව-අද-පාර්ලිමේන්තුවට",
       "Category": "Local News",
       "Parent URL": "https://www.hirunews.lk/local-news.php?pageID=223"
}