{
       "Source": "hirunews",
       "Timestamp": "Wednesday, 17 May 2023 - 11:28",
       "Headline": "මහනුවර ප්‍රදේශයේ රිය අනතුරකින් පියා සහ පුතු ජීවිතක්ෂයට",
       "News Content": "මහනුවර ප්‍රදේශයේ ඊයේ (16) සිදු වූ රිය අනතුරකින් පුද්ගලයින් දෙදෙනෙකු ජීවිතක්ෂයට පත්ව තිබෙනවා.\nමෙලස ජීවිතක්ෂයට පත්ව ඇත්තේ පියෙක් සහ පුතෙකු බවයි සඳහන් වන්නේ.\nමධ්‍යම පළාත් සභාවේ හිටපු මන්ත්‍රීවරයකු පැදවූ ජිප් රථයක ගැටී මොවුන් දෙදනා ජීවිතක්ෂයට පත්ව තිබෙනවා.\nමෙලෙස අනතුරට ලක්ව ඇත්තේ බූවැලිකඩ සංඝමිත්තා මාවතේ චන්ද්‍රික සම්පත් රුද්‍රිගු (41) සහ විමන්ත රුද්‍රිගු (10) වන අතර කිසියම් අවශ්‍යතාවයක් සඳහා පියපුතු දෙදෙනා මාර්ගය හරහා ගමන් ගනිද්දි මෙම අනතුර සිදු වී ඇති බවයි වාර්තා වන්නේ.\nඅනතුර සම්බන්ධයෙන් හිටපු මන්ත්‍රීවරයා අත්අඩංගුවට ගෙන ඇති අතර ඔහු අද (17) දිනයේ මහේස්ත්‍රත් අධිකරණය වෙත ඉදිරිපත් කිරීමට නියමිතයි.",
       "URL": "https://www.hirunews.lk/335439/මහනුවර-ප්‍රදේශයේ-රිය-අනතුරකින්-පියා-සහ-පුතු-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=337"
}