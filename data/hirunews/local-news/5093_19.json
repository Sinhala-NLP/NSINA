{
       "Source": "hirunews",
       "Timestamp": "Monday, 11 April 2016 - 7:50",
       "Headline": "ජනපති ආරක්ෂකයින්ගෙන් මහනුවර දී මාධ්‍යවේදීන්ට බාධා",
       "News Content": "සියලූ ආගම් අතර සංහිදියාව ශක්තිමත් කරමින් පුළුල් ජාතික සංවර්ධන වැඩපිළිවෙලක් ආරම්භ කරන බව ජනාධිපති මෛත්‍රීපාල සිරිසේන පවසනවා.\nඅභිනව අස්ගිරි පාර්ශවයේ මහානායක අතිපූජ්‍ය වරකාගොඩ ඥානරතන හිමියන් ඊයේ බැහැදැකීමෙන් අනතුරුව මාධ්‍ය වෙත අදහස් දක්වමිනුයි ඔහු මේ බව කියා සිටියේ.\nමේ අතර එම අවස්ථාව ආවරණය කිරීමට ගිය මාධ්‍යවේදීන්ට ජනාධිපති ආරක්ෂක අංශයෙන් බාධා එල්ල වී තිබෙනවා.\nඑහිදී මාධ්‍යවේදීන් සහ ආරක්ෂක අංශයේ නිලධාරීන් අතර සංවාදයක් ඇති වූ අතර ඊට ජනාධිපතිවරයා ද මැදිහත් වුණා.",
       "URL": "https://www.hirunews.lk/130598/ජනපති-ආරක්ෂකයින්ගෙන්-මහනුවර-දී-මාධ්‍යවේදීන්ට-බාධා",
       "Category": "Local News",
       "Parent URL": "https://www.hirunews.lk/local-news.php?pageID=5093"
}