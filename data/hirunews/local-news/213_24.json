{
       "Source": "hirunews",
       "Timestamp": "Tuesday, 04 July 2023 - 15:21",
       "Headline": "අස්ථි කොටස් හමු වූ කොක්තුඩුවායිහි කැණීම් ඇරඹේ",
       "News Content": "ජාතික ජලාපවහන මණ්ඩලයේ සේවකයන් විසින් පසුගියදා මුලතිව් කොක්තුඩුවායි මඩි ප්‍රදේශයේදී වළක් හාරමින් සිටියදී ‍එම ස්ථානයේ තිබී අස්ථි කොටස් හා කොටි කතුන්ගේ නිල ඇඳුම් කිහිපයක් සොයා ගනු ලැබුවා.\nඒ අනුව පොලිසිය අදාළ ස්ථානයට පැමිණ පරීක්ෂා කර එම ස්ථානය ආරක්ෂිත ස්ථානයක් බවට පත් කළා.\nමෙම ස්ථානය තුළ තවත් සැක කටයුතු දෑ පැවතිය හැකි බවට මුලතිව් අධිකරණයට කරුණු ඉදිරිපත් කිරීමෙන් අනතුරුව නිසි ක්‍රමවේදයක් ඔස්සේ මිනී වළේ කැණීම් කටයුතු සිදුකරන ලෙසත් එතෙක් අදාළ ස්ථානයට ආරක්ෂාව සපයන ලෙසත් මුලතිව් මහෙස්ත්‍රාත්වරයා නියෝග කර තිබෙනවා.\nමෙම ස්ථානය එල්. ටී. ටී. ඊ. සංවිධානයේ කාන්තාවන්ගේ සමූහ මිනී වළක් වන්නට ඇති බවට මූලිකව හඳුනාගෙන ඇති බවයි වාර්තා වන්නේ.\nකෙසේ වෙතත් මුලතිව් මහෙස්ත්‍රාත් ආර්. සරවනරාජා කෝකිලායි පොලිසියට නියෝග කර ඇත්තේ අදාළ ස්ථානයේ කැනීම් කටයුතු ජුලි 6 වැනිදා ආරම්භ කරන ලෙසයි.",
       "URL": "https://www.hirunews.lk/339996/අස්ථි-කොටස්-හමු-වූ-කොක්තුඩුවායිහි-කැණීම්-ඇරඹේ",
       "Category": "Local News",
       "Parent URL": "https://www.hirunews.lk/local-news.php?pageID=213"
}