{
       "Source": "hirunews",
       "Timestamp": "Sunday, 15 January 2017 - 6:54",
       "Headline": "ජී.එස්.පී. යළි හිමිවීමේ ගෞරවයට හානි කිරීමේ උත්සාහයක්, ජනපති හෙළි කරයි",
       "News Content": "ජී.එස්.පී. ප්ලස් බදු සහනය යළි ශ්‍රී ලංකාවට ලබාදීමට යුරෝපා සංගමය තීරණය කිරීමත් සමඟ රජයට ලැබෙන කීර්තිය සහ ගෞරවය වැළැක්වීමට ඇතැමුන් අශීලාචාර අන්දමින් කටයුතු කරන බව ජනාධිපති මෛත්‍රීපාල සිරිසේන ප්‍රකාශ කළා.\nඒ, ඊට අදාළව පළ වූ පුවත්පත් වාර්තාවක් පදනම් කරගනිමින්.\nරජයේ උත්සාහය රට ෆෙඩරල් කිරීමට, කැඞීමට හෝ බිඳීමට නොව නැවත යුද්ධයක් ඇතිවීම වළක්වා ජාතික සමගිය තහවුරු කිරීම බව ජනාධිපතිවරයා වැඩිදුරටත් කියා සිටියා.\nජනාධිපති මෛත්‍රීපාල සිරිසේන මෙම අදහස් පළ කළේ නිල මෙහෙවර ජනපති ජනතා සේවයේ ගාල්ල දිස්ත්‍රික් සමාප්ති උත්සවයෙන් අනතුරුව පැවති ආගමික සංහිඳියා වැඩසටහනට ඊයේ එක්වෙමින්.\nමේ අතර, මෙවර ජාතික තෛපොංගල් උත්සවය නුවරඑලිය - සිනිසිටා ක්‍රීඩාංගනයේදී ජනාධිපති මෛත්‍රීපාල සිරිසේනගේ සහ අග්‍රාමාත්‍ය රනිල් වික්‍රමසිංහගේ ප්‍රධානත්වයෙන් අද පැවැත්වීමට නියමිතයි.",
       "URL": "https://www.hirunews.lk/152077/ජී-එස්-පී-යළි-හිමිවීමේ-ගෞරවයට-හානි-කිරීමේ-උත්සාහයක්-ජනපති-හෙළි-කරයි",
       "Category": "Local News",
       "Parent URL": "https://www.hirunews.lk/local-news.php?pageID=4709"
}