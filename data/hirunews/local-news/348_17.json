{
       "Source": "hirunews",
       "Timestamp": "Friday, 12 May 2023 - 21:31",
       "Headline": "වනඅලි ප්‍රහාරයෙන් මිය ගිය තරුණියගේ සිද්ධියට අදාළව දෙදෙනෙක් අත්අඩංගුවට",
       "News Content": "කොස්ලන්ද උඩදියලුම ප්‍රදේශයේ ඊයේ (11) කඳවුරු බැඳ සිටි තරුණ යුවළකට එල්ල වූ වන අලි ප්‍රහාරයකින් තරුණිය ජීවිතක්ෂයට පත්වීම සම්බන්ධයෙන් දෙදෙනෙකු අත්අඩංගුවට ගෙන තිබෙනවා.\nමෙම යුවළට අනාරක්ෂිත ලෙස කඳවුරු බැඳීමට සහාය පළකළ බවට පැවසෙන වයස අවුරුදු 24 සහ 32 හැවිරිදි වියේ පසුවන ප්‍රදේශවාසීන් දෙදෙනෙකු මෙලෙස අත්අඩංගුවට ගත් බවයි පොලීසිය සඳහන් කරන්නේ.\nවන අලි ප්‍රහාරයෙන් තරුණිය එම ස්ථානයේ දී ම ජීවිතක්ෂයට පත් වී ඇති අතර, තරුණයාව ප්‍රදේශවාසීන් විසින් ගිලන් රථයකින් රෝහල් ගත කර ඇති බවයි අප වාර්තාකරු සඳහන් කළේ.\nමෙලෙස මියගොස් ඇත්තේ මාතර ප්‍රදේශයේ පදිංචි වයස අවුරුදු 23ක තරුණියක්.\nහෙද සිසුවියක් වන මියගිය තරුණිය ලබන සතියේ සිය පත්වීම ලබාගැනීමට නියමිතව තිබුණා.\nපහරකෑමෙන් කොස්ලන්ද රෝහලට ඇතුළත් කිරීමෙන් පසු දියතලාව රෝහලට මාරු කර යැවුණු තරුණයා 22 හැවිරිදි වියේ පසුවන වාරියපොල ප්‍රදේශයේ පදිංචිකරුවෙකු වනවා.",
       "URL": "https://www.hirunews.lk/335015/වනඅලි-ප්‍රහාරයෙන්-මිය-ගිය-තරුණියගේ-සිද්ධියට-අදාළව-දෙදෙනෙක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=348"
}