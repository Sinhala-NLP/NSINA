{
       "Source": "hirunews",
       "Timestamp": "Saturday, 10 December 2022 - 10:36",
       "Headline": "මැන්ඩවුස් නිසා චෙන්නායි ගුවන් ගමන් රැසක් අවලංගු වෙයි (වීඩියෝ)",
       "News Content": "මෙරටට බලපෑම් එල්ල කිරීමෙන් පසු ඉන්දියාවට ඇතුලුවූ මැන්ඩවුස් සුළි කුණාටුව හේතුවෙන් දකුණු ඉන්දියාවේ වෙරළබඩ ප්‍රදේශයට අධික වර්ෂාපතනයක් ඇද හැලෙමින් පවතිනවා.\nවිදෙස් වාර්තා සඳහන් කළේ සුළි කුණාටුව දුර්වලවීමෙන් අනතුරුව මෙලෙස දකුණු ඉන්දියාවේ මාමල්ලපුරම් ප්‍රදේශයෙන් ගොඩබිමට කඩාවැදුණු බවයි.\nපැය 3 ක කාලයක් තුළ එම ප්‍රදේශයේ විශාල ගස් ප්‍රමාණයක් කඩාවැටී ඇති අතර, පහත්බිම් රැසක්ද ජලයෙන් යටවී තිබෙනවා.\nමේ අතර චෙන්නායි නගරයට අද උදෑසන පහයි තිහ වනවිට මිලිමීටර 115 ක පමණ වර්ෂාවක්ද ලැබී තිබුණා.\nඑමෙන්ම අයහපත් කාලගුණය හේතුවෙන් චෙන්නායි ගුවන් තොටුපලේ දේශීය සහ ජාත්‍යන්තර ගුවන් ගමන් 13 ක්ද අවලං කර ඇති බවයි ඉන්දීය මාධ්‍ය සඳහන් කළේ.",
       "URL": "https://www.hirunews.lk/322347/මැන්ඩවුස්-නිසා-චෙන්නායි-ගුවන්-ගමන්-රැසක්-අවලංගු-වෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=676"
}