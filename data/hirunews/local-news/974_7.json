{
       "Source": "hirunews",
       "Timestamp": "Monday, 01 August 2022 - 17:01",
       "Headline": "හැටන් ඔය පිටාර ගැලීමෙන් වලවල නිවාස ජලයෙන් යට වෙයි",
       "News Content": "හැටන්ඔය පිටාර ගැලිමෙන් වටවල ප්‍රදේශයේ නිවාස 30 ක් පමණ ජලයෙන් යටව තිබෙන බව වාර්තා වනවා.\nමධ්‍යම කදුකරයේ බටහිර බැවුම් ප්‍රදේශවලට අද (01) දින ඇද හැලුණු අධි වර්ෂාවත් සමග හැටන් සිට මහවැලි ගගට ජලය ගලා බසිනා හැටන්ඔය පිටාර ගැලිමෙනුයි මේ ආකාරයෙන් වටවල නගරයේ පහත්බිම් රැසක් යට වී තිබෙන්නේ.\nපහත්බිම් වල පිහිටි සැම නිවසක ම අඩි 4 පමණ උසට ජලයෙන් යට වී ඇති අතර, එම නිවාස වල තිබු පදිංචිකරුවන්ගේ පෞද්ගලික භාණ්ඩ රැසක් වැසි ජලයෙන් යට වි විනාශ වි ඇති බවයි පොලිසිය කියා සිටින්නේ.\nකෙසේ නමුත් එම නිවාසවල අවතැන් වූ පවුල් 30 කට අයත් සමාජිකයන් ආරක්ෂිත කරා යොමු කල බව වටවල පොලිසිය පවසනවා.\nමේ අතර හැටන් කොළඹ ප්‍රධාන මාර්ගයේ වටවල දියගල ප්‍රදේශයේ ස්ථාන කිහිපයකින් ම ප්‍රධාන මාර්ගයට පස් කදු කඩා වැටිම හේතුවෙන් එම මාර්ගයේ ගමනා ගමන කටයුතු තාවකාලිකව ඇණ හිට ඇති බව නුවරඑලිය දිස්ත්‍රික් ආපදා කලමණාකරණ ඒකකයේ සහකාර අධ්‍යක්ෂක රංජිත් අලහකොන් පවසනවා.",
       "URL": "https://www.hirunews.lk/311597/හැටන්-ඔය-පිටාර-ගැලීමෙන්-වලවල-නිවාස-ජලයෙන්-යට-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=974"
}