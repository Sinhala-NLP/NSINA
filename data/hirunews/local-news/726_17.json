{
       "Source": "hirunews",
       "Timestamp": "Friday, 18 November 2022 - 7:37",
       "Headline": "කාගිල්ස් සරුබිම පදනමෙන් ශිෂ්‍යත්ව 774ක්",
       "News Content": "මෙම වසරේ අධ්‍යාපන විශිෂ්ඨතා දැක්වූ ගොවි පවුල්වල දරුවන් සඳහා කාගිල්ස් සරුබිම පදනම මගින් රුපියල් මිලියන 25ක් වටිනා ශිෂ්‍යත්ව 774ක් පිරිනැමීමට පියවර ගෙන තිබෙනවා.\nමේ යටතේ පහ ශ්‍රේණිය ශිෂ්‍යත්ව විභාගය සමත් සිසුන් 194ක් උසස් පෙළ සමත් සිසුන් 375 දෙනෙකු විශ්වවිද්‍යාල සිසුන් 158 දෙනෙකු සහ වෘත්තීය පුහුණුව ලබන සිසුන් 40 දෙනෙකු සඳහා ශිෂ්‍යත්ව පිරිනැමීමට නියමිත යි.\n2008 වසරේ දී ස්ථාපිත කළ මෙම පදනම මගින් ගොවි ජනතාවගේ දරු දැරියන්ගේ අධ්‍යාපනය සඳහා ශිෂ්‍යත්ව ප්‍රදානය මෙන්ම පානීය ජල ව්‍යාපෘති ඇතුළු සමාජීය ප්‍රගමනය සඳහා වන ව්‍යාපෘති රැසක් සඳහා දායකත්වය ලබාදීම සිදු කෙරෙනවා.",
       "URL": "https://www.hirunews.lk/320667/කාගිල්ස්-සරුබිම-පදනමෙන්-ශිෂ්‍යත්ව-774ක්",
       "Category": "Local News",
       "Parent URL": "https://www.hirunews.lk/local-news.php?pageID=726"
}