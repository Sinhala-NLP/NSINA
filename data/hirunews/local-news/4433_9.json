{
       "Source": "hirunews",
       "Timestamp": "Friday, 07 July 2017 - 18:44",
       "Headline": "පළාත් සභා 08කට අතිරේක ප්‍රතිපාදන ඉල්ලයි",
       "News Content": "අද පාර්ලිමේන්තුවට ඉදිරිපත් කළ පරිපූරක ඇස්තමේන්තුව මගින් මැතිඇමතිවරුන්ට වාහන මිලදී ගැනීමට, නිළ නිවාස අලුත්වැඩියා කිරීම සඳහා මෙන්ම පළාත් සභා 08 ක් සඳහා ද ප්‍රතිපාදන ඉල්ලා තිබෙනවා.\nඒ, පසුගිය වසරේ හිඟ බිල්පත් නිරවුල් කිරීම වෙනුවෙන්.\nඒ අනුව සබරගමුව පළාත් සභාව සඳහා රුපියල් එකසිය හයකෝටි තිස් ලක්ෂයක් අදාළ පරිපූරකයෙන් වෙන් කිරීමට යෝජනා කර ඇති අතර, ඌව, උතුරු මැද, වයඹ, උතුර, දකුණ, මධ්‍යම සහ බස්නාහිර පළාත් සභා සඳහා කෝටි හයසිය දෙකකට වැඩි මුදලක් ඉල්ලා සිටීම ද විශේෂත්වයක්.\nමේ අතර, ස්ථාවර නියෝග 23/2 යටතේ ඒකාබද්ධ විපක්ෂයේ නායක දිනේෂ් ගුණවර්ධන යොමුකළ ප්‍රශ්නයක් සම්බන්ධයෙන් සභානායක අමාත්‍ය ලක්ෂ්මන් කිරිඇල්ල විරෝධය පළ කිරීමත් සමඟ සභාවේ උණුසුම් තත්ත්වයක් ඇතිවුණා.\nපාර්ලිමේන්තු මන්ත්‍රී වාසුදේව නානායක්කාර ද ඊට මැදිහත් වූ අතර, පාර්ලිමේන්තු මන්ත්‍රී නලින්ද ජයතිස්ස පුවත්පතක පළ වී තිබූ වාර්තාවක් සම්බන්ධයෙන් ද සභානායක, අමාත්‍ය ලක්ෂ්මන් කිරිඇල්ලගෙන් විමසීමක් කළා.",
       "URL": "https://www.hirunews.lk/165340/පළාත්-සභා-08කට-අතිරේක-ප්‍රතිපාදන-ඉල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=4433"
}