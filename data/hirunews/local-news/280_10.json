{
       "Source": "hirunews",
       "Timestamp": "Saturday, 10 June 2023 - 14:04",
       "Headline": "නීති විරෝධී මත්පැන් ලඟ තබාගත් අයෙක් අත්අඩංගුවට",
       "News Content": "සපුගස්කන්ද - මාබිම ප්‍රදේශයේ දී ඊයේ(09) රාත්‍රියේ නීති විරෝධී මත්පැන් බෝතල් 90ක් (ලීටර් 67.5ක්) සන්තකයේ තබාගෙන සිටි සැකකරුවෙකු පොලිසිය විසින් අත්අඩංගුවට ගෙන තිබෙනවා.\nඒ සපුගස්කන්ද පොලිස් ස්ථානයේ නිලධාරීන්ට ලද තොරතුරක් මත සිදුකල වැටලීමකදී යි.\nඅත්අඩංගුවට ගත් සැකකරු වයස අවුරුදු 69ක් වන මාබිම ප්‍රදේශයේ පදිංචිකරුවෙකු බවයි පොලිසිය පවසන්නේ.\nසැකකරු ජූනි මස 16වන දින අධිකරණය හමුවේ පෙනී සිටින ලෙස නියෝග කොට ඇපමත මුදා හැර තිබෙනවා.",
       "URL": "https://www.hirunews.lk/337542/නීති-විරෝධී-මත්පැන්-ලඟ-තබාගත්-අයෙක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=280"
}