{
       "Source": "hirunews",
       "Timestamp": "Friday, 29 May 2020 - 21:46",
       "Headline": "නොනවතින දෙවනගල ඉඩම් කොල්ලය (වීඩියෝ)",
       "News Content": "හිරු සී.අයි.ඒ. හරහා ඓතිහාසික දෙවනගල පුදබිමේ ඉඩම් ආක්‍රමණය හෙළි කිරීමත් සමග කලබලයට පත් ඉඩම් කොල්ලකරුවන් රාත්‍රී කාලයේදී නීතිවිරෝධීව නව වැටවල් ඉදිකිරීම ආරම්භ කර තිබෙනවා.\nඅද සී.අයි.ඒ. අනාවරණය ඒ පිළිබඳවයි.\nහිරු සී.අයි.ඒ. හරහා ඓතිහාසික දෙවනගල පුදබිමේ ඉඩම් ආක්‍රමණය මුල්වරට හෙළිකළේ පසුගිය 20 වැනිදායි.\nපුරාවිද්‍යා ස්මාරකයක් වන මෙම පුදබිමේ මායිම් ලකුණු කිරීමට පසුගිය කාලයේ පැමිණි රාජ්‍ය නිලධාරීන්ට මරණ තර්ජන එල්ලකර පලවාහැර තිබුණා.\nරාජ්‍ය නිලධාරීන්හටද එවන් මරණ තර්ජන එල්ලවද්දී හිරු සි.අයි.ඒ. කණ්ඩායම නොබියව මෙම ඉඩම් කොල්ලය රට හමුවේ හෙළිකළා.\nඅපගේ එම අනාවරණයෙන් පසුව පුරාවිද්‍යා දෙපාර්තමේන්තුවටද වැරදී ඇති බව ප්‍රකාශ කළ පුද්ගලයින් මෙම ඉඩම් කලක පටන් තමන් භුක්තිවිඳිනා බව හැඟවීම සඳහා කූඨ  වැඩපිළිවෙළක් ආරම්භ කර තිබුණා.\nඒ, අලුතින් මෙම ඉඩම්වල භවබෝග සිටුවමින්.",
       "URL": "https://www.hirunews.lk/241823/නොනවතින-දෙවනගල-ඉඩම්-කොල්ලය-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2697"
}