{
       "Source": "hirunews",
       "Timestamp": "Thursday, 04 August 2022 - 18:06",
       "Headline": "මාස දෙකක්වත් රනිල්ට දීලා බලමු! - රතන හිමි",
       "News Content": "රනිල් ගෝ හෝම් නො කියා රට ඉදිරියට ගෙන යෑමට මාස දෙකක් වත් ජනාධිපතිවරයාට ලබා දිය යුතු බවත්, එසේ රට ඉදිරියට ගෙන යාමට නො හැකි වූව හොත්, අරගලයේ මූලිකත්වය ගෙන ක්‍රියා කිරීමට සූදානම් බව අතුරලියේ රතන හිමි ප්‍රකාශ කරනවා.\nඋන් වහන්සේ ඒ බව කියා සිටියේ, ජනාධිපතිවරයා සමග පැවැති සාකච්ඡාවකින් අනතුරුව මාධ්‍ය වෙත අදහස් දක්වමින්.\nවැඩි දුරටත් මාධ්‍ය ඉදිරියේ උන් වහන්සේ කියා සිටියේ, සර්වපාක්ෂික ආණ්ඩුවක් උදෙසා ක්‍රියා කිරීම, විසි දෙවෙනි සංශෝධනය වහා ම ක්‍රියාත්මක කිරීම, දැනට උද්ගතවී ඇති ඉන්ධන හා ගෑස් සම්බන්ධයෙන් විසඳුම් සොයා ගැනීම, දේශීය සම්පත් ආරක්ෂා කර ගැනීම සහ සංචාරක කර්මාන්තය දියුණු කිරීම, තෙල් පිරිපහදුව අඛණ්ඩව ක්‍රියාත්මක කිරීම, විදුලි අර්බුදයට විකල්ප ක්‍රමවේදයන් සකස් කිරීම, ඇතුළු කරුණු රැසක් සම්බන්ධයෙන් තම පක්ෂයේ යෝජනා ජනාධිපතිවරයා වෙත ලිඛිතව භාර දුන් බවයි.",
       "URL": "https://www.hirunews.lk/311901/මාස-දෙකක්වත්-රනිල්ට-දීලා-බලමු-රතන-හිමි",
       "Category": "Local News",
       "Parent URL": "https://www.hirunews.lk/local-news.php?pageID=965"
}