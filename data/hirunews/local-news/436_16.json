{
       "Source": "hirunews",
       "Timestamp": "Tuesday, 04 April 2023 - 7:24",
       "Headline": "ගිනි අවි නිෂ්පාදනය සහ ලඟ තබා ගත් සැකකරුවන් දෙදෙනෙකු අත්අඩංගුවට",
       "News Content": "පල්ලේවෙලබැද්ද ප්‍රදේශයේ දී ඊයේ(03) මොණරාගල කොට්ඨාස විෂ මත්ද්‍රව්‍ය වැටලීම් ඒකකය විසින් සිදුකළ වැටලීමක දී ගිනි අවි නිෂ්පාදනය කළ අයෙක් අත්අඩංගුවට ගෙන තිබෙනවා.\nඅත්අඩංගුවට ගත් සැකකරු පල්ලෙවෙලබැද්ද ප්‍රදේශයේ ම පදිංචි වයස අවුරුදු 46ක අයෙක්.\nසැකකරු ප්‍රදේශයේ සිටින කම්මල්කරුවෙක් වන බවත් සැකකරු සන්තකයේ තිබී ගිනි අවි නිෂ්පාදනයට යොදා ගන්න යකඩ බට 03ක්, ගිනි අවි අච්චු 02ක් සහ ගිනි අවි නිෂ්පාදනයට යොදා ගන්නා උපකරණ රැසක් සොයාගත් බව පොලිසීය සඳහන් කරනවා.\nදඹගල්ල පොලිසිය විසින් සැකකරු අද(04) දින සියඹලාආණ්ඩුව මහේස්ත්‍රාත් අධිකරණය වෙත ඉදිරිපත් කිරීමට නියමිතයි.\nඑමෙන්ම, ඊයේ(03) දින පදවිය පොලිසියට ලද තොරතුරක් මත ද සිදුකළ වැටලීමක දී බෝහගවැව ප්‍රදේශයේ මෙරට නිශ්පාදිත ගිනි අවියක් ලඟ තබාගෙන සිටි වයස අවුරුදු 56ක් වන අයෙක් අත්අඩංගුවට ගෙන තිබෙනවා.\nඅත්අඩංගුවට ගත් එම සැකකරු බෝහගවැව ප්‍රදේශයේ ම පදිංචි පුද්ගලයෙකු වෙනවා.\nපදවිය පොලිසිය විසින් සැකකරු අද(04) දින කැබිතිගොල්ලෑව මහේස්ත්‍රාත් අධිකරණය වෙත ඉදිරිපත් කිරීමට නියමිතයි.",
       "URL": "https://www.hirunews.lk/331651/ගිනි-අවි-නිෂ්පාදනය-සහ-ලඟ-තබා-ගත්-සැකකරුවන්-දෙදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=436"
}