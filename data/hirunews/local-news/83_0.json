{
       "Source": "hirunews",
       "Timestamp": "Monday, 21 August 2023 - 20:25",
       "Headline": "බංග්ලාදේශය අපට දුන් ණයෙන් කොටසක් ගෙවා අවසන් (වීඩියෝ)",
       "News Content": "ණය හුවමාරු පහසුකමක් යටතේ බංග්ලාදේශයෙන් ලබා ගත් ඩොලර් මිලියන 200ක ප්‍රමාණයෙන් කොටසක් ගෙවීමට ශ්‍රී ලංකාව පියවර ගෙන තිබෙනවා.\nඒ අනුව පසුගිය සඳුදා දින ඩොලර් මිලියන 50 ක් ගෙවා ඇති බවයි Dhaka Tribune මාධ්‍ය වාර්තා කළේ.\nඒ, බංග්ලාදේශ බැංකු මාධ්‍ය ප්‍රකාශක Md Mezbaul Haqueගේ ප්‍රකාශයක් උපුටා දක්වමින්.\nමේ හේතුවෙන් තම රටෙහි විදේශ සංචිතය ද ඉහළ ගොස් ඇති බව ඔහු ප්‍රකාශ කර තිබෙනවා.\nඑහි දෙවන වාරිකයත් මෙම මස ඇතුළත ලැබෙනු ඇති බවටයි බැංකුවේ විධායක අධ්‍යක්ෂවරයෙකු විශ්වාසය පළ කර ඇත්තේ.\nකෙසේ වෙතත් එම මුදල් කොපමණ ප්‍රමාණයක් වනු ඇද්දැයි ප්‍රකාශ කිරීම ඔහු ප්‍රතික්ෂේප කළ බව සඳහන්.\n2021 වසරේ දී බංග්ලාදේශය විසින් ණය හුවමාරුවක් ලෙස ඩොලර් මිලියන 200 ක් ලබා දී තිබුණා.",
       "URL": "https://www.hirunews.lk/345616/බංග්ලාදේශය-අපට-දුන්-ණයෙන්-කොටසක්-ගෙවා-අවසන්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=83"
}