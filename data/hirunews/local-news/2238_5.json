{
       "Source": "hirunews",
       "Timestamp": "Saturday, 02 January 2021 - 19:53",
       "Headline": "අත්‍යාවශ්‍ය ආහාර ද්‍රව්‍ය 10ක් ලබන මාසයේ සිට ස්ථාවර මිලකට",
       "News Content": "ලබන මාසයේ සිට ක්‍රියාත්මක වන පරිදි අත්‍යාවශ්‍ය ආහාර වර්ග 10ක් සතොස හා සමූපකාර හරහා ස්ථාවර මිලක් යටතේ පවත්වාගෙන යාමට වෙළඳ අමාත්‍යාංශය තීරණය කර තිබෙනවා.\nඅමාත්‍ය ආචාර්ය බන්දුල ගුණවර්ධන හිරු ප්‍රවෘත්ති අංශයට සඳහන් කළේ පාරිභෝගිකයන්ට අත්‍යාවශ්‍ය ආහාර ස්ථාවර මිලකට ලබාදීමේ අරමුණින් මාස 6ක කාලයක් සඳහා මෙම වැඩපිළිවෙල ක්‍රියාත්මක කරන බවයි.\nසහල්, පිටි, සීනි, පරිප්පු, හාල් මැස්සන්, අල, ළුෑණු සහ මිරිස් ඇතුළු ආහාර වර්ග 10 ක් ස්ථාවර මිලක් යටතේ මෙලෙස ලබාදීමට නියමිත අතර, ඊට අදාළව සැපයුම්කරුවන්ගෙන් අභිප්‍රාය කැඳවීම ලබන සතියේ සිට සිදුකරන බව ද අමාත්‍යවරයා ප්‍රකාශ කළා.",
       "URL": "https://www.hirunews.lk/258603/අත්‍යාවශ්‍ය-ආහාර-ද්‍රව්‍ය-10ක්-ලබන-මාසයේ-සිට-ස්ථාවර-මිලකට",
       "Category": "Local News",
       "Parent URL": "https://www.hirunews.lk/local-news.php?pageID=2238"
}