{
       "Source": "hirunews",
       "Timestamp": "Sunday, 30 January 2022 - 13:47",
       "Headline": "බූස්ටර් නැතිව මිලියනයක් අනතුරේ (වීඩියෝ)",
       "News Content": "මෙරට අවදානම් කාණ්ඩයේ මිලියනයක් පමණ මෙතෙක් බූස්ටර් එන්නත් මාත්‍රාව ලබාගෙන නොමැති බව සෞඛ්‍ය අංශ පවසනවා.\nඑමෙන්ම ගතවූ සතියේ දී මෙරට කොරෝනා ආසාදිතයන්ගේ සහ මරණවල වැඩිවීමක් ද වාර්තා වුණා.\nපෙර සතියට සාපේක්ෂව ගතවූ සතියේ දී කොරෝනා ආසාදිතයන්ගේ සියයට 20ක් වැඩි වී ඇති අතර, කොරෝනා මරණ සියයට 6කින් පමණ ඉහළ ගොස් තිබෙනවා.\nඑමෙන්ම බුස්ටර් එන්නත ලබා ගත් පුද්ගලයින් ගෙන් සුළු ප්‍රතිශතයක් පමණක් රෝහල් සංකුලතා හේතුවෙන් රෝහල් ගත වන බවයි සෞඛ්‍ය අමාත්‍යාංශයේ කොවිඩ් 19 පිළිබඳ සම්බන්ධීකාරක හා තාක්ෂණික සේවා අධ්‍යක්ෂ වෛද්‍ය අන්වර් හම්දානි සඳහන් කළේ.\nඑමෙන්ම, කොරෝනා මරණවලින් හතරෙන් තුනක් එන්නත් ලබා නොගත් පුද්ගලයින් බව සෞඛ්‍ය සේවා අධ්‍යක්ෂ ජනරාල් වෛද්‍ය අසේල ගුණවර්ධන පෙන්වා දෙනවා.\nමෙරට අවදානම් කණ්ඩායමෙන් මිලියනයක් පමණ මෙතෙක් වර්ධන එන්නත් මාත්‍රාව ලබාගෙන නොමැති බව වසංගත රෝග අංශ ප්‍රධානී වෛද්‍ය සමිත ගිනිගේ ප්‍රකාශ කළා.",
       "URL": "https://www.hirunews.lk/295651/බූස්ටර්-නැතිව-මිලියනයක්-අනතුරේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1387"
}