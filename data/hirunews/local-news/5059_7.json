{
       "Source": "hirunews",
       "Timestamp": "Thursday, 05 May 2016 - 13:49",
       "Headline": "ඇඹිලිපිටිය පොලීසියෙන් පහරකෑමට ලක්වූ තුන්දෙනෙකුගේ පෙත්සම් සළකා බැලීම කල් යයි",
       "News Content": "ඇඹිලිපිටියේදී සුමිත් ප්‍රසන්න තරුණයා මියයෑමේ සිද්ධියට අදාළව පොලිීසිය පහරදුන් බවට පවසා පුද්ගලයින් හතරදෙනෙකු ගොනුකර තිබූ මූලික අයිතිවාසිකම් පෙත්සම්වලින් තුනක් අද ශ්‍රේෂ්ඨාධිකරනයේදී සළකා බැලූනා.\nඒ අගවිනිසුරු කේ.ශ්‍රීපවන් සහ අනිල් ගුණරත්න යන විනිසුරුවරුන් දෙදෙනෙකු හමුවේයි.\nඑහිදී විනිසුරු මඩුල්ල ශ්‍රේෂ්ඨාධිකරණ රෙජිස්ටාර්වරයාට නියෝග කර ඇත්තේ මෙම පුද්ගලයින්ට පහරදීම සම්බන්ධයෙන් ඇඹිලිපිටිය අධිකරණ වෛද්‍යවරයාගෙන් වාර්තාවක් ලබා ගන්නා ලෙසටයි.\nමෙම පෙත්සම් ජූලි 7 වනදා යළි කැඳවනු ඇති.",
       "URL": "https://www.hirunews.lk/132484/ඇඹිලිපිටිය-පොලීසියෙන්-පහරකෑමට-ලක්වූ-තුන්දෙනෙකුගේ-පෙත්සම්-සළකා-බැලීම-කල්-යයි",
       "Category": "Local News",
       "Parent URL": "https://www.hirunews.lk/local-news.php?pageID=5059"
}