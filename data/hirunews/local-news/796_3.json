{
       "Source": "hirunews",
       "Timestamp": "Tuesday, 18 October 2022 - 9:35",
       "Headline": "තෙල් ඇමතිගෙන් ඛනිජ තෙල් සේවයකයින්ට අනතුරු ඇඟවීමක් (වීඩියෝ)",
       "News Content": "තමන් ආරම්භ කර ඇති වෘත්තීය ක්‍රියාමාර්ගය හේතුවෙන් ඉන්ධන බෙදා හැරීමේ කටයුතු අඩපණ වී ඇති බව ඛණිජ තෙල් වෘත්තීය සමිති පවසනවා.\nඛනිජ තෙල් සේවකයින් මෙලෙස ලෙඩ නිවාඩු දමා වෘත්තීය ක්‍රියා මාර්ගයක නිරත වන්නේ පාර්ලිමේන්තුවේ දී අද විවාදයට ගන්නා ඛණිජ තෙල් නිෂ්පාදන විශේෂ විධි විධාන සංශෝධන පනත් කෙටුම්පතට එරෙහිව යි.\nමේ හේතුවෙන් කොලොන්නාව, මුතුරාජවෙල පර්යන්තවලින් සහ සපුගස්කන්ද තෙල් පිරිපහදුවෙන් ඉන්ධන තෙල් නිකුත් කිරීමේ කටයුතු අඩපන වී ඇති බවයි එම වෘත්තීය සමිති ප්‍රකාශ කලේ.\nමේ අතර මෙම පනත් කෙටුම්පතට එරෙහි ව අද (18) දිනයේ දී පාර්ලිමේන්තු වටරවුම ඉදිරිපිට විරෝධතාවයක්ද පැවැත්වුණා.\nඉන්ධන නිකුත් කිරීම අඩපණ වී තිබුණත් අත්‍යවශ්‍ය සේවා ඇතුලු සාමාන්‍ය ඉන්ධන පිරවුම් කටයුතු සාමාන්‍ය පරිදි සිදු වන බවටයි අප කල සොයා බැලීමක දී අනාවරණය වූයේ.\nමේ අතර, අත්‍යවශ්‍ය සේවා රෙගුලාසි අනුව ඉන්ධන හෝ බලශක්ති ක්ෂේත්‍රයේ කටයුතු වලට බාධා එල්ල කරන වෘත්තීය සමිති හා සේවකයන්ට එරෙහි ව නිතිමය පියවර ගන්නා බව විදුලිබල හා බලශක්ති අමාත්‍ය කංචන විජේසේකර පවසනවා.\nට්විටර් පණිාවිඩයක් නිකුත් කරමින් අමාත්‍යවරයා සඳහන් කළේ, ඛනිජ තෙල් සංස්ථාව ඇතුලු බලශක්ති ක්ෂේත්‍රය අත්‍යවශ්‍ය සේවාවාක් ලෙස මේ වන විට ගැසට් කර ඇති බවයි.\nඑබැවින් එම කටයුතු වලට බාධා එල්ල කරන වෘත්තීය සමිති සහ සේවකයින්ට එරෙහි ව විනය මෙන්ම නීතිමය පියවර ගන්නා බව ද අමාත්‍යවරයා තවදුරටත් ප්‍රකාශ කළේ.",
       "URL": "https://www.hirunews.lk/318154/තෙල්-ඇමතිගෙන්-ඛනිජ-තෙල්-සේවයකයින්ට-අනතුරු-ඇඟවීමක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=796"
}