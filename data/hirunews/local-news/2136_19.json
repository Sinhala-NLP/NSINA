{
       "Source": "hirunews",
       "Timestamp": "Friday, 19 February 2021 - 15:07",
       "Headline": "හිටපු ඇමති බැසිල්ට එරෙහි නඩුවක් ජුනි මස 1 වන දා දක්වා කල් තබයි",
       "News Content": "හිටපු ආර්ථික සංවර්ධන අමාත්‍ය බැසිල් රාජපක්ෂ ඇතුළු විත්තිකරුවන් දෙදෙනෙකුට එරෙහිව නීතිපතිවරයා විසින් ගොනු කර තිබූ නඩුවක වැඩිදුර විභාගය ලබන ජුනි මස 1 වන දා දක්වා අද කල් තැබුණා.\nඒ, ඊට අදාළ නඩුව කොළඹ මහාධිකරණ විනිසුරු නාමල් බලල්ලේ ඉදිරියේ කැදවූ අවස්ථාවේදියි.\n2015 වසරේ ජනාධිපතිවරණ සමයේ දිවි නැගුම සංවර්ධන දෙපාර්තමේන්තුවට අයත් රුපියල් මිලියන 37කට ආසන්න මුදලක් වැය කර ජී.අයි. පයිප්ප බට මිලදී ගෙන රජයේ මුදල් සාවද්‍ය ලෙස පරිහරණය කළ බවට පොදු දේපළ පනත යටතේ මෙම නඩුව පවරා තිබෙනවා.",
       "URL": "https://www.hirunews.lk/263071/හිටපු-ඇමති-බැසිල්ට-එරෙහි-නඩුවක්-ජුනි-මස-1-වන-දා-දක්වා-කල්-තබයි",
       "Category": "Local News",
       "Parent URL": "https://www.hirunews.lk/local-news.php?pageID=2136"
}