{
       "Source": "hirunews",
       "Timestamp": "Thursday, 23 March 2023 - 11:30",
       "Headline": "වැලිගම  අග්‍රබෝධි මාවතේ දුම්රිය හරස් මාර්ගයේ සීනු පද්ධතියේ ගැටලුවක් (වීඩියෝ)",
       "News Content": "වැලිගම අග්‍රබෝධි මාවතේ දුම්රිය හරස් මාර්ගයේ දුම්රිය ගේට්ටුව සඳහා යොදා ඇති සීනු පද්ධතිය දින කීපයක සිට අඛණ්ඩව නාද වන බවට ජනතාව පවසනවා.\nවැලිගම අග්‍රබෝධි මාවත මාර්ගයේ දුම්රිය ගේට්ටුව මෙසේ දැඩි අවදානම් ස්ථානයක් බවට පත්ව ඇ.ති බවයි වාර්තා වෙන්නේ.\nකෙසේ නමුත් පසුගිය කාල වකවානුව තුළ මෙන්ම ගෙවී ගිය ඉකුත් දින කීපය තුළ ද දුම්රිය හරස් මාර්ගවල සිදු වූ රිය අනතුරු හේතුවෙන් වටිනා ජීවිත හානි රැසක් මෙන්ම බරපතළ තුවාල සිදුවිමි ගණනාවක් දිවයිනේ නොයෙක් ස්ථානවලින් වාර්තා විමි පිළිබඳ අසන්නට දකින්නට ලැබුණා.\nනමුත් දුම්රිය හරස් මාර්ග වල අනතුරු වළක්වා ගැනීම සඳහා උණ බම්බු ගේට්ටු සහ ගේට්ටු යෙදීමට එවකට බලධාරින් කටයුතු කළා.\nඒ අනුව නොයෙකුත් ගැටලු සහ අභියෝග මධ්‍යයේ මෙම දුම්රිය ගේට්ටු නිසි පරිදි පවත්වාගෙන යාමට ගේට්ටු මුරකරුවන් සහ බලධාරින් කටයුතු කර තිබුණා.\nඑහෙත් මාස කිහිපයකට ඉහත දී දුම්රිය ගේට්ටු මුරකරුවන් ඉවත්කර දුම්රිය හරස් මාර්ග සඳහා සීනු පද්ධතියක් ක්‍රියාත්මක කිරීමට දුම්රිය දෙපාර්තමේන්තුව පියවර ගත්තා.\nනව තාක්ෂණික පහසුකම් යොදා ගැනීම සිදුකලත් නිරන්තරයෙන්ම එම පද්ධතියේ ඇතිවන කාර්මික දෝෂ හේතුවෙන් දුම්රිය ගේට්ටු දැඩි අවදානම් ස්ථාන බවට පත්ව තිබෙනවා.\nකෙසේ වෙතත් මෙම ස්ථානය පිළිබඳව අවස්ථා ගණනාවක දී බලධාරීන් වෙත දැනුවත් කළත් මේ දක්වා නිසි ක්‍රියාමාර්ගයක් ගෙන නොමැති බවයි ජනතාව පෙන්වා දෙන්නේ.\nතවද හැකි ඉක්මනින් දුම්රිය හරස් මාර්ග සඳහා නැවතත් දුම්රිය ගේට්ටු මුරකරුවන් යොදන ලෙස ජනතාව බලධාරීන්ගෙන් ඉල්ලා සිටිනවා.",
       "URL": "https://www.hirunews.lk/330698/වැලිගම-අග්‍රබෝධි-මාවතේ-දුම්රිය-හරස්-මාර්ගයේ-සීනු-පද්ධතියේ-ගැටලුවක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=459"
}