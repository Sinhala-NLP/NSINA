{
       "Source": "hirunews",
       "Timestamp": "Friday, 06 May 2022 - 13:24",
       "Headline": "නන්නාඳුනන මළ සිරුරක් මුලතිව් වැවකින් මතුවේ",
       "News Content": "මුලතිව් කොත්තුරුට්ටි වෙලන්කන්නි කෝවිල අසල වැවෙහි ගිලී තිබුණු නන්නාඳුනන මළ සිරුරක් පොලීසිය විසින් ගොඩගෙන තියෙනවා.\nඒ කෝවිලට ගිය පුද්ගලයන් පිරිසක් මෙලෙස දියෙහි ගිලී තිබුණු මළ සිරුර දැකීමෙන් අනතුරුව මුලතිව් පොලීසියට කරන ලද පැමිණිල්ලක් අනුවයි.\nපොලීසිය අධිකරණයට කරුණු වාර්තා කිරීමෙන් අනතුරුව වැඩිදුර පරීක්ෂණ කටයුතු සඳහා මළ සිරුර මුලතිව් රෝහල වෙත බාර දී තිබෙනවා.\nමිය ගිය පුද්ගලයා මේ දක්වා හඳුනාගෙන නොමැති අතර මුලතිව් පොලීසිය මේ වන විට වැඩිදුර පරීක්ෂණ පවත්වන බව වාර්තා වනවා.",
       "URL": "https://www.hirunews.lk/303643/නන්නාඳුනන-මළ-සිරුරක්-මුලතිව්-වැවකින්-මතුවේ",
       "Category": "Local News",
       "Parent URL": "https://www.hirunews.lk/local-news.php?pageID=1188"
}