{
       "Source": "hirunews",
       "Timestamp": "Wednesday, 05 May 2021 - 16:22",
       "Headline": "මෙරට සුවය ලැබූ සමස්ථ කොවිඩ් ආසාදිතයින් ගණන 100,000 ඉක්මවයි",
       "News Content": "මෙරට සුවය ලැබූ කොවිඩ් ආසාදිතයින් ගණන 100, 075ක් දක්වා ඉහළ ගොස් තිබෙනවා.\nඅද දිනයේ පමණක් සුවය ලැබූ ගණන 922ක් බවයි සෞඛ්‍ය ආරංචි මාර්ග සඳහන් කළේ.\nමෙරටින් මේවන විට කොරෝනා වෛරස් ආසාදිතයන් 115590ක් හමුවී ඇති අතර ඉන් 14795ක් රෝහල්ගතව ප්‍රතිකාර ලබමින් පසුවනවා.\nමෙරට කොරෝනා මරණ සංඛ්‍යාව ද 720ක් දක්වා ඉහළ ගියේ අද තවත් මරණ 11ක් වාර්තාවීමත් සමගයි.\nමේ අතර කොරෝනා එන්නතේ පළමු මාත්‍රාව මේවන විට පුද්ගලයන් 928107කට ලබාදී ඇති අතර දෙවන මාත්‍රාව පුද්ගලයන් 140721කට ලබාදී ඇති බවයි සෞඛ්‍ය අමාත්‍යංශයේ වසංගත රෝග විද්‍යා ඒකකය කියාසිටියේ.",
       "URL": "https://www.hirunews.lk/270529/මෙරට-සුවය-ලැබූ-සමස්ථ-කොවිඩ්-ආසාදිතයින්-ගණන-100000-ඉක්මවයි",
       "Category": "Local News",
       "Parent URL": "https://www.hirunews.lk/local-news.php?pageID=1973"
}