{
       "Source": "hirunews",
       "Timestamp": "Thursday, 19 April 2018 - 20:00",
       "Headline": "පොදුරද මඩුළු සමුළුව අසල විරෝධතාවක්",
       "News Content": "පොදු රාජ්‍ය මණ්ඩලයීය සමුළුව පැවැත්වෙන අතරතුර ජනාධිපති මෛත්‍රීපාල සිරිසේන මහතාට එරෙහිව ලන්ඩන් නුවරදී උද්ඝෝෂණයක් පැවැත්වුණා.\nඑය සංවිධාන කර තිබුණේ බ්‍රිතාන්‍ය යේ වෙසෙන එල්.ටී.ටී.ඊ හිතවාදීන් පිරිසක් විසින්.\nපොදු රාජ්‍ය මණ්ඩලයීය රාජ්‍ය නායක සමුළුවේ එක් විධායක සැසියක් සඳහා ජනාධිපති මෛත්‍රිපාල සිරිසේන මහතා ඇතුළු රාජ්‍ය නායකයින් පිරිසක් සහභාගී වී තිබුණා.\nඑල්.ටී.ටී.ඊ හිතවාදීන් පිරිස අදාළ උද්ඝෝෂණයේ නිරත වී තිබුණේ එම සැසිය පැවැත්වෙන අතරතුර සැසිය පැවැති ශාලාව ඉදිරිපිට මහාමාර්ගයේයි.\nඑහිදී විරෝධතාකරුවන් ශ්‍රි ලංකා ජනාධිපතිවරයා, බ්‍රිතාන්‍යයේ සංචාරය කිරීම සම්බන්ධයෙන් ද විරෝධය පළ කළා.\nලන්ඩන් නුවර සිටින හිරු වාර්තාකරු සදහන්කළේ නව ව්‍යවස්ථාවක් වෙනුවට ඊළම ලබාදෙන ලෙසත් දෙමළ දේශපාලන සිරකරුවන් වහා නිදහස් කරන ලෙසත් ඔවුන් මෙම උද්ඝෝෂණයේදී බලකර සිටි බවයි.",
       "URL": "https://www.hirunews.lk/188784/පොදුරද-මඩුළු-සමුළුව-අසල-විරෝධතාවක්",
       "Category": "Local News",
       "Parent URL": "https://www.hirunews.lk/local-news.php?pageID=3983"
}