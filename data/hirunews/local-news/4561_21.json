{
       "Source": "hirunews",
       "Timestamp": "Sunday, 16 April 2017 - 7:50",
       "Headline": "ආණ්ඩුව අධර්මිෂ්ඨ බව ඒකාබද්ධ විපක්ෂය කියයි",
       "News Content": "බොරු ප්‍රකාශ සිදු කරමින් බලයට පැමිණි ආණ්ඩුව අධර්මිෂ්ඨ ආණ්ඩුවක් බව ඒකාබද්ධ විපක්ෂය චෝදනා කරනවා.\nපාර්ලිමේන්තු මන්ත්‍රී ප්‍රසන්න රණතුංග මේ බව කියා සිටියේ අලුත් අවුරුද්ද වෙනුවෙන් හිටපු ජනාධිපති මහින්ද රාජපක්ෂට සුබ පැතීම සදහා තංගල්ලේ පිහිටි කාල්ටන් නිවසට ගිය අවස්ථාවේදීයි.\nඑම අවස්ථාවට එක්වූ පාර්ලිමේන්තු මන්ත්‍රී ගාමිණී ලොකුගේ මීතොටමුල්ල කුණු කන්ද නායයාමෙන් ඇති වූ තත්ත්වය පිළිබදව අදහස් පළ කරමින් කියා සිටියේ.  ‘‘පුත්තලම සිමෙන්ති කර්මාන්ත ශාලාවට ලයිම්ස්ටෝන් ගන්න අරුකාල්වල තියෙන ඒ වලවල්වලට අවුරුදු 30 කට සෑහෙන්න මේ කුණු තැන්පත්කරන්න පුළුවන්. මීතොටමුල්ල පැකින් ප්ලාන්ට් එකක් හයි කරලා මේ කුණු පැක් කරලා රේල්වේ හරහා අරුක්කාල්වල තැන්පත් කිරීමේ වැඩසටහනක් සකස් කරලා තිබුණා. මේකට කැබිනට් මණ්ඩලයෙන් මුදල් වෙන්කරලා තිබුණා. ඒක ක්‍රියාවට නගනකොට තමයි මේ ආණ්ඩුව වෙනස් වුණේ.’’ යනුවෙන්.",
       "URL": "https://www.hirunews.lk/159271/ආණ්ඩුව-අධර්මිෂ්ඨ-බව-ඒකාබද්ධ-විපක්ෂය-කියයි",
       "Category": "Local News",
       "Parent URL": "https://www.hirunews.lk/local-news.php?pageID=4561"
}