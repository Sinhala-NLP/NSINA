{
       "Source": "hirunews",
       "Timestamp": "Saturday, 18 June 2016 - 10:00",
       "Headline": "UPDATE:උදය ගම්මන්පිල  අත්අඩංගුවට",
       "News Content": "පිවිතුරු හෙළ උරුමයේ ප්‍රධාන ලේකම් පාර්ලිමේන්තු මන්ත්‍රී උදය ගම්මන්පිළ පාගොඩ පිහිටි ඔහුගේ කාර්යාලයේදී අද උදෑසන අත්අඩංගුවට ගනු ලැබුවා.\nපොලිස් විශේෂ විමර්ශන ඒකකයේ නිලධාරීන් විසින් ඔහු මෙලෙස අත්අඩංගුවට ගෙන එම ඒකකය වෙත රැගෙන ගොස් තිබෙනවා.\nව්‍යාජ ඇටර්නි බලපත්‍රයක් මගින්  ඕස්ට්‍රේලියානු සමාගමක කොටස් විකිණීමේ සිද්ධියක් සම්බන්ධයෙන් වූ පැමිණිල්ලට අදාළව ප්‍රකාශයක් ලබාදීම සඳහා පාර්ලිමේන්තු මන්ත්‍රී උදය ගම්මන්පිල පසුගිය දා පොලිස් විශේෂ විමර්ශන ඒකකය වෙත පැමිණියා.\n1997 වසරේ අප්‍රේල් මාසයේදී ලබාදුන් ඇටර්නි බලපත්‍රය ව්‍යාජ බව පවසමින් අදාළ  ඕස්ට්‍රේලියානු සමාගමේ කොටස් හිමිකරු මෙම පැමිණිල්ල සිදුකර තිබුණේ 2015 වසරේයි.\nපොලීසිය සදහන් කළේ එම පැමණිල්ලට අදාලව පාර්ලිමේන්ත මන්ත්‍රී උදය ගම්මන්පිළ මෙලෙස අත්අංගුවට ගත් බවයි.\nඅද දහවල් ඔහු කොළඹ කොටුව මහේස්ත්‍රාත් අධිකරණය වෙත ඉදිරිපත් කිරීමට නියමිතයි.",
       "URL": "https://www.hirunews.lk/135867/updateඋදය-ගම්මන්පිල-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=5001"
}