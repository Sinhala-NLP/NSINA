{
       "Source": "hirunews",
       "Timestamp": "Monday, 06 November 2017 - 12:42",
       "Headline": "ඒකාබද්ධ විපක්ෂයේ පක්ෂ 06ක් - පුංචි ජන්දයේදී දිස්ත්‍රික්ක කිහිපයකට තනිව එයි",
       "News Content": "ඉදිරි පළාත් පාලන මැතිවරණයට ඒකාබද්ධ විපක්ෂය නියෝජනය කරන පක්ෂ 6 ක් දිස්ත්‍රික්ක කිහිපයකට තනිව තරඟ වැදීමට සුදානම් වනවා.\nසමාජවාදී ජනතා පෙරමුණ නියෝජනය කරන පක්ෂ 5 සහ මහජන එක්සත් පෙරමුණ එක් ලකුණක් යටතේ තරග කිරීම පිළිබඳව මේ දිනවල සාකච්ඡා සිදු  කරන බවයි ශ්‍රී ලංකාවේ කොමියුනිස්ට් පක්ෂයේ නියෝජ්‍ය ප්‍රධාන ලේකම් එස්. සුදසිංහ හිරු ප්‍රවෘත්ති අංශයට සඳහන් කළේ.\nකෙසේ වෙතත් ඇතැම් දිස්ත්‍රික්කවලට ඒකාබද්ධ විපක්ෂය ඉදිරියේදී බිහි කරන නව සන්ධානය යටතේ තරග කිරීමට මෙම පක්ෂ තීරණය කර තිබෙනවා.",
       "URL": "https://www.hirunews.lk/175372/ඒකාබද්ධ-විපක්ෂයේ-පක්ෂ-06ක්-පුංචි-ජන්දයේදී-දිස්ත්‍රික්ක-කිහිපයකට-තනිව-එයි",
       "Category": "Local News",
       "Parent URL": "https://www.hirunews.lk/local-news.php?pageID=4232"
}