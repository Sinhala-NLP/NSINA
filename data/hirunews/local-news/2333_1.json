{
       "Source": "hirunews",
       "Timestamp": "Saturday, 14 November 2020 - 15:07",
       "Headline": "කොරෝනා නිසා පුද්ගලයින් මහමඟ මියගිය බවට අසත්‍ය ප්‍රචාර පැතිර වූ පුද්ගලයා රිමාන්ඩ්",
       "News Content": "කොරෝනා වැළඳී මහ මඟ පුද්ගලයින් මියගොස් ඇති බවට සමාජ මාධ්‍ය ඔස්සේ අසත්‍ය පුවත් පළ කිරීම සම්බන්ධයෙන් අත්අඩංගුවට ගත් පුද්ගලයා මේ මස 18 වනදා දක්වා රක්ෂිත බන්ධනාගාර ගත කර තිබෙනවා.\nඒ මහනුවර මහේස්ත්‍රාත් අධිකරණය වෙත සැකකරු අද ඉදිරිපත් කළ අවස්ථාවේදියි.\nකඩුගන්නාව - හේනවල - එගොඩවත්ත ප්‍රදේශයේ පදිංචි 35 හැවිරිදි මොහු අපරාධ පරීක්ෂණ දෙපාර්තමේන්තුව විසින් අත්අඩංගුවට ගනු ලැබුවේ අද උදෑසන කාලයේදියි.\nඅදාල අසත්‍ය පුවත් හුවමාරු කළ තවත් පුද්ගලයින් හතරදෙනෙකු අත්අඩංගුවට ගැනීම සඳහා  විමර්ශන ක්‍රියාත්මක බව පොලිස් මාධ්‍ය ප්‍රකාශක නියෝජ්‍ය පොලිස්පති අජිත් රෝහණ කියා සිටියා.\nඑසේම මුහුණු ආවරණ භාවිතා නොකළ සහ මීටරයේ දුර පවත්වා නොගැනීම සම්බන්ධයෙන් අත්අඩංගුවට ගත් පුද්ගලයින්ගේ සංඛ්‍යා 201 දක්වා ඉහළ ගොස් තිබෙනවා.\nඒ, තවත් 25 දෙනෙකු අද පෙරවරු 6න් අවසන් වූ පැය 24 තුළ අත්අඩංගුවට ගැනීමත් සමඟයි.",
       "URL": "https://www.hirunews.lk/254717/කොරෝනා-නිසා-පුද්ගලයින්-මහමඟ-මියගිය-බවට-අසත්‍ය-ප්‍රචාර-පැතිර-වූ-පුද්ගලයා-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=2333"
}