{
       "Source": "hirunews",
       "Timestamp": "Friday, 16 June 2023 - 13:32",
       "Headline": "නීති විරෝධී ධීවර කටයුතු කළ පුද්ගලයින් නැගෙනහිර මුහුදේ දී නාවික හමුදා භාරයට",
       "News Content": "ශ්‍රී ලංකා නාවික හමුදාව  මුලතිව් කෝකිලායි කලපුව සහ ජින්නපුරම් ප්‍රදේශයට ඔබ්බෙන් වූ මුහුදු ප්‍රදේශයේ ඊයේ සිදුකළ  විශේෂ මෙහෙයුමක් මගින් නීති නීතිවිරෝධී දැල් භාවිත කරමින් ධීවර කටයුතු සිදු කළ ධීවරයන් හතර දෙනකු සහ  ඩිංගි යාත්‍රා හතරක් නාවික හමුදා භාරයට ගෙන ඇත.\nමෙලෙස නාවික හමුදා භාරයට ගෙන ඇත්තේ 24 ත් 45 ත් අතර වයසේ පසුවන පෙරිය පාඩු ,කෝකිලායි සහ පුල්මුඩේ යන ප්‍රදේශයන්හි  පදිංචිකරුවන් ය.\nඅත්අඩංගුවට ගත් ධීවරයන් , නීති විරෝධී  ආම්පන්න සහ ඩිංගි යාත්‍රා කුච්චවේලි ධීවර පරික්ෂක  කාර්යාලය වෙත ඉදිරි විමර්ශන සඳහා භාර දී තිබෙන බව නාවික හමුදාව පවසයි.",
       "URL": "https://www.hirunews.lk/338123/නීති-විරෝධී-ධීවර-කටයුතු-කළ-පුද්ගලයින්-නැගෙනහිර-මුහුදේ-දී-නාවික-හමුදා-භාරයට",
       "Category": "Local News",
       "Parent URL": "https://www.hirunews.lk/local-news.php?pageID=263"
}