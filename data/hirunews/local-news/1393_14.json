{
       "Source": "hirunews",
       "Timestamp": "Thursday, 27 January 2022 - 18:04",
       "Headline": "කොරෝනා මරණ 23 ක් (වීඩියෝ)",
       "News Content": "කොරෝනා වෛරසය ආසාදිතව සිදු වූ පුද්ගල මරණ 23ක් අද (27) දිනයේ දී සෞඛ්‍ය සේවා අධ්‍යක්ෂ ජනරාල්වරයා විසින් තහවුරු කර තිබෙනවා.\nඒ සමග මෙරට සිදුව ඇති සමස්ත වෛරස ආසාදිත මරණ සංඛ්‍යාව 15,369ක්.\nඑම මරණ අතර වයස අවුරුදු 30ට අඩු එක් මරණයක් වාර්තා වන අතර, එය ගැහැණු මරණයක්.\n30 ත් 59 ත් වයස් කාණ්ඩ අතර සිදු වූ මරණ සංඛ්‍යාව 02ක් වන අතර, එම මරණ ද්විත්වයම පිරිමි මරණ බවයි වාර්තා වන්නේ.\nපිරිමි මරණ 10ක් සහ කාන්තා මරණ 10ක් අද දිනයේ තහවුරු කළ මරණ අතර වයස අවුරුදු 60 ඉක්මවූවන්.\nඒ අනුව මෙම මරණ 23 අතර පිරිමි මරණ 12ක් වාර්තා වන අතර, කාන්තා මරණ 11ක් වාර්තා වනවා.",
       "URL": "https://www.hirunews.lk/295370/කොරෝනා-මරණ-23-ක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1393"
}