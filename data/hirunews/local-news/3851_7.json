{
       "Source": "hirunews",
       "Timestamp": "Friday, 13 July 2018 - 13:10",
       "Headline": "විග්නේෂ්වරන්ට නීතිය ක්‍රියාත්මක කරන්නැයි ඒකාබද්ධයෙන් ඉල්ලීමක්",
       "News Content": "හමුදාවට තොරතුරු ලබා නොදෙන ලෙසට ප්‍රකාශ කළ උතුරු පලාත් ප්‍රධාන අමාත්‍ය සීි.වී.විග්නේෂ්වරන්ට එරෙහිව නීතිය ක්‍රියාත්මක කරන ලෙස ඒකාබද්ධ විපක්ෂය ඉල්ලා සිටිනවා.\nඊයේ කිලිනොච්චියේ පැවති උත්සවයකට එක්වෙමින් ප්‍රධාන අමාත්‍යවරයා උතුරු පලාතේ සියලූම නිලධාරින්ගෙන් ඉල්ලා සිටියේ තමාගේ විමසීමකින් තොරව හමුදාවට කිසිදු තොරතුරක් ලබා නොදෙන ලෙසයි.\nඊට අමතරව ෆෙඩරල් රාජ්‍යයක අවශ්‍යතාවයක් පවතින බව ද එහිදි ඔහු ප්‍රකාශ කළා.\nඋතුරු පලාතේ ප්‍රධාන අමාත්‍යවරයා සිදු කල මෙම ප්‍රකාශය පිලිබඳව කොළඹ අද පැවති මාධ්‍ය හමුවකදී ඒකාබද්ධ විපක්ෂය නියෝජනය කරන පාර්ලිමේන්තු මන්ත්‍රී කනක හේරත් කියා සිටියේ ඔහු අත්අඩංගුවට ගෙන ඒ සම්බන්ධයෙන් නීතිය ක්‍රියාත්මක කළ යුතු බවයි.\nසියලූදෙනාම සම්බන්ධයෙන් එකම නීතියක් ක්‍රියාත්මක විය යුතු බව එම මාධ්‍ය හමුවට එක්වූ ඩී.වී.චානක කියා සිටියා.",
       "URL": "https://www.hirunews.lk/195122/විග්නේෂ්වරන්ට-නීතිය-ක්‍රියාත්මක-කරන්නැයි-ඒකාබද්ධයෙන්-ඉල්ලීමක්",
       "Category": "Local News",
       "Parent URL": "https://www.hirunews.lk/local-news.php?pageID=3851"
}