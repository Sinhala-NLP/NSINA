{
       "Source": "hirunews",
       "Timestamp": "Sunday, 12 January 2020 - 7:24",
       "Headline": "චීන සහ රුසියානු විදේශ අමාත්‍යවරුන් හෙට දිවයිනට",
       "News Content": "චීන සහ රුසියානු විදේශ අමාත්‍යවරුන් සහ ඇමරිකාවේ රාජ්‍ය දෙපාර්තමේන්තුවේ ඉහළ පෙලේ රාජ්‍ය තාන්ත්‍රික නිලධාරිනියක නිල සංචාරයක් සඳහා හෙට දිවයිනට පැමිණෙනවා.\nසංචාරයේදී, චීන විදේශ කටයුතු අමාත්‍ය වන්ග් යී සහ රුසියානු විදේශ අමාත්‍ය සර්ජ් ලැව්රොව් ද ජනාධිපති ගෝඨාභය රාජපක්ෂ සහ අග්‍රාමාත්‍ය මහින්ද රාජපක්ෂ මෙන්ම, විදේශ අමාත්‍ය දිනේෂ් ගුණවර්ධන සමඟ විශේෂ සාකච්ඡා සිදුකරන බවයි විදේශ කටයුතු අමාත්‍යාංශය සඳහන් කළේ.\nමේ අතර, ඇමරිකානු රාජ්‍ය දෙපාර්තමේන්තුවේ මධ්‍යම හා දකුණු ආසියානු අංශයේ නියෝජ්‍ය සහකාර ලේකම් ඇලිස් ජී. වෙල්ස් ද හෙට දිවයිනට පැමිණීමට නියමිතව ඇති අතර, ජනාධිපතිවරයා, අග්‍රාමාත්‍යවරයා සහ විදේශ සබඳතා අමාත්‍යවරයා ඇතුළු තවත් නිලධාරින් කිහිපදෙනෙකු සමඟ ඇය සාකච්ඡා පැවැත්වීමට නියමිතව තිබෙනවා.\nඑමෙන්ම, දෙමළ ජාතික සන්ධානයේ නායක ආර්. සම්බන්ධන් සහ සිවිල් සංවිධාන නියෝජිතයින් කිහිපදෙනෙකු සමඟ ද ඇය සාකච්ඡා පැවැත්වීමට නියමිත බවටයි වාර්තා වන්නේ.",
       "URL": "https://www.hirunews.lk/232095/චීන-සහ-රුසියානු-විදේශ-අමාත්‍යවරුන්-හෙට-දිවයිනට",
       "Category": "Local News",
       "Parent URL": "https://www.hirunews.lk/local-news.php?pageID=2958"
}