{
       "Source": "hirunews",
       "Timestamp": "Wednesday, 26 December 2018 - 11:20",
       "Headline": "අවමඟුලකින් අවසන් වූ විවාහ උත්සවයේ සතුට",
       "News Content": "වයික්කාල - කම්මල මුහුදේ ඊයේ (25) සවස දිය නාමින් සිටි පස්දෙනෙකු දිය රැළකට හසුවී ගසා ගෙන ගොස් තිබෙනවා.\nදිය රැළට හසු වූ පස්දෙනාගෙන් සිව්දෙනෙකු බේරාගෙන ඇති අතර ඔවුන් රෝහල් ගතකර ඇති බවයි වාර්තා වන්නේ.\nබේරාගත් සිව්දෙනා අතර සිටි වයස අවුරුදු 38ක පුද්ගලයෙක් මාරවිල මුලික රෝහලට ඇතුලත් කිරීමෙන් අනතුරුව මියගොස් තිබෙනවා.\nතවත් කාන්තාවක් හා පුද්ගලයින් දෙදෙනෙකු දංකොටුව මුලික රෝහලට ඇතුලත් කර ඇති අතර පසුව ඔවුන් වැඩිදුර ප්‍රතිකාර සඳහා මිගමුව මහ රෝහලට මාරු කර යවා තිබෙනවා.\nඑම පිරිස අතර සිටි හපුතලේ ප්‍රදේශයේ පදිංචි වයස අවුරුදු 31ක පුද්ගලයෙක් දිය රැළට හසුව ගසාගෙන යාමෙන් අතුරුදන්ව ඇති බවයි අප වාර්තාකරු පැවසුවේ.\nවෙන්නප්පුව පොලිසිය විසින් අතුරුදහන්ව ඇති පුද්ගලයා සෙවීමට විශේෂ සෝදිසි මෙහෙයුමක් දියත් කර ඇති බවයි වාර්තා වන්නේ.\nමොවුන් මාදම්පේ, සුදු වැල්ල ප්‍රදේශයේ පැවති විවාහ උත්සවයක් අවසානයේ මුහුදේ දිය නෑමට ගොස් මෙම අනතුරට මුහුණ පා ඇති බව සඳහන්.",
       "URL": "https://www.hirunews.lk/206829/අවමඟුලකින්-අවසන්-වූ-විවාහ-උත්සවයේ-සතුට",
       "Category": "Local News",
       "Parent URL": "https://www.hirunews.lk/local-news.php?pageID=3587"
}