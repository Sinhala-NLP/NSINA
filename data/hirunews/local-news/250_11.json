{
       "Source": "hirunews",
       "Timestamp": "Wednesday, 21 June 2023 - 10:13",
       "Headline": "බණ්ඩාරගම පාළු කාමරයක පුපුරණ ද්‍රව්‍ය",
       "News Content": "බණ්ඩාරගම ගුංගමුව ප්‍රදේශයේ පාළුවට ගිය කාමරයක සඟවා තිබූ ඩෙටනේටර් ඇතුළු පුපුරණ ද්‍රව්‍ය තොගයක් සමඟ සැකකරුවකු අත්අඩංගුවට ගෙන තිබෙනවා.\nපොලිස් විමර්ශනවලදී අනාවරණය වී තිබෙන්නේ අත්අඩංගුවට ගත් පුපුරණ ද්‍රව්‍යවලට බලපත්‍ර නොතිබූ බවයි.\nපුපුරණ ද්‍රව්‍ය අතර ඩෙටනේටර් 50ක්, ඇමෝනියා නයිට්‍රේට් කිලෝග්‍රෑම් 6 ග්‍රෑම් 800, වෝටර් ජෙල් 6ක්, සේවා නුල් මීටර් 3ක් ද තිබුණ බව පොලිසිය පවසනවා.\nඅත්අඩංගුවට ගත් සැකකරු 45 හැවිරිදි ගැලනිගම ප්‍රදේශයේ පදිංචිකරුවෙක්.\nසැකකරු පානදුර අධිකරණයට ඉදිරිපත් කිරීමට නියමිත වන අතර බණ්ඩාරගම පොලිසිය වැඩ්දුර විමර්ශන සිදු කරනවා.",
       "URL": "https://www.hirunews.lk/338583/බණ්ඩාරගම-පාළු-කාමරයක-පුපුරණ-ද්‍රව්‍ය",
       "Category": "Local News",
       "Parent URL": "https://www.hirunews.lk/local-news.php?pageID=250"
}