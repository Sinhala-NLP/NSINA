{
       "Source": "hirunews",
       "Timestamp": "Wednesday, 02 September 2020 - 7:47",
       "Headline": "හෙරොයින් සමඟ කාන්තාවක් අත්අඩංගුවට",
       "News Content": "මහනුවර රෝහල් පටුමඟේදී හෙරොයින් ග්‍රෑම් 51ක් සමඟ කාන්තාවක් අත්අඩංගුවට ගෙන තිබෙනවා.\nඇය සතුව තිබී රුපියල් 50,000 කට අධික මුදලක් ද සොයාගත් බවයි පොලීසිය සඳහන් කළේ.\nසැකකාරිය මිනීමැරුම් චෝදනාවකට වසර 9 ක් බන්ධනාගාර ගතව සිට නිදහස ලබා පැමිණ මෙම ජාවාරමේ නිරතවී ඇති බවටයි විමර්ශනවලදී අනාවරණ වී ඇත්තේ.\nබන්ධනාගාරගතව සිටියදී හඳුනාගත් කාන්තාවක් හරහා ඇය මෙම හෙරොයින් ජාවාරමට සම්බන්ධ වී ඇති බව සඳහන්.\nමේ අතර ගම්පහ මිනුවන්ගොඩ ප්‍රදේශයේදී නිධානයකින් ගත් බවට සැක කෙරෙන පෞරාණික භාණ්ඩ කිහිපයක් ළඟ තබාගෙන සිටි සැකකරුවෙකු පොලීසිය අත්අඩංගුවට ගෙන තිබෙනවා.\nකුඩා මැණික් ගල් කිහිපයක්, බුදු පිළිම දෙකක් සහ දඹ රන් හෝ රන් ආලේපිත සුරුවමක් ඇතුලු තවත් පෞරාණික භාණ්ඩ කිහිපයක් මෙහිදී සොයාගෙන ඇති බවයි පොලීසිය සඳහන් කළේ.\nසැකකරු එම ප්‍රදේශයේ තාවකාලික කාමර පහසුකම් ලබාදෙන ආයතනයක් පවත්වාගෙන ගොස් ඇති අතර, එම ස්ථානයේ කාන්තාවන් මුදලට අලෙවි කර ඇති බවටද තොරතුරු ලැබී තිබෙනවා.",
       "URL": "https://www.hirunews.lk/249210/හෙරොයින්-සමඟ-කාන්තාවක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2483"
}