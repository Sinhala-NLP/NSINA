{
       "Source": "hirunews",
       "Timestamp": "Monday, 25 April 2016 - 9:22",
       "Headline": "දියේ ගිලීමෙන් 4 දෙනෙකු මරුට",
       "News Content": "දියේ ගිලීම් හේතුවෙන් ඊයේ දිනය තුළ පමණක් පුද්ගලයින් 5 දෙනෙකු ජීවිතක්ෂයට පත්ව තිබෙනවා.\nකුච්චවේලි - නිලාවේලි ප්‍රදේශයේ කොරල්පර නරඹමින් සිටි විශ්වවිද්‍යාල සිසුවෙකු දියේ ගිලීමෙන් ජීවිතක්ෂයට පත්වුණා.\nඔහු රජරට විශ්වවිද්‍යාලයේ ඉගෙනුම ලබන වාද්දුව ප්‍රදේශයේ පදිංචි සිසුවෙක්.\nමීගමුව - කැපුම්ගොඩ ප්‍රදේශයෙන් මුහුදේ දියනෑමට ගිය ළමයින් තිදෙනෙකු අතරින් එක් ළමයෙකු රළ පහරට හසුවීමෙන් දියේ ගිලී අතුරුදන්ව තිබෙනවා.\nමේ අතර කලාඔය සහ කලවංචිකුඩි ප්‍රදේශයෙන් මුහුදේ දියනෑමට ගිය අවස්ථාවේදී පුද්ගලයන් දෙදෙනෙකු දියේ ගිලී ජීවිතක්ෂයට පත්ව ඇති බවයි පොලිසිය සදහන් කළේ.",
       "URL": "https://www.hirunews.lk/131667/දියේ-ගිලීමෙන්-4-දෙනෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=5074"
}