{
       "Source": "hirunews",
       "Timestamp": "Sunday, 25 June 2023 - 10:44",
       "Headline": "යුරෝපයේ උණුසුම දෙගුණයකින් ඉහළට",
       "News Content": "1980 වසරේ සිට යුරෝපය සාමාන්‍ය අගයට වඩා දෙගුණයක වේගයකින් උණුසුම් වෙමින් පවතින බව ජගත් සංවිධානය පවසනවා.\nඒ අනුව 2022 වසර වැඩිම උෂ්ණත්වය වාර්තා වූ වසර බවයි ලෝක කාලගුණ විද්‍යා අංශය සහ යුරෝපා සංගමයේ කොපර්නිකස් දේශගුණ විපර්යාස සංවිධානය විසින් නිකුත් කළ වාර්තාවකට අනුව දැක්වෙන්නේ.\nබෙල්ජියම, ප්‍රංශය, ජර්මනිය, අයර්ලන්තය, ඉතාලිය, ලක්සම්බර්ග්, පෘතුගාලය, ස්පාඤ්ඤය, ස්විට්සර්ලන්තය සහ එක්සත් රාජධානිය යන රටවල පසුගිය වසරේ ඔවුන්ගේ උණුසුම්ම වසර වාර්තා කළා.\nපූර්ව කාර්මික අවධියට වඩා 2022 වසරේ උෂ්ණත්වය සෙල්සියස් අංශක 2.3 කින් වැඩිවී ඇති බවද විදෙස් වාර්තාවල සඳහන්. ඒ හේතුවෙන් අධික උණුසුම, නියඟය සහ ලැව්ගිනි, සමුද්‍ර තාප තරංග, පෙර නොවූ විරූ ලෙස ග්ලැසියර දියවීම 2022 වසරේදී වාර්තාවී තිබෙනවා.\nමේ හේතුවෙන් දැඩි මානව, ආර්ථික හා පාරිසරික හානියක් සිදු වන බවයි ජගත් සංවිධානය ප්‍රකාශ කළේ.",
       "URL": "https://www.hirunews.lk/339002/යුරෝපයේ-උණුසුම-දෙගුණයකින්-ඉහළට",
       "Category": "Local News",
       "Parent URL": "https://www.hirunews.lk/local-news.php?pageID=238"
}