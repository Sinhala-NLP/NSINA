{
       "Source": "hirunews",
       "Timestamp": "Wednesday, 19 October 2022 - 8:08",
       "Headline": "කෝටි 13ක මත්ද්‍රව්‍ය සමඟ තරුණියක් අත් අඩංගුවට",
       "News Content": "රුපියල් කෝටි 13 ක වටිනාකමකින් යුත් කොකේන් මත්ද්‍රව්‍ය තොගයක් රැගෙන පැමිණි විදේශීය ජාතික තරුණියක් කටුනායක ගුවන් තොටුපලේ දී රේගු මත්ද්‍රව්‍ය පාලන අංශයේ නිලධාරීන් ඊයේ අත්අඩංගුවට ගනු ලැබුවා.\nකටාර් රාජ්‍යයේ දෝහා නුවර සිට දිවයිනට පැමිණි 26 හැවිරිදි සුරිනාම් ජාතික මෙම තරුණියගේ හැසිරීම් සම්බන්ධයෙන් සැක සිතී ඇයව විශේෂ පරීක්ෂාවකට ලක් කර තිබෙනවා.\nඑහි දී ඇයගේ ගමන් මල්ලේ සූක්ෂම ලෙස අසුරා තිබූ ආහාර වශයෙන් සඳහන් කළ ටින් පහක් තුළ මෙම කොකේන් තිබිය දී සොයාගැනීමට රේගු මත්ද්‍රව්‍ය පාලන අංශයේ නිලධාරීන් සමත් වුණා.\nසොයාගන්නා ලද කොකේන් තොගයේ බර කිලෝ දෙකයි ග්‍රෑම් 553ක් වන අතර, ඇය ඊයේ මීගමුව මහේස්ත්‍රාත් අධිකරණය වෙත ඉදිරිපත් කිරීමෙන් පසු ව මේ මස 24 වනදා දක්වා රැඳවුම් නියෝග ලබාගෙන පොලිස් මත්ද්‍රව්‍ය කාර්යාංශය වැඩිදුර විමර්ශන සිදු කරනවා.",
       "URL": "https://www.hirunews.lk/318236/කෝටි-13ක-මත්ද්‍රව්‍ය-සමඟ-තරුණියක්-අත්-අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=793"
}