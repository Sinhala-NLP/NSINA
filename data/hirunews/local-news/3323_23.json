{
       "Source": "hirunews",
       "Timestamp": "Saturday, 01 June 2019 - 9:56",
       "Headline": "ළිඳට වැටුණු වන අලි පැටවා",
       "News Content": "වවුනියාව - කනගරායන්කුලම ප්‍රදේශයේ අනාරක්ෂිත ළිඳකට වැටුණු වන අලි පැටවෙකු වනජීවී නිලධාරීන් සහ ප්‍රදේශවාසීන් එක්ව දැඩි පරිශ්‍රමයක් දරා ඊයේ (31) පස්වරුවේ ගොඩ ගෙන තිබෙනවා.\nමාස හයක් පමණ වයසැති වන අලි පැටවෙකු මෙලෙස ළිඳට වැටී ඇති බවයි අප වාර්තාකරු සඳහන් කළේ.\nපසුගිය 30 වනදා රාත්‍රියේ ආහාර සොයා පැමිණි ඇති මෙම වන අලි පැටවා අඩි 30ක් පමණ ගැඹුරු අනාරක්ෂිත ළිඳකට වැටී ඇති බවයි වනජීවි නිලධාරීන් සඳහන් කළේ.\nපැය 07ක් පමණ මෙහෙයුමකින් අනතුරුව බේරා ගත් මෙම සත්වයා නැවත රක්ෂිතය වෙත මුදාහැරීමට කටයුතු කළ බවයි අප වාර්තාකරු වැඩිදුරටත් සඳහන් කළේ.",
       "URL": "https://www.hirunews.lk/217498/ළිඳට-වැටුණු-වන-අලි-පැටවා",
       "Category": "Local News",
       "Parent URL": "https://www.hirunews.lk/local-news.php?pageID=3323"
}