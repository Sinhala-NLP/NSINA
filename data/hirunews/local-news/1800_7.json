{
       "Source": "hirunews",
       "Timestamp": "Friday, 23 July 2021 - 23:31",
       "Headline": "ඉන්දියාවට එරෙහි අවසන් එක්දින තරගයේ ජය ශ්‍රී ලංකාවට",
       "News Content": "සංචාරක ඉන්දීය කණ්ඩායම සමග පැවති තුන්වන සහ අවසන් එක්දින ක්‍රිකට් තරගයෙන් කඩුළු 3 ක ජයක් ලබාගැනීමට ශ්‍රී ලංකා කණ්ඩායම සමත්වුනා.\nතරගය පැවැත්වුනේ කොළඹ ආර් ප්‍රේමදාස ක්‍රීඩාංගණයේදීයි.\nකාසියේ වාසිය දිනා පළමුවෙන් පන්දුවට පහරදුන් ඉන්දියාවේ ඉනිමට වර්ෂාවෙන් බාධා එල්ලවීම හේතුවෙන් එක් කණ්ඩායමකට පන්දුවාර 47 බැගින් ලබාදීමටයි තීරකයන් කටයුතු කළේ.\nඅනතුරුව පන්දුවට පහරදුන් ඉන්දියාවට පන්දුවාර 43යි එක් පන්දුවක් අවසානයේ සියලුදෙනා දැවී ලබාගැනීමට හැකිවුයේ ලකුණු 225ක් පමණයි.\nපන්දු යැවීමේදී අකිල ධනංජය සහ ප්‍රවීන් ජයවික්‍රම කඩුලු 3 බැගින් බිඳහෙලුවා.\nදුෂ්මන්ත චමීර කඩුලු දෙකයි.\nතරගයේ ජයග්‍රහණය සඳහා ඩක්වත් ලුවිස් න්‍යාය අනුව ශ්‍රී ලංකාව පන්දුවාර 47කදී ලබාගත යුතු වූ ලකුණු සංඛ්‍යාව 227ක්.\nපිළිතුරු ඉනිම වෙනුවෙන් පිටිය පිවිසි ශ්‍රී ලංකා කණ්ඩායම පන්දුවාර 39ක් අවසානයේ ජයග්‍රාහී ඉලක්කය පසු  කළා.\nඅවිශ්ක ප්‍රනාන්දු 76යි. භානුක රාජපක්ෂ ලකුණු 65ක් ලබාගත්තා.\nශ්‍රී ලංකාව සමග පැවති පළමු තරග දෙකම ජයගත් ඉන්දියාව මෙම තරගාවලිය ජයග්‍රහණය කරනවා. දෙරට අතර 20යි 20 තරගාවලිය ලබන 25 වනදා ආරම්භ වනවා.\nඑම තරග පැවැත්වෙන්නේ ද කොළඹ ආර් ප්‍රේමදාස ක්‍රීඩාංගණයේදීයි.",
       "URL": "https://www.hirunews.lk/277835/ඉන්දියාවට-එරෙහි-අවසන්-එක්දින-තරගයේ-ජය-ශ්‍රී-ලංකාවට",
       "Category": "Local News",
       "Parent URL": "https://www.hirunews.lk/local-news.php?pageID=1800"
}