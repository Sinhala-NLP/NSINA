{
       "Source": "hirunews",
       "Timestamp": "Friday, 30 March 2018 - 17:41",
       "Headline": "ගසකින් ඇද වැටී තිදරු පියෙක් මරුට",
       "News Content": "රාගල ප්‍රදේශයේදී ගසකින් ඇද වැටීමෙන් බරපතල තුවාල ලබා රෝහල්ගත කර සිටි වතු කම්කරුවෙකු ජීවිතක්ෂයට පත්වී තිබෙනවා.\nඅද දහවල් ඔහු අනතුරට ලක්වී ඇත්තේ අඩි 20 ක් පමණ උසැති ගසක අතු කපමින් සිටියදීයි.\nගසින් ඇද වැටීමෙන් බරපතල තුවාල ලැබු මෙම කම්කරුවා රොබේරිය ප්‍රාදේශීය රෝහලට ඇතුලත් කිරීමෙන් අනතුරුව වැඩිදුර ප්‍රතිකාර සඳහා බදුල්ල රෝහලට මාරුකර යවා තිබුනා.\nඑහි ප්‍රතිකාර ලබමින් සිටියදීයි ඔහු මියගොස් ඇත්තේ.\nමෙලෙස ජීවිතක්ෂයට පත්වුයේ 37 හැවිරිදි තිදරු පියෙක්.\nසිද්ධිය පිළිබඳ බදුල්ල සහ මඩොල්සිම පොලිසිය පරීක්ෂණ ආරම්භ කර තිබෙනවා.",
       "URL": "https://www.hirunews.lk/187269/ගසකින්-ඇද-වැටී-තිදරු-පියෙක්-මරුට",
       "Category": "Local News",
       "Parent URL": "https://www.hirunews.lk/local-news.php?pageID=4012"
}