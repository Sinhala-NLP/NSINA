{
       "Source": "hirunews",
       "Timestamp": "Friday, 28 April 2023 - 14:36",
       "Headline": "හෂීස් මත්ද්‍රව්‍ය සමඟ සැකකරුවෙක් අත්අඩංගුවට",
       "News Content": "ශ්‍රී ලංකා නාවික හමුදාව, මන්නාරම පොලීසිය හා එක්ව සිලාවතුර ප්‍රදේශයේ ඊයේ (27) දින සිදුකළ විශේෂ ඒකාබද්ධ සෝදිසි මෙහෙයුමකදී, හෂීස් මත්ද්‍රව්‍ය ග්‍රෑම් 893ක පමණ ප්‍රමාණයක් සමඟ සැකකරුවෙකු අත්අඩංගුවට ගෙන තිබෙනවා.\nඑහිදි, එම පුද්ගලයා සන්තකයේ අලෙවි කිරීම සඳහා සූදානම් කර තිබූ හෂීස් මත්ද්‍රව්‍ය ග්‍රෑම් 893ක පමණ පාර්සලයක් හමුව ඇති අතර මෙම මෙහෙයුම මඟින් අත්අඩංගුවට ගත් හෂීස් මත්ද්‍රව්‍ය ප්‍රමාණයේ දළ වටිනාකම රුපියල් ලක්ෂ අටකට අධික වන බවයි වාර්තා වන්නේ.\nඅත්අඩංගුවට ගත් සැකකරු වයස අවුරුදු විසිහතරක් 24 වන සිලාවතුර ප්‍රදේශයේ පදිංචිකරුවෙක්\nඔහු ඉදිරි නීතිමය කටයුතු සඳහා මන්නාරම පොලිසිය වෙත භාරදීමට කටයුතු කර තිබෙනවා.",
       "URL": "https://www.hirunews.lk/333689/හෂීස්-මත්ද්‍රව්‍ය-සමඟ-සැකකරුවෙක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=384"
}