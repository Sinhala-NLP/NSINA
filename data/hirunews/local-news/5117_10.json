{
       "Source": "hirunews",
       "Timestamp": "Thursday, 24 March 2016 - 14:16",
       "Headline": "හේනක ඉදිකර තිබූ පැලක් කඩාවැටීමෙන් එක් අයෙකුට මරුට",
       "News Content": "අනුරාධපුරය - ගල්කිරියාගම - කලාගම ප්‍රදේශයේ හේනක ගසක් මත ඉදිකර තිබූ පැලක් කඩාවැටීමෙන් එක් අයෙකු මියගොස් තවත් පස්දෙනෙකු තුවාල ලබා රෝහල් ගතකර තිබෙනවා.\nපොලීසිය සඳහන් කළේ අඩි 25 ක් පමණ උසකින් අදාළ පැළ ඉදිකර තිබූ බවයි.\nඅනතුරෙන් මියගොස් ඇත්තේ කලාගම ප්‍රදේශයේම පදිංචි 57 හැවිරිදි දෙදරු පියෙක්.\nතුවාල ලැබූ අනෙක් පුද්ගලයන් පස්දෙනා දඹුල්ල රෝහලේ ප්‍රතිකාර ලබනවා.\nපොලීසිය සිදුකරන ලද පරීක්ෂණවලින් අනාවරණ වී ඇත්තේ පැල ඉදිකිරීමට යොදාගෙන තිබූ ලීයක්  හදිසියේ කඩාවැටීමෙන් මෙම අනතුර සිදුව ඇති බවයි.",
       "URL": "https://www.hirunews.lk/129274/හේනක-ඉදිකර-තිබූ-පැලක්-කඩාවැටීමෙන්-එක්-අයෙකුට-මරුට",
       "Category": "Local News",
       "Parent URL": "https://www.hirunews.lk/local-news.php?pageID=5117"
}