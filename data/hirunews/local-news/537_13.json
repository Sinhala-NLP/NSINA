{
       "Source": "hirunews",
       "Timestamp": "Tuesday, 14 February 2023 - 10:09",
       "Headline": "ගොවි ගිණුම්වලට මුදල් යැවීම ප්‍රමාද කිරිම කඩාකප්පල්කාරි ක්‍රියාවක් ද?",
       "News Content": "ගොවීන්ගේ ගිණුම්වලට මුදල් යැවීම සිතාමතා ප්‍රමාද කිරීම නිලධාරින් පිරිසකගේ දේශපාලනික වුවමනාව මත සිදුකළ කඩාකප්පල්කාරි ක්‍රියාවක් බවට තොරතුරු අනාවරණය වී ඇති බව කෘෂිකර්ම අමාත්‍යංශය පවසනවා.\nඅදාළ මුදල් ගොවින්ගේ ගිණුම්වලට ලැබීම ප්‍රමාදවීම, ගිණුම් අංක වැරදියට සඳහන් කිරීම නිසා රුපියල් මිලියන 1300ක් යළි ආපසු හරවා එවා ඇති බවයි විමර්ශනවලින් අනාවරණ වී ඇත්තේ.\nඑමෙන්ම ඇතැම් ගොවිජන සේවා බලප්‍රදේශවලින් මෙතෙක් එක් ගොවි ගිණුම් අංකයක් හෝ ගොවිජන සංවර්ධන දෙපාර්තමේන්තුවට නොලැබීම යන කරුණ සම්බන්ධයෙන් කෘෂිකර්ම අමාත්‍යංශයේ අවධානයට යොමුව තිබෙනවා.\nඒ අනුව, මෙය කඩාකප්පල්කාරි වැඩපිළිවෙලක් ද යන්න පිළිබඳ විමර්ශන සිදුකරන බවයි කෘෂිකර්ම අමාත්‍යංශය නිවේදනයක් නිකුත් කරමින් සඳහන් කළේ.",
       "URL": "https://www.hirunews.lk/327381/ගොවි-ගිණුම්වලට-මුදල්-යැවීම-ප්‍රමාද-කිරිම-කඩාකප්පල්කාරි-ක්‍රියාවක්-ද",
       "Category": "Local News",
       "Parent URL": "https://www.hirunews.lk/local-news.php?pageID=537"
}