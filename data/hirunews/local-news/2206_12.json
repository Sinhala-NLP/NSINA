{
       "Source": "hirunews",
       "Timestamp": "Sunday, 17 January 2021 - 17:51",
       "Headline": "තවත් කොවිඩ් ආසාදිතයින් 321 හඳුනා ගනී (වීඩියෝ)",
       "News Content": "කොරෝනා ආසාදිතයින් 321 දෙනෙකු අද (17) දිනයේ අලුතින් හඳුනා ගැනීමත් සමඟ මෙරට සමස්ත ආසාදිතයින් සංඛ්‍යාව 52,634ක් දක්වා ඉහළ ගියා.\nඑසේම ආසාදිතයන් 425 දෙනෙකු පූර්ණ සුවය ලබා රෝහල්වලින් පිටව ගොස් තිබෙනවා.\nඒ අනුව මෙරට සුවය ලැබූ සමස්ත ආසාදිත සංඛ්‍යාව මේ වනවිට දැක්වෙන්නේ 45,171 ක් ලෙසයි.\nමේ අතර, එක්සත් අරාබි එමීර් රාජ්‍යයේ අබුඩාබි හි වෙසෙන ශ්‍රී ලාංකිකයන්ට දිවයිනට පැමිණීමේ අපේක්ෂාවෙන් පසුවන්නේ නම් ඒ සඳහා ඉදිරියේදී තානාපති කාර්යාලයේ ලියාපදිංචිවීම අවශ්‍ය නොවන බව තානාපති කාර්යාලය දැනුම් දෙනවා.\nශ්‍රී ලංකන් ගුවන් සමාගමේ අබුඩාබි හෝ අල්අයින් කාර්යාල හා සම්බන්ධ වී ගුවන් ටිකට් පත් වෙන්කරවා ගැනීමෙන් යළි මව් රට බලා පිටත්වීමට හැකියාව පවතින බවයි නිවේදනයක් නිකුත් කරමින් ඔවුන් සඳහන් කළේ.",
       "URL": "https://www.hirunews.lk/259950/තවත්-කොවිඩ්-ආසාදිතයින්-321-හඳුනා-ගනී-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2206"
}