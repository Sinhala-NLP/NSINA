{
       "Source": "hirunews",
       "Timestamp": "Sunday, 20 November 2016 - 7:16",
       "Headline": "විගණන පනත ගැන මැතිසබයේදී ජනපතිගේ අවධානය",
       "News Content": "අයවැය තුන්වන වර කියවීමේ විවාදය හෙවත් කාරක සභා අවස්ථාව ද ඊයේ ආරම්භ වූ අතර ජනාධිපති වැය ශීර්ෂය, අග්‍රාමාත්‍ය කාර්යාලය, ස්වාධීන කොමිෂන් සභා ඇතුළු ආයතන 22ක් සම්බන්ධයෙන් එහිදී විවාදයට ගැණුනා.\nපසුව ඒවා සම්මත වුණේ සංශෝධන රහිතවයි.\nජනාධිපති වැය ශීර්ෂය පිළිබද විවාදයට සහභාගිවීමට ජනාධිපති මෛත්‍රීපාල සිරිසේන ද ඊයේ පාර්ලිමේන්තුවට පැමිණියා.\nවිවාදයේදී පාර්ලිමේන්තු මන්ත්‍රී උදය ගම්මන්පිල, අමාත්‍ය විජිත් විජයමුණි සොයිසා සහ පාර්ලිමේන්තු මන්ත්‍රී දිනේෂ් ගුණවර්ධනද අදහස් දැක්වු අතර, විගණකාධිපතිවරයා සම්බන්ධයෙන් නැගුණු සංවාදයේදී ජනාධිපතිවරයාගේ අවධානයද ඊට යොමුවුණා.",
       "URL": "https://www.hirunews.lk/147908/විගණන-පනත-ගැන-මැතිසබයේදී-ජනපතිගේ-අවධානය",
       "Category": "Local News",
       "Parent URL": "https://www.hirunews.lk/local-news.php?pageID=4788"
}