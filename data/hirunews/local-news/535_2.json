{
       "Source": "hirunews",
       "Timestamp": "Wednesday, 15 February 2023 - 11:49",
       "Headline": "පාසල් දැරියන් දෙදෙනෙකු අපහරණය කළ යුධ හමුදා සෙබලෙකු පොලිස් අත්අඩංගුවට",
       "News Content": "පාසල් දැරියන් දෙදෙනෙකු අපයෝජනය කලේ යැයි කියන සිද්ධියක් සම්බන්ධයෙන් යුධ හමුදා සෙබලෙකු (14) දින පස්වරුවේ සැකපිට අත්අඩංගුවට ගත් බව නොර්වුඩ් පොලිසිය පවසනවා.\nනොර්වුඩ් පොලිස් වසමට අයත් වෙන්චර් වතුයායේ පදිංචි සැකකාර සෙබලා නිවාඩු ලබා නිවසට පැමිණ සිටිය දී එම වතුයායේ ම පදිංචි අවු 8 සහ අවු 10 යන වයස්වල පසුවන පාසල් දැරියන් දෙදෙනෙකු එම වතුයායේ තේ වත්ත දෙසට රැගෙන ගොස් ඇති අතර, එහි දී එක් දැරියක් සැකකරුගෙන් මිදී දිව එන අවස්ථාවේ එය දුටු ප්‍රදේශවාසින් සැකකාර සෙබලා අල්ලා නොර්වුඩ් පොලිසිය වෙත භාර දි තිබෙන බවයි අප වාර්තාකරු පවසන්නේ.\nසිද්ධිය සම්බන්ධයෙන් පාසල් දැරියන් දෙදෙනාගේ පියා විසින් නොර්වුඩ් පොලිසියට පැමිණිලි කර ඇති අතර දැරියන් දෙදෙනා දික්ඔය මුලික රෝහලේ විශේෂඥ අධිකරණ වෛද්‍යවරිය වෙත යොමු කර ඇති බවයි පොලිසිය කියා සිටියේ.\nඅත්අඩංගුවට ගත් සැකකරු කිලිනොච්චිය ප්‍රදේශයේ යුධ හමුදා කදවුරේ රාජකාරි කරන අයෙක් වන අතර ඔහුව අද (15) හැටන් මහෙස්ත්‍රාත්වරයා වෙත ඉදිරිපත් කිරීමට නියමිතයි.",
       "URL": "https://www.hirunews.lk/327466/පාසල්-දැරියන්-දෙදෙනෙකු-අපහරණය-කළ-යුධ-හමුදා-සෙබලෙකු-පොලිස්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=535"
}