{
       "Source": "hirunews",
       "Timestamp": "Sunday, 09 May 2021 - 8:15",
       "Headline": "ආණ්ඩුවේ හවුල්කාර පක්ෂ සහ අගමැති අතර තවත් හමුවක් අනිද්දා",
       "News Content": "පසුගියදා පැවති ආණ්ඩු පක්ෂයේ පක්ෂ නායක රැස්වීමට සහභාගි වූ පක්ෂවල නායකයින් සහ අග්‍රාමාත්‍යවරයා අතර විශේෂ සාකච්ඡාවක් අනිද්දා පැවැත්වීමට නියමිතයි.\nපිවිතුරු හෙළ උරුමයේ නායක අමාත්‍ය උදය ගම්මන්පිල හිරු ප්‍රවෘත්ති අංශයට සඳහන් කළේ එදින පස්වරු 6 ට අරලියගහ මන්දිරයේදී අදාළ සාකච්ඡාව පැවැත්වීමට නියමිත බවයි.\nමීට පෙර අග්‍රාමාත්‍යවරයාගේ ප්‍රධානත්වයෙන් පැවති පක්ෂ නායක රැස්වීමකට, පක්ෂ නායකයින්ට අමතරව, වැඩි පිරිසක් එක්ව සිටීම හේතුවෙන් මෙම පක්ෂ නායකයින් එම රැස්වීමට එක්වුණේ නැහැ.\nඒ අනුව ඔවුන් අග්‍රාමාත්‍යවරයාගෙන් සිදුකළ ඉල්ලීමකට අනුවයි අනිද්දා මෙම රැස්වීම කැඳවා ඇත්තේ.",
       "URL": "https://www.hirunews.lk/270848/ආණ්ඩුවේ-හවුල්කාර-පක්ෂ-සහ-අගමැති-අතර-තවත්-හමුවක්-අනිද්දා",
       "Category": "Local News",
       "Parent URL": "https://www.hirunews.lk/local-news.php?pageID=1966"
}