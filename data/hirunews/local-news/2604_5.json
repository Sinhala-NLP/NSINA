{
       "Source": "hirunews",
       "Timestamp": "Tuesday, 07 July 2020 - 14:47",
       "Headline": "වැලිකඩ බන්ධනාගාරය, අමුත්තන්ට තාවකාලිකව තහනම්- 177ක් PCR පරීක්ෂණයට",
       "News Content": "වැලිකඩ බන්ධනාගාර රැඳවියන් බැලීම සඳහා අමුත්තන් පැමිණීම තාවකාලිකව නතර කිරීමට බන්ධනාගාර දෙපාර්තමේන්තුව පියවර ගෙන තිබෙනවා.\nඒ කොරෝනා ආසාදනය වූ රැඳවියෙකු බන්ධනාගාරයෙන් හමුවීමත් සමඟයි.\nඔහු කන්දකාඩු මත්ද්‍රව්‍යයට ඇබ්බැහි වූවන් පුනරුත්ථාපනය කිරීමේ මධ්‍යස්ථානයේ සිට පසුගිය ජුනි 27 වනදා වැලිකඩ බන්ධනාගාරය වෙත මාරු කර එවන ලද අයෙක්.\nහෙරොයින් නඩුවක් සඳහා කැස්බෑව මහේස්ත්‍රාත් අධිකරණය වෙත ඉදිරිපත් කිරීමෙන් පසු ඔහුට මාස 3 ක සිරදඩුවමක් නියම කර තිබෙනවා.\nආසාදිත රැඳවියා රඳවා සිටි ගොඩනැගිල්ලේ සිටි 177 දෙනෙකුගේ පී.සී.ආර්. පරීක්ෂණ සිදුකිරීමට නියමිත බව ද බන්ධනාගාර දෙපාර්තමේන්තුව සඳහන් කළා.",
       "URL": "https://www.hirunews.lk/244912/වැලිකඩ-බන්ධනාගාරය-අමුත්තන්ට-තාවකාලිකව-තහනම්-177ක්-pcr-පරීක්ෂණයට",
       "Category": "Local News",
       "Parent URL": "https://www.hirunews.lk/local-news.php?pageID=2604"
}