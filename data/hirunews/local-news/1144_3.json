{
       "Source": "hirunews",
       "Timestamp": "Wednesday, 25 May 2022 - 17:31",
       "Headline": "මහබැංකු අධිපතිගෙන් භයානක හෙළිදරවුවක් (වීඩියෝ)",
       "News Content": "වත්මන් ආර්ථික අර්බුදය මත ඉදිරියේ දී බොහෝ දෙනෙකුට රැකියා අහිමි වී යාමේ අවධානමක් පවතිනු ඇති බවට මහබැංකු අධිපති නන්දලාල් වීරසිංහ පවසනවා.\nඔවුන්ට දරිද්‍රතා රේඛාවෙන් පහළ සිටීමට සිදු වන අතර, සතියකට පමණ අවශ්‍ය බඩු භාණ්ඩ ප්‍රමණය ගැනීමට වත් ආදායමක් නැති වනු ඇති බව යි මහබැංකු අධිපති හෙළි කරන්නේ.\nලබන වසර වන විට මෙම අර්බුදය නිවැරැදි මාවතකට රැගෙන ආව ද රට යහපත් අතකට ගැනීම අපහසු බව ඔහු සඳහන් කරනවා.\nමේ අතර, ශ්‍රී ලංකාවේ ආර්ථිකය කව දා ප්‍රකෘති තත්ත්වයට පත් වෙයි දැ යි කිව නො හැකි බවත් මහබැංකු අධිපතිවරයා අවධාරණය කළ බව සඳහන්.\nවිශේෂයෙන් දැනට රටේ පවතින විදේශ සංචිත ප්‍රමාණය එක් සතියකටත් ප්‍රමාණවත් නො වන බව යි මහබැංකු අධිපති පවසන්නේ.\nමේ හේතුවෙන් අත්‍යවශ්‍ය භාණ්ඩ පමණක් ගෙන්වීමට කටයුතු කරන බවත් ඔහු සඳහන් කරනවා.",
       "URL": "https://www.hirunews.lk/305279/මහබැංකු-අධිපතිගෙන්-භයානක-හෙළිදරවුවක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1144"
}