{
       "Source": "hirunews",
       "Timestamp": "Wednesday, 28 October 2020 - 16:56",
       "Headline": "ශ්‍රී ලංකාව ණය උගුලක සිරවූයේ නැතැයි ජනපති, ඇමරිකානු රාජ්‍ය ලේකම්ට කියයි",
       "News Content": "යුද්ධය අවසන් කිරීමෙන් පසු රටේ යටිතල පහසුකම් සංවර්ධනයට චීනය උදව් කළ අතර, එහි ප්‍රතිඵලයක් ලෙස ශ්‍රී ලංකාව ණය උගුලක සිරවූයේ නැතැයි ජනාධිපති ගෝඨාභය රාජපක්ෂ, ඇමරිකා එක්සත් ජනපදයේ රාජ්‍ය ලේකම් මයික් පොම්පියෝ ට අවධාරණය කර තිබෙනවා.\nඒ අද (28) පෙරවරුවේ ජනාධිපති කාර්යාලයේදී ඔහු හමුවූ අවස්ථාවේදීයි.\nආර්ථික සංවර්ධන ඉලක්ක සපුරා ගැනීම සඳහා ශ්‍රී ලංකාව සමඟ අඛන්ඩ සහයෝගයෙන් ක්‍රියා කිරීමට සූදානම් බව ඇමරිකානු රාජ්‍ය ලේකම්වරයා, ජනාධිපතිවරයා සමඟ ප්‍රකාශ කළ බවයි ජනාධිපති මාධ්‍ය අංශය නිවේදනය කළේ.\nදෙරට අතර, දැනටමත් පවත්නා ශක්තිමත් ද්වීපාර්ශවික සබඳතා තවදුරටත් වර්ධනය කර ගැනීම තම රටේ අරමුණ බව ද රාජ්‍ය ලේකම්වරයා ප්‍රකාශ කර තිබෙනවා.",
       "URL": "https://www.hirunews.lk/253512/ශ්‍රී-ලංකාව-ණය-උගුලක-සිරවූයේ-නැතැයි-ජනපති-ඇමරිකානු-රාජ්‍ය-ලේකම්ට-කියයි",
       "Category": "Local News",
       "Parent URL": "https://www.hirunews.lk/local-news.php?pageID=2364"
}