{
       "Source": "hirunews",
       "Timestamp": "Sunday, 13 January 2019 - 17:57",
       "Headline": "මහවැලි ගඟට බිලිවූ උසස් පෙළ සිසුවා",
       "News Content": "නාවලපිටිය, හයිපොට් ප්‍රදේශයෙන් මහවැලි ගඟේ දිය නෑමට ගිය සිසුවෙක් අද (13) දහවල් දියේ ගිලීමෙන් ජීවිතක්ෂයට පත්ව තිබෙනවා.\nමෙලෙස ජීවිතක්ෂයට පත්ව ඇත්තේ නාවලපිටිය, හල්ගොල්ල, හපුගස්තලාව ප්‍රදේශයේ පදිංචි උසස් පෙළ හදාරන සිසුවෙක්.\nමෙම සිසුවා නාවලපිටිය නගරයේ උපකාරක පන්තිවලට සහභාගි වන බව පවසමින් නිවසින් පැමිණ මිතුරන් සමඟ මෙලෙස මහවැලි ගඟේ දිය නෑමට ගොස් තිබෙනවා.\nසිසුන් පිරිස දිය නාමින් සිටි අවස්ථාවේ සිසුන් තිදෙනෙක් දියේ ගිලි ඇති අතර ඉන් එක් සිසුවෙකුයි මෙලෙස ජීවිතක්ෂයට පත්ව ඇත්තේ.\nදියේ ගිලුණු අනෙක් සිසුන් දෙදෙනා නාවලපිටිය මුලික රෝහල වෙත ඇතුලත් කර ඇති බවයි අප වාර්තාකරු පැවසුවේ.\nඉන් එක් සිසුවෙක් ප්‍රතිකාර ලබා රෝහලෙන් පිටව ගොස් ඇති අතර අනෙක් සිසුවා නිවාසිකව ප්‍රතිකාර ලබනවා.",
       "URL": "https://www.hirunews.lk/208137/මහවැලි-ගඟට-බිලිවූ-උසස්-පෙළ-සිසුවා",
       "Category": "Local News",
       "Parent URL": "https://www.hirunews.lk/local-news.php?pageID=3557"
}