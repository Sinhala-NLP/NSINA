{
       "Source": "hirunews",
       "Timestamp": "Thursday, 11 May 2023 - 13:21",
       "Headline": "ICC උප සභාපතිගේ සංචාරය ගැන ගැටලුවක්",
       "News Content": "මෙරට ක්‍රිකට් පරිපාලනයට දේශපාලන බලපෑම් සිදුවන්නේ ද යන්න සොයා බැලීම සඳහා දිවයිනට පැමිණ සිටින ජාත්‍යන්තර ක්‍රිකට් කවුන්සිලයේ උප සභාපති ඉම්රාන් කවාජා සහ ක්‍රිඩා අමාත්‍යවරයා අතර හමුව අද පස්වරුවේ සිදුවනවා.\nඒ සම්බන්ධයෙන් ජාත්‍යන්තර ක්‍රිකට් කවුන්සිලයෙන් ලිඛිත ඉල්ලීමක් සිදුකර නොමැති බවයි ජාතික ක්‍රිඩා සභාවේ සභාපති අර්ජුන රණතුංග ප්‍රකාශ කළේ.\nකෙසේ වෙතත්, ක්‍රිකට් ආයතනයේ ප්‍රධාන විධායක නිලධාරිවරයා විසින් අදාළ සාකච්ඡාව සම්බන්ධයෙන් ක්‍රීඩා අමාත්‍යවරයාගෙන් ඉල්ලීමක් කර ඇති බව සඳහන්.\nඒ අනුව, අද පැවැත්වෙන හමුවේදී ජාත්‍යන්තර ක්‍රිකට් කවුන්සලයේ උප සභාපති ඉම් රාන් කවාජාගේ ශ්‍රි ලංකා සංචාරය නිල සංචාරයක් ද නැතහොත් පුද්ගලික මට්ටමින් සිදුවන හමුවක්ද යන්න ක්‍රීඩා අමාත්‍යවරයා, ඔහුගෙන් විමසීමක් කරනු ඇති බවයි ක්‍රිඩා සභාවේ සභපතිවරයා ප්‍රකාශ කළේ.",
       "URL": "https://www.hirunews.lk/334884/icc-උප-සභාපතිගේ-සංචාරය-ගැන-ගැටලුවක්",
       "Category": "Local News",
       "Parent URL": "https://www.hirunews.lk/local-news.php?pageID=351"
}