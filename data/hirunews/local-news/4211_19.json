{
       "Source": "hirunews",
       "Timestamp": "Sunday, 19 November 2017 - 6:59",
       "Headline": "උතුර පළාත් අධ්‍යාපන ඇමතිවරයා රට ගැන ස්ථාවරය පැහැදිලි කළ යුතු බවට ප්‍රකාශයක්",
       "News Content": "උතුර පළාත් අධ්‍යාපන අමාත්‍යවරයා, රටේ ඒකීය භාවය සහ ස්වෛරීත්වය සම්බන්ධයෙන් ඔහුගේ ස්ථාවරය රටට පැහැදිලි කළ යුතු බව අමාත්‍ය එස්.බී. දිසානායක ප්‍රකාශ කළා.\nකොළඹ ඊයේ පැවති මාධ්‍ය හමුවකට එක්වෙමින් අමාත්‍යවරයා පෙන්වා දුන්නේ මේ හේතුවෙන් ඔහු අමාත්‍ය ධුරයෙන් සහ මන්ත්‍රී ධුරයෙන් ඉවත් කිරීමට ද කටයුතු කළ හැකි බවයි.\nවවුනියාව -  ඉරට්ටපෙරියකුලම් - පැරකුම් මහා විද්‍යාලයේ පසුගිය දා උත්සවයක් ආරම්භ කිරීමේදී ජාතික ධජය එසවීම එහි ප්‍රධාන ආරාධිතයා ලෙස සහභාගි වූ උතුර පළාත් අධ්‍යාපන අමාත්‍ය එස්.සර්වේෂ්වරන් ප්‍රතික්ෂේප කර තිබුණා.\nජාතික ධජය එසවීම ප්‍රතික්ෂේප කිරීම සම්බන්ධයෙන් ඉදිරි පියවර ගැනීමට නීතිපතිවරයාගේ උපදෙස් ලබා ගන්නා බවයි උතුර පළාත් ආණ්ඩුකාර රෙජිනෝල්ඩ් කුරේ ප්‍රකාශ කළේ.\nඒ හිරු ප්‍රවෘත්ති අංශය කළ විමසීමකට පිළිතුරු දෙමින්.",
       "URL": "https://www.hirunews.lk/176364/උතුර-පළාත්-අධ්‍යාපන-ඇමතිවරයා-රට-ගැන-ස්ථාවරය-පැහැදිලි-කළ-යුතු-බවට-ප්‍රකාශයක්",
       "Category": "Local News",
       "Parent URL": "https://www.hirunews.lk/local-news.php?pageID=4211"
}