{
       "Source": "hirunews",
       "Timestamp": "Saturday, 13 January 2018 - 16:07",
       "Headline": "පොලිස් නිලධාරිනියට පහරදුන් කොන්දොස්තර සමග රියදුරාත් අත්අඩංගුවට",
       "News Content": "පානදුර පොලීසියේ ළමා හා කාන්තා කාර්යාංශයේ ස්ථානාධිපතිවරියට පහරදීමේ සිද්ධියකට අදාළව බස් කොන්දොස්තරවරයෙකු සහ රියදුරෙකු අත්අඩංගුවට ගෙන තිබෙනවා.\nඔවුන්ගේ පහරදීමට ලක්වූ ස්ථානාධිපතිවරිය මේ වනවිට පානදුර රෝහලේ ප්‍රතිකාර ලබන බවයි පොලීසිය ප්‍රකාශ කළේ.\nඇය රාජකාරිය නිම කර ඊයේ පස්වරුවේ වෑකඩ ප්‍රදේශයේ පිහිටි නිවස බලා බස් රථයෙන් ගමන් කරමින් සිටින අතරතුර අටලූගම ප්‍රදේශයේදී බස් කොන්දොස්තරවරයාගේ ප්‍රහාරයට ලක්ව තිබෙනවා.\nඒ නියමිත බස් නැවතුම්පලේ බසය නොනවත්වා ධාවනය කිරීම හේතුවෙන් ඇති වූ බහින් බස්වීමකදීයි.",
       "URL": "https://www.hirunews.lk/180974/පොලිස්-නිලධාරිනියට-පහරදුන්-කොන්දොස්තර-සමග-රියදුරාත්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4127"
}