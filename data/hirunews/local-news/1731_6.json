{
       "Source": "hirunews",
       "Timestamp": "Wednesday, 25 August 2021 - 17:11",
       "Headline": "ජපානය හදිසි තත්ත්වය දීර්ඝ කරයි",
       "News Content": "ටෝකියෝ පැරාලිම්පික් උළලේ සමාරම්භයෙන් පසු ජපානය කොරෝනා මර්දනය සඳහා ප්‍රකාශයට පත් කළ හදිසි තත්ත්වය තවත් කලාප 8ක් සඳහා දීර්ඝ කර තිබෙනවා.\nඒ අනුව, ජපානයේ කලාප 47න් 33 කට එම හදිසි තත්ත්වය බලපැවැත්වෙනු ඇති.\nඩෙල්ටා කොරෝනා ප්‍රභේදයේ ව්‍යාප්තිය හේතුවෙන් පසුගිය සති කිහිපය තුල ජපානයේ දෛනික ආසාදිතයන් සංඛ්‍යාව 20,000 ඉක්මවූවා.\nගෝලීය වසංගතය ආරම්භ වූ දා පටන් ජපානය මේ වනවිට කොරෝනා මරණ 15,500ක් පමණ වාර්තා වනවා.\nජපානයේ එන්නත්කරණ වැඩසටහන මන්දගාමීව ආරම්භ වුව ද  දැන් වේගවත් වී ඇති අතර මේ වනවිට එරට ජනගහනයෙන් සියයට 40 ක් පූර්ණ එන්නත්කරණය ලබා අවසන්.",
       "URL": "https://www.hirunews.lk/280602/ජපානය-හදිසි-තත්ත්වය-දීර්ඝ-කරයි",
       "Category": "Local News",
       "Parent URL": "https://www.hirunews.lk/local-news.php?pageID=1731"
}