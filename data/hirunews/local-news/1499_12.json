{
       "Source": "hirunews",
       "Timestamp": "Sunday, 12 December 2021 - 17:00",
       "Headline": "විදුහල්පතිනියක් දණ ගැස්වූවා යැයි කියූ නඩුවෙන් පාර්ලිමේන්තු මන්ත්‍රී චාමර සම්පත් දසනායක නිදහස් (වීඩියෝ)",
       "News Content": "ඌව පළාත් ප්‍රධාන අමාත්‍ය දූරය දරනසමයේ වත්මන් පාර්ලිමේන්තු මන්ත්‍රී චාමර සම්පත් දසනායක  විසින් බදුල්ල දෙමළ බාළිකා මහා විද්‍යාලයේ විදුහල්පතිනිය දණ ගැස්වූවා යැයි පැවසූ නඩුව ,බදුල්ල සමථමණ්ඩලයේදී දෙපාර්ශවය විසින් සමථයට පත්වීමෙන් අනතුරුව අවසන් කර තිබෙනවා.\nභවානි මහත්මිය විසින් බදුල්ල පොලිසියට කරන ලද පැමිණිල්ලක අනුව බදුල්ල පොලිසිය විසින් බදුල්ල මහේස්ත්‍රාත් අධිකරණයේ නඩු පවරා තිබුණා.\nඑහෙත් නීතිපති උපදෙස් මත මෙම නඩුව සමථ මණ්ඩලයට යොමුකිරීමටයි මහේස්ත්‍රාත්වරයා නියෝග කර තිබුණේ.\nඒ අනුව සමථ මණ්ඩලයට දෙපාර්ශවයම කැඳවා තිබූ අතර මෙහිදී තමා සමථකයට පත්වීම කැමැති බව භවානි මහත්මිය විසින් දන්වා තිබෙනවා.\nඒ අනුව චාමර සම්පත් දසනායක මහතාද එයට එකඟ වූ බවයි අප  වාර්තාකරු පැවසුවේ.",
       "URL": "https://www.hirunews.lk/290793/විදුහල්පතිනියක්-දණ-ගැස්වූවා-යැයි-කියූ-නඩුවෙන්-පාර්ලිමේන්තු-මන්ත්‍රී-චාමර-සම්පත්-දසනායක-නිදහස්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1499"
}