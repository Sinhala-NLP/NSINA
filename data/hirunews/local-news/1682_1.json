{
       "Source": "hirunews",
       "Timestamp": "Sunday, 19 September 2021 - 13:27",
       "Headline": "වැල්ලවායේ හා අනුරාධපුරයේ රක්ෂිත දෙකක් ගිනි ගනී",
       "News Content": "වැල්ලවාය - පේරකැටිය රක්ෂිතයේ ගින්නක් හටගෙන තිබෙනවා.\nගින්න හේතුවෙන් අක්කර 25ක භූමි ප්‍රමාණයක් මේ වන විට විනාශ වී ඇති බවයි වැල්ලවාය වන සංරක්ෂණ කාර්යාලය සඳහන් කළේ.\nඊයේ සවස 6ට පමණ හටගෙන ඇති මෙම ගින්න පවතින වියළි කාළගුණ තත්වය හේතුවෙන් වැඩි ප්‍රදේශයකට පැතිරගොස් තිබෙනවා.\nකිසියම් පුද්ගලයෙකු විසින් රක්ෂිතයට ගිනි තබන්නට ඇත් ද යන්න සම්බන්ධයෙන් පරීක්ෂණයක් ආරම්භ කර ඇති බවයි වැල්ලවාය වනසංරක්ෂණ කාර්යාලයේ වන නිලධාරී ජී. පී. චානක සඳහන් කළේ.\nමේ අතර අනුරාධපුර - ගලෙන්බිදුණුවැව - යක්කල - උඩකල්ලාගම රජයේ රක්ෂිතයේ ද ගින්නක් ඇතිව තිබෙනවා.\nඊයේ උදෑසන හටගත් ගින්න මේ වනවිට පාලනය කර ඇති බවයි අප වාර්තාකරු කියා සිටියේ.\nමේ හේතුවෙන් අක්කර 15ක් පමණ භූමි ප්‍රදේශයක් විනාශ වී තිබෙනවා.",
       "URL": "https://www.hirunews.lk/282642/වැල්ලවායේ-හා-අනුරාධපුරයේ-රක්ෂිත-දෙකක්-ගිනි-ගනී",
       "Category": "Local News",
       "Parent URL": "https://www.hirunews.lk/local-news.php?pageID=1682"
}