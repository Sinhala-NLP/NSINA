{
       "Source": "hirunews",
       "Timestamp": "Sunday, 21 May 2023 - 16:59",
       "Headline": "පුරන් කුඹුරු පස් දමා විකිණීමේ ජාවාරමක්",
       "News Content": "තලවතුගොඩ හා ඒ අවට ප්‍රදේශවල පුරන් වූ කුඹුරු පුරවා විකිණීමේ ජාවාරමක් පිළිබඳ තොරතුරු හෙළි වී තිබෙනවා.\nඒ අනුව තලවතුගොඩ, කලල්ගොඩ, වලේකඩේ හා පාසල් මාවතේ ඇති වගා කරන කුඹුරු හා වගා නොකරන කුඹුරු මෙසේ පුරවා විකුණන බවයි වාර්තා වී ඇත්තේ.\nප්‍රදේශවාසීන් චෝදනා කරන්නේ මේ සඳහා දේශපාලඥයෙකුගේ ද සහාය ලැබෙන බවයි.\nතවද ඔවුන් කියා සිටින්නේ මෙම ජාවාරම සඳහා මහරගම ගොවිජන සේවා මධ්‍යස්ථානයේ ඇතැම් නිලධාරීන්ගේ ද සහයෝගය ලැබී ඇති බවයි.\nමෙම ජාවාරම හේතුවෙන් ගංවතුර අවදානම් ඇති වීමේ ඉඩකඩ පවතින බව ද ඩෙංගු ව්‍යාප්තිය වර්ධන වී තිබෙන බවද ප්‍රදේශවාසීන් මැසිවිලි නගන බවයි අප ප්‍රාදේශීය වාර්තාකරු සඳහන් කළේ.\nකෙසේ වෙතත් මේ සම්බන්ධයෙන් පොලිසිය, ගොවිජන සේවා මධ්‍යස්ථානය හා දේශපාලන අධිකාරිය අවස්ථා කිහිපයකදීම දැනුවත් කර තිබුණද කිසිදු ආයතනයකින් ඊට ප්‍රතිචාරයක් ලැබී නොමැති බව ද අප වාර්තාකරු සඳහන් කළා.",
       "URL": "https://www.hirunews.lk/335838/පුරන්-කුඹුරු-පස්-දමා-විකිණීමේ-ජාවාරමක්",
       "Category": "Local News",
       "Parent URL": "https://www.hirunews.lk/local-news.php?pageID=327"
}