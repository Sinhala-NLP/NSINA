{
       "Source": "hirunews",
       "Timestamp": "Thursday, 07 April 2016 - 8:21",
       "Headline": "අගමැති චීනයේ බීජිං නුවරට",
       "News Content": "අග්‍රාමාත්‍ය රනිල් වික්‍රමසිංහ සිය තෙදින නිල සංචාරය ආරම්භ කරමින් ඊයේ රාත්‍රියේ චීනයේ බීජිං නුවරට ළඟාවුණා.\nචීනයේ සහකාර විදේශ අමාත්‍ය කොන් ෂුආං යු සහ චීනයේ ශ්‍රී ලංකා තානාපති ආචාර්ය කරුණාසේන කොඩිතුවක්කු විසින් අග්‍රාමාත්‍යවරයා බීජිං නුවර කැපිටල් ජාත්‍යන්තර ගුවන් තොටුපලේදී පිළිගත් බවයි අග්‍රාමාත්‍ය කාර්යාලය සඳහන් කළේ.\nඉන් අනතුරුව ශ්‍රී ලංකා දූත පිරිස විශේෂ රථ පෙරහරකින් ඔවුන්ගේ නවාතැන් වෙත කැඳවාගෙන ගිය බව අග්‍රාමාත්‍ය කාර්යාලය ප්‍රකාශ කළා.\nමෙම සංචාරයේදී අග්‍රාමාත්‍ය රනිල් වික්‍රමසිංහ, චීන ජනාධිපතිවරයා ඇතුලූ ඉහළ පෙලේ රාජතාන්ත්‍රිකයන් කිහිපදෙනෙකු සමඟ ද්විපාර්ශවික සාකච්ඡා පැවැත්වීමට නියමිතයි.",
       "URL": "https://www.hirunews.lk/130297/අගමැති-චීනයේ-බීජිං-නුවරට",
       "Category": "Local News",
       "Parent URL": "https://www.hirunews.lk/local-news.php?pageID=5099"
}