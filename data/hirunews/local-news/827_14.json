{
       "Source": "hirunews",
       "Timestamp": "Monday, 03 October 2022 - 14:35",
       "Headline": "තඹුත්තේගම මුදල් කොල්ලය වැළැක්වූ සැරයන් බුද්ධික උපපොලිස් පරීක්ෂක නිලයට",
       "News Content": "තඹුත්තේගම ප්‍රදේශයේ රුපියල් කෝටි දෙකකට අධික මුදල් කොල්ලය දිවි පරදුවට තබා වැළැක්වූ පොලිස් සැරයන් ඩී.ඒ.සී බුද්ධික කුමාර උප පොලිස් පරීක්ෂක තනතුරට උසස් කර තිබෙනවා.\nමහජන ආරක්ෂක අමාත්‍යංශයේදී අද(03) මෙම උසස්වීම පිරිනමා ඇත්තේ පොලිස්පතිවරයා විසින්. එමෙන්ම ඔහු සිදුකළ ක්‍රියාව අගයමින් පොලිස් වීරතා පදක්කම පිරිනැමීමටද කටයුතු කර තිබෙනවා.\nඊට අමතරව මොහුට පොලිස්පතිවරයා පොලිස් ත්‍යාග අරමුදලින් රුපියල් ලක්ෂ 25 ක මුදලක් ලබා දීමට ද කටයුතු කළ බවයි පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරි නිහාල් තල්දූව සඳහන් කළේ.\nපසුගිය 26 වනදා පෞද්ගලික බැංකුවක තැන්පත් කිරීම සඳහා ව්‍යාපාරිකයෙකු රැගෙන ආ රුපියල් ලක්ෂ 223 ක මුදලක් කොල්ලකා පලායාමට උත්සහ කළ යතුරුපැදියකින් පැමිණි දෙදෙනෙකු සමඟ පොරබදා එය ව්‍යර්ථ කිරීමට මෙම පොලිස් සැරයන්වරයා කටයුතු කර තිබුණා.",
       "URL": "https://www.hirunews.lk/316946/තඹුත්තේගම-මුදල්-කොල්ලය-වැළැක්වූ-සැරයන්-බුද්ධික-උපපොලිස්-පරීක්ෂක-නිලයට",
       "Category": "Local News",
       "Parent URL": "https://www.hirunews.lk/local-news.php?pageID=827"
}