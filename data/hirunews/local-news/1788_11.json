{
       "Source": "hirunews",
       "Timestamp": "Thursday, 29 July 2021 - 13:45",
       "Headline": "වැලිපැන්න ප්‍රදේශයේ දින තුනක් වයසැති බිළිඳෙකුට කොවිඩ් (වීඩියෝ)",
       "News Content": "වැලිපැන්න ප්‍රදේශයේ දින තුනක් වයසැති බිළිඳෙකුට කොවිඩ් ආසාදනය වීම හේතුවෙන් ජීවිතක්ෂයට පත්ව තිබෙනවා.\nමේ අතර කොළඹ දිස්ත්‍රික්කයෙන් වාර්තා වන ආසාදිතයින් සංඛ්‍යාව යළි ඉහළ ගොස් ඇති අතර ගෙවුණු දිනයේ එම දිස්ත්‍රික්කයෙන් වාර්තා වූ ආසාදිතයින් සංඛ්‍යාව 596ක්.\nගෙවුණු දිනය තුළ මෙරටින් කොවිඩ් ආසාදිතයන් 1,940ක් හඳුනාගෙන ඇති අතර ඉන් 21 දෙනෙක් විදෙස්ගතව සිට දිවයිනට පැමිණි පුද්ගලයින්.\nගෙවුණු දිනයේ වැඩිම ආසාදිතයින් කොළඹ දිස්ත්‍රික්කයෙන් වාර්තා වූ අතර එම සංඛ්‍යාව 596ක්.\nඉන් 187 දෙනෙක්ම වාර්තා වී තිබුණේ කොළඹ මහ නගර සභා සීමාවෙන්.\nකළුතර දිස්ත්‍රික්කයේ වාර්තා වූ ආසාදිතයින් සංඛ්‍යාව 382ක්.\nගෙවුණු දිනයේදී ගම්පහ දිස්ත්‍රික්කයෙන් වාර්තා වී තිබුණේ අසාදිතයින් 97 දෙනෙක් පමණයි.\nඒ අනුව බස්නාහිර පළාතෙන් වාර්තා වු ආසාදිතයින් සංඛ්‍යාව දෙවැනි දිනටත් 1000 ඉක්මවා ගියා.\nමීට අමතරව යාපනය, අම්පාර හා ගාල්ල යන දිස්ත්‍රික්කවලින්ද ආසාදිතයින් 100 ඉක්මවා වාර්තා වී තිබුණා.\nමෙරටින් වාර්තාවන සමස්ත කොවිඩ් මරණ සංඛ්‍යාව 4258 දක්වා ඉහළ ගියේ සෞඛ්‍ය සේවා අධ්‍යක්ෂ ජනරාල්වරයා විසින් තවත් කොවිඩ් මරණ 63ක්  ඊයේ තහවුරු කිරීමත් සමගයි.\nමේ අතර දින තුනක් වයසැති බිළිදෙකු කොවිඩ් ආසාදනය වී ජීවිතක්ෂයට පත්ව තිබෙනවා. නාගොඩ රෝහලේදී මෙම මරණය සිදුව ඇති බව සෞඛ්‍ය අංශ තහවුරු කළා.\nඅදාළ බිළිඳා උපත ලැබීමෙන් පසු වැලිපැන්න - ලෙව්වන්දූව ප්‍රදේශයේ නිවෙස වෙත රැගෙන යාමෙන් පසු ඇති වූ අසනීප තත්ත්වයක් මත යලි නාගොඩ රෝහල වෙත රැගෙන ගොස් තිබුණා.\nඑහිදී බිළිඳා ජීවිතතක්ෂයට පත්ව ඇති අතර පසුව සිදුකළ පරීක්ෂණවලදී තහවුරු වී ඇත්තේ දරුවාට කොවිඩ් ආසාදනය වී ඇති බවයි.\nකළුතර - උතුර සතිපොළ භුමිය තුළ වෙළෙඳුන් සෞඛ්‍ය මාර්ගෝපදේශ අනුව කටයුතු කරන්නේද සොයා බැලීම සඳහා මහජන සෞඛ්‍ය පරික්ෂකවරුන් සොයා බැලීමක් සිදු කළා.\nකොවිඩ් මර්දන එන්නත්කරණ වැඩසටහන යටතේ ගතවූ දිනයේදී ලබාදී ඇති එන්නත් මාත්‍රා ගණන 417,815ක්.\nඒ යටතේ පුද්ගලයින් 334,458 දෙනෙකුට සයිනොෆාම් එන්නතේ පළමු මාත්‍රාව ලබාදී තිබෙනවා.\nඑහි දෙවන මාත්‍රාව ලබාදුන් පුද්ගලයින් සංඛ්‍යාව 32,288ක්.\nඑසේම, ෆයිසර් එන්නතේ පළමු මාත්‍රාව පුද්ගලයින් 40912 දෙනෙකුට ලබාදී ඇති අතර මොඩර්නා එන්නතේ\nපළමු මාත්‍රාව පුද්ගලයින් 157 දෙනෙකුට ගෙවුණු දිනයේදී ලබා දී තිබෙනවා.\nමේ අතර ගතවූ දින තුනේදී පළමු මාත්‍රාව ලෙස මිලයනයකට වැඩි පිරිසකට සයිනොෆාම් එන්නත් ලබාදී තිබීම විශේෂත්වයක්",
       "URL": "https://www.hirunews.lk/278324/වැලිපැන්න-ප්‍රදේශයේ-දින-තුනක්-වයසැති-බිළිඳෙකුට-කොවිඩ්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1788"
}