{
       "Source": "hirunews",
       "Timestamp": "Monday, 13 April 2020 - 18:44",
       "Headline": "ට්‍රැක්ටරයක් පෙරලී තරුණයෙකු මරුට",
       "News Content": "මුලතිව් මුල්ලිවයික්කාල් ප්‍රදේශයේදී ට්‍රැක්ටරයක් ඊයේ (12) සවස පෙරලී යාමෙන් තරුණයෙකු මිය ගොස් ඇති බවට මුලතිව් පොලීසිය පවසනවා.\nඅදාල තරුණයා කුඹුර වෙතට ට්‍රැක්ටරය ධාවනය කොට ඇති අතර එහිදී මුල්ලියාවලේයි ප්‍රදේශයෙදී ට්‍රැක්ටරය පෙරලී යාමෙන් මෙම අනතුර සිදුව තිබෙනවා.\nට්‍රැක්ටරය අධික වේගයකින් ධාවනය කරවීම හේතුවෙන්, එහි වේගය පාලනය කරගැනීමට නොහැකිවීම නිසා පෙරලී ගොස් ඇති බවට පොලිස් පරික්ෂණවලදී හෙලිව තිබෙනවා.\nඅනතුරින් මිය ගොස් ඇත්තේ මුල්ලියාවලෙයි ප්‍රදේශයේ පදිංචි 26 හැවිරිදි තරුණයෙකු වන අතර තරුණයා අනතුරින් පසුව මුලතිව් රෝහලට රැගෙන යන විටද මිය ගොස් සිටි බවයි අනතුර සම්බන්ධයෙන් වැඩිදුර පරික්ෂණ සිදු කරන මුලතිව් පොලීසිය ප්‍රකාශ කළේ.",
       "URL": "https://www.hirunews.lk/238562/ට්‍රැක්ටරයක්-පෙරලී-තරුණයෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=2798"
}