{
       "Source": "hirunews",
       "Timestamp": "Thursday, 02 March 2023 - 16:16",
       "Headline": "සංචාරකයින්ගේ ආරක්ෂාව ගැන විශේෂ සාකච්ඡාවක්",
       "News Content": "සංචාරකයින්ගේ ආරක්ෂාව සම්බන්ධයෙන් විශේෂ සාකච්ඡාවක් විෂය භාර අමාත්‍ය හරීන් ප්‍රනාන්දු සහ මහජන ආරක්ෂක අමාත්‍ය ටිරාන් අලස්ගේ සහභාගීත්වයෙන් මහජන ආරක්ෂක අමාත්‍යංශයේ දී පවත්වා තිබෙනවා.\nඑහිදී සංචාරක අමාත්‍යංශයේ සහ මහජන ආරක්ෂක අමාත්‍යංශයේ නිලධාරින්ගෙන් සමන්විත කමිටුවක් පත්කර ඇති අතර සංචාරකයන් සඳහා විශේෂ ආරක්ෂක වැඩපිළිවෙලක් පිළිබඳ වාර්තාවක් සති දෙකක් තුළ ලබාදීමට තීරණය කර ඇති බව සඳහන්.\nඑමෙන්ම සංචාරක කලාප තුළ ක්‍රියාත්මක කිරීමට අපේක්ෂිත වැඩසටහන් සම්බන්ධයෙන් මෙන්ම රාත්‍රි කාලයේ සංචාරක අවන්හල් විවෘත කර තබන වේලාවන් දීර්ඝ කිරීම පිළිබඳව ද මෙහිදී සාකච්ඡා කර තිබෙනවා.\nසංචාරකයින් මුහුණ දෙන ගැටලුකාරි තත්ත්වයන් හමුවේ ක්ෂණිකව ක්‍රියාත්මක වන පොලිස් විශේෂ බලකායක් පිහිටුවීමට ද මෙහිදී තීරණය කර ඇති බව සඳහන්.",
       "URL": "https://www.hirunews.lk/328797/සංචාරකයින්ගේ-ආරක්ෂාව-ගැන-විශේෂ-සාකච්ඡාවක්",
       "Category": "Local News",
       "Parent URL": "https://www.hirunews.lk/local-news.php?pageID=502"
}