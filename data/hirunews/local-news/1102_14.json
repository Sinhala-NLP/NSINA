{
       "Source": "hirunews",
       "Timestamp": "Saturday, 11 June 2022 - 16:14",
       "Headline": "බස් රථයක ගැටීමෙන් පිරිමි ළමයෙකු ජීවිතක්ෂයට",
       "News Content": "සාලියවැව ඉහළ පුලියන්කුලම ප්‍රදේශයේදී බස් රථයක ගැටීමෙන් පිරිමි ළමයෙකු ජීවිතක්ෂයට පත්ව තිබෙනවා.\nඊයේ සවස මෙම අනතුර සිදුවී ඇති අතර මියගොස් ඇත්තේ ඉහළ පුලියන්කුලම ප්‍රදේශයේම පදිංචි 13 හැවිරිදි පිරිමි ළමයෙක්.\nඔහු සිය පාපැදියෙන් මාර්ගය හරහා ගමන් කිරීමේදී මෙම අනතුරට ලක්ව ඇතැයි සඳහන්.\nඅනුරාධපුර දෙසට ධාවනය වූ බස් රථයක් මාර්ගය අයිනේ නතර කර මගීන් නංවා ගනිමින් සිටියදී එම බස් රථයට ඉදිරියෙන් මාර්ගය හරහා ගමන් කිරීමට උත්සාහ කළ පාපැදිය නවතා තිබූ බසය පසුකර යාමට උත්සාහ කළ තවත් බස් රථයක ගැටී තිබෙනවා.\nඅනතුරින් බරපතල තුවාල ලැබූ පිරිමි දරුවා රෝහලට ඇතුලත් කිරීමෙන් අනතුරුව මියගොස් ඇතැයි සඳහන්.\nලංගම බස් රථ රියදුරාගේ අපරීක්ෂාකාරී ධාවනය හේතුවෙන් මෙම අනතුර සිදුවී ඇතැයි පොලිසිය ප්‍රකාශ කරනවා.\nසිද්ධියට අදාළව බස් රියදුරා අත්අඩංගුවට ගෙන ඇති අතර සාලියවැව පොලිසිය පරීක්ෂණ සිදුකරනවා.",
       "URL": "https://www.hirunews.lk/306844/බස්-රථයක-ගැටීමෙන්-පිරිමි-ළමයෙකු-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=1102"
}