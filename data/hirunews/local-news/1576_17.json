{
       "Source": "hirunews",
       "Timestamp": "Monday, 08 November 2021 - 8:16",
       "Headline": "සඳහිරු සෑයේ චූඩා මාණික්‍යය පැලඳවීම අද",
       "News Content": "අනුරාධපුර - සඳහිරු සෑයේ චූඩාමාණික්‍ය පැලඳවීම අද සිදු කෙරෙනවා.\n2010 වසරේදී ඇරඹි සඳහිරුසෑය බෞද්ධ බැතිමතුන්ගේ වන්දනාමාන කිරීම සඳහා ලබන 18 වැනි දා මහා සංඝරත්නය වෙත භාරකෙරෙන බවයි ඊයේ එම ස්ථානයේ නිරීක්ෂණ චාරිකාවකට එක් වෙමින් ආරක්ෂක ලේකම් විශ්‍රාමික මේජර් ජෙනරාල් කමල් ගුණරත්න ප්‍රකාශ කළේ.\nසඳහිරුසෑය 30 වසරක් පැවති යුද්ධය නිමා කිරීම සනිටුහන් කිරීමත්, ඒ සඳහා දායකත්වය දැක්වූ මියගිය සහ තුවාල ලැබූ රණවිරුවන් රට වෙනුවෙන් සිදු කළ කැපකිරීමත් සිහිපත් කරමින් අඩි 283ක් උසකින් යුත් සඳහිරුසෑය ඉදිකරනු ලැබුවා.\nඒ, එවකට ජනාධිපති වත්මන් අග්‍රාමාත්‍ය මහින්ද රාජපක්ෂ විසින්.",
       "URL": "https://www.hirunews.lk/287338/සඳහිරු-සෑයේ-චූඩා-මාණික්‍යය-පැලඳවීම-අද",
       "Category": "Local News",
       "Parent URL": "https://www.hirunews.lk/local-news.php?pageID=1576"
}