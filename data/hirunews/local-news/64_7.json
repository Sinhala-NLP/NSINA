{
       "Source": "hirunews",
       "Timestamp": "Tuesday, 29 August 2023 - 17:33",
       "Headline": "මිණිපිරියට මත්පැන් පෙවූ සීයාට ඇප",
       "News Content": "14 හැවිරිදි තම මිණිපිරියට මත්පැන් පොවා කෲරත්වයට පත් කිරීමේ චෝදනාවට අත්අඩංගුවට ගත් ඇගේ සීයා රුපියල් ලක්ෂ 2 ක ශරීර ඇප දෙකක් මත මුදාහරින ලෙස කැකිරාව මහේස්ත්‍රාත් අධිකරණය අද නියෝග කළා.\nසැකකරු කැකිරාව - උණගොල්ලෑව - පහළගම පදිංචි පුද්ගලයෙක්.\nසිසුවිය මත්පැන් පානය කර පාසලට පැමිණීමේදී ඒ පිළිබඳ අවධානය යොමු කළ එම ස්ථානයේ රථවාහන රාජකාරියේ යෙදී සිටි පොලිස් නිලධාරීන් දෙදෙනෙකු ඇය පොලිස් භාරයට ගෙන ප්‍රශ්න කර තිබුණා.\nඑහිදී හෙළිවුණේ සැකකාර සීයා විසින් ඇය මත්පැන් පානයට පුරුදු කරවා ඇති බවයි.\nමේ අතර පරිවාස දෙපාර්තමේන්තුව විසින්ද සිද්ධිය සම්බන්ධයෙන් පරීක්ෂණයක් ක්‍රියාත්මක කරනවා.",
       "URL": "https://www.hirunews.lk/346545/මිණිපිරියට-මත්පැන්-පෙවූ-සීයාට-ඇප",
       "Category": "Local News",
       "Parent URL": "https://www.hirunews.lk/local-news.php?pageID=64"
}