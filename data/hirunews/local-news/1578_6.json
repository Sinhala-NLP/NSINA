{
       "Source": "hirunews",
       "Timestamp": "Sunday, 07 November 2021 - 15:46",
       "Headline": "පූජ්‍ය මුරුංගස්යායේ ඤාණිස්සර නාහිමිගේ දේහයට ජනපති අගමැති අවසන් ගෞරව දක්වයි",
       "News Content": "ප්‍රංශයේ ජේතවනාරාමාධිපති, ශ්‍යාමෝපාලි වංශික මහා නිකායේ මල්වතු පාර්ශ්වයේ, ප්‍රංශයේ ප්‍රධාන අධිකරණ සංඝ නායක, කොළඹ මාලිගාකන්ද ව්ද්‍යෝදය පිරිවෙන් හිටපු ජ්‍යෙෂ්ඨ ආචාර්ය, රාජකීය පණ්ඩිත, ශාස්ත්‍රපති, ආචාර්ය පූජ්‍ය මුරුංගස්යායේ ඤාණිස්සර නායක හිමිපාණන් වහන්සේගේ ශ්‍රී දේහයට ජනාධිපති ගෝඨාභය රාජපක්ෂ සහ අග්‍රාමාත්‍ය මහින්ද රාජපක්ෂ විසින් අවසන් ගෞරව දක්වනු ලැබුවා.\nඒ ශ්‍රී දේහය තැන්පත් කර තිබූ වීරකැටිය, විතාරන්දෙණිය, කුඩා බැදිගම ශ්‍රී සුදස්සනානන්ද විහාරය වෙත අද (07) දහවල් පැමිණි අවස්ථාවේදීයි.\nඑහිදී ජනාධිපතිවරයා සහ අගමැතිවරයා විහාරස්ථ සහ ශිෂ්‍ය භික්ෂුන් වහන්සේ, දායක සභාව ඇතුළු ප්‍රදේශවාසීන් වෙත සිය සාතිශය සංවේගය ද පළ කළා.\nමෙම අවස්ථාවට අමාත්‍ය එස්.එම්. චන්ද්‍රසේන ඇතුළු පිරිසක් එක් වුණා.",
       "URL": "https://www.hirunews.lk/287281/පූජ්‍ය-මුරුංගස්යායේ-ඤාණිස්සර-නාහිමිගේ-දේහයට-ජනපති-අගමැති-අවසන්-ගෞරව-දක්වයි",
       "Category": "Local News",
       "Parent URL": "https://www.hirunews.lk/local-news.php?pageID=1578"
}