{
       "Source": "hirunews",
       "Timestamp": "Tuesday, 07 November 2017 - 12:37",
       "Headline": "මාවනැල්ල ලංගම බස් ඩිපෝව අසල කාණුවක තිබී පුද්ගල මළ සිරුරක් හමුවෙයි",
       "News Content": "මාවනැල්ලේ ලංගම බස් ඩිපෝව අසල කාණුවක තිබී පුද්ගල මළ සිරුරක්  මාවනැල්ල පොලීසිය විසින් සොයාගෙන තිබෙනවා.\nමළ සිරුරේ පාද දෙක පමණක් පාරට පෙනෙන ලෙසින් එය කාණුවේ වැටී තිබූ බවයි අප වාර්තාකරු සඳහන් කළේ.\nමෙම පුද්ගලයා මේ අකාරයෙන් කණුවට වැටී මිය ගියාද නැතිනම් මෙය ඝාතනයක්ද යන්න සම්බන්ධයෙන් මාවනැල්ල පොලිසිය විසින් පරික්ෂණ  පවත්වන බව සඳහන්.\nමෙලෙස මියගොස් සිටි පුද්ගලයා මාවනැල්ල  ප්‍රදේශයේ පදිංචි අයෙක් බවට පොලීසිය හඳුනා ගෙන ඇති අතර මළ සිරුර මේ වන විට මරණ පරීක්ෂණය සඳහා මාවනැල්ල මූලික රෝහලේ තැන්පත් කර ඇති බව පොලීසිය පවසනවා.\nමියගිය තැනැත්තා වයස අවුරුදු 45ක් පමණ වයසැති අයෙක් බවයි අප වාර්තාකරු වැඩිදුරටත් සඳහන් කළේ.\nහෙම්මාතගම - සමන් විජය බණ්ඩාර / මාවනැල්ල - ප්‍රදීප් බණ්ඩාර",
       "URL": "https://www.hirunews.lk/175451/මාවනැල්ල-ලංගම-බස්-ඩිපෝව-අසල-කාණුවක-තිබී-පුද්ගල-මළ-සිරුරක්-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=4231"
}