{
       "Source": "hirunews",
       "Timestamp": "Saturday, 03 June 2017 - 13:04",
       "Headline": "ආපදා මරණ 211 දක්වා ඉහළට - පීඩාවට ලක්වූ සංඛ්‍යාව ලක්ෂ 07 ඉක්මවයි",
       "News Content": "පසුගිය දා ඇති වූ වැසි සහ නාය යාම් තත්ත්වය හේතුවෙන් මියගිය පුද්ගලයින්ගේ සංඛ්‍යාව 211 දක්වා ඉහළ ගොස් තිබෙනවා.\nපුද්ගලයන් 91 දෙනෙකු තවදුරටත් අතුරුදන්ව සිටින අතර, 72 තුවාල ලබා ඇති බවයි ආපදා කළමනාකරණ මධ්‍යස්ථානය සදහන් කළේ.\nබලපෑමට ලක්වූ පුද්ගලයින් සංඛ්‍යාව මේ වන විට හත්ලක්ෂය ඉක්මවා අවසන්.\nඒ අනුව පවුල් එක්ලක්ෂ 85,805කට අයත් පුද්ගලයින් හත්ලක්ෂ 4815ක් පීඩාවට පත්ව ඇති බවයි එම මධ්‍යස්ථානය කියා සිටියේ.\nවැඩිම ආපදා මරණ සංඛ්‍යාවක් වාර්තාවී ඇත්තේ රත්නපුර දිස්ත්‍රික්කයෙන් වන අතර, එම සංඛ්‍යාව 86ක්.\nඑමෙන්ම කළුතර දිස්ත්‍රික්කයෙන් මරණ 65ක් සහ මාතර දිස්ත්‍රික්කයෙන් මරණ 31 ක් මේ වනවිට වාර්තාවී තිබෙනවා.\nඅයහපත් කාලගුණයෙන් මේ වනවිට නිවාස 1999 ක් සම්පූර්ණයෙන් හානිවී ඇති අතර, අර්ධ හානි වූ නිවාස ගණන 10,867ක්.\nඑමෙන්ම ආරක්ෂිත ස්ථාන 239 ක පුද්ගලයින් 39,092 ක් රඳවා සිටින බවයි ආපදා කළමනාකරණ මධ්‍යස්ථානය සඳහන් කළේ.",
       "URL": "https://www.hirunews.lk/162739/ආපදා-මරණ-211-දක්වා-ඉහළට-පීඩාවට-ලක්වූ-සංඛ්‍යාව-ලක්ෂ-07-ඉක්මවයි",
       "Category": "Local News",
       "Parent URL": "https://www.hirunews.lk/local-news.php?pageID=4486"
}