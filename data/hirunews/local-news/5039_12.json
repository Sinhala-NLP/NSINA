{
       "Source": "hirunews",
       "Timestamp": "Friday, 20 May 2016 - 11:14",
       "Headline": "කාලගුණ විපත්වලට මුහුණදුන් ශ්‍රී ලාංකිකයන්ට  ඕස්ට්‍රේලියානු ආධාර",
       "News Content": "ජල ගැලීම් සහ නායයාම් ඇතුළු ස්වභාවික විපත්වලට මුහුණදෙන ශ්‍රී ලාංකිකයන් වෙනුවෙන් ලක් රජයට ආධාර සැපයීමට අදහස් කරන බව  ඕස්ට්‍රේලියාව ප්‍රකාශ කළා.\nඑරට විදේශ ඇමතිනි ජූලි බිෂොප් කියා සිටියේ ශ්‍රී ලංකාව  ඕස්ට්‍රේලියාවේ සමීප මිතුරෙකු ලෙස සලකන බවයි.\nමේ නිසා ජල ගැලීම් සහ නායයාම් වලින් සිදුවූ හානිය මකාලීම සදහා මෙන්ම නිවාස අහිමිවූවන් නැවත පදිංචිකරලීම සදහා  ඕස්ට්‍රේලියාව ආධාර ලබාදෙන බව ඇය සදහන් කළා.\nමෙම ස්වභාවික ආපදාවන්ට මුහුණදීම සදහා ශ්‍රී ලංකාව අපේක්ෂා කරන  ඕනෑම සහායක් ලබාදීමට සූදානම් බවයි  ඕස්ට්‍රේලියානු විදේශ ඇමතිනිය කියා සිටියේ.",
       "URL": "https://www.hirunews.lk/133614/කාලගුණ-විපත්වලට-මුහුණදුන්-ශ්‍රී-ලාංකිකයන්ට-ඕස්ට්‍රේලියානු-ආධාර",
       "Category": "Local News",
       "Parent URL": "https://www.hirunews.lk/local-news.php?pageID=5039"
}