{
       "Source": "hirunews",
       "Timestamp": "Monday, 29 May 2023 - 9:43",
       "Headline": "ඩොලරය පහළ යාමට අනුව ආනයනික භාණ්ඩ මිල අඩුවන්නේදැයි රජයේ අවධානය",
       "News Content": "රුපියල ශක්තිමත්වීමට සාපේක්ෂව ආනයනික භාණ්ඩ මිල සංශෝධනය වීම නිසි ආකාරයෙන් සිදුවන්නේදැයි සොයා බලන බව මුදල් රාජ්‍ය අමාත්‍ය රංජිත් සියඹලාපිටිය පවසනවා.\nඔහු මේ බව සඳහන් කළේ දෙහිඕවිට ප්‍රදේශයේ ඊයේ(28) පැවති වැඩසටහනකින් අනතුරුව මාධ්‍ය වෙත අදහස් දක්වමින්.\nඩොලර් ගැටළුව සහ විදෙස් මුදල් සංචිත ආරක්ෂා කරගැනීමේ අරමුණින් අවස්ථා කිහිපයකදී භාණ්ඩ රැසකට ආනයන සීමා පැනවීමට රජය පියවර ගත්තා.\nකෘෂිකාර්මික ධීවර හා කාර්මික ඇතුලු ක්‍ෂේත්‍ර ගණනාවක නියැලෙන්නන්ගේ ඉල්ලීම්වලට අනුව මේ වනවිටත් ඇතැම් සීමාවන් ඉවත් කර තිබෙනවා.\nආර්ථිකය ධනාත්මක දිශාවකට ගමන් කරන බැවින් විදෙස් සංචිතවලට බලපෑමක් නොවන පරිදි මහ බැංකුවේ නිර්නායකවලට අනුව තවදුරටත් ආනයන සීමා ලිහිල් කිරිම කෙරෙහි අවධානය යොමු කරන බවයි මුදල් රාජ්‍ය අමාත්‍යවරයා කියා සිටියේ.",
       "URL": "https://www.hirunews.lk/336497/ඩොලරය-පහළ-යාමට-අනුව-ආනයනික-භාණ්ඩ-මිල-අඩුවන්නේදැයි-රජයේ-අවධානය",
       "Category": "Local News",
       "Parent URL": "https://www.hirunews.lk/local-news.php?pageID=310"
}