{
       "Source": "hirunews",
       "Timestamp": "Friday, 04 August 2017 - 19:01",
       "Headline": "උතුර ගැන ගැටළුවක් නැතැයි යුද හමුදාපති කියයි",
       "News Content": "උතුරේ ආරක්ෂක තත්වය සම්බන්ධයෙන් ගැටළුවක් ඇතිකර ගත යුතු නැතැයි යුද හමුදාපති ලුතිනල් ජෙනරාල් මහේෂ් සේනානායක පවසනවා.\nනව ධුරයට පත් විමෙන් අනතුරුව අස්ගිරි සහ මල්වතු මහනාහිමිවරුන් බැහැදැකිම සදහා අද උදැසන මහනුවරට පැමිණි අවස්ථාවේ මාධ්‍ය වෙත අදහස් දක්වමින් ඔහු මේ බව කියා සිටියා.\nයුද හමුදාපතිවරයා, මල්වතු මහනායක අතිපුජ්‍ය තිබ්බට්ටුවාවේ ශ්‍රී සිද්ධාර්ථ සුමංගල හිමියන් බැහැදුටු අවස්ථාවේ මෙවැනි සංවාදයක් ඇති වුණා.\nඑහිදී යුද හමුදාපතිවරයා සදහන් කළේ උතුරේ ආරක්ෂාව පිළිබද ගැටළුවක් නොමැති බවයි.\nයුද හමුදා අනුඛණ්ඩ කිහිපයක් ද යාපනයේ ස්ථාපිත කර ඇති බව ද ඔහු සදහන් කළා.",
       "URL": "https://www.hirunews.lk/167639/උතුර-ගැන-ගැටළුවක්-නැතැයි-යුද-හමුදාපති-කියයි",
       "Category": "Local News",
       "Parent URL": "https://www.hirunews.lk/local-news.php?pageID=4386"
}