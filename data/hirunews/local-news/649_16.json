{
       "Source": "hirunews",
       "Timestamp": "Thursday, 22 December 2022 - 23:32",
       "Headline": "බොරතෙල් මිල ඉහළට",
       "News Content": "එක්සත් ජනපද කලාපයේ පවතින ශීත කාළගුණ තත්වයත් සමඟ යළි ලෝක වෙළදපලේ බොරතෙල් මිල ඉහළ යමින් පවතිනවා.\nපසුගිය සතියේ ඩොලර් 79 දක්වා අඩුවුණු බොරතෙල් මිල අද (22) වන විට ඩොලර් 83 ඉක්මවා තිබුණා.\nඋතුරු ඇමරිකානු කලාපයට බලපා හැකි හිම කුණාටු තත්වයන් සමඟයි බොරතෙල් මිල මෙලෙස ඉහළ යාම ආරම්භ වුණේ. වසර 40 කින් එළැඹෙන සීතලම නත්තලට මෙවර එක්සත් ජනපදය මුහුණ දෙන බව විදෙස් මාධ්‍ය වාර්තා කරනවා.\nමේ අතර කොවිඩ් තත්වයෙන් පසු චීනය නැවත විවෘත වීමත් සමඟ ලබන වසරේදී බොරතෙල් මිල ඩොලර් 120 දක්වා ඉහළ යන තත්වයක් මතුවිය හැකි බවද විශ්ලේෂකයන් පෙන්වා දෙනවා.",
       "URL": "https://www.hirunews.lk/323332/බොරතෙල්-මිල-ඉහළට",
       "Category": "Local News",
       "Parent URL": "https://www.hirunews.lk/local-news.php?pageID=649"
}