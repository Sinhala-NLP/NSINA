{
       "Source": "hirunews",
       "Timestamp": "Sunday, 30 July 2017 - 7:47",
       "Headline": "ශ්‍රී ලංකාව, ධීවරයන් නිදහස් කිරීම ගැන තමිල්නාඩු මහ ඇමතිගෙන්, මෝදිට තුති",
       "News Content": "මෙරට මුහුදු තීරය ආක්‍රමණය කිරීම නිසා අත්අඩංගුවට පත් වූ ඉන්දීය ධීවරයන් 75 දෙනෙකු මුදාගැනීමට කටයුතු කිරීම පිළිබඳව තමිල්නාඩු මහ ඇමති කේ. පලනිස්වාමි, ඉන්දීය අග්‍රාමාත්‍ය නරේන්ද්‍ර මෝදිට තුති පුදකරමින් ලිපියක් යොමුකර තිබෙනවා.\nඉන්දීය මාධ්‍ය වාර්තා කළේ තමිල්නාඩු ධීවරයන් 75 දෙනෙකු සහ ධීවර බෝට්ටු 42 ක් මුදාහැරීමට ලක් රජය තීරණය කර ඇති බවයි.\nතමිල්නාඩු මහ ඇමතිවරයා ඉන්දීය අග්‍රාමාත්‍යවරයා වෙත යොමුකළ ලිපියේ දැක්වෙන්නේ ධීවරයන් මුදාගැනීම සඳහා පුද්ගලිකව මැදිහත්වීමෙන් ඔහු තමිල්නාඩු ජනතාවට කන්දී ඇති බවයි.\nඑමෙන්ම ශ්‍රී ලංකාවේ රඳවාගෙන ඇති තවත් ඉන්දීය ධීවර බෝට්ටු 107 ක් මුදාගැනීම සඳහා කටයුතු කරන්නැයි ඔහු අග්‍රාමාත්‍ය මෝදිගෙන් ඉල්ලා තිබෙනවා.",
       "URL": "https://www.hirunews.lk/167113/ශ්‍රී-ලංකාව-ධීවරයන්-නිදහස්-කිරීම-ගැන-තමිල්නාඩු-මහ-ඇමතිගෙන්-මෝදිට-තුති",
       "Category": "Local News",
       "Parent URL": "https://www.hirunews.lk/local-news.php?pageID=4396"
}