{
       "Source": "hirunews",
       "Timestamp": "Tuesday, 07 June 2022 - 15:32",
       "Headline": "පරිපූරක ඇස්තමේන්තුවෙන් මුදල් බෙදෙන්නේ මෙහෙමයි",
       "News Content": "රට මුහුණපා ඇති ආර්ථික අර්බුදය හේතුවෙන් පීඩනයට පත්ව සිටින ගොවි ජනතාව වෙනුවෙන් සහන සැලසීම සහ අත්‍යවශ්‍ය සේවාවන් බාධාවකින් තොරව පවත්වාගෙන යාමට අවශ්‍ය කරන වියදම් සඳහා මුදල් වෙන් කිරීමට අදාලව ඉදිරිපත් කර ඇති පරිපූරක ඇස්තමේන්තුවේ ඒ ඒ ක්ෂේත්‍රයන්ට මුදල් බෙදී යන ආකාරය නිවේදනය කර තිබෙනවා.\nඅග්‍රාමාත්‍ය කාර්‍යාලය විසින් නිකුත් කරමින් ඒ බව පැහැදිලි කරනවා.\nඑම පරිපූරක ඇස්තමේන්තුව මගින් රුපියල් මිලියන 695,000 ක ප්‍රතිපාදනයක් සලසා ගැනීමට රජය අපේක්ෂා කරන අතර එම මුදලින් රුපියල් මිලියන 305,000ක් දේශීය අරමුදල් වශයෙන් සලසා ගැනීමට රජය බලාපොරොත්තු වනවා.\nමේ අතර දුෂ්කර ආර්ථික තත්ත්වය හේතුවෙන් පීඩාවට පත් ජනතාවට, සමෘද්ධිලාභීන්ට හා දැනට එවැනි ප්‍රතිලාභයක් ලබන පිරිස් වෙනුවෙන් වෙන් කිරීම සඳහා අවශ්‍ය රුපියල් මිලියන 140,000ක් සහ අත්‍යවශ්‍ය ද්‍රව්‍ය ආනයනය සඳහා ඉන්දියානු ණය වැඩසටහන යටතේ ලද ණය ගිණුම්ගත කිරීම වෙනුවෙන් රුපියල් මිලියන 250,000ක මුදලක් ලෝක බැංකුව සහ ඉන්දියානු රජය මගින් ලබා ගැනීමට නියමිතයි.\nඒ හැර අන් ක්ෂේත්‍රවලට මුදල් බෙදී යන්නේ පහත ආකාරයටයි.\nමේ අතර පරිපූරක ඇස්තමේන්තුව සම්බන්ධයෙන් සාකච්ඡා කිරීමට අද මුදල් කාරක සභාව රැස්ව තිබුණා.\n(ඡායාරූප පහතින්)",
       "URL": "https://www.hirunews.lk/306477/පරිපූරක-ඇස්තමේන්තුවෙන්-මුදල්-බෙදෙන්නේ-මෙහෙමයි",
       "Category": "Local News",
       "Parent URL": "https://www.hirunews.lk/local-news.php?pageID=1112"
}