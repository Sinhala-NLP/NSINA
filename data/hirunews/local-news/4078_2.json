{
       "Source": "hirunews",
       "Timestamp": "Friday, 16 February 2018 - 7:43",
       "Headline": "අපරාධයක වගකීම දැරීමේ අවම වයස් සීමාව වැඩි කෙරේ",
       "News Content": "අපරාධයක වගකීම දැරීමේ අවම වයස් සීමාව වැඩි කිරීමට කැබිනට් මණ්ඩලයේ අනුමැතිය හිමිව තිබෙනවා.\nමෙරට නීතිය අනුව වයස අවුරුදු 08 කට අඩු ළමයෙකුට අපරාධ වගකීම් පැවරීමට හැකියාවක් නැහැ.\nඑහෙත් මෙය ඉතා ලාබාල වයස් සීමාවක් බව මනෝ වෛද්‍යවරුන්ගේ සහ අදාළ ක්ෂේත්‍රවල විශේෂඥයන්ගේ මතය වී තිබෙනවා.\nමෙම වයස් සීමාව අවුරුදු 12 දක්වා ඉහළ නැංවීමටයි යෝජනා වී ඇත්තේ.\nඑමෙන්ම, වයස අවුරුදු 12 ට වැඩි එහෙත් අවුරුදු 14 ට අඩු ළමයෙකු සම්බන්ධයෙන් වන චෝදනා ගොනුකර ඇති වරදකදී ඒ පිළිබඳව තීරණය කිරීමේ අභිමතය මහේස්ත්‍රාත්වරයාට ලබාදීමටත් හැකි අයුරින් දණ්ඩ නීති සංග්‍රහය සංශෝධනය කිරීමට යෝජනා කෙරෙනවා.",
       "URL": "https://www.hirunews.lk/183754/අපරාධයක-වගකීම-දැරීමේ-අවම-වයස්-සීමාව-වැඩි-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=4078"
}