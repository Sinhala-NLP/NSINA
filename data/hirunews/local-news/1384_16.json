{
       "Source": "hirunews",
       "Timestamp": "Monday, 31 January 2022 - 16:19",
       "Headline": "ශ්‍රී ලංකා ක්‍රිකට් සංචිතයේ ක්‍රීඩකයෙකුට සහ පුහුණු කාර්ය මණ්ඩල සාමාජිකයෙකුට කෝවිඩ්",
       "News Content": "පන්දුවාර විස්ස ක්‍රිකට් තරගාවලියකට එක්වීම සඳහා ඔස්ට්‍රේලියාව බලා යාමට නියමිත ශ්‍රී ලංකා ක්‍රිකට් සංචිතයේ ක්‍රීඩකයෙකුට සහ පුහුණු කාර්ය මණ්ඩල සාමාජිකයෙකු හට කෝවිඩ් 19 වෛරසය ආසාදනය වී ඇති බව වාර්තා වනවා.\nමෙලෙස කෝවිඩ් වෛරසය ආසාදනය වී ඇති ක්‍රීඩකයා වන්නේ නුවන් තුෂාර යි.\nමීට අමතරව පුහුණු කාර්ය මණ්ඩලයේ ඩිල්ෂාන් ෆොන්සේකා ද මෙම වෛරසයට ගොදුරු වී තිබෙනවා.\nමේ වන විට ‍ක්‍රීඩකයින් විසි දෙනකුගෙන් සමන්විත ශ්‍රී ලංකා සංචිතය සහ පුහුණු කාර්ය මණ්ඩලය ජෛව බුබුලක් යටතේ හිඳීමින් පුහුණුවීම් කටයුතු සිදුකරන අතර ඔවුන් පෙබරවාරි මස තුන් වන දා දිවයිනෙන් බැහැර ව යනු ඇති.\n‍ක්‍රිකට් ආයතනය නිවේදනයක් නිකුත් කරමින් සඳහන් කරන්නේ අදාළ ක්‍රීඩකයා සහ පුහුණු කාර්ය මණ්ඩල සාමාජිකයා පෙබරවාරි මස 10 දා වන විට ඔස්ට්‍රෙලියාවේ සිටින ශ්‍රී ලංකා කණ්ඩායම සමග එක්වීමට නියමිත බවයි.",
       "URL": "https://www.hirunews.lk/295793/ශ්‍රී-ලංකා-ක්‍රිකට්-සංචිතයේ-ක්‍රීඩකයෙකුට-සහ-පුහුණු-කාර්ය-මණ්ඩල-සාමාජිකයෙකුට-කෝවිඩ්",
       "Category": "Local News",
       "Parent URL": "https://www.hirunews.lk/local-news.php?pageID=1384"
}