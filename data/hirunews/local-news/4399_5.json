{
       "Source": "hirunews",
       "Timestamp": "Friday, 28 July 2017 - 7:43",
       "Headline": "ඩෙංගු රෝගීන්ගේ සංඛ්‍යාව එක්ලක්ෂ දසදහස පනී",
       "News Content": "දිනකට උණ රෝගීන් 7000 ක් පමණ රජයේ රෝහල් වෙත වාර්තා වන බව සෞඛ්‍ය අංශ පවසනවා.\nසෞඛ්‍ය අමාත්‍යාංශයේ වසංගත රෝග විද්‍යා ඒකකය සඳහන් කළේ වසරේ මේ දක්වා ගත වූ කාලය තුළ ඩෙංගු රෝගීන් එක්ලක්ෂ දසදහස් තුන්සිය හැත්තෑ දෙකක් වාර්තා වී ඇති බවයි.\nඑමෙන්ම, තවත් පුද්ගලයින් 300 කට ආසන්න පිරිසක් ඩෙංගු රෝගය වැළඳීමෙන් මියගොස් තිබෙනවා. ජුනි සහ ජුලි මාස දෙකේ පමණක් ඩෙංගු රෝගීන් 48,805 දෙනෙකු වාර්තා වී ඇති බවයි වසංගත රෝග විද්‍යා ඒකකය වැඩිදුරටත් සඳහන් කළේ.\nමේ අතර, දිවයිනේ සියලූම පාසල්වල ඩෙංගු මර්දන වැඩසටහනක් අද, හෙට සහ අනිද්දා යන තුන්දින තුළ ක්‍රියාත්මක කිරීමට අධ්‍යාපන අමාත්‍යාංශය තීරණය කර තිබෙනවා.\nමේ සඳහා පාසල් දරුවන්, දෙමව්පියන්, ආදි ශිෂ්‍යයින්, ත්‍රිවිධ හමුදාව සහ පොලිසියද එක්වීමට නියමිතයි.\nමෙහිදී පාසල් දරුවන්ට නිල ඇඳුම වෙනුවට ශ්‍රමදාන කටයුතු සඳහා සහභාගි විය හැකි විනීත ඇඳුමකින් සැරසී පැමිණීමටද අවසර ලබාදී තිබෙනවා.",
       "URL": "https://www.hirunews.lk/166955/ඩෙංගු-රෝගීන්ගේ-සංඛ්‍යාව-එක්ලක්ෂ-දසදහස-පනී",
       "Category": "Local News",
       "Parent URL": "https://www.hirunews.lk/local-news.php?pageID=4399"
}