{
       "Source": "hirunews",
       "Timestamp": "Friday, 21 October 2022 - 10:25",
       "Headline": "දේශීය කර්මාන්ත ආරක්ෂා කරන බවට විෂයභාර ඇමතිගෙන් සහතිකයක්",
       "News Content": "රට තුළ මතුව ඇති ආර්ථික අර්බුදයත් සමඟ දේශීය කර්මාන්ත ආරක්ෂා කරගැනීම සඳහා සියලු පියවර ගන්නා බව කර්මාන්ත අමාත්‍ය වෛද්‍ය රමේෂ් පතිරණ ප්‍රකාශ කළා.\nඒ, ලංකා සෙරමික්, වීදුරු සහ සනීපාරක්ෂක භාණ්ඩ නිෂ්පාදන කර්මාන්තයේ නියැලෙන්නන් සමඟ අමාත්‍යාංශයේ පැවති හමුවකදී අදහස් පළ කරමින්.\nඑහි දී අමාත්‍යවරයා කියා සිටියේ මෙරට වාර්ෂික අපනයන ආදායම ඇමරිකානු ඩොලර් බිලියන 10 සිට 12 දක්වා වර්ධනය වී ඇති බවයි.\nඑම නිසා ආනයන අඩු කරමින් දේශීය ආනයන ආදේශන නිෂ්පාදන වැඩි කිරීමටද ඉදිරියේ දී කටයුතු කරන බවයි කර්මාන්ත අමාත්‍යවරයා එහි දී වැඩිදුරටත් සඳහන් කළේ.",
       "URL": "https://www.hirunews.lk/318446/දේශීය-කර්මාන්ත-ආරක්ෂා-කරන-බවට-විෂයභාර-ඇමතිගෙන්-සහතිකයක්",
       "Category": "Local News",
       "Parent URL": "https://www.hirunews.lk/local-news.php?pageID=788"
}