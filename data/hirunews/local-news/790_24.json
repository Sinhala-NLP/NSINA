{
       "Source": "hirunews",
       "Timestamp": "Thursday, 20 October 2022 - 12:26",
       "Headline": "අම්පාරේ පාසල් දරුවන්ගේ ටෙනිස් ක්‍රීඩා සිහිනය සැබෑ වෙයි (ඡායාරූප)",
       "News Content": "අම්පාර ඩී.එස්. සේනානායක ජාතික පාසලේ ටෙනිස් ක්‍රීඩාංගණයක් ආරම්භ කිරීමට කටයුතු යොදා තිබෙනවා.\nමෙම දිස්ත්‍රික්කය තුළ පාසල් 454ක් ඇති අතර, කිසිදු දරුවෙකුට ටෙනිස් ක්‍රීඩාව සඳහා පහසුකම් නැති බවයි වාර්තා වන්නේ.\nනව ක්‍රීඩාංගණය සඳහා මුල් ගල තැබීමේ කටයුතු අද (20) පෙරවරුවේ සුබ මොහොතින් ආරම්භ කෙරුණා.\nටෙනිස් ක්‍රීඩාංගනය සඳහා සියලුම මූල්‍ය පහසුකම් දරනු ලබන්නේ විද්‍යාලයීය ආදි ශිෂ්‍ය සංගමය විසින්.\nඉදිකිරීම් දායකත්වය සහ තාක්ෂණික සහාය ශ්‍රී ලංකා යුද හමුදා ටෙනිස් සංගමයේ ලේකම් බ්‍රිගේඩියර් ප්‍රියංකර විතානගේ විසින් සිදු කරනු ලබනවා.\nක්‍රීඩා කටයුතු සඳහා අවශ්‍ය සියලුම උපකරණ පහසුකම් ශ්‍රී ලංකා ටෙනිස් සංගමය විසින් පරිත්‍යාග කර තිබෙනවා.",
       "URL": "https://www.hirunews.lk/318362/අම්පාරේ-පාසල්-දරුවන්ගේ-ටෙනිස්-ක්‍රීඩා-සිහිනය-සැබෑ-වෙයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=790"
}