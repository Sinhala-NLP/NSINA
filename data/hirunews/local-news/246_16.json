{
       "Source": "hirunews",
       "Timestamp": "Thursday, 22 June 2023 - 13:37",
       "Headline": "පොලිස් නිලධාරීන්ගේ රාජකාරියට බාධාකළ වැලි ජාවාරමුන් සොයා කිලිනොච්චියේ මෙහෙයුම්",
       "News Content": "වැලි ජාවාරම් කරුවන් අත්අඩංගුවට ගැනීමට ගිය පොලිස්  නිලධාරීන්ගේ රාජකාරියට බාධා කල පුද්ගලයින් සොයා කිලිනොච්චිය පොලීසිය පරීක්ෂණ ආරම්භ කර තිබෙනවා.\nකිලිනොච්චිය අක්කරායන් මාර්ගයේ රක්ෂිතයක් තුළ  අනවසරයෙන් වැලි කණින බවට ලද තොරතුරක් මත එම ස්ථානයට ගිය පොලිස් සැරයන්වරයකු සහ පොලිස් කොස්තාපල්වරුන් දෙදෙනෙකු  ලොරි රථයක් රියදුරු සහිතව පොලිස් භාරයට ගෙන තිබෙනවා.\nපොලිස් භාරයට ගත් ලොරි රථය සහ රියදුරා පොලිස් ස්ථානයට රැගෙන ඒමේ දී මග හරස් කළ කණ්ඩායමක් පොලිස් නිලධාරීන්ට පහර  දීමට තැත් කර ලොරි රථය සහ රියදුරු පොලිස් භාරයෙන් මුදවාගෙන පලාගොස් තිබෙන බව පොලීසිය පවසයි.",
       "URL": "https://www.hirunews.lk/338710/පොලිස්-නිලධාරීන්ගේ-රාජකාරියට-බාධාකළ-වැලි-ජාවාරමුන්-සොයා-කිලිනොච්චියේ-මෙහෙයුම්",
       "Category": "Local News",
       "Parent URL": "https://www.hirunews.lk/local-news.php?pageID=246"
}