{
       "Source": "hirunews",
       "Timestamp": "Sunday, 29 May 2016 - 12:52",
       "Headline": "පිළිස්සීමෙන් මියගිය කාන්තාවගේ ඥාතීන්ගෙන් පොලීසියට චෝදනා",
       "News Content": "බණ්ඩාරගම ප්‍රදේශයේ දෙදරු මවක් පිළිස්සී මියයාමේ සිද්ධිය සම්බන්ධයෙන් පොලීසිය නිසි පරිදි නීතිය ක්‍රියාත්මක නොකළ බවට මියගිය කාන්තාවගේ ඥාතීන් චෝදනා කරනවා.\nපසුගිය සිකුරාදා බණ්ඩාරගම ප්‍රදේශයේ පදිංචි 37 හැවිරිදි කාන්තාවක් සිය නිවසේදී පිළිස්සී බරපතල තුවාල ලැබීමෙන් අනතුරුව රෝහල් ගත කිරීමෙන් පසු මියගියා.\nමෙලෙස මියගොස් තිබුණේ නියෝජ්‍ය අමාත්‍ය අජිත් පී. පෙරේරාගේ සම්බන්ධිකරණ ලේකම්වරයෙකුගේ බිරිඳ බවටයි වාර්තාවුණේ.\nකාන්තාවගේ මරණයෙන් පසු ඇයගේ සොහොයුරා බණ්ඩාරගම පොලීසියට පැමිණිලි කර ඇත්තේ සිය සහෝදරියගේ මරණය පිළිබඳව සැක පවතින බවටයි.\nකෙසේ වෙතත් මෙම චෝදනාව  පිළිබඳව අප කළ විමසීමකදී  බණ්ඩාරගම පොලීසියේ උසස් නිලධාරියෙකු ප්‍රකාශ කළේ දේහය  පිළිබඳව දෙවන වරටත් පශ්චාත් මරණ පරීක්ෂණයක් සිදුකළ බවයි.\nමියගිය කාන්තාවගේ ඥාතීන් මරණය සැක බවට කළ දැනුම්දීම මත එය සිදුකළ බවත් එහිදී එය පිළිස්සීමෙන් සිදුවූ මරණයක් බවට තහවුරු කර ඇති බවත් එම නිලධාරියා කියා සිටියා.",
       "URL": "https://www.hirunews.lk/134271/පිළිස්සීමෙන්-මියගිය-කාන්තාවගේ-ඥාතීන්ගෙන්-පොලීසියට-චෝදනා",
       "Category": "Local News",
       "Parent URL": "https://www.hirunews.lk/local-news.php?pageID=5028"
}