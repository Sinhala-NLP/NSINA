{
       "Source": "hirunews",
       "Timestamp": "Tuesday, 10 August 2021 - 10:09",
       "Headline": "ඉල්ලුමට සරිලන ගැස් තොග ලබා නො දීම නිසා ගැස් හිඟයක්",
       "News Content": "ලිට්‍රෝ ගැස් සමාගම විසින් ඉල්ලුමට සරිලන ගැස් තොග ලබා නො දීම නිසා ගැස් හිඟයක් මතු වි ඇති බවට ලිට්‍රෝ ගැස් අලෙවි නියෝජිතයන් පවසනවා.\nලිට්‍රෝ ගැස් සමාගම විසින් ඉල්ලුමට සරිලන ගැස් තොග ලබා නො දෙන නිසා හැටන් ප්‍රදේශයේ ගැස් හිඟයක් මතු වි ඇති බවට හැටන් ප්‍රදේශයේ ලිට්‍රෝ ගැස් අලෙවි නියෝජිතයන් කියා සිටිනවා.\nදෛනික අලෙවිය සදහා තමන්ට අවශ්‍ය ගැස් තොග ප්‍රමාණයෙන් අඩක් හෝ ඊට අඩුවෙන් ලිට්‍රො ගැස් සමාගම විසින් තම අලෙවි ආයතනයට ගැස් තොග ලබාදෙන බවත් එසේ ලබාදෙන ගැස් ප්‍රමාණය පැය කිහිපයක් තුළ අලෙවි වී අවසන් වන බව යි හැටන් ප්‍රදේශයේ ගැස් අලෙවි නියෝජිතයන් කියා සිටින්නේ.\nලිට්‍රෝ ගැස් සමාගම විසින් නිකුත් කරන ගැස් ප්‍රමාණයට වඩා වැඩි හිස් සිලින්ඩර් ප්‍රමාණයක් තම වෙලදසැලේ තිබෙන බවට එම අලෙවි නියෝජිතයන් තව දුරටත් කියා සිටිනවා.\nමේ සම්බන්ධයෙන් අප ලිට්‍රො ගැස් සමාගමේ ගැස් තොග බෙදා හරින නිලධාරියෙකුගෙන් කළ විමසුමකට ඔහු කියා සිටියේ තම සමාගම විසින් ලබාදෙන සිමිත ගැස් සිලින්ඩර් ප්‍රමාණය ප්‍රදේශයේ සියලු ම ගැස් අලෙවි නියෝජිතයන් වෙත බෙදා හැරිමට තමන්ට උපදෙස් ලැබි ඇති බවයි.",
       "URL": "https://www.hirunews.lk/279321/ඉල්ලුමට-සරිලන-ගැස්-තොග-ලබා-නො-දීම-නිසා-ගැස්-හිඟයක්",
       "Category": "Local News",
       "Parent URL": "https://www.hirunews.lk/local-news.php?pageID=1764"
}