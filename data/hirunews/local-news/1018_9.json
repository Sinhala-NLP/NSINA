{
       "Source": "hirunews",
       "Timestamp": "Friday, 15 July 2022 - 23:38",
       "Headline": "අරගලකරුවන් ඉවත්වූ මන්දිර මාධ්‍යයට ප්‍රදර්ශනය කෙරේ (වීඩියෝ)",
       "News Content": "අරගලකරුවන් ඉවත් වීමෙන් පසුව කොළඹ කොටුව ජනාධිපති මන්දිරයේ වත්මන් තත්ත්වය අද මාධ්‍ය වෙත ප්‍රදර්ශනය කෙරුණා.\nඅනතුරුව අපරාධ පරීක්ෂණ දෙපාර්තමේන්තුවේ නිලධාරීන් ජනාධිපති මන්දිරයේ ඇඟිලි සලකුණු ලබා ගන්නා අයුරු ද දක්නට ලැබුණා.\nකොළඹ කොටුව ජනාධිපති මන්දිරය අරගලකරුවන් විසින් අත්පත් කර ගත්තේ පසුගිය 09 වැනිදා පැවති විරෝධතාවය අතරතුරයි.\nඅරගලකරුවන්ගේ ග්‍රහණයට නතු වූ ජනාධිපති මන්දිරය ඉන් අනතුරුව මහජන ප්‍රදර්ශනය සඳහා විවර කෙරුණා.\nදින 06ක පමණ කාලයක් ජනාධිපති මන්දිරය තම ග්‍රහණයේ තබා ගත් අරගලකරුවන් ඉන් ඉවත්වුයේ ඊයේ පස්වරුවේයි.\nඅරගලකරුවන් ජනාධිපති මන්දිර පරිශ්‍රයෙන් ඉවත් වු පසුව පුරාවිද්‍යා ස්මාරකයක් වන එහි වත්මන් තත්ත්වය වාර්තා කිරීමට අද මාධ්‍යවේදීන්ට අවස්ථාව ලබාදී තිබුණා.\nඅනතුරුව අපරාධ පරීක්ෂණ දෙපාර්තමේන්තුවේ නිලධාරීන් එහි ඇඟිලි සලකුණු සටහන් ලබා ගන්නා අයුරු දක්නට ලැබුණා.\nමේ අතර අරගලකරුවන් ඊයේ පස්වරුවේ අත්හැර දැමු අරලියගහ මන්දිර පරිශ්‍රය ද මාධ්‍ය වෙත අද ප්‍රදර්ශනය කෙරුණා.\nමේ අතර අරලියගහ මන්දිර පරිශ්‍රයෙන් අරගලකරුවන් ඉවත් වුව ද ඒ ඉදිරිපිට ඉදි කළ කූඩාරම්වල පිරිසක් තවදුරටත් රැඳි සිටිනවා.\nඉන් කිහිපදෙනෙකු අද පෙවරුවේ මාරාන්තික උපවාසයක් ආරම්භ කළා.\nමේ අතර කොළඹ මල්පාරේ පිහිටි අග්‍රාමාත්‍ය කාර්යාලයෙන් අරගලකරුවන් ඉවත්ව යාමෙන් පසුව එහි ආරක්ෂාව තර කර තිබුණේ මෙලෙසින්.\nකෙසේවෙතත් ජනාධිපති ලේකම් කාර්යාලය අත්පත් කර ගෙන සිටින අරගලකරුවන් තවදුරටත් එහි රැඳි සිටිනවා.\nගාලු මුවදොර අරගලකරුවන් 96 වැනි දිනටත් මෙලෙස විරෝධතාවයේ නිරත වන අයුරු දක්නට ලැබුණා.\nඔවුන් ගාලු මුවදොර දී ප්‍රවෘත්ති සාකච්ඡාවක් ද කැඳවා තිබුණා.\nමේ අතර පසුගිය දා පොල්දූව මංසන්ධියේ ඇති වු නොසන්සුන්තාව සම්බන්ධයෙන් පෙරටුගාමී සමාජවාදී පක්ෂයේ අධ්‍යාපන ලේකම් පුබුදු ජයගොඩ මහතා අදහස් පළ කළා.\nමේ අතර පොල්දූව මංසන්ධියේ පැවති විරෝධතාව අතරතුර සහ පසුගිය දිනවල පැවති අනෙකුත් විරෝධතාවලදී තුවාල ලැබු යුද හමුදා නිලධාරීන්ගේ සුවදුක් සොයා බැලීම සඳහා වැඩබලන ජනපති රනිල් වික්‍රමසිංහ මහතා යුද හමුදා රෝහල වෙත පැමිණියා.",
       "URL": "https://www.hirunews.lk/310093/අරගලකරුවන්-ඉවත්වූ-මන්දිර-මාධ්‍යයට-ප්‍රදර්ශනය-කෙරේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1018"
}