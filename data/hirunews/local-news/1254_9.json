{
       "Source": "hirunews",
       "Timestamp": "Saturday, 02 April 2022 - 20:07",
       "Headline": "මෙරටට ඉන්දීය හමුදාව යෙදවීමක් නෑ - ඉන්දීය මහ කොමසාරිස් කාර්යාලය",
       "News Content": "ඉන්දියාව සිය හමුදා සෙබළුන් ශ්‍රී ලංකාවට යොදවන බවට පැතිර යන රාවය පිළිබඳව පැහැදිලි කරමින් කොළඹ පිහිටි ඉන්දියානු මහ කොමසාරිස් කාර්යාලය විසින් මාධ්‍ය නිවේදනයක් නිකුත් කර තිබෙනවා.\nඑහි දැක්වෙන්නේ අදාළ ප්‍රකාශ අතිශය සාවද්‍ය සහ සම්පූර්ණයෙන්ම පදනම් විරහිත මාධ්‍ය වාර්තා බවයි.\nඉන්දියානු මහ කොමසාරිස් කාර්යාලය එය තරයේ ප්‍රතික්ෂේප කරන බවද දන්වනවා.\nඑසේම මහ කොමසාරිස් කාර්යාලය, එවැනි වගකීම් විරහිත වාර්තාකරණයන් හෙළාදකින අතර අදාළ පාර්ශ්වයන් කටකතා පැතිරවීමෙන් වළකිනු ඇතැයි අපේක්ෂා කරන බවද එම නිවේදනයේ සඳහන්.",
       "URL": "https://www.hirunews.lk/301046/මෙරටට-ඉන්දීය-හමුදාව-යෙදවීමක්-නෑ-ඉන්දීය-මහ-කොමසාරිස්-කාර්යාලය",
       "Category": "Local News",
       "Parent URL": "https://www.hirunews.lk/local-news.php?pageID=1254"
}