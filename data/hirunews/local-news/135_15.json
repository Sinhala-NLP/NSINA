{
       "Source": "hirunews",
       "Timestamp": "Monday, 31 July 2023 - 17:46",
       "Headline": "කුකුල් මස් සොරකම් කළ  අලෙවි කළමනාකරු අත්අඩංගුවට",
       "News Content": "රුපියල් ලක්ෂ තිස් පහකට අධික කුකුල් මස් තොගයක් සොරකම් කළ  අළෙවි කළමනාකරුවකු මීගමුව  විශේෂ අපරාධ විමර්ශන ඒකකය විසින් අත්අඩංගුවට ගෙන තිබෙනවා.\nපැමිණිලිකාර කුකුල් මස් සමාගමේ අලෙවි කලමනාකාරවරයෙකු  ලෙස රැකියාවේ නිරතව සිටියදී සැකකරු විසින් මෙම කුකුල් මස් සොරාගෙන ඇති බව විමර්ශනවලදී හෙළිවී තිබෙන බව පොලීසිය පවසයි.\nවෙළඳසැල්වලට  කුකුල් මස් අලෙවි කළ  බව පවසා ව්‍යාජ බිල්පත් උපයෝගී කරගෙන මෙම සොරකම සිදුකර ඇති බව විමර්ශනවලදී හෙළිවී තිබෙනවා. අත්අඩංගුවට ගත් සැකකරු අධිකරණයට ඉදිරිපත් කිරීමට නියමිතය.",
       "URL": "https://www.hirunews.lk/343193/කුකුල්-මස්-සොරකම්-කළ-අලෙවි-කළමනාකරු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=135"
}