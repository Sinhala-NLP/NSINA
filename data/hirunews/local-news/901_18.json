{
       "Source": "hirunews",
       "Timestamp": "Tuesday, 30 August 2022 - 17:43",
       "Headline": "බන්ධනාගාර කෑම ගැන රන්ජන් කිව්වේ බොරු - රන්ජන්ගේ ප්‍රකාශයට බන්ධනාගාරයෙන් පිළිතුරු (වීඩියෝ)",
       "News Content": "පසුගියදා රන්ජන් රාමනායක විසින් ප්‍රකාශ කර සිටිය මාළු වල පනුවෝ වැටෙනවා ඒ මාළු තමයි අපි උයන්න කියලා ඒ වගේම දාඩිය සෙම් සොටු වැටෙනව කියලා බන්ධනාගාරයෙන් ලබා දෙන අහාර සම්බන්දයෙන් කල ප්‍රකාශය පිළිබඳව\nබන්ධනාගාර කොමසාරිස් පාලන මාධ්‍ය ප්‍රකාශක චන්දන ඒකනායක අද අදහස් පල කළා.\nඑහිදී ඔහු සඳහන් කර සිටියේ බන්ධනාගාර වලත් ඉන්නේ අපි වගේම මිනිස්සු බන්ධනාගාරවල ඉන්න මිනිස්සුන්ව ආරක්ෂා කිරීම රැක බලා ගැනීම ඔවුන්ට හරි වෙලාවට ආහාර ලබාදීම රැකවරණය සැලසීම බන්ධනාගාර නිලධාරීන්ගේ වගකීම.\nමුළුතැන්ගෙයි සියලු ම කටයුතු කරන්නේ අනේවාසිකයින් විසින්මයි ඔවුන් විසින් පිසින ආහාර ඔවුන් විසින්මයි අනුභව කරන්නේ යනුවෙනුයි.\nමෙහිදී ඔහු කල සම්පුර්ණ කතාව...\nබන්ධනාගාරවල දහස්ගානක් සිරකරුවන් ඇවිල්ල යනවා ලක්ෂ ක ට වැඩි ප්‍රමාණයක් මේ වන තුරු අපට ඒ වගේ ප්‍රශ්නයක් ඇතිවෙලා නෑ ආහාර පිළිබඳ ප්‍රශ්නයක් ඇති වුණොත් ඔවුන් ඒ පිළිබඳව අධිකාරිවරයාට පැමිණිලි කරනවා ප්‍රධාන ජේලර්ට පැමිණිලි කරනවා . බන්ධනාගාර කොමසාරිස් ඒවගේම නිලධාරීන් පැමිණෙනවා නිතර බන්ධනාගාර පරික්ෂා කිරීමට\nසලාකා බාරගැනීම ආහාර පිසීම සියලු කටයුතු බන්ධනාගාර නිලධාරීන්ගේ අධීක්ෂණය යටතේ කරන්නේ. ආහාරවල එවැනි ගැටලු ඇති වෙන්න අවස්ථාවක් නෑ බන්ධනාගාරවල ඒ අයගේ අමුත්තො බලන් එනවා ඒ අයව අමුත්තො බලන්න ආවම පැමිනිලි කරන්න පුළුවන් අයට.\nමගේ බන්ධනාගාර සේවා කාලය වසර තිස් හතයි මගේ සේවා කාලය තුළ මම එකම දවසක් වත් පූසෙක් වැටිලා ඉන්න පරිප්පු එකක්වත් හොඳක්වත් මම අහල නෑ ඒ කතාව සම්බන්ධව කියන්න තියෙන්නේ එහෙම දේකට කිසිම හැකියාවක් නෑ කියලා.\nබන්ධනාගාරයට එන දීර්ඝකාලීන සේවකයෝ ගන්නෙ නෑ කෙටිකාලීන සිරකරුවන් තමයි ගන්නෙ උයන්න. ඔවුන් වෙනම වාට්ටුවක රඳවලා වෙනම තමයි ඔවුන්ව තියන්නේ.\nඅපි සනීපාරක්ෂාව ගැන සැලකිලිමත් වෙනවා කෑම බෙදන කොට මේ හැමදේකටම ඒප්‍රන් සපයලා තියෙනවා ඔලුව වහන්න උපකරණ සපයලා තියෙනවා. මේ දේවල් පිළිබඳව බන්ධනාගාර කොමසාරිස් ජනරාල්තුමා ඇතුළු සියලු දෙනා සමඟ නිතර කතා කරනවා ඔවුන්ගේ සනීපාරක්ෂාව නිරන්තරයෙන්ම තියනවා ආහාර පිසීමේදී.\nහැමදාම තියෙනවා ආහාර උයන එකේ සාම්පලයක් මේ සාම්පලය හැමදාම ප්‍රධාන ජේලර් මහත්මයාට දෙනවා ඔහු පරික්ෂා කරල අධිකාරියට දෙනවා අධිකාරියත් මෙය කාල බලන්න ඕනේ කාලා බලලා තමයි තීරණය කරන්නේ මේ ආහාර වේල කොහොමද කියලා. ආහාර සලාක භාරගත්ත ජේලර්වරයා ට ලොකු වගකීමක් තියෙනවා ආහාර පෝලිම ඉවර වෙනකම් ආහාර පිළිබඳව ප්‍රශ්නයක් ආවොත් ඔහු වගකියන්න ඕන. එවැනි නීතියකට තමයි බන්ධනාගාරවල කටයුතු සිදු වෙන්නේ.\nමෙම ආහාරවල තත්ත්වය පිළිබඳව රංජන් රාමනායක මහතා මෙහි සිටි වසර එක හමාරක කාලය තුළ බන්ධනාගාර නිලධාරීන්ට හෝ බන්ධනාගාර අධිකාරියට පැමිණිලි කරලා නැහැ. බන්ධනාගාර වල සැපයෙන සැපයුම් කරන කොන්ත්‍රාත්කරුවන් ඒ අය ඒවා සපයන වගේම බන්ධනාගාරය තියනවා ආහාර දෙන්න ඕන රටාවක් දවල් ආහාර වේලට අයත් වන්නේ බත් ග්‍රෑම් 225 යි ග්‍රෑම් 56ක එළවළුවක් ග්‍රෑම් 28ක මැල්ලුමක් සහ දවල්ට මාළු දෙනවා ඒ වගේම රාත්‍රියට ග්‍රෑම් 177 බතුයි ග්‍රෑම් 85 ක අල වර්ගයක් සහ ව්‍යංජනය කොයි කුකුල් මස් තමයි ආහාර හැටියට දෙන්නේ ඒ වගේම ඉරිදා දිනයට විශේෂ ආහාර වේලක් හැටියට ලංකා පුරාම තිබෙන බන්ධනාගාර වල කහබත් දෙනවා කුකුල් මස් සමග මේ වගේ ආහාර රටාවත් තමයි බන්ධනාගාර තුළ ඇතිවෙලා තියෙන්නේ බන්ධනාගාරවලට ඇවිල්ල යන ලක්ෂයක පමණ පිරිසක් ඉන්නවා අවුරුද්දක ඔවුන් කිසි දවසක පැමිලි කරල නැහැ චෝදනා කරලා නෑ මේ ගැන ඒ නිසා බන්ධනාගාරවල ආහාර තත්ත්වය බන්ධනාගාර අධිකාරිවරයා ගේ අධික්ෂණය ට තෙක් සියලුම අංශ විසින් ඉතා හොඳින්ම සිදු කරනවා මට කියන්න තියෙන්නෙ මෙම ප්‍රකාශය ගැන ඇත්තටම කියනවා නම් වසර එකහමාරක කාලයක් රංජන් රාමනායක මහතා හොදින් බලාගත්තා අපි ඔහුට ආරක්ෂාව දුන්නා අපිට කවදාවත් ඒ අවස්ථාවලත් මේ ආහාර වල ගැටලුවක් ගැන ඔහු කියලා නෑ ඒ නිසා මට කියන්න තියෙන්නෙ බන්ධනාගාරවල ආහාර පිළිබඳව අඩුපාඩු වෙන්න පුළුවන් අඩුපාඩු මගහරවා ගෙන හරි විදිහට ආහාර සපයනවා කියන එක අපිට කියන පුළුවන් ඒ අවස්ථාවේදී.",
       "URL": "https://www.hirunews.lk/314152/බන්ධනාගාර-කෑම-ගැන-රන්ජන්-කිව්වේ-බොරු-රන්ජන්ගේ-ප්‍රකාශයට-බන්ධනාගාරයෙන්-පිළිතුරු-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=901"
}