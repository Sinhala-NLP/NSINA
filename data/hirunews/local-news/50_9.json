{
       "Source": "hirunews",
       "Timestamp": "Tuesday, 05 September 2023 - 17:59",
       "Headline": "ව්‍යවහාරික පොලිස් අධ්‍යාපන උපාධි පාඨමාලාව ආරම්භ වෙයි",
       "News Content": "ශ්‍රි ලංකා පොලීසියේ නිලධාරීන්ගේ වෘත්තීමය දැනුම හා කුසලතාවය වැඩිදියුණු කිරීම සඳහා ව්‍යවහාරික පොලිස් අධ්‍යාපන උපාධි පාඨමාලාව (BA in Applied Police Studies) ඊයේ (04) ආරම්භ වී තිබෙනවා.\nඅදාළ පාඨමාලාව ජාතික පොලිස් අභ්‍යාස ආයතනය සහ ශ්‍රි ජයවර්ධනපුර විශ්ව විද්‍යාලය යන ආයතන ඒකාබද්ධ කරමින් ආරම්භ කළ බවයි වාර්තා වන්නේ.\nපොලිසිය විසින් මාධ්‍ය නිවේදනයක් නිකුත් කරමින් සඳහන් කළේ වෘත්තීමය සහ ගුණාත්මක පොලිස් සේවාවක් ශ්‍රී ලාංකීය ජන සමාජයට ලබා දීම මෙම උපාධි පාඨමාලාවේ අපේක්ෂාව බවයි.\nමෙම අවස්ථාව සඳහා උපාධි පාඨමාලාලාභීන් 150ක් සහභාගී වී තිබෙනවා.",
       "URL": "https://www.hirunews.lk/347248/ව්‍යවහාරික-පොලිස්-අධ්‍යාපන-උපාධි-පාඨමාලාව-ආරම්භ-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=50"
}