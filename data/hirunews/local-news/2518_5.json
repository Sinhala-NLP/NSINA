{
       "Source": "hirunews",
       "Timestamp": "Sunday, 16 August 2020 - 12:13",
       "Headline": "හිරු හෙළි කළ වඩු කර්මාන්තකරුවන්ගේ ගැටළු ගැන විෂය භාර ඇමතිගේ අවධානය (වීඩියෝ)",
       "News Content": "මෙරට පාරම්පරික වඩු කර්මාන්තකරුවන් මුහුණදී ඇති දුෂ්කරතා සම්බන්ධයෙන් රතු මිනිත්තුව විශේෂාංගය හරහා අප ඊයේ අනාවරණ කළා.\nහිරු කළ අනාවරණයත් සමඟ විෂයභාර රාජ්‍ය අමාත්‍ය ප්‍රසන්න රණවීර මහතාගේ අවධානය ඊට යොමුව තිබෙනවා.\nමෙරට පාරම්පරික වඩු කර්මාන්තය ඉතා දියුණුව මට්ටමක පැවති බවට අදටත් ඉතිරිව ඇති දඹදෙණිය, යාපහුව, කුරුණෑගල හා මහනුවර ආදී යුග වල දැවමුවා නිර්මාණ සාක්ෂි දරනවා.\nනමුත් වඩු කර්මාන්තයට අද අත්ව ඇති ඉරණම ඉතා ඛේදනීය බව බදුල්ල දිස්ත්‍රික්කයේ වඩු කාර්මිකයන් මුහුණ දී ඇති ගැටලු ඉදිරිපත් කරමින් අප ඊයේ රටට හෙළි කළා.\nදැව නිෂ්පාදන විදෙස් රටවලින් ආනයනය කිරීම මෙන්ම දැව වෙනුවට ප්ලාස්ටික් සහ ඇලුමිනියම් ආදේශක වෙළඳ පොල ආක්‍රමණය කිරීම මෙම ගැටලුව උත්සන්න කිරීමට හේතුවක් වී ඇති ඇතැයි කර්මාන්තකරුවන් පෙන්වා දුන්නා.\nහිරු ප්‍රවෘත්ති කළ අනාවරණය සම්බන්ධයෙන් අවධානය යොමුකළ වේවැල්, පිත්තල, මැටි, ලී බඩු හා ග්‍රාමීය කර්මාන්ත ප්‍රවර්ධන රාජ්‍ය අමාත්‍ය ප්‍රසන්න රණවීර මහතා පැවසුවේ වඩු කාර්මිකයන්ගේ ගැටළු කඩිනමින් විසදීමට පියවර ගන්නා බවයි.\nමේ අතර ශ්‍රී ජයවර්ධනපුර විශ්ව විද්‍යාලයේ මහාචාර්ය මයුර සමරකෝන් මහතා මැටි කර්මාන්තය නඟා සිටුවීම සම්බන්ධයෙන් කරුණු දක්වමින් සිය ෆේස් බුක් ගිණුමේ සටහනක් තබා තිබුණා.\n\"මැටි ඇමතිකම හරියට කළොත් රටම ගොඩය\" යනුවෙන් ආරම්භ කර තිබූ එම සටහන මගින් මැටි කර්මාන්තය ඔස්සේ සිදුකළ හැකි විවිධ නිර්මාණ සම්බන්ධයෙන්ද කරුණු දක්වා තිබුණා.\nඑම සටහන පිළිබඳවද විෂයභාර රාජ්‍ය අමාත්‍ය ප්‍රසන්න රණවීර මහතාගේ අවධානය යොමුව තිබෙනවා.\nරාජ්‍ය අමාත්‍යවරයාගේ අවධානය තමන්ගේ ෆේස්බුක් සටහනකට යොමුවීම සම්බන්ධයෙන් මහාචාර්යවරයා මෙලෙස අදහස් පළ කළා.",
       "URL": "https://www.hirunews.lk/247933/හිරු-හෙළි-කළ-වඩු-කර්මාන්තකරුවන්ගේ-ගැටළු-ගැන-විෂය-භාර-ඇමතිගේ-අවධානය-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2518"
}