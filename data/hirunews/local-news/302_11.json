{
       "Source": "hirunews",
       "Timestamp": "Thursday, 01 June 2023 - 11:14",
       "Headline": "අල්ලස් ගත් පොලිස් සැරයන් රිමාන්ඩ්",
       "News Content": "මුදල් වංචාවකට අධිකරණ නියෝගයක් ලබා දීමට සහාය දෙන බව පවසා රුපියල් 10,000ක අල්ලස් මුදලක් ලබා ගත් පොලිස් සැරයන්වරයකු අල්ලස් හෝ දූෂණ විමර්ශන කොමිසන් සභාවේ නිලධාරීන් විසින් ඊයේ අත්අඩංගුවට ගෙන තිබෙනවා.\nමෙම අත්අඩංගුවට ගැනීම සිදු කර ඇත්තේ පොල්අතුමෝදර ප්‍රදේශයේ පදිංචි කාන්තාවක විසින් පොලිස් සැරයන්වරයා අල්ලස් මුදලක් ඉල්ලූ බවට අල්ලස් හෝ දුෂණ විමර්ශන කොමිසන් සභාවට කරන ලද පැමිණිල්ලක් අනුවයි.\nඅත්අඩංගුවට ගත් සැරයන්වරයා මාතර මහේස්ත්‍රාත් අධිකරණයට ඊයේ (31) ඉදිරිපත් කිරීමෙන් අනතුරුව ලබන 13 වැනිදා දක්වා රක්ෂිත බන්ධනාගාරගත කර තිබෙනවා.",
       "URL": "https://www.hirunews.lk/336756/අල්ලස්-ගත්-පොලිස්-සැරයන්-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=302"
}