{
       "Source": "hirunews",
       "Timestamp": "Monday, 19 June 2017 - 13:26",
       "Headline": "විමල්ගේ නඩුවේ නීති උපදෙස් කඩිනම් කරන්නැයි අධිකරණයෙන් සිහි කැඳවීමක්",
       "News Content": "වාහන අවභාවිතා කිරීමේ සිද්ධියට අදාලව හිටපු අමාත්‍යාංශ විමල් වීරවංශ සහ රාජ්‍ය ඉංජිනේරු සංස්ථාවේ හිටපු නියෝජ්‍ය සාමාන්‍යාධිකාරී සමන්ත ලොකුහැන්නදිට එරෙහි නඩුව සම්බන්ධයෙන් කඩිනමින් නීති උපදෙස් ලබාදෙන්නැයි අධිකරණය අද නීතිපතිවරයාට සිහි කැදවීමේ නියෝගයක් නිකුත් කළා.\nඒ මෙම නඩුව කොළඹ කොටුව මහේස්ත්‍රාත් ලංකා ජයරත්න හමුවේ අද කැදවූ අවස්ථාවේදීයි.\nමෙහිදී පොලිස් මූල්‍ය අපරාධ විමර්ශණ කොට්ඨාශය කියා සිටියේ මොවුන් දෙදෙනාට එරෙහිව සිදුකළ පරීක්ෂණ අවසන් කර උදෘත උපදෙස් සඳහා නීතිපතිවරයා වෙත යොමු කර ඇති බවයි.\nඒ අනුව මෙම සිද්ධියට අදාල නීතිපති උපදෙස් ලබාගෙන වාර්තා කිරීමට මෙම නඩුව ඔක්තොම්බර් මස 23 වැනිදා යලි කැදවනු ඇති.\nඑමෙන්ම මෙම නඩුවේ චෝදනා එල්ල වී ඇති රාජ්‍ය ඉංජිනේරු සංස්ථාවේ හිටපු නියෝජ්‍ය සාමාන්‍යාධිකාරී සමන්ත ලොකුහැන්නදිට අගෝස්තු මස 03 වනදා සිට 10 වනදා දක්වා විදෙස් ගතවීමටද  මහෙස්ත්‍රාත්වරිය අද අවසර ලබාදුන්නා.\nඒ ඔහු මෝසමක් මාර්ගයෙන් කරනු ලැබූ ඉල්ලීමක් සලකා බැලීමෙන් අනතුරුවයි.\nපසුගිය රජය සමයේ ජනාධිපති ලේකම් කාර්යාලයට අයත්, කුලී පදනම යටතේ රාජ්‍ය ඉංජිනේරු සංස්ථාවට ලබාදුන් වාහන 40ක්  අවභාවිතා කරමින් රජයට රුපියල් කෝටි 9කට අධික පාඩුවක් සිදු කළ බවට පොදු දේපල පනත යටතේ මොවුන්ට එරෙහිව චෝදනා එල්ල වී තිබෙනවා.\nමෙම සිද්ධිය සම්බන්ධයෙන් රක්ෂිත බන්ධනාගාර ගත කර සිටි විත්තිකරුවන් දෙදෙනා පසුව ඇප මත මුදා හැරුණා.",
       "URL": "https://www.hirunews.lk/163902/විමල්ගේ-නඩුවේ-නීති-උපදෙස්-කඩිනම්-කරන්නැයි-අධිකරණයෙන්-සිහි-කැඳවීමක්",
       "Category": "Local News",
       "Parent URL": "https://www.hirunews.lk/local-news.php?pageID=4463"
}