{
       "Source": "hirunews",
       "Timestamp": "Wednesday, 27 July 2022 - 15:16",
       "Headline": "ජනපති රනිල්ගේ පුද්ගලික නිවසට ගිනි තැබීමේ සිද්ධියට සැක හතරක් අගෝස්තු 10 දක්වා රිමාන්ඩ්",
       "News Content": "ජනාධිපති රනිල් වික්‍රමසිංහගේ කොළඹ මල්පාරේ පිහිටි පෞද්ගලික නිවසට ගිනි තැබීමේ සිද්ධිය සම්බන්ධයෙන් අත්අඩංගුවට ගත් සැකකරුවන් සිව්දෙනා අගෝස්තු 10 වැනිදා දක්වා යළි රක්ෂිත බන්ධනාගාර ගත කිරීමට තීරණය කර තිබෙනවා.\nඒ අදාළ සැකකරුවන් කොටුව මහේස්ත්‍රාත් අධිකරණයට ඉදිරිපත් කිරීමෙන් අනතුරුවයි.\nඉකුත් ජූලි 9 වැනි දා පස්වරුවේ ජනාධිපති රනිල් වික්‍රමසිංහට අයත් මල්පාරේ පිහිටි පෞද්ගලික නිවස කිසියම් පිරිසක් විසින් ගිනි තබා තිබුණු අතර එහි වූ පොත්පත් සහ වෙනත් ගෘහ භාණ්ඩ රැසක් හානි වුණා.",
       "URL": "https://www.hirunews.lk/311093/ජනපති-රනිල්ගේ-පුද්ගලික-නිවසට-ගිනි-තැබීමේ-සිද්ධියට-සැක-හතරක්-අගෝස්තු-10-දක්වා-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=989"
}