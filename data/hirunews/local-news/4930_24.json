{
       "Source": "hirunews",
       "Timestamp": "Tuesday, 09 August 2016 - 8:12",
       "Headline": "Update : පශු වෛද්‍යවරුන්ගේ වර්ජනය නිසා සත්ත්වෝද්‍යාන සහ අලි අනාථාගාරවල ප්‍රතිකාර නවතී",
       "News Content": "රජයේ පශු වෛද්‍ය නිලධාරීන් අද උදෑසන ආරම්භ කළ වැඩ වර්ජනය හේතුවෙන් සත්ත්ව උද්‍යානවල සහ ආහාර පරීක්ෂා කිරීමේ කටයුතුවලට බාධා එල්ල වී තිබෙනවා.\nඅද උදෑසන 8ට ඔවුන් දිවයින පුරා පැය 48ක වර්ජනයක් ආරම්භ කළේ වැටුප් ඇතුළු ඉල්ලීම් කිහිපයක් මුල් කර ගනිමින්.\nවිශේෂයෙන් මෙම වර්ජනය නිසා දෙහිවල සත්ත්ව උද්‍යානයේ මෙන්ම පින්නවල අලි අනාථාගාරයේ ප්‍රතිකාර කටයුතුවලට බාධා එල්ල වී ඇති බවට වාර්තා වනවා.\nUpdate : Tuesday, August 9, 2016 : 12.55\n...................................................................................................\nරජයේ පශු වෛද්‍ය නිලධාරීන් අද උදෑසන 8 සිට දිවයින පුරා පැය 48ක වර්ජනයක් ආරම්භ කරනවා.\nශ්‍රී ලංකා සත්ව නිෂ්පාදන හා සෞඛ්‍ය සේවයේ ව්‍යවස්ථාව සංශෝධනය කර ගැනීම, පරිපාලන සේවයේ වැටුප් පිහිටුවීම ආදී ගැටලු රැසක් සම්බන්ධයෙන් අදාළ බලධාරීන් දැනුවත් කළද ඊට නිසි විසඳුම් නොලැබීම මෙලෙස වැඩවර්ජනයකට එළැඹීමට හේතු වූ බවයි එම සංගමයේ සභාපති පශු වෛද්‍ය එම්.පී. කීර්ති කුමාර ප්‍රකාශ කළේ.",
       "URL": "https://www.hirunews.lk/140153/update-පශු-වෛද්‍යවරුන්ගේ-වර්ජනය-නිසා-සත්ත්වෝද්‍යාන-සහ-අලි-අනාථාගාරවල-ප්‍රතිකාර-නවතී",
       "Category": "Local News",
       "Parent URL": "https://www.hirunews.lk/local-news.php?pageID=4930"
}