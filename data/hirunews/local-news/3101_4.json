{
       "Source": "hirunews",
       "Timestamp": "Saturday, 12 October 2019 - 18:34",
       "Headline": "කැළණි පාලමෙන් පැන අතුරුදන්වූ පෙම් යුවලක් සොයා මෙහෙයුම්",
       "News Content": "සියදිවි හානි කර ගැනීමට කැළණි ගඟට පනින ලද පෙම් යුවලකගේ සිරුරු සොයා පොලිස් නාවික කොට්ඨාශය සහ නාවික හමුදා කිමිඳුම්කරුවන් තවදුරටත් සෝදිසි මෙහෙයුම් සිදුකරන බව පොලීසිය පවසනවා.\nපොලිස් මාධ්‍ය ප්‍රකාශක කාර්යාලය සඳහන් කළේ ඊයේ රාත්‍රියේ 11.15 ට පමණ කැළණි පාලමෙන් මොවුන් දෙදෙනා ගඟට පැන ඇති බවයි.\nඔවුන් මොරගස්මුල්ල, 3 වන පටුමග මොරඋයන ලිපිනයේ පදිංචි 15 හැවිරිදි පාසල් සිසුවියක් සහ රාජගිරිය - ඔබේසේකරපුර පදිංචි 18 හැවිරිදි තරුණයෙකු බවට හඳුනාගෙන තිබෙනවා.\nප්‍රේම සබඳතාවට එල්ල වූ විරෝධයක් නිසා මොවුන් සිය දිවි හානි කර ගැනීම සඳහා කැළණි ගඟට පැන ඇති බවයි පොලීසිය සිදුකරන ලද මූලික විමර්ශනවලදී අනාවරණ වී ඇත්තේ.",
       "URL": "https://www.hirunews.lk/226118/කැළණි-පාලමෙන්-පැන-අතුරුදන්වූ-පෙම්-යුවලක්-සොයා-මෙහෙයුම්",
       "Category": "Local News",
       "Parent URL": "https://www.hirunews.lk/local-news.php?pageID=3101"
}