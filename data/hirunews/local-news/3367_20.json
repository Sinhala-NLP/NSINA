{
       "Source": "hirunews",
       "Timestamp": "Sunday, 05 May 2019 - 15:05",
       "Headline": "පස් කන්දක් කඩා වැටීමෙන් පුද්ගලයෙකු මරුට - (ඡායාරූප)",
       "News Content": "තලවකැලේ නගරය ආසන්නයේදී ඉදිකිරීමක නිරතවෙමින් සිටි කම්කරුවන් පිරිසක් මතට පස් කන්දක් කඩා වැටීමෙන් පුද්ගලයෙකු මියගොස් තිබෙනවා.\nඅද පස්වරු 1ට පමණ ආරක්ෂිත පැති බැම්මක් ඉදි කිරීම සඳහා ගෙපළ කපමින් සිටි තිදෙනෙකු මතට පස් කන්ද කඩා වැටී ඇති බවයි අප වාර්තාකරු සඳහන් කළේ.\nපස් කන්දට යටවූවන් ප්‍රදේශවාසීන් සහ තලවකැලේ ළිඳුල නගර සභාවේ සේවකයන් එක්ව ගොඩගෙන රෝහල් ගතකර තිබෙනවා.\nඑහිදී එක් අයෙකු ජීවිතක්ෂයට පත්ව ඇතැයි සඳහන්.\nසිද්ධිය පිළිබඳ තලවකැලේ පොලිසිය විමර්ශණ මෙහෙයවනවා.\nඡායාරූප - පූඩලුඔය ක්‍රිෂාන්තන් / හැටන් - රංජිත් රාජපක්ෂ",
       "URL": "https://www.hirunews.lk/215793/පස්-කන්දක්-කඩා-වැටීමෙන්-පුද්ගලයෙකු-මරුට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=3367"
}