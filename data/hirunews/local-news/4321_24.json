{
       "Source": "hirunews",
       "Timestamp": "Thursday, 14 September 2017 - 20:12",
       "Headline": "හිටපු ජනපතිගෙන් පිටු 05 ක නිවේදනයක්",
       "News Content": "ආණ්ඩුවේ ප්‍රතිපත්ති ක්‍රියාත්මක කරන රජයේ සේවකයින් ආරක්ෂා කිරීම සෑම ආණ්ඩුවකම පොදු ප්‍රතිපත්තියක් විය යුතු බව හිටපු ජනාධිපති මහින්ද රාජපක්ෂ ප්‍රකාශ කරනවා.\nඒ තම පාලන කාලය තුළ ක්‍රියාත්මක වූ සිල්රෙදි ව්‍යාපෘතිය සම්බන්ධයෙන් මාධ්‍ය නිවේදනයක් නිකුත් කරමින්.\nමේ අතර, ලලිත් වීරතුංග සහ අනූෂ පැල්පිට ගොනුකර ඇති ඇප පෙත්සම් දෙකක් සලකා බැලූ කොළඹ මහාධිකරණය අද (14) නීතිපතිවරයාට නොතීසි නිකුත් කළා.\nඒ ඇප ඉල්ලීම සම්බන්ධයෙන් නීතිපතිවරයාගේ ස්ථාවරය මේ මස 20 වැනිදා අධිකරණයට දන්වන ලෙස නියෝග කරමින්.\nමෙම නඩු කටයුත්තට පාදක වූ කරුණු පිළිබඳව පැහැදිලි කරමිනුයි හිටපු ජනාධිපති මහින්ද රාජපක්ෂ අද (14) පස්වරුවේ පිටු 05 කින් සමන්විත දීර්ඝ නිවේදනයක් නිකුත් කර තිබුණේ.\nමේ අතර, ශ්‍රී ලංකා ජාතික මහා සංඝ සභාව අද මාධ්‍ය හමුවක් කැඳවමින් සිල් රෙදි නඩු තීන්දුව පිළිබඳව අදහස් පළ කළා.",
       "URL": "https://www.hirunews.lk/170943/හිටපු-ජනපතිගෙන්-පිටු-05-ක-නිවේදනයක්",
       "Category": "Local News",
       "Parent URL": "https://www.hirunews.lk/local-news.php?pageID=4321"
}