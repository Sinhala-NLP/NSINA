{
       "Source": "hirunews",
       "Timestamp": "Monday, 15 May 2017 - 7:27",
       "Headline": "කාන්තාවක්  නිල්වලා ගඟට තල්ලු කළ පුද්ගලයෙක් අත්අඩංගුවට",
       "News Content": "පසුගිය 06 වැනිදා කුලී ත්‍රිරෝද රථයකින් ගමන් ගත් කාන්තාවකට පහර දී නිල්වලා ගඟට තල්ලු කළ ත්‍රිරෝද රථ රියදුරෙකු අත්අඩංගුවට ගෙන තිබෙනවා.\nඅදාල කාන්තාව නිල්වලා ගඟට තල්ලු කිරීමට පෙර සැකකරු විසින් ඇයගේ රන් ආභරණ සහ මුදල් කොල්ලකා ඇති බවයි වාර්තා වන්නේ.\nමාලිම්බඩ පොලිසිය මෙලෙස අත්අඩංගුවට ගෙන ඇත්තේ 26 හැවිරිදි පුද්ගලයෙකු බව සදහන්.\nසැකකරු විසින් අදාළ කාන්තාව නිල්වලා ගඟේ කිඹුලන් බහුල ප්‍රදේශයකට තල්ලු කර ඇති අතර ඇය පදුරු සහිත ස්ථානයකට වැටීම හේතුවෙන් දිවි බේරාගෙන තිබෙනවා.\nඅදාල සැකකරු අධික ලෙස මත් කුඩු වලට ඇබ්බැහි වූ අයෙකු බවයි වාර්තා වන්නේ.",
       "URL": "https://www.hirunews.lk/161343/කාන්තාවක්-නිල්වලා-ගඟට-තල්ලු-කළ-පුද්ගලයෙක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4517"
}