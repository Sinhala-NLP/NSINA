{
       "Source": "hirunews",
       "Timestamp": "Sunday, 09 April 2023 - 7:27",
       "Headline": "ටියුනීසියාවේ දී සංක්‍රමණික යාත්‍රා දෙකක් අනතුරට ලක්වෙයි - 27ක් අතුරුදන්",
       "News Content": "ටියුනීසියාවේ නැගෙනහිර වෙරළට ඔබ්බෙන් වූ මුහුදු තීරයේ දී සංක්‍රමණික යාත්‍රා දෙකක් ගිලී යාමෙන් පුද්ගලයන් 27 දෙනෙකු මියගොස් හෝ අතුරුදන්වී ඇති බවට විදෙස් මාධ්‍ය පවසනවා.\nඅප්‍රිකානුවන් 73 දෙනෙකු රැගත් යාත්‍රා දෙකක් මෙලෙස අනතුරට ලක්වී ඇති අතර, ටියුනීසියානු වෙරළ ආරක්ෂකයන් විසින් 46 දෙනෙකු බේරාගෙන තිබුණා.\nඅධික දරිද්‍රතාව සහ ගැටුම් හේතුවෙන් මැදපෙරදිග සහ අප්‍රිකානු වැසියන් නීතිවිරෝධීව ඉතාලියට ඇතුලුවීමට භාවිත කරන මාර්ගයක් ලෙස ටියුනීසියානු මුහුදු තීරය හැඳින්වෙනවා.\nමාර්තු මාසයේ මුල සිට මේ දක්වා යාත්‍රා හතක් අනතුරට ලක්ව ඇති අතර, සියදෙනෙකු මියගොස් තිබුණා.\nඑමෙන්ම ගතවූ මාස තුනේ දී සංක්‍රමණිකයන් 14,000ක් අත්අඩංගුවට ගෙන ඇති අතර, ඉන් වැඩිම පිරිසක් අප්‍රිකාවේ සිට පැමිණ ඇති බවටයි තොරතුරු වාර්තාවී තිබුණේ.",
       "URL": "https://www.hirunews.lk/332060/ටියුනීසියාවේ-දී-සංක්‍රමණික-යාත්‍රා-දෙකක්-අනතුරට-ලක්වෙයි-27ක්-අතුරුදන්",
       "Category": "Local News",
       "Parent URL": "https://www.hirunews.lk/local-news.php?pageID=425"
}