{
       "Source": "hirunews",
       "Timestamp": "Saturday, 29 July 2023 - 9:32",
       "Headline": "මානව හිමිකම් උල්ලංඝනය වීම් ගැන සෙවීමට පත් කළ කොමිසමේ කාලය දිගු කරයි",
       "News Content": "මානව හිමිකම් උල්ලංඝනය වීම සම්බන්ධයෙන් සොයාබැලීමට හිටපු ජනාධිපති ගෝඨාභය රාජපක්ෂ පත් කළ පරීක්ෂණ කොමිෂන් සභාවේ නිල කාලය අගෝස්තු 31 වනදා දක්වා දීර්ඝ කරමින් ගැසට් නිවේදනයක් නිකුත් කර තිබෙනවා.\nජනාධිපතිවරයා විසින් ඊට අදාළ ගැසට් නිවේදනය ඊයේ (28) නිකුත් කෙරුණා.\nමෙම කොමිෂන් සභාව 2021 වසරේ ජනවාරි 20 වනදා පිහිටවා තිබූ අතර එහි නිල කාලය මේ මස 21 වනදා අවසන් වූ අතර, ඒ අනුවයි එහි කාලය තවදුරටත් දීර්ඝ කරමින් මෙම ගැසට් නිවේදනය නිකුත් කර ඇති බවයි වාර්තා වෙන්නේ.",
       "URL": "https://www.hirunews.lk/342912/මානව-හිමිකම්-උල්ලංඝනය-වීම්-ගැන-සෙවීමට-පත්-කළ-කොමිසමේ-කාලය-දිගු-කරයි",
       "Category": "Local News",
       "Parent URL": "https://www.hirunews.lk/local-news.php?pageID=142"
}