{
       "Source": "hirunews",
       "Timestamp": "Thursday, 12 May 2016 - 13:01",
       "Headline": "ආරක්ෂාවට තර්ජනයක් වන සැමරුම් උතුරේ  බැහැලු",
       "News Content": "ජාතික ආරක්ෂාවට තර්ජනය වන ආකාරයෙන් උතුර පළාත තුළ සැමරුම් සිදුකිරීමට අවස්ථාවක් නොමැති බව ආරක්ෂක ලේකම් කරුණාසේන හෙට්ටිආරච්චි පවසනවා.\nඋතුරේ මියගිය දෙමළ ජනතාව සැමරීම සඳහා අද සිට ලබන 18 වනදා දක්වා සතියක කාලයක් ප්‍රකාශයට පත්කර ඇති බව උතුර පළාත් සභා මන්ත්‍රී එම් කේ සිවාජිලිංගම්  ප්‍රකාශ කළා.\nඒ යාපනයේ ඊයේ පැවති මාධ්‍ය හමුවකට එක්වෙමින්.\nකෙසේ වෙතත් මේ සම්බන්ධයෙන් හිරු ප්‍රවෘත්ති අංශය ආරක්ෂක ලේකම් කරුණාසේන හෙට්ටිආරච්චිගෙන් විමසීමක් කළා.\nඔහු සඳහන් කර සිටියේ සැමරුම් සිදුකිරීමට  ඕනෑම පුද්ගලයෙකුට හැකි බවත් එය ජාතික ආරක්ෂාවට තර්ජනයක් නොවන ආකාරයෙන් සිදුකළ යුතු බවටයි.",
       "URL": "https://www.hirunews.lk/133038/ආරක්ෂාවට-තර්ජනයක්-වන-සැමරුම්-උතුරේ-බැහැලු",
       "Category": "Local News",
       "Parent URL": "https://www.hirunews.lk/local-news.php?pageID=5049"
}