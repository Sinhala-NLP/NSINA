{
       "Source": "hirunews",
       "Timestamp": "Saturday, 02 July 2016 - 15:11",
       "Headline": "විදුලිසැර වැදීමෙන් කුඩා දරුවෙකු මියයයි",
       "News Content": "තංගල්ල - කුඩාවැල්ල - නාකුළුගමුව ප්‍රදේශයේදී විදුලි සැර වැදීමෙන් කුඩා දරුවෙකු මියගොස් තිබෙනවා.\nමියගිය දරුවාගේ වයස අවුරුදු තුනක්.\nකුඩා දරුවා සිය නිවස තුළ සිටි අවස්ථාවේදී මෙම අනතුරට මුහුණපා ඇති බව සඳහන්.\nනිවසට ජලය ලබාගන්නා වතුර මෝටරයේ ඇතිවූ කාර්මික දෝෂයක් පරීක්ෂා කිරීම සඳහා මියගිය දරුවාගේ සීයා ළිඳ අසලට ගොස් තිබෙනවා.\nඑහිදී සීයා විසින් විදුලි මෝටරය සහ නිවසේ විදුලි පරිපථය සම්බන්ධ වන වයරය අතර මගින් ගලවා පරීක්ෂා කර බලා ඇති බව සඳහන්.\nවයරය ගලවා දමා සීයා එම ස්ථානයෙන් ඉවත්ව ගිය අවස්ථාවේ ඒ අසලට පැමිණි කුඩා දරුවාට විදුලි සැර වැදී ඇති බවයි වාර්තාවන්නේ.",
       "URL": "https://www.hirunews.lk/137025/විදුලිසැර-වැදීමෙන්-කුඩා-දරුවෙකු-මියයයි",
       "Category": "Local News",
       "Parent URL": "https://www.hirunews.lk/local-news.php?pageID=4982"
}