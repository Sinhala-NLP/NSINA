{
       "Source": "hirunews",
       "Timestamp": "Monday, 13 November 2017 - 10:36",
       "Headline": "පාසල් සිසුවියක් දුෂණය කළ තරුණයෙකු අත්අඩංගුවට",
       "News Content": "පුත්තලම ප්‍රදේශයේ තරුණයෙකු විසින් 15 හැවිරිදි පාසල් සිසුවියක් දුෂණය කර තිබෙනවා.\nඅදාළ දියණිය ඊයේ (12) සිය නිවසේ තනිව සිටි අවස්ථාවකදීයි සැකකරු මෙලෙස ඇයට අතවර කර ඇත්තේ.\nඒ අතරතුර දැරිවියගේ මවගේ සහෝදරයෙකු නිවසට පැමිණීමත් සමඟ සැකකරු පලා යාමට උත්සාහ කර තිබුණා.\nකෙසේ වෙතත් දැරියගේ මාමා විසින් සැකකරු කොටුකරගත් අතර ප්‍රදේශවාසීන්ද ඔහුගේ සහයට එම ස්ථානයට පැමිණ ඇති බවයි වාර්තා වන්නේ.\nඅදාළ තරුණයා පුත්තලම, පාලාවිය ප්‍රදේශයේ පදිංචි 21 හැවිරිදි පුද්ගලයෙක්.\nඅතවරය සිදුකළ අවස්ථාවේ ඔහු අධික ලෙස මත්පැන් පානය කර සිට ඇති බවයි වාර්තා වන්නේ.\nදැරිය වෛද්‍ය ප්‍රතිකාර සදහා පුත්තලම මූලික රෝහලට ඇතුළත් කර තිබෙනවා.\nසැකකරු පුත්තලම දිසා අධිකරණය වෙත ඉදිරිපත් කිරීමට නියමිතයි.\nපුත්තලම පොලීසිය මගින් වැඩිදුර පරීක්ෂණ ක්‍රියාත්මකයි.\nපුත්තලම - ජුඩ් සමන්ත",
       "URL": "https://www.hirunews.lk/175895/පාසල්-සිසුවියක්-දුෂණය-කළ-තරුණයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4221"
}