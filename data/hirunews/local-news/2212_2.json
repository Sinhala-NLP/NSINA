{
       "Source": "hirunews",
       "Timestamp": "Thursday, 14 January 2021 - 18:00",
       "Headline": "ශ්‍රී ලංකාවෙන් තවත් කොරෝනා ආසාදිතයන් 354ක් - තවලම සති පොලේ වෙළඳුන් 23කටත් කොරෝනා",
       "News Content": "ශ්‍රී ලංකාවෙන් තවත් කොරෝනා වෛරස් ආසාදිතයන් 354 දෙනෙකු වාර්තාවී තිබෙනවා.\nඒ අනුව ශ්‍රී ලංකාවේ සමස්ත ආසාදිතයන් සංඛ්‍යාව 50583ක්.\nමේ අතර තවලම සතිපොළේ වෙළඳාමේ නිරත පුද්ගලයන් 23 දෙනෙකුට කොරෝනා වෛරසය ආසාදනය වී ඇති බවට අද (14)  තහවුරු වී තිබෙනවා.\nඊයේ දින (13) තවලම සතිපොළේ වෙළඳුන් සහ භාණ්ඩ මිලදී ගැනීමට පැමිණි පාරිභෝගිකයන් 88 දෙනකු පී.සී.ආර්. පරීක්ෂණවලට ලක් කර බවයි ගාල්ල දිස්ත්‍රික් ප්‍රාදේශීය වසංගත රෝග විශේෂඥ වෛද්‍ය වෙනුර කේ. සිංහාරච්චි පැවසුවේ.\nඅද එහි ප්‍රතිඵල නිකුත් වූ අතර ඒ අනුව 23 දෙනෙකුට කොරෝනා ආසාදනය වී ඇති බව හඳුනාගෙන තිබෙනවා.\nමීට පෙර තොග වෙළෙන්දෙකුට කොරෝනා වෛරසය අසාදනය වීම හේතුවෙන් මෙම පී.සී.ආර් පරීක්ෂණ සිදුකර ඇති බවටයි වර්තා වන්නේ.\nඅද දින  වර්තාවූ කොරෝනා  ආසාදිතයින් ගාල්ල, මාතර සහ කළුතර යන ප්‍රදේශවල පදිංචිකරුවන්.\nගාල්ල දිස්ත්‍රික් ප්‍රාදේශීය වසංගත රෝග විශේෂඥ වෛද්‍ය වෙනුර කේ. සිංහාරච්චි කියාසිටියේ මෙම තත්වයත් සමඟ නෙළුව, තවලම, ඕපාත යන සතිපොළවල් වසා දැමීමට නිර්දේශ කර ඇති බවයි.",
       "URL": "https://www.hirunews.lk/259717/ශ්‍රී-ලංකාවෙන්-තවත්-කොරෝනා-ආසාදිතයන්-354ක්-තවලම-සති-පොලේ-වෙළඳුන්-23කටත්-කොරෝනා",
       "Category": "Local News",
       "Parent URL": "https://www.hirunews.lk/local-news.php?pageID=2212"
}