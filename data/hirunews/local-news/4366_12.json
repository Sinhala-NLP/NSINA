{
       "Source": "hirunews",
       "Timestamp": "Thursday, 17 August 2017 - 19:25",
       "Headline": "මුස්ලිම් පාසල්වල දෙවන වාරයේ දෙවන අධියර අවසන් කිරීමේ දිනවල වෙනසක්",
       "News Content": "මුස්ලිම් පාසල්වල දෙවන වාරය අවසන් කිරීමේ දිනය සහ තුන්වන වාරය ආරම්භ කිරීමේ දිනය සංශෝදනය කිරීමට අධ්‍යාපන අමාත්‍යංශය තීරණය කර තිබෙනවා.\nසියලු මුස්ලිම් පාසල්වලට දෙවන වාරයේ අදියර දෙකක් යටතේ නිවාඩු ලබාදීම සිදුවන අතර එහි පළමු අදියර 2017.05.27 වනදා සිට 2017.06.27 දක්වායි ලබාදී තිබුනේ.\nදෙවන අධියර සඳහා හෙට සිට ලබන 27 වනදා දක්වා නිවාඩු ලබාදීමට නියමිතව තිබු අතර සැප්තැම්බර් පළමුවනදාට යෙදෙන හජ්ජි උත්සවය හේතුවෙන් අදාළ නිවාඩු දිනවල සංශෝදනයක් සිදුකර තිබෙනවා.\nඒ අනුව සියලු මුස්ලිම් පාසල්වලට දෙවන වාරයේ දෙවන අදියර සඳහා හෙට සිට ලබා දීමට නියමිතව තිබු නිවාඩු අවලංගු වන අතර ඒ වෙනුවෙන් ලබන 31 වනදා සිට සැප්තැම්බර් මස 8 වනදා දක්වා නිවාඩු ලබාදීමටයි අධ්‍යාපන අමාත්‍යංශය තීරණය කර ඇත්තේ.\nමුස්ලිම් පාසල්වල තුන්වන පාසල් වාරය ලබන මස 11 වන සඳුදා ආරම්භ කිරීමට නියමිතයි.",
       "URL": "https://www.hirunews.lk/168694/මුස්ලිම්-පාසල්වල-දෙවන-වාරයේ-අධියර-අවසන්-කිරීමේ-දිනවල-වෙනසක්",
       "Category": "Local News",
       "Parent URL": "https://www.hirunews.lk/local-news.php?pageID=4366"
}