{
       "Source": "hirunews",
       "Timestamp": "Tuesday, 20 July 2021 - 15:51",
       "Headline": "කොවිඩ් ආසාදිතව රෝහල් ගතව ප්‍රතිකාර ලබමින් සිටි පුද්ගලයින් 980 දෙනෙකු සුවය ලබයි",
       "News Content": "අද දිනයේදීත් තවත් කොරෝනා ආසාදිතයන් 980 දෙනෙකු සුවය ලබා රෝහල්වලින් පිටව ගොස් තිබෙනවා.\nඒ අනුව සුවය ලැබූ සමස්ත කොරෝනා ආසාදිතයන්ගේ සංඛ්‍යාව 262,828 ක්.\nමේ අතර කොවිඩ් මර්දන හා පාලන කටයුතු විධිමත්ව පවත්වාගෙන යෑම සහ සෞඛ්‍ය පද්ධති වැඩිදියුණු කිරීම වෙනුවෙන් රුපියල් ලක්ෂ 900 ක් වටිනා වෑන් රථ 9 ක් බෙදාදීම අද සෞඛ්‍ය ඇමතිනි පවිත්‍රා වන්නිආරච්චිගේ ප්‍රධානත්වයෙන් සෞඛ්‍ය අමාත්‍යාංශයේදී සිදුවුණා.\nආසියානු සංවර්ධන බැංකුවේ මූල්‍ය දායකත්වය මත හිමිවූ මෙම වෑන් රථ මහනුවර, මාතලේ, නුවරඑළිය, අනුරාධපුරය, පොළොන්නරුව, බදුල්ල, මොණරාගල, රත්නපුර මෙන්ම කෑගල්ල යන දිස්ත්‍රික්කවලට බෙදාදීමට නියමිතයි.",
       "URL": "https://www.hirunews.lk/277510/කොවිඩ්-ආසාදිතව-රෝහල්-ගතව-ප්‍රතිකාර-ලබමින්-සිටි-පුද්ගලයින්-980-දෙනෙකු-සුවය-ලබයි",
       "Category": "Local News",
       "Parent URL": "https://www.hirunews.lk/local-news.php?pageID=1808"
}