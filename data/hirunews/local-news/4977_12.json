{
       "Source": "hirunews",
       "Timestamp": "Tuesday, 05 July 2016 - 17:22",
       "Headline": "උතුරුමැද කොන්ත්‍රාත් අවුලට තවමත් විසඳුම් නැහැ",
       "News Content": "උතුරුමැද පළාතේ රජයේ කොන්ත්‍රාත් අත්හිටුවන  ලෙස ඉල්ලා ඇති පෙත්සමට අදාළ විරෝධතා ඇත්නම් මේ මස 11 වනදා ඒවා ගොනු කරන ලෙස පළාත් ප්‍රධාන අමාත්‍යවරයා ඇතුලූ වගඋත්තරකරුවන්ට අධිකරණය අද නියෝග කළා.\nඋතුරුමැද පළාත්බද මහාධිකරණය මෙම නියෝගය නිකුත් කළේ ශ්‍රී ලංකා ජාතික ඉදිකිරීම් සංගමයේ උතුරුමැද පළාත් ශාඛාවේ සභාපතිවරයා ගොනුකළ අදාළ පෙත්සම විභාගයට ගත් අවස්ථාවේදියි.\nරජයේ ප්‍රසම්පාදන නියමයන් උල්ලංඝනය කර පළාතේ සියලූ රජයේ ඉදිකිරීම් කොන්ත්‍රාත් දේශපාලන හිතවතුන්ට ලබාදෙන බවට ඔහු එමඟින් කරුණු ඉදිරිපත් කර තිබුණා.\nපෙත්සමේ වගඋත්තරකරුවන් වන්නේ උතුරුමැද පළාත් ප්‍රධාන අමාත්‍යවරයා, ආණ්ඩුකාරවරයා, පළාත් අමාත්‍යවරුන් ඇතුලූ පිරිසක්.",
       "URL": "https://www.hirunews.lk/137272/උතුරුමැද-කොන්ත්‍රාත්-අවුලට-තවමත්-විසඳුම්-නැහැ",
       "Category": "Local News",
       "Parent URL": "https://www.hirunews.lk/local-news.php?pageID=4977"
}