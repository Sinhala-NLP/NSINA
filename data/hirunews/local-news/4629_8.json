{
       "Source": "hirunews",
       "Timestamp": "Monday, 06 March 2017 - 10:48",
       "Headline": "රිටිගල රක්ෂිතයේ සතුන් දඩයම් කළ පුද්ගලයෙකු වනජීවී භාරයට",
       "News Content": "රිටිගල රක්ෂිතයේ සතුන් දඩයම් කළ පුද්ගලයෙකු රිටිගල වනජීවී කාර්යාලයේ නිලධාරීන් පිරිසක් සිදුකළ වැටලීමකදී  අත්අඩංගුවට ගෙන තිබෙනවා.\nමෙලෙස ඊයේ අත්අඩංගුවට ගෙන ඇත්තේ ගලෙන්බිදුණුවැව ප්‍රදේශයේ පදිංචි 65 හැවිරිදි පුද්ගලයෙකු වන අතර මොහු සන්තකයේ තිබී මුවෙකුගේ සහ තලගොයන් දෙදෙනෙකුගේ මස් තොගයක්ද වනජීවී භාරයට ගෙන තිබෙනවා.\nවැටලීමේදී සැකකරු සමඟ සිටි තවත් පුද්ගලයින් දෙදෙනෙකු පලාගොස් ඇති බව සඳහන්.\nඔවුන් දෙදෙනා අත්අඩංගුවට ගැනීම සඳහා මේ වනවිට විමර්ශනයක් ආරම්භ කර ඇති බවයි වනජීවී සංරක්ෂණ දෙපාර්තමේන්තුව ප්‍රකාශ කළේ.",
       "URL": "https://www.hirunews.lk/156166/රිටිගල-රක්ෂිතයේ-සතුන්-දඩයම්-කළ-පුද්ගලයෙකු-වනජීවී-භාරයට",
       "Category": "Local News",
       "Parent URL": "https://www.hirunews.lk/local-news.php?pageID=4629"
}