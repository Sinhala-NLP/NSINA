{
       "Source": "hirunews",
       "Timestamp": "Sunday, 21 August 2022 - 14:17",
       "Headline": "උතුවන්කන්දෙන් ඇද වැටී සරසවි සිසුවියක් ජීවිතක්ෂයට (වීඩියෝ)",
       "News Content": "මාවනැල්ල, උතුවන්කන්ද ප්‍රදේශයේ පර්යේෂණ චාරිකාවකට ගිය සරසවි සිසුවියක් උතුවන්කන්ද ගලෙන් ඇද වැටී ජීවිතක්ෂයට පත් වී තිබෙනවා.\nපොලිසිය සදහන් කළේ පේරාදෙණිය විශ්වවිද්‍යාලයේ ඉගෙනුම ලබන සිසුවියක් මෙලෙස අද දහවල් ගලෙන් ඇද වැටී ජීවිතක්ෂයට පත් වී ඇති බවයි.\nමෙලෙස මියගොස් ඇත්තේ ඇල්පිටිය ප්‍රදේශයේ පදිංචි 27 හැවිරිදි තරුණියක්.\nඇය ඇතුලුව සිසු සිසුවියන් 60කට ආසන්න පිරිසක් අද උදෑසන උතුවන්කන්දේ පිහිටි සරදියෙල් ගල නැරඹීමට පැමිණ ඇත්තේ පේරාදෙණියේ සිට මගී බස් රථවලින්.\nපසුව පා ගමනින් කන්ද නැග උැති අතර එහිදී කන්දේ ඉහළ කොටසේදී මෙම අනතුර සිදුවී ඇති බවටයි අනාවරණ වී ඇත්තේ.\nමියගිය සිසුවියගේ සිරුර මාවනැල්ල රෝහලේ තැන්පත් කර ඇති අතර මාවනැල්ල පොලිසිය සිද්ධිය පිළිබඳ විමර්ශන ආරම්භ කර තිබෙනවා.",
       "URL": "https://www.hirunews.lk/313362/උතුවන්කන්දෙන්-ඇද-වැටී-සරසවි-සිසුවියක්-ජීවිතක්ෂයට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=924"
}