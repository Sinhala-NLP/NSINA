{
       "Source": "hirunews",
       "Timestamp": "Wednesday, 24 August 2022 - 9:41",
       "Headline": "කොළඹ හා තදාසන්න ප්‍රදේශවලට මත්ද්‍රව්‍ය බෙදාහරින ජාවාරම්කරැ⁣වෙකු අත් අඩංගුවට",
       "News Content": "කොළඹ හා තදාසන්න ප්‍රදේශවලට මත්ද්‍රව්‍ය බෙදාහරින ජාලයේ ජාවාරම්කරැ⁣වෙකු විශේෂ කාර්ය බලකා අත්අඩංගුවට පත් වී තිබෙනවා.\nඒ, ඊයේ (23) වන දින දෙමටගොඩ පොලිස් වසමේ ලක්හිරු සෙවන ඉදිරිපිට මාර්ගය අසල දී සිදු කළ වැටළීමකින්.\nසැකකරු අත් අඩංගුවට ගෙන ඇත්තේ, ලක්ෂ හයකට අධික වටිනාකමින් යුත් අයිස් මත්ද්‍රව්‍ය ග්‍රෑම් 55ක්, මිලි ග්‍රෑම් 310ක් හා ජාවාරමින් උපයාගත් මුදල් රුපියල් 138,500.00ක් සමඟ යි.\nසැකකරු මාලිගාවත්ත ප්‍රදේශයේ පදිංචි වයස අවුරුදු 26ක පුද්ගලයෙක්.\nවැඩිදුර විමර්ශන කටයුතු දෙමටගොඩ පොලිසිය මඟින් මෙහෙයවනු ඇති.\nමේ අතර, ඊයේ (23) වැනි දින ජා ඇල පොලිස් වසමේ අංක 111, මිතුන් මාවත, ජා ඇල, ඒකල ලිපිනයේ සිදු කළ වැටළීමකින් නීති විරෝධී මත්පැන් ලීටර් 337.5ක්, ගෝඩා ලීටර් 5,400ක් හා මත්පැන් පෙරීමේ උපකරණ සන්තකයේ තබාගෙන සිටි පුද්ගලයකු ද අත් අඩංගුවට ගත් බව විශේෂ කාර්‍ය බලකාය පවසනවා.\nසැකකරු නුවර ප්‍රදේශයේ පදිංචි වයස අවුරුදු 32ක පුද්ගලයෙක්.\nවැඩිදුර විමර්ශන කටයුතු ජාඇල පොලිසිය මෙහෙයව යි.",
       "URL": "https://www.hirunews.lk/313587/කොළඹ-හා-තදාසන්න-ප්‍රදේශවලට-මත්ද්‍රව්‍ය-බෙදාහරින-ජාවාරම්කරැ⁣වෙකු-අත්-අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=918"
}