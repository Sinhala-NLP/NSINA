{
       "Source": "hirunews",
       "Timestamp": "Friday, 15 April 2016 - 16:12",
       "Headline": "ලග්ගල පොලිසියේ සිද්ධිය පිළිබද CID පරීක්ෂණ ඇරඹේ ( ඡායාරුප)",
       "News Content": "ලග්ගල පොලීසියට ඇතුලූවී ගිනි අවි සොරාගැනීමේ සිද්ධිය සම්බන්ධයෙන් අපරාධ පරීක්ෂණ දෙපාර්තමේන්තුව විසින් පරීක්ෂණයක් ආරම්භ කර තිබෙනවා.\nමේ වනවිට ලග්ගල පොලිස් ස්ථානයේ සියලූ නිලධාරීන්ගේ නිවාඩු අවලංගු කර ඇති අතර, අපරාධ පරීක්ෂණ දෙපාර්තමේන්තු නිලධාරින් පොලිස් ස්ථානය තුළ විශේෂ පරීක්ෂණයක් ආරම්භ කර ඇති බව සඳහන්.\nඑමෙන්ම සියලූම නිලධාරීන්ගෙන් ප්‍රකාශ සටහන් කරගත් බවයි වාර්තාවන්නේ.\nඊයේ අලූයම ලග්ගල පොලිස් ස්ථානයේ ටී 56 ගිනි අවියක් සහ රිවෝල්වර 9 ක් අතුරුදන්වූ බවට කරුණු අනාවරණ වුණා.\nවැඩබලන පොලිස්පතිවරයාගේ නියෝගය මත ඊට අදාළ පරීක්ෂණඅපරාධ පරීක්ෂණ දෙපාර්තමේන්තුවට පැවරුණේ ඊයේ දිනයේයි.\nමේ අතර පොලීසිය ආරම්භ කළ මුලික පරීක්ෂණවලින් අනතුරුව සිද්ධිය වූ අවස්ථාවේ රාජකාරියේ යෙදී සිටි පොලිස් නිලධාරීන් තුන්දෙනෙකුගේ සේවය ද අත්හිටවනු ලැබුවා.",
       "URL": "https://www.hirunews.lk/130918/ලග්ගල-පොලිසියේ-සිද්ධිය-පිළිබද-cid-පරීක්ෂණ-ඇරඹේ-ඡායාරුප",
       "Category": "Local News",
       "Parent URL": "https://www.hirunews.lk/local-news.php?pageID=5087"
}