{
       "Source": "hirunews",
       "Timestamp": "Thursday, 28 January 2021 - 16:26",
       "Headline": "යතුරුපැදි අනතුරකින් තුවාල ලබා රෝහල්ගත කළ ලෙලුම් රත්නායක සුව අතට",
       "News Content": "ප්‍රවීණ වාදකයෙකු සංගීතඥයෙකු මෙන්ම ගායකයෙක් වන ලෙලුම් රත්නායක රිය අනතුරකින් තුවාල ලබා රෝහල් ගත කර තිබෙනවා.\nයතුරුපැදි අනතුරකින් වම් අතේ ඇගිල්ලකට තුවාල සිදුවී ඇති ඔහු මේවන විට කොළඹ ජාතික රෝහලේ ප්‍රතිකාර ලබමින් සිටින බවයි එහි ප්‍රකාශිකාවක සඳහන් කළේ.\nතුවාලය හේතුවෙන් අත ශල්‍යකර්මයකට භාජනය කර ඇති අතර ලෙලුම් රත්නායකට වෙනත් කිසිදු ආබාධයක් හෝ තුවාලයක් සිදුවී නැහැ.\nඔහු මේවන විට සුව අතට පත්ව ඇතැයි ද කොළඹ ජාතික රෝහලේ ප්‍රකාශිකාව කියාසිටියා.",
       "URL": "https://www.hirunews.lk/260985/යතුරුපැදි-අනතුරකින්-තුවාල-ලබා-රෝහල්ගත-කළ-ලෙලුම්-රත්නායක-සුව-අතට",
       "Category": "Local News",
       "Parent URL": "https://www.hirunews.lk/local-news.php?pageID=2184"
}