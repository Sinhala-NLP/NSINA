{
       "Source": "hirunews",
       "Timestamp": "Monday, 20 March 2017 - 7:25",
       "Headline": "ඥාතීන් දැකීම එකම අරමුණයි - නැවියන් සෝමාලියාවේ සිට හිරුට කියයි",
       "News Content": "මුහුදු කොල්ලකරුවන් ග්‍රහණයේ සිට මුදා ගනු ලැබූ ඒරීස් - 13 නෞකාවේ පවතින ඉන්ධන ඇතුළු අනෙකුත් භාණ්ඩ සෝමාලියාවේ බොසාසෝ වරාය වෙත ලබාදීමට කටයුතු කරන බව එම නෞකාවේ ප්‍රධාන නිලධාරී රුවන් සම්පත් පවසනවා.\nඅද දිනයේදී මෙම නෞකාව සෝමාලියාවේ බොසාසෝ වරායේ සිට ජිබුටි වෙත ළඟාවීමට ද නියමිත බවයි ඔහු හිරු ප්‍රවෘත්ති අංශයට අදහස් දක්වමින් කියා සිටියේ.\nශ්‍රී ලාංකික කාර්ය මණ්ඩලයේ 08 දෙනා සමඟ අදාළ නෞකාව ඊයේ සෝමාලියාවේ බොසාසෝ වරාය වෙත ළඟා වුණා.\nඑහිදී ඔවුන් උණුසුම් ලෙස පිළිගැනුණු අතර එම අවස්ථාවට සෝමාලියානු උප ජනාධිපතිවරයා ද පැමිණි බවයි හිරු ප්‍රවෘත්ති අංශය සමඟ සම්බන්ධ වෙමින් නෞකාවේ ප්‍රධාන ඉංජිනේරු ජයන්ත කළුබෝවිල කියා සිටියේ.\nකෙසේ වෙතත්, හැකි ඉක්මනින් නිවෙස් වලට පැමිණීම තම අපේක්ෂාව බවයි ඒරිස් - 13 නෞකාවේ ප්‍රධාන නිලධාරී රුවන් සම්පත් වැඩිදුරටත් සදහන් කළේ.",
       "URL": "https://www.hirunews.lk/157258/ඥාතීන්-දැකීම-එකම-අරමුණයි-නැවියන්-සෝමාලියාවේ-සිට-හිරුට-කියයි",
       "Category": "Local News",
       "Parent URL": "https://www.hirunews.lk/local-news.php?pageID=4605"
}