{
       "Source": "hirunews",
       "Timestamp": "Friday, 31 March 2023 - 9:11",
       "Headline": "අඩු වූ ඉන්ධන මිලේ වාසිය විදුලි පාරිභෝගිකයන්ට?",
       "News Content": "ඉන්ධන මිල අඩුකිරීම හරහා විදුලි බිල පහත දැමීම සම්බන්ධයෙන් යෝජනාවලියක් කඩිනමින් ලබාදෙන ලෙස මහජන උපයෝගීතා කොමිසම විදුලිබල මණ්ඩලයට ලිපියකින් දැනුම්දී තිබෙනවා.\nඉන්ධන මිල පහත දැමීම, ලෝක වෙළඳපොලේ ගල් අඟුරු මිල පහත යෑම සහ ඩොලරයට සාපේක්ෂව රුපියල ශක්තිමත්වීම යන කරුණු සළකා මෙම ඉල්ලීම සිදුකළ බවයි හිරු ප්‍රවෘත්ති අංශය සමඟ සංවාදයකට එක්වෙමින් එම කොමිසමේ සභාපති ජනක රත්නායක කියා සිටියේ.\nඉන්ධන මිල පහත දැමීම තුලින් විදුලි ගාස්තුව සියයට විස්සකින් පමණ අඩු කළ හැකි බවද එහිදී ඔහු සඳහන් කළා.",
       "URL": "https://www.hirunews.lk/331342/අඩු-වූ-ඉන්ධන-මිලේ-වාසිය-විදුලි-පාරිභෝගිකයන්ට",
       "Category": "Local News",
       "Parent URL": "https://www.hirunews.lk/local-news.php?pageID=444"
}