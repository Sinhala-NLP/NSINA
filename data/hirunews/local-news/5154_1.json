{
       "Source": "hirunews",
       "Timestamp": "Thursday, 25 February 2016 - 8:40",
       "Headline": "එක්නැලිගොඩ ගැන තීරණාත්මක හඩපටයක්",
       "News Content": "මාධ්‍යවේදී ප්‍රගීත් එක්නැලිගොඩ  පැහැරගෙනයාම කුමන්ත්‍රණය කල බව පැවසෙන සැකකරුවන්ගේ කථාබහ ඇතුළත් හඩපටයක්  රහස් පොලිසියට ලැබී තිබෙනවා.\nඊයේ දිනයේදී  රහස් පොලිසිය හෝමාගම මහේස්ත්‍රාත් අධිකරණයට ඒබව දන්වා තිබෙනවා.\nඒ අනුව සිද්ධිය සම්බන්ධයෙන් දැනට සැකපිට අත්අඩංගුවට ගෙන සිටින ඇතැම් සැකකරුවන් එක්නැලිගොඩ  පැහැරගෙනයාමට කුමන්ත්‍රණය කිරීමට  සෘජුව සම්බන්ධ යැයි සැක මතුවන බවයි රහස් පොලිසිය අධිකරණයට දැනුම් දී ඇත්තේ.\nකෙසේවෙතත් මෙම හඩපටය සම්බන්ධයෙන් තවදුරටත් විමර්ශන සිදුකිරීම සඳහා තවත් කල් අවශ්‍ය යැයි රහස් පොලිසිය අධිකරණය හමුවේ ප්‍රකාශ කල බව එක්නැලිගොඩ වෙනුවෙන් පෙනීසිටින නීතීඥ උපුල් කුමරප්පෙරුම ප්‍රකාශ කර තිබෙනවා.",
       "URL": "https://www.hirunews.lk/127102/එක්නැලිගොඩ-ගැන-තීරණාත්මක-හඩපටයක්",
       "Category": "Local News",
       "Parent URL": "https://www.hirunews.lk/local-news.php?pageID=5154"
}