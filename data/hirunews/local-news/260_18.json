{
       "Source": "hirunews",
       "Timestamp": "Saturday, 17 June 2023 - 15:29",
       "Headline": "වෛද්‍ය නිමල් කරුණාසිරි අභාවප්‍රාප්ත වෙයි",
       "News Content": "ශ්‍රී ලංකා මානව හිමිකම් කොමිෂන් සභාවේ කොමසාරිස්වරයෙකු වන වෛද්‍ය නිමල් කරුණාසිරි අභාවප්‍රාප්ත වී තිබෙනවා.\nඒ අද කොළඹ ජාතික රෝහලේ ස්නායු හදිසි අනතුරු ඒකකයේ ප්‍රතිකාර ලබමින් සිටින අතරතුරයි.\nපසුගිය දිනෙක නිවසේදී ඔහු හදිසි ඇද වැටීමකට ලක්ව ඇති අතර ඒ සමඟ ඇති වූ රෝගී තත්ත්වයක් හේතුවෙන් ඔහු මෙලෙස රෝහල් ගත ව ප්‍රතිකාර ලබමින් සිටි බව සදහන්.\nඅභාවප්‍රාප්ත වන විට වෛද්‍ය නිමල් කරුණාසිරි 63 වන වියේ පසු වූ අතර, ඔහු රජයේ ආයුර්වේද වෛද්‍ය සංගමයේ හිටපු සභාපති ලෙසද මීට පෙර කටයුතු කළා.",
       "URL": "https://www.hirunews.lk/338221/වෛද්‍ය-නිමල්-කරුණාසිරි-අභාවප්‍රාප්ත-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=260"
}