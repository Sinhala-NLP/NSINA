{
       "Source": "hirunews",
       "Timestamp": "Wednesday, 10 May 2023 - 10:33",
       "Headline": "පාර්ලිමේන්තු සැසිවාරය විනාඩි 10කට කල් තබයි",
       "News Content": "එක්ස්ප්‍රස් පර්ල් නෞකාවේ වන්දි ලබා ගැනීමට අදාළව පැවති විවාදය අතරතුරදී සභාව විනාඩි 10 කට කල් තැබීමට කතානායක මහින්ද යාපා අබේවර්ධන පියවර ගනු ලැබුවා.\nඅදාළ නෞකාවේ වන්දි ලබා ගැනීම සම්බන්ධයෙන් සිංගප්පූරු අධිකරණයේ නඩු පවරා ඇති බැවින් මෙම විවාදය පැවැත්වීම සුදුසු ද නැද්ද යන්න පිළිබඳව තීරණයක් ලබාදෙන ලෙසයි අධිකරණ අමාත්‍ය ජනාධිපති නීතිඥ විජේදාස රාජපක්ෂ කතානායකවරයාගෙන් ඉල්ලා සිටියේ.\nඑසේම තමන් විවාදයට සහභාගි නොවන බවට ද විවාදය ආරම්භයේදී අදහස් දක්වමින් අධිකරණ අමාත්‍යවරයා සභාවට දැනුම් දුන්නා.\nඅනතුරුව, සභාවේ සංවාදාත්මක තත්ත්වයක් ඇති වූ අතර ඒ අනුවයි කතානායකවරයා හදිසි පක්ෂ නායක රැස්වීමක් කැඳවීමට පියවර ගනු ලැබුවේ.",
       "URL": "https://www.hirunews.lk/334768/පාර්ලිමේන්තු-සැසිවාරය-විනාඩි-10කට-කල්-තබයි",
       "Category": "Local News",
       "Parent URL": "https://www.hirunews.lk/local-news.php?pageID=355"
}