{
       "Source": "hirunews",
       "Timestamp": "Friday, 25 February 2022 - 22:37",
       "Headline": "විදෙස්ගත මත්ද්‍රව්‍ය ජාවාරම්කරුවෙකුගේ ගෝලයෙක් අත්අඩංගුවට",
       "News Content": "විදෙස්ගතව සිටින මත්ද්‍රව්‍ය ජාවාරම්කරුවෙකු වන \"පූකුඩු කන්නා\" සමග සබඳතා පවත්වන පුද්ගලයෙකු පොලිස් මත්ද්‍රව්‍ය නාශක කාර්යාංශය විසින් අත්අඩංගුවට ගෙන තිබෙනවා.\nසැකකරු සතුව තිබී හෙරොයින් කිලෝ 1.268ක් සහ රුපියල් 793,350ක මුදල් සොයාගෙන ඇති බවයි වාර්තා වන්නේ.\nපොලිස් මත්ද්‍රව්‍ය නාශක කාර්යාංශයට ලැබුණු තොරතුරකට අනුව වැටලීම සිදුකර ඇති අතර සැකකරු අත්අඩංගුවට ගැනුනේ කෙරවලපිටිය ප්‍රදේශයේදීයි.\nමෙම 45 හැවිරිදි සැකකරු කෙරවලපිටිය ප්‍රදේශයේම පදිංචිකරුවෙක්.\nවිදෙස්ගතව සිටින මත්ද්‍රව්‍ය ජාවාරම්කරු විසින් මෙම මත්ද්‍රව්‍ය ජාවාරම මෙහෙයවන බවටයි අනාවරණ වී ඇත්තේ.\nඅත්අඩංගුවට ගත් සැකකරු හෙට 26 වැලිසර මහේස්ත්‍රාත් අධිකරණයට ඉදිරිපත් කර රැඳවුම් නියෝග ලබාගෙන විමර්ශන සිදුකරන බව පොලිසිය ප්‍රකාශ කළා.",
       "URL": "https://www.hirunews.lk/298067/විදෙස්ගත-මත්ද්‍රව්‍ය-ජාවාරම්කරුවෙකුගේ-ගෝලයෙක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1332"
}