{
       "Source": "hirunews",
       "Timestamp": "Thursday, 30 March 2023 - 8:19",
       "Headline": "නවකවද සිද්ධියකට සබරගමු සරසවියේ හතරදෙනෙකු අත්අඩංගුවට",
       "News Content": "නවක වද සිද්ධියක් මුල් කරගනිමින් සබරගමුව විශ්වවිද්‍යාලයේ නවක සිසුන් පිරිසකට පහරදීමේ සිද්ධියක් සම්බන්ධයෙන් එම සරසවියේම තවත් සිසුන් හතරදෙනෙකු අත්අඩංගුවට ගෙන තිබෙනවා.\nපොලිස් මාධ්‍ය කොට්ඨාශය සඳහන් කළේ පසුගිය මස 15 වනදා නිති විරෝධි රැස්වීමක සාමාජිකයන් වී නවක වදය ලබාදීම සඳහා මෙම සරසවියේ නේවාසිකාගාරය වෙත අයුතු ලෙස ඇතුළු වී නවක සිසුන්ට පහර දී තුවාල සිදු කිරීම මොවුන්ට එල්ල වී ඇති චෝදනාව බවයි.\nපසුගිය 28 වැනි දා බලංගොඩ ප්‍රදේශයේදී අපරාධ පරීක්ෂණ දොපර්තමේන්තුවේ නිලධාරින් විසින් මෙලෙස අත්අඩංගුවට ගත්තේ අවුරුදු 23, 24 සහ 25 යන වයස්වල පසුවන දෙහිවල, මොරටුව, අම්බලන්ගොඩ සහ වැලිමඩ ප්‍රදේශවල පදිංචිකරුවන්.\nමොවුන් ඊයේ (29) බලංන්ගොඩ මහේස්ත්‍රාත් අධිකරණය වෙත ඉදිරිපත් කිරීමෙන් පසු ශරීර ඇප මත මුදා හැර තිබෙනවා.",
       "URL": "https://www.hirunews.lk/331270/නවකවද-සිද්ධියකට-සබරගමු-සරසවියේ-හතරදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=446"
}