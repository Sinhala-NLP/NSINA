{
       "Source": "hirunews",
       "Timestamp": "Tuesday, 20 June 2023 - 13:49",
       "Headline": "රුසියානුවන්ගේ මුදල් කොල්ලකෑ කොන්දොස්තර අත්අඩංගුවට",
       "News Content": "රුසියානු ජාතික යුවලකගේ ජංගම දුරකථනය හා මුදල් කොල්ල කෑ බස් කොන්දොස්තරවරයෙකු හික්කඩුව පොලීසිය විසින් අත්අඩංගුවට ගෙන තිබෙනවා.\nරුසියානු යුවල හික්කඩුව වනජීවි කාර්යාලය අසල මුහුදු  තීරයේ සිය දරුවාද සමඟින් සිටින විට පැමිණි මෙම කොන්දොස්තරවරයා භාණ්ඩ පැහැරගෙන ගොස් ඇති බව පොලිසිය පවසයි.අධික ලෙස මත් ද්‍රව්‍ය භාවිතයට හුරු වී ඇති මෙම සැකකරු මත්ද්‍රව්‍ය භාවිතය සඳහා මුදල් නොමැතිවීම හේතුවෙන් මෙම සොරකම සිදුකර ඇති බව විමර්ශනවලදී හෙළිවී ඇත.\nමෙම ජංගම දුරකථන හා මුදල් සොරකමට ආධාර අනුබල දුන් තවත් පුද්ගලයෙකු අත්අඩංගුවට ගැනීමට හික්කඩුව පොලීසිය පොලීසිය විමර්ශන සිදු කරනවා.",
       "URL": "https://www.hirunews.lk/338497/රුසියානුවන්ගේ-මුදල්-කොල්ලකෑ-කොන්දොස්තර-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=252"
}