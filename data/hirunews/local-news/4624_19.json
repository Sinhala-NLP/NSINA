{
       "Source": "hirunews",
       "Timestamp": "Wednesday, 08 March 2017 - 18:23",
       "Headline": "අර්ජුන් මහේන්ද්‍රන්ට ජනපති කොමිසමෙන් නොතීසි",
       "News Content": "ප්‍රශ්ණ ගත මහ බැංකු බැඳුම්කර නිකුතුව සම්බන්ධයෙන් සාක්ෂි විමසීම සඳහා හිටපු මහ බැංකු අධිපති අර්ජුන මහේන්ද්‍රන් වෙත නොතීසි නිකුත් කර තිබෙනවා.\nබැදුම්කර සිද්ධිය පිලිබඳ විමර්ශනය කෙරෙන ජනාධිපති කොමිසම විසින් මෙලෙස නොතීසි නිකුත් කර ඇත්තේ ලබන 10 වනදා ඔහු කොමිසම හමුවේ පෙනී සිටිය යුතු බව දන්වමින්.\nමේ අතර ප්‍රශ්නගත බැදුම්කර සිද්ධිය සම්බන්ධයෙන් ප්‍රකාශයක් සටහන් කරගැනීම සඳහා හෙට දිනයේදී කොමිසම වෙත පැමිණෙන ලෙස හිටපු මුදල් අමාත්‍යවරයෙකු වන පාර්ලිමේන්තු මන්ත්‍රී බන්දුල ගුණවර්ධන වෙත දැනුම්දී තිබෙනවා.\nඒ, බැදුම්කර සිද්ධිය පිළිබඳ තමන්ටද තොරතුරු ලබාදීමට අවස්ථාවක් දෙන ලෙස ඔහු කර ඇති ඉල්ලීම සැළකිල්ලට ගනිමින්.\nඒ අනුව හෙට දිනයේදී කොමිසමේ විමර්ශන නිලධාරීන් මන්ත්‍රීවරයාගෙන් ප්‍රකාශ ලබාගනු ඇති.",
       "URL": "https://www.hirunews.lk/156387/අර්ජුන්-මහේන්ද්‍රන්ට-ජනපති-කොමිසමෙන්-නොතීසි",
       "Category": "Local News",
       "Parent URL": "https://www.hirunews.lk/local-news.php?pageID=4624"
}