{
       "Source": "hirunews",
       "Timestamp": "Friday, 21 August 2020 - 17:16",
       "Headline": "භූ විද්‍යා හා පතල් කැණීම් කාර්යාංශයේ අක්‍රමිකතා සොයා බැලීමට ත්‍රිපුද්ගල කමිටුවක්",
       "News Content": "භූ විද්‍යා හා පතල් කැණීම් කාර්යාංශයේ අක්‍රමිකතා සොයා බැලීම සඳහා විශේෂ ත්‍රිපුද්ගල කමිටුවක් පත් කර තිබෙනවා.\nපරිසර අමාත්‍යාංශය සඳහන් කළේ විෂය භාර අමාත්‍ය මහින්ද අමරවීර විසින් මෙම කමිටුව පත් කර ඇති බවයි.\nඑමෙන්ම, භූ විද්‍යා හා පතල් කාර්යාංශය හොර ගුහාවක් යැයි සඳහන් කරමින් එම ආයතනයේ සභාපතිවරයා විසින් කරන ලද ප්‍රකාශය සම්බන්ධයෙන් පූර්ණ අවධානයක් යොමුකර ඇති බව ද අමාත්‍යවරයා ප්‍රකාශ කර තිබෙනවා.\nඑමෙන්ම ඒ සම්බන්ධයෙන් මූලික විමර්ශන වාර්තාවක් සකස් කර ඇති අතර, එය අද පරිසර අමාත්‍යාංශයේ ලේකම් විශේෂඥ වෛද්‍ය අනිල් ජාසිංහ විසින් අමාත්‍යවරයා වෙත භාර දුන් බවයි පරිසර අමාත්‍යාංශය වැඩිදුරටත් සඳහන් කළේ.",
       "URL": "https://www.hirunews.lk/248328/භූ-විද්‍යා-හා-පතල්-කැණීම්-කාර්යාංශයේ-අක්‍රමිකතා-සොයා-බැලීමට-ත්‍රිපුද්ගල-කමිටුවක්",
       "Category": "Local News",
       "Parent URL": "https://www.hirunews.lk/local-news.php?pageID=2507"
}