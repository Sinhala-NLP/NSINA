{
       "Source": "hirunews",
       "Timestamp": "Monday, 13 March 2017 - 7:18",
       "Headline": "දුක් කම්කටුලු මැද අධ්‍යාපනය ජයගත් දිරිය දියණිය සහයක් ඉල්ලයි",
       "News Content": "කුප්පි ලාම්පු එළියෙන් තම ජීවිතයට ආලෝකය පාදා ගන්නට වෙර දරන දිරිය දියණියක් පිළිබඳ පොළොන්නරුව මනම්පිටිය ප්‍රදේශයෙන් තොරතුරු වාර්තා වනවා.\nඑච්.බී බවන්තී විදුෂිකා දිඹුලාගල මනන්පිටිය ප්‍රදේශයේ දිවි ගෙවන්නියක්.\nපසුගිය වසරේදී පොලොන්නරුව තෝපාවැව මහා විද්‍යාලයෙන් ඇය වානිජ විෂයධාරා ඔස්සේ උසස් පෙළට මුහුනදුන්නේ දහසකුත් එකක් දුෂ්කරතා මධ්‍යයේයි.\nකෙසේ වෙතත් එම බාධා සියල්ලට අභියෝග කළ ඇය උසස් පෙළ විභාගය ඒ සාමාර්ත තුනක් සමගින් විශිෂ්ට වනවා.\nබාධාක දුක් කම්කටොලු මැද විශ්වවිද්‍යාල ප්‍රවේශ කඩුල්ල පනින ඇයට විශ්වවිද්‍යාලයට යාමට සඳහා මේ වනවිට හරස් වී ඇත්තේ ආර්ථික දුෂ්කරතා කඩුල්ලයි.\nජීවිතයේ දුක් කන්දට අභියෝග කළ ඇයගේ හෙට දිනය ආලෝකවත් කරන්නට කවුරුන් හෝ සමත් වන්නේ නම් එය කෙතරම් සහනයක් වනු ඇතිද ?",
       "URL": "https://www.hirunews.lk/156703/දුක්-කම්කටුලු-මැද-අධ්‍යාපනය-ජයගත්-දිරිය-දියණිය-සහයක්-ඉල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=4617"
}