{
       "Source": "hirunews",
       "Timestamp": "Thursday, 10 March 2022 - 7:41",
       "Headline": "විදේශ ශ්‍රමිකයින්ගේ ප්‍රේෂණවලට, අමතර රුපියල් විස්සක්",
       "News Content": "විදේශ ශ්‍රමිකයින් ප්‍රේෂණය කරන විදේශ විනිමය රුපියල් බවට පරිවර්තනය කිරීමෙන් පසු, ඒවාට අමෙරිකානු ඩොලරයකට රුපියල් විස්සක දිරිදීමනාවක් ලබාදීමට මුදල් අමාත්‍යාංශය තීරණය කර තිබෙනවා.\nමේ අතර, විදේශ ශ්‍රමිකයන්ගේ ප්‍රේෂණ සඳහා අමතරව ලබා දීමට නිර්දේශ කල රුපියල් 08ක දීමනාව ලබා නොදීමට තීරණය කළ බව මහ බැංකුව ඊයේ ප්‍රකාශ කළත් පසුව පස්වරුවේ මුදල් අමාත්‍යාංශය දැනුම් දුන්නේ රුපියල් විස්සක දිරිදීමනාවක් ලබාදෙන බවයි.\nමහබැංකුව මගින් නම්‍යශීලී විනිමය අනුපාතයක් ප්‍රකාශයට පත් කිරීමත් සමග ඩොලරයක විකුණුම් මිල පෙරේ දා රුපියල් 229 යි ශත 99 දක්වා ඉහළ ගිය අතර ඩොලරයක ගැනුම් මිල සටහන් වූයේ රුපියල් 225යි ශත 20ක් ලෙසයි.",
       "URL": "https://www.hirunews.lk/299111/විදේශ-ශ්‍රමිකයින්ගේ-ප්‍රේෂණවලට-අමතර-රුපියල්-විස්සක්",
       "Category": "Local News",
       "Parent URL": "https://www.hirunews.lk/local-news.php?pageID=1303"
}