{
       "Source": "hirunews",
       "Timestamp": "Wednesday, 22 March 2023 - 18:07",
       "Headline": "හරක් කටාගේ සහ කුඩු සලිඳුගේ ජිවිතාරක්ෂාව තහවුරු කරන්නැයි ඉල්ලීමක්",
       "News Content": "රැඳවුම්භාරයේ සිටින නඳුන් චින්තක වික්‍රමරත්න හෙවත් හරක් කටාගේ සහ සළිදු මල්ෂික හෙවත් කුඩු සළිදුගේ ජිවිතාරක්ෂාව තහවුරු කරන ලෙස නීතිඥ මඩුල්ලක් අද (22) කොළඹ කොටුව මහේස්ත්‍රාත් අධිකරණයෙන් ඉල්ලීමක් කළා.\nජනාධිපති නීතිඥ රියෙන්සි අර්සකුලරත්න ඇතුළු නීතිඥ මඩුල්ලක් විසින් මෙම ඉල්ලීම සිදුකළ අතර, එහි දී සැකකරුවන් දෙදෙනාගේ ආරක්ෂාව තහවුරු කරන ආකාරය සම්බන්ධයෙන් සතියක් තුළ අධිකරණයට කරුණු දක්වන ලෙසයි මහේස්ත්‍රාත් තිලිණ ගමගේ, පොලිස් මූලස්ථානයේ මහජන පැමිණිලි අංශයේ ස්ථානාධිපතිවරයාට නියෝග කරනු ලැබුවේ.\nඑසේ ම, එහි දී ජනාධිපති නීතිඥ රියෙන්සි අර්සකුලරත්න අධිකරණයෙන් ඉල්ලා සිටියේ අපරාධ පරීක්ෂණ දෙපාර්තමේන්තුවේ ස්ථානාධිපතිවරයා භාරයේ සැකකරුවන් පිටතට රැගෙන යන ලෙසයි.\nඑහි දී ඔවුන් සංවිධානාත්මක අපරාධ කල්ලි නායක මාකඳුරේ මධූෂ්ගේ මරණය සම්බන්ධයෙන් ද අධිකරණයේ අවධානය යොමු කළා.",
       "URL": "https://www.hirunews.lk/330644/හරක්-කටාගේ-සහ-කුඩු-සලිඳුගේ-ජිවිතාරක්ෂාව-තහවුරු-කරන්නැයි-ඉල්ලීමක්",
       "Category": "Local News",
       "Parent URL": "https://www.hirunews.lk/local-news.php?pageID=460"
}