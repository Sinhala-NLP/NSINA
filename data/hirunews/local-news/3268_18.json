{
       "Source": "hirunews",
       "Timestamp": "Wednesday, 03 July 2019 - 16:20",
       "Headline": "දුම්රිය වෘත්තිය සමිතිවලින් යළිත් රතු එළියක්",
       "News Content": "බීමත් සේවකයෙකුට විනය පියවර ගැනීමට අදාළව දුම්රිය සාමාන්‍යාධිකාරීවරයාට ප්‍රවාහන අමාත්‍යාංශයෙන් සිදුවන බලපෑම් වහා නතර නොකළහොත් අද මධ්‍යම රාත්‍රියේ සිට දුම්රිය වර්ජනයක් ක්‍රියාත්මක කරන බව වෘත්තීය සමිති පවසනවා.\nකොළඹ අද පැවති මාධ්‍ය හමුවකට එක්වෙමින් වෘත්තිය සමිති නියෝජිතයන් කියා සිටියේ මෙම සිද්ධියේදී දුම්රිය සාමාන්‍යාධිකාරී ඩිලන්ත ප්‍රනාන්දු නිසි පරිදි සිය රාජකාරිය සිදුකර ඇති බවයි.\nකෙසේ වෙතත් වැඩ තහනමකට ලක් කර ඇති අදාළ සේවකයාට යළි රාජකාරි කිරීමට අවස්ථාව ලබාදෙන ලෙස ප්‍රවාහන අමාත්‍යාංශ ලේකම්වරයා දුම්රිය සාමාන්‍යාධිකාරීවරයාට දිගින් දිගටම බලපෑම් කරන බව ඔවුන් සඳහන් කළා.",
       "URL": "https://www.hirunews.lk/219582/දුම්රිය-වෘත්තිය-සමිතිවලින්-යළිත්-රතු-එළියක්",
       "Category": "Local News",
       "Parent URL": "https://www.hirunews.lk/local-news.php?pageID=3268"
}