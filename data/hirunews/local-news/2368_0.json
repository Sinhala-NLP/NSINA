{
       "Source": "hirunews",
       "Timestamp": "Monday, 26 October 2020 - 18:39",
       "Headline": "අමාත්‍යංශ 03ක් මැනුමකට එක්වෙයි",
       "News Content": "සියලු අභය භූමි සහ වන සංරක්ෂණ කලාප වලට අයත් ඉඩම් මැන වෙන් කිරීමට තීරණය කළ බව පරිසර අමාත්‍යාංශය සඳහන් කළා.\nඑම අමාත්‍යාංශය නිවේදනයක් නිකුත් කරමින් සඳහන් කළේ ඉඩම්, පරිසර සහ වනජිවි යන අමාත්‍යාංශ තුනෙහි අමාත්‍යවරුන් විසින් ඉදිරියේදී ඒ සඳහා ඒකාබද්ධ කැබිනට් පත්‍රිකාවක් ද ඉදිරිපත් කිරීමට නියමිත බවයි.\nඅනවසරයෙන් රක්ෂිත ඉඩම් හා අභය භූමි ඉඩම් අත්පත් කර ගෙන ඇති පුද්ගලයින්ට එරෙහිව නීතිමය ක්‍රියාමාර්ග ගැනීමේදී මෙම සීමා මායිම් ගැටලුවක් බවට පත්වීම හේතුවෙනුයි මෙලෙස මෙම ඉඩම් වෙන් කිරීමට තීරණය කර ඇත්තේ.",
       "URL": "https://www.hirunews.lk/253361/අමාත්‍යංශ-03ක්-මැනුමකට-එක්වෙයි",
       "Category": "Local News",
       "Parent URL": "https://www.hirunews.lk/local-news.php?pageID=2368"
}