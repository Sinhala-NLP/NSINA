{
       "Source": "hirunews",
       "Timestamp": "Saturday, 15 August 2020 - 13:38",
       "Headline": "පොලිස් නිළ සුනඛ වෙන්දේසියක් (වීඩියෝ)",
       "News Content": "පොලිස් නිල සුනඛ කොට්ඨාශයට අයත් සේවයෙන් ඉවත් කළ සුනඛයින් වෙන්දේසියක් මහනුවර දී අද පැවැත්වුණා.\nමෙහිදී නිළ සුනඛයින් 25 දෙනෙකු වෙන්දේසි වූ බවයි මහනුවර පොලිස් නිළ සුනඛ කොට්ඨාශය සඳහන් කළේ.\nවයස අවුරුදු 10 ඉක්ම වූ නිල සුනඛයින් මෙලෙස වෙන්දේසි කර තිබෙනවා.\nඑහිදී රුපියල් ලක්ෂය ඉක්ම වූ මුදලකට වෙන්දේසි වූ බි්‍රට් නැමති සුනඛයා අනුයුක්ත කර තිබුණේ පොලිස් මත්ද්‍රව්‍ය නාශක කාර්යාංශයටයි.\nඑමෙන්ම, අද වෙන්දේසි කරන ලද නිළ සුනඛයින් අතර රෙජී, බෙට්කා, ඇල්වින්, බම්බර්, රෝසි සහ හීරෝ වනවා.\nමේ අතරින් හීරෝ නම් නිළ සුනඛයා අපරාධ පරීක්ෂණ 350ක් සහ මත්ද්‍රව්‍ය වැටලීම් 600ක් සඳහා යොදාගෙන ඇති බව සඳහන්.",
       "URL": "https://www.hirunews.lk/247852/පොලිස්-නිළ-සුනඛ-වෙන්දේසියක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2519"
}