{
       "Source": "hirunews",
       "Timestamp": "Sunday, 03 May 2020 - 19:16",
       "Headline": "හිරු සහන යාත්‍රාව අදත් (වීඩියෝ)",
       "News Content": "කොවිඞ් 19 ව්‍යාප්තවීමත් සමඟ දැඩි දුෂ්කරතා මැද, සරණක් අවැසිව සිටින අපේම ජනතාව වෙනුවෙන් ක්‍රියාත්මක ‘‘රට වෙනුවෙන් හිරු” සහන යාත්‍රා ක්‍රියාන්විතය මේ වනවිට ගම්, නගර සිසාරා සාර්ථකව ක්‍රියාත්මක වනවා.\nමෙම වැඩසටහන අද ක්‍රියාත්මක වුණේ කොළඹ සහ කළුතර දිස්ත්‍රික්කවලයි.\nහිරු සහන යාත්‍රා ක්‍රියාන්විතයට සමගාමීව හිරු මාධ්‍ය ජාලය ශ්‍රී ලංකා රතුකුරුස සමාජය හා එක්ව ක්‍රියාත්මක කරන, පොදු ස්ථාන විෂබීජහරණය කිරීමේ වැඩසටහන් අද ක්‍රියාත්මක වුණේ කොළඹ අගරදගුරු නිල නිවස, නුගේගොඩ යස වැඩිහිටි නිවාසය සහ කිරුලපන සිද්ධාර්ථාරාම පිරිවෙන ඇතුලූ ස්ථාන කිහිපයකයි.\nමේ අතර, රට වෙනුවෙන් හිරු සහන යාත්‍රා ක්‍රියාන්විතයට සමගාමීව මහරගම අපේක්ෂා රෝහලට අවශ්‍ය ආරක්ෂිත ඇඳුම් සහ උපකරණ ද අද පරිත්‍යාග කෙරුණා.",
       "URL": "https://www.hirunews.lk/239985/හිරු-සහන-යාත්‍රාව-අදත්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2756"
}