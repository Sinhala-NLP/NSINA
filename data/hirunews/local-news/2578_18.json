{
       "Source": "hirunews",
       "Timestamp": "Friday, 17 July 2020 - 16:30",
       "Headline": "හෝමාගම පොලිස් අධිකාරී කාර්යාලයේ නිලධාරීන් ඇතුළු 31ක් නිරෝධායනයට",
       "News Content": "හෝමාගම පොලිස් අධිකාරී කාර්යාලයේ සේවය කළ පොලිස් සැරයන්වරියකට කොරෝනා ආසාදනය වීම හේතුවෙන් එම කාර්යාලයේ සහ විශේෂ වංචා විමර්ශන ඒකකයේ නිලධාරීන් ඇතුළු 31 දෙනෙකු නිරෝධායනය සඳහා යොමුකර තිබෙනවා.\nපොලිස් මාධ්‍ය කොට්ඨාශය සඳහන් කළේ ඔවුන් අත්තිඩිය සහ හබරාදූව නිරෝධායන මධ්‍යස්ථාන වෙත යොමුකර ඇති බවයි.\nඒ අතර පොලිසියේ විසි දෙදෙනෙකු සහ සිවිල් පුද්ගලයින් 09 දෙනෙකු සිටින බවයි මාධ්‍ය කොට්ඨාශය වැඩිදුරටත් සඳහන් කළේ.\nඅදාළ පොලිස් සැරයන්වරියගේ පුත්‍රයා කන්දකාඩු පුනරුත්ථාපන මධ්‍යස්ථානයේ උපදේශකවරයෙකු ලෙස කටයුතු කර ඇති අතර, ඔහුට මීට පෙර කොරෝනා වෛරසය ආසාදනය වී ඇති බව තහවුරු කර ගැනුණා.",
       "URL": "https://www.hirunews.lk/245753/හෝමාගම-පොලිස්-අධිකාරී-කාර්යාලයේ-නිලධාරීන්-ඇතුළු-31ක්-නිරෝධායනයට",
       "Category": "Local News",
       "Parent URL": "https://www.hirunews.lk/local-news.php?pageID=2578"
}