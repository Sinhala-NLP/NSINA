{
       "Source": "hirunews",
       "Timestamp": "Monday, 14 October 2019 - 8:12",
       "Headline": "රන් බිස්කට් 17 ක් සමඟ ගුවන් තොටුපලේදී පුද්ගලයෙකු අත්අඩංගුවට",
       "News Content": "නීතිවිරෝධී ලෙස මෙරටට රැගෙන ආ රන් බිස්කට් 17ක් සමඟ සැකකරුවෙකු ගුවන් තොටුපළේදී පොලිස් මත්ද්‍රව්‍ය නාශක කාර්යාංශය විසින් ඊයේ අත්අඩංගුවට ගෙන තිබෙනවා.\nඩුබායි සිට මෙරටට පැමිණි සැකකරු සිය ගමන් මල්ල රැගෙන පැමිණි ට්‍රොලියේ හැඩලයේ සහ ඉදිරිපස රෝද දෙක අසළ සූක්ෂම ලෙස සඟවා මෙම රත්‍රං රැගෙන ඒමේදී ගුවන් තොටුපල පැමිණීමේ පර්යන්තයේදී අත්අඩංගුවට ගෙන ඇති බවයි පොලිස් මාධ්‍ය ප්‍රකාශක කාර්යාලය සඳහන් කළේ.\nඑහිදී කිලෝ 1 යි ග්‍රෑම් 700 ක් බර රන් බිස්කට් 17ක් සැකකරු සතුව තිබී පොලිස් මත්ද්‍රව්‍ය නාශක කාර්යාංශය භාරයට ගැනුනා.\nසැකකරු මීගමුව ප්‍රදේශයේ පදිංචි 33 හැවිරිදි පුද්ගලයෙක්.",
       "URL": "https://www.hirunews.lk/226210/රන්-බිස්කට්-17-ක්-සමඟ-ගුවන්-තොටුපලේදී-පුද්ගලයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3099"
}