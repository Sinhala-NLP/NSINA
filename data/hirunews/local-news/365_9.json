{
       "Source": "hirunews",
       "Timestamp": "Saturday, 06 May 2023 - 15:01",
       "Headline": "ශ්‍රී ලංකා - රුවන්ඩා ජනපතිවරුන් අතර හමුවක්",
       "News Content": "තුන්වන චාල්ස් රජුගේ රාජාභිෂේකයට එංගලන්තයට ගොස් සිටින ජනාධිපති රනිල් වික්‍රමසිංහ සහ රුවන්ඩා ජනාධිපති පෝල් කගමේ ලන්ඩන් නුවරදී හමුවී තිබෙනවා.\nඑහිදී දෙරට අතර කෘෂිකර්මාන්ත, සෞඛ්‍ය ඇතුලු ක්‍ෂේත්‍ර රැසක ද්විපාර්ශවික සබඳතා වැඩිදියුණු කරගැනීම පිළිබඳ මෙන්ම එහි ඉදිරි කටයුතු සොයාබැලීමට සාකච්ඡා කර ඇති බවයි ජනාධිපති මාධ්‍ය අංශය සඳහන් කළේ.\nශ්‍රී ලංකාව සහ රුවන්ඩාව අතර ආරක්ෂක සහයෝගීතාව ශක්තිමත් කරගැනීම පිළිබඳවද නායක දෙපළගේ අවධානය යොමුවුණා.\nස්වභාවික විපත්වලදී කඩිනමින් ප්‍රතිචාර දැක්වීම පිළිබඳ පුහුණුවීම් සඳහා මෙරට ආරක්ෂක හමුදාවල සහය ලබාදීමටද ජනාධිපතිවරයා එහිදී එකඟතාව පළ කර තිබෙනවා.",
       "URL": "https://www.hirunews.lk/334406/ශ්‍රී-ලංකා-රුවන්ඩා-ජනපතිවරුන්-අතර-හමුවක්",
       "Category": "Local News",
       "Parent URL": "https://www.hirunews.lk/local-news.php?pageID=365"
}