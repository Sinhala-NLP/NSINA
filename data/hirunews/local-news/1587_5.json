{
       "Source": "hirunews",
       "Timestamp": "Wednesday, 03 November 2021 - 13:58",
       "Headline": "20 - 20 පන්දු යවන්නන්ගේ ශ්‍රේණිගත කිරීමේ අංක එක වනිඳු හසරංගට",
       "News Content": "ජාත්‍යන්තර ක්‍රිකට් කවුන්සිල පන්දුවාර 20 පන්දු යවන්නන් වර්ගීකරණයේ පළමු ස්ථානය ලබා ගන්නට ශ්‍රී ලංකා කණ්ඩායමේ දග පන්දු යවන ක්‍රීඩක වනිදු හසරංග සමත් වී තිබෙනවා.\nඒ පන්දු යවන්නන් වර්ගීකරණයේ ප්‍රසාද ලකුණු 776ක් ලබා ගනිමින්.\nමේ අනුව මෙතෙක් කලක් මෙම වර්ගීකරණ ලැයිස්තුවේ පළමු ස්ථානයේ රැදී සිටි දකුණු අප්‍රිකානු දඟ පන්දු යවන ක්‍රීඩක තබ්‍රේස් ශම්සි දෙවන ස්ථානයට පත් වී තිබෙනවා.\nඔහු ඉදිරියේ ලියැවී ඇති ප්‍රසාද ලකුණු සංඛ්‍යාව 770ක්.\nලැයිස්තුවේ තුන්වන ස්ථානයේ එංගලන්ත ක්‍රීඩක අදිල් රෂීඩ් සිටින අතර ඔහු ප්‍රසාද ලකුණු 730 ක් ලබාගෙන තිබෙනවා.\nමීට අමතරව වානිදු හසරංග ජාත්‍යන්තර ක්‍රිකට් කවුන්සිල තුන් ඉරියව්වෙන් දස්කම් දක්වන ක්‍රීඩකයින් ගේ වර්ගීකරණ ලැයිස්තුවේ සිව්වන ස්ථානය දක්වා ඉහළට පැමිණෙන්නටත් සමත් වී තිබෙනවා.\nවනිදු හසරංග මෙම වර්ගීකරණ ලයිස්තුවේ ලබා ඇති ප්‍රසාද ද් ලකුණු සංඛ්‍යාව එකසිය හැත්තෑ දෙකක් හි පළමු ස්ථානයේ සිටින්නේ ඇෆ්ගනිස්තාන ක්‍රීඩක මොහොමඩ් නබී ඔහු ප්‍රසාද් ලකුණු දෙසිය දෙසිය හැත්තෑ එකක් ලබාගෙන තිබෙනවා.\nඅයි සී සී පන්දුවාර 20 ලොව හොඳම පන්දු යවන්නන් දස දෙනා අතරේ වේග පන්දු යවන්නන් සිටින්නේ දෙදෙනෙකු පමණයි.\nඒ දකුණු අප්‍රිකානු ක්‍රීඩක අන්රිච් නෝයේ සහ එංගලන්ත ක්‍රීඩක ක්‍රිස් ජෝර්ඩන්.\nඔවුන් දෙදෙනා පිළිවෙලින් ලැයිස්තුවේ හත්වන සහ නව වන ස්ථානවල රැඳී සිටිනවා.",
       "URL": "https://www.hirunews.lk/286881/20-20-පන්දු-යවන්නන්ගේ-ශ්‍රේණිගත-කිරීමේ-අංක-එක-වනිඳු-හසරංගට",
       "Category": "Local News",
       "Parent URL": "https://www.hirunews.lk/local-news.php?pageID=1587"
}