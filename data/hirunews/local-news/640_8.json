{
       "Source": "hirunews",
       "Timestamp": "Tuesday, 27 December 2022 - 16:05",
       "Headline": "ඕමාන සුරක්ෂා නිවසේ ජාවාරම් තහවුරු වෙයි - රහස් පොලීසියට ප්‍රකාශ 84ක්",
       "News Content": "ඕමානයේ ශ්‍රී ලංකා තානාපති කාර්යාලයේ සුරක්ෂා නිවස සම්බන්ධයෙන් සිදුකරන ලද විමර්ශනයේ දී කාර්යාංශ පනත උල්ලංඝනය කිරීම් හා මිනිස් වෙළඳාම සම්බන්ධ කරුණු අනාවරණ වී ඇති බව ශ්‍රී ලංකා විදේශ සේවා නියුක්ති කාර්යාංශය ප්‍රකාශ කළා.\nපසුගිය 10 වනදා එහි රැඳී සිටි කාන්තාවන් 84 දෙනෙකුගෙන් ශ්‍රී ලංකා විදේශ සේවා නියුක්ති කාර්යාංශයේ සහ අපරාධ පරීක්ෂණ දෙපාර්තමේන්තුවේ නිලධාරීන් ප්‍රකාශ සටහන් කරගෙන තිබෙනවා.\nඑහිදී අනාවරණ වී ඇති කරුණු අනුව ඊට අදාළ සැකකරුවන් බොහෝ දුරට මේ වනවිට හඳුනාගෙන ඇති බවයි නිවේදනයක් නිකුත් කරමින් කාර්යාංශය කළේ.\nඒ අනුව, එම සැකකරුවන් අත්අඩංගුවට ගෙන අධිකරණයට ඉදිරිපත් කිරීම සඳහා කාර්යාංශයේ විමර්ශන නිලධාරීන් සහ අපරාධ පරීක්ෂණ දෙපාර්තමේන්තුවේ නිලධාරීන් ඒකාබද්ධව කටයුතු කරන බව ද එහි දැක්වෙනවා.",
       "URL": "https://www.hirunews.lk/323680/ඕමාන-සුරක්ෂා-නිවසේ-ජාවාරම්-තහවුරු-වෙයි-රහස්-පොලීසියට-ප්‍රකාශ-84ක්",
       "Category": "Local News",
       "Parent URL": "https://www.hirunews.lk/local-news.php?pageID=640"
}