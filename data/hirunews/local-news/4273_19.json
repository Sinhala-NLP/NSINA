{
       "Source": "hirunews",
       "Timestamp": "Friday, 13 October 2017 - 15:57",
       "Headline": "සිසුවියක් ගෙනගිය තරුණයෙක් අත්අඩංගුවට",
       "News Content": "උදෑසන පාසල් යන බව පවසා නිවසින් පැමිණි බේරුවල ප්‍රදේශයේ 15 හැවිරිදි සිසුවියක්‌ තරුණයෙකු සමග ගොස් පාසල් අවසන් වන වෙලාවේ යළි ඇරලද්දී ප්‍රදේශවාසීන් තරුණයා අල්ලා පොලිසියට භාර දී තිබෙනවා.\nසිසුවිය පැහැරගෙන ගොස්‌ බරපතළ ලිංගික අපයෝජනයක්‌ සිදුකළ බවට පවසමිනුයි 25 හැවිරිදි තරුණයකු ප්‍රදේශවාසීන් විසින් අල්ලා බේරුවල පොලිසියට භාර දී ඇත්තේ.\nපාසල් යන බව පවසා පැමිණ දැරියව පාසල් නිල ඇඳුම් පිටින් පාළු නිවසකට ගෙන ගොස්‌ අතවර කර ඇති බවට වාර්තා වනවා.\nපැය 5ක් පමණ සිසුවිය පාලු නිවසේ තබාගෙන සිට පාසල ඇරෙන වේලාවේ නැවත පාසල අසලට ගෙනැවිත් ඇරලූ බව කියන එම සැකකරු ඒ අසල සිටි ප්‍රදේශවාසීන් විසින් අල්ලා ගත බව සඳහන්.\nකෙසේවෙතත් බාල වයස්කාර සිසුවිය කැමැත්තෙන් තරුණයා සමග ගොස් ඇති බව ඔහු පොලිසියට පවසා ඇති බව අප වාර්තාකරු කියා සිටියා.\n15 හැවිරිදි සිසුවිය වෛද්‍ය පරීක්ෂණයක් සඳහා නොගොඩ රෝහලට ඇතුලත් කර තිබෙනවා.\nබේරුවල පොලිසිය මේ පිළිබඳ වැඩිදුර පරීක්‌ෂණ පවත්වනවා.\nකළුතර- විජයසිරි විද්‍යාසේකර",
       "URL": "https://www.hirunews.lk/173406/සිසුවියක්-ගෙනගිය-තරුණයෙක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4273"
}