{
       "Source": "hirunews",
       "Timestamp": "Sunday, 16 January 2022 - 13:59",
       "Headline": "අගමැති දළදා සමිඳුන් වැඳ පුදාගනී (වීඩියෝ)",
       "News Content": "අග්‍රාමාත්‍ය මහින්ද රාජපක්ෂ අද පෙරවරුවේ ශ්‍රී දළදා සමිඳුන් වැඳ පුදාගෙන ආශිර්වාද ලබාගෙන තිබෙනවා.\nඅග්‍රාමාත්‍ය කාර්යාලය නිවේදනය කළේ දළදා වහන්සේ වැඳ පුදාගැනීමෙන් අනතුරුව අග්‍රාමාත්‍යවරයා මල්වතු මහ විහාර පාර්ශවයේ මහානායක අතිපූජ්‍ය තිබ්බටුවාවේ ශ්‍රී සිද්ධාර්ථ සුමංගල මහ නාහිමියන් බැහැදැක ආශිර්වාද ලබාගත් බවයි.\nඑහිදී නාහිමියන් විසින් අග්‍රාමාත්‍යවරයාට අනුශාසනාවක් පැවැත්වීමෙන් අනතුරුව තිළිණයක් ලෙස බුද්ධ ප්‍රතිමා වහන්සේ නමක් ප්‍රදානය කර තිබෙනවා.",
       "URL": "https://www.hirunews.lk/294161/අගමැති-දළදා-සමිඳුන්-වැඳ-පුදාගනී-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1421"
}