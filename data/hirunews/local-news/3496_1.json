{
       "Source": "hirunews",
       "Timestamp": "Monday, 18 February 2019 - 15:35",
       "Headline": "මැතිවරණ කොමිසමට එරෙහිව, ශ්‍රේෂ්ඨාධිකරණයට පෙත්සමක්",
       "News Content": "මැතිවරණ කොමිසම විසින් පළාත් සභා මැතිවරණය නොපැවැත්වීමට එරෙහිව ශ්‍රේෂ්ඨාධිකරණයට පෙත්සමක් ගොනු කර තිබෙනවා.\nසත්‍ය ගවේෂකයෝ සංවිධානයේ කැඳවූම්කරු නීතිඥ ප්‍රේමනාත් සී.දොලවත්ත විසින් අදාළ පෙත්සම අද ශ්‍රේෂ්ඨාධිකරණයට ගොනු කළ බවයි හිරු අධිකරණ වාර්තාකරු සඳහන් කළේ.\nමැතිවරණ කොමිසමේ සභාපති මහින්ද දේශප්‍රිය ඇතුළු එම කොමිසමේ සාමාජිකයින් එහි වගඋත්තරකරුවන් ලෙස නම් කර තිබෙනවා.\nපෙත්සම මගින් ඉල්ලා ඇත්තේ පළාත් සභා මැතිවරණය වහා පවත්වන ලෙස මැතිවරණ කොමිසම වෙත නියෝගයක් නිකුත් කරන ලෙසයි.\nකෙසේ වෙතත්, මහනුවර අද පැවැති මාධ්‍ය හමුවකට එක්වෙමින් සභානායක, අමාත්‍ය ලක්ෂ්මන් කිරිඇල්ල කියා සිටියේ පළාත් සභා මැතිවරණය පැවැත්වීම පිළිබදව තීරණය කළ යුත්තේ පාර්ලිමේන්තුව බවයි.",
       "URL": "https://www.hirunews.lk/210672/මැතිවරණ-කොමිසමට-එරෙහිව-ශ්‍රේෂ්ඨාධිකරණයට-පෙත්සමක්",
       "Category": "Local News",
       "Parent URL": "https://www.hirunews.lk/local-news.php?pageID=3496"
}