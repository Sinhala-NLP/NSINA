{
       "Source": "hirunews",
       "Timestamp": "Monday, 18 September 2017 - 6:44",
       "Headline": "ඉදිරි සියලු මැතිවරණ නව මැතිවරණ ක්‍රමයකට - අගමැති",
       "News Content": "ඉදිරියේදි පැවැත්වෙන සියලු මැතිවරණ කොට්ඨාස සහ අනුපාත ක්‍රමය මිශ්‍ර වූ නව මැතිවරණ ක්‍රමයක් යටතේ පවත්වන බව අග්‍රාමාත්‍ය රනිල් වික්‍රමසිංහ පවසනවා.\nඅග්‍රාමාත්‍යවරයා මේ අදහස් පළ කළේ කුරුණෑගල - මාවතගම ශ්‍රී නිශ්ශංක ජාතික පාසලේ පැවැති උත්සවයකට එක්වෙමින්.\nපාර්ලිමේන්තුවේ සියලු පක්ෂවල එකතුවෙන් අනුපාත ක්‍රමයේ තිබෙන ඇතැම් අඩුපාඩු සකස් කරගෙන නව මැතිවරණ ක්‍රමයකට ඉදිරි මැතිවරණ පැවැත්වීමට තීරණය කර ඇති බවයි අග්‍රාමාත්‍යවරයා එහිදී කියා සිටියේ.\nනවසීලන්තය වැනි රටවල් අනුගමනය කරන ක්‍රමය සැළකිල්ලට ගනිමින් සියයට 60 ක ප්‍රතිශතයක් ආසනවලට බෙදා වෙන්කර කොට්ඨාශ ක්‍රමයට නියෝජිතයන් තෝරා ගැනීම සිදුකළ හැකි බවත්, ඒ අනුව සෑම කොට්ඨාශයක්ම නියෝජනය කිරීමට නියෝජිතයින් පත්වන බවත් ඔහු පෙන්වා දෙනවා.\nඉතිරි සියයට 40 අනුපාත ක්‍රමයට තෝරා පත් කරගන්නා බවයි අග්‍රාමාත්‍යවරයා එහිදී සඳහන් කළේ.",
       "URL": "https://www.hirunews.lk/171161/ඉදිරි-සියලු-මැතිවරණ-නව-ක්‍රමයකට-අගමැති",
       "Category": "Local News",
       "Parent URL": "https://www.hirunews.lk/local-news.php?pageID=4317"
}