{
       "Source": "hirunews",
       "Timestamp": "Saturday, 23 January 2016 - 11:27",
       "Headline": "අච්චුවේලි ප්‍රදේශයේ සුළු භූ චලනයක් (ඡායාරූප )",
       "News Content": "යාපනය - අච්චුවේලි - නවගිරි ප්‍රදේශයේ අද උදෑසන සුළු භූ චලනයක් ඇති වී තිබෙනවා.\nඑය පොළොව මට්ටම ආසන්නයේ හුණුගල් ස්ථරවල ඇති වූ දෙදරීමක් ලෙස හැදින්විය හැකි බවයි ආපදා කළමනාකරණ මධ්‍යස්ථානය සදහන් කළේ.\nකෙසේ නමුත්, ප්‍රදේශවාසීන් පවසන්නේ මෙම චලනය හේතුවෙන් ඇතැම් නිවාසවල ඉරි තැලීම් දක්නට ලැබෙන බවයි.\nයාපනය දිස්ත්‍රික් කාලගුණ විද්‍යාඥ එස්.කේ ලෝගේෂ්වරන් සඳහන් කළේ මෙම සිද්ධිය සම්බන්ධයෙන් ආපදා කළමනාකරණ මධ්‍යස්ථානය හා භූ විද්‍යා සමීක්ෂණ හා පතල් කැණීමේ කාර්යාංශය දැනුවත් කළ බවයි.\nහිරු ප්‍රවෘත්ති අංශය භූවිද්‍යා සමීක්ෂණ හා පතල් කැණීමේ කාර්යාංශයේ අධ්‍යක්ෂ ජනරාල් බර්නාඞ් ප්‍රේමගෙන් විමසීමක් කළා.\nඑහිදී ඔහු සඳහන් කලේ භූ කම්පන මානවල එවැනි තත්ත්වයක් පැහැදිලිව සටහන්ව නොමැති බවයි.\nකෙසේ වෙතත්, මේ සම්බන්ධයෙන් සොයා බැලීමට පරීක්ෂණ කණ්ඩායමක් යොමුකරන බව ද ඔහු කියා සිටියා.\nඡායාරූප - වන්නි රොමේෂ් මදුෂංක",
       "URL": "https://www.hirunews.lk/124583/අච්චුවේලි-ප්‍රදේශයේ-සුළු-භූ-චලනයක්-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=5199"
}