{
       "Source": "hirunews",
       "Timestamp": "Wednesday, 04 January 2023 - 9:01",
       "Headline": "විදේශිකයන් හාරලක්ෂ තිස් හත් දහසකට කැනඩාවේ ස්ථිර පදිංචිය",
       "News Content": "පසුගිය වසර තුළ කැනඩාව විදේශිකයින් හාරලක්ෂ තිස් හත්දහසකට වැඩි පිරිසකට ස්ථිර පදිංචිය ලබා දී තිබෙනවා.\nවිදෙස් මාධ්‍ය වාර්තා කළේ, හාරලක්ෂ තිස් එක් දහස් හයසිය හතලිස් පහක් පමණ එරට රජය විසින් නව ස්ථිර පදිංචි ලබා දීමට බලාපොරෙත්තු වී තිබුණු බවයි.\nමෙය 2021 වසරට සාපේක්ෂව සියයට 9ක වැඩි වීමක්.\n2025 වසර අවසන් වන්නට පෙර එරට තුළ මිලියන 1 දශම 4යි 5ක නව ස්ථිර පදිංචිය ලබා දීමට අපේක්ෂිත යි.\nකැනඩාවේ රැකියා වෙළඳපොළ තුළ ඇති පුරප්පාඩු සපුරමින් ශ්‍රම වෙළඳපොළ වැඩි කිරීමටත් මෙමගින් බලා පොරොත්තු වන බවයි විදෙස් මාධ්‍ය පෙන්වා දෙන්නේ.\nකෙසේ වෙතත් ස්ථිර පදිංචිය ලබා ගන්නා සියලු දෙනාට වසර 5ක් ගත වූ පසු එරට පුරවැසිභාවට ඉල්ලුම කිරීමට ද හැකියාව පවතිනවා.",
       "URL": "https://www.hirunews.lk/sports/324231/විදේශිකයන්-හාරලක්ෂ-තිස්-හත්-දහසකට-කැනඩාවේ-ස්ථිර-පදිංචිය",
       "Category": "Local News",
       "Parent URL": "https://www.hirunews.lk/local-news.php?pageID=624"
}