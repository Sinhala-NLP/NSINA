{
       "Source": "hirunews",
       "Timestamp": "Tuesday, 13 July 2021 - 20:01",
       "Headline": "මෙරට විද්‍යුත් වාහන භාවිතය ප්‍රවර්ධනය කිරීමට උපාය මාර්ගික සැලැස්මක්",
       "News Content": "ශ්‍රී ලංකාවේ විද්‍යුත් වාහන භාවිතය ප්‍රවර්ධනය කිරීම සඳහා උපාය මාර්ගික සැලැස්මක් සකස් කිරීමට අමාත්‍ය මණ්ඩල අනුමැතිය හිමිව තිබෙනවා.\nපරිසර අමාත්‍යවරයා විසින් ඉදිරිපත් කළ එම යෝජනාව මගින් පෙන්වා දී ඇත්තේ රථ වාහන ධාවනය සඳහා පුනර්ජනනීය බලශක්ති යොදා ගැනීම කෙරෙහි රජයේ අවධානය යොමුව ඇති බවයි.\nමෙරට ලියාපදිංචි රථ වාහන සංඛ්‍යාව අසූ ලක්ෂය ඉක්මවා ඇති අතර ඉන් සැලකිය යුතු ප්‍රමාණයක් අවුරුදු 10කට වඩා පැරණි ඒවායි.\nඑමෙන්ම, මෙරට වායු දූෂණයෙන් සියයට 60ක් පමණ සිදුවන්නේ රථ වාහනවලින් බව මොරටුව විශ්වවිද්‍යාලය ඇතුළු ආයතන කිහිපයක් මගින් සිදුකළ පර්යේෂණ වලදී තහවුරු වී තිබෙනවා.",
       "URL": "https://www.hirunews.lk/276888/මෙරට-විද්‍යුත්-වාහන-භාවිතය-ප්‍රවර්ධනය-කිරීමට-උපාය-මාර්ගික-සැලැස්මක්",
       "Category": "Local News",
       "Parent URL": "https://www.hirunews.lk/local-news.php?pageID=1822"
}