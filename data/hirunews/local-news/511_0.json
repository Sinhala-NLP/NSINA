{
       "Source": "hirunews",
       "Timestamp": "Sunday, 26 February 2023 - 19:26",
       "Headline": "පොලිස් භාරයට ගත් වැලි, නිලධාරින්ම අලෙවිකිරීමේ සිද්ධියක් ගැන විමර්ශන",
       "News Content": "බලපත්‍ර රහිතව නීති විරෝධී ආකාරයට දැදුරු ඔයෙන් ගොඩ දමන ලද වැලි තොගයක් සිය භාරයට ගෙන රැගෙන යමින් තිබියදී එහි ආරක්ෂාවට ගිය පොලිස් නිලධාරීන් පිරිසක් ඉන් කොටසක් විකිණීමේ සිද්ධියක් සම්බන්ධයෙන් විමර්ශනයක් ආරම්භ කර තිබෙනවා.\nවයඹ පළාත භාර ජ්‍යෙෂ්ඨ නියෝජ්‍ය පොලිස්පති ලලිත් පතිනායකගේ උපදෙස් මත මෙම විමර්ශනය ආරම්භ කර ඇති බවයි වාර්තා වන්නේ.\nලද පැමිණිල්ලකට අනුව මෙම වැලි තොගය පොලිස් භාරයට ගැනීමට කටයුතු කරනු ලැබුවේ කුරුණෑගල පොලිස් කොට්ඨාසයේ විශේෂ විමර්ශන ඒකකයක නිලධාරීන් පිරිසක් විසින්.\nඉන් පසුව එම වැලි තොගය අධිකරණමය කටයුතු සඳහා ලොරි කීපයක පටවා වැල්ලව පොලීසිය වෙත රැගෙන එමින් තිබියදී එහි ආරක්ෂාවට ගමන් කළ පොලිස් නිලධාරියකු හෝ නිලධාරීන් කිහිපදෙනකු එක්ව ඒවා විකුණා ඇති බවටයි අනාවරණ වී ඇත්තේ.",
       "URL": "https://www.hirunews.lk/328413/පොලිස්-භාරයට-ගත්-වැලි-නිලධාරින්ම-අලෙවිකිරීමේ-සිද්ධියක්-ගැන-විමර්ශන",
       "Category": "Local News",
       "Parent URL": "https://www.hirunews.lk/local-news.php?pageID=511"
}