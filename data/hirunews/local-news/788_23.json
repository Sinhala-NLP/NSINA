{
       "Source": "hirunews",
       "Timestamp": "Friday, 21 October 2022 - 10:22",
       "Headline": "ප්‍රදේශ දෙකක පුද්ගල ඝාතන දෙකක්",
       "News Content": "කිරිබත්ගොඩ - පදිලියාතුඩාව ප්‍රදේශයේදී තියුණු ආයුධයකින් පහරදී පුද්ගලයෙකු ඝාතනය කර තිබෙනවා.\nඊයේ (20) මෙලෙස ඝාතනයට ලක්ව ඇත්තේ 51 හැවිරිදි වත්තල ප්‍රදේශයේ පදිංචිකරුවෙක්.\nසිද්ධියට සම්බන්ධ 33 හැවිරිදි සැකකරු අත්අඩංගුවට ගෙන තිබෙනවා.\nදෙදෙනා අතර ඇතිවූ ආරවුලක් දුරදිගයාමෙන් මෙම ඝාතනය සිදුව ඇති බවයි පොලිසිය සඳහන් කළේ.\nමේ අතර සේරුනුවර - මහින්දපුර ප්‍රදේශයේ නිවසක් තුළ පුද්ගලයෙකු ඝාතනය කර තිබෙනවා.\n45 හැවිරිදි එම පුද්ගලයා වසර 3 කට පෙර සිය බිරිඳගෙන් වෙන්ව ඇයගේ මවගේ නිවසේ තනිව ජීවත්වී ඇති බවයි පොලිසිය සඳහන් කළේ.\nසිද්ධියට සම්බන්ධ සැකකරු සහ ඝාතනයට හේතුව මෙතෙක් අනාවරණ වී නැහැ.",
       "URL": "https://www.hirunews.lk/318445/ප්‍රදේශ-දෙකක-පුද්ගල-ඝාතන-දෙකක්",
       "Category": "Local News",
       "Parent URL": "https://www.hirunews.lk/local-news.php?pageID=788"
}