{
       "Source": "hirunews",
       "Timestamp": "Tuesday, 13 June 2023 - 13:44",
       "Headline": "ගැටිති රෝගය මධ්‍යම පළාතේ ගවයින්ටත්",
       "News Content": "ගවයින් අතර පැතිර යන සමේ ගැටිති සහිත රෝගය හේතුවෙන් මධ්‍යම පළාතේ සිට වෙනත් පළාත්වලට ගවයින් ප්‍රවාහනය ද තාවකාලිකව අත්හිටුවීමට පියවරගෙන ඇති බව මධ්‍යම පළාත් සත්ත්ව නිෂ්පාදන හා සෞඛ්‍ය දෙපාර්තමේන්තුව පවසනවා.\nඒ හේතුවෙන් පළාතේ කිරි නිෂ්පාදනයට බලපෑම් එල්ල වී ඇති බවයි එහි අධ්‍යක්ෂ වෛද්‍ය ආර්.එම්.කේ.පී රාජනායක පෙන්වා දෙන්නේ.\nමේ වන විට මධ්‍යම පළාතේ දඹුල්ල සහ ගලේවල ප්‍රදේශවල සතුන් 500ක් පමණ මෙම රෝගයට ගොදුරු වී ඇති බවද ඇය සදහන් කළා.\nමේ අතර ගවයින් අතර පැතිර යන සමේ ගැටිති රෝගය සදහා අවශ්‍ය එන්නත් ආනයනය කර හෝ ඊට නිසි වැඩසටහන් ක්‍රියාත්මක කිරීම රජයේ වගකීම බවයි රජයේ පශු වෛද්‍ය නිලධාරීන්ගේ සංගමයේ සභාපති වෛද්‍ය සිසිර පියසිරි කොළඹ පැවති මාධ්‍ය හමුවකදී සඳහන් කළේ.",
       "URL": "https://www.hirunews.lk/337805/ගැටිති-රෝගය-මධ්‍යම-පළාතේ-ගවයින්ටත්",
       "Category": "Local News",
       "Parent URL": "https://www.hirunews.lk/local-news.php?pageID=272"
}