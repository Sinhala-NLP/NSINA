{
       "Source": "hirunews",
       "Timestamp": "Friday, 23 December 2022 - 19:28",
       "Headline": "නඩු නවයකට ඇප තැන්පත් කළත් ප්‍රියමාලි තවමත් බන්ධනාගාරයේ",
       "News Content": "මූල්‍ය වංචා චෝදනා මත රක්ෂිත බන්ධනාගාර ගත කර සිටින තිලිණි ප්‍රියමාලි කොටුව මහේස්ත්‍රාත් අධිකරණය හමුවේ පැවති නඩු 09 ක් සඳහා ඇප තැන්පත් කළත් තවදුරටත් රක්ෂිත බන්ධනාගාරගතව පසුවනවා.\nඒ, ඇයට එරෙහිව පවතින තවත් නඩුවකට අදාළවයි.\nඅද පස්වරුවේ ඇයට එරෙහිව කොටුව මහේස්ත්‍රාත් අධිකරණයේ පවතින නඩු නවය සඳහා මුදලින් රුපියල් ලක්ෂ හතර හමාරක් සහ රුපියල් මිලියන 180 ක ශරීර ඇප තැන්පත් කිරීම සිදු කළා.\nතිලිණි ප්‍රියමාලිගේ ස්වාමි පුරුෂයා, මව, පියා, සහෝදරයන් දෙදෙනෙකු ඇතුළු හිතවතුන් පිරිසක් රුපියල් මිලියන 10 බැගින් වූ ශරීර ඇප 18 ක් නඩු 09 සඳහා අධිකරණය හමුවේ තැන්පත් කරනු ලැබුවා.",
       "URL": "https://www.hirunews.lk/323413/නඩු-නවයකට-ඇප-තැන්පත්-කළත්-ප්‍රියමාලි-තවමත්-බන්ධනාගාරයේ",
       "Category": "Local News",
       "Parent URL": "https://www.hirunews.lk/local-news.php?pageID=647"
}