{
       "Source": "hirunews",
       "Timestamp": "Monday, 04 October 2021 - 11:57",
       "Headline": "පාස්කු ප්‍රහාරයට සම්බන්ධ විත්තිකරුවන් 24 කට අධි චෝදනා පත්‍ර භාරදෙයි (වීඩියෝ)",
       "News Content": "2019 වසරේ අප්‍රේල් 21 වැනි දා මෙරට ප්‍රධාන පෙළේ කතෝලික දේවස්ථාන 3ක් සහ තරු පන්තියේ හෝටල් ඉලක්ක කරගෙන එල්ල වූ ත්‍රස්ත ප්‍රහාරයේ සැකකරුවන් 24 දෙනෙකුට කොළඹ විශේෂ ත්‍රිපුද්ගල මහාධිකරණය විසින් චෝදනා පත්‍ර භාර දී තිබෙනවා.\nමහාධිකරණ ත්‍රිපුද්ගල විනිසුරු මඩුල්ල මඟින් එලෙස ඔවුන් වෙත අද උදෑසන චෝදනා පත්‍ර ලබා දුන් බවයි හිරු අධිකරණ වාර්තාකරු සඳහන් කළේ.\nපාස්කු ප්‍රහාරය සම්බන්ධයෙන් වන නඩු විභාගය ලබන මස 23 වැනි දා ආරම්භ කිරීමටයි ත්‍රිපුද්ගල මහාධිකරණය තීරණය කර ඇත්තේ.",
       "URL": "https://www.hirunews.lk/284020/පාස්කු-ප්‍රහාරයට-සම්බන්ධ-විත්තිකරුවන්-24-කට-අධි-චෝදනා-පත්‍ර-භාරදෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1650"
}