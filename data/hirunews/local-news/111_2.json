{
       "Source": "hirunews",
       "Timestamp": "Wednesday, 09 August 2023 - 18:10",
       "Headline": "බේරුවල නිවසක ගින්නක්",
       "News Content": "බේරුවල බදනාගොඩ ප්‍රදේශයේ නිවසක ඇති වූ ගින්නකින් නිවසේ කොටසකට හා පාසල් සිසුන් දෙදෙනෙකුගේ සියලු පොත්පත් විනාශ වී තිබෙනවා.\nබේරුවල පොලිසිය පවසන්නේ නිවසේ සියලු දෙනා රාත්‍රී  7ට පමණ රූපවාහිනිය නැරඹිම සඳහා අසල නිවසකට ගිහින් සිටි අවස්ථාවේ මෙම ගින්න හටගෙන ඇති අතර, ප්‍රදේශවාසීන්ගේ සහය ඇතිව ගින්න පාලනය කළ බවයි.\nමෙම පවුලේ වැඩිමහල් දරුවා ශිෂ්‍යාත්ව විභාගයට පෙනී සිටින අතර පවුලේ බාල දරුවා පළමු ශ්‍රේණියේ ඉගෙනුම ලබන බවයි සඳහන් වන්නේ.\nකෙසේ වෙතත්, මෙම දරුවන්ගේ පොත්පත් සියල්ල දැවී විනාශ වී ඇති අතර, මෙවර ශිෂ්‍යාත්වයට පෙනී සිටින දරුවා මානසික පිඩනයට පත් ව ඇති බවයි වාර්තා වී තිබෙන්නේ.\nඅප වාර්තාකරු සඳහන් කළේ මෙම නිවස රජයෙන් ලද ඉඩමක් වන අතර ප්‍රදේශවාසින්ගේ සහය ඇතිව කටුමැටි ගැසු නිවසක් වන බවයි.",
       "URL": "https://www.hirunews.lk/344238/බේරුවල-නිවසක-ගින්නක්",
       "Category": "Local News",
       "Parent URL": "https://www.hirunews.lk/local-news.php?pageID=111"
}