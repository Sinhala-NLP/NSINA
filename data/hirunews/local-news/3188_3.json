{
       "Source": "hirunews",
       "Timestamp": "Wednesday, 21 August 2019 - 7:52",
       "Headline": "ගිණුම් කාරක සභාව අද සිට මාධ්‍යයට විවෘත වෙයි",
       "News Content": "රජයේ ගිණුම් පිළිබඳ කාරක සභාව අද සිට ජනමාධ්‍යයට විවෘත වනවා.\nඑහි සභාපති පාර්ලිමේන්තු මන්ත්‍රී ලසන්ත අලගියවන්නගේ ප්‍රධානත්වයෙන් අද පෙරවරුවේ කාරක සභාව රැස්වීමට නියමිතයි.\nඑහි ආරම්භක අවස්ථාවට කථානායක කරූ ජයසූරිය, පාර්ලිමේන්තු මහ ලේකම් ධම්මික දසනායක ඇතුලු පිරිසක් එක්වීමට නියමිතයි.\nරජයේ ගිණුම් කාරක සභාව 1923 වසරේ පළමු වරට ආරම්භ වී ඇති අතර, ඒ අනුව වසර 96 කට පසුවයි මෙලෙස පළමුවරට මාධ්‍යයට විවෘත වන්නේ.\nඅද දින කාරක සභාවේදී රජයේ මුද්‍රණ නීතිගත දෙපාර්තමේන්තුවේ කළමනාකරණ කාර්යක්ෂමතාව සහ මූල්‍ය විනය සොයාබැලීම සහ 2015, 2016 වර්ෂවල ගිණුම් කටයුතු පරීක්ෂාව සිදුවනවා.\nමේ අතර ආනයනික කිරිපිටි සම්බන්ධයෙන්  ගැටළු පවතින්නේ නම් ඒ පිළිබඳව එක්දින විවාදයක් ලබාදිය හැකි බව සභානායක අමාත්‍ය ලක්ෂ්මන් කිරිඇල්ල පාර්ලිමේන්තුවේදී ඊයේ විපක්ෂයට දැනුම්දුන්නා.\nඒ, පාර්ලිමේන්තු මන්ත්‍රී විමල් වීරවංශ යොමුකළ පැනයකට පිළිතුරු ලබාදෙමින්.",
       "URL": "https://www.hirunews.lk/222642/ගිණුම්-කාරක-සභාව-අද-සිට-මාධ්‍යයට-විවෘත-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=3188"
}