{
       "Source": "hirunews",
       "Timestamp": "Thursday, 08 August 2019 - 11:20",
       "Headline": "රිය අනතුරකින් පියා මරුට - දියණියන් දෙදෙනා රෝහලට",
       "News Content": "නාවුල - ඇළහැර මාර්ගයේ සිදුවූ රිය අනතුරකින් පියා මියගොස් දියණියන් දෙදෙනා තුවාල ලබා රෝහල් ගතකර තිබෙනවා.\nපියා සිය දියණියන් දෙදෙනාත් සමඟ යතුරුපැදියෙන් නාවුල සිට ඇළහැර දෙසට යමින් සිටියදී එය පාලනය කරගැනීමට නොහැකිව මාර්ගයෙන් ඉවතට පැන විදුලි කණුවක ගැටී ඊයේ මෙම අනතුර සිදුව ඇති බවයි පොලීසිය සඳහන් කළේ.\nසිද්ධියෙන් බරපතල තුවාල ලැබූ පියා සහ අවුරුදු 10 සහ 14 යන වයස්වල පසුවන දියණියන් දෙදෙනා බකමූණ රෝහලට ඇතුළත් කෙරුණා.\nඑහිදී 50 හැවිරිදි පියා ජීවිතක්ෂයට පත්වූ අතර, දැරියන් දෙදෙනා වැඩිදුර ප්‍රතිකාර සඳහා දඹුල්ල රෝහලට ඇතුළත් කර ඇති බවයි පොලිසිය සඳහන් කළේ.",
       "URL": "https://www.hirunews.lk/221799/රිය-අනතුරකින්-පියා-මරුට-දියණියන්-දෙදෙනා-රෝහලට",
       "Category": "Local News",
       "Parent URL": "https://www.hirunews.lk/local-news.php?pageID=3209"
}