{
       "Source": "hirunews",
       "Timestamp": "Tuesday, 21 July 2020 - 12:51",
       "Headline": "මෙරට තුළ සිදුකර ඇති සමස්ත පී.සී.ආර්. සංඛ්‍යාව එක්ලක්ෂ 39,591ක් (වීඩියෝ)",
       "News Content": "මෙරටින්, අවසන් වරට වාර්තා වූ ආසාදිතයින් 6 දෙනා ද සමඟ මෙරට කොරෝනා ආසාදිතයින් සංඛ්‍යාව තවදුරටත් 2730ක් ලෙස පවතිනවා.\nමේ වන විට කොරෝනා ආසාදිතව සිට පූර්ණ සුවය ලබා රෝහල්වලින් පිටව ගිය සංඛ්‍යාව 2041ක්.\nඑසේම වෛරසය ආසාදිතව තවදුරටත් 678 දෙනෙකු රෝහල්ගතව ප්‍රතිකාර ලබමින් සිටිනවා.\nත්‍රිවිධ හමුදාව විසින් පාලනය කරනු ලබන නිරෝධායන මධ්‍යස්ථාන 53ක පුද්ගලයින් 5819 දෙනෙකු තවදුරටත් නිරෝධායනයට ලක්කර ඇති බව කොවිඩ් 19 පැතිරීම වැළැක්වීමේ ජාතික ක්‍රියාන්විත මධ්‍යස්ථානය ප්‍රකාශ කළා.\nදැනට පුද්ගලයින් 24,460 දෙනෙකු නිරෝධායන ක්‍රියාවලිය අවසන් කර නිවෙස් වෙත පිටව ගොස් තිබෙනවා.\nඊයේ දිනය තුළ මෙරට දී පී.සී.ආර්. පරීක්ෂණ 1130ක් සිදුකර ඇති අතර, මේ වන විට මෙරට තුළ සිදුකර ඇති සමස්ත පී.සී.ආර්. සංඛ්‍යාව එක්ලක්ෂ 39,591ක්.\nඑසේම දෝහා - කටාර් සිට තවත් පුද්ගලයින් 30 දෙනෙකු අද උදෑසන දිවයිනට පැමිණි බවයි ගුවන් තොටුපළ හිරු වාර්තාකරු සඳහන් කළේ.",
       "URL": "https://www.hirunews.lk/246049/මෙරට-තුළ-සිදුකර-ඇති-සමස්ත-පී-සී-ආර්-සංඛ්‍යාව-එක්ලක්ෂ-39591ක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2570"
}