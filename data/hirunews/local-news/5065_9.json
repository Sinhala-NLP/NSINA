{
       "Source": "hirunews",
       "Timestamp": "Sunday, 01 May 2016 - 11:56",
       "Headline": "උතුරු මහ ඇමතිට නොතීසි",
       "News Content": "උතුර පළාත් ප්‍රධාන අමාත්‍ය සී වී විග්නේෂ්වරන් ඇතුලූ සිව්දෙනෙකුට අධිකරණය හමුවේ පෙනී සිටින ලෙස ශ්‍රේෂ්ඨාධිකරණය නොතීසි නිකුත් කර තිබෙනවා.\nඒ උතුර පළාත් සභාවේ පසුගියදා සම්මත වූ පෙඩරල් යෝජනාව සම්බන්ධයෙන් ගොනු කළ පෙත්සමක් සළකා බැලීමෙන් අනතුරුවයි.\nප්‍රධාන අමාත්‍යවරයාට අමතරව ඉලංගෙයි තමිල් අරසුකච්චි පක්ෂයේ නායක පාර්ලිමේන්තු මන්ත්‍රී මාවෙයි සේනාධිරාජා උතුර පළාත් සභා සභාපති සී වී කේ සිවඥානම් සහ එම පළාත් සභාවේ ලේකම් එස් පද්මනාදන් යන අයටද නොතීසි නිකුත් කර තිබෙනවා.\nඋතුර පළාත් සභාවට පෙඩරල් යෝජනාවලියක් නිකුත් කරමින් රට බෙදීමට සහ ත්‍රස්තවාදයක් යළි ඉස්මතු කිරීමට උත්සාහ කළේ යැයි චෝදනා කරමින් සංවිධානයක් විසින් ශ්‍රේෂ්ඨාධිකරණයේ මෙම පෙත්සම ගොනුකර තිබුණා.\nඑමඟින් වැඩිදුරටත් චෝදනා නගා ඇත්තේ මෙම යෝජනාව නිසා රටේ ඒකීය භාවයට හානි සිදුවන බවයි.",
       "URL": "https://www.hirunews.lk/132146/උතුරු-මහ-ඇමතිට-නොතීසි",
       "Category": "Local News",
       "Parent URL": "https://www.hirunews.lk/local-news.php?pageID=5065"
}