{
       "Source": "hirunews",
       "Timestamp": "Sunday, 16 July 2023 - 10:16",
       "Headline": "කාන්තාවකට පහර දී තුවාල සිදු කළ සැරයන් අත්අඩංගුවේ",
       "News Content": "කාන්තාවකට පහර දී තුවාල සිදු කළ පොලිස් සැරයන්වරයෙකු වත්තල පොලීසිය විසින් අත්අඩංගුවට ගෙන තිබෙනවා.\nකුරුඳුවත්ත පොලීසියේ විශේෂ රාජකාරි සඳහා යොදවා සිටි මෙම පොලිස් සැරයන්වරයා රාජකාරී නිමවා නිවසට යමින් සිටියදී පුද්ගලික ආරවුලක් මත මෙම කාන්තාවටඅත් විලංගු යොදා මාර්ගය දිගේ  පහරදෙමින් පොලිස්ථානයට   ඇදගෙන විත් ඇති බව පොලිසිය පවසයි.\nපොලිස් ස්ථානය තුළ කලහකාරී ලෙස කාන්තාවක් හැසිරෙන බවට නිරීක්ෂණය වූ ස්ථානාධිපතිවරයා එම ස්ථානයට ගොස් පරික්ෂා කිරීමේදී  කාන්තාවගේ  නළලේ රුධිරය වහනය බව නිරීක්ෂණය වී තිබෙනවා.එම අවස්ථාවේදී වත්තල පොලීසියේ  ස්ථානාධිපති වරයාගේ නියෝග මත ප්‍රකාශ සටහන් කිරීමෙන් අනතුරුව පොලිස් සැරයන් වරයා අත්අඩංගුවට ගෙන ඇත .\nඅත්අඩංගුවට ගත් පොලිස් සැරයන්වරයා අද දින අධිකරණයට  ඉදිරිපත් කිරීමට නියමිතය.",
       "URL": "https://www.hirunews.lk/341374/කාන්තාවකට-පහර-දී-තුවාල-සිදු-කළ-සැරයන්-අත්අඩංගුවේ",
       "Category": "Local News",
       "Parent URL": "https://www.hirunews.lk/local-news.php?pageID=180"
}