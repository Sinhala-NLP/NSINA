{
       "Source": "hirunews",
       "Timestamp": "Tuesday, 13 December 2022 - 7:02",
       "Headline": "යාපනය ගුවන්තොට වැඩිදියුණු කරගන්න සහාය දෙන්න කැමති බව ඉන්දියාව කියයි",
       "News Content": "යාපනයේ පලාලි ගුවන්තොටුපොළ පුළුල් කිරීම සඳහා උපරිම සහාය දැක්වීමට සිය රජය කැමැති බව ශ්‍රී ලංකාවේ ඉන්දීය මහකොමසාරිස් ගෝපාල් බාග්ලේ පවසනවා.\nමහකොමසාරිස්වරයා මේ බව සඳහන් කළේ, ඊයේ (12) පෙරවරුවේ යළිත් ආරම්භ වූ යාපනය - චෙන්නායි ගුවන් ගමන් නැවත ආරම්භ කිරීමේ උත්සවයට එක්වෙමින්.\nශ්‍රී ලංකාවේ ක්‍රම ක්‍රමයෙන් අර්බුද මැද වුවද සිදු කෙරෙන සංවර්ධනයට ද ගෝපාල් බාග්ලේගේ ස්තුතිය සහ සතුට ශ්‍රී ලංකා රජය වෙනුවෙන් මෙහිදී පළ කෙරුණා.\nයාපනය හා චෙන්නායි අතර ගුවන් ගමන් කටයුතුවල දී දෙරට අතර ඉක්මන් ගුවන් ගමන් මෙන් ම සංචාරක ව්‍යාපාරය ද සැලකිය යුතු අයුරින් වැඩිදියුණු කෙරෙන බවත් මහකොමසාරිස්වරයා විසින් පවසනු ලැබුවා.\nමෙම නව ව්‍යාපෘති හරහා දෙරට අතර සම්ප්‍රදායික ක්‍රියා සඳහා ද ජනතාවට අවස්ථාව උදාවන බවත් උත්සව අවස්ථාවට එක්වෙමින් මහකොමසාරිස්වරයා වැඩිදුරටත් කියා සිටියා.",
       "URL": "https://www.hirunews.lk/322551/යාපනය-ගුවන්තොට-වැඩිදියුණු-කරගන්න-සහාය-දෙන්න-කැමති-බව-ඉන්දියාව-කියයි",
       "Category": "Local News",
       "Parent URL": "https://www.hirunews.lk/local-news.php?pageID=670"
}