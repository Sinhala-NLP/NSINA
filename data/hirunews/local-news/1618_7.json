{
       "Source": "hirunews",
       "Timestamp": "Tuesday, 19 October 2021 - 19:13",
       "Headline": "ලංකා ගුරු සංගමයෙන් තවත් චෝදනාවක්  (වීඩියෝ)",
       "News Content": "පොලිසිය හරහා ගුරුවරුන්ට බලපෑම් කරන තත්වයක් දක්නට ලැබෙන බවට ලංකා ගුරු සංගමය චෝදනා කරනවා.\nගුරු විදුහල්පති වැටුප් විෂමතාව මුල්කරගනිමින් වෘත්තිය සමිති ආරම්භ කළ ඔන්ලයින් ඉගැන්වීමේ වර්ජනයට අදට දින 100ක් ගතවන අතර අද දිනයේත් ස්ථාන කිහිපයකදි විරෝධතා පැවත්වුණා.\nමේ අතර, අද මාධ්‍ය හමුවක් කැඳවමින් ලංකා ගුරු සංගමයේ ප්‍රධාන ලේකම් ජෝෂප් ස්ටාලින් කියා සිටියේ 21 සහ 22 යන දෙදින පාසල් වෙත නොපැමිණෙන බවයි.\nමේ වන විටත් වර්ජනයේ නිරත ගුරු සංගම් කිහිපයක් ලබන 25 වනදා සිටි පාසල් පැමිණිමට තීරණය කර තිබෙනවා.\nඑවන් පසුබිමක ගුරු විදුහල්පති වෘත්තිය සමිති විසින් අධ්‍යාපන අමාත්‍යාංශයේ ලේකම් මහාචාර්ය කපිල පෙරේරා වෙත සන්දේශයක්ද භාර දෙනු ලැබුවා.\nඒ, සිය ගැටලුවට විසදුම් ලැබෙනතුරු පාසල් අධ්‍යන කටයුතු සදහා තම සංගමයේ ගුරු විදුහල්පතිවරු සහභාගි නොවන බව දන්වමින්.",
       "URL": "https://www.hirunews.lk/285473/ලංකා-ගුරු-සංගමයෙන්-තවත්-චෝදනාවක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1618"
}