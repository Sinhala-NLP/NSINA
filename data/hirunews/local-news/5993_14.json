{
       "Source": "hirunews",
       "Timestamp": "Monday, 06 May 2013 - 9:04",
       "Headline": "ගංජා අලෙවි කළ හොරොව්පතාන ඩිපෝ සේවකයෙකු අත්අඩංගුවට.",
       "News Content": "රැකියාව කරන අතරතුර ගංජා අලෙවි කිරීම සිදුකළ හොරොව්පතාන ඩිපෝ සේවකයෙකු ඊයේ අත්අඩංගුවට ගෙන තිබෙනවා. පොලීසිය සඳහන් කළේ ග්‍රෑම් 10 බැගින් වූ ගංජා පැකට් 480 ක් සැකකරුගේ නිවසේ තිබියදී සොයාගත් බවයි. සැකකරු හොරොව්පතාන ඩිපෝවේ කාර්මික නිලධාරියෙකු ලෙසයි සේවයේ නිරතවී ඇත්තේ. ඊයේ රාත්‍රියේදී තවත් පුද්ගලයෙකුට  ගංජා අලෙවි කිරීමට උත්සාහ දැරූ අවස්ථාවේදී මොහු අත්අඩංගුවට ගත් බවයි පොලීසිය සඳහන් කළේ. සැකකරු රාජකාරියේ නිරතවන අවස්ථාවේදීද ගංජා අලෙවි කර ඇති බවටයි චෝදනා එල්ලවී ඇත්තේ.",
       "URL": "https://www.hirunews.lk/58441/ගංජා-අලෙවි-කළ-හොරොව්පතාන-ඩිපෝ-සේවකයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=5993"
}