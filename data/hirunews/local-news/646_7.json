{
       "Source": "hirunews",
       "Timestamp": "Saturday, 24 December 2022 - 12:55",
       "Headline": "මත්ද්‍රව්‍යවලින් මුදා ගැනීමට ළදරු අවධියේ සිට දැනුවත් කළ යුතුයි - ඇමති බන්දුල",
       "News Content": "මෙරට දරු පරපුර මත්ද්‍රව්‍යවලින් මුදා ගැනීම සඳහා ළදරු අවධියේ සිටම ඔවුන්ව දැනුවත් කළ යුතු බව ප්‍රවාහන මහාමාර්ග හා ජනමාධ්‍ය අමාත්‍ය බන්දුල ගුණවර්ධන පවසනවා.\nඅමාත්‍යවරයා මේ බව කියා සිටියේ පෙර පාසල් ගුරු සංගමය ඊයේ හෝමාගම ප්‍රදේශයේ සංවිධාන කළ විශේෂ උත්සවයකට එක්වෙමින්.\nමේ අතර බස්නාහිර පළාතේ පාසල් 223 ක ගුරුවරුන් සඳහා පැවැත්වූ මත්ද්‍රව්‍ය නිවාරණ පුහුණු වැඩමුළුවේ සහතික පත්‍ර ප්‍රදානය කිරීමේ උත්සවයට බස්නාහිර පළාත් නියෝජ්‍ය පොලිස්පති කාර්යාලයේදී ඊයේ පැවැත්වුණා.\nඊට එක්වෙමින් මහජන ආරක්ෂක අමාත්‍ය ටිරාන් අලස් කියා සිටියේ පාසල් බෑග් පරීක්ෂා කිරීමෙන් පමණක් දරුවන් මත්උවදුරෙන් බේරා ගත නොහැකි බවයි.\nඑම නිසා ගුරුවරුන් දරුවන් සමීපයේ සිට උපදෙස් ලබාදිය යුතු බවයි ඔහු වැඩිදුරටත් කියා සිටියේ.",
       "URL": "https://www.hirunews.lk/323444/මත්ද්‍රව්‍යවලින්-මුදා-ගැනීමට-ළදරු-අවධියේ-සිට-දැනුවත්-කළ-යුතුයි-ඇමති-බන්දුල",
       "Category": "Local News",
       "Parent URL": "https://www.hirunews.lk/local-news.php?pageID=646"
}