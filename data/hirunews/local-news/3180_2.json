{
       "Source": "hirunews",
       "Timestamp": "Sunday, 25 August 2019 - 19:05",
       "Headline": "එජාපයේ ජනාධිපති අපේක්ෂක ලැයිස්තුවට තවත් නම් දෙකක්",
       "News Content": "එක්සත් ජාතික පක්ෂයේ ජනාධිපතිවරණ අපේක්ෂකත්වය සඳහා තවත් නම් දෙකක් යෝජනා වී ඇති බව එම පක්ෂයේ සභාපති, අමාත්‍ය කබීර් හෂීම් ප්‍රකාශ කළා.\nඔහු මේ බව කියා සිටියේ මාවනැල්ල - මහන්තේගම - කන්දේ විහාරයේ අද පැවති උත්සවයකින් අනතුරුව මාධ්‍යවේදීන් නැගූ ප්‍රශ්නවලට පිළිතුරු ලබාදෙමින්.\nඔහු කියා සිටියේ අමාත්‍ය නවීන් දිසානායක සහ ෆීල්ඞ් මාර්ෂල් සරත් ෆොන්සේකාගේ නම් ද යෝජනා වූ නම් ලැයිස්තුවට ඇතුළත් වී ඇති බවයි.\nකෙසේ වෙතත් ගොඩකවෙල අද පැවති මාධ්‍ය හමුවකදි  එක්සත් ජාතික පක්ෂයේ පාර්ලිමේන්තු මන්ත්‍රී හේෂා විතානගේ සඳහන් කළේ පක්ෂය නිවැරදි තීරණයක් නොගතහොත් පාක්ෂිකයන් තමන්ට එරෙහිව විනය ක්‍රියාමාර්ග ගන්නා දිනය වැඩි ඈතක නොවන බවයි.",
       "URL": "https://www.hirunews.lk/222941/එජාපයේ-ජනාධිපති-අපේක්ෂක-ලැයිස්තුවට-තවත්-නම්-දෙකක්",
       "Category": "Local News",
       "Parent URL": "https://www.hirunews.lk/local-news.php?pageID=3180"
}