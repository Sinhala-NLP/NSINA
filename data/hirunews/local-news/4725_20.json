{
       "Source": "hirunews",
       "Timestamp": "Tuesday, 03 January 2017 - 19:35",
       "Headline": "හම්බන්තොට වරාය චීනයට පැවරීම ගැන ඒකාබද්ධ විපක්ෂය මහනාහිමිවරුන්ට කරුණු කියයි",
       "News Content": "හම්බන්තොට මාගම්පුර වරාය චීන සමාගමකට පැවරීම සම්බන්ධයෙන් මල්වතු, අස්ගිරි මහනාහිමිවරුන් දැනුවත් කිරීමට පාර්ලිමේන්තු මන්ත්‍රී චමල් රාජපක්ෂ මහතා ඇතුළු ඒකාබද්ධ විපක්ෂයේ පිරිසක් අද පියවර ගත්තා.\nඔවුන් මහනාහිමිවරුන් හමුවේ පැවසුවේ මින් සිදුවිය හැකි අහිතකර බලපෑම් සම්බන්ධයෙන් රජය දැනුවත් කරන ලෙසයි.\nපිරිස අද පස්වරුවේ මල්වතු මහනාහිමියන් බැහැදැක හම්බන්තොට මාගම්පුර වරාය චීනයට පවරාදීම සම්බන්ධයෙන් දැනුවත් කළා.\nමේ අතර, අද පෙරවරුවේ ප්‍රවෘත්ති සාකච්ඡාවක් කැඳවමින් ඒකාබද්ධ විපක්ෂයේ නියෝජිතයින් ඇතුළු පිරිසක් රාජ්‍ය ආයතන පෞද්ගලීකරණය සම්බන්යෙන් කරුණු පැහැදිලි කළා.",
       "URL": "https://www.hirunews.lk/151223/හම්බන්තොට-වරාය-චීනයට-පැවරීම-ගැන-ඒකාබද්ධ-විපක්ෂය-මහනාහිමිවරුන්ට-කරුණු-කියයි",
       "Category": "Local News",
       "Parent URL": "https://www.hirunews.lk/local-news.php?pageID=4725"
}