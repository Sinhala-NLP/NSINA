{
       "Source": "hirunews",
       "Timestamp": "Wednesday, 15 February 2023 - 17:54",
       "Headline": "නව උපත් පාලන ඖෂධයක් ඇමරිකාවේ සාර්ථකව අත්හදා බලයි",
       "News Content": "වෛද්‍ය විද්‍යාවේ දියුණුවත් සමග නව වෛද්‍ය ප්‍රතිකාර ක්‍රමවේද ලෝකයට හඳුන්වා දී තිබෙනවා.\nඒ අනුව පිරිමි පාර්ශ්වයට ලබා දෙන නව උපත් පාලන ඖෂධයක් සත්ත්වයින් යොදා ගනිමින් සාර්ථකව අත්හදා බැලීමට අමෙරිකා එක්සත් ජනපද ජාතික සෞඛ්‍ය ආයතනයට හැකිව තිබෙනවා.\nපිරිමි පාර්ශ්වයට ලබා දෙන මෙම නව ඖෂධය කිසිදු හෝමෝන ක්‍රියාකාරීත්වයකට බලපෑම් එල්ල නොවන අතර එමගින් සිදුවන්නේ ශුකාණුවල පිහිනා යාමේ හැකියාව සීමා කිරීමයි.\nමෙම ඖෂධය ලබාගත් මොහොතේ සිට පැය 3ක පමණ කාලයක් සක්‍රියව ඵලදායි ලෙස පවතින බවයි නව අධ්‍යයනයවලින් හඳුනා ගෙන ඇත්තේ.\nඉදිරියේදී තවදුරටත් අත්හදා බැලීම් කිහිපයකින් පසු ජනතාව වෙත මෙම නව ඖෂධය හඳුන්වාදීමට නියමිතයි.\nකෙසේවෙතත් මෙම නව ඖෂධ ක්‍රමය මගින් ලිංගාශ්‍රිත රෝග සඳහා කිසිදු ආරක්ෂාවක් සැපයෙන්නේ නැහැ.",
       "URL": "https://www.hirunews.lk/327501/නව-උපත්-පාලන-ඖෂධයක්-ඇමරිකාවේ-සාර්ථකව-අත්හදා-බලයි",
       "Category": "Local News",
       "Parent URL": "https://www.hirunews.lk/local-news.php?pageID=533"
}