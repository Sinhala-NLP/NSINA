{
       "Source": "hirunews",
       "Timestamp": "Sunday, 20 October 2019 - 16:59",
       "Headline": "මංකොල්ලකෑම් වලට සම්බන්ධ පුද්ගලයෙකු අත්බෝම්බයක් සමඟ අත්අඩංගුවට",
       "News Content": "පොලිස් කොස්තාපල්වරියකගේ නිවසකට ඇතුළු වී මංකොල්ලකෑම් සිදුකළ පුද්ගලයෙකු ජීව අත්බෝම්බයක් සමඟින් අත්අඩංගුවට ගෙන තිබෙනවා.\nසැකකරු වැලිපැන්න - ඌරාගොඩ ප්‍රදේශයේ පදිංචිකරුවෙකු වන අතර කළුතර කොට්ඨාශ නීතිය බල ගැන්වීමේ ඒකකයට ලද තොරතුරක් මතයි ඊයේ මොහු අත්අඩංගුවට ගෙන ඇත්තේ.\nඔහු විවිධ ප්‍රදේශවල නිවාස කොල්ලකෑම් සිදුකර ඇති අතර, දිවයිනේ නමගිය අපරාධකරුවෙකු බවට ද අනාවරණ වී තිබෙනවා.",
       "URL": "https://www.hirunews.lk/226624/මංකොල්ලකෑම්-වලට-සම්බන්ධ-පුද්ගලයෙකු-අත්බෝම්බයක්-සමඟ-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3088"
}