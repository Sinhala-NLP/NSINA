{
       "Source": "hirunews",
       "Timestamp": "Tuesday, 02 August 2022 - 8:17",
       "Headline": "අපරාධ රැසකට චෝදනා එල්ල වූ අයෙකු ගිනි අවියක් සමඟ අත්අඩංගුවට",
       "News Content": "අපරාධ රැසකට චෝදනා එල්ල වූ පුද්ගලයෙකු විදේශ රටක නිෂ්පාදිත ගිනි අවියක් සමඟින් පිළියන්දල - මිරිස්වත්ත ප්‍රදේශයේ දී අත්අඩංගුවට ගෙන තිබෙනවා.\nමීට අමතර ව ඔහු විසින් ලොරි රථයක සඟවා තිබූ හෙරොයින් ග්‍රෑම් 503ක් ද රථවාහන 6ක ඉදිරිපස සහ පිටුපස ව්‍යාජ අංක තහඩු ද සොයාගෙන ඇති බවයි පොලිසිය සඳහන් කළේ.\nපසුගිය මස 27 වැනි දා රත්මලාන ආර්ථික මධ්‍යස්ථානය අසල දී පුද්ගලයෙකු වෙඩිතබා ඝාතනය කිරීමේ සිද්ධියකට අත්අඩංගුවට ගත් පුද්ගලයාගෙන් සිදු කරන ලද ප්‍රශ්න කිරීම්වලින් අනතුරුව යි මොහුව අත්අඩංගුවට ගෙන ඇත්තේ.\nපොලිස් පරීක්ෂණවලින් තවදුරටත් අනාවරණය වී ඇත්තේ, ඩුබායි සිටින පුද්ගලයෙකු විසින් මෙම ඝාතනය සංවිධානය කර ඇති බවට යි.",
       "URL": "https://www.hirunews.lk/311634/අපරාධ-රැසකට-චෝදනා-එල්ල-වූ-අයෙකු-ගිනි-අවියක්-සමඟ-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=973"
}