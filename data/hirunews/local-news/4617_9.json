{
       "Source": "hirunews",
       "Timestamp": "Monday, 13 March 2017 - 10:55",
       "Headline": "හිටපු අමාත්‍ය සී.බී. රත්නායක, බරපතල වංචා සොයන ජනපති කොමිසමට",
       "News Content": "හිටපු පෞද්ගලික ප්‍රවාහන අමාත්‍ය, පාර්ලිමේන්තු මන්ත්‍රී සී.බී. රත්නායක අද පෙරවරුවේ බරපතල වංචා විමර්ශනය කරන ජනාධිපති කොමිසම හමුවේ පෙනී සිටියා.\nඒ, එම කොමිසම කරන ලද කැදවීමකට අනුවයි.\nපසුගිය ජනාධිපතිවරණ සමයේ හිටපු ජනාධිපති මහින්ද රාජපක්ෂ වෙනුවෙන් රුපියල් ලක්ෂ 81ක රාජ්‍ය මුදල් වැය කර උත්සවයක් පැවැත්වීම සම්බන්ධයෙන් හිටපු අමාත්‍යවරයාගෙන් ප්‍රකාශයක් ලබා ගැනීම සඳහා මෙලෙස කොමිසම හමුවට කැදවා තිබූ බවයි එහි උසස් නිලධාරියෙකු ප්‍රකාශ කළේ.\nඑසේම පසුගිය රජය සමයේ දක්ෂිණ අධිවේගී මාර්ගයේ ධාවනය සඳහා බස් රථවලට ධාවන බලපත්‍ර ලබාදීම මගින් රජයට රුපියල් මිලියන 50කට අධික ආදායමක් අහිමි කරවීම සම්බන්ධයෙන් ද ප්‍රකාශයක් ලබා ගැනීම සඳහා ඔහුව කොමිසම හමුවට කැදවා තිබෙනවා.\nමේ වන විටත් හිටපු අමාත්‍ය පාර්ලිමේන්තු මන්ත්‍රී සී.බී. රත්නායක කොමිසම හමුවේ අදාළ ප්‍රකාශ ලබාදෙමින් සිටින බවයි එහි සිටින හිරු වාර්තාකරු කියා සිටියේ.",
       "URL": "https://www.hirunews.lk/156732/හිටපු-අමාත්‍ය-සී-බී-රත්නායක-බරපතල-වංචා-සොයන-ජනපති-කොමිසමට",
       "Category": "Local News",
       "Parent URL": "https://www.hirunews.lk/local-news.php?pageID=4617"
}