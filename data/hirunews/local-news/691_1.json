{
       "Source": "hirunews",
       "Timestamp": "Saturday, 03 December 2022 - 15:36",
       "Headline": "පසුගිය වසරට බිලියන 12ක් ටෙලිකොම්ට ලාභයි! (වීඩියෝ)",
       "News Content": "තාක්ෂණ කටයුතු පිළිබඳ අමාත්‍යාංශයීය උපදේශක කාරක සභාව පසුගියදා පාර්ලිමේන්තුවේදී රැස් වුණේ එහි සභාපති රාජ්‍ය අමාත්‍ය කනක හේරත්ගේ ප්‍රධානත්වයෙන්.\nඑහි දී ටෙලිකොම් සමාගම පෞද්ගලීකරණය කිරීම පිළිබඳව අදහස් දක්වමින් පාර්ලිමේන්තු මන්ත්‍රී වෛද්‍ය උපුල් ගලප්පත්ති එම නිලධාරීන්ගෙන් සමාගමේ වත්මන් තත්ත්වය පිළිබඳව විමසා සිටියා.\nඑහි දී ශ්‍රී ලංකා ටෙලිකොම් සමාගමේ නිලධාරීන් පැවසුවේ 2021 වසර තුළ ශ්‍රී ලංකා ටෙලිකොම් සමාගමේ ලාභය රුපියල් බිලියන 12ක් බවයි.\nඑමෙන් ම මෙම වසරේ ජනවාරි සිට සැප්තැම්බර් දක්වා ලාභය රුපියල්බිලියන 6කට ආසන්න බවත් එම නිලධාරීන් පැවසුවා.\nමේ අතර ටෙලිකොම් සමාගමේ නිලධාරීන් පවසා සිටියේ සමාගමේ අයිතියෙන් සියයට 49.5ක් රජය සතු බවත් පෞද්ගලීකරණය සිදුකළහොත් පෞද්ගලික අංශයට හිමිවන්නේ එම කොටස් ප්‍රමාණය පමණක් බවයි.",
       "URL": "https://www.hirunews.lk/321864/පසුගිය-වසරට-බිලියන-12ක්-ටෙලිකොම්ට-ලාභයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=691"
}