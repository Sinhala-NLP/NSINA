{
       "Source": "hirunews",
       "Timestamp": "Friday, 17 December 2021 - 15:01",
       "Headline": "ෂාෆී ශාහාබ්දීන්ගේ නඩුව අවසන් නැහැ ... සමාජ මාධ්‍ය වැරදි මත ගෙන යනවා ... අතුරලියේ රතන හිමි (වීඩියෝ)",
       "News Content": "කුරුණෑගල ශික්ෂණ රෝහලේ වෛද්‍ය ෂාෆී ශාහාබ්දීන් ට එරෙහිව නඩු පැවරුවේ තමන් නොවන බව පූජ්‍ය අතුරලියේ රතන හිමියන් පවසනවා.\nගැබිනි කාන්තාවන් දහසකට ආසන්න සංඛ්‍යාවකට වඳ සැත්කම් සිදුකළ බවට අදාළ වෛද්‍යවරයාට එරෙහිව පසුගිය යහ පාලන රජයේ අවසන් කාලසීමාවේදී චෝදනා එල්ල වුණා.\nවිවිධ දේශපාලන පක්ෂ සහ සිවිල් සමාජ සංවිධාන හරහා එල්ල කෙරුණු මෙම බරපතළ චෝදනා හමුවේ ශාෆි ශහබ්දීන් වෛද්‍යවරයා අනිවාර්ය නිවාඩු යැවීමටයි සොඛ්‍යය අමාත්‍යාංශය තීරණය කළේ.\nඊට අමතරව ඔහුට එරෙහිව එල්ල කළ චෝදනා පිළිබඳව සොයා බැලීමට අපරාධ පරීක්ෂණ දෙපාර්තමේන්තුවටත් පවරනු ලැබුවා.\nමෙම සිද්ධිය සම්බන්ධයෙන් කුරුණෑගල උසාවියේ නඩු කටයුත්තක් ද විභාග වෙමින් පවතින අතර ඊයේ දිනයේ දී සෞඛ්‍ය අමාත්‍යංශ ලේකම්වරයා ලිපියක් මගින් කුරුණෑගල ශික්ෂණ රෝහලේ වෛද්‍ය අධ්‍යක්ෂවරයාට දැනුම් දී තිබුණේ වෛද්‍ය ෂාෆී ශහාබ්දීන් අනිවාර්ය නිවාඩු යවා සිටි කාල සීමාව තුළදී ගෙවිය යුතු හිඟ වැටුප් සියල්ල ගෙවා නැවත ඔහු සේවයේ පිහිට වන ලෙසයි.\nමේ සිද්ධිය සම්බන්ධයෙන් අද පැවති මාධ්‍ය හමුවකදී අතුරලියේ රතන හිමියන් පවසා සිටියේ කුරුණෑගල රෝහලෙන් ඉදිරිපත් කරන ලද පැහැදිලි සාක්ෂි සහ තොරතුරු රාජ්‍ය සේවා කොමිෂන් සභාවට නිසි පරිදි ප්‍රේෂණය නොවීම හේතුවෙන් අදාල වෛද්‍යවරයාට හිඟ වැටුප් ගෙවීමට තීරණය කර ඇති බවයි.\nමෙහිදී  වැඩිදුරටත් අදහස් දැක්වූ අතුරලියේ රතන හිමියන්....\nකුරුණෑගල රෝහලේ සාක්ෂි පැහැදිලිව ඉදිරිපත් කරලා තියෙනවා ....එම තොරතුරු රාජ්‍ය සේවා කොමිසමට ගිහින් නැති නිසා තමයි ශහාබ්දීන්ට පඩි ගෙවන්න ලෑස්ති වෙලා තියෙන්නෙ.\nශානි අබේසේකර ශහාබ්දීන් ට වාසි විදිහට සාක්ෂි ගත්තා ...එදා ආණ්ඩුව බය උනා මුස්ලිම් ඡන්ද නැති වෙයි කියලා ...\nමේකට වගකියන්න ඕනේ සෞඛ්‍ය බලධාරීන්.\nමෙහිදී වැඩිදුරටත් අදහස් දැක්වූ පාර්ලිමේන්තු මන්ත්‍රී පූජ්‍ය අතුරලියේ රතන හිමි ....\nවෛද්‍ය ෂාෆී ශහාබ්දීන් ගැන වසර ගානක් කතා වුණා ..\nමව්වරු එක්දහස් දෙසීයක් පමණ සාක්ෂි ලබා දීලා තියෙනවා ...\nකාන්තාවන් උසාවියේ නඩුවලට කරුණු කිව්වා ...\nශානි අබේසේකර ඇතුළු පොලිස් නිලධාරීන් ෂාෆී ශහාබ්දීන් ට වාසි සහගත ලෙසයි සාක්ෂි සටහන් කරගෙන තිබුණේ .....\nඒ වගේම ශානි අබේසේකර ෂාෆී ශහාබ්දීන් ට  වාසි සහගත ලෙසය පැමිණිල්ලත් ලියාගෙන තිබුණේ....\nමේක සහරාන්ට වඩා භයානක සැලැස්මක්....\nකුරුණෑගල රෝහලේ මේ සිද්ධිය සම්බන්ධයෙන් සිදු කළ පරීක්ෂණ වල තොරතුරු දත්ත සෞඛ්‍ය අමාත්‍යාංශයට යවලා නැහැ....\nකුරුණෑගල උසාවියේ පැහැදිලි සාක්ෂි තියෙනවා....\nකුරුණෑගල රෝහලේ සාක්ෂි රාජ්‍ය සේවා කොමිසමට යවලා නැති නිසයි සහබ්දීන් ට පඩි ලැබිලා තියෙන්නේ....\nකුරුණෑගල අම්මලාගේ ප්‍රශ්න අපි දැක්කා....\nදෙවැනි හෝ තුන්වැනි දරුවන්ට පස්සේ සිසේරියන් සැත්කම් කරලා ඔහු නිදි මරාගෙන මේ සැත්කම් කරල තියෙන්නෙ ඇයි....\nමව්වරුන්ගේ ප්‍රබල සාක්ෂි තියනවා....\nසහරාන්ලා ගැන තේරුනේ බෝම්බ පිපුරුනට පස්සේ ඒ වගේම ෂාෆී ශහාබ්දීන් ලා ගැනත් දැනගන්න ලැබුණා ..\nදැන් රතන හාමුදුරුවෝ ජාතිවාදය ඇවිස්සුවා කියලා සමාජ මාධ්‍ය චෝදනා කරනවා....\nසමාජ ජාලවල ගෙන යන ප්‍රචාරය ඉතා වැරදියි ෂාෆී ශහාබ්දීන් නිවැරදිකරු වෙලා නැහැ....\nනඩුව තවම තියෙනවා....\nමේ තත්ත්වය යටගහන්න අපි ඉඩ තියන්නේ නැහැ ...\nනඩුව අවසන් නැහැ නේද....?\nනිදහස් කරලා නෑ. නඩුව තවම තියෙනවා, සාධාරණ කරුණු තියෙනවා ඔප්පු කරන්න පුළුවන්, රාජ්‍ය සේවා කොමිසමට වාර්තා කරලා නැති නිසා තමයි පඩි හම්බ වෙන්නේ...\nශානි අබේසේකර ලා මොනවද කරලා තියෙන්නේ..?\nශානි අබේසේකර ඇතුළු පොලිසියේ තුන්දෙනෙක් මෙම චෝදනා වල සාක්ෂි සටහන් කරගෙන තියෙන්නේ ෂාෆී ශහාබ්දීන් ට වාසි වෙන විදිහටයි..\nඒකට හේතුව මොකද්ද  ?..\nඑදා තිබුණු ආණ්ඩුව බය උනා මුස්ලිම් ඡන්ද නැති වෙයි කියලා.. සහබ්දීන් ඡන්දය පවා ඉල්ලපු කෙනෙක්.. මේ වෙලාවේ ජාතිවාදයක් ඇවිලුනොත් මුස්ලිම් ඡන්ද නැති වෙයි කියලා එදා රජය බය වුනා...\nගෝඨාභය වටා හිටියෙත් මෙයට විරුද්ධ පිරිසක්...\nඒ නිසා එදා ආණ්ඩුව මේක යට ගහන්ඩ ශානි අබේසේකර ලව පාවිච්චි කළා...",
       "URL": "https://www.hirunews.lk/291336/ෂාෆී-ශාහාබ්දීන්ගේ-නඩුව-අවසන්-නැහැ-සමාජ-මාධ්‍ය-වැරදි-මත-ගෙන-යනවා-අතුරලියේ-රතන-හිමි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1487"
}