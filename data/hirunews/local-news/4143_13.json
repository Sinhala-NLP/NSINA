{
       "Source": "hirunews",
       "Timestamp": "Thursday, 04 January 2018 - 7:10",
       "Headline": "නිවසකින් හමු වූ මළසිරුර (ඡායාරූප)",
       "News Content": "මුලතිව් සිලාවත්ත ප්‍රදේශයේ නිවසක තිබී කාන්තාවකගේ මළ සිරුරක් ඊයේ(03) සොයාගත් බව මුලතිව් පොලිසිය පවසනවා.\nමුලතිව් පොලිසිය පැවසුවේ 37 හැවිරිදි තමිල්චෙල්වම් ඥානේස්වරී නමැති කාන්තාවක් ගෙළවැළලාගෙන මියගොස් සිටියදී මෙලෙස මළ සිරුර සොයාගත් බවයි.\nමියගිය කාන්තාව දෙදරු මවක් බවයි සඳහන් වන්නේ.\nමළ සිරුර පශ්චාත් මරණ පරීක්ෂණ වෙනුවෙන් මුලතිව් රෝහලේ තැන්පත් කොට ඇති බවද පොලිසිය සදහන් කළා.\nඅදාළ මරණය ඝාතනයක්ද, සියදිවි නසා ගැනීමක්ද යන්න සම්බන්ධයෙන් මුලතිව් පොලිසිය පරීක්ෂණ පවත්වනවා.",
       "URL": "https://www.hirunews.lk/180088/නිවසකින්-හමු-වූ-මළසිරුර-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4143"
}