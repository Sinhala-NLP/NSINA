{
       "Source": "hirunews",
       "Timestamp": "Sunday, 28 April 2019 - 19:24",
       "Headline": "ප්‍රතිත්‍රස්ත පනත කඩිනමින් සම්මත කළ යුතුයි - අගමැති",
       "News Content": "විදෙස් ත්‍රස්තවාදී සංවිධාන හා එක්ව කටයුතු කරන ලාංකිකයන් සම්බන්ධ නීතිය ක්‍රියාත්මක කිරීමේදී ඇතිවන ගැටළු මඟ හරවා ගැනීමට නම් ප්‍රතිත්‍රස්ත පනත් කෙටුම්පත සම්මත කළ යුතු බව අග්‍රාමාත්‍ය රනිල් වික්‍රමසිංහ පවසනවා.\nඅග්‍රාමාත්‍යවරයා මේ බව කියා සිටියේ මාධ්‍ය වෙත අද (28) විශේෂ ප්‍රකාශයක් සිදුකරමින්.\nමේ අතර, බුර්කාව භාවිත කිරීම තහනම් කිරීමට අග්‍රාමාත්‍ය රනිල් වික්‍රමසිංහ විරුද්ධ බවට පළ වන ප්‍රවෘත්ති අසත්‍ය බව අග්‍රාමාත්‍ය කාර්යාලය පවසනවා.\nනිවේදනයක් නිකුත් කරමින් ඔවුන් කියා සිටියේ බුර්කාව තහනම් කිරීමට අමාත්‍යවරුන් පිරිසක් අමාත්‍ය මණ්ඩලයට යෝජනා කළ අවස්ථාවේදී ඊට අග්‍රමාත්‍යවරයා විරෝධය පළ කර ඇති බවට වාර්තා පළ වන බවයි.\nබුර්කාව භාවිතය නැවැත්වීම සඳහා සමස්ත ලංකා ජමෙයිතුල් උලමා සභාව යෝජනාවක් සම්මත කර ඇති අතර අධිකරණ අමාත්‍යවරිය එම සභාව සමඟ ද සාකච්ඡා කොට නීති කෙටුම්පත් සකස් කරන ලෙස අග්‍රාමාත්‍යවරයා මෙහිදී දැනුම් දුන් බව අග්‍රාමාත්‍ය කාර්යාලය නිකුත් කළ නිවේදනයේ තවදුරටත් දැක්වෙනවා.",
       "URL": "https://www.hirunews.lk/215351/ප්‍රතිත්‍රස්ත-පනත-කඩිනමින්-සම්මත-කළ-යුතුයි-අගමැති",
       "Category": "Local News",
       "Parent URL": "https://www.hirunews.lk/local-news.php?pageID=3379"
}