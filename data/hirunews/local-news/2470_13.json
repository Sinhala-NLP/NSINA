{
       "Source": "hirunews",
       "Timestamp": "Monday, 07 September 2020 - 20:31",
       "Headline": "බේකරි නිෂ්පාදකයින් බිත්තර ආනයනයට අවසර ඉල්ලයි",
       "News Content": "බිත්තර මිල ඉහළ ගොස් ඇති බැවින් කෙටි කාලීන විසඳුමක් ලෙස බිත්තර ආනයනය කිරීම සඳහා තම නිෂ්පාදකයින් හට අවසර ලබා දෙන ලෙසට  සමස්ත ලංකා බේකරි හිමියන්ගේ සංගමය රජයෙන් ඉල්ලීමක් කරනවා.\nඑම සංගමයේ නියෝජිතයින් සහ වෙළඳ අමාත්‍ය ආචාර්ය බන්දුල ගුණවර්ධන සමඟ සාකච්ඡාවක් පැවති අතර එහිදීයි ඔවුන් එම ඉල්ලීම සිදුකළේ.\nවෙළඳ අමාත්‍යවරයා එහිදී සඳහන් කළේ මෙම ඉල්ලීම කැබිනට් අමාත්‍ය මණ්ඩලය හමුවට ඉදිරිපත් කිරීමෙන් අනතුරුව ඒ පිළිබඳව ඉදිරි ක්‍රියාමාර්ග ගන්නා බවයි.\nකෙසේ නමුත්, අග්‍රාමාත්‍යවරයා සමඟ පසුගිය දා පැවති සාකච්ඡාවකදී බිත්තරයක මිල රුපියල් 2කින් අඩු කිරීමට බිත්තර නිෂ්පාදකයන් එකඟත්වය පළ කළා.",
       "URL": "https://www.hirunews.lk/249653/බේකරි-නිෂ්පාදකයින්-බිත්තර-ආනයනයට-අවසර-ඉල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=2470"
}