{
       "Source": "hirunews",
       "Timestamp": "Tuesday, 06 August 2019 - 18:24",
       "Headline": "නවකවදය ලබාදීමේ සිද්ධියක් සම්බන්ධයෙන් අත්අඩංගුවට ගත් රුහුණු සරසවියේ සිසුන් 19දෙනෙකු රිමාන්ඩ්",
       "News Content": "සිසුවෙකුට නවක වදය ලබාදීම සම්බන්ධයෙන් අත්අඩංගුවට ගත් රුහුණු විශ්වවිද්‍යාලයේ සිසුන් 19 දෙනෙකු මේ මස 19 දක්වා අද රක්ෂිත බන්ධනාගාර ගත කෙරුණා.\nඒ, සැකකාර සිසුන් මාතර ප්‍රධාන මහේස්ත්‍රාත් ඉසුරු නෙත්තිකුමාර හමුවට ඉදිරිපත් කිරීමෙන් අනතුරුවයි.\nපසුගිය මස 31 වනදා අදාළ සිසුවා මාධ්‍ය හමුවක් කැඳවමින් මීට අදාළ කරුණු අනාවරණ කළ අතර, අද දිනයේදියි මාතර පොලීසිය මගින් මෙම සැකකරුවන් අත්අඩංගුවට ගනු ලැබුවේ.",
       "URL": "https://www.hirunews.lk/221669/නවකවදය-ලබාදීමේ-සිද්ධියක්-සම්බන්ධයෙන්-අත්අඩංගුවට-ගත්-රුහුණු-සරසවියේ-සිසුන්-19දෙනෙකු-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=3213"
}