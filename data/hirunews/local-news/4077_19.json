{
       "Source": "hirunews",
       "Timestamp": "Friday, 16 February 2018 - 10:39",
       "Headline": "කින්නියාවේ අනතුරකින් කුඩා දරුවෙකු ජීවිතක්ෂයට",
       "News Content": "කින්නියා - තඹලගමුව ප්‍රදේශයේ සිදුවූ රිය අනතුරකින් කුඩා දරුවෙකු ජීවිතක්ෂයට පත්ව තිබෙනවා.\nතඹලගමුව සිට කින්නියාව දෙසට ධාවනය වූ වෑන් රථයක ඇති වූ කාර්මික දෝෂයක් හේතුවෙන් එය මාර්ගයේ වම්පසින් නවතා තිබූ ලොරි රථයක පිටුපස ගැටීමෙන් ඊයේ (15) මෙම අනතුර සිදුවී ඇති බවයි පොලීසිය සදහන් කළේ.\nසිද්ධියෙන් වෑන් රථයේ ගමන් ගත් එකම පවුලේ මව, පියා සහ දරුවා තුවාල ලබා කින්නියා රෝහලට ඇතුලත් කිරීමෙන් අනතුරුව අවුරුදු දෙකහමාරක් වයසැති එම දරුවා ජීවිතක්ෂයට පත්වුණා.\nකෙසේ නමුත්, මව සහ පියාගේ තත්ත්වය බරපතල නොවන බවයි පොලීසිය සදහන් කළේ.",
       "URL": "https://www.hirunews.lk/183776/කින්නියාවේ-අනතුරකින්-කුඩා-දරුවෙකු-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=4077"
}