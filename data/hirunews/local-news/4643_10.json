{
       "Source": "hirunews",
       "Timestamp": "Saturday, 25 February 2017 - 15:46",
       "Headline": "කිතුල් ගසකින් ඇද වැටි පුද්ගලයකු මරුට (ඡායාරූප)",
       "News Content": "අකුරැස්ස මලිදුව දොල මාවත ප්‍රදේශයේදී කිතුල් ගසකින් ඇද වැටී පුද්ගලයකු මරණයට පත්ව තිබෙනවා.\nඊයේ රාත්‍රී නිවස අසල තිබු කිතුල් ගසක මල් මැදීමට යාමේදී අනතුර සිදුව ඇති බවටයි සැක කෙරෙන්නේ.\nමෙලෙස මියගොස් ඇත්තේ මලිදුව ප්‍රදේශයේම පදිංචි 32 හැවිරිදි එක්දරු පියෙක්.\nඊයේ රාත්‍රී රැකියාව නිමවා සිය බිරිඳ නිවසට කැඳවාගෙන පැමිණීමෙන් පසු ඔහු කිතුල් මල් මැදීමට ගොස් ඇතැයි සඳහන්.\nඑහිදී ඔහු ගසින් ඇද වැටෙන්නට ඇතැයි පොලිසිය සැක කරනවා.\nමහේස්ත්‍රාත් පරීක්ෂණයෙන් අනතුරුව මෘත ශරීරය පශ්චාත් මරණ පරීක්ෂණය සඳහා මාතර මහ රෝහලට රැගෙන ගොස් තිබෙනවා.\nඅකුරැස්ස පොලිසියයි මේ සම්බන්ධයෙන් විමර්ශණ මෙහෙයවන්නේ.\nඡායාරූප - අකුරැස්ස අජිත් ලංකාතිලක",
       "URL": "https://www.hirunews.lk/155442/කිතුල්-ගසකින්-ඇද-වැටි-පුද්ගලයකු-මරුට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4643"
}