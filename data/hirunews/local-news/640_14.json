{
       "Source": "hirunews",
       "Timestamp": "Tuesday, 27 December 2022 - 13:39",
       "Headline": "හිසට සෙවණක් ඉල්ලන පොතුහැර අසරණ පවුල",
       "News Content": "හිසට සෙවණක් නොමැති ව අසීරුවෙන් සිය ජීවිතය ගැට ගසා ගන්න පවුලක් පිළිබද පුවතක් අපට කුරුණෑගල පොතුහැර වදාකඩ ප්‍රදේශයෙන් වාර්තා වෙනවා.\nඔවුන් ඉල්ලා සිටින්නේ, සිය නිවස ඉදිකර ගැනීම සඳහා කිසිවෙකු හෝ සහාය වන ලෙස යි.\nදින විසි පහක් වයසැති කුඩා දියනියක් හා තුන් හැවිරිදි පුතෙක් සමඟ කුරුණෑගල, වදාකඩ ප්‍රදේශයේ මවක් ජීවත්වන ආකාරයයි මේ.\nඇල්බීසියා ලෑලිවලින් අටවා ගත් කුඩා නිවසක ජීවත්වන මෙම පවුලේ පියා කුලී වැඩ කර සිය පවුල ජිවත් කරවීමට වෙහෙසෙන අතර ඔවුනට බීමට ජලය පවා සපයා ගැනීමට නිසි ක්‍රමයක් නැහැ.\nවර්ෂා කාලයේ ඉටි කොළවලින් සෙවිලි කළ සිය නිවස නිතර නිතර තෙමීමට ලක් වන බව ද එම කාලයේ තමන්ට ඉවුම් පිහුම් කටයුතු කර ගැනීමට නොහැකි බව ද ගෙහිමි කාන්තාව පවසනවා.\nදින විසි පහක් වයසැති තම දියණියට නිදා ගැනීමට හරි හමන් ඇදක් පවා නොමැති බව ද තම පවුලට සනිපාරක්ෂාව සපයා ගැනීමට වැසිකිලියක්වත් නොමැති බව ද\nඇය පවසනවා.\nපවතින ආර්තික තත්ත්වය හමුවේ සිය ජීවිතය ගැට ගසා ගැනීම අසිරු කටයුත්තක් බව යි ඉරේෂා ලක්මාලි පවසන්නේ.",
       "URL": "https://www.hirunews.lk/323669/හිසට-සෙවණක්-ඉල්ලන-පොතුහැර-අසරණ-පවුල",
       "Category": "Local News",
       "Parent URL": "https://www.hirunews.lk/local-news.php?pageID=640"
}