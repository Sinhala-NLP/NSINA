{
       "Source": "hirunews",
       "Timestamp": "Tuesday, 26 July 2022 - 10:09",
       "Headline": "ජනාධිපති මාධ්‍ය අංශයට නව ප්‍රධානීන් පත් කෙරේ",
       "News Content": "ජනාධිපති මාධ්‍ය අංශයේ අධ්‍යක්ෂ ජනරාල්වරයා ලෙස මාධ්‍යවේදී ධනුෂ්ක රාමනායක පත් කර තිබෙනවා.\nඅදාළ පත් කිරීම කර ඇත්තේ ජනාධිපති රනිල් වික්‍රමසිංහ විසින්.\nඒ අනුව මාධ්‍යවේදී ධනුෂ්ක රාමනායක විසින් ජනාධිපති මාධ්‍ය අධ්‍යක්ෂ ජනරාල් තනතුර භාරගෙන තිබෙනවා.\nඔහු මහරගම නගර සභාවේ මන්ත්‍රීවරයෙක් ලෙස ද කටයුතු කරනවා.\nමේ අතර ජනාධිපති මාධ්‍ය අධ්‍යක්ෂවරයා ලෙස ජ්‍යෙෂ්ඨ මාධ්‍යවේදී ශානුක කරුණාරත්න පත් කර තිබෙනවා.\nමීට අමතරව ජනාධිපති මාධ්‍ය ප්‍රකාශක ලෙස මාධ්‍යවේදී කේෂාල් ජයසිංහ පත් කර තිබෙනවා.",
       "URL": "https://www.hirunews.lk/310977/ජනාධිපති-මාධ්‍ය-අංශයට-නව-ප්‍රධානීන්-පත්-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=992"
}