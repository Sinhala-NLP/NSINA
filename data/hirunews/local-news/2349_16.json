{
       "Source": "hirunews",
       "Timestamp": "Thursday, 05 November 2020 - 16:01",
       "Headline": "මරණ පරීක්ෂකවරුන් දෙදෙනෙකුට එරෙහිව ගොනුකර තිබූ මූලික අයිතිවාසිකම් පෙත්සමක් ශ්‍රේෂ්ඨාධිකරණය නිෂ්ප්‍රභ කරයි",
       "News Content": "කොළඹ අතිරේක මරණ පරීක්ෂකවරුන් ලෙස නීතිඥවරුන් නොවන පුද්ගලයින් දෙදෙනෙකු පත් කිරීම මගින් මූලික අයිතිවාසිකම් කඩවන ලදැයි සඳහන් කරමින් නීතිඥවරුන් දෙදෙනෙකු ගොනුකළ මූලික අයිතිවාසිකම් පෙත්සමක් විභාගයට ගැනීමෙන් අනතුරුව, නිෂ්ප්‍රභ කිරීමට ශ්‍රේෂ්ඨාධිකරණය තීරණය කර තිබෙනවා.\nඅගවිනිසුරු ජයන්ත ජයසූරිය, එල්.ටී.බී දෙහිදෙණිය, එස්. තුරෙයිරාජා යන ත්‍රිපුද්ගල විනිසුරු මඩුල්ලයි මෙලෙස මෙම පෙත්සම නිෂ්ප්‍රභ කරනු ලැබුවේ.\nඅදාළ මරණ පරීක්ෂකවරුන් දෙදෙනාගේ පත්වීම් අභියෝගයට ලක් කිරීම සඳහා ප්‍රමාණවත් සාක්ෂි ඉදිරිපත් වී නොතිබුණු බවයි විනිසුරුවරුන් සඳහන් කර ඇත්තේ.",
       "URL": "https://www.hirunews.lk/254078/මරණ-පරීක්ෂකවරුන්-දෙදෙනෙකුට-එරෙහිව-ගොනුකර-තිබූ-මූලික-අයිතිවාසිකම්-පෙත්සමක්-ශ්‍රේෂ්ඨාධිකරණය-නිෂ්ප්‍රභ-කරයි",
       "Category": "Local News",
       "Parent URL": "https://www.hirunews.lk/local-news.php?pageID=2349"
}