{
       "Source": "hirunews",
       "Timestamp": "Friday, 01 April 2022 - 16:35",
       "Headline": "කැබිනට් මණ්ඩලයත් ෆේල්, වහාම භාරකාර රජයක් පිහිටුවන්න ! පක්ෂ 11 සන්ධානය ඉල්ලයි (වීඩියෝ)",
       "News Content": "වත්මන් අමාත්‍ය මණ්ඩලය විසුරුවා හැර පාර්ලිමේන්තුවේ සියලු පක්ෂ නියෝජනය වන පරිදි භාරකාර ආණ්ඩුවක් පිහිටුවන ලෙස ආණ්ඩුවේ පක්ෂ 11ක සන්ධානය ජනාධිපතිවරයාගෙන් ඉල්ලා සිටිනවා.\nඅද පැවති මාධ්‍ය හමුවකදී අදහස් දක්වමින් ඔවුන් කියා සිටියේ පවතින කැබිනට් මණ්ඩලයට සහ මැති ඇමතිවරුන්ට මේ වන විට රටේ මහජනතාවගේ විශ්වාසය සහ ගෞරවය දිනා ගැනීමට නොහැකිව ඇති බවයි.\nරට අරාජික තත්ත්වයකට පත්වීමට ඉඩ නොදී වහාම කැබිනට් මණ්ඩලය විසුරුවා හැර භාරකාර ආණ්ඩුවක් පිහිටුවා මෙම ආර්ථික අර්බුදයෙන් ගොඩ ඒමට පියවර ගත යුතු බවයි ඔවුන් අවධාරණය කරන්නේ.",
       "URL": "https://www.hirunews.lk/300944/කැබිනට්-මණ්ඩලයත්-ෆේල්-වහාම-භාරකාර-රජයක්-පිහිටුවන්න-පක්ෂ-11-සන්ධානය-ඉල්ලයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1257"
}