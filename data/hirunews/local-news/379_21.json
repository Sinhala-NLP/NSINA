{
       "Source": "hirunews",
       "Timestamp": "Sunday, 30 April 2023 - 13:59",
       "Headline": "අපරීක්ෂාකාරී ක්‍රියා නතර කරන්නැයි චීනයට අමෙරිකාවෙන් තරවටුවක්",
       "News Content": "චීන මුහුදු කලාපයේ ක්‍රියාත්මක අපරීක්ෂාකාරී ක්‍රියා වහා නතර කරන්නැයි අමෙරිකාව චීනයෙන් ඉල්ලා තිබෙනවා.\nඅමෙරිකාව මෙම ප්‍රකාශය කර ඇත්තේ පිලිපීන වෙරළාරක්ෂක බෝට්ටුවක් චීනයේ වෙරළාරක්ෂක යාත්‍රාවක ගැටී අනතුරක් සිදුවීමෙන් පසුවයි.\nදකුණු චීන මුහුදු කලාපය පිලිපීනය, තායිවානය ඇතුළු රටවල් තමන්ට අයිති බව ප්‍රකාශ කළත් චීනය එය ඉක්මවා කටයුතු කරන බව අමෙරිකාව චෝදනා කරනවා.\nදකුණු චීන මුහුදු කලාපයේ අනෙක් රටවලට පවතින ස්වාධීනත්වය ඉක්මවා යාමට කටයුතු නොකරන බව පෙන්වා දෙන චීනය පවසන්නේ, නීති විරෝධී කිසිවක් තමන් එම මුහුදු කලාපයේ නොකරන බවයි.",
       "URL": "https://www.hirunews.lk/333856/අපරීක්ෂාකාරී-ක්‍රියා-නතර-කරන්නැයි-චීනයට-අමෙරිකාවෙන්-තරවටුවක්",
       "Category": "Local News",
       "Parent URL": "https://www.hirunews.lk/local-news.php?pageID=379"
}