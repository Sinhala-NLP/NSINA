{
       "Source": "hirunews",
       "Timestamp": "Friday, 26 November 2021 - 14:07",
       "Headline": "ටී - 56 ගිනි අවියක් සමඟ සැකකරුවෙකු ත්‍රස්තවාදී විමර්ශන කොට්ඨාසයට භාර දෙයි",
       "News Content": "ටී - 56 ගිනි අවියක් සහ හිස් පතොරම් ගැබක් සමඟ පොලිස් විශේෂ කාර්ය බලකාය අත්අඩංගුවට ගත් පුද්ගලයෙකු වැඩිදුර විමර්ශන සඳහා ත්‍රස්ත විමර්ශන කොට්ඨාශයට භාර දී තිබෙනවා.\nපොලීසිය පැවසුවේ කින්නියා කන්දල්කාඩු ප්‍රදේශයේදී අත්අඩංගුවට ගත් මෙම සැකකරු මුතූර්හි පදිංචි 46 හැවිරිදි අයෙකු බවයි.\nසැකකරු විදේශ ගත වී වසර කිහිපයකට පසු යළි මෙරටට පැමිණ යකැදුරෙකු ලෙස පෙනී සිට ඇති බව හිරු වාර්තාකරු සඳහන් කළා.\nඒ අනුව, අදාළ පුද්ගලයාට මෙම ගිනි අවිය ලැබුණු ආකාරය පිළිබඳ ත්‍රස්තවාදී විමර්ශන කොට්ඨාසයය විමර්ශන පවත්වනු ඇති.",
       "URL": "https://www.hirunews.lk/289238/ටී-56-ගිනි-අවියක්-සමඟ-සැකකරුවෙකු-ත්‍රස්තවාදී-විමර්ශන-කොට්ඨාසයට-භාර-දෙයි",
       "Category": "Local News",
       "Parent URL": "https://www.hirunews.lk/local-news.php?pageID=1536"
}