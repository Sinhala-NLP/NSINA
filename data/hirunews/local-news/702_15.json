{
       "Source": "hirunews",
       "Timestamp": "Monday, 28 November 2022 - 14:07",
       "Headline": "පාස්කු ප්‍රහාරයට ඇප ලැබූ පුද්ගලයෙකු මට්ටක්කුලියේ දී ඝාතනය කෙරේ",
       "News Content": "පාස්කු ප්‍රහාරය සම්බන්ධයෙන් අත්අඩංගුවට ගෙන ඇප මත මුදාහැර සිටි පුද්ගලයෙකු අද (28) දහවල් මට්ටක්කුලිය ප්‍රදේශයේ හෝටලයක් ඉදිරිපිටදී තියුණු ආයුධයකින් පහරදී ඝාතනය කර තිබෙනවා.\nමෝටර් රථයකින් පැමිණි පුද්ගලයින් දෙදෙනෙකු විසින් මෙම පහරදීම සිදුකර ඇති අතර, එහිදී බරපතළ තුවාල ලැබූ මෙම පුද්ගලයා කොළඹ ජාතික රෝහලට ඇතුළත් කළ බවයි පොලිසිය සඳහන් කළේ.\nමොහු මට්ටක්කුලිය - සාවියා පටුමගේ පදිංචි 38 හැවිරිදි අයෙක්.\nඝාතනයට හේතුව මෙතෙක් අනාවරණ වී නැහැ.",
       "URL": "https://www.hirunews.lk/321490/පාස්කු-ප්‍රහාරයට-ඇප-ලැබූ-පුද්ගලයෙකු-මට්ටක්කුලියේ-දී-ඝාතනය-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=702"
}