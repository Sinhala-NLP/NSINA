{
       "Source": "hirunews",
       "Timestamp": "Saturday, 10 June 2023 - 17:56",
       "Headline": "කුලී ගමන් යන මුවාවෙන් ත්‍රීරෝද රථ පැහැරගැනීමක්",
       "News Content": "කුලී ගමන් යන මුවාවෙන් ත්‍රීරෝද රථ වලට ගොඩවී ඊයේ(09) දිනයේ ත්‍රීරෝද රථ දෙකක් මිනුවන්ගොඩ දී සහ සෙවනගල දී පැහැරගෙන ගොස් ඇති බව පොලීසිය පවසයි.\nසෙවනගල පොලිස් වසමේ ත්‍රිරෝද රථයකට ගොඩ වූ පුද්ගලයෙකු උක් වගා බිමක් වෙත ත්‍රීරෝද ත්‍රිරෝද රථය රැගෙන ගොස් රියදුරුට පහර දී ඔහුගේ ජංගම දුරකථනයද පැහැරගෙන ත්‍රිරෝද රථය රැගෙන පලාගොස් ඇති බවයි අප වාර්තාකරු පවසන්නේ.\nමිනුවන්ගොඩ පොලිස් වසමේ දී කුලී ගමනක් යන මුවාවෙන් ත්‍රිරෝද රථයට ගොඩ වූ පුද්ගලයන් දෙදෙනකු විසින් රියදුරු සතුව තිබූ මුදල් සහ ජංගම දුරකථනයද රැගෙන ඔහුට පහර දී ත්‍රිරෝද රථය රැගෙන පලාගොස් ඇති බවයි පොලිසිය පවසන්නේ.",
       "URL": "https://www.hirunews.lk/337566/කුලී-ගමන්-යන-මුවාවෙන්-ත්‍රීරෝද-රථ-පැහැරගැනීමක්",
       "Category": "Local News",
       "Parent URL": "https://www.hirunews.lk/local-news.php?pageID=279"
}