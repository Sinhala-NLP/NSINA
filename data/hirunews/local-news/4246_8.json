{
       "Source": "hirunews",
       "Timestamp": "Monday, 30 October 2017 - 7:21",
       "Headline": "හිරු සිද්ධාර්ථ ගෞතම දඹදිව වන්දනාව අද කුසිනාරාවට",
       "News Content": "සම්බුදු පහස ලත් දඹදිව සිද්ධස්ථාන රැසක් වැඳ පුදා ගැනීමට හිරු එෆ්.එම්. ශ්‍රාවකයන්ට අවස්ථාව සලසමින් සංවිධාන වූ හිරු සිද්ධාර්ථ ගෞතම දඹදිව වන්දනාවේ 06 වන දිනය අදයි.\nඊයේ දිනයේදී රජගහ නුවර සහ විශාලා මහනුවරදී විශේෂ පින්කම් රැසකට සහභාගිවීමට දඹදිව වන්දනා චාරිකාවේ නිරත පිරිසට හැකියාව ලැබුණා.\nපසුගිය 25 වන දා ආරම්භ වූ මෙම දඹදිව වන්දනාව සඳහා අවස්ථාව හිමි වුණේ සෑම සතියේ දිනකම හිරු එෆ්.එම්. ඔස්සේ ප්‍රචාරය වන සිද්ධාර්ථ ගෞතම රේඩියෝ් නාට්‍ය ඇසුරෙන් අසන ලද ප්‍රශ්නයට නිවැරදි පිළිතුර ලබාදුන් පළමු වාසනාවන්ත පිරිසටයි.\nඅද දිනයේදී දඹදිව වන්දනා චාරිකාවේ නිරත පිරිසට විශාල මහනුවර පැවැත්වෙන තවත් පිංකම් රැසකට සහභාගිවීමට හැකියාව ලැබෙන අතර ඉන් අනතුරුව ඔවුන් කුසිනාරාව බලා පිටත්ව යාමට නියමිතයි.",
       "URL": "https://www.hirunews.lk/174751/හිරු-සිද්ධාර්ථ-ගෞතම-දඹදිව-වන්දනාව-අද-කුසිනාරාවට",
       "Category": "Local News",
       "Parent URL": "https://www.hirunews.lk/local-news.php?pageID=4246"
}