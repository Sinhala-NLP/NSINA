{
       "Source": "hirunews",
       "Timestamp": "Saturday, 02 October 2021 - 15:33",
       "Headline": "වැඩිහිටි දිනය වෙනුවෙන් දිවයිනේ ජේෂ්ඨතම කාන්තාව වෙනුවෙන් හරසර",
       "News Content": "1906 ජනවාරි 11 දින උපත ලබා ඇති කහඳගමගේ ඩිංගිහාමි නමි ඇය වැලිගම වැලිපිටිය කනංකේ - කනංකේ වත්ත පෙදෙස් පදිංචිව සිටි දරුවන් දෙදෙනෙකුගේ මවක් ලෙස නිරෝගී හා සැපවත් ජීවිතයක් ගත කරන්නට වුණා.\nපුතුන් දෙදෙනා හා පවුලේ මුනුපුරු මිනිපිරියන් සමඟ මෙම කාන්තාව ජීවත් වෙනවා.\nඅද සමාජය තුළ බොහෝ පිරිසක් අවුරුදු සියකට වඩා අඩු කාලයක් ආයු ලැබ සිටියත් මෙම කාන්තාව අවුරුදු එකසිය දාසයක් තරම් දීර්ඝ කාලයක් නිරෝගී ආයු ලබන්නට වාසනාවන්ත වී තිබෙනවා.\nඑයට ගෞරවයක් වශයෙන් ඊයේ (01) දිනට යෙදී තිබු ලෝක වැඩිහිටිය දිනය නිමිත්තෙන් ඇයට උපහාර පිදීමට වැලිගම ප්‍රාදේශිය සභාව පියවර ගෙන තිබුණා.\nඇයගේ සැපදුක් සොයා බලා ඇයට තව තවත් නිරෝගී සුවය සහ දීර්ඝායුෂ පතමින් මහා සංඝරත්නය නිවසට වැඩමවා පිරිත් දේශනාවක් ද සිදු කළේ, ඒ නිමිත්තෙන්.\nතව ද ඇයට තෑගිබෝග ලබාදෙමින් ඇය සහ පවුලේ උදවිය දිරිගැන්වීමට සමරු තිළිණයක් ලබා දීම ද මෙම වැඩසටහන යටතේ සිදු වුණා.",
       "URL": "https://www.hirunews.lk/283857/වැඩිහිටි-දිනය-වෙනුවෙන්-දිවයිනේ-ජේෂ්ඨතම-කාන්තාව-වෙනුවෙන්-හරසර",
       "Category": "Local News",
       "Parent URL": "https://www.hirunews.lk/local-news.php?pageID=1654"
}