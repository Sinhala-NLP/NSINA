{
       "Source": "hirunews",
       "Timestamp": "Saturday, 04 August 2018 - 18:53",
       "Headline": "දෙබර ප්‍රහාරයකින් ශිෂ්‍යත්ව සිසුන් සහ දෙමාපියන් 60 ක් රෝහලේ (ඡායාරූප)",
       "News Content": "පදවිය - ඒ යාය - ශ්‍රී සුදර්ශන විහාරස්ථානයේ බෝධි පූජා පිංකමක් සඳහා පැමිණි පිරිසකට අද දෙබර ප්‍රහාරයක් එල්ල වුණා.\nහෙට පැවැත්වෙන පහ ශ්‍රේණිය ශිෂ්‍යත්ව විභාගයට පෙනී සිටින සිසුන් සහ ඔවුන්ගේ දෙමව්පියන් එහි පැමිණ සිටි බවයි අප වාර්තාකරු ප්‍රකාශ කළේ.\nදෙබර ප්‍රහාරයෙන් තුවාල ලැබූ සිසුන් සහ දෙමව්පියන් 60 දෙනෙකු පදවිය මූලික රෝහලට ඇතුළත් කර ඇති අතර, ඉන් බරපතල තත්ත්වයේ පසුවන 11 දෙනෙකු අනුරාධපුර මහ රෝහලට මාරු කර යවා තිබෙනවා.\nඡායාරූප - වව්නියාව මාධව කුලසූරිය",
       "URL": "https://www.hirunews.lk/196798/දෙබර-ප්‍රහාරයකින්-ශිෂ්‍යත්ව-සිසුන්-සහ-දෙමාපියන්-60-ක්-රෝහලේ-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=3815"
}