{
       "Source": "hirunews",
       "Timestamp": "Monday, 01 May 2017 - 11:15",
       "Headline": "හෙට විදුලි ජනන යන්ත්‍ර අනිවාර්යයි",
       "News Content": "පවතින අධික විදුලි ඉල්ලුම නිසා හෙට සිට කර්මාන්තශාලාවල විදුලි ජනන යන්ත්‍ර භාවිතය අනිවාර්ය කර තිබෙනවා.\nවිදුලිබල සහ පුනර්ජනනීය බලශක්ති අමාත්‍යාංශය සඳහන් කළේ අදාළ නිෂ්පාදන ඒකකයක් සඳහා රුපියල් 36 ක සුවිශේෂී ගෙවීමක් සිදු කිරීමටද තීරණය කර ඇති බවයි.\nපවතින අධික උෂ්ණත්වය නිසා ඒකක මිලියන 38 ක්ව පැවති දිවා විදුලි ඉල්ලුම ඒකක මිලියන 45 දක්වා වැඩිවී ඇති බවයි.\nරාත්‍රී විදුලි ඉල්ලුමද සියයට 10 කින් වැඩිවී තිබෙනවා.\nඒ අනුව මෙම තීරණය ගත් බවයි විදුලිබල හා පුනර්ජනනීය බලශක්ති අමාත්‍යාංශයේ මාධ්‍ය ප්‍රකාශක, සුලක්ෂණ ජයවර්ධන කියා සිටියේ.",
       "URL": "https://www.hirunews.lk/160360/හෙට-විදුලි-ජනන-යන්ත්‍ර-අනිවාර්යයි",
       "Category": "Local News",
       "Parent URL": "https://www.hirunews.lk/local-news.php?pageID=4539"
}