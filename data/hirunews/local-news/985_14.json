{
       "Source": "hirunews",
       "Timestamp": "Thursday, 28 July 2022 - 16:59",
       "Headline": "නීති විරෝධීව රටින් පිටට රැගෙන යාමට තැත් කළ රත්‍රන් සහ වාලම්පුරියක් අත්අඩංගුවට",
       "News Content": "රත්‍රං ග්‍රෑම් 470ක් සහ වාලම්පූරියක් නීති විරෝධී ලෙස මෙරටින් රැගෙන යාමට උත්සාහ කල බවට සැක කෙරෙන පුද්ගලයින් තුන් දෙනෙකු නාවික හමුදා භාරයට ගෙන තිබෙනවා.\nනාවික හමුදාව මන්නාරම පේසාලේ, කුරුසපාඩු ප්‍රදේශයට ඔබ්බෙන් වූ මුහුදු තීරයේ කළ විශේෂ සෝදිසි මෙහෙයුමක් මඟිනුයි සැකකරුවන් අත්අඩංගුවට ගෙන ඇත්තේ.\nඑම විශේෂ සෝදිසි මෙහෙයුමේදී කුරුසපාඩු වෙරළ තීරයෙන් පිටත්වූ සැකකටයුතු ඩිංගි යාත්‍රාවක් නිරීක්ෂණය කර පරික්ෂාවට ලක් කර තිබෙනවා.\nඑහිදීයි නීති විරෝධී ලෙස මෙ‍රටින් රැගෙන යාමට උත්සාහ කල බවට සැක කෙරෙන රත්‍රං සහ වාලම්පුරිය සමඟ සැකකරුවන් නාවික හමුදා භාරයට ගනු ලැබුවේ.\nනාවික හමුදා භාරයට ගත් රත්‍රං ප්‍රමාණයේ වෙළඳපළ වටිනාකම රුපියල් මිලියන 9කට අධික වෙතැයි විශ්වාස කෙරෙනවා.\nමෙම මෙහෙයුම මඟින් නාවික හමුදා භාරයට ගත් සැකකරුවන් වයස අවුරුදු 24 හා 39 අතර පසුවන පුත්තලම සහ පේසාලේ යන ප්‍රදේශවල පදිංචිකරුවන් බවටයි හඳුනා ගෙන ඇත්තේ.\nඔවුන් රත්‍රං, වාලම්පුරිය සහ ඩිංගි යාත්‍රාව සමග ඉදිරි නීතිමය කටයුතු සඳහා යාපනය, රේගු කාර්යාලය වෙත භාරදීමට නියමිතයි.",
       "URL": "https://www.hirunews.lk/311204/නීති-විරෝධීව-රටින්-පිටට-රැගෙන-යාමට-තැත්-කළ-රත්‍රන්-සහ-වාලම්පුරියක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=985"
}