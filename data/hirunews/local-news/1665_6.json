{
       "Source": "hirunews",
       "Timestamp": "Monday, 27 September 2021 - 20:06",
       "Headline": "රාජ්‍ය ඇමති ඩී.බී., මාධ්‍යවේදීන් නිළ නිවසට කැදවයි (වීඩියෝ)",
       "News Content": "රාජ්‍ය පරිපාලන අමාත්‍යාංශය සමඟ ඇති කර ගත් ගිවිසුමකට අනුව තම නිළ නිවස සඳහා රුපියල් 236,520ක  මුදලකට ඇදන් 3ක් පමණක් මිලදී ගත් බව රාජ්‍ය අමාත්‍ය ඩී.බී. හේරත් ප්‍රකාශ කළා.\nඒ, ජනතා විමුක්ති පෙරමුණේ දේශපාලන මණ්ඩල සභික නාමල් කරුණාරත්න කළ චෝදනාවට ප්‍රතිචාර දක්වමින්.\nඊයේ කුරුණෑගලදී මාධ්‍ය හමුවක් කැදවමින් නාමල් කරුණාරත්න චෝදනා කළේ කොරෝනා වසංගතයෙන් ජනතාව පීඩාවට පත්ව ඇති මොහොතක රාජ්‍ය අමාත්‍යවරයා සිය නිළ නිවස සඳහා රුපියල් ලක්ෂ 20කට වැඩි මුදලක් වැය කර ඇදන් 6ක් මිලදී ගෙන ඇති බවයි.\nඅද ආර්ටිකල් 14 තුළින් ද මේ පිළිබදව සංවාදයට ලක් කෙරෙන අතර, රාජ්‍ය අමාත්‍ය ඩී.බී. හේරත් සමගින් ඊට එක්වුණේ ජනතා විමුක්ති පෙරමුණේ දේශපාලන මණ්ඩල සභික නාමල් කරුණාරත්නයි.\nමේ අතර, රාජ්‍ය අමාත්‍ය ඩී.බී. හේරත් අද පස්වරුවේ කොළඹ - විජේරාම මාවතේ පිහිටි සිය නිළ නිවස වෙත මාධ්‍යවේදීන් කැදවා මිලදී ගත් ඇඳන් පරීක්ෂා කිරීමට ද අවස්ථාව සලසා දී තිබුණා.",
       "URL": "https://www.hirunews.lk/283399/රාජ්‍ය-ඇමති-ඩී-බී-මාධ්‍යවේදීන්-නිළ-නිවසට-කැදවයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1665"
}