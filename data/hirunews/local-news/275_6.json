{
       "Source": "hirunews",
       "Timestamp": "Monday, 12 June 2023 - 14:06",
       "Headline": "ලාභදායී වට්ටමකට ලද පළමු රුසියානු බොරතෙල් තොගය පාකිස්ථානයට",
       "News Content": "ලාභදායී වට්ටමකට ලබා ගත් රුසියානු බොරතෙල් මෙටි්‍රක් ටොන් 45,000ක් රැගත් පළමු නෞකාව පාකිස්ථානයේ කරච්චි වරායට ළඟාවී තිබෙනවා.\nඑරට අගමැති ෂෙබාස් ෂරිෆ් නිවේදනය කර ඇත්තේ ඉහළ යන උද්ධමනය හමුවේ ජනතාවට සහන මිලට ඉන්ධන ලබාදීමට මෙමඟින් හැකිවන බවයි.\nපාකිස්ථානයේ පවතින උග්‍ර ණය අර්බුදය සහ දේශීය මුදල් හිඟය හමුවේ එරට තෙල් මිල ස්ථාවර කිරීම සඳහා ලාභදායී වට්ටමකට රුසියානු බොර තෙල් ආනයනය කිරීමටයි පියවර ගැනුනේ.\nපාකිස්ථානයේ පෙට්‍රල් ලීටරයක් මේ වනවිට අලෙවි වන්නේ පාකිස්ථාන රුපියල් 262කට වන අතර, හෙට (13) සිටම පාකිස්ථාන ජනතාවට රුසියානු බොරතෙල් බෙදාහැරීම් ආරම්භ කිරීමට නියමිතයි.\nකෙසේ වෙතත් 2022 වසරේ දෙසැම්බර් මාසයේ දී 30%ක වට්ටමක් සහිතව පාකිස්ථානයට බොරතෙල් ලබා දීම රුසියාව ප්‍රතික්ෂේප කළ අතර, මෙම වසරේ ජනවාරි මාසයේ යළි ඊට අදාළ තාක්ෂණික ගැටළුපිළිබඳ සාකච්ඡා කිරීමෙන් අනතුරුවයි මෙලෙස ලාභදායී වට්ටමකට මෙලෙස බොරතෙල් ලබාදීමට එකඟ වී ඇත්තේ.",
       "URL": "https://www.hirunews.lk/337722/ලාභදායී-වට්ටමකට-ලද-පළමු-රුසියානු-බොරතෙල්-තොගය-පාකිස්ථානයට",
       "Category": "Local News",
       "Parent URL": "https://www.hirunews.lk/local-news.php?pageID=275"
}