{
       "Source": "hirunews",
       "Timestamp": "Tuesday, 06 November 2018 - 8:33",
       "Headline": "Update - කැළණිවැලි මාර්ගයේ දුම්රිය ධාවනය යථා තත්ත්වයට",
       "News Content": "දුම්රියක් කාර්ම්ක දෝෂයකට ලක්වීම හේතුවෙන් ප්‍රමාද වූ කැළණිවැලි මාර්ගයේ දුම්රිය ධාවන කටයුතු යථා තත්ත්වයට පත් කර තිබෙනවා.\nදුම්රිය පාලක මැදිරිය සඳහන් කළේ අවිස්සාවේල්ල සිට කොළඹ කොටුව දක්වා ධාවනය වූ කාර්යාලයීය දුම්රියක් මාලපල්ල දුම්රිය ස්ථානය ආසන්නයේදී අද (06) පෙරවරුවේ කාර්මික දෝෂයකට ලක්වූ බවයි.\nඒ හේතුවෙන් පැය එක හමාරකට අධික කාලයක් කැළණිවැලි මාර්ගයේ දුම්රිය ධාවන කටයුතු ප්‍රමාද වුණා.\nUpdate :- Tuesday, November 6, 2018, 11.24 am\n--------------------------------------------------------\nකැළණිවැලි මාර්ගයේ දුම්රිය ප්‍රමාදයක්\nදුම්රියක් කාර්ම්ක දෝෂයකට ලක්වීම හේතුවෙන් කැළණිවැලි මාර්ගයේ දුම්රිය ප්‍රමාදයක් සිදුවන බව දුම්රිය පාලක මැදිරිය පවසනවා.\nමෙම දුම්රිය කොට්ටාව සහ හෝමාගම අතර මාලපල්ල දුම්රිය ස්ථානය ආසන්නයේදී අද (06) උදෑසන මෙලෙස කාර්මික දෝෂයට ලක්ව ඇති බව සඳහන්.\nඑමෙන්ම, මරදාන සහ කොටුව අතර දුම්රිය වාර කිහිපයක් ද ප්‍රමාද වන බව දුම්රිය පාලක මැදිරිය කියා සිටියා.\nසංඥා දෝෂයක් හේතුවෙන් මෙම ප්‍රමාදය සිදුවන බවයි එහි ප්‍රකාශකයෙකු හිරු ප්‍රවෘත්ති අංශයට සඳහන් කළේ.",
       "URL": "https://www.hirunews.lk/203664/update-කැළණිවැලි-මාර්ගයේ-දුම්රිය-ධාවනය-යථා-තත්ත්වයට",
       "Category": "Local News",
       "Parent URL": "https://www.hirunews.lk/local-news.php?pageID=3665"
}