{
       "Source": "hirunews",
       "Timestamp": "Sunday, 21 February 2021 - 12:02",
       "Headline": "වියළි කහ තොගයක් සහ කේරළ ගංජා සමග සැකකරුවන් 3ක් අත්අඩංගුවට",
       "News Content": "මන්නාරම කාර්සල් සහ තාවුල්පාඩු වෙරළ ආසන්න මුහුදු ප්‍රදේශයේ නාවික හමුදාව සිදු කළ සෝදිසි මෙහෙයුමකින් කේරළ ගංජා සහ වියළි කහ තොගයක් සොයාගෙන තිබෙනවා.\nවියළි කහ කිලෝ 400කට වැඩි ප්‍රමාණයක් නීති විරෝධී ලෙස මුහුදු මාර්ගයෙන් මෙරටට රැගෙන ඒමට උත්සාහ කර ඇති අතර ඊට අදාළව සැකකරුවන් දෙදෙනෙකු අත්අඩංගුවට ගත් බවයි නාවික හමුදාව කියාසිටියේ.\nකේරළ ගංජා කිලෝ 2කට වැඩි ප්‍රමාණයක් සමග ද සැකකරුවෙකු අත්අඩංගුවට ගැනුනා.\nසැක සහිත යාත්‍රාවක් පරීක්ෂා කිරීමේදී එම යාත්‍රාව් මලු 12ක අසුරා තිබියදී කහ තොගය සොයාගෙන තිබෙනවා.\nඅත්අඩංගුවට ගත් සැකකරුවන් පේසාලේ සහ මන්නාරම ප්‍රදේශවල පදිංචිකරුවන්.\nඔවුන් නිරෝධායන ක්‍රියාවලිය සඳහා සිලාවතුර මහජන සෞඛ්‍ය පරීක්ෂක වෙත භාරදී ඇති බවයි නාවික හමුදාව කියාසිටියේ.\nකේරළ ගංජා වැඩිදුර විමර්ශණ සඳහා මන්නාරම පොලිසියට භාරදී ඇති අතර වියළි කහ තොගය යාපනය රේගු කාර්යාලයට භාරදී තිබෙනවා.",
       "URL": "https://www.hirunews.lk/263226/වියළි-කහ-තොගයක්-සහ-කේරළ-ගංජා-සමග-සැකකරුවන්-3ක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2133"
}