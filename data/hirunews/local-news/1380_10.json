{
       "Source": "hirunews",
       "Timestamp": "Wednesday, 02 February 2022 - 18:26",
       "Headline": "සුරංග ලක්මාල් ජාත්‍යන්තර ක්‍රිකට් පිටියට සමුදීමට තීරණය කරයි",
       "News Content": "ශ්‍රී ලංකා ටෙස්ට් ක්‍රිකට් කණ්ඩායමේ හිටපු නායකයෙකු මෙන්ම වේග පන්දු යවන්නෙකු ද වන සුරංග ලක්මාල් ජාත්‍යන්තර ක්‍රිකට් පිටියට සමුදීමට තීරණය කර තිබෙනවා.\nඔහු සිය තීරණය පිළිබඳ දැනුම්දී ඇති බවයි ශ්‍රී ලංකා ක්‍රිකට් ආයතනය නිවේදනය කළේ.\nඒ අනුව ඉන්දියාව සමග පැවැත්වෙන තරඟාවලියෙන් අනතුරුව ඔහු ජාත්‍යන්තර තරග බිමෙන් ඉවත්වනු ඇති.\nමේ අතර ශ්‍රී ලංකාව සහ ඉන්දියාව අතර, බෙංගලූර්හිදී පැවැත්වෙන පළමු ටෙස්ට් තරගය දිවා රාත්‍රී තරගයක් ලෙස පැවැත්වීමට ඉන්දීය ක්‍රිකට් පාලක මණ්ඩලයේ අවධානය යොමුව තිබෙනවා.\nකෙසේ වෙතත්, මෙතෙක් ඒ පිළිබද අවසන් තීරණයක් ගෙන නැහැ.\nඕස්ට්‍රේලියා සංචාරයකින් අනතුරුව ලබන 25 වනදා ඉන්දියාව සහ ශ්‍රී ලංකාව අතර තරග දෙකකින් යුත් ටෙස්ට් තරගාවලියේ පළමු තරගය ආරම්භ කිරීමට නියමිතයි.",
       "URL": "https://www.hirunews.lk/295990/සුරංග-ලක්මාල්-ජාත්‍යන්තර-ක්‍රිකට්-පිටියට-සමුදීමට-තීරණය-කරයි",
       "Category": "Local News",
       "Parent URL": "https://www.hirunews.lk/local-news.php?pageID=1380"
}