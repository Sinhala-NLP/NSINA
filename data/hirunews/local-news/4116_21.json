{
       "Source": "hirunews",
       "Timestamp": "Saturday, 20 January 2018 - 15:57",
       "Headline": "පොහොට්ටුවේ දෙදෙනෙක් ජනපති හා එක්වෙයි",
       "News Content": "මහරගම නගර සභාවට පොදුජන පෙරමුණෙන් ඉදිරිපත් වූ  අපේක්ෂකයන් දෙදෙනෙක්  ජනාධිපති මෛත්‍රීපාල සිරිසේන හමුවී සහය පළකර තිබෙනවා.\nඅද (20) පෙරවරුවේ ජනාධිපතිවරයා හමුවී මොවුන් මෙසේ සහය පළකර සිටි බවයි ජනපති මාධ්‍ය අංශය නිවේදනයක් නිකුත් කරමින් සඳහන් කළේ.\nඑමෙන්ම  ශ්‍රී ලංකා නිදහස් පක්ෂයෙන් මහරගම නගර සභාවට ඉදිරිපත්ව සිටින අපේක්ෂකයින්ගේ ඉදිරි වැඩපිළිවෙළ ඇතුළත් මැතිවරණ ප්‍රකාශය බස්නාහිර පළාත් ප්‍රධාන අමාත්‍යවරයා විසින් ජනාධිපතිවරයා වෙත පිළිගැන්වීම ද මෙහිදී සිදුවුණා.\nමේ අතර රත්මලාන - බොරුපන - එගොඩහේන - සිරිවිසුද්ධාරාම විහාරස්ථානයේ අභිනවයෙන් ඉදිකරන ලද සත්බුදු මහා චෛත්‍ය රාජයාණන් වහන්සේගේ කොත නිරාවරණය කිරීම ජනාධිපති මෛත්‍රීපාල සිරිසේනගේ ප්‍රධානත්වයෙන් අද (20) පෙරවරුවේ සිදුකෙරුණා.\nඊට සමගාමීව රන් ආලේපිත බුද්ධ ප්‍රතිමා වහන්සේ නිරාවරණය කිරීමේ පුනේ‍යා්ත්සවය ද ජනාධිපතිවරයාගේ ප්‍රධානත්වයෙන් පැවති බවයි ජනාධිපති මාධ්‍ය අංශය නිවේදනය කළේ.\nඅනතුරුව අභිනව බුද්ධ ප්‍රතිමා වහන්සේ වෙත ජනාධිපති මෛත්‍රීපාල සිරිසේන ප්‍රථම මල් පහන් පූජාව ද සිදුකර තිබෙනවා.",
       "URL": "https://www.hirunews.lk/181572/පොහොට්ටුවේ-දෙදෙනෙක්-ජනපති-හා-එක්වෙයි",
       "Category": "Local News",
       "Parent URL": "https://www.hirunews.lk/local-news.php?pageID=4116"
}