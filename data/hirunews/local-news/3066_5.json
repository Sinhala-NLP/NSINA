{
       "Source": "hirunews",
       "Timestamp": "Sunday, 03 November 2019 - 19:02",
       "Headline": "එම්.සී.සී. ගිවිසුම පාර්ලිමේන්තුවට ඉදිරිපත් කරන්නේ අත්සන් තැබීමෙන් පසුවයි - මංගල",
       "News Content": "මිලේනියම් චැලේන්ජ් කෝපරේෂන් ගිවිසුම අනුමැතිය සඳහා පාර්ලිමේන්තුවට ඉදිරිපත් කරනු ලබන්නේ එය අත්සන් තැබීමෙන් පසුව බව මුදල් අමාත්‍ය මංගල සමරවීර පවසනවා.\nනිවේදනයක් නිකුත් කරමින් ඔහු කියා සිටියේ මෙම ගිවිසුම හරහා ඇතිවන අහිතකර බලපෑම් ඇත්නම් එය වහා හෙළි කරන ලෙසටයි.\nමේ අතර, ජනතා විමුක්ති පෙරමුණ කොළඹ අද කැදවා තිබූ මාධ්‍ය හමුවකට එක්වූ එහි ප්‍රධාන ලේකම් ටිල්වින් සිල්වා කියා සිටියේ බහු ජාතික සමාගම්වලට මෙරට ඉඩම් පහසුවෙන් මිලදී ගැනීමට අවශ්‍ය වටපිටාව මෙම ගිවිසුම හරහා සකස් කරන්නේ ද යන්න පිළිබදව සැකයක් පවතින බවයි.",
       "URL": "https://www.hirunews.lk/227551/එම්-සී-සී-ගිවිසුම-පාර්ලිමේන්තුවට-ඉදිරිපත්-කරන්නේ-අත්සන්-තැබීමෙන්-පසුවයි-මංගල",
       "Category": "Local News",
       "Parent URL": "https://www.hirunews.lk/local-news.php?pageID=3066"
}