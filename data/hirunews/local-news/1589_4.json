{
       "Source": "hirunews",
       "Timestamp": "Tuesday, 02 November 2021 - 14:18",
       "Headline": "බෝගම්බර බන්ධනාගාරයේ ප්‍රධාන වෛද්‍යවරයා රිමාන්ඩ් භාරයට",
       "News Content": "තමන්ගෙන් ප්‍රතිකාර ලබා ගැනීම සඳහා පැමිණෙන රෝගීන්ට බන්ධනාගාරය තුළ භාවිත කිරීමට තහනම් උපකරණ ලබා දුන් බවට චෝදනා එල්ල වූ බෝගම්බර බන්ධනාගාර රෝහලේ ප්‍රධාන වෛද්‍ය නිලධාරීවරයා ලබන දොළොස් වැනි දා දක්වා රක්ෂිත බන්ධනාගාර ගත කිරීමට තෙල්දෙණිය මහේස්ත්‍රාත්වරයා නියෝග කර තිබෙනවා.\nඉකුත් 29 වන දින බෝගම්බර බන්ධනාගාර රෝහලෙන් ප්‍රතිකාර ලබා ගැනීම සදහා පැමිණි කාන්තා අංශයේ රැදවියෙකු හට ජංගම දුරකතන ආරෝපණ උපකරණයක් හා ජංගම දුරකතන බැටරී 02ක් ලබා දෙන අවස්ථාවේ බන්ධනාගාර නිළධාරින් අදාල විසින් වෛද්‍යවරයා අත්අඩංගුවට ගත්තා.\nපසුව ඔහුගෙන් සිදුකල වැඩිදුර ප්‍රශ්ණ කිරීමේදී මේ ආකාරයට මීට පෙර අවස්ථාවලදීත් ජංගම දුරකතන හා උපාංග කාන්තා රැදවියන්ට මුදලට විකිණු බව පිළිගෙන තිබෙනවා.\nඅනතුරුව සිදුවිම සම්බන්ධයෙන් ඉදිරී නිතීමට කටයුතු සදහා ප්‍රධාන වෛද්‍යවරයා පල්ලේකැලේ පොලිසිය වෙත  භාර දෙනු ලැබුවා.\nඒ් අනුව නඩු අංක බී1563/21 යටතේ 2021-10-30 වන දින සැකකරු තෙල්දෙණිය මහේස්ත්‍රාත් අධිකරණයට ඉදිරිපත් කළ අතර, ඉදිරි විමර්ශන කටයුතු අවසන් වන තෙක් ඔහු රිමාන්ඩ් භාරයට පත් කරන ලෙස තෙල්දෙණිය මහේස්ත්‍රාත්වරයා නියෝග කළා.\nමොහු නැවත 2021.11.12 වන දින අධිකරණයට ඉදිරිපත් කිරිමට නියමිත අතර, එතෙක් සැකකරු කෑගල්ල බන්ධනාගාරයේ රදවා ඇති බව බන්ධනාගාර මාධ්‍ය ප්‍රකාශක බන්ධනාගාර අධිකාරී (පාලන) චන්දන ඒකනායක සඳහන් කලා.",
       "URL": "https://www.hirunews.lk/286797/බෝගම්බර-බන්ධනාගාරයේ-ප්‍රධාන-වෛද්‍යවරයා-රිමාන්ඩ්-භාරයට",
       "Category": "Local News",
       "Parent URL": "https://www.hirunews.lk/local-news.php?pageID=1589"
}