{
       "Source": "hirunews",
       "Timestamp": "Saturday, 28 May 2022 - 13:19",
       "Headline": "වඳුරු උණ ආසාදිතයන් රටවල් 20කින් හමුවේ",
       "News Content": "මේ වනවිට (28) රටවල් 20 කින් වඳුරු උණ ආසාදිතයන් 200 කට වැඩි සංඛ්‍යාවක් හමු වී ඇති බව ලෝක සෞඛ්‍ය සංවිධානය පවසනවා.\nඑහි වසංගත රෝග වැළැක්වීමේ අංශයේ ප්‍රධානී සිල්වි බ්‍රියන්ඩ් ප්‍රකාශ කළේ එම සංඛ්‍යාව තවදුරටත් ඉහළ යා හැකි බවයි.\nබටහිර සහ මධ්‍යම අප්‍රිකානු රටවල දැකිය හැකි මන්කි ෆොක්ස් හෙවත් වඳුරු උණ වසංගතය මේ වනවිට ඇමෙරිකා එක්සත් ජනපදය, ඕස්ටේ්‍රලියාව, එක්සත් අරාබි එමීර් රාජ්‍ය සහ යුරෝපා රටවල් රැසකින් වාර්තා වී තිබෙනවා.\nකෙසේ නමුත් ඇය සඳහන් කළේ මෙය කොරෝනා වසංගතය මෙන් දැඩි අවදානම් සහිත රෝගී තත්ත්වයක් නොවන බවයි.\nවෛරසය ආසාදනය වන බොහෝ දෙනා සති 3 ක් හෝ 4 ක් ඇතුළත සුවය ලබන අතර, මරණයට පත්වීමේ ප්‍රතිශතය සියයට 3 සිට සියයට 6 දක්වා පවතින බව ද ලෝක සෞඛ්‍ය සංවිධානයේ නිලධාරිනිය වැඩිදුරටත් කියා සිටියා.",
       "URL": "https://www.hirunews.lk/305522/වඳුරු-උණ-ආසාදිතයන්-රටවල්-20කින්-හමුවේ",
       "Category": "Local News",
       "Parent URL": "https://www.hirunews.lk/local-news.php?pageID=1137"
}