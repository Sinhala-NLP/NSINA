{
       "Source": "hirunews",
       "Timestamp": "Saturday, 20 June 2020 - 14:52",
       "Headline": "බෙලිගල රාජමහා විහාරයේ ඉපැරණි බිතුසිතුවම් විනාශ මුඛයට (වීඩියෝ)",
       "News Content": "මෙරට රජවරුන් දෙදෙනකු රැඳී සිටි ස්ථානයක්, ලෙස මෙම බෙලිගල් පුරාණ රාජමහා විහාරස්ථානය සැලකෙනවා.\nවලගම්බා  රජතුමා  යුද්ධයෙන් පැරදී වසර 14 පසු යුද්ධයෙන් ජයග්‍රහණය කර මෙම ස්ථානය අංගසම්පූර්ණ විහාරස්ථානයක් බවට පත් කරමින් භික්ෂූන් වහන්සේට පූජා කර තිබෙනවා.\nපසුව කාලයාගේ ඇවෑමෙන් මෙම ස්ථානය විනාශ වෙමින්  පවතින බව අවබෝධ කර ගත් පළමුවන සීතාවක රාජසිංහ  රජතුමා විසින් නැවත එය  ප්‍රතිසංස්කරණය කර ඇති බව ඉතිහාස වාර්තාවල සඳහන්.\nමෙරට පුරාණ දායදායේ වටිනාකම රජවරුන් පවා දැන සිටියදී වත්මන් බලධාරීන්ගේ අවධානය ඒ වෙත යොමු නොවීම හේතුවෙන්, වසර  400 කටත් වඩා ඉපැරණි බිතු සිතුවම් මේ වනවිට විනාශ මුඛයට යමින් පවතින්නේ මෙලෙසයි.\nමෙහි තැන්පත් කර ඇති වසර එකසිය විස්සක් පමණ පැරණි සැතපෙන බුදුපිළිමය නිදන් හොරුන්ගේ  ග්‍රහණයටද හසුවී ඇති බවත් සඳහන් කළ නායක හිමියන් ඉල්ලා සිටින්නේ මේ පිළිබඳ බලධාරීන්ගේ අවධානය කඩිනමින් යොමු විය යුතු බවයි.",
       "URL": "https://www.hirunews.lk/243536/බෙලිගල-රාජමහා-විහාරයේ-ඉපැරණි-බිතුසිතුවම්-විනාශ-මුඛයට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2645"
}