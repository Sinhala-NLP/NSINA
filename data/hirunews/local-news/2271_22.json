{
       "Source": "hirunews",
       "Timestamp": "Wednesday, 16 December 2020 - 13:18",
       "Headline": "“ Made in Sri Lanka ” සන්නාමය එළි දකී (වීඩියෝ)",
       "News Content": "දේශීය ව්‍යවසායකයින් සහ නිෂ්පාදකයින් දිගු කලක සිට මුහුණ දුන් ගැටලුවලට පිළියම් ලබාදෙමින් ඔවුන් දිරිමත් කිරීම අරමුණු කරගත් “මේඩ් ඉන් ශ්‍රී ලංකා” සන්නාමය එළිදැක්වීමේ උත්සවය ඊයේ කොළඹදී පැවැත්වුණා.\nකර්මාන්ත අමාත්‍යාංශය සහ ඊට අනුබද්ධිත ජාතික ව්‍යවසාය සංවර්ධන අධිකාරිය එක්ව මෙම වැඩපිලිවෙල ක්‍රියාත්මක කරන්නේ ගුණාත්මක තත්ත්වයෙන් යුත් දේශීය නිෂ්පාදන දෙස් විදෙස් වශයෙන් අලෙවි කිරීමට පහසුකම් රැසක් සලසමින්.\nඑහිදී කර්මාන්ත අමාත්‍ය විමල් වීරවංශ කියා සිටියේ දේශීය ව්‍යවසායකයින් දිරිමත් කිරීමද මෙහි අරමුණ බවයි.\nදේශීය නිෂ්පාදන රැක ගැනීමට නම් ආදේශන ආනයනය නතර කළ හැකි වැඩපිලිවෙලක් ක්‍රියාත්මක කිරීම අත්‍යවශ්‍ය බව මෙහිදී රාජ්‍ය අමාත්‍ය දයාසිරි ජයසේකර ප්‍රකාශ කළා.",
       "URL": "https://www.hirunews.lk/257169/made-in-sri-lanka-සන්නාමය-එළි-දකී-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2271"
}