{
       "Source": "hirunews",
       "Timestamp": "Thursday, 09 March 2023 - 13:13",
       "Headline": "කොළඹ විශ්වවිද්‍යාල පරිශ්‍රයේ දී කඳුළු ගෑස් එල්ල කිරීම ගැන සොයා බලනවා - අධ්‍යාපන ඇමති",
       "News Content": "පළාත් පාලන ඡන්දය කල් දැමීම පිලිබඳව සභාව කල් තබන අවස්ථාවේ විවාදය මේ වනවිට ආරම්භ වී තිබෙනවා.\nදින දෙකක් පුරා පැවැත්වෙන විවාදයට අදාළ යෝජනාව පාර්ලිමේන්තුවට ඉදිරිපත් කරනු ලැබුවේ සමගි ජන බලවේගය විසින්.\nමේ අතර, ආරක්ෂක අංශ විසින් කොළඹ විශ්වවිද්‍යාල පරිශ්‍රය තුලට ඇතුලු වී කඳුලු ගෑස් ප්‍රහාර එල්ල කිරීම සම්බන්ධයෙන් සොයා බලන ලෙස විෂය භාර අමාත්‍යවරයාට දැනුම් දුන් බව අධ්‍යාපන අමාත්‍ය සුසිල් ප්‍රේමජයන්ත් අද (09) ප්‍රකාශ කළා.\nඒ පාර්ලිමේන්තු මන්ත්‍රී බුද්ධික පතිරණ වාචික පිළිතුරු අපේක්ෂාවෙන් ගොනු කළ පැනයකට පිළිතුරු ලබාදෙමින්.",
       "URL": "https://www.hirunews.lk/329427/කොළඹ-විශ්වවිද්‍යාල-පරිශ්‍රයේ-දී-කඳුළු-ගෑස්-එල්ල-කිරීම-ගැන-සොයා-බලනවා-අධ්‍යාපන-ඇමති",
       "Category": "Local News",
       "Parent URL": "https://www.hirunews.lk/local-news.php?pageID=488"
}