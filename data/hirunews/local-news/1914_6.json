{
       "Source": "hirunews",
       "Timestamp": "Tuesday, 01 June 2021 - 14:19",
       "Headline": "සබරගමුව පළාතේ වාහන ආදායම් බලපත්‍ර නිකුත් කිරීම තාවකාලිකව අත්හිටුවයි",
       "News Content": "කොරෝනා වෛරසය හේතුවෙන් සබරගමුව පළාත තුළ වාහන ආදායම් බලපත්‍ර නිකුත් කිරීම තවදුරටත් අත්හිටුවා තිබෙනවා.\nආරක්ෂාකාරී පියවරක් ලෙස ජනතාව වැඩි වශයෙන් ගැවසෙන ස්ථානයක් ලෙස ආදායම් බලපත්‍ර නිකුත් කිරීමේ අංශය සැලකෙන බැවින් ඒ පිළිබදව සලකා බලමිනුයි අදාළ තීරණය ගෙන ඇත්තේ.\nඒ අනුව අද සිට එළඹෙන 30 වන දා දක්වා ආදායම් බලපත්‍ර නිකුත් කිරීම තවදුරටත් අත්හිටුවා තිබෙනවා.\nඑම කාලවකවානුව ද ඇතුළුව ජුනි මස 31 වන දා දක්වාම දඩ මුදලකින් තොරව ආදායම් බලපත්‍ර නිකුත් කිරීමට  තීරණය කර ඇති බවයි සබරගමුව පළාත් සභාවේ ප්‍රධාන ලේකම් එම්.ඩී. රංජනී ජයකොඩි දැනුම් දෙන්නේ.",
       "URL": "https://www.hirunews.lk/273075/සබරගමුව-පළාතේ-වාහන-ආදායම්-බලපත්‍ර-නිකුත්-කිරීම-තාවකාලිකව-අත්හිටුවයි",
       "Category": "Local News",
       "Parent URL": "https://www.hirunews.lk/local-news.php?pageID=1914"
}