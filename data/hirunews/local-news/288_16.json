{
       "Source": "hirunews",
       "Timestamp": "Wednesday, 07 June 2023 - 11:40",
       "Headline": "අමෙරිකාවේ නිව්යෝර්ක් නුවර ලොව වායු දූෂණය ඉහළම නගරය අතරට",
       "News Content": "ලොව වායු දූෂණය ඉහළම නගර අතරට අමෙරිකාවේ නිව්යෝර්ක් නුවර ඇතුළත්ව තිබෙනවා.\nඒ එම නගරයේ වායු ගුණත්වය සෞඛ්‍යයට අහිතකර අගයක් දක්වා වර්ධනය වීමත් සමගයි.\nමෙලෙස අමෙරිකාවේ නිව්යෝර්ක් නුවර වායු ගුණත්වය පිරිහෙමින් පවතින්නේ කැනඩාවේ හට ගෙන තිබෙන ලැව් ගිණි හේතුවෙන් බවයි විදෙස් වාර්තාවල දැක්වෙන්නේ.\nලොව වායු ගුණත්ව දර්ශකයට අනුව අපිරිසිදුම වාතාශ්‍රයක් සහිත රටවල් අතර පෙරමුණේ සිටින්නේ ඉන්දියාව වන අතර දෙවන ස්ථානයට අමෙරිකාවේ නිව්යෝර්ක් නුවර පත්ව තිබෙනවා.\nඒ අනුව මිනෙසෝටා, විස්කොන්සින් යන නගරවල ද වායු ගුණත්වය ඊයේ රාත්‍රිය වනවිට දැඩි ලෙස අහිතකර මට්ටමක් දක්වා වර්ධනය වී තිබූ බව සඳහන්.",
       "URL": "https://www.hirunews.lk/337257/අමෙරිකාවේ-නිව්යෝර්ක්-නුවර-ලොව-වායු-දූෂණය-ඉහළම-නගරය-අතරට",
       "Category": "Local News",
       "Parent URL": "https://www.hirunews.lk/local-news.php?pageID=288"
}