{
       "Source": "hirunews",
       "Timestamp": "Thursday, 23 June 2016 - 17:36",
       "Headline": "විරෝධතාවක් හේතුවෙන් මහියංගණයේ ගමනාගමනයට බාධා (ඡායාරූප)",
       "News Content": "මහියංගණය මහනුවර මාර්ගයේ මහවැලි පාලම අසල පැවති විරෝධතාවක් හේතුවෙන් අද පෙරවරුවේ එම මාර්ගයේ ගමනාගමනයට බාධා එල්ලවුනා.\nමේ හේතුවෙන් මාර්ගය දෙපස දැඩි රථ වාහන තදබදයක් පැවති බවයි අප වාර්තාකරු සඳහන් කලේ.\nපසුගියදා ස්වාමීන් වහන්සේලා පිරිසක් ආරම්භ කල සත්‍යග්‍රහයට මෙතෙක් බලධාරීන් ප්‍රතිචාර දක්වා නොමැති බව පවසමිනු මහා සංඝරත්නය සහ ගම්වාසීන් මෙම විරෝධතාව සැලසුම් කර තිබෙනවා.\nස්වාමීන් වහන්සේලා පිරිසක් පසුගියදා සත්‍යග්‍රහයක් ආරම්භ කරනු ලැබුවේ මහියංගණය පොලිසියට විරුද්ධවයි.\nමෙම විරෝධතාව හමුවේ ගමනාගමනය අඩාල වීම හේතුවෙන් විශාල පිරිසක් මහවැලි ගග තරණය කර සිය ගමනාන්ත දක්වා ගමන් කල බවයි අප වාර්තාකරු සඳහන් කලේ.\nඡායාරූප - මහියංගණය රංජිත් කරුණාවීර",
       "URL": "https://www.hirunews.lk/136281/විරෝධතාවක්-හේතුවෙන්-මහියංගණයේ-ගමනාගමනයට-බාධා-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4994"
}