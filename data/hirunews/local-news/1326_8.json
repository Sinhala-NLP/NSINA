{
       "Source": "hirunews",
       "Timestamp": "Tuesday, 01 March 2022 - 7:38",
       "Headline": "පොළොස් ගෙඩි 6ක් සොරකම් කළ අයෙක් රක්ෂිත බන්ධනාගාරයට",
       "News Content": "කොස් ගසකින් පොළොස් ගෙඩි 6ක් සොරකම් කළ පුද්ගලයෙකු ලබන 14 වැනි දා දක්වා රක්ෂිත බන්ධනාගාරගත කිරීමට අත්තනගල්ල මහේස්ත්‍රාත් අධිකරණය ඊයේ නියෝග කළා.\nමෙලෙස රක්ෂිත බන්ධනාගාරගත කර ඇත්තේ, නිට්ටඹුව ප්‍රදේශයේ පදිංචි අයෙක්.\nමෙම පුද්ගලයා නිට්ටඹුව නගරයේ ව්‍යාපාරිකයෙකුට අයත් ඉඩමකට ඇතුළු වී කොස් ගසකින් පොළොස් ගෙඩි 6ක් කඩා ගැනීමට උත්සාහ කර තිබෙනවා.\nඑම අවස්ථාවේ දී එහි සිටි පිරිසක් මොහු අල්ලා නිට්ටඹුව පොලිසියට භාර දී ඇති අතර ඉන් අනතුරුව යි ඔහු ඊයේ අධිකරණය ඉදිරිපත් කර තිබුණේ.",
       "URL": "https://www.hirunews.lk/298346/පොළොස්-ගෙඩි-6ක්-සොරකම්-කළ-අයෙක්-රක්ෂිත-බන්ධනාගාරයට",
       "Category": "Local News",
       "Parent URL": "https://www.hirunews.lk/local-news.php?pageID=1326"
}