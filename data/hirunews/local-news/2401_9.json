{
       "Source": "hirunews",
       "Timestamp": "Friday, 09 October 2020 - 8:59",
       "Headline": "ඇඟලුම් කම්හල් සේවිකාවන් ප්‍රවාහන කළ වෑන් රථයක් අනතුරට",
       "News Content": "කොග්ගල ආයෝජන ප්‍රවර්ධන කලාපයේ ඇඟලුම් කම්හලක සේවිකාවන් ප්‍රවාහනය කරනු ලැබූ වැන් රථයක් අද (09) උදෑසන  උණවටුන හන්දියේදි බස් රථයක ගැටී අනතුරට පත්ව තිබෙනවා.\nඅනතුරෙන් වෑන් රථයේ ගමන් ගත් ඇඟලුම් කම්හල් සේවිකාවන් 12 දෙනෙකු සහ රියදුරා තුවාල ලබා කරාපිටිය රෝහලට ඇතුලත් කළ බව හබරාදුව පොලිසිය පවසනවා.\nකොළඹ සිට මාතර බලා ධාවනයවු පෞද්ගලික බස් රථයක් මගීන්න් නංවා ගැනිම සඳහා උණවටුන හන්දියේ නතර කළ  අවස්ථාවේ ඒ සමගම පිටුපසින් පැමිණි වෑන් රථය බස් රථයේ පිටුපස හැපිමෙන් අනතුර සිදුව තිබෙනවා.\nරෝහල් ප්‍රකාශකයෙකු පැවසුවේ රියදුරුගේ තත්වය බරපතල බවයි.\nහබරාදුව පොලිසිය විසින් වැඩි දුර පරික්ෂණ පවත්වා ගෙන යනු ලබනවා.",
       "URL": "https://www.hirunews.lk/252134/ඇඟලුම්-කම්හල්-සේවිකාවන්-ප්‍රවාහන-කළ-වෑන්-රථයක්-අනතුරට",
       "Category": "Local News",
       "Parent URL": "https://www.hirunews.lk/local-news.php?pageID=2401"
}