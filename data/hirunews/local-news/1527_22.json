{
       "Source": "hirunews",
       "Timestamp": "Tuesday, 30 November 2021 - 11:49",
       "Headline": "ශ්‍රී ලංකා ඉනිම ලකුණු 204කට සීමා වෙයි",
       "News Content": "ගාල්ල ජාත්‍යන්තර ක්‍රිකට් ක්‍රීඩාංගනයේ පැවැත්වෙන දෙවන සහ අවසන් ටෙස්ට් ක්‍රිකට් තරඟයේ ශ්‍රී ලංකා කණ්ඩායමේ පළමු ඉනිම ලකුණු 204 කට සීමා කිරීමට බටහිර ඉන්දීය කොදෙව් පන්දු යවන්නන් අද සමත් වුණා.\nතරඟය දෙවන දිනට අද ආරම්භ කරන විට එක් කඩුල්ලක් දැවී ලකුණු 113ක් ලබා සිටි ශ්‍රී ලංකා කණ්ඩායමේ ඉතිරි කඩුලු 9 ලකුණු 91කට බිද හෙලීමට කොදෙව් පන්දු යවන්නන් සමත් වූ අතර එහිදී වීරසමී ෆමෝල් ලකුණු 35කට කඩුලු 05ක් දවා ගත්තා.\nපැතුම් නිශ්ශංක ලකුණු 73ක් සහ දිමුත් කරුණාරත්න ලකුණු 42ක් රැස් කළා.\nදිවා ආහාරය සඳහා තරඟය නතර කරන විට සිය පළමු ඉනිම ක්‍රීඩා කරන කොදෙව් කණ්ඩායම කිසිවෙකු නොදැවී ලකුණු 2ක් ලබා සිටියා.",
       "URL": "https://www.hirunews.lk/289605/ශ්‍රී-ලංකා-ඉනිම-ලකුණු-204කට-සීමා-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=1527"
}