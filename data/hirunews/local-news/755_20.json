{
       "Source": "hirunews",
       "Timestamp": "Saturday, 05 November 2022 - 11:57",
       "Headline": "ලබන සතියේ බ්‍රිතාන්‍ය පාර්ලිමේන්තුවේ ලංකාව ගැන විවාදයක්",
       "News Content": "ශ්‍රී ලංකාවේ මානව හිමිකම් සහ ආර්ථික තත්ත්වය සම්බන්ධයෙන් එක්සත් රාජධානියේ ප්‍රතිචාරය පිළිබඳ විවාදයක් බ්‍රිතාන්‍ය පාර්ලිමේන්තුවේ දී පැවැත් වීමට නියමිතයි.\nබ්‍රිතාන්‍ය පාර්ලිමේන්තුවේ පසුපෙළ ව්‍යාපාරික කමිටුව විසින් ඉල්ලා සිටින ලද මෙම විවාදය එළඹෙන නොවැම්බර් 9 වැනි බදාදා පැවැත් වීමට න්‍යාය පත්‍රයට ඇතුලත් කොට තිබෙනවා.\nඑක්සත් රාජධානියේ පාර්ලිමේන්තුවේ පසුපෙළ මන්ත්‍රීවරුන්ට තමන් කැමති විවාද ඉල්ලීමට අවස්ථාව ලබා දෙන අතර, බ්‍රිතාන්‍ය පාර්ලිමේන්තුවේ පසුපෙළ ව්‍යාපාරික කමිටුව විසින් කරන ලද ඉල්ලීමකට අනුවයි මෙම විවාදය පැවැත් වෙන්නේ.",
       "URL": "https://www.hirunews.lk/319665/ලබන-සතියේ-බ්‍රිතාන්‍ය-පාර්ලිමේන්තුවේ-ලංකාව-ගැන-විවාදයක්",
       "Category": "Local News",
       "Parent URL": "https://www.hirunews.lk/local-news.php?pageID=755"
}