{
       "Source": "hirunews",
       "Timestamp": "Friday, 28 April 2023 - 19:00",
       "Headline": "අල්ලස් ගත් පොලිස් නිලධාරීන් දෙදෙනෙක් අත්අඩංගුවට",
       "News Content": "තල් ගසක් කැපූ පුද්ගලයෙකුගෙන් රුපියල් පහළොස් දාහක් බලෙන් ලබාගත් පොලිස් සැරයන්වරුන් දෙදෙනෙකු ලබන(10)වන දින දක්වා රක්ෂිත බන්ධනාගාර ගත ගත කිරීමට මුතූර් මහේස්ත්‍රාත් අධිකරණය නියෝග කර තිබෙනවා.\nපසුගිය 21වැනිදා සිවිල් ඇඳුමින් සැරසී මෙම පොලිස් සැරයන්වරුන් දෙදෙනා ඊච්චලම්පත්තුව ප්‍රදේශයේ මුර සංචාරයක නිරත වී තිබෙනවා.\nඑම අවස්ථාවේ මෙම පුද්ගලයා චේන්සෝවක ආධාරයකින් ගස ඉරමින් සිට තිබෙනවා.\nපුද්ගලයා නිදහස් කිරීමට නම් රුපියල් තිස් දාහක මුදලක් අවශ්‍ය බව පොලිස් නිලධාරීන් විසින් පවසා ඇති අතර එම මුදල ලබා දීමට තල් ගස කැපූ පුද්ගලයා අපොහොසත් වී තිබෙන බව සඳහන්.\nපසුව එම නිලධාරීන් පුද්ගලයාගෙන් රුපියල් පහළොස් දහසක් බලෙන් ලබාගෙන ඇති බවයි වාර්තා වෙන්නේ.",
       "URL": "https://www.hirunews.lk/333709/අල්ලස්-ගත්-පොලිස්-නිලධාරීන්-දෙදෙනෙක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=383"
}