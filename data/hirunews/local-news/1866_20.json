{
       "Source": "hirunews",
       "Timestamp": "Wednesday, 23 June 2021 - 7:05",
       "Headline": "දිවයින පුරා ඊයේ දිනය තුළ මත්ද්‍රවය වැටලීම් 100ක්",
       "News Content": "බස්නාහිර බුද්ධි ඒකකය විසින් ඊයේ (22) මාලිගාවත්ත ප්‍රදේශයේදී සිදුකළ වැටලීමකදී හෙරොයින් ග්‍රෑම් 18ක් සමඟ එක් සැකකරුවෙකු අත්අඩංගුවට ගෙන තිබෙනවා.\nමේ අතර කොලඹ අපරාද කොට්ඨාශය විසින් සිදු කළ වැටලීමකදී පෑලියගොඩ, පට්ටිය හන්දිය ප්‍රදේශයේදී හෙරොයින් වර්ගයේ මත්කුඩු ග්‍රෑම් 102ක් සහ මුදලින් රුපියල් 50,800.00ක් සමඟ එක් පුද්ගලයෙක් අත්අඩංගුවට ගත් බවයි පොලිස් මාධ්‍ය ප්‍රකාශක ජ්‍යෙෂ්ඨ නියෝජ්‍ය පොලිස්පති නීතීඥ අජිත් රෝහණ පැවසුවේ.\nපල්ලෙකැලේ සහ අනුරාධපුර ප්‍රදේශවල සිදුකළ වැටලීම්වලදී අයිස් ග්‍රෑම් 06ක් සමඟ එක් සැකකරුවෙකුද තවත් හෙරොයින් වර්ගයේ මත් කුඩු ග්‍රෑම් 11ක් සමඟ තවත් සැකකරුවෙකුද අත්අඩංගුවට ගෙන තිබෙනවා.\nමුල්ලේරියාව ප්‍රදේශයේදීද වයස අවුරුදු 37ක පුද්ගලයෙකු සමඟ හෙරොයින් ග්‍රෑම් 10ක් පොලිස් භාරයට ගත් බවයි පොලිස් මාධ්‍ය ප්‍රකාශක ජ්‍යෙෂ්ඨ නියෝජ්‍ය පොලිස්පති නීතීඥ අජිත් රෝහණ කියා සිටියේ.\nමේ අතර ශ්‍රී ලංකාව පුරා ඊයේ දිනය තුළ පමණක් මත්ද්‍රව්‍ය මෙහෙයුම් 100ක් පමණ සිදු කර ඇති අතර මෙම මෙහෙයුම් ඉදිරි දිනවලත් අඛණ්ඩව ක්‍රියාත්මක බවයි පොලිස් මාධ්‍ය ප්‍රකාශක ජ්‍යෙෂ්ඨ නියෝජ්‍ය පොලිස්පති නීතීඥ අජිත් රෝහණ  වැඩි දුරටත් කියා සිටියේ.",
       "URL": "https://www.hirunews.lk/275076/දිවයින-පුරා-ඊයේ-දිනය-තුළ-මත්ද්‍රවය-වැටලීම්-100ක්",
       "Category": "Local News",
       "Parent URL": "https://www.hirunews.lk/local-news.php?pageID=1866"
}