{
       "Source": "hirunews",
       "Timestamp": "Wednesday, 12 June 2019 - 7:24",
       "Headline": "මහින්දානන්දට අධිචෝදනා ගොනුකරන්න, අල්ලස් කොමිසමට අවසර",
       "News Content": "කැරම් බෝඩ් සහ ක්‍රීඩා උපකරණ, දේශපාලන කටයුතු සදහා යොදවා ගැනීමේ චෝදනාව යටතේ්, පාර්ලිමේන්තු මන්ත්‍රී මහින්දානන්ද අලූත්ගමගේට සහ සතොස හිටපු සභාපති නලින් පෙරේරාට එරෙහි දෙවන විශේෂ ත්‍රිපුද්ගල මහාධිකරණයේ අධි චෝදනා ගොනුකිරීමට අගවිනිසුරු ජයන්ත ජයසූරිය අල්ලස් කොමිසමට අවසර ලබාදී තිබෙනවා.\nපසුගිය ජනාධිපතිවරණ සමයේ රුපියල් කෝටි 4 කට අධික කැරම් බෝඞ් සහ ක්‍රීඩා උපකරණ දේශපාලන කටයුතු සදහා යොදවා ගැනීම ඇතුළු අධි චෝදනා 3 ක් යටතේ මෙලෙස නඩු පැවරීමට නියමිතයි.\nමොවුන්ට එරෙහිව නඩු පැවරීමට නීතිපතිවරයාගේ අනුමැතිය ඉල්ලා ඇති බව අල්ලස් කොමිසම කොළඹ ප්‍රධාන මහේස්ත්‍රාත් අධිකරණයට දැනුම්දුන්නා.\nඒ, මෙම නඩුව කොළඹ ප්‍රධාන මහේස්ත්‍රාත් ලංකා ජයරත්න හමුවේ පසුගිය අප්‍රේල් 30 වනදා කැදවූ අවස්ථාවේදීයි.",
       "URL": "https://www.hirunews.lk/218217/මහින්දානන්දට-අධිචෝදනා-ගොනුකරන්න-අල්ලස්-කොමිසමට-අවසර",
       "Category": "Local News",
       "Parent URL": "https://www.hirunews.lk/local-news.php?pageID=3306"
}