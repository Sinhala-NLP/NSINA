{
       "Source": "hirunews",
       "Timestamp": "Saturday, 22 May 2021 - 6:15",
       "Headline": "දිනකදී මෙරටින් වාර්තා වූ වැඩිම කොවිඩ් මරණ සංඛ්‍යාව වාර්තා වෙයි",
       "News Content": "තවත් කොවිඩ් 19 ආසාදිත මරණ 44ක් මෙරටින් වාර්තා වනවා.\nමෙම මරණ සංඛ්‍යාව දැක්වෙන්නේ දිනක් තුල මෙරටින් වාර්තා වූ වැඩිම මරණ සංඛ්‍යාව ලෙසයි.\nමෙම මරණ 44ත් සමඟ මෙරට කොවිඩ් ආසාදිත සමස්ත මරණ සංඛ්‍යාව 1,132ක් දක්වා ඉහළ ගියා.\nඊයේ මෙරටින් වාර්තා වූ කොරෝනා මරණ 44 අතරින් 30 දෙනෙකු පිරිමි පුද්ගලයින් වනවා.\nමියගිය පුද්ගලයින් අතරින් 23 දෙනෙකු වයස අවුරුදු 71 ඉක්මවූවන් වන අතර, වයස අවුරුදු 61 ත්, 70 ත් අතර 11 දෙනෙකුද ඒ අතර වන බවයි රජයේ ප්‍රවෘත්ති දෙපාර්තමේන්තුව නිවේදනය කළේ.\nවයස අවුරුදු 51 ත්, 60 ත් අතර 07 දෙනෙකු, වයස අවුරුදු 31 ත්, 40 ත් අතර දෙදෙනෙකු සහ වයස අවුරුදු 21 ත්, 30 ත් අතර එක් අයෙකුද එම පිරිස අතර වනවා.",
       "URL": "https://www.hirunews.lk/272082/දිනකදී-මෙරටින්-වාර්තා-වූ-වැඩිම-කොවිඩ්-මරණ-සංඛ්‍යාව-වාර්තා-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=1937"
}