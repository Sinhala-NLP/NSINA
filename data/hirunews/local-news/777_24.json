{
       "Source": "hirunews",
       "Timestamp": "Wednesday, 26 October 2022 - 13:48",
       "Headline": "සුළි කුණාටුවේ බලපෑම ඉවතට (වීඩියෝ)",
       "News Content": "ඉදිරි පැය 24ක කාලය තුලදී බස්නාහිර සබරගමුව මධ්‍යම සහ වයඹ පළාත්වලටත් ගාල්ල සහ මාතර දිස්ත්‍රික්කවලටත් වැසි වාර කිහිපයක් ඇති විය හැකි බව කාලගුණ විද්‍යා දෙපාර්තමේන්තුව පවසනවා.\nමේ අතර පසුගිය දින කිහිපයේ පැවති අධික වර්ෂාව හේතුවෙන් ආපදා තත්ත්වයන් රැසක් වාර්තා වුණා.\nඉහළ කොත්මලේ ජල පෝෂක ප්‍ර දේශවලට පසුගිය දිනකිහිපයේ ඇද හැලුණු අධික වර්ෂාපතනය හේතුවෙන් තලවකැලේ සිට පූඩළුඔය සහ කොත්මලේ ප්‍රධාන මාර්ගයට විශාල පස් කන්දක් කඩා වැටීම හේතුවෙන් එම මාර්ගයේ ගමනාගමන\nකටයුතු සම්පූර්ණයෙන් ඇන හිටියා.\nමාර්ගය යතා තත්ත්වයට පත් කිරීමේ කටයුතු සිදුවෙමින් පවතින අතර විකල්ප මාර්ග භාවිත කරන ලෙසයි පොලීසිය ජනතාවගෙන් ඉල්ලා සිටින්නේ.\nඉහළ කොත්මලේ ජලාශය ඉහළින් පිහිටි නිවසක් මතටද පස් කන්දක් කඩා වැටීමෙන් එම නිවසට හානි සිදුව තිබෙනවා.\nපවතින වර්ෂාවත් සමඟමහවැලි ගඟේ ජල මට්ටම සීඝ්‍රයෙන් ඉහළ යාම හේතුවෙන් ගඟ භාවිත කරන පිරිස් වඩාත් විමසිල්ලෙන් පසුවිය යුතු බව පොල්ගොල්ල ජලාශය භාර ප්‍රධාන ඉංජිනේරුවරයා ප්‍රකාශ කළා.\nමේ අතර ගිං ගඟේ සහ කළු ගඟේ ජල මට්ටම ඉහළ යාම හේතුවෙන් ඒ දෙපස සිටින ජනතාව අවධානයෙන් පසුවිය යුතු බවටයි වාරිමාර්ග දෙපාර්තමේන්තුව අනතුරු අගවන්නේ.\nබද්දේගම ක්‍රිස්තුදේව බාලක පාසල පිහිටි භුමියේ පස් කන්දක් කඩා වැටීමට ලක්ව ඇති අතර මේ සම්බන්ධයෙන් බද්දේගම පොලීසිය විසින් අදාළ ආයතන දැනුවත් කිරීමට පියවර ගෙන තිබෙනවා.",
       "URL": "https://www.hirunews.lk/318874/සුළි-කුණාටුවේ-බලපෑම-ඉවතට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=777"
}