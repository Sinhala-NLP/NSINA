{
       "Source": "hirunews",
       "Timestamp": "Tuesday, 21 December 2021 - 20:19",
       "Headline": "නත්තල වෙනුවෙන් සිරකරුවන්ට ආහාර ලබාදීමට අවස්ථාවක්",
       "News Content": "නත්තල් උත්සවය වෙනුවෙන් ඥාතියෙකු හෝ නම් කරන වෙනත් පුද්ගලයෙකු විසින් රැගෙන එනු ලබන බත් පාර්සලයක්, අනිද්දා සිට ලබන 27 වනදා දක්වා, ඉරිදා දින හැර සිරකරුවෙකුට ලබාදීමට අවස්ථාව පවතින බව බන්ධනාගාර දෙපාර්තමේන්තුව පවසනවා.\nඑසේම සිරකරුට අවශ්‍ය අනෙකුත් ආහාර ද්‍රව්‍ය වන කිරිපිටි, සීනි, රසකැවිලි හා සනීපාරක්ෂක ද්‍රව්‍ය ලබාගැනීම සඳහා රුපියල් 2,500 ක මුදලක් බන්ධනාගාර ආපනශාලාවේ තැන්පත් කර පවතින නීති හා සෞඛ්‍ය ආරක්ෂිත ක්‍රමවේදයන්ට යටත්ව ලබාදීමේ හැකියාව ද පවතින බව සඳහන්.",
       "URL": "https://www.hirunews.lk/291746/නත්තල-වෙනුවෙන්-සිරකරුවන්ට-ආහාර-ලබාදීමට-අවස්ථාවක්",
       "Category": "Local News",
       "Parent URL": "https://www.hirunews.lk/local-news.php?pageID=1478"
}