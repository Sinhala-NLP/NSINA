{
       "Source": "hirunews",
       "Timestamp": "Tuesday, 06 February 2018 - 7:35",
       "Headline": "බැඳුම්කර සහ බරපතල වංචා විවාදයේ පළමු දිනය අද",
       "News Content": "මහබැංකු බැඳුම්කර පිළිබඳ ජනාධිපති කොමිෂන් සභා වාර්තාව සහ බරපතල වංචා හා දූෂණ පිළිබඳ ජනාධිපති කොමිෂන් සභා වාර්තා පිළිබද පාර්ලිමේන්තු විවාදය අද (06) ප්‍රථමවරට පැවැත්වෙනවා.\nඑය උදෑසන 10.30ට ආරම්භ වී පස්වරු 4 දක්වා පැවැත්වෙන බවයි කථානායක කාර්යාලය සඳහන් කළේ.\nඅද දිනයට අමතරව මේ මස 21 සහ 22 යන දිනයන්හිදී ද ඊට අදාළ විවාදයන් පැවැත්වීමටයි ඊයේ (05) පැවැති පක්ෂ නායක රැස්වීමේදී තීරණය වුණේ.\nඑමෙන්ම බරපතල වංචා සහ දූෂණ පිළිබඳ වාර්තා 34කට අදාළ පිටු 7000ක ලිපිගොනු සංයුක්ත තැටි මගින් මන්ත්‍රීවරුන්ට අද දින ලබාදීමට නියමිතව තිබෙනවා.",
       "URL": "https://www.hirunews.lk/182991/බැඳුම්කර-සහ-බරපතල-වංචා-විවාදයේ-පළමු-දිනය-අද",
       "Category": "Local News",
       "Parent URL": "https://www.hirunews.lk/local-news.php?pageID=4091"
}