{
       "Source": "hirunews",
       "Timestamp": "Sunday, 07 May 2017 - 13:11",
       "Headline": "වන අලි පහරදීමකින් පුද්ගලයෙකු මරුට",
       "News Content": "සිලාවතුර - මොල්ලිකුලම් - මලන්කඩුව ප්‍රදේශයේදී ඊයේ සන්ධ්‍යාවේ වන අලි ප්‍රහාරයකට ලක්වූ පුද්ගලයෙකු ජීවිතක්ෂයට පත්වී තිබෙනවා.\n64 හැවිරිදි මොහු වන අලි ප්‍රහාරයට ලක්ව සිලාවතුර රෝහලට ඇතුළත් කිරීමෙන් පසුවයි මියගොස් ඇත්තේ.\nවන අලි රංචුවක් වවුනියාව - ඊච්චන්කුලම් ප්‍රදේශයේ ගම්මානවලට කඩාවැදීම නිසා නිවාසවලට සහ වගාවන්ට හානි සිදුවන බව එහි සිටින හිරු වාර්තාකරුවන් පවසනවා.\nදැනට පවතින නියං තත්ත්වය හේතුවෙන් ජලය සොයා පැමිණෙන අලි රංචුව ඊයේ රාත්‍රියේදීද ඊච්චන්කුලම් ගම්මානයට කඩාවැදී ඇත්තේ එහි නිවාස තුනකට හානි සිදුකරමින්.",
       "URL": "https://www.hirunews.lk/160793/වන-අලි-පහරදීමකින්-පුද්ගලයෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=4529"
}