{
       "Source": "hirunews",
       "Timestamp": "Monday, 05 June 2017 - 13:23",
       "Headline": "කෙසෙල් ගෙඩි පාර්සලයට එරෙහිව ඇමති ගයන්ත සී.අයි.ඩී.යට",
       "News Content": "ගං වතුර  ආධාර ලෙස කෙසෙල් ගෙඩි කිහිපයක පාර්සලයක් සිය ඡායාරූපය සහ නම ඇතුළත් කර බෙදා ඇතැයි ෆේස් බුක් සමාජ ජාලයේ පළවී ඇති ඡායාරූප සම්බන්ධයෙන් අමාත්‍ය ගයන්ත කරුණාතිලක අපරාධ පරීක්ෂණ දෙපාර්තමේන්තුවට පැමිණිල්ලක් ඉදිරිපත් කර තිබෙනවා.\nඅමාත්‍යවරයාගේ රුව සහිතව අදාළ පාර්සලයේ සඳහන්ව තිබුණේ ‘‘ගාල්ලේ ප්‍රථමයා සමග පෙරටම’’ යන්නයි.\nතවද ඉඩම් හා පාර්ලිමේන්තු ප්‍රතිසංස්කරණ අමාත්‍ය සහ ආණ්ඩු පක්ෂ පාර්ශවයේ ප්‍රධාන සංවිධායක ලෙසද එහි සඳහන්ව තිබුණා.\nඊට අමතරව අමාත්‍යවරයාගේ ජංගම දුරකථන අංකය සහ ගාල්ලේ - තල්ගස්වල පිහිටි නිවසේ දුරකථන අංකයද එහි සටහන් කර තිබුණා.\nකෙසේ වෙතත් හිරු ප්‍රවෘත්ති අංශය කළ සොයා බැලීමකදී අනාවරණ වුණේ නිවසේ අංකය දෝෂ සහිත බවයි.",
       "URL": "https://www.hirunews.lk/162876/කෙසෙල්-ගෙඩි-පාර්සලයට-එරෙහිව-ඇමති-ගයන්ත-සී-අයි-ඩී-යට",
       "Category": "Local News",
       "Parent URL": "https://www.hirunews.lk/local-news.php?pageID=4483"
}