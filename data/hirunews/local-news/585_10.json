{
       "Source": "hirunews",
       "Timestamp": "Sunday, 22 January 2023 - 19:28",
       "Headline": "පිළිගත් දේශපාලන පක්ෂ නියෝජිතයින්ට මැතිවරණ කොමිසමෙන් කැඳවීමක්",
       "News Content": "ඉදිරි පළාත් පාලන ආයතන ඡන්ද විමසීම සඳහා තරඟකරන සියලු පිළිගත් දේශපාලන පක්ෂ නියෝජිතයින් අනිද්දා මැතිවරණ කොමිසන් සභාවට කැඳවා තිබෙනවා.\nඒ ඡන්ද විමසීමට අදාළ ඉදිරි කටයුතු සාකච්ඡා කිරීම සඳහායි.\nපළාත් පාලන ඡන්ද විමසීම ප්‍රකාශයට පත්කිරීමෙන් අනතුරුව, මැතිවරණ කොමිසම මෙලෙස ප්‍රධාන දේශපාලන පක්ෂ හමුවන්නේ පළමු අවස්ථාවටයි.\nඡන්ද විමසීමට අදාළව නාමයෝජනා භාර ගැනීම ඊයේ අවසන් වූ අතර මාර්තු මස 09 වනදා ඡන්ද විමසීම පැවැත්වීමටයි මැතිවරණ කොමිසම තීරණය කර ඇත්තේ.",
       "URL": "https://www.hirunews.lk/325661/පිළිගත්-දේශපාලන-පක්ෂ-නියෝජිතයින්ට-මැතිවරණ-කොමිසමෙන්-කැඳවීමක්",
       "Category": "Local News",
       "Parent URL": "https://www.hirunews.lk/local-news.php?pageID=585"
}