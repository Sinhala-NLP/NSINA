{
       "Source": "hirunews",
       "Timestamp": "Tuesday, 27 September 2022 - 8:15",
       "Headline": "ෂින්ශෝ අබේගේ පූර්ණ අවමඟුල අද",
       "News Content": "නිල සංචාරයක් සඳහා ජපානයට ගොස් සිටින ජනාධිපති රනිල් වික්‍රමසිංහ ජපාන විදේශ අමාත්‍ය යොෂිමාෂා හයාෂි සහ සිංගප්පුරු අග්‍රාමාත්‍ය ලී සෙන් ලු හමු වී තිබෙනවා.\nජපාන නිල සංචාරයක් සඳහා ඊයේ (26) අලුයම දිවයිනෙන් පිටත් ව ගිය ජනාධිපති රනිල් වික්‍රමසිංහ පස්වරුවේ ටෝකියෝ නුවරට ළඟා වුණා.\nමේ අතර පසුගිය දා ඝාතනයට ලක් වූ ජපාන හිටපු අග්‍රාමාත්‍ය ෂින්සෝ අබේගේ පූර්ණ රාජ්‍ය අවමංගල්‍ය උත්සවය අද පැවැත්වෙනවා.\nවිදෙස් මාධ්‍ය වාර්තා කළේ, එය 1967 වසරෙන් පසු ජපානයේ පැවැත්වෙන පළමු රාජ්‍ය අවමංගල්‍ය උත්සවය මෙය බව යි.\nමෙම අවස්ථාවට ඇමරිකානු උපජනාධිපතිනි කමලා හැරිස්, ඉන්දීය අග්‍රාමාත්‍ය නරේන්ද්‍ර මෝදි, ඕස්ටේ්‍රලියානු අග්‍රාමාත්‍ය ඇන්තනි ඇල්බනිස් ඇතුළු රාජ්‍ය නායකයන් රැසක් එක්වීමට නියමිත යි.\nමේ අතර, චීනය සමග ද්විපාර්ශ්වික ණය ප්‍රතිව්‍යුහගත කිරීමේ සාකච්ඡා මේ වන විට ආරම්භ කර ඇති බව ජනාධිපති රනිල් වික්‍රමසිංහ පවසනවා.\nජපානය බලා පිටත් වීමට පෙර වෙබ් අඩවියක් සමඟ සම්මුඛ සාකච්ඡාවකට එක්වෙමින් ජනාධිපතිවරයා කියා සිටියේ, එම කටයුතු ඉහළ තලයකට ගෙන ඒම නුදුරේ දී ම සිදු වනු ඇති බව යි.",
       "URL": "https://www.hirunews.lk/316406/ෂින්ශෝ-අබේගේ-පූර්ණ-අවමඟුල-අද",
       "Category": "Local News",
       "Parent URL": "https://www.hirunews.lk/local-news.php?pageID=842"
}