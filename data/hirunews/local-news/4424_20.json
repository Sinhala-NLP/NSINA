{
       "Source": "hirunews",
       "Timestamp": "Thursday, 13 July 2017 - 7:36",
       "Headline": "Update - ජනපති බංග්ලාදේශයට ළඟාවෙයි (ඡායාරූප)",
       "News Content": "තෙදින රාජ්‍ය සංචාරයක් සඳහා අද පෙරවරුවේ දිවයිනෙන් පිටත්ව ගිය ජනාධිපති මෛත්‍රිපාල සිරිසේන මේ වනවිට බංග්ලාදේශයට ළඟාවී තිබෙනවා.\nබංග්ලාදේශ අගමැතිනි ෂීක් හසීනාගේ ආරාධනයකට අනුව සිදු කරනු ලබන මෙම සංචාරයේදී ආයෝජන සහ අධ්‍යාපනික ගිවිසුම් රැසකට අත්සන් තැබීමටද නියමිත බව ජනාධිපති මාධ්‍ය අංශය සඳහන් කළා.\nUpdate :- Thursday, July 13, 2017 13.11 pm\n-------------------------------------------------------------\nජනාධිපති මෛත්‍රීපාල සිරිසේන තුන් දින රාජ්‍ය සංචාරයක් සදහා අද උදෑසන බංග්ලාදේශය බලා පිටත්ව ගියා.\nඒ, ශ්‍රීලංකා ගුවන් සමාගමට අයත් UL 189 දරණ ගුවන් යානයෙන්.\nගුවන් තොටුපොල අප වාර්තාකරු සදහන් කළේ  ජනාධිපති සමග 22ක ධූත පිරිසක් මෙම රාජ්‍ය සංචාරය සදහා බංග්ලාදේශය බලා පිටත්ව ගිය බවයි.\nබංග්ලාදේශ අගමැතිනි ෂීක් හසීනා ගේ ආරාධනයකට අනුව ජනාධිපතිවරයා මෙම සංචාරයේ නිරත වනවා.\nUpdate :- Thursday, July 13, 2017 8.11 Am\n-------------------------------------------------------------\nඉදිරි වසර කිහිපය තුළ සමස්ත රාජ්‍ය සේවකයින් සංවර්ධනයේ නියමුවන් බවට පත් වෙමින් එහි නියාමනයට උරදිය යුතු බව ජනාධිපති මෛත්‍රීපාල සිරිසේන ප්‍රකාශ කළා.\nඔහු මේ බව කියා සිටියේ කොළඹ - නෙළුම් පොකුණ රඟහලේදී ඊයේ ජනාධිපති කාර්යාලයේ කාර්ය මණ්ඩලය අමතමින්.\nමේ අතර ජනාධිපති මෛත්‍රීපාල සිරිසේන තුන් දින රාජ්‍ය සංචාරයක් සදහා බංග්ලාදේශය බලා අද උදෑසන අටට දිවයිනෙන් පිටත්ව යාමට නියමිතයි.\nඒ බංග්ලාදේශ අගමැතිනි ෂීක් හසීනා ගේ ආරාධනයකට අනුවයි.",
       "URL": "https://www.hirunews.lk/165753/update-ජනපති-බංග්ලාදේශයට-ළඟාවෙයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4424"
}