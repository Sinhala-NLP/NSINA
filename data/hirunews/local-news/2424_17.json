{
       "Source": "hirunews",
       "Timestamp": "Monday, 28 September 2020 - 13:48",
       "Headline": "20 ගැන කියන කතා (වීඩියෝ)",
       "News Content": "පාර්ලිමේන්තුවට ඉදිරිපත් කර ඇති 20 වන ආණ්ඩුක්‍රම ව්‍යවස්ථා සංශෝධන පනත් කෙටුම්පත අභියෝගයට ලක් කරමින් ශ්‍රී ලංකා මුස්ලිම් කොංග්‍රසය අද ශ්‍රේෂ්ඨාධිකරණය හමුවේ පෙත්සමක් ගොනු කිරීමට නියමිතයි.\n20 වන ව්‍යවස්ථා සංශෝධනයට එරෙහිව මේ වන විට ශ්‍රේෂ්ඨාධිකරණය හමුවේ ගොනු කර ඇති පෙත්සම් ගණන 18ක්.\nසමගි ජන බලවේගයේ මහලේකම් රංජිත් මද්දුම බණ්ඩාර,දෙමළ ජාතික සංධානයේ නායක ආර්.සම්බන්ධන් සමගි ජන බලවේගයේ තරුණ මන්ත්‍රීවරුන් ඇතුළු දේශපාලන පක්ෂ,නීතීඥවරුන්,සිවිල් සංවිධාන ක්‍රියාකාරීන්,පුරවැසියන් ඇතුළු පාර්ශ්ව 19ක් විසින් මෙම පෙත්සම් ගොනුකර තිබෙනවා.\nශ්‍රී ලංකා මුස්ලිම් කොංග්‍රසයද අද ශ්‍රේෂ්ඨාධිකරණය හමුවේ පෙත්සමක් ගොනු කිරීමට නියමිතයි.\nපෙත්සම් සලකා බැලීම සඳහා අගවිනිසුරු ජයන්ත ජයසූරිය,බුවනෙක අළුවිහාරේ,ප්‍රියන්ත ජයවර්ධන,විජිත් මලල්ගොඩ,සිසිර ද ආබෘෘ යන පංච පුද්ගල විනිසුරු මඩුල්ල පසුගියදා පත්කළ අතර අදාළ පෙත්සම් හෙට දිනයේ සලකා බැලීමට නියමිතව තිබෙනවා.\nමේ අතර 20 වන ආණ්ඩුක්‍රම ව්‍යවස්ථා සංශෝධනය මගින් ජනතා අයිතීන් උල්ලංඝනය වන බවට ජනතාව දැනුම්වත් කරමින් පෙරටුගාමී සමාජවාදී පක්ෂය විසින් ගාල්ල දුම්රිය ස්ථානය ඉදිරිපිටදී අත් පත්‍රිකා බෙදීමක් සිදු කළා.\nමේ 20 වන ආණ්ඩු ක්‍රම ව්‍යවස්ථා සංශෝධනව සම්බන්ධයෙන් පක්ෂ විපක්ෂ දේශපාලනඥයින් පළ කළ අදහස්.",
       "URL": "https://www.hirunews.lk/251301/20-ගැන-කියන-කතා-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2424"
}