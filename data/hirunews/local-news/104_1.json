{
       "Source": "hirunews",
       "Timestamp": "Saturday, 12 August 2023 - 12:38",
       "Headline": "මුදල් සේප්පුවට හොර නෝට්ටු දැමු සේවකයා සොයා විමර්ශන",
       "News Content": "වෛද්‍ය රසායනාගාරයක මුදල් සේප්පුවට ව්‍යාජ මුදල් නෝට්ටු ඇතුළු කළ සේවකයකු සොයා ජා-ඇළ පොලිසිය විමර්ශන ආරම්භ කර තිබෙනවා.\nඑම මුදල් සේප්පුවේ තිබී ව්‍යාජ රුපියල් පන්දහසේ නෝට්ටුවක් එහි සේවය කළ සේවිකාවකට හමුවී තිබෙනවා.\nඑම සම්බන්ධයෙන් ආයතනය මගින් සිදුකළ විමර්ශනවලදී අනාවරණය වී ඇත්තේ එම මුදල් සේප්පුවට ඇතුළු කර  ඇත්තේ එම ආයතනයේම  සේවකයෙකු බවයි.\nඑම සම්බන්ධයෙන්  ආයතන පාලන අධිකාරිය විසින් ජාඇල පොලිසියට පැමිණිලි කිරීමෙන් අනතුරුව විමර්ශන ආරම්භ කර තිබෙන බව වාර්තා වෙනවා.\nසැකකාර සේවකයා මේ වන විට පලා ගොස් සැඟව සිටින බව පොලීසිය පවසනවා.",
       "URL": "https://www.hirunews.lk/344564/මුදල්-සේප්පුවට-හොර-නෝට්ටු-දැමු-සේවකයා-සොයා-විමර්ශන",
       "Category": "Local News",
       "Parent URL": "https://www.hirunews.lk/local-news.php?pageID=104"
}