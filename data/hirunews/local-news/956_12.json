{
       "Source": "hirunews",
       "Timestamp": "Monday, 08 August 2022 - 10:18",
       "Headline": "හැටන් - නුවරඑළිය ඒ හත ප්‍රධාන මාර්ගයේ කොටසක් ගිලාබසී",
       "News Content": "මධ්‍යම කඳුකරයේ බටහිර බෑවුම් ප්‍රදේශවලට පසුගිය දින කිහිපයේ ඇදහැලුණු අධික වර්ෂාව හේතුවෙන් හැටන් - නුවරඑළිය ඒ හත ප්‍රධාන මාර්ගයේ එක් මංතීරුවක කොටසක් ගිලාබැස තිබෙනවා.\nහැටන් - නුවරඑළිය කිරිමැටිය මාර්ගයේ එඩින්බරෝ වත්ත අසළ 109 සැතපුම් කණුව අසළ මෙලෙස මාර්ගය ගිලාබැස ඇති අතර, ඒ ආසන්නයේ තවත් කොටසක් ගිලාබැසීමේ අවදානමක් පවතින බවයි නුවරඑළිය දිස්ත්‍රික් ආපදා කළමනාකරණ මධ්‍යස්ථානය සඳහන් කළේ.\nඒ අනුව මාර්ගයේ ගිලාබැස ඇති ස්ථානයෙන් රථවාහන ගමනාගමනයට එක් මංතීරුවක් පමණක් විවෘත කර තිබෙනවා.",
       "URL": "https://www.hirunews.lk/312216/හැටන්-නුවරඑළිය-ඒ-හත-ප්‍රධාන-මාර්ගයේ-කොටසක්-ගිලාබසී",
       "Category": "Local News",
       "Parent URL": "https://www.hirunews.lk/local-news.php?pageID=956"
}