{
       "Source": "hirunews",
       "Timestamp": "Wednesday, 07 October 2020 - 14:31",
       "Headline": "නීල බැම්ම යෝධ ඇලෙහි මසුන් මිය යෑමෙන් පාරිසරික තර්ජනයක් (වීඩියෝ)",
       "News Content": "නිලධාරීන් විසින් ක්‍රියාත්මක කළ නිසි සැලසුමකින් තොරවූ වැඩසටහනක් හේතුවෙන් දැඩි පාරිසරික ගැටලුවක් මතු වූ මේ පුවත වාර්තා වූයේ පුත්තලම - සාලියවැව ප්‍රදේශයෙන්.\nමේ පුත්තලම - සාලියවැව නීලබැම්ම ව්‍යාපෘතියට අයත් කුඹුරු අක්කර 3000ක සහ ගොඩ භෝග 2500කට පමණ ජලය ගෙනයන යෝධ ඇලයි.\nනීල බැම්ම අමුණේ සිට කිලෝ මීටර් 13ක් පමණ දුරකට මෙම ඇලේ ජලය ගලා බසිනවා.\nනීල බැම්ම ගොවි ව්‍යාපාර කමිටුව මෙම ඇලෙහි ජලය සතියක කාලයක් අත්හිටුවීමට පියවර ගත්තේ එය ශුද්ධ පවිත්‍ර කිරීමේ අරමුණින්.\nනිලධාරීන් ගත් එම අසාර්ථක පියවර හේතුවෙන් මේ වන විට දැඩි පාරිසරික තර්ජනයක් මතුවී තිබෙනවා.\nයෝධ ඇලෙහි ජීවත් වූ මිරිදිය මසුන් ලක්ෂ ගණනක් මිය යාම නිසා මේ වන විට ප්‍රදේශය පුරා පවතින්නේ දැඩි දුර්ගන්ධයක්.",
       "URL": "https://www.hirunews.lk/252010/නීල-බැම්ම-යෝධ-ඇලෙහි-මසුන්-මිය-යෑමෙන්-පාරිසරික-තර්ජනයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2405"
}