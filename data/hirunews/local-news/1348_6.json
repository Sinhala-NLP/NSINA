{
       "Source": "hirunews",
       "Timestamp": "Friday, 18 February 2022 - 23:06",
       "Headline": "මහබැංකු අධිපති එතෙරට ඉගැන්වූ රටේ ආර්ථිකය (වීඩියෝ)",
       "News Content": "ශ්‍රී ලංකාව ජාත්‍යන්තර මූල්‍ය අරමුදල හෙවත් IMF හි ණය ලබාදීමේ වැඩසටහනට සහභාගී නොවුණ ද, එහි එක් නිර්ණායකයක් වන ඉන්ධන මිල ඉහළ දැමීම සම්බන්ධයෙන් මේ වනවිට රජයේ අවධානය යොමු වී ඇති බව මහබැංකු අධිපති අජිත් නිවාඩ් කබ්‍රාල් පවසනවා.\nමහබැංකු අධිපතිවරයා මේ බව පැවසුවේ, අද (18) ජාත්‍යන්තර ව්‍යාපාරික නාලිකාවක් වන බ්ලුම්බර්ග් විදෙස් නාලිකාව සමග සංවාදයකට එක්වෙමින්.\nඑහිදී විදෙස් මාධ්‍යවේදීන් මහබැංකු අධිපතිවරයාගෙන් ප්‍රශ්න කර සිටියේ, ජාත්‍යන්තර මූල්‍ය අරමුදලට සහභාගී නොවීම හේතුවෙන් ශ්‍රී ලංකාවට ලබාගත හැකි ආර්ථික ආයෝජකයින්ගේ විශ්වසනීයත්වයට ඉන් යම් බලපෑමක් ඇතිවෙයි ද යන්න පිළිබඳවයි.\nඊට පිලිතුරු ලෙස මහබැංකු අධිපතිවරයා පෙන්වා දුන්නේ, ආර්ථික ආයෝජිකයින්ගේ විශ්වසීනයත්වය පිළිබඳව පළමුකොට මෙහිදී සාකච්ඡා කිරීම වඩාත් වැදගත් කොට සලකන අතර, කිසිදු අයුරකින් ආර්ථික ආයෝජකයින්ට හානියක් හෝ රටට හානියක් සිදු නොවන අන්දමින් ආර්ථිකය පවත්වාගෙන යා හැකි බවයි.\nඑනම්, රටේ බැඳුම්කර ද මේ වනවිට සම්පූර්ණ කර ඇති බව පෙන්වා දුන් මහබැංකු අධිපතිවරයා මෙහිදී පැවසුවේ ණය අනුපාතිකය ද මධ්‍යස්ථ මට්ටමක පවතින බවයි.",
       "URL": "https://www.hirunews.lk/297400/මහබැංකු-අධිපති-එතෙරට-ඉගැන්වූ-රටේ-ආර්ථිකය-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1348"
}