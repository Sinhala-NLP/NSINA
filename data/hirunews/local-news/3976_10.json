{
       "Source": "hirunews",
       "Timestamp": "Tuesday, 24 April 2018 - 13:02",
       "Headline": "වෙසක් කූඩු සහ බකට් නිෂ්පාදකයින්ගෙන් මැසිවිලි",
       "News Content": "වෙසක් පොහොය වෙනුවෙන් බෞද්ධ ජනතාව සිය නිවෙස්වල වෙසක් කූඩු සහ බකට් දැල්වීම සිදුකරනු ලබනවා.\nඑහෙත් මේ වන විට දේශීය බකට් සහ වෙසක් කූඩු නිෂ්පාදනය අභාවයට යමින් පවතින්නේ ඒ සඳහා වන ඉල්ලූම පහත වැටීම හේතුවෙන්.\nවිදේශීය රටවලින් මෙරටට ආනයනය කරන විවිධ වර්ගයේ බකට් සහ වෙසක් කූඩු මේ වන විට වෙළදපොළේ වැඩි වශයෙන් අලෙවි වනවා.\nමේ හේතුවෙන් තම නිෂ්පාදන සඳහා ඉල්ලූමක් නොමැති වී ඇති බවයි දේශීය බකට් සහ වෙසක් කූඩු නිෂ්පාදකයින් පවසන්නේ.\nවසර ගණනක සිට මෙම කර්මාන්තය පැවතුණත් මේ වන විට බලපිටිය, අහුන්ගල්ල, නෙල්ලිගොඩ යන ප්‍රදේශවල මෙම නිෂ්පාදන සිදුවන්නේ ඉතා අල්ප වශයෙන්.\nදේශීය බකට් සහ වෙසක් කූඩු නිෂ්පාදනය සඳහා විදේශීය රටවලින් ආනයනය කරන අමුද්‍රව්‍යවල මිල ඉහළ යාම ද මීට එක් හේතුවක් වනවා.\nතම කර්මාන්තය සඳහා බලධාරීන්ගේ අවදානය මේ වන විටත් යොමුව නොමැති බවයි දේශීය බකට් සහ වෙසක් කූඩු නිෂ්පාදකයින් කිහිප දෙනෙකු හිරු ප්‍රවෘත්ති අංශයට කියා සිටියා.",
       "URL": "https://www.hirunews.lk/189140/වෙසක්-කූඩු-සහ-බකට්-නිෂ්පාදකයින්ගෙන්-මැසිවිලි",
       "Category": "Local News",
       "Parent URL": "https://www.hirunews.lk/local-news.php?pageID=3976"
}