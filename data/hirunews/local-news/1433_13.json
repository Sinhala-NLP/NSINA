{
       "Source": "hirunews",
       "Timestamp": "Tuesday, 11 January 2022 - 11:36",
       "Headline": "ජනාධිපතිවරයා සිදු කරන ප්‍රතිපත්ති ප්‍රකාශයට කල් තැබීමේ විවාදයක්",
       "News Content": "9 වන පාර්ලිමේන්තුවේ දෙවන සැසි වාරය ආරම්භ කරමින් ලබන 18 වන දා ජනාධිපතිවරයා ඉදිරිපත් කරන රජයේ ප්‍රතිපත්ති ප්‍රකාශයට අදාළව කල් තැබීමේ විවාදයක් පැවැත්වීමට අද (11) පැවති පක්ෂ නායක රැස්වීමේදී තීරණය වී තිබෙනවා.\nඒ අනුව ලබන 19 සහ 20 යන දෙදින තුළ මෙම විවාදය පැවැත්වීමටයි කථානායක මහින්ද යාපා අබේවර්ධනගේ ප්‍රධානත්වයෙන් පාර්ලිමේන්තු සංකීර්ණයේ පැවති පක්ෂ නායක රැස්වීමේදී තීරණය වී ඇත්තේ.\nපාර්ලිමේන්තු මන්ත්‍රී රනිල් වික්‍රමසිංහ මෙන්ම විපක්ෂයේ ප්‍රධාන සංවිධායක පාර්ලිමේන්තු මන්ත්‍රී ලක්ෂ්මන් කිරිඇල්ල ප්‍රතිපත්ති ප්‍රකාශයට අදාළව කල් තැබීමේ විවාදයක් ඉල්ලා තිබුණා.",
       "URL": "https://www.hirunews.lk/293649/ජනාධිපතිවරයා-සිදු-කරන-ප්‍රතිපත්ති-ප්‍රකාශයට-කල්-තැබීමේ-විවාදයක්",
       "Category": "Local News",
       "Parent URL": "https://www.hirunews.lk/local-news.php?pageID=1433"
}