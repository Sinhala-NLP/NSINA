{
       "Source": "hirunews",
       "Timestamp": "Thursday, 09 January 2020 - 10:33",
       "Headline": "ග්ලයිෆොසේට් තොගයක් සමඟ තුන්දෙනෙකු අනුරාධපුරයේදී අත්අඩංගුවට",
       "News Content": "අනුරාධපුර ප්‍රදේශයේ ස්ථාන තුනකදී ග්ලයිෆොසේට් අඩංගු තහනම් වල්නාශක අලෙවි කිරීමට සූදානමින් සිටි තුන්දෙනෙකු පොලිස් විශේෂ කාර්ය බලකාය අත්අඩංගුවට ගෙන තිබෙනවා.\nතඹුත්තේගම නගරයේ වෙළඳසැල් 3 ක ඊයේ සිදුකළ වැටලීමකදීයි මෙම වල්නාශක සමඟ සැකකරුවන් අත්අඩංගුවට ගෙන ඇත්තේ.\nඑහිදී ග්ලයිෆොසේට් අඩංගු තහනම් වල්නාශක ග්‍රෑම් 100යේ ඇසුරුම් 209 ක් පොලිස් විශේෂ කාර්ය බලකාය භාරයට ගනු ලැබුවා.\nමෙම ග්ලයිෆොසේට් තොගය සමඟ අත්අඩංගුවට ගත් වෙළඳසැල් හිමියන් තුන්දෙනා වැඩිදුර පරීක්ෂණ සඳහා අනුරාධපුර පළාත් කෘෂිකර්ම දෙපාර්තමේන්තු කාර්යාලයට භාරදී තිබෙනවා.",
       "URL": "https://www.hirunews.lk/231884/ග්ලයිෆොසේට්-තොගයක්-සමඟ-තුන්දෙනෙකු-අනුරාධපුරයේදී-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2962"
}