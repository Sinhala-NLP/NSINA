{
       "Source": "hirunews",
       "Timestamp": "Friday, 02 June 2017 - 8:19",
       "Headline": "සහන මෙහෙයුම් සදහා ඕස්ට්‍රේලියාවෙන් යාත්‍රා 10 ක්",
       "News Content": "පසුගිය දිනවල බලපෑ ගංවතුර හේතුවෙන් විපතට පත් ජනතාව මුදා ගැනීමේ මෙහෙයුම් සඳහා  ඕස්ට්‍රේලියානු රජය විසින් නවීන පහසුකම්වලින් සමන්විත යාත්‍රා 10 ක් මෙරටට පරිත්‍යාග කර තිබෙනවා.\nකොළඹ වරාය - රංගල නාවික හමුදා පරිශ්‍රයේදී අදාළ බෝට්ටු 10  ඕස්ට්‍රේලියානු මහ කොමසාරිස්වරයා විසින් විදේශ කටයුතු අමාත්‍ය රවී කරුණානායක හට ඊයේ නිල වශයෙන් භාරදී ඇති බව සඳහන්.\nමේ අතර, පවතින ගංවතුර තත්ත්වය හමුවේ රටවල් 03 කට අයත් නෞකා 07 ක් මේ වනවිට ශ්‍රී ලංකාවට පැමිණ තිබෙනවා.\nඉන්දියාව, පාකිස්තානය සහ චීනය යන රටවලට අයත් නාවික නෞකාවන් සහන සැලසීම සඳහා මෙරටට පැමිණ ඇති බවයි නාවික හමුදා මාධ්‍ය අංශය සඳහන් කළේ.",
       "URL": "https://www.hirunews.lk/162649/සහන-මෙහෙයුම්-සදහා-ඕස්ට්‍රේලියාවෙන්-යාත්‍රා-10-ක්",
       "Category": "Local News",
       "Parent URL": "https://www.hirunews.lk/local-news.php?pageID=4488"
}