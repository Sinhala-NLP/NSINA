{
       "Source": "hirunews",
       "Timestamp": "Friday, 17 June 2016 - 8:02",
       "Headline": "වතුරවිල සිරි සුජාත හිමියන්ට කෝට්ටේ නාග විහාරයට ඇතුළුවීමට අවසර",
       "News Content": "කෝට්ටේ ශ්‍රී නාග විහාරයට පූජ්‍ය වතුරවිල සිරි සුජාත හිමියන්ට ඇතුළුවීම වළක්වාලමින් ගංගොඩවිල මහේස්ත්‍රාත් අධිකරණය විසින් නිකුත් කර තිබූ නියෝගය තාවකාලිකව අත්හිටුවීමට කොළඹ මහාධිකරණය තීරණය කර තිබෙනවා.\nඒ, පූජ්‍ය වතුරවිල සිරි සුජාත හිමියන් කොළඹ මහාධිකරණයේ ගොනුකළ නඩුවක් ඊයේ (16) විභාගයට ගත් අවස්ථාවේදීයි.\nඑම නඩුව ගොනුකරමින් උන්වහන්සේ අධිකරණයෙන් ඉල්ලා ඇත්තේ එම විහාරයේ සංඝ සභාවේ සභාපති පූජ්‍ය ඉත්තෑකන්දේ ධම්මාලංකාර නාහිමියන් විසින් තමන්ගේ ශිෂ්‍යභාවය අහෝසි කිරීම නීත්‍යානුකූල නොවන අයුරින් සිදුකර ඇති අතර, එය අවලංගු කරන ලෙසයි. ඒ අනුව අදාළ නඩුවද තාවකාලිකව අත්හිටුවා තිබෙනවා.",
       "URL": "https://www.hirunews.lk/135769/වතුරවිල-සිරි-සුජාත-හිමියන්ට-කෝට්ටේ-නාග-විහාරයට-ඇතුළුවීමට-අවසර",
       "Category": "Local News",
       "Parent URL": "https://www.hirunews.lk/local-news.php?pageID=5002"
}