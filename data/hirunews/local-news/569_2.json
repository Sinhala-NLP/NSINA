{
       "Source": "hirunews",
       "Timestamp": "Tuesday, 31 January 2023 - 9:49",
       "Headline": "හම්බන්තොට දිස්ත්‍රික්කයේ අඛණ්ඩ විදුලි සැපයීමක් සඳහා විදුලිය ගබඩා පද්ධතියක්",
       "News Content": "හම්බන්තොට දිස්ත්‍රික්කයේ හදිසි විදුලි බිඳවැටීම්වල දී හා විදුලි අවශ්‍යතාව උපරිම වන අවස්ථාවන් හි දී අඛණ්ඩ ව විදුලිය සැපයීම සහතික කිරීම පිණිස විදුලිය ගබඩා කර තබා ගැනීමේ පද්ධතියක් ස්ථාපිත කිරීමට යෝජනාවක් ඉදිරිපත් වී තිබෙනවා.\nකොරියානු ජනරජය සහ ශ්‍රී ලංකා රජය අතර අස්සන් තබා ඇති ප්‍රදාන අධාර පිළිබඳ රාමුගත සම්මුතිය යටතේ යි මෙම යෝජනාව ඉදිරිපත් වී ඇත්තේ.\nඒ අනුව හම්බන්තොට ජාල උපපොළ ආශ්‍රිත ව මෙගාවොට් 05ක ධාරිතාවකින් යුත් මෙගාවොට් පැය 8ක් සඳහා බලශක්තිය මෙමඟින් ගබඩා වනු ඇති.\nඅදාළ ව්‍යාපෘතිය සඳහා ඇමරිකානු ඩොලර් මිලියන 11.9ක් ලබා දීමට කොරියානු රජය එකඟතාව පළ කර ඇති බව සඳහන්.\nමෙම ව්‍යාපෘතිය සඳහා අස්සන් තැබීමට විදුලි බල හා බලශක්ති අමාත්‍යවරයා ඉදිරිපත් කළ යෝජනාවට කැබිනට් අනුමැතිය හිමි වුණු බව යි වාර්තා වන්නේ.",
       "URL": "https://www.hirunews.lk/326289/හම්බන්තොට-දිස්ත්‍රික්කයේ-අඛණ්ඩ-විදුලි-සැපයීමක්-සඳහා-විදුලිය-ගබඩා-පද්ධතියක්",
       "Category": "Local News",
       "Parent URL": "https://www.hirunews.lk/local-news.php?pageID=569"
}