{
       "Source": "hirunews",
       "Timestamp": "Sunday, 22 August 2021 - 8:44",
       "Headline": "ත්‍රී රෝද රථ අනතුරකින් පිරිමි ළමුන් දෙදෙනෙකු මරුට",
       "News Content": "හම්බෙගමුව මයිලවල ප්‍රදේශයේදී සිදුවූ ත්‍රී රෝද රථ අනතුරකින් පිරිමි ළමුන් දෙදෙනෙකු මියගොස් තිබෙනවා.\nඊයේ සවස මෙම අනතුර සිදුවී ඇත්තේ වේලිඔය දෙසට ධාවනය වූ ත්‍රී රෝද රථයක් රියදුරාට පාලනය කර ගැනීමට නොහැකිව මාර්ගයෙන් ඉවතට පැන ගසක ගැටීමෙන්.\nඅනතුරින් බරපතල තුවාල ලැබූ ත්‍රී රෝද රථ රියදුරා සහ පිටුපස ගමන් කළ ළමුන් දෙදෙනෙකු එහිදී බරපතල තුවාල ලැබුවා.\nතුවාලකරුවන් හම්බෙගමුව රෝහලට ඇතුලත් කළ අතර ත්‍රී රෝද රථයේ පිටුපස ගමන් කළ දෙදෙනා වැඩිදුර ප්‍රතිකාර සඳහා ඇඹිලිපිටිය රෝහලට ඇතුලත් කර ප්‍රතිකාර ලබමින් සිටියදීයි මියගොස් ඇත්තේ.\nඅවුරුදු 16 සහ 17 වයස්වල පසුවන ළමුන් දෙදෙනා කොටවෙහෙරමංකඩ සහ හම්බෙගමුව ප්‍රදේශවල පදිංචිකරුවන්.\nමෘත ශරීර ඇඹිලිපිටිය රෝහලේ තැන්පත් කර ඇති අතර හම්බෙගමුව පොලිසිය වැඩිදුර පරීක්ෂණ සිදුකරනවා.",
       "URL": "https://www.hirunews.lk/280308/ත්‍රී-රෝද-රථ-අනතුරකින්-පිරිමි-ළමුන්-දෙදෙනෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=1738"
}