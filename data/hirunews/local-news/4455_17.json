{
       "Source": "hirunews",
       "Timestamp": "Friday, 23 June 2017 - 13:24",
       "Headline": "රජයේ රෝහල්වල වෛද්‍ය වර්ජනය අතරේ වෛද්‍යවරයෙකු රජයේ රෝහලක් ඉදිරිපිට ම මුදලට ප්‍රතිකාර කරයි",
       "News Content": "සයිටම් විරෝධතා අතරේ මුදලට රෝගීන්ට ප්‍රතිකාර කරන රජයේ වෛද්‍යවරයෙක් පිළිබඳව ගලේවෙල රජයේ රෝහල ඉදිරිපිටින් අසන්නට ලැබුණා.\nඅද (23) පෙරවරු 8.45 ට පමණ එම පුද්ගලික මධ්‍යස්ථානයට රහසිගත කැමරා රැගෙන ගිය අප වාර්තාකරු කාංචන කුමාරට දක්නට ලැබුනේ රෝගීන් විශාල පිරිසක් පෝලිමේ සිටමින් වෛද්‍යවරයාගෙන් ලබා ගන්නා ආකාරයයි.\nරජයේ රෝහල්වලට එන රෝගීන්ට ප්‍රතුකාර නොකර වර්ජනයක නිරත වන අවස්ථාවේ පෞද්ගලික මධ්‍යස්ථානයක මුදලට ප්‍රතිකාර කරන්නේ ඇයිද යන්න විමසීමේදී, වෛද්‍යවරයා, තමන් වර්ජනයක් ගැන නොදන්නා බව පැවසුවා.\nප්‍රශ්න කිරීමත් සමග ඔහු දොර සේවිකාවක් යොදා අරවාගෙන ප්‍රධාන මාර්ගය හරහා දිව යන්නට වූ අතර පසුව ගලේවෙල රජයේ රෝහල තුලට දිව ගිය බවයි අප වාර්තාකරු කියා සිටියේ.\nගලේවෙල රෝහලේ සේවිකාවන් හා ආරක්ෂක නිලධාරියකු කිවේ එම වෛද්‍යවරයා ගලේවෙල රෝහලේ නොව මේ වනවිට කැකිරාව රෝහලේ සේවය කරන බවයි.\nකෙසේ වෙතත් පසුව වෙනත් පුද්ගලයෙකු පැමිණ මාධවේදීයාට දොස් පවරන්නට වුණා.",
       "URL": "https://www.hirunews.lk/164244/රජයේ-රෝහල්වල-වෛද්‍ය-වර්ජනය-අතරේ-වෛද්‍යවරයෙකු-රෝහලක්-ඉදිරිපිට-ම-මුදලට-ප්‍රතිකාර-කරයි",
       "Category": "Local News",
       "Parent URL": "https://www.hirunews.lk/local-news.php?pageID=4455"
}