{
       "Source": "hirunews",
       "Timestamp": "Saturday, 31 March 2018 - 15:50",
       "Headline": "ත්‍රී රෝද රථ අනතුරකින් කාන්තාවක මියගොස් තවත් තුන්දෙනෙකුට තුවාල",
       "News Content": "අනුරාධපුර - පුත්තලම මාර්ගයේ කොරකහවැව ප්‍රදේශයේ අද උදෑසන සිදුවූ රිය අනතුරකින් කාන්තාවක් ජීවිතක්ෂයට පත්වුණා.\nමාර්ගය අයිනේ නවතා තිබූ ලොරි රථයක ත්‍රිරෝද රථයක් ගැටීමෙන් මෙම අනතුර සිදුව ඇති අතර, ඉන් බරපතල තුවාල ලැබූ තවත් තිදෙනෙකු අනුරාධපුර ශික්ෂණ රෝහලට ඇතුළත් කර ඇති බවයි පොලීසිය ප්‍රකාශ කළේ.\nමෙලෙස අනතුරට ලක්ව ඇත්තේ ත්‍රිකුණාමලය - මුතූර් ප්‍රදේශයේ සිට පුත්තලම බලා ගමන් කරමින් සිටි එකම පවුලක පිරිසක්.\nත්‍රිරෝද රථය පැදවූ 26 හැවිරිදි රියදුරාට නින්දයාමෙන් මෙම අනතුර සිදුව ඇති බව සදහන්.\nඅනතුර සම්බන්ධයෙන් ලොරි රථයේ රියදුරා අනුරාධපුර පොලීසිය මගින් අත්අඩංගුවට ගෙන තිබෙනවා.",
       "URL": "https://www.hirunews.lk/187339/ත්‍රී-රෝද-රථ-අනතුරකින්-කාන්තාවක-මියගොස්-තවත්-තුන්දෙනෙකුට-තුවාල",
       "Category": "Local News",
       "Parent URL": "https://www.hirunews.lk/local-news.php?pageID=4011"
}