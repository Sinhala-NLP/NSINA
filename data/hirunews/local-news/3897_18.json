{
       "Source": "hirunews",
       "Timestamp": "Wednesday, 13 June 2018 - 17:42",
       "Headline": "තරුණියකගේ සැක කටයුතු මරණයක් පිළිබඳ පරීක්ෂණ",
       "News Content": "ඇල්පිටිය ඌරගහ ප්‍රදේශයේදී තරුණියකගේ සැක කටයුතු මරණයක් පිළිබඳ පොලිසිය පරීක්ෂණ ආරම්භ කර තිබෙනවා.\nමියගොස් ඇත්තේ 21 හැවිරිදි තරුණියක්.\nඊයේ සවස සිය සේවය අවසන් වී මෙම තරුණිය නිවසට නොපැමිණීම හේතුවෙන් දෙමව්පියන් සොයා බලා තිබෙනවා.\nඑහිදී අනාවරණ වී ඇත්තේ අනතුරකට ලක්වීමෙන් අදාළ තරුණිය බලපිටිය රෝහලට ඇතුලත් කර ඇති බවයි.\nමෙම තරුණිය රෝහලට ඇතුලත් කර ඇත්තේ වෑන් රථයකින් පැමිණි තරුණයෙක් වන අතර එම වෑන් රථයේ ලියාපදිංචි අංකය රොහලේ ආරක්ෂක නිලධාරීන් විසින් සටහන් කරගෙන තිබුනා.\nඇය මියගොස් ඇති බවට වෛද්‍යවරුන් ප්‍රකාශ කිිරීමෙන් පසු එම පුද්ගලයා වෑන් රථයෙන්ම පළාගොස් තිබෙනවා.\nසිදු කළ විමර්ශණයේදී සැකකරුගේ නිවසේ තිබි  වෑන් රථය සොයාගෙන තිබෙනවා.\nසැකකරු සොයා පොලිස් පරීක්ෂණ ක්‍රියාත්මකයි.\nසැකකරු සහ මෙම තරුණිය අතර කලක පටන් ප්‍රේම සම්බන්ධයක් තිබී ඇති අතර එම තරුණයා විවාහකයෙකු බව දැනගැනීමෙන් පසු තරුණිය එම සබඳතාව නතර කර ඇතැයි සඳහන්.\nඒ සම්බන්ධයෙන් ඇතිවූ ආරවුලක් මත ඝාතනය සිදුවන්නට ඇති බවටයි සැක කෙරෙන්නේ.\nකෙසේවෙතත් මරණයට නිශ්චිත හේතුවක් මෙතෙක් අනාවරණ වී නොමැති අතර පශ්චාත් මරණ පරීක්ෂණය හෙට පැවැත්වීමට නියමිතයි.\nඌරගස්මංහන්දිය පොලිසිය විමර්ශණ මෙහෙයනවා.",
       "URL": "https://www.hirunews.lk/192999/තරුණියකගේ-සැක-කටයුතු-මරණයක්-පිළිබඳ-පරීක්ෂණ",
       "Category": "Local News",
       "Parent URL": "https://www.hirunews.lk/local-news.php?pageID=3897"
}