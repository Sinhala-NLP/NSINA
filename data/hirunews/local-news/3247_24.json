{
       "Source": "hirunews",
       "Timestamp": "Monday, 15 July 2019 - 0:06",
       "Headline": "2019 ක්‍රිකට් ලෝක කුසලානය සත්කාරක එංගලන්තයට",
       "News Content": "පළමු වරට ලෝක කුසලාන එක්දින තරඟාවලියේ ශුරතාව දිනා ගැනීමට එංගලන්ත කණ්ඩායම මිට සුළු මොහොතකට පෙර සමත් වුණා.\nඒ නවසීලන්තය කණ්ඩායම පරාජය කරමින්.\nනවසිලන්ත කණ්ඩායම කාසියේ වාසිය දිනාගෙන පළමුව පන්දුවට පහර දුන් අතර නියමිත පන්දුවාර 50 අවසානයේ කඩුලු 8ක් දැවී ලකුණු 241ක් ලබා ගැනීමට සමත් වුණා.\nනවසීලන්තය වෙනුවෙන් හෙන්රි නික්ලස් ලකුණු 55ක්ද, ටොම් ලේතම් ලකුණු 47ක්ද, නායක කෙන් විලියම්සන් ලකුණු 30ක් ලබා ගැනීමට සමත් වුණා.\nපන්දු යැවීමේදී එංගලන්තය වෙනුවෙන් ක්‍රිස් වෝක්ස් සහ ලියම් ප්ලන්කට් කඩුලු 3 බැගින් දවා ගත්තා.\nපිළිතුරු ඉනිම හඹාගිය එංගලන්තය නියමිත පන්දුවාර  අවසානයේ ලකුණු 241ක් රැස් කර ලකුණු මට්ටම සම වීම හේතුවෙන් සුපිරි පන්දු වාරයක් ලබාදීමට තීරණය කෙරුනා.\nනවසීලන්තය වෙනුවෙන් පන්දු යැවීමේදී ලුකි ෆර්ගර්සන් සහ ජිමී නිෂම් කඩුළු 3 බැගින් බිඳහෙළුවා.\nමැට් හෙන්රි, කොලින් ඩි ග්‍රෑන්ඩ් හෝම් එක් කඩුල්ල බැඟින් දවා ගැනීමට සමත් වුණා.\nතරගයේ ජයග්‍රහණය තීරණය කිරීම සඳහා ලැබුනු සුපිරි පන්දු වාරයේදී එංගලන්ත පිතිකරුවන් ලකුණු 15ක් රැස් කළා.\nනවසීලන්ත කණ්ඩායමට ඒ අනුව සිය පන්දු වාරයේදී ලබාගත යුතු වූ ලකුණු සංඛ්‍යාව 16ක්.\nකෙසේවෙතත් නවසීලන්තයට එම පන්දුවාරයේදී කඩුල්ලක් දැවී ලබාගැනීමට හැකිවුයේ ලකුණු 15ක් පමණයි.\nඒ අනුව ලෝක කුසලාන අවසන් මහා තරගයේ ජය සත්කාරක එංගලන්තයට හිමිවුනා.\nතරගයේ වීරයා එංගලන්ත කණ්ඩායමේ බෙන් ස්ටොක්.\nතරගාවලියේ වීරයා සම්මානය කේන් විලියම්සන්ට හිමිවුනා.",
       "URL": "https://www.hirunews.lk/220319/2019-ක්‍රිකට්-ලෝක-කුසලානය-සත්කාරක-එංගලන්තයට",
       "Category": "Local News",
       "Parent URL": "https://www.hirunews.lk/local-news.php?pageID=3247"
}