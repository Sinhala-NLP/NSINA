{
       "Source": "hirunews",
       "Timestamp": "Tuesday, 24 January 2023 - 12:58",
       "Headline": "තායිලන්ත ජාතික තරුණියන් පිරිසක් ආගමන විගමන දෙපාර්තමේන්තු භාරයට",
       "News Content": "නීතිවිරෝධි ලෙස මෙරට රැදී සිටිමින් කොළඹ නගරයේ පවත්වාගෙන ගිය සම්බාහන ආයතන 06ක සේවය කළ තායිලන්ත ජාතික තරුණියන් 15 දෙනෙකු ආගමන විගමන දෙපාර්තමේන්තුවේ විමර්ශන අංශයේ නිලධාරින් භාරයට ගෙන තිබෙනවා.\nඉන් 05 දෙනෙකු කොල්ලුපිටියේ සහ ගල්කිස්ස ප්‍රදේශවල පවත්වාගෙන ගිය සම්බාහන ආයතන 05ක සේවයේ නිරතව සිටිය දී ආගමන විගමන දෙපාර්තමේන්තු භාරයට ගෙන ඇති අතර ඔවුන්ගෙන් 04 දෙනෙකුගේ වලංගු වීසා කාලය අවසන්ව තිබී ඇති බව සඳහන්.\nඑමෙන්ම එක් කාන්තාවක් සංචාරක වීසා මත දිවයිනට පැමිණ තිබෙනවා.\nඅනෙක් තායිලන්ත ජාතික තරුණියන් 10 දෙනා අත්අඩංගුවට ගෙන ඇත්තේ කොළඹ, හැව්ලොක් පාරේ , තුන්මුල්ල මංසන්ධියේ දී පවත්වාගෙන ගිය සම්බාහන ආයතනයක සිටිය දීයි.\nඔවුන් සංචාරක වීසා මත පසුගිය වසරේ නොවැම්බර් මස දිවයිනට පැමිණ තිබෙනවා.\nඅත්අඩංගුවට ගත් තායිලන්ත ජාතික තරුණියන් 15 දෙනා මෙරටින් පිටුවහල් කරන තෙක් වැලිසර රැඳවුම් මධ්‍යස්ථානයේ රඳවා තැබීමටයි ආගමන විගමන දෙපාර්තමේන්තුව කටයුතු කර ඇත්තේ.",
       "URL": "https://www.hirunews.lk/325767/තායිලන්ත-ජාතික-තරුණියන්-පිරිසක්-ආගමන-විගමන-දෙපාර්තමේන්තු-භාරයට",
       "Category": "Local News",
       "Parent URL": "https://www.hirunews.lk/local-news.php?pageID=582"
}