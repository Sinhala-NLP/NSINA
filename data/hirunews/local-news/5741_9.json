{
       "Source": "hirunews",
       "Timestamp": "Monday, 02 December 2013 - 9:25",
       "Headline": "මෝටර් රථ අනතුරකින් පුද්ගලයෙකු මරුට.",
       "News Content": "මින්නේරිය - මඩකලපුව - ත්‍රිකෝණමඩු මාර්ගයේ කිලෝමීටර් 56 කණුව ආසන්නයේ දී දී ඊයේ (01) පස්වරුවේ සිදුවූ රිය අනතුරකින් පුද්ගලයෙකු ජීවිතක්ෂයට පත්වී තිබෙනවා. පොලිස් මාධ්‍ය ප්‍රකාශක කාර්යාලය සඳහන් කළේ මින්නේරිය දෙස සිට පොළොන්නරුව දෙසට ධාවනය වූ මෝටර් රථය රියදුරුට පාලනය කර ගත නොහැකිව බෑවුමකට පෙරළීමෙන් අනතුර සිදුව ඇති බවයි. සිද්ධියෙන් බරපතල තුවාල ලැබූ ඔහු පොළොන්නරුව රෝහලට ඇතුළත් කිරීමෙන් පසු ජීවිතක්ෂයට පත්ව ඇති බව සදහන්. ජීවිතක්ෂයට පත්වූ පුද්ගලයා 39 හැවිරිදි උදාගම, ලක්ෂ උයන, පොළොන්නරුව ප්‍රදේශයේ පදිංචිකරුවෙක්.",
       "URL": "https://www.hirunews.lk/72570/මෝටර්-රථ-අනතුරකින්-පුද්ගලයෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=5741"
}