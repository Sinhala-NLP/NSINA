{
       "Source": "hirunews",
       "Timestamp": "Friday, 04 November 2022 - 7:33",
       "Headline": "ගත වූ මාස තුනේ බස්නාහිරින් ලාදුරු රෝගීන් 364ක්",
       "News Content": "පසුගිය මාස 03 ඇතුළත බස්නාහිර පළාතෙන් ලාදුරු රෝගීන් 364 දෙනෙකු සොයාගෙන තිබෙනවා.\nකොළඹ දිස්ත්‍රික්කයෙන් 168ක් ගම්පහින් 114ක් සහ කළුතර දිස්ත්‍රික්කයෙන් රෝගීන් 82ක් මෙලෙස රෝගීන් හමු වී ඇති බව යි සෞඛ්‍ය අමාත්‍යාංශයේ ලාදුරු මර්දන ව්‍යාපාරය සඳහන් කළේ.\nඑසේම මඩකලපුව දිස්ත්‍රික්කයෙන් ද රෝගීන් 126ක් වාර්තා වී තිබෙනවා.\nමෙරට ලාදුරු රෝගීන් හඳුනාගෙන ඔවුන්ට ප්‍රතිකාර කිරීමේ වැඩපිළිවළක් ක්‍රියාත්මක කරන බව යි සෞඛ්‍ය අමාත්‍යංශයේ ලාදුරු මර්දන ව්‍යාපාරයේ අධ්‍යක්ෂ විශේෂඥ වෛද්‍ය ප්‍රසාද් රණවීර කියා සිටියේ.\nඉදිරි මාස 06 තුළ 2017 වසරේ දී ලාදුරු රෝගය ආසාදනය වූවන්ගේ ඥාතීන් පරීක්ෂා කිරීම මහජන සෞඛ්‍ය පරීක්ෂකවරුන් හරහා සිදු කිරීමට ද නියමිත යි.",
       "URL": "https://www.hirunews.lk/319563/ගත-වූ-මාස-තුනේ-බස්නාහිරින්-ලාදුරු-රෝගීන්-364ක්",
       "Category": "Local News",
       "Parent URL": "https://www.hirunews.lk/local-news.php?pageID=758"
}