{
       "Source": "hirunews",
       "Timestamp": "Saturday, 14 January 2023 - 22:04",
       "Headline": "සම්බාහන මධ්‍යස්ථානයක් මුවාවෙන් සිදුකළ ගණිකා නිවාසයක් වටළයි",
       "News Content": "වලාන මධ්‍යම දූෂණ මර්දන ප්‍රහාරක ඒකකයට ලද තොරතුරක් මත, කොල්ලුපිටිය,මුහුදු මාවත ප්‍රදේශයේ සිදුකළ මෙහෙයුමකදී මහා පරිමාණයෙන් සිදුකරගෙන ගිය ගණිකා නිවාසයක් වටලා තිබෙනවා.\nසම්භාහන මධ්‍යස්ථානයක් මුවාවෙන් මෙම ගණිකා නිවාසය පවත්වාගෙන ගොස් තිබෙනවා.\nඑම අවස්ථාවේදී තායිලන්ත ජාතික කාන්තාවක් පස් දෙනෙකුද අත්අඩංගුවට ගෙන ඇති අතර, එහි කලමණාකාරවරයා ලෙස කටයුතු කළ යාපනය ප්‍රදේශයේ පදිංචි පුද්ගලයෙකුද අත්අඩංගුවට ගෙන ඇති බවයි විමර්ශන නිලධාරීන් සඳහන් කළේ.\nදීර්ඝ කාලයක් තිස්සේ පවත්වාගෙන ගිය මෙම ගණිකා නිවාසයේ සිටි තායිලන්ත ජාතික කාන්තාවන් රුපියල් පහළොස් දහසක මුදලකට අලෙවි කර ඇති බවද වාර්තාවනවා.",
       "URL": "https://www.hirunews.lk/325053/සම්බාහන-මධ්‍යස්ථානයක්-මුවාවෙන්-සිදුකළ-ගණිකා-නිවාසයක්-වටළයි",
       "Category": "Local News",
       "Parent URL": "https://www.hirunews.lk/local-news.php?pageID=602"
}