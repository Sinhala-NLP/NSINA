{
       "Source": "hirunews",
       "Timestamp": "Tuesday, 18 January 2022 - 7:30",
       "Headline": "දෛනික විදෙස් සංචාරකයින් 3000ක් දිවයිනට",
       "News Content": "මේ වන විට දිනකට විදේශීය සංචාරකයින් 3000කට වැඩි ප්‍රමාණයක් මෙරටට පැමිණෙමින් සිටින බව සිවිල් ගුවන් සේවා අධිකාරියේ සභාපති උපුල් ධර්මදාස පවසනවා.\nදැනට මෙරට සංචාරක ව්‍යාපාරය ඉහළ මට්ටමකට පත්වෙමින් ඇති අතර, ඊයේ වන විට විදෙස් සංචාරකයින් 46,942නෙකු මෙරට රැදී සිටින බවත් ඔහු ප්‍රකාශ කළා.\nවිදේශීය සංචාරකයින් මෙරටට ගෙන ඒම සදහා විදේශීය ගුවන් සේවා සමාගම් 22ක් පමණ දැනට දායක වී ඇති අතර, තවත් ගුවන් සේවා සමාගම් රැසක් ශ්‍රී ලංකාව සමග ගුවන් සේවා සබඳතා ආරම්භ කිරීමට බලාපොරොත්තුවෙන් සිටින බවයි ගුවන් සේවා අධිකාරියේ සභාපතිවරයා වැඩිදුරටත් කියා සිටියේ.",
       "URL": "https://www.hirunews.lk/294290/දෛනික-විදෙස්-සංචාරකයින්-3000ක්-දිවයිනට",
       "Category": "Local News",
       "Parent URL": "https://www.hirunews.lk/local-news.php?pageID=1418"
}