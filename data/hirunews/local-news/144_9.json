{
       "Source": "hirunews",
       "Timestamp": "Friday, 28 July 2023 - 16:16",
       "Headline": "පුපුරණ ද්‍රව්‍ය යොදා මසුන් මැරූ  තිදෙනකු නාවික හමුදා භාරයට",
       "News Content": "නීතිවිරෝධී අයුරින් ධීවර කටයුතු සිදුකළ පුද්ගලයින් තුන්දෙනෙකු නැගෙනහිර මුහුදේ දී නාවික හමුදා භාරයට ගෙන තිබෙනවා.\nපුපුරණ ද්‍රව්‍ය උපයෝගී කරමින් මසුන් මැරීමේ  නිරත වී සිටී සිටි මෙම පුද්ගලයන් තිදෙනා සමඟ ඩිංගි යාත්‍රා වක්,කිලෝග්රෑම්  105 ක පමණ මසුන් තොගයක් සහ නීති විරෝධී  ධීවර ආම්පන්න රැසක් නාවික හමුදා භාරයට ගත් බව නාවික හමුදාව පවසනවා.\nඅත්අඩංගුවට ගත් සැකකරුවන් සහ භාණ්ඩ තොගය ඉදිරි නීතිමය කටයුතු සඳහා කුච්චවේලි ධීවර පරික්ෂක කාර්යාලය වෙත භාරදී  තිබෙන බව නාවික හමුදාව වැඩිදුරටත් අනාවරණය කරනවා.",
       "URL": "https://www.hirunews.lk/342844/පුපුරණ-ද්‍රව්‍ය-යොදා-මසුන්-මැරූ-තිදෙනකු-නාවික-හමුදා-භාරයට",
       "Category": "Local News",
       "Parent URL": "https://www.hirunews.lk/local-news.php?pageID=144"
}