{
       "Source": "hirunews",
       "Timestamp": "Thursday, 01 December 2022 - 14:25",
       "Headline": "දෙවන පාසල් වාරය අදින් අවසන් - තුන්වන වාරය ලබන 05 වනදා ඇරඹේ",
       "News Content": "2022 වර්ෂයේ පාසල් දෙවන වාරය අදින් අවසන් වන බව අධ්‍යාපන අමාත්‍යංශය ප්‍රකාශ කළා.\nතුන්වන වාරය ලබන 05 වනදා ආරම්භ වන අතර එය ක්‍රියාත්මක වන්නේ අදියර තුනක් යටතේයි.\nඒ අනුව එහි පළමු අදියර එදින සිට ලබන 22 වනදා දක්වා පාසල් පැවැත්වෙනවා.\n23 වනදා සිට ලබන වසරේ ජනවාරි 01 දා දක්වා යළි පාසල් නිවාඩුව ලබාදෙන අතර දෙවන අදියර යටතේ ජනවාරි 02 වනදා සිට 20 වනදා දක්වා යළි පාසල් පැවැත්වීමටයි නියමිතව ඇත්තේ.\nජනවාරි 21 වනදා තුන්වන වාරය සඳහා යළි නිවාඩු දෙන පාසල්, අධ්‍යයන පොදු සහතික පත්‍ර සාමාන්‍ය පෙළ විභාගය හේතුවෙන් පෙබරවාරි 19 වනදා දක්වා නිවාඩු ලබාදෙන බවයි අධ්‍යාපන අමාත්‍යංශය නිවේදනය කළේ.\nතුන්වන අදියර යටතේ යළි පාසල් ආරම්භ වන්නේ පෙබරවාරි 20 වනදායි.",
       "URL": "https://www.hirunews.lk/321726/දෙවන-පාසල්-වාරය-අදින්-අවසන්-තුන්වන-වාරය-ලබන-05-වනදා-ඇරඹේ",
       "Category": "Local News",
       "Parent URL": "https://www.hirunews.lk/local-news.php?pageID=695"
}