{
       "Source": "hirunews",
       "Timestamp": "Monday, 20 February 2023 - 9:07",
       "Headline": "විදුලි බිල් ගාස්තුවට එරෙහිව ජනප්‍රිය සංගීත කණ්ඩායමක් විරෝධතාවක",
       "News Content": "විදුලි බිල වැඩි කිරීමට විරෝධය පාමින් ජනප්‍රිය සංගීත කණ්ඩායමක් සිය පුහුණුවීම් අතරතුර විදුලිය විසන්ධි කරමින් විරෝධතාවක් සිදුකර තිබෙනවා.\nහැටන් ප්‍රදේශයේ ජනප්‍රිය සංගීත කණ්ඩායමක් සිය පුහුණුවීම් කටයුතු සිදු කරමින් සිටින අවස්ථාවේ විදුලි බිල වැඩි කිරීමට විරෝධය පාමින් ඊයේ (19) දින රාත්‍රී 7 සිට 7.10 දක්වා විදුලිය විසන්ධි කර සිටින අයුරු අප ප්‍රාදේශීය වාර්තාකරුගේ කැමරා කාචයේ සටහන්ව තිබුණා.\n'හැටන් දහරා' නමැති එම සංගීත කණ්ඩායමේ ශිල්පින් කියා සිටින්නේ විදුලි බිල වැඩි කිරීම නිසා තම පුහුණුවීම් කටයුතුවලට බාධා පැමිණ ඇති බවයි.\nදැනටමත් තම පුහුණුවීම් කටයුතු සිදු කරන ශබ්දාගාරයට විශාල විදුලි බිලක් මාසිකව ලැබෙන බවත්, නව විදුලි බිල වැඩිවීමත් සමග තම සංගීත කණ්ඩායමේ පුහුණුවීම් කටයුතු සිදු කරගෙන යාමට විශාල බාධාවක් ඉන් සිදුව ඇති බවයි.",
       "URL": "https://www.hirunews.lk/327833/විදුලි-බිල්-ගාස්තුවට-එරෙහිව-ජනප්‍රිය-සංගීත-කණ්ඩායමක්-විරෝධතාවක",
       "Category": "Local News",
       "Parent URL": "https://www.hirunews.lk/local-news.php?pageID=524"
}