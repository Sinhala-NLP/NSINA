{
       "Source": "hirunews",
       "Timestamp": "Wednesday, 08 May 2019 - 15:10",
       "Headline": "නීති විරෝධීව ධීවර කටයුතුවල නිරතවූ 41ක් අත්අඩංගුවට (ඡායාරූප)",
       "News Content": "නීති විරෝධීව මසුන් මැරීමේ නිරතව සිටි පුද්ගලයන් 41 දෙනෙකු නාවික හමුදාව විසින් අත්අඩංගුවට ගෙන තිබෙනවා.\nත්‍රිකුණාමලය මුහුදු තීරයේදී නීති විරෝධී දැල් භාවිත කරමින් ධීවර කටයුතුවල නිරතව සිටියදී මෙම පිරිස අත්අඩංගුවට ගනු ලැබුවේ නැගෙනහිර නාවික විධානයට අයත් නාවිකයන් පිරිසක් විසින්.\nඅවුරුදු 18ත් 60ත් අතර වයස්වල පසුවන සැකකරුවන් ත්‍රිකුණාමලය සහ කින්නියා ප්‍රදේශවල පදිංචිකරුවන්.\nධීවර කටයුතු සඳහා යොදාගත් ඩිංගි යාත්‍රා 5ක්, පිටත දහන යන්ත්‍ර 5ක්, මීටර් 225ක් දිගැති තහනම් දැල් 5ක් සහ මසුන් කිලෝ 94ක් නාවික හමුදා භාරයට ගෙන තිබෙනවා.\nසැකකරුවන් සහ අත්අඩංගුවට ගත් භාණ්ඩ වැඩිදුර විමර්ශණ සඳහා ත්‍රිකුණාමලය සහකාර ධීවර අධ්‍යක්ෂ වෙත භාරදී ඇති බවයි නාවික හමුදාව සඳහන් කළේ.",
       "URL": "https://www.hirunews.lk/216003/නීති-විරෝධීව-ධීවර-කටයුතුවල-නිරතවූ-41ක්-අත්අඩංගුවට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=3362"
}