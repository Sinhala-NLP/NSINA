{
       "Source": "hirunews",
       "Timestamp": "Saturday, 19 September 2020 - 19:44",
       "Headline": "මත්ද්‍රව්‍යවලට ඇබ්බැහිවූවන් පුනරුත්ථාපනට සම්පත් දායකයින් පුහුණු කිරීමේ වැඩමුළුවක්",
       "News Content": "දිවයින පුරා ඊයේ රාත්‍රි අටේ සිට අද අලුයම 4 දක්වා සිදුකළ විශේෂ රථවාහන මෙහෙයුමකදී බීමත් රියදුරන් 249 දෙනෙකු අත්අඩංගුවට ගෙන තිබෙනවා.\nවෙනත් රථ වාහන වැරදි සම්බන්ධයෙන් නඩු 3,106 ක් ඇතුලු නඩු 3,355 ක් ලබාගෙන ඇති බවයි පොලීසිය සඳහන් කළේ.\nඑමෙන්ම වාහන 249 ක්ද පොලිස් භාරයට ගෙන තිබෙනවා.\nඑමෙන්ම, හෙරොයින් ග්‍රෑම් 64 යි මිලිග්‍රෑම් 800 ක් සමඟ 24 හැවිරිදි කාන්තාවක් ග්‍රෑන්ඩ්පාස් පොලිස් වසමේ නාගලගම්වීදිය 225 වත්තේදී අත්අඩංගුවට ගෙන තිබෙනවා.\nපොලිස් මත්ද්‍රව්‍ය කාර්යාංශයේ නිලධාරින්ට ලද තොරතුරක් මත අද උදෑසන මෙම කාන්තාව අත්අඩංගුවට ගෙන ඇති බවයි පොලිස් මාධ්‍ය කොට්ඨාශය සඳහන් කළේ.\nඇය කොළඹ 14 ප්‍රදේශයේ පදිංචිකාරියක්.\nමේ අතර පොලිසිය විසින් උපදේශන ක්‍රමවේදය ඔස්සේ මත්ද්‍රව්‍ය භාවිතයට ඇබ්බැහිවූවන් පුනරුත්ථාපනය සඳහා දියත් කෙරෙන නව වැඩපිළිවෙලේ සම්පත් දායකයින් පුහුණු කිරීමේ වැඩමුළුව අද(19) උදෑසන ශ්‍රී ජයවර්ධනපුර සරසවියේදී ආරම්භ වුණා.\nඊට බස්නාහිර පළාත භාර ජ්‍යෙෂ්ඨ නියෝජ්‍ය පොලිස්පති දේශබන්දු තෙන්නකෝන් ද එක්ව සිටියා.\nමේ අතර, විදේශීය රටක නිෂ්පාදිත බෝර 12 ගිනි අවියක් සහ ඒ සඳහා භාවිත කරන පතොරම් දෙකක් මෙන්ම, මෙරට නිෂ්පාදිත ගිනි අවි දෙකක් සමඟ  පුද්ගලයින් 3 දෙනෙකු කිරිදිවැල, උඩවලව, සහ පරයනාලන්කුලම් යන ප්‍රදේශවලදී අත්අඩංගුවට ගෙන තිබුණා.",
       "URL": "https://www.hirunews.lk/250623/මත්ද්‍රව්‍යවලට-ඇබ්බැහිවූවන්-පුනරුත්ථාපනට-සම්පත්-දායකයින්-පුහුණු-කිරීමේ-වැඩමුළුවක්",
       "Category": "Local News",
       "Parent URL": "https://www.hirunews.lk/local-news.php?pageID=2443"
}