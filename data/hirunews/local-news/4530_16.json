{
       "Source": "hirunews",
       "Timestamp": "Saturday, 06 May 2017 - 14:24",
       "Headline": "update - ගම්පොළ  දරුවා පැහැර ගැනීමේ සිද්ධියේ මහමොළකරු අත්අඩංගුවට",
       "News Content": "ගම්පොළ  දරුවා පැහැර ගැනීම දරුවා සමග අතුරුදන් වූ බවට පැවසූ තරුණයා විසින් මෙහෙයවා ඇති බවට හෙළිව තිබෙනවා.\nපොලිසිය ප්‍රකාශ කළේ මේ වනවිට ඔහු සමග මඩකලපුව - කරදියනාරු ප්‍රදේශයේ පදිංචි මවක සහ දියණියක ද සිද්ධිය සම්බන්ධයෙන් අත්අඩංගුවට ගෙන ඇති බවයි.\nතවත් කිහිපදෙනෙකු අත්අඩංගුවට ගැනීමට සිටින බව ද පොලිසිය සදහන් කළා.\nදරුවා සොයාගැනීමෙන් අනතුරුව වෛද්‍ය පරීක්ෂණයකට ලක්කර ඇති අතර  දරුවා යහපත් සෞඛ්‍ය තත්වයෙන් පසුවන බව වෛද්‍යවරුන් සනාථකර ඇති බව පොලිසිය පවසනවා.\nupdate :- Saturday, May 6, 2017 4.14pm\n------------------------------------------------------------\nගම්පොළදී පැහැර ගැනීමට ලක්වූ අවුරුදු දෙකයි මාස 8ක් වයසැති කුඩා දරුවා මඩකලපුව - කරදියනාරු ප්‍රදේශයෙන් සොයා ගත් බව පොලිසිය ප්‍රකාශ කළා.\nපැහැර ගන්නා අවස්ථාවේ දරුවා සමග සිටි 26 හැවිරිදි තරුණයා කප්පම්කරුවන් විසින් මුදා හැර ඇති බව අද පෙරවරුවේ වාර්තා වුණා.\nකප්පම්කරුවන් මහනුවර ප්‍රදේශයේදී එම තරුණයා මුදා හැර ඇති බවයි එහිදී ප්‍රකාශ වුණේ.",
       "URL": "https://www.hirunews.lk/160743/update-ගම්පොළ-දරුවා-පැහැර-ගැනීමේ-සිද්ධියේ-මහමොළකරු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4530"
}