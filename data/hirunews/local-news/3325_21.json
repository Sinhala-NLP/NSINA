{
       "Source": "hirunews",
       "Timestamp": "Friday, 31 May 2019 - 7:51",
       "Headline": "විජේදාසට රුපියල් මිලියන 500 ක් ගෙවන්නැයි, ලේක්හවුස් ආයතනයට නියෝග",
       "News Content": "පාර්ලිමේන්තු මන්ත්‍රී ආචාර්ය විජේදාස රාජපක්ෂට අපහාස වන අයුරින් ලිපියක් පළ කිරීම සම්බන්ධයෙන් ඔහුට රුපියල් මිලියන 500 ක වන්දියක් ගෙවන ලෙස ලේක්හවුස් ආයතනයට කොළඹ දිසා අධිකරණය ලබාදුන් තීන්දුව බස්නාහිර පළාත් සිවිල් අභියාචනාධිකරණය ඊයේ යළි තහවුරු කළා.\nඒ, අදාළ තීන්දුවට එරෙහිව ලේක්හවුස් ආයතනය ගොනුකළ අභියාචනයේ තීන්දුව ප්‍රකාශයට පත් කරමින්.\nවිජේදාස රාජපක්ෂ ලේක්හවුස් පුවත්පත් සමාගමට විරුද්ධව අපහාස කිරීමේ චෝදනාව යටතේ නඩු ගොනු කරනු ලැබුවේ 2010 වසරේදීයි.\nඒ, ලේක්හවුස් පුවත්පතක් මන්ත්‍රීවරයා පිළිබඳව පළ කළ ලිපියක් සම්බන්ධයෙන්.",
       "URL": "https://www.hirunews.lk/217427/විජේදාසට-රුපියල්-මිලියන-500-ක්-ගෙවන්නැයි-ලේක්හවුස්-ආයතනයට-නියෝග",
       "Category": "Local News",
       "Parent URL": "https://www.hirunews.lk/local-news.php?pageID=3325"
}