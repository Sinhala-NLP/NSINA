{
       "Source": "hirunews",
       "Timestamp": "Thursday, 24 November 2016 - 16:19",
       "Headline": "වන අලි ප්‍රහාරකින් පුද්ගලයකුට බරපතල තුවාල (ඡායාරූප)",
       "News Content": "සුුරියවැව මහආර ප්‍රදේශයේදී වන අලි ප්‍රහාරයකට ලක්වු පුද්ගලයකු බරපතල තුවාල ලබා රෝහල් ගතකර තිබෙනවා.\nඅද දහවල් කෙසෙල් වගාවක වල් නෙලමින් සිටියදී ඔහු මෙම ප්‍රහාරයට ලක්ව ඇති බවයි අප  වාර්තාකරු සඳහන් කලේ.\nඅද දහවල් 12.30 ට පමණ මෙලෙස වන අලි ප්‍රහාරයට ලක්වී ඇත්තේ මහආර ප්‍රදේශයේම පදිංචි දෙදරු පියෙක්.\nඔහු තවත් අයෙකු සමග කෙසෙල් කොටුවේ වැඩ කරමින් සිටියදී වන අලියා කඩා වැදී තිබෙනවා.\nඑහිදී අනෙක් පුද්ගලයා ගම දෙසට දිවගොස් දිවි බේරාගෙන තිබෙනවා.\nඑම පුද්ගලයාගේ යතුරුපැදියට ද වන අලියා හානිකර ඇතැයි සඳහන්.\nවන අලි ප්‍රහාරයෙන් තුවාල ලැබු පුද්ගලයා හම්බන්තොට රෝහලේ ප්‍රතිකාර ලබනවා.\nඡායාරූප - සුරියවැව නුවන් ජයසේකර",
       "URL": "https://www.hirunews.lk/148244/වන-අලි-ප්‍රහාරකින්-පුද්ගලයකුට-බරපතල-තුවාල-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4782"
}