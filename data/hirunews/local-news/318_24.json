{
       "Source": "hirunews",
       "Timestamp": "Thursday, 25 May 2023 - 7:41",
       "Headline": "වන අලි ප්‍රහාරයකින් පුද්ගලයෙක් ජීවිතක්ෂයට",
       "News Content": "වැල්ලවාය පොලිස් වසමේ හදපානාගල ප්‍රදේශයේදී ඊයේ හවස (24) වන අලියෙකු පහර දී පුද්ගලයෙක් ජීවිතක්ෂයට පත්ව තිබෙනවා.\nමෙලස මියගොස් ඇත්තේ අවුරුදු 55ක් වන නෙලුව ගල, වැල්ලවාය ප්‍රදේශයේ පදිංචිකරුවෙක් බව සඳහන්.\nඔහු හදපානාගල වැව් රක්ෂිතයේ මාලු ඇල්ලීම සදහා යමින් සිටියදී වල් අලියෙකු පහරදීමෙන් මිය ගොස් ඇති බවට පොලිසිය විසින් සිදුකල වැඩිදුර විමර්ශනයේදී අනාවරණය වී තිබෙනවා.\nමෘත ශරීරය වැල්ලවාය රෝහලේ මෘත ශරීරාගාරයේ තැන්පත් කර ඇති අතර වැල්ලවාය පොලිසිය වැඩිදුර විමර්ශන සිදුකරනු ලබනවා.",
       "URL": "https://www.hirunews.lk/336145/වන-අලි-ප්‍රහාරයකින්-පුද්ගලයෙක්-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=318"
}