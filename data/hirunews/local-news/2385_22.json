{
       "Source": "hirunews",
       "Timestamp": "Saturday, 17 October 2020 - 6:48",
       "Headline": "පොලිස් අත්අඩංගුවේදී කාන්තාවක් මියයාම සම්බන්ධයෙන් හික්කඩුව, කලුපේ ප්‍රදේශයේදී විරෝධතාවක්",
       "News Content": "මත්ද්‍රව්‍ය චෝදනාවකට අත්අඩංගුවට ගත් කාන්තාවක් පොලිස් අත්අඩංගුවේදී මියගිය බවට චෝදනා කරමින් හික්කඩුව, කලුපේ ප්‍රදේශයේ දී අදාළ කාන්තාවගේ ඥාතීන් ඊයේ (16) විරෝධත්වක නිරත වුණා.\nහික්කඩුව පොලීසියට විරෝධය පළ කරමින් සිදුකළ මෙම විරෝධතාවදී ඔවුන් පවසා සිටියේ සිද්ධිය සම්බන්ධයෙන් නිසි විමර්ශනයක් සිදුකරන ලෙසයි.\nමේ අතර අදාළ 52 හැවිරිදි කාන්තාව අත්අඩංගුවට ගැනීමෙන් පසු මත්ද්‍රව්‍ය ගිලදැමූ බවයි පොලිසිය පවසන්නේ.\nපොලීසිය වැඩිදුරටත් සඳහන් කළේ අද (17) දිනයේ සිදුකෙරෙන මියගිය කාන්තාවගේ පශ්චාත් මරණ පරීක්ෂණයෙන් පසු ඉදිරි පියවර ගන්නා බවයි.",
       "URL": "https://www.hirunews.lk/252693/පොලිස්-අත්අඩංගුවේදී-කාන්තාවක්-මියයාම-සම්බන්ධයෙන්-හික්කඩුව-කලුපේ-ප්‍රදේශයේදී-විරෝධතාවක්",
       "Category": "Local News",
       "Parent URL": "https://www.hirunews.lk/local-news.php?pageID=2385"
}