{
       "Source": "hirunews",
       "Timestamp": "Tuesday, 14 March 2017 - 7:47",
       "Headline": "පෝදා මහමඟ දමා ගිය ඇමති ලේකම්ගේ මව වැඩිහිටි නිවාසයකට",
       "News Content": "ඉකුත් පොහෝ දින මහමඟ දමාගිය 83 හැවිරිදි මවක්, දරුවන්ගේ මැදිහත් වීමෙන් වැඩිහිටි නිවාසයට භාර දීමට ඇගේ දරුවන් එකගත්වය පල කර තිබෙනවා.\nතම වැඩිමල් පුතා විසින් කොට්ටාව - පන්නිපිටිය - මොරකැටිය ප්‍රදේශයේ මාර්ගයක දමා ගිය බවට මෙම මව කොට්ටාව පොලිසියට පැමිණ පැමිණිල්ලක් ඉදිරිපත් කර තිබූ බව සඳහන්.\nඒ අනුව ඇගේ පුතුන් දෙදෙනා පොලිසියට කැදවනු ලැබූ බවයි කොට්ටාව පොලිසිය කියා සිටියේ.\nපසුව පොලිසියේදී පොරොන්දු වු පරිදි දරුවන් සිය මව වැඩිහිටි නිවාසයකට රැගෙන ගොස් තිබෙනවා.\nරජයේ අමාත්‍යවරයෙකුගේ ලේකම්වරයෙකු යැයි හඳුන්වන වැඩිමහල් පුත්‍රයා විසිනුයි පොහෝ දින තම මව මෙලෙස මහමඟ දමා ගොස් ඇත්තේ.\nඇයට දරුවන් තුන්දෙනෙකු සිටින අතර, දෙවන පුත්‍රයා කෝටිපති ව්‍යාපාරිකයෙකු බවයි වාර්තා වන්නේ.",
       "URL": "https://www.hirunews.lk/156793/පෝදා-මහමඟ-දමා-ගිය-ඇමති-ලේකම්ගේ-මව-වැඩිහිටි-නිවාසයකට",
       "Category": "Local News",
       "Parent URL": "https://www.hirunews.lk/local-news.php?pageID=4616"
}