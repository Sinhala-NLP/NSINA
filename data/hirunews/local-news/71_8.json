{
       "Source": "hirunews",
       "Timestamp": "Saturday, 26 August 2023 - 13:51",
       "Headline": "වසරක් තුළ සාමාන්‍ය වෛද්‍යවරු 850 ක් ඉවත්ව යයි",
       "News Content": "වසරක කාලය තුළ සාමාන්‍ය වෛද්‍යවරුන් 850 දෙනෙකු සෞඛ්‍ය පද්ධතියට අහිමිවී ඇති බව විෂයභාර අමාත්‍යාංශය පිළිගෙන තිබෙනවා.\nරජයේ වෛද්‍ය නිලධාරීන්ගේ සංගමය තොරතුරු දැනගැනීමේ පනත යටතේ සෞඛ්‍ය අමාත්‍යාංශයෙන් කරනු ලැබූ ඉල්ලීමකට අනුව ලබාදී තිබූ තොරතුරුවලයි මේ බව දැක්වෙන්නේ.\nඒ අනුව පසුගිය වසරේ ජූනි මස 1 වනදා සිට මේ වසරේ මැයි මස 31 වනදා දක්වා කාලය තුළ මෙලෙස වෛද්‍යවරුන් සේවයෙන් ඉවත්ව ඇති අතර, විශේෂඥ වෛද්‍යවරුන් 274 දෙනෙකු අදාළ කාලය තුළ රට අතහැර ගොස් ඇති බවයි රජයේ වෛද්‍ය නිලධාරීන්ගේ සංගමයේ මාධ්‍ය ප්‍රකාශක චමිල් විජේසිංහ කියා සිටියේ.\nමේ අතර හික්කඩුව - වෑවල ප්‍රදේශයේ පිහිටි පුරාවිද්‍යා වටිනාකමක් ඇති ඉපැරණි සංචාරක ආයුර්වේද සංචාරක මධ්‍යස්ථානයකට ඇතුලුවූ පිරිසක් එහි භාණ්ඩවලට හානි කිරීමේ සිද්ධිය සම්බන්ධයෙන් කිහිපදෙනෙකු අත්අඩංගුවට ගෙන තිබෙනවා.\nපොලිසිය සඳහන් කළේ මෙම පහරදීමෙන් රුපියල් ලක්ෂ අටහමාරකට අධික දේපළ හානියක් සිදුව ඇති බවයි.",
       "URL": "https://www.hirunews.lk/346157/වසරක්-තුළ-සාමාන්‍ය-වෛද්‍යවරු-850-ක්-ඉවත්ව-යයි",
       "Category": "Local News",
       "Parent URL": "https://www.hirunews.lk/local-news.php?pageID=71"
}