{
       "Source": "hirunews",
       "Timestamp": "Thursday, 06 May 2021 - 17:35",
       "Headline": "කාබනික පොහොර භාවිත කළොත් වතු කම්කරුවන්ට රුපියල් 500ක වැටුපක්වත් නැහැ - වතු හිමියන් කියයි",
       "News Content": "රසායනික පොහොර නවතා කාබනික පොහොරවලට ගමන් කිරීමෙන් ගොවියා කබලෙන් ලිපට ඇද දැමීමට ආණ්ඩුව සැරසෙන බව සමගි ජන බලවේගයේ මහලේකම් රංජිත් මද්දුම බණ්ඩාර පවසනවා.\nඔහු පෙන්වා දෙන්නේ කාබනික පොහොර සම්පූර්ණයෙන්ම පාවිච්චි කරන රටවල් ඇත්තේ කිහිපයක් පමණක් බවයි.\nබොහෝ රටවල්වල කාබනික පොහොර සියයට 1.5ක ප්‍රමාණයක් භාවිතා කරන්නේ තණකොළ වැවීම සඳහා පමණයි.\nකාබනික පොහොර පාවිච්චියට ගැනෙන මෙවැනි ක්‍රමවේදයන් තුළින් ගොවියාගේ ආදායම අඩුවන අතර ආහාර හිඟයක් ද ඇතිවන බව ඔහු පෙන්වා දෙනවා.\nපොල්, වී ,රබර් ,තේ වැනි බෝග සඳහා කාබනික පොහොර යොදා ගතහොත් සියයට විස්සක් වැඩිපුර යෙදිය යුතු බවත් එහිදී රංජිත් මද්දුම බණ්ඩාර කියාසිටියා.\nමේ තත්ත්වය යටතේ  වතු සමාගම් පවසන්නේ පොහොර නොමැතිව වගාකරන්න සිදුවුණොත් කම්කරුවන්ට රුපියල් දහසක වැටුපක් නොව රුපියල් 500ක් වත් ගෙවීමට නොහැකි වන බවයි.\nකොරෝනා පළමු වෙනි රැල්ල මැතිවරණය හේතුවෙන් වැඩි කරගත් අතර  දෙවැනි රැල්ල ජනතාවට කොරෝනා නොමැති බවට පෙන්වීමට ගොස් වැඩිකර ගත් බව ද  සමගි ජන බලවේගයේ මහලේකම් රංජිත් මද්දුම බණ්ඩාර ප්‍රකාශ කළා.",
       "URL": "https://www.hirunews.lk/270626/කාබනික-පොහොර-භාවිත-කළොත්-වතු-කම්කරුවන්ට-රුපියල්-500ක-වැටුපක්වත්-නැහැ-වතු-හිමියන්-කියයි",
       "Category": "Local News",
       "Parent URL": "https://www.hirunews.lk/local-news.php?pageID=1971"
}