{
       "Source": "hirunews",
       "Timestamp": "Friday, 02 April 2021 - 19:22",
       "Headline": "කිතුනු බැතිමතුන් මහසිකුරාදා දිනය සමරයි (වීඩියෝ)",
       "News Content": "ජේසුස් ක්‍රිස්තුන් වහන්සේට කුරුසියේ ඇණ ගැසීම සහ මරණයට පත්වීම සිහිපත් කරමින්  කිතුනුවන් අද දිනය පුරා දුක්ප්‍රාප්ති දේව මෙහෙයන් පවත්වමින් මහ සිකුරාදා දිනය සමරනු ලැබුවා.\nඅළු බදාදා දිනයෙන් ආරම්භ වූ චතාරික සමයේදී ලොව පුරා කිතුනු බැතිමතුන් යැදුම්, උපවාස, පුන්‍ය ක්‍රියා සිදුකරමින් ඊට අදාළ කටයුතු සිදුකළා.\nගොබ් ඉරිදා ශුද්ධවූ සතිය ආරම්භ වීමත් සමඟ කිතුනු ජනතාව මහ බ්‍රස්පතින්දා, මහ සිකුරාදා, ආලේලූයියා සෙනසුරාදා සහ පාස්කු ඉරිදා යන දිනයන්හි විශේෂ දේව මෙහෙයන් පවත්වනු ලබනවා.\nකුරුසිය මත ජිවිතය පූජා කළ ජේසුස් ක්‍රිස්තුන් වහන්සේගේ උත්ථානය සලකුණු කරන පාස්කු ඉරිදා දිනය ද යෙදී ඇත්තේ ලබන 4 වනදාටයි.\nමහ සිකුරාදා දිනය සම්බන්ධයෙන් කොටහේන ශාන්ත ලුසියා දේවස්ථානයේ අද පැවති දේව මෙහෙයේදී අගරදගුරු අති උතුරුම් මැල්කම් කාදිනල් රංජිත් හිමිපාණන් අනුශාසනා කළා.",
       "URL": "https://www.hirunews.lk/267324/කිතුනු-බැතිමතුන්-මහසිකුරාදා-දිනය-සමරයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2045"
}