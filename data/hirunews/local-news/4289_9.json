{
       "Source": "hirunews",
       "Timestamp": "Wednesday, 04 October 2017 - 8:37",
       "Headline": "අපරාධ රැසකට සම්බන්ධ පුද්ගලයෙකු අඟුලානේදී අත්අඩංගුවට",
       "News Content": "අපරාධ රැසකට සම්බන්ධ පුද්ගලයෙකු රන් සහ තවත් භාණ්ඩ තොගයක් සමඟ අඟුලාන ප්‍රදේශයේදී අත්අඩංගුවට ගෙන තිබෙනවා.\nඊයේ අත්අඩංගුවට ගත් සැකකරුගෙන් කරන ලද ප්‍රශ්න කිරීම්වලදී අනාවරණ වී ඇත්තේ මොහු මත්කුඩු ජාවාරමට ද සම්බන්ධ අයෙකු බවටයි.\nමෙම පුද්ගලයාට එරෙහිව මොරටුව, පානදුර, හොරණ සහ බොරලැස්ගමුව යන පොලිස් ස්ථාන රැසක පැමිණිලි පවතින බව පොලීසිය ප්‍රකාශ කළා.\nඅත්අඩංගුවට ගත් සැකකරු සතුව තිබී රන් ග්‍රෑම් 100ක් සහ ගෑස් උඳුන්, ලැප්ටොප් යන්ත්‍ර, ජංගම දුරකථන, ඩිජිටල් කැමරා, රූපවාහිනී යන්ත්‍ර ඇතුළු තවත් උපකරණ රැසක් ද පොලිස් භාරයට ගෙන තිබෙනවා.",
       "URL": "https://www.hirunews.lk/172528/අපරාධ-රැසකට-සම්බන්ධ-පුද්ගලයෙකු-අඟුලානේදී-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4289"
}