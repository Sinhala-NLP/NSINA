{
       "Source": "hirunews",
       "Timestamp": "Friday, 16 October 2020 - 7:54",
       "Headline": "ඇඳිරි නීති බල ප්‍රදේශවල ආහාර ද්‍රව්‍ය සහ ඖෂධ වෙළඳසැල් අද යළි විවෘත කෙරේ",
       "News Content": "ඇඳිරි නීතිය ක්‍රියාත්මක පොලිස් බල ප්‍රදේශවල අද උදෑසන අටේ සිට රාත්‍රි දහය දක්වා ආහාර ද්‍රව්‍ය සහ ඖෂධ වෙළඳසැල් විවෘතව තැබෙන බව යුද හමුදාපති ලුතිනන් ජෙනරාල් ශවේන්ද්‍ර සිල්වා සඳහන් කළා.\nඇඳිරි නීතිය පැවති එම ප්‍රදේශවල පසුගිය සතියේ දින 03 ක කාලයක් ආහාර ද්‍රව්‍ය සහ ඖෂධ වෙළඳසැල් විවෘත කිරීමට පියවර ගෙන තිබුණා.\nකෙසේ වෙතත්, පැවති තත්ත්වයත් සමඟ යළිත් එය තාවකාලිකව නතර කෙරුණු අතර, ඉන් අනතුරුවයි අද වෙළඳසැල් විවෘත වන්නේ.\nමේ අතර, ඇඳිරි නීතිය උල්ලංඝනය කළ පුද්ගලයින් 167 දෙනෙකු සහ රථවාහන 40ක් මේ වනවිට පොලිස් භාරයට ගෙන තිබෙනවා.",
       "URL": "https://www.hirunews.lk/252640/ඇඳිරි-නීති-බල-ප්‍රදේශවල-ආහාර-ද්‍රව්‍ය-සහ-ඖෂධ-වෙළඳසැල්-අද-යළි-විවෘත-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=2387"
}