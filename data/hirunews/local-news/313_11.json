{
       "Source": "hirunews",
       "Timestamp": "Saturday, 27 May 2023 - 13:02",
       "Headline": "තම විවාහ උත්සවයට සූදානම් වූ තරුණියට ඇසිඩ් ප්‍රහාරයක්",
       "News Content": "තමන්ගේ මංගල දිනයදා ඇසිඩ් ප්‍රහාරයට ලක් වූ තරුණියක් පිළිබඳ තොරතුරු වාර්තා වුණා.\nඒ වැලිගම මදුරාගොඩ ප්‍රදේශයෙන්.\nඅද (27) අලුයම 03ට පමණ ඇයගේ නිවසට පැමිණි පුද්ගලයෙකු විසින් මෙම ඇසිඩ් ප්‍රහාරය එල්ලකර පළාගොස් ඇති බවයි වාර්තා වන්නේ.\nබරපතළ තුවාල ලබූ තරුණිය මේ වනවිට මාතර මහ රෝහලේ ප්‍රතිකාර ලබමින් සිටින අතර ඇගේ පැරණි පෙම්වතා විසින් මෙම ඇසිඩ් ප්‍රහාරය එල්ල කර ඇති බවයි සඳගන් වන්නේ.\nමෙම තරුණිය මීට වසර කිහිපයකට පෙර වැලිගම මදුරාගොඩ ප්‍රදේශයේම පදිංචිව සිටි 31 හැවිරිදි තරුණයෙකු සමග ප්‍රේම සබඳතාවයක් පවත්වා ඇති අතර පසුව දෙමාපියන්ගේ විරුද්ධත්වය මත එම සම්බන්ධතාවය නවතා දමා තිබෙනවා.\nඑයට පළිගැනීමක් ලෙස අදාළ තරුණයා විසින් මෙම ඇසිඩ් ප්‍රහාරය එල්ලකර ඇති බවයි පොලීසිය ප්‍රකාශ කළේ.",
       "URL": "https://www.hirunews.lk/336362/තම-විවාහ-උත්සවයට-සූදානම්-වූ-තරුණියට-ඇසිඩ්-ප්‍රහාරයක්",
       "Category": "Local News",
       "Parent URL": "https://www.hirunews.lk/local-news.php?pageID=313"
}