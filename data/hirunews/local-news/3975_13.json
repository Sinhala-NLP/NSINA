{
       "Source": "hirunews",
       "Timestamp": "Tuesday, 24 April 2018 - 19:54",
       "Headline": "පොහොර නොලැබෙන බවට ගොවීන්ගෙන් චෝදනා",
       "News Content": "නියමිත කාලයට පොහොර නොලැබීම හේතුවෙන් තම වගාවන් නිසි පරිදි කරගෙන යෑමට නොහැකි වී ඇති බවට ගොවීන් චෝදනා කරනවා.\nගොවින් පවසන්නේ කුඹුරුවලට අවශ්‍ය පරිදි කන්න වශයෙන් පොහොර ලබාදීම නිසා අනෙකුත් කාලවලදී පොහොර අවශ්‍ය වන ගොඩ ගොවිතැන් රැසක් විනාශ වී ඇති බවයි.\nනිසි කලට පොහොර නොලැබීමෙන් තිස්සමහාරාම ප්‍රදේශයේ ගොඩ ගොවීන් රැසක් පීඩාවට පත්ව සිටින්නේ නියමිත කාලයට අස්වැන්න නෙළා ගැනීමට නොහැකි වීම හේතුවෙන්.\nවී ගොවිතැන් සදහා කන්න වශයෙන් සහනාධාර මිලට පොහොර ලබාදුන්නත් අතිරේක කාලවලදී පොහොර අවශ්‍ය පොල්, කෙසෙල්, එළවළු ආදී බෝග රැසකට පොහොර නොලැබෙන බවට ගොවීන් චෝදනා කරනවා.",
       "URL": "https://www.hirunews.lk/189182/පොහොර-නොලැබෙන-බවට-ගොවීන්ගෙන්-චෝදනා",
       "Category": "Local News",
       "Parent URL": "https://www.hirunews.lk/local-news.php?pageID=3975"
}