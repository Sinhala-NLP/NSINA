{
       "Source": "hirunews",
       "Timestamp": "Thursday, 30 December 2021 - 14:29",
       "Headline": "මධ්‍යසාර සහ දුම්වැටි මිලදී ගත හැකි වයස් සීමාව අවුරුදු 24 දක්වා ඉහළට ? (විඩියෝ)",
       "News Content": "මධ්‍යසාර සහ දුම්වැටි මිලදී ගත හැකි වයස් සීමාව අවුරුදු 24 දක්වා ඉහළ නැංවීමට අවශ්‍ය නීති ලබන වසරේ දී හඳුන්වා දෙන බව දුම්කොළ හා මධ්‍යසාර පිළිබඳ ජාතික අධිකාරියේ සභාපති වෛද්‍ය සමාධි රාජපක්ෂ මහතා පවසනවා.\nඔහු වැඩිදුරටත් සඳහන් කළේ, අන්තර්ජාලය ඔස්සේ දුම්වැටි හා මධ්‍යසාර ප්‍රවර්ධනය වැලැක්වීමේ නීති තවදුරටත් ශක්තිමත් කිරීමට ද බලාපොරොත්තු වන බවයි.\nවසරකට වරක් දුම්වැටියක මිල ඉහළ නැංවීම සඳහා බදු සූත්‍රයක් හඳුන්වා දී තිබෙනවා.\nඒ දුම්කොළ හා මධ්‍යසාර පිළිබඳ ජාතික අධිකාරිය මගින්.\nඑහි සභාපති කියා සිටියේ එය මේ වන විට අනුමැතිය සඳහා කැබිනට් මන්ඩලය වෙත යොමු කර කර ඇති බවයි.\nමෙරට ආර්ථිකයට හානියක් සිදු නොවන පරිදි රට තුළ දුම්වැටි භාවිතය අවම කර ගැනීම සඳහා විධිමත් ක්‍රමයකට වාර්ෂිකව දුම්වැටියක මිල ඉහළ නැංවීම මෙම බදු සූත්‍රයේ අරමුණයි.",
       "URL": "https://www.hirunews.lk/292569/මධ්‍යසාර-සහ-දුම්වැටි-මිලදී-ගත-හැකි-වයස්-සීමාව-අවුරුදු-24-දක්වා-ඉහළට-විඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1460"
}