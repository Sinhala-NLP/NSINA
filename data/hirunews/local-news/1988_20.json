{
       "Source": "hirunews",
       "Timestamp": "Thursday, 29 April 2021 - 10:28",
       "Headline": "කේරළ ගංජා කිලෝ 240ක් උතුරු මුහුදේදී නාවික හමුදා භාරයට",
       "News Content": "යාපනය,මාදගල් ප්‍රදේශයට ඔබ්බෙන් වු මුහුදු සීමාවේ පාවෙමින් තිබු කේරළ ගංජා කිලෝග්රැම් 240 ක් ඊයේ(28) නාවික හමුදාව විසින් සොයාගෙන තිබෙනවා.\nනාවික හමුදාව සැකකරන්නේ ඉන්දියාවේ සිට මෙරටට ගෙනා කේරළ ගංජා තොගයක් ජාවාරම්කරුවන් විසින් යම් හේතුවක් නිසා මෙලෙස මුහුදේ දමා පළා යන්නට ඇති බවයි.\nසොයාගත් කේරළ ගංජා තොගයේ වටිනාකම රුපියල් කෝටි තුනකට වැඩි බව නාවික හමුදාව සඳහන් කළා.\nමෙම කේරළ ගංජා තොගය පවතින කොවිඩ් අවධානම් තත්වය හමුවේ අධිකරණ නියෝග යටතේ ගිනි තබා විනාශ කර තිබෙනවා\nඅප්‍රේල් මාසය තුලදී මේ දක්වා උතුරු පළාතෙන් කේරළ ගංජා කිලෝග්රැම් 515 ක් සමඟ සැකකරුවන් තිදෙනෙකු අත්අඩංගුවට ගැනීමට යාපනය ආරක්ෂක අංශ සමත්ව තිබෙනවා.\nඑම අත්අඩංගුවට ගත් කේරළ ගංජා වල වටිනාකම රුපියල් කෝටි හතකට අධිකයි.",
       "URL": "https://www.hirunews.lk/269866/කේරළ-ගංජා-කිලෝ-240ක්-උතුරු-මුහුදේදී-නාවික-හමුදා-භාරයට",
       "Category": "Local News",
       "Parent URL": "https://www.hirunews.lk/local-news.php?pageID=1988"
}