{
       "Source": "hirunews",
       "Timestamp": "Friday, 16 July 2021 - 8:20",
       "Headline": "යුරෝපයේ මහා ජල ගැල්මක් - ජර්මනියේ සහ බෙල්ජියමේ 70 ක් මරුට",
       "News Content": "ජර්මනිය, බෙල්ජියම, නෙදර්ලන්තය ඇතුළු යුරෝපීය රටවල් රැසක් මේ වනවිට මහා ජල ගැල්මකට මුහුණ දෙනවා. අධික වර්ෂාපතනයත් සමඟ ගංඟා ඉවුරු තලා යාමෙන් මහාමාර්ග යට වී නිවාස රැසකට හානි සිදුවී ඇති බවයි විදෙස් වාර්තා සඳහන් කළේ.\nජලයෙන් පිරුණු මාර්ගවල රථවාහන පාවී යන අයුරු දැක්වෙන වීඩියෝ දර්ශන සමාජ මාධ්‍යවලද සංසරණය වනවා.\nජල ගැල්මෙන් පුද්ගලයින් 70 දෙනෙකු පමණ මේ වනවිට ජීවිතක්ෂයට පත්වී ඇති අතර, ඉන් වැඩිම ජීවිත හානි වාර්තා වන්නේ ජර්මනියෙන්. බෙල්ජියමේද පුද්ගලයින් 11 දෙනෙකු මියගොස් තිබෙනවා.\nකාලගුණ අංශ පවසන්නේ යුරෝපීය කලාපයට තවදුරටත් තද වැසි ඇතිවිය හැකි බවයි. මෙය කාලගුණ වෙනස නිසා සිදුව ඇති ආපදාවක් බව විද්‍යාඥයින්ගේ අදහසයි.",
       "URL": "https://www.hirunews.lk/277087/යුරෝපයේ-මහා-ජල-ගැල්මක්-ජර්මනියේ-සහ-බෙල්ජියමේ-70-ක්-මරුට",
       "Category": "Local News",
       "Parent URL": "https://www.hirunews.lk/local-news.php?pageID=1817"
}