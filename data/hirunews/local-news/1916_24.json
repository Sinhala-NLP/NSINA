{
       "Source": "hirunews",
       "Timestamp": "Monday, 31 May 2021 - 13:50",
       "Headline": "චන්දිමාල් සහ පියුමි හංසමාලිට ඇප (වීඩියෝ)",
       "News Content": "නිරෝධායන නීති උල්ලංඝනය කරමින් සාදයක් පැවැත්වීමේ චෝදනවාට අත්අඩංගුවට ගෙන අධිකරණයට ඉදිරිපත් කළ රූපලාවන්‍ය ශිල්පී චන්දිමාල් ජයසිංහ සහ මෝස්තර නිරූපණ ශිල්පිනී පියුමි හංසමාලි යන දෙදෙනා රුපියල් ලක්ෂ 10 බැගින් වූ පුද්ගලික ඇප මත මුදා හැර තිබෙනවා.\nඒ ඔවුන් දෙදෙනා අද (31) කොළඹ අලුත්කඩේ අධිකරණයට ඉදිරිපත් කිරීමෙන් අනතුරුවයි.\nරට තුල මේ වනවිට පනවා ඇති නිරෝධායන නීතිය නොතකමින් කොළඹ තරු පන්තියේ හෝටලයක උපන්දින සාදයක් පැවැත්වීමේ චෝදනාව මත ඔවුන් දෙදෙනා කොටුව පොලිසිය මඟින් අත්අඩංගුවට ගනු ලැබුවා.\nමේ සම්බන්ධයෙන් වන නඩුව ලබන 08 වන මස 21 වන දින යළි කැඳවීමට නියමිතයි.",
       "URL": "https://www.hirunews.lk/272958/චන්දිමාල්-සහ-පියුමි-හංසමාලිට-ඇප-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1916"
}