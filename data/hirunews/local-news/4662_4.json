{
       "Source": "hirunews",
       "Timestamp": "Tuesday, 14 February 2017 - 14:56",
       "Headline": "මුලතිව් ඉඩම් පිළිබඳ ජනපති සාකච්ඡාවක්",
       "News Content": "මුලතිව් - කේප්පපුලව් ප්‍රදේශයේ ආරක්ෂක හමුදා රැඳී සිටින ඉඩම් සම්බන්ධයෙන් බන්ධනාගාර ප්‍රතිසංස්කරණ, පුනරුත්ථාපන, නැවත පදිංචි කිරීම් සහ හින්දු ආගමික කටයුතු අමාත්‍ය ඩී.එම්. ස්වාමිනාදන් ජනාධිපති මෛත්‍රීපාල සිරිසේන සමඟ අද සාකච්ඡාවක් පවත්වනු ලැබුවා.\nඑහිදී ජනාධිපතිවරයා යුද හමුදාපතිවරයා අමතා ඇති අතර, අදාළ ඉඩම් සිවිල් වැසියන්ගේ පරිහරණය නිසා කඩිනමින් මුදාහරින බවට සහතික වී තිබෙනවා.\nමුලතිව් - කේප්පපුලව් ප්‍රදේශයේ ජනයා මෙම ඉඩම් තම පරිහරණය සඳහා ලබාදෙන ලෙස ඉල්ලමින් අද උපවාසයක්ද ආරම්භ කළා.",
       "URL": "https://www.hirunews.lk/154467/මුලතිව්-ඉඩම්-පිළිබඳ-ජනපති-සාකච්ඡාවක්",
       "Category": "Local News",
       "Parent URL": "https://www.hirunews.lk/local-news.php?pageID=4662"
}