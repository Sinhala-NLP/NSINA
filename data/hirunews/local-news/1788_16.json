{
       "Source": "hirunews",
       "Timestamp": "Thursday, 29 July 2021 - 13:06",
       "Headline": "කොතලාවල පනත විවාදයට පෙර පාර්ලිමේන්තු මන්ත්‍රීවරුන්ට,ඇමති චමල්ගෙන් විශේෂ සාකච්ඡාවක්",
       "News Content": "කොතලාවල ආරක්ෂක විශ්වවිද්‍යාල විවාදය පැවැත්වෙන අගෝස්තු 06 වැනිදාට පෙර,පාර්ලිමේන්තු මන්ත්‍රීවරුන්ට,ඇමති චමල්ගේ ප්‍රධානත්වයෙන් විශේෂ සාකච්ඡාවක් ලබා දී තිබෙනවා.\nපක්ෂ නායක රැස්වීමේදී ගත් තීරණ අනුව,ජෙනරාල් ශ්‍රීමත් ජෝන් කොතලාවල ආරක්ෂක විශ්වවිද්‍යාලය, පනත් කෙටුම්පත දෙවනවර කියවීමේ පාර්ලිමේන්තු විවාදය පැවැත්වීමට යෝජනා වී ඇත්තේ,2021 අගෝස්තු 06 වන සිකුරාදායි.\nකෙසේ වෙතත් ඊට පෙර එනම්, 2021 අගෝස්තු 03 අඟහරුවාදා ප.ව. 2.00ට, එම පනත් කෙටුම්පත සම්බන්ධයෙන් පාර්ලිමේන්තු මන්ත්‍රීවරුන්ට,වාරිමාර්ග අමාත්‍ය සහ  රාජ්‍ය ආරක්‍ෂක රාජ්‍ය අමාත්‍ය චමල් රාජපක්‍ෂගේ ප්‍රධානත්වයෙන් විශේෂ සාකච්ඡාවක්ද ලබා දී තිබෙනවා.\nඒ අගෝස්තු 06 වැනිදා පාර්ලිමේන්තුවට ඉදිරිපත් කෙරෙන කොතලාවල ආරක්ෂක විශ්ව විද්‍යාල පනත් කෙටුම්පත සම්බන්ධයෙන් පාර්ලිමේන්තු මන්ත්‍රීවරුන්ට ඇති ගැටලු තවදුරටත් සාකච්ඡා කර නිරාකරණය කර ගැනීම සඳහායි.\nඅදාල සාකච්ඡාව පාර්ලිමේන්තු සංකීර්ණයේදී පැවැත්වීමට කටයුතු යොදා තිබෙනවා.",
       "URL": "https://www.hirunews.lk/278316/කොතලාවල-පනත-විවාදයට-පෙර-පාර්ලිමේන්තු-මන්ත්‍රීවරුන්ටඇමති-චමල්ගෙන්-විශේෂ-සාකච්ඡාවක්",
       "Category": "Local News",
       "Parent URL": "https://www.hirunews.lk/local-news.php?pageID=1788"
}