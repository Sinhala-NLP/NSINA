{
       "Source": "hirunews",
       "Timestamp": "Thursday, 04 August 2022 - 13:04",
       "Headline": "බලපත්‍ර නොමැතිව ඩීසල් තොග රැස් කර වැඩි මුදලට අලෙවි කළ පුද්ගලයකු වව්නියාවේ දී අත්අඩංගුවට",
       "News Content": "බලපත්‍ර නොමැතිව ඩීසල් තොග රැස් කර වැඩි මුදලට අලෙවි කල පුද්ගලයකු වව්නියාවේ දී පොලිස් විශේෂ කාර්ය බලකායේ නිලධාරීන් විසින් අත්අඩංගුවට ගෙන තිබෙනවා.\nවිශේෂ කාර්ය බලකාය වව්නියාව කඳවුරේ නිලධාරීන්ට ලද තොරතුරකට අනුව, විශේෂ කාර්ය බලකායේ වව්නියාව කඳවුරේ නිලධාරීන් විසින් ඊයේ (03) දිනයේ දී වව්නියාවේ මුන්නිමුරුප්පු ප්‍රදේශයේ දී කරන ලද වැටලීමකින් අදාළ අත්අඩංගුවට ගැනීම කර තිබෙනවා.\nඒ අනුව බලපත්‍ර නො මැතිව ඩීසල් තොග රැස් කිරීම හා වැඩි මුදලට අලෙවි කිරීම යන වරද යටතේ වයස අවුරුදු 58 ක පුද්ගලයකු අත්අඩංගුවට ගෙන ඇති අතර ඔහු සන්තකයේ තිබී ඩීසල් ලීටර් 71 ක් සොයාගෙන තිබෙනවා.\nසැකකරු හා අත්අඩංගුවට ගැනුණු ඉන්ධන තොගය වැඩිදුර විමර්ශන කටයුතු සඳහා වව්නියාව පොලිස් ස්ථානය වෙත භාර දී තිබෙනවා.",
       "URL": "https://www.hirunews.lk/311859/බලපත්‍ර-නොමැතිව-ඩීසල්-තොග-රැස්-කර-වැඩි-මුදලට-අලෙවි-කළ-පුද්ගලයකු-වව්නියාවේ-දී-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=966"
}