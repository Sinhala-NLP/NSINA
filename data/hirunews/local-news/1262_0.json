{
       "Source": "hirunews",
       "Timestamp": "Wednesday, 30 March 2022 - 7:41",
       "Headline": "කොළඹ සරසවිය නමින් ග්‍රහකයක්",
       "News Content": "අලුතින් සොයාගන්නා ලද ග්‍රහකයක් කොළඹ විශ්වවිද්‍යාලය නමින් නම් කිරීමට ජාත්‍යන්තර තාරකා විද්‍යා සංගමය පියවර ගෙන ඇතැයි එහි උපකුලපතිනි මහාචාර්ය චන්ද්‍රිකා විජයරත්න ප්‍රකාශ කළා.\nකලම්බුයුනිලංකා යනුවෙන් නම් කර ඇති මෙම ග්‍රහකය මුල්වරට සොයාගෙන ඇත්තේ, කොළඹ විශ්වවිද්‍යාලයේ කීර්තිමත් ආදි සිසුවෙකු වන ආචාර්ය නලින් සමරසිංහ සහ ප්‍රකට තාරකා විද්‍යාඥ ටොඩ් ලෝයර් විසින්.\nඇමරිකාවේ ඇරිසෝනා ප්‍රාන්තයේ කිට්පීක් ජාතික නිරීක්ෂණ මධ්‍යස්ථානයේ දී ඔවුන් මෙම ග්‍රහකය හඳුනාගෙන තිබුණේ 2,000 වසරේදියි.\nශ්‍රී ලංකාවේ විද්‍යාඥයෙකුට ග්‍රහකයක් සොයාගැනීමේ ගෞරවය හිමිවූ ප්‍රථම අවස්ථාව මෙය වන අතර, කොළඹ විශ්වවිද්‍යාලයීය ඉතිහාසයේ ද එය නව පිටුවක් සනිටුහන් කරන්නක්.\nමෙම ග්‍රහකය ඉතා තියුණු දුරදක්නයක් මගින් නිරීක්ෂණය කළ හැකියි.\nකිලෝමීටර 1ත් දෙකත් අතර ප්‍රමාණයකින් යුත් ග්‍රහකය සෞරග්‍රහ මණ්ඩලයේ මධ්‍ය කලාපයේ පවතින බවද සඳහන්.\nඑය පෘථිවියේ සිට කිලෝමීටර මිලියන 210කටත් වඩා දුරින් පවතින බව ද වාර්තාවනවා.",
       "URL": "https://www.hirunews.lk/300747/කොළඹ-සරසවිය-නමින්-ග්‍රහකයක්",
       "Category": "Local News",
       "Parent URL": "https://www.hirunews.lk/local-news.php?pageID=1262"
}