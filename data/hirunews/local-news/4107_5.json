{
       "Source": "hirunews",
       "Timestamp": "Friday, 26 January 2018 - 16:10",
       "Headline": "අවමන් නොකරන්නැයි යුද හමුදාව ඉල්ලයි",
       "News Content": "හමුදාව අවමානයට පත් කරන කටයුතුවලින් වළකින ලෙස යුද හමුදාව සියළු පාර්ශවයන්ගෙන් ඉල්ලා සිටිනවා.\nනිවේදනයක් නිකුත් කරමින් යුද හමුදා මූලස්ථානය පෙන්වා දෙන්නේ යුද හමුදාවේ යහපත් ප්‍රතිරූපය කෙලෙසා දැමීමට සහ යුද හමුදා සාමාජිකයන්ගේ චිත්ත ධෛර්යය පහත හෙලමින් ඔවුන් නොමඟ යැවීමට ඇතැම් පිරිස් කටයුතු කරමින් සිටින බව නිරීක්ෂණය වී ඇති බවයි.\nයුද හමුදා සාමාජිකයන්ගේ විදේශ ගමන් දීමනා, ආහාර සලාක, වැටුප් හා දීමනා වැනි කරුණු පිළිබඳව මෙම ප්‍රචාරයන් සිදුකරන බව තහවුරු වී ඇති බවයි යුද හමුදා මූලස්ථානය සිය නිවේදනයෙන් පෙන්වා දෙන්නේ.",
       "URL": "https://www.hirunews.lk/182114/අවමන්-නොකරන්නැයි-යුද-හමුදාව-ඉල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=4107"
}