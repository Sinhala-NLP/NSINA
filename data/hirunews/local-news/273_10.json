{
       "Source": "hirunews",
       "Timestamp": "Tuesday, 13 June 2023 - 11:07",
       "Headline": "පදවියේදී නීතිඥවරයෙකුට පහරදීමක්",
       "News Content": "රාජකාරි නිමවා යතුරු පැදියකින් ගමන් කරමින් සිටි කැබිතිගොල්ලෑව මහේස්ත්‍රාත් අධිකරණයේ නීතිඥවරයෙකු වන ජානක ඉන්ද්‍රජිත්ට වෑන් රථයකින් පැමිණි නාදුනන පිරිසක් සිදුකළ පහරදීමකින් තුවාල ලබා රෝහල් ගත කර තිබෙනවා.\nපදවිය - අලිවංගුව ප්‍රදේශයේ දී මාර්ගය හරස්කර යතුරුපැදිය නවත්වා හිස් වැසුම ගලවා ඊයේ පස්වරුවේ මෙම පහරදීම සිදුකර ඇති බවයි පොලිසිය ප්‍රකාශ කළේ.\nපහරදීමට නිශ්චිත හේතුව මෙතෙක් අනාවරණ වී නොමැති අතර නඩුවකට පෙනී සිටීම හේතුවෙන් පහරදීම සිදුකරන්නට ඇති බවටයි පොලිසිය සැක කරන්නේ.",
       "URL": "https://www.hirunews.lk/337790/පදවියේදී-නීතිඥවරයෙකුට-පහරදීමක්",
       "Category": "Local News",
       "Parent URL": "https://www.hirunews.lk/local-news.php?pageID=273"
}