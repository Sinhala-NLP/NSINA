{
       "Source": "hirunews",
       "Timestamp": "Saturday, 09 January 2021 - 12:00",
       "Headline": "මියගිය යාචකයාගේ බෑගයේ එක්ලක්ෂ තිස්දහසක මුදලක්",
       "News Content": "කිලිනොච්චිය නගරයේ කලක සිට සිඟමනේ යෙදුනු වයස අවුරුදු 60ක පමණ පුද්ගලයෙකු හදිස්සියේ රෝගාතුර වීම හේතුවෙන්, ඔහු ප්‍රතිකාර සදහා කිලිනොච්චිය රෝහල වෙත ඇතුළත් කර තිබෙනවා.\nඑහිදී ප්‍රතිකාර ලබමින් සිටියදී එම පුද්ගලයා මියගොස් ඇති අතර රජයේ වියදමින් දේහය භූමදානය කටයුතු සිදුකරන තුරු දේහය රෝහල් මෘත ශරීරාගාරය වෙත යැවීමට රෝහල් කාර්යමණ්ඩලය පියවර ගෙන ඇති බවයි වාර්තා වන්නේ.\nඅනතුරුව යාචකයාගේ බඩු බාහිරාදිය පරික්ෂා කිරීමේදී ඔහු සතු බෑගයක තිබී රුපියල් එක්ලක්ෂ තිස්දහසක මුදලක් සොයා ගැනීමට හැකිව තිබෙනවා.",
       "URL": "https://www.hirunews.lk/259225/මියගිය-යාචකයාගේ-බෑගයේ-එක්ලක්ෂ-තිස්දහසක-මුදලක්",
       "Category": "Local News",
       "Parent URL": "https://www.hirunews.lk/local-news.php?pageID=2223"
}