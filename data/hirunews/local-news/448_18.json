{
       "Source": "hirunews",
       "Timestamp": "Tuesday, 28 March 2023 - 16:15",
       "Headline": "ග්‍රහලෝක පහක් එක පෙළට දැකබලාගැනීමේ අවස්ථාවක්",
       "News Content": "පෘථිවිවාසීන්ට ග්‍රහලෝක පහක් එක පෙළට දැකබලාගැනීමේ දුර්ලභ අවස්ථාවක් අද (28) රාත්‍රියේ උදාවනවා.\nඒ අනුව බුධ, සිකුරු, අඟහරු, බ්‍රහස්පති සහ යුරේනස් බටහිර අහසේ සූර්යා බැසයාමෙන් පසු දැකගත හැකිවනු ඇති බවයි නාසා ආයතනය පවසන්නේ.\nනැඟ එමින් පවතින චන්ද්‍රයා ආසන්නයෙන් බුද ග්‍රහයා දැකගත හැකි අතර, ඉතාමත්ම දීප්තියෙන් බ්‍රහස්පති ග්‍රහයා දිස්වනු ඇති.\nඑමෙන්ම මන්ද දීප්තියකින් යුරේනස් ග්‍රහ ලොව සිකුරු ග්‍රහයා අසළින් දිස්වන අතර, තවත් වසර 40 කටවත් මෙවැනි සිදුවීමක් දැකබලාගත හැකි නොවනු ඇති බවයි විදෙස් මාධ්‍ය සඳහන් කළේ.",
       "URL": "https://www.hirunews.lk/331168/ග්‍රහලෝක-පහක්-එක-පෙළට-දැකබලාගැනීමේ-අවස්ථාවක්",
       "Category": "Local News",
       "Parent URL": "https://www.hirunews.lk/local-news.php?pageID=448"
}