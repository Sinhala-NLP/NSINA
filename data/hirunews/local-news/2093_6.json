{
       "Source": "hirunews",
       "Timestamp": "Friday, 12 March 2021 - 13:56",
       "Headline": "නඩත්තුවට හිස් වූ පොල්ගොල්ල ජලාශය (වීඩියෝ)",
       "News Content": "වාර්ෂිකව සිදුකරන නඩත්තු කටයුතු හේතුවෙන් පොල්ගොල්ල ජලාශයේ සියලු වාන් දොරටු විවෘත කර එය හිස් කිරීම ඊයේ (11) රාත්‍රියේ සිදු කෙරුණා.\nවාර්ෂිකව සිදුකරන නඩත්තු කටයුතු හේතුවෙන් ඊයේ රාත්‍රී 10 සිට අද අලුයම 6 දක්වා පොල්ගොල්ල ජලාශයේ සියලු වාන් දොරටු මෙලෙස විවෘත කර තිබෙනවා.\nවාර්ෂික පරීක්ෂණ කටයුතු සඳහා පොල්ගොල්ල ජලාශය හිස් කිරීම මෙහි අපේක්ෂාවයි.\nමහවැලි ගඟේ පහළ කොටසට විශාල වශයෙන් ජලය මුදා හැරෙන බැවින් එම ප්‍රදේශවල ජනතාව ගඟ භාවිත කිරීමෙන් වැළකී සිටින ලෙස මීට පෙර දැනුම් දී තිබුණා.\nකෙසේ වෙතත් ඇතැම් පිරිස් මෙම අවස්ථාව දැක ගැනීම සදහා පැමිණ සිටියා.",
       "URL": "https://www.hirunews.lk/265121/නඩත්තුවට-හිස්-වූ-පොල්ගොල්ල-ජලාශය-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2093"
}