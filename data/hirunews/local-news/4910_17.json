{
       "Source": "hirunews",
       "Timestamp": "Tuesday, 23 August 2016 - 18:19",
       "Headline": "පස්දෙනෙකු මරා දැමූ ‘‘නියපොත්තා’’ අල්ලයි",
       "News Content": "මිනිස් ජීවිත පහක් බිලිගනිමින් දේපල හානි රැසක් සිදුකරමින් වැල්ලවාය, හම්බෙගමුව ආදී ප්‍රදේශ රැසක ජනතාව බියට පත් කළ නියපොත්තා නැමති වන අලියා අද වනජීවී නිලධාරීන් විසින් අල්ලාගත්තා.\nඒ, හම්බෙගමුව - දඹේවල ප්‍රදේශයේදියි.\nපසුගියදා හම්බෙගමුව ප්‍රදේශයේදී 9 හැවිරිදි පාසල් දැරියක් ඇතුලූ මිනිස් ජීවිත 5 ක් මෙම වන අලියා විසින් බිලිගෙන තිබෙනවා.\nප්‍රදේශවාසීන් සඳහන් කළේ නියපොත්තා නමින් හැඳින්වූ මෙම වන අලියා පොල්ගස් 18 ක් පෙරළමින් වගා හානිද රැසක් සිදුකර ඇති බවයි.\nවැල්ලවාය ප්‍රදේශයේ ගම්මාන රැසකට බරපතල තර්ජනයක් වූ, අඩි 9 කටත් වඩා උසකින් යුත් මෙම වන අලියා අද අල්ලාගනු ලැබුවේ ඌව - මධ්‍යම කළාප වනජීවී පශූ වෛද්‍ය නිලධාරී ඩබ්ලිව්. ඒ. ධර්මකීර්ති ඇතුලු පිරිසකගේ මෙහෙයුමකින් අනතුරුවයි.",
       "URL": "https://www.hirunews.lk/141326/පස්දෙනෙකු-මරා-දැමූ-නියපොත්තා-අල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=4910"
}