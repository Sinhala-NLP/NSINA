{
       "Source": "hirunews",
       "Timestamp": "Wednesday, 27 July 2022 - 18:49",
       "Headline": "22 අද නොවේ හෙට - වෙනස්කම් රැසක් සමග ලබන සතියේ පාර්ලිමේන්තුවට",
       "News Content": "විසි දෙවැනි ආණ්ඩුක්‍රම ව්‍යවස්ථා සංශෝධනය ලබන සතියේ පාර්ලිමේන්තුවට ඉදිරිපත් කරන බව අධිකරණ අමාත්‍ය ආචාර්ය විජේදාස රාජපක්ෂ අද(27) පාර්ලිමේන්තුවේදී පවසා සිටියා.\nඑහිදී ඔහු කියා සිටියේ සකස් කරන ලද 22 වැනි ආණ්ඩුක්‍රම ව්‍යවස්ථා සංශෝධන කෙටුම්පතේ යම් යම් විධානයන් සම්බන්ධයෙන් විපක්ෂයේ පක්ෂ සහ මන්ත්‍රීවරුන් විසින් මතුකරන ලද ප්‍රශ්න කිරීම් සම්බන්ධයෙන් සලකා බලා එම සංශෝධන ද සහිතව ලබන සතියේ දී නව කෙටුම්පතක් කැබිනට් මණ්ඩලයට ඉදිරිපත් කරන බවයි.\nකැබිනට් මණ්ඩලයේ අනුමැතිය එම කෙටුම්පතට ලද පසු පාර්ලිමේන්තුවේ සියලු පක්ෂ නායකයින්යින් සහ මන්ත්‍රීවරුන් හට එකඟ විය හැකි ව්‍යවස්ථා සංශෝධනයක් ඉදිරිපත්පත් කිරීමට අදහස් කරන බවයි ඔහු කියා සිටියේ.\nඑමෙන්ම 22 වැනි සංශෝධනය පාර්ලිමේන්තුව තුළ සම්මත වීමෙන් අනතුරුව පාර්ලිමේන්තුවේ පිහිටුවන ලබන නව ආණ්ඩුක්‍රම ව්‍යවස්ථා සංශෝධන කමිටුවක් හරහා නව ව්‍යවස්ථාවක් කෙටුම්පත් කිරීමේ කටයුතු ආරම්භ කිරීමට සැලසුම් කර ඇති බවත් අධිකරණ අමාත්‍යවරයා මෙහිදි වැඩිදුරටත් කියා සිටියා.",
       "URL": "https://www.hirunews.lk/311121/22-අද-නොවේ-හෙට-වෙනස්කම්-රැසක්-සමග-ලබන-සතියේ-පාර්ලිමේන්තුවට",
       "Category": "Local News",
       "Parent URL": "https://www.hirunews.lk/local-news.php?pageID=988"
}