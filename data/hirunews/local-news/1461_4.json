{
       "Source": "hirunews",
       "Timestamp": "Thursday, 30 December 2021 - 7:50",
       "Headline": "කිරිපිටි මිල අද යළිත් ඉහළට (වීඩියෝ)",
       "News Content": "ආනයනික කිරිපිටි මිල අද දිනයේ දී බොහෝ දුරට යළිත් ඉහළ දැමෙන බව කිරිපිටි ආනයනකරුවන්ගේ සංගමය පවසනවා.\nඑම සංගමයේ මාධ්‍ය ප්‍රකාශක අශෝක බණ්ඩාර හිරු ප්‍රවෘත්ති අංශයට සඳහන් කළේ, අද දිනයේ දී ඉහළ දමන මිල පිළිබඳ ප්‍රකාශයට පත් කරන බවයි.\nපසුගිය ඔක්තෝම්බර් මාසයේ දී කිරිපිටි ආනයනකරුවන් මිල ඉහළ දැමූ අතර, ග්‍රෑම් 400ක කිරිපිටි පැකට්ටුවක් රුපියල් 90කින් සහ කිලෝග්‍රෑමයක කිරිපිටි පැකට්ටුවක් රුපියල් 225කින් ඉහළ දැමීමට යි ඔවුන් කටයුතු කළේ.\nකෙසේ වෙතත්, මේ වනවිට වෙළෙඳපොළේ ආනයනික කිරිපිටිවල හිඟයක් ද පවතිනවා.\nඑවන් පසුබිමක යි කිරිපිටි සමාගම් යළිත් වරක් මිල ඉහළ දැමීම සම්බන්ධයෙන් සාකච්ඡා ආරම්භ කර ඇත්තේ.",
       "URL": "https://www.hirunews.lk/292529/කිරිපිටි-මිල-අද-යළිත්-ඉහළට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1461"
}