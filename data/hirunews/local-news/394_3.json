{
       "Source": "hirunews",
       "Timestamp": "Monday, 24 April 2023 - 16:13",
       "Headline": "චාල්ස් රජුගේ රාජ්‍යත්වය අනතුරේ?",
       "News Content": "තුන්වන චාල්ස් රජු කෙරෙහි පවතින මහජන මතය විමසා බැලීම සඳහා සිදුකරන ලද සමීක්ෂන දෙකක දී තහවුරු වී ඇත්තේ බ්‍රිතාන්‍යයේ තරුණ පරපුර තුල රජු හෝ රාජකීය පවුල සම්බන්ධයෙන් එතරම් ප්‍රසාදයක් නොමැති බවයි.\npanorama හා YouGov එක්ව සිදුකරන ලද මහජන මත විමසීමකදී ලද ප්‍රතිඵල මත පෙනී ගොස් ඇත්තේ 58% ක පිරිසක් තවමත් රජු රාජ්‍යයේ ප්‍රධානියා ලෙස කටයුතු කරනවාට කැමැත්තක් දක්වන බවයි.\nඑහෙත් 26% පිරිසක් ඡන්දයෙන් තේරී පත්වන නායකයෙකු රාජ්‍යයේ ප්‍රධානියා ලෙස කටයුතු කරනවාට කැමැත්ත පළකර තිබෙන බව සඳහන්.\nරජුට කැමැත්ත ඇති පිරිස 58% උවද ඉන් වැඩි පිරිස වයස අවුරුදු 50ට වැඩි පිරිසක් වීමද තරණ කොටස් බහුතරය ක්‍රමයෙන් රජ පවුල ප්‍රතික්ෂේප කිරීමද එහිදී විශේෂත්වයකි.\nඒ අතර ඒ සම්බන්ධයෙන් කරන ලද තවත් සමීක්ෂණයකින් ප්‍රකාශ වී ඇත්තේ 54% පිරිසක් රාජකීය පවුල වෙනුවෙන් දරණ වියදම් සඳහා ඔවුන් වටිනාකමක් එක්කරතැයි විශ්වාස කරන බවයි.\nඑහෙත් වයස 18-24 ත් අතර පිරිසගෙන් 40% පමණ රාජකීය පවුල වෙනුවෙන් රජය දරණ වියදම් නාස්තියක් බව ප්‍රකාශ කරයි.\nවිශේෂයෙන්ම රටපුරා රජු වෙනුවෙන් මාලිඟා නඩත්තු කිරීම, දේශගුණික විපර්යාසය වෙනුවෙන් දේශණ පවත්වන අතර රජු සිය ගමන් සඳහා හෙලිකොප්ටර් හා ප්‍රයිවට් ජෙට් භාවිතා කිරීම වැනි දෑ ඔවුන් හෙළා දැක තිබෙනවා.",
       "URL": "https://www.hirunews.lk/333334/චාල්ස්-රජුගේ-රාජ්‍යත්වය-අනතුරේ",
       "Category": "Local News",
       "Parent URL": "https://www.hirunews.lk/local-news.php?pageID=394"
}