{
       "Source": "hirunews",
       "Timestamp": "Wednesday, 23 August 2017 - 7:42",
       "Headline": "ව්‍යවස්ථා අතුරු වාර්තාවල කරුණු පරස්පරයි - ඒකාබද්ධ විපක්ෂය",
       "News Content": "ආණ්ඩුක්‍රම ව්‍යවස්ථා සම්පාදක මණ්ඩලයේ අතුරු වාර්තා කෙටුම්පතේ සිංහල, ඉංගී‍්‍රසි හා දෙමළ පිටපත්වල එකිනෙකට පරස්පර කරුණු පවතින බවට ඒකාබද්ධ විපක්ෂය චෝදනා කරනවා.\nලිපියක් යොමුකරමින් ඔවුන් එහි මෙහෙයුම් කමිටුවේ සභාපතිවරයා වෙත දැනුම් දී ඇත්තේ ඒකීය රාජ්‍ය යන සිංහල පද යෙදුම වෙනුවට ඉංගී‍්‍රසි හා දෙමළ අතුරු වාර්තා කෙටුම්පත් පිටපත්වල ඇතුළත් කර ඇති යෙදුම් වෙනස් බවයි.\nමෙය මෙහෙයුම් කමිටුව නොමඟ යැවීමක් බවයි ඒ සම්බන්ධයෙන් අදහස් දක්වමින් ආණ්ඩුක්‍රම ව්‍යවස්ථා සම්පාදක මණ්ඩලයේ මෙහෙයුම් කමිටු සාමාජික පාර්ලිමේන්තු මන්ත්‍රී ප්‍රසන්න රණතුංග කියා සිටියේ.",
       "URL": "https://www.hirunews.lk/169118/ව්‍යවස්ථා-අතුරු-වාර්තාවල-කරුණු-පරස්පරයි-ඒකාබද්ධ-විපක්ෂය",
       "Category": "Local News",
       "Parent URL": "https://www.hirunews.lk/local-news.php?pageID=4358"
}