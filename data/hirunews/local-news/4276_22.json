{
       "Source": "hirunews",
       "Timestamp": "Wednesday, 11 October 2017 - 18:53",
       "Headline": "සයිටම් විරෝධී විරෝධතා පා ගමනට එල්ල කළ ප්‍රහාරය රජයේ වෛද්‍ය නිලධාරීන් හෙළා දකී",
       "News Content": "සයිටම් විරෝධී සිසු ජන ව්‍යාපාරය දියත් කළ විරෝධතා පා ගමනට එල්ල කළ ප්‍රහාර දැඩි ලෙස හෙළා දකින බව රජයේ වෛද්‍ය නිලධාරීන්ගේ සංගමය පවසනවා.\nකොළඹ අද පැවති මාධ්‍ය හමුවකට එක්වෙමින් එහි ප්‍රධාන ලේකම් වෛද්‍ය හරිත අලූත්ගේ කියා සිටියේ ඒ සම්බන්ධයෙන් වන ඉදිරි පියවර පිළිබඳව හෙට පැවැත්වෙන විධායක කමිටු රැස්වීමේදී තීරණය කරන බවයි.\nමේ අතර ඊයේ දිනයේ පැවති සයිටම් විරෝධී පාගමනේදී විරෝධතාකරුවන්ට එල්ලවූ ප්‍රහාරය පිළිබදව අද ස්ථාන කිහිපයකදී අදහස් පලවුනා.\nමාළඹේ සයිටම් ආයතනයට විරෝධය පලකරමින් ඊයේ පස්වරුවේ පැවති විරෝධතා පාගමනට පොලීසියෙන් එල්ල වූ ජලල කදුළු ගෑස් හා බැටන් ප්‍රහාරවලින්\nවිරෝධතාකරුවන් විසි දෙනෙකු පමණ රෝහල් ගත කලා.\nඒ අතර පෙරටුගාමී සමාජවාදී පක්ෂයේ සාමාජික දුමින්ද නාගමුව මහතාද වනවා.",
       "URL": "https://www.hirunews.lk/173242/සයිටම්-විරෝධී-විරෝධතා-පා-ගමනට-එල්ල-කළ-ප්‍රහාරය-රජයේ-වෛද්‍ය-නිලධාරීන්-හෙළා-දකී",
       "Category": "Local News",
       "Parent URL": "https://www.hirunews.lk/local-news.php?pageID=4276"
}