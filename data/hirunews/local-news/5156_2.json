{
       "Source": "hirunews",
       "Timestamp": "Tuesday, 23 February 2016 - 14:24",
       "Headline": "කුමාර් ගුණරත්නම් යළි රක්ෂිත බන්ධනාගාරයට",
       "News Content": "ආගමන විගමන පනත උල්ලංඝනය කිරීම හේතුවෙන් අත්අඩංගුවට ගැණුනු පෙරටුගාමී සමාජවාදී පක්ෂයේ දේශපාලන මණ්ඩල සභික කුමාර් ගුණරත්නම් ලබන මස 1 වනදා දක්වා යළි රක්ෂිත බන්ධනාගාර ගත කෙරුණා.\nඒ කෑගල්ල ප්‍රධාන මහේස්ත්‍රාත් ප්‍රසන්න අල්විස් හමුවේ මීට අදාළ නඩුව අද කැදවූ අවස්ථාවේදීයි.\nඑහිදී ආගමන විගමන දෙපාර්තමේන්තුවේ නීති අංශයේ සහකාර පාලකවරයා සහ කෑගල්ල පොලීසියේ අපරාධ අංශයේ ස්ථානාධිපතිවරයා සාක්ෂි ලබාදී තිබෙනවා.\nආගමන විගමන පනත උල්ලංඝණය කිරීමේ චෝදනාව මත කුමාර් ගුණරත්නම් කෑගල්ල ප්‍රදේශයේදී අත්අඩංගුවට ගනු ලැබුවේ පසුගිය වසරේ නොවැම්බර් මස 04 වැනිදායි.",
       "URL": "https://www.hirunews.lk/126979/කුමාර්-ගුණරත්නම්-යළි-රක්ෂිත-බන්ධනාගාරයට",
       "Category": "Local News",
       "Parent URL": "https://www.hirunews.lk/local-news.php?pageID=5156"
}