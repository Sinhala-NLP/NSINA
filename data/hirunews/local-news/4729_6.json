{
       "Source": "hirunews",
       "Timestamp": "Sunday, 01 January 2017 - 13:30",
       "Headline": "2017 වර්ෂයට ඒකාබද්ධ විපක්ෂයෙන් අලුත් නමක්",
       "News Content": "2017 වසර රට විකිණීමේ වසර ලෙස නම් කළ හැකි බව ඒකාබද්ධ විපක්ෂය පවසනවා.\nඒකාබද්ධ විපක්ෂය නියෝජනය කරන පාර්ලිමේන්තු මන්ත්‍රී ඩලස් අලහප්පෙරුම මාතර අද (01) පැවති උත්සවයකදී කියා සිටියේ ආණ්ඩුව හම්බන්තොට වරාය විකිණීමේ වැඩපිළිවෙලින් එම ක්‍රියාවලිය ආරම්භ කරන බවයි.\n‘‘මේ ආණ්ඩුවේ වැඩපිළිවෙල පිළිබඳව විවිධ මැසිවිලි චෝදනා අමාරුකම් මහා ජනතාව විසින් පිටාර ගලමින් පවතිනවා. යහපාලනය කියන මුද්‍රාව තබා ගත්තු මේ ආණ්ඩුව 2017 වසර නම් කරලා තියෙනවා රට විකිණීමේ වසර කියලා. නිල වශයෙන් නම් කරලා නැහැ. හැබැයි වැඩපිළිවෙල ඇතුලේ මේ රට විකිණීමේ ක්‍රියාමාර්ග තෝරගෙන තිබෙනවා. පළවෙනි ක්‍රියාමාර්ගය හරියට දවස් 6 කට පස්සේ 7 වැනිදා හම්බන්තොට වරාය විකිණීමෙන් 2017 වසරේ රට විකිණීමේ ක්‍රියාවලිය ආරම්භ කරනවා. ’’",
       "URL": "https://www.hirunews.lk/151033/2017-වර්ෂයට-ඒකාබද්ධ-විපක්ෂයෙන්-අලුත්-නමක්",
       "Category": "Local News",
       "Parent URL": "https://www.hirunews.lk/local-news.php?pageID=4729"
}