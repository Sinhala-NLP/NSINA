{
       "Source": "hirunews",
       "Timestamp": "Saturday, 16 July 2022 - 22:49",
       "Headline": "ගලෙන්බිඳුනුවැව අසරණ පවුලක්",
       "News Content": "තැලිසීමියා රෝගී තත්ත්වයෙන් පෙලෙන මාස 9 ක් වයසැති දරුවෙකු ඇතුළු දරුවන් තුන් දෙනෙකු සමග අසරණ වූ මවක් කුලී නිවසේ මුදල් ගෙවාගත නොහැකිව අසරණ වූ පුවතක් ගලෙන්බිඳුනුවැව - හුරුලුනික වැව - රත්මල්වැටිය ප්‍රදේශයෙන් වාර්තා වනවා.\nස්වාමි පුරුෂයා නොමැතිව ජිවත් වන 38 හැවිරිදි අදාළ මව මේ වනවිට කුලී නිවසක ජීවත් වන බව සඳහන්.\nමාස 9 ක් වයසැති කුඩා දරුවා නහර කුඩා වීමේ රෝගී තත්ත්වයකින් සහ තැලිසීමියා රෝගයෙන් පෙලෙන අතර දරුවාට අවශ්‍ය ප්‍රතිකාර කිරීමට අනුරාධපුර ශික්ෂණ රෝහලේ වෛද්‍ය සායන වෙත යාමට පවා මුදල් නොමැති තත්ත්වයක් උද්ගතව ඇති බවයි වාර්තා වන්නේ.\nමීට අමතරව වයස අවුරුදු 6 ක සහ අවුරුදු 14 ක පාසල් යන දරුවන් දෙදෙනෙකු ද ඇයට සිටිනවා.",
       "URL": "https://www.hirunews.lk/310163/ගලෙන්බිඳුනුවැව-අසරණ-පවුලක්",
       "Category": "Local News",
       "Parent URL": "https://www.hirunews.lk/local-news.php?pageID=1016"
}