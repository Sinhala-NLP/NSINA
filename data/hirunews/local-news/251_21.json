{
       "Source": "hirunews",
       "Timestamp": "Tuesday, 20 June 2023 - 17:39",
       "Headline": "රියදුරන්ගෙන් අයකරන දඩ මුදල් ඉහළ දමනවා - රාජ්‍ය අමාත්‍ය ලසන්ත අලගියවන්න",
       "News Content": "මාර්ග නීති කඩකිරීම් සම්බන්ධයෙන් රියදුරන්ගෙන් අය කරන දඩ මුදල ඉහළ දමන බව ප්‍රවාහන රාජ්‍ය අමාත්‍ය ලසන්ත අලගියවන්න ප්‍රතිඥා දී තිබේ.\nමෙම තීරණයට හේතු වී ඇත්තේ මාර්ග අනතුරු සංඛ්‍යාවේ භයානක වැඩිවීම බව අමාත්‍යවරයා පවසයි.\nරාජ්‍ය අමාත්‍යවරයා වැඩිදුරටත් සඳහන් කළේ, මාර්ග නීති කඩකිරීම් සඳහා අය කරන දඩ මුදල් ඉහළ නැංවීමේ යෝජනාවක් රජය මේ වන විට සලකා බලමින් සිටින බවයි.\nඔහු මේ අදහස් පළ කළේ රියදුරන්ගේ ශාරීරික හා මානසික යෝග්‍යතාවය නිවැරදිව තක්සේරු කිරීම සඳහා අලුතින් සවිකර ඇති උපකරණයක් පරීක්ෂා කිරීම සඳහා වේයන්ගොඩ පෞද්ගලික සමාගමකට රාජ්‍ය අමාත්‍යවරයාඅයත් රියදුරු පාසලකට ගිය අවස්ථාවේදීය.",
       "URL": "https://www.hirunews.lk/338529/රියදුරන්ගෙන්-අයකරන-දඩ-මුදල්-ඉහළ-දමනවා-රාජ්‍ය-අමාත්‍ය-ලසන්ත-අලගියවන්න",
       "Category": "Local News",
       "Parent URL": "https://www.hirunews.lk/local-news.php?pageID=251"
}