{
       "Source": "hirunews",
       "Timestamp": "Saturday, 04 December 2021 - 8:30",
       "Headline": "ශ්‍රී ලංකාව ටෙස්ට් ක්‍රිකට් දර්ශකයේ ඉහළට",
       "News Content": "බටහිර ඉන්දීය කොදෙව්පිලට එරෙහිව ලද පූර්ණ ටෙස්ට් තරගාවලි ජයග්‍රහණයත් සමඟ ශ්‍රී ලංකාව අයි.සී.සී. ටෙස්ට් ශූරතාවලියේ ප්‍රමුඛස්ථානයට පැමිණීමට සමත් වී තිබෙනවා.\n2021 - 2023 ටෙස්ට් ශූරතාවලියයි ජාත්‍යන්තර ක්‍රිකට් සම්මේලනය මඟින් දැන් ආරම්භ කර ඇත්තේ.\nඑහිදී ශ්‍රී ලංකාව සහභාගි වූ ටෙස්ට් තරග දෙකෙන් ම ජයග්‍රහණය කිරීම නිසා 100%ක ජයග්‍රාහී ප්‍රතිශතයක් සමඟ ටෙස්ට් ශූරතාවලි දර්ශකයේ ප්‍රමුඛස්ථානයේ රැඳී සිටිනවා.\nඑහි දෙවන තැන පාකිස්ථානයට හිමි ව ඇති අතර, තුන් වැනි ස්ථානයේ රැඳී සිටින්නේ ඉන්දියාවයි.\nඅයි.සී.සී. ටෙස්ට් කණ්ඩායම් දර්ශකයේ ශ්‍රී ලංකාවට හත් වැනි ස්ථානය හිමි ව තිබෙනවා.",
       "URL": "https://www.hirunews.lk/289981/ශ්‍රී-ලංකාව-ටෙස්ට්-ක්‍රිකට්-දර්ශකයේ-ඉහළට",
       "Category": "Local News",
       "Parent URL": "https://www.hirunews.lk/local-news.php?pageID=1518"
}