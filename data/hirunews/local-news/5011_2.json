{
       "Source": "hirunews",
       "Timestamp": "Saturday, 11 June 2016 - 14:59",
       "Headline": "මහනුවර - රත්නපුර සහ කෑගල්ලේ නාය යාමේ අවදානම තවමත්",
       "News Content": "මහනුවර රත්නපුර සහ කෑගල්ල දිස්ත්‍රික්කවලට අදාළව ප්‍රකාශයට පත් කර ඇති නාය යාම් අවදානම හෙට පස්වරු 2 දක්වා දීර්ඝ කර තිබෙනවා.\nඒ අනුව මහනුවර - ගඟ ඉහළ කෝරළේ ප්‍රාදේශීය ලේකම් කොට්ඨාශයට මෙන්ම රත්නපුර, ඇලපාත සහ කුරුවිට ප්‍රාදේශීය ලේකම් කොට්ඨාශවලට එය බල පැවැත්වෙන බවයි ජාතික ගොඩනැගිලි පර්යේෂණ සංවිධානය ප්‍රකාශ කළේ.\nඑසේම කෑගල්ල දිස්ත්‍රික්කයේ දැරණියගල, දෙහි ඕවිට, රුවන්වැල්ල, යටියන්තොට, බුලත්කොහුපිටිය, අරණායක, කෑගල්ල, මාවනැල්ල සහ ගලිගමුව ප්‍රාදේශීය ලේකම් කොට්ඨාශවලට එම අවදානම තවදුරටත් බලපැවැත්වෙනවා.",
       "URL": "https://www.hirunews.lk/135289/මහනුවර-රත්නපුර-සහ-කෑගල්ලේ-නාය-යාමේ-අවදානම-තවමත්",
       "Category": "Local News",
       "Parent URL": "https://www.hirunews.lk/local-news.php?pageID=5011"
}