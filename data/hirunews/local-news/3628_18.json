{
       "Source": "hirunews",
       "Timestamp": "Thursday, 29 November 2018 - 12:41",
       "Headline": "පාර්ලිමේන්තු රැස්වීම නීත්‍යානුකූල නැහැ - සභානායක",
       "News Content": "අද දිනයේ පැවැත්වෙන පාර්ලිමේන්තු රැස්වීම නීත්‍යානුකූල නොවන බව සභානායක අමාත්‍ය දිනේෂ් ගුණවර්ධන ප්‍රකාශ කළා.\nපාරලිමේන්තු සංකීර්ණයේ අද පැවති මාධ්‍ය හමුවකට එක්වෙමින් ඔහු කියා සිටියේ මුදල් පනතක් ගෙන ඒමට නම් කැබිනට් අනුමැතියද හිමිවිය යුතු බවයි.\nඅධිකරණ ක්‍රියාවලියකට යොමුව ඇති කරුණක් සම්බන්ධයෙන් පාර්ලිමේන්තුවේ විවාද කිරීම ස්ථාවර නියෝගයන්ට හා ව්‍යවස්ථාවට පටහැනි බැවින් අද දින සැසිවාරයට සහභාගී නොවූ බව ද අමාත්‍ය දිනේෂ් ගුණවර්ධන කියාසිටියා.\nඊට එක් වූ අමාත්‍ය මහින්ද සමරසිංහ කියා සිටියේ කතානායකවරයා පාර්ලිමේන්තුව පවත්වාගෙන යාමට අදාළව නීතිපති උපදෙස් ලබා ගැනීමට කටයුතු නොකරන බවයි.\nඑම මාධ්‍ය හමුවට අමාත්‍ය නිමල් සිරිපාල ද සිල්වා සහ අමාත්‍ය විමල් වීරවංශද එක්ව සිටියා.",
       "URL": "https://www.hirunews.lk/205141/පාර්ලිමේන්තු-රැස්වීම-නීත්‍යානුකූල-නැහැ-සභානායක",
       "Category": "Local News",
       "Parent URL": "https://www.hirunews.lk/local-news.php?pageID=3628"
}