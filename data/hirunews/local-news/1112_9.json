{
       "Source": "hirunews",
       "Timestamp": "Tuesday, 07 June 2022 - 19:30",
       "Headline": "අගමැතිට තනතුරට පින පෑදුනු හැටි ෆොන්සේකා පාර්ලිමේන්තුවේදී කියයි (වීඩියෝ)",
       "News Content": "අත්‍යාවශ්‍ය රාජ්‍ය සේවා බාධාවකින් තොරව පවත්වාගෙන යාමට අවශ්‍ය අරමුදල් සපයා ගැනීම සඳහා අග්‍රාමාත්‍යවරයා අද දිනයේ රුපියල් බිලියන 695ක පරිපූරක ඇස්තමේන්තුවක් පාර්ලිමේන්තුවට ඉදිරිපත් කළ අතර, ඊට අදාළ විවාදය හෙට පැවැත්වීමට නියමිතයි.\nඑසේම දේශීය භාණ්ඩාගාර බිල්පත් ආඥා පනත යටතේ මීට පෙර පාර්ලිමේන්තුවේ යෝජනා සම්මතයකින් අවසර දෙන ලද ණය සීමාව වන රුපියල් ටි්‍රලියන තුනේ ප්‍රමාණය තවත් රුපියල් ට්‍රිලියනයකින් වැඩි කිරීම සඳහා වූ යෝජනාවද විවාදයකින් තොරව අද පාර්ලිමේන්තුවේ අනුමත කර ගැනුනා.\nමේ අතර වර්තමානයේ රට මුහුණදී ඇති ආර්ථික අර්බුදය හමුවේ මතුව ඇති ප්‍රතිඵල හා ඉදිරියේදී ඇතිවිය හැකි තත්වයන් පිළිබඳව අග්‍රාමාත්‍ය රනිල් වික්‍රමසිංහ අද පාර්ලිමේන්තුවේදී විශේෂ ප්‍රකාශයක් සිදුකළා.",
       "URL": "https://www.hirunews.lk/306498/අගමැතිට-තනතුරට-පින-පෑදුනු-හැටි-ෆොන්සේකා-පාර්ලිමේන්තුවේදී-කියයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1112"
}