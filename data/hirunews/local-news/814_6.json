{
       "Source": "hirunews",
       "Timestamp": "Monday, 10 October 2022 - 7:31",
       "Headline": "භූමිතෙල් සීමා කිරීම ගැන ධීවර සංගම්වල විරෝධය",
       "News Content": "ධීවරයින්ට ලබා දෙන භූමිතෙල් ප්‍රමාණය සීමා කිරීමට ගෙන ඇති තීරණයෙන් තවදුරටත් එම කර්මාන්තය කඩාවැටෙනු ඇති බව පුත්තලම ඒකාබද්ධ ධීවර සමිතිය පවසනවා.\nඑහි වැඩබලන සභාපති සුජිත් රොෂාන් ප්‍රනාන්දු ඉල්ලා සිටියේ, මෙය මත්ස්‍ය අස්වැන්න බහුල කාලයක් බැවින් තමන්ට ප්‍රමාණවත් පරිදි භූමිතෙල් ලබාදෙන ලෙස යි.\nසතියකට ප්‍රමාණවත් වන පරිදි භූමිතෙල් මීට පෙර එකවර ලබාදුන්න ද ඉදිරියේ දී දින 03ත් 04ත් අතර කාලයක් සඳහා ඉන්ධන ලබාදීමට පියවර ගන්නා බව ධීවර දෙපාර්තමේන්තුවේ අධ්‍යක්ෂ ජනරාල් ප්‍රසන්න කහවත්ත ඊයේ (09) ප්‍රකාශ කළා.\nභූමිතෙල් සැපයීමේ දී මතුව ඇති දුෂ්කරතා හේතුවෙන් මෙලෙස සීමා කර ලබාදීමට තීරණය කර ඇති බව යි ඔහු කියා සිටියේ.\nකෙසේ වෙතත් එක්දින ධීවර යාත්‍රා සඳහා මෙතෙක් ලබාදුන් පරිදිම දිනපතා භූමිතෙල් ලබාදීම සිදු කෙරෙන බව ද අධ්‍යක්ෂ ජනරාල්වරයා සඳහන් කළා.",
       "URL": "https://www.hirunews.lk/317459/භූමිතෙල්-සීමා-කිරීම-ගැන-ධීවර-සංගම්වල-විරෝධය",
       "Category": "Local News",
       "Parent URL": "https://www.hirunews.lk/local-news.php?pageID=814"
}