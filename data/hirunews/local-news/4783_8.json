{
       "Source": "hirunews",
       "Timestamp": "Wednesday, 23 November 2016 - 19:11",
       "Headline": "ජාතීන් දෙකක් අතර ගොඩනැගෙමින් තිබු අනවබෝධයක් ගැන හෙළිදරව්වක්",
       "News Content": "විවිධ කරුණු හේතුවෙන් සිංහල සහ මුස්ලිම් ජනතාව අතර අනවබෝධයක් ගොඩනැගෙමින් තිබූ බව අධිකරණ හා බුද්ධ ශාසන අමාත්‍ය විජයදාස රාජපක්ෂ මහතා පවසනවා.\nඅමාත්‍යවරයා මේ අදහස් පළ කළේ මුස්ලිම් නියෝජිතයින් පිරිසක් සමග අද පෙරවරුවේ පැවැත්වූ සාකච්ඡාවකින් අනතුරුව මාධ්‍ය වෙත අදහස් දක්වමින්.\nඅමාත්‍ය විජයදාස රාජපක්ෂ මහතා සහ මුස්ලිම් නියෝජිතයින් අතර හමුව පැවැත්වුණේ බුද්ධ ශාසන අමාත්‍යාංශයේදී.\nඅයි.එස් සංවිධානයට ශ්‍රී ලාංකික පවුල් 4 ක සාමාජිකයින් 32 දෙනෙකු සම්බන්ධ වී සිටීම පිළිබඳ අමාත්‍ය විජයදාස රාජපක්ෂ මහතා පසුගියදා කළ ප්‍රකාශය සම්බන්ධයෙන් මුස්ලිම් නියෝජිතයින් සමග සාකච්ඡා කිරීම මෙහි අරමුණු වූ බව බුද්ධ ශාසන අමාත්‍යාංශය සඳහන් කළා.",
       "URL": "https://www.hirunews.lk/148190/ජාතීන්-දෙකක්-අතර-ගොඩනැගෙමින්-තිබු-අනවබෝධයක්-ගැන-හෙළිදරව්වක්",
       "Category": "Local News",
       "Parent URL": "https://www.hirunews.lk/local-news.php?pageID=4783"
}