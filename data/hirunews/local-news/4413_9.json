{
       "Source": "hirunews",
       "Timestamp": "Thursday, 20 July 2017 - 7:40",
       "Headline": "උමා ඔය හේතුවෙන් බණ්ඩාරවෙල ඔරලෝසු කණුව අසලත් පුපුරලා",
       "News Content": "උමා ඔය ව්‍යාපෘතියෙන් හානියට පත් ජනතාවට අවශ්‍ය වන්දි සහ පහසුකම් නොලැබෙන්නේ නම් සිය අරගලය දැඩි කිරීමට සිදුවන බව උමාඔය බහු ව්‍යාපෘතියට එරෙහි ජනතා ව්‍යාපාරය පවසනවා.\nඑහි කැදවුම්කරු ජනතා විමුක්ති පෙරමුණේ ඌව පළාත් සභා මන්ත්‍රී සමන්ත විද්‍යාරත්න කියා සිටියේ මේ වනවිට බණ්ඩාරවෙල නගරයේ ඔරලෝසු කණුව ආසන්න ප්‍රදේශයද උමා ඔය ව්‍යාපෘතිය හේතුවෙන් ඉරි තැලීමකට ලක්ව ඇති බවයි.\nමේ අතර උමා ඔය ව්‍යාපෘතිය සම්බන්ධයෙන් සොයා බැලීමට පත් කළ අමාත්‍ය අනුකමිටුවේ වාර්තාව එහි ප්‍රධානී අමාත්‍ය මහින්ද අමරවීර විසින් පෙරේදා රැස්වූ අමාත්‍ය මණ්ඩලයට ඉදිරිපත් කරනු ලැබුවා.\nකෙසේ වෙතත් කොළඹ ඊයේ පැවති කැබිනට් තීරණ දැනුම්දීමේ මාධ්‍ය හමුවට එක්වූ සම කැබිනට් ප්‍රකාශක අමාත්‍ය රාජිත සේනාරත්නගෙන් ද මාධ්‍යවේදීන් මෙම ව්‍යාපෘතිය සම්බන්ධයෙන් විමසීමක් කළා.\nඑහිදී ඔහු කියා සිටියේ වන්දි ලබාදීම සඳහා මේ වනවිට කැබිනට් අනුමැතියද හිමිවී ඇති බවයි.",
       "URL": "https://www.hirunews.lk/166292/උමා-ඔය-හේතුවෙන්-බණ්ඩාරවෙල-ඔරලෝසු-කණුව-අසලත්-පුපුරලා",
       "Category": "Local News",
       "Parent URL": "https://www.hirunews.lk/local-news.php?pageID=4413"
}