{
       "Source": "hirunews",
       "Timestamp": "Tuesday, 09 March 2021 - 8:48",
       "Headline": "ඊයේ වාර්තා වූ කොරෝනා මරණ අතර 19 හැවිරිදි තරුණියක්",
       "News Content": "ඊයේ දිනයේ තවත් මරණ 5ක් වාර්තා වූ අතර, 19 හැවිරිදි තරුණියක් ද මෙලෙස මිය ගිය පිරිසට අයත්.\nඇය හෙම්මාතගම ප්‍රදේශයේ පදිංචිකාරිනියක් වන අතර මහනුවර මහරෝහලේ ප්‍රතිකාර ලබමින් සිටියදී මිය ගොස් තිබෙනවා.\nඊට අමතරව තවත් කාන්තාවන් තිදෙනෙකු ඊයේ දිනයේදී මිය ගිය පිරිසෙහි සිටින අතර, 78 හැවිරිදි පිරිමි පුද්ගලයෙකු ද මිය ගිය පිරිසට අයත්.\nඒ අනුව මෙරටින් වාර්තා වන සමස්ත මරණ සංඛ්‍යාව 507 දක්වා ඉහළ ගියා.\nකොරෝනා ආසාදිතයින් 344 දෙනෙකු ද ඊයේ වාර්තා වූ අතර, විදේශයන් හි සිට පැමිණි දස දෙනෙකු සහ බන්ධනාගාර ආශ්‍රිත පොකුරේ 22 නෙකු ද සිටින බවයි රජයේ ප්‍රවෘත්ති දෙපාර්තමේන්තුව සඳහන් කළේ.\nඑසේම කොරෝනා එන්නත් ලබාදුන් සමස්ත පුද්ගලයින් සංඛ්‍යාව හත්ලක්ෂ 37,062ක් වන අතර ඊයේ දිනයේදී පමණක් පුද්ගලයින් 7500කට කොරෝනා වෛරසයට එරෙහි එන්නත් ලබාදී ඇති බවයි වසංගත රෝග විද්‍යා ඒකකය නිවේදනය කර සිටියේ.",
       "URL": "https://www.hirunews.lk/264776/ඊයේ-වාර්තා-වූ-කොරෝනා-මරණ-අතර-19-හැවිරිදි-තරුණියක්",
       "Category": "Local News",
       "Parent URL": "https://www.hirunews.lk/local-news.php?pageID=2100"
}