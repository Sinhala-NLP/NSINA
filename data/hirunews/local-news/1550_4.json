{
       "Source": "hirunews",
       "Timestamp": "Saturday, 20 November 2021 - 7:55",
       "Headline": "රීඩ් මාවතේ ගොඩනැගිල්ලක පිපිරීමක් (වීඩියෝ - ඡායාරූප)",
       "News Content": "අද අලුයම් කාලයේ දී කොළඹ රීඩ් මාවතේ ගොඩනැගිල්ලක පිපිරීමක් සිදු වී තිබෙනවා.\nපැරණි තුරග තරග පිටියේ පහළ ප්‍රේක්ෂකාගාරයේ, ජාත්‍යන්තර ආහාර සැකසුම් සමාගමකට අයත් හෝටල් පරිශ්‍රයක් තුළයි.\nහෝටල් පරිශ්‍රයේ සිදු වූ ගෑස් කාන්දුවක් නිසා මෙම පිපිරීම සිදු වී ඇති බවටයි දැනට සැක කරන්නේ.\nපිපිරීමෙන් අනතුරු ව ඇති වූ ගින්න පාලනය කිරීම සඳහා කොළඹ මහ නගර සභාවේ ගිනි නිවීමේ ඒකකය හා පොලිසිය විසින් කටයුතු කරනු ලබන බව වාර්තා වෙනවා.\nසිදුවීමෙන් තුවාල ලැබූ හෝ මියගිය පුද්ගලයින් සම්බන්ධ තොරතුරු මෙතෙක් වාර්තා වී නො මැති බව පොලිස් ආරංචි මාර්ග සඳහන් කරනවා.",
       "URL": "https://www.hirunews.lk/288599/රීඩ්-මාවතේ-ගොඩනැගිල්ලක-පිපිරීමක්-වීඩියෝ-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=1550"
}