{
       "Source": "hirunews",
       "Timestamp": "Thursday, 21 July 2016 - 18:03",
       "Headline": "නීති රීති ලිහිල් කළහොත් පනත් සංශෝධනය වෙන්නේ නැහැ - ජනපති",
       "News Content": "නීති රීති ලිහිල් කර සිදුකරන කිසිදු පනත් සංශෝධනයකට තම එකගත්වය හිමි නොවන බව ජනාධිපති මෛත්‍රීපාල සිරිසේන පවසනවා.\nනව රේගු පනත හදුන්වාදීම සම්බන්ධයෙන් ජනාධිපතිවරයා සහ රේගු නිලධාරින්ගේ සංගමය අතර අද (21) පෙරවරුවේ පැවති සාකච්ඡාවකදී ජනාධිපතිවරයා මේ බව සදහන් කර තිබෙනවා.\nනව රේගු පනතේ අන්තර්ගත බොහෝ කරුණු විදේශීය රටවල රේගු පනත්වලින් උකහා ගෙන ඇති බැවින් එය ශ්‍රී ලංකාවට නොගැලපෙන බව රේගු නිලධාරින්ගේ සංගමය ජනාධිපතිවරයා වෙත එහිදී දැනුම්දී ඇත්තේ.\nදැනට ක්‍රියාත්මක රේගු පනත හා යෝජිත නව රේගු පනත් කෙටුම්පත විධිමත් ලෙස විමර්ශනය කොට ඉදිරි සති 3 ඇතුළත මුදල් අමාත්‍යාංශයේ සහ රේගු දෙපාර්තමේන්තුවේ නිලධාරින් සමග සාකච්ඡාවකින් අනතුරුව ඒ සම්බන්ධයෙන් ඉදිරි පියවර ගන්නා බව එහිදී ජනාධිපති මෛත්‍රීපාල සිරිසේන දැනුම් දුන් බවයි ජනාධිපති මාධ්‍ය අංශය නිවේදනයක් නිකුත් කරමින් සදහන් කළේ.\nමේ අතර, රියෝ ඔලිම්පික් ක්‍රීඩා උළෙල සදහා පිටත්ව යන ශ්‍රී ලංකා කණ්ඩායමේ ක්‍රීඩක ක්‍රීඩිකාවන් අද (21) උදෑසන ජනපති නිල නිවසේදී ජනාධිපතිවරයා මුණ ගැසුණා.\nඑහිදී ක්‍රීඩක ක්‍රීඩිකාවන්, ජනාධිපතිවරයා සමග සුහද කතාබහක නිරත වූ අතර ඔවුන්ට සිය ශුභාෂිංසනය පළ කළ බවයි ජනාධිපති මාධ්‍ය අංශය සදහන් කළේ.",
       "URL": "https://www.hirunews.lk/138627/නීති-රීති-ලිහිල්-කළහොත්-පනත්-සංශෝධනය-වෙන්නේ-නැහැ-ජනපති",
       "Category": "Local News",
       "Parent URL": "https://www.hirunews.lk/local-news.php?pageID=4956"
}