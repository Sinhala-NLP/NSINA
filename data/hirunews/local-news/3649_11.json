{
       "Source": "hirunews",
       "Timestamp": "Friday, 16 November 2018 - 7:26",
       "Headline": "අඹ සුජී අත්අඩංගුවේ",
       "News Content": "පුද්ගල ඝාතන දෙකකට සහ තවත් අපරාධ රැසකට අදාළව චෝදනා එල්ල වූ ජූලම්පිටිය සජිත් කුමාර හෙවත් අඹ සුජී නැමැත්තා පොලිසිය අත්අඩංගුවට ගෙන තිබෙනවා.\nතංගල්ල - නෙටොල්පිටිය වාහන සේදුම් ආයතනයකදී පසුගියදා පුද්ගලයෙකු වෙඩි තබා ඝාතනය කිරීමේ සිද්ධියටද චෝදනා එල්ල වුණේ මොහුටයි.\nමීට අමතරව තවත් පුද්ගලයින් තුන් දෙනෙකු ඝාතනය කිරීමට තැත් කිරීම සම්බන්ධයෙන්ද සැකකරුට චෝදනා එල්ල වන බවයි පොලිසිය සඳහන් කළේ.\nසැකකරු ඊයේ තංගල්ල - පට්ටියපොලදී අත්අඩංගුවට ගෙන ඇත්තේ අපරාධ විමර්ශන අංශයේ නිලධාරීන් පිරිසකට ලද තොරතුකට අනුවයි.\nඑහිදී බෝර දොලහේ ගිනි අවියක්, ජීව උණ්ඩ තොගයක්ද සොයාගෙන තිබෙනවා.\nමීට අමතරව ජංගම දුරකතන 05 ක්, යතුරුපැදියක් සහ ව්‍යාජ හැඳුනුම්පත් කිහිපයක්ද පොලිසිය සොයාගෙන ඇති බව සඳහන්.",
       "URL": "https://www.hirunews.lk/204305/අඹ-සුජී-අත්අඩංගුවේ",
       "Category": "Local News",
       "Parent URL": "https://www.hirunews.lk/local-news.php?pageID=3649"
}