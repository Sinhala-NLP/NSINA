{
       "Source": "hirunews",
       "Timestamp": "Thursday, 23 February 2023 - 8:47",
       "Headline": "ධනිෂ්කගේ ඇප කොන්දේසි ලිහිල් කෙරෙයි",
       "News Content": "ඔස්ට්‍රේලියානු කාන්තාවක අපයෝජනයට ලක් කළ බවට චෝදනා එල්ල වී සිටින ක්‍රිකට් ක්‍රීඩක ධනිෂ්ක ගුණතිලකට දී තිබූ ඇප කොන්දේසි ලිහිල් කිරීමට සිඩ්නි හි අධිකරණය නියෝග කර තිබෙනවා.\nඒ අනුව, ඔහුට නැවතත් වට්ස් ඇප් භාවිතයට සහ රාත්‍රීියේ නිවසෙන් බැහැරට යාමට අවස්ථාව හිමිවනු ඇති.\n31 හැවිරිදි ධනිෂ්ක ගුණතිලක අද (23) සිය ඇප කොන්දේසි සංශෝධනය කරන ලෙස ඉල්ලමින් මෝසමක් ඉදිරිපත් කර තිබුණා.\nලිංගික අතවර කිරීමේ සිද්ධිය සම්බන්ධයෙන් මොහුට චෝදනා 4 ක් ගොනුකර ඇති අතර මෙතෙක් ඔහු වරද පිළිගෙන නැහැ.",
       "URL": "https://www.hirunews.lk/328077/ධනිෂ්කගේ-ඇප-කොන්දේසි-ලිහිල්-කෙරෙයි",
       "Category": "Local News",
       "Parent URL": "https://www.hirunews.lk/local-news.php?pageID=519"
}