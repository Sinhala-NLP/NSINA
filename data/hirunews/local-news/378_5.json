{
       "Source": "hirunews",
       "Timestamp": "Monday, 01 May 2023 - 9:12",
       "Headline": "ජගත් සංවිධානයේ ප්‍රධානියෙක් සුඩානයට",
       "News Content": "ගැටුම් හේතුවෙන් ආපදාවට ලක්වූ සිවිල් වැසියන් සම්බන්ධයෙන් සොයාබැලීම සඳහා එක්සත් ජාතීන්ගේ මානුෂිය කටයුතු ප්‍රධානී මාටින් ග්‍රිෆිත්ස්ට සුඩානය වෙත යන ලෙස එම සංවිධානයේ මහ ලේකම් ඇන්ටෝනියෝ ගුටේරස් දැනුම්දී තිබෙනවා.\nසුඩානයේ සහ කලාපයේ සිටින සියලුම පුද්ගලයන්ට මුහුණදීමට සිදුවූ ක්‍ෂණික සහ දිගුකාලීන බලපෑම් පිළිබඳව දැඩි කණස්සල්ලට පත්වන බවයි නිවේදනයක් නිකුත් කරමින් ජගත් සංවිධානය ප්‍රකාශ කර ඇත්තේ.\nසිවිල් වැසියන් සහ යටිතල පහසුකම් ආරක්ෂා කරන ලෙසත් පලායන සිවිල් වැසියන්ට ආරක්ෂිතව ගමන් කිරීමට ඉඩ සලසන ලෙසත් සටන්වල නියැලෙන පාර්ශව දෙකේ නායකයන් වන අබ්දෙල් ෆාටා අල් බුර්හාන් සහ මොහොමඩ් හම්දාන් ඩග්ලෝ වෙත දැනුම්දී තිබෙනවා.",
       "URL": "https://www.hirunews.lk/333920/ජගත්-සංවිධානයේ-ප්‍රධානියෙක්-සුඩානයට",
       "Category": "Local News",
       "Parent URL": "https://www.hirunews.lk/local-news.php?pageID=378"
}