{
       "Source": "hirunews",
       "Timestamp": "Sunday, 24 September 2023 - 20:48",
       "Headline": "දුම්රිය සීසන් ක්‍රමය අහෝසි කිරීමට යෝජනා",
       "News Content": "ඉදිරියේ දී දුම්රිය වාර ප්‍රවේශපත්‍ර අහෝසි කරීම සම්බන්ධයෙන් යෝජනාවක් ඉදිරිපත් වී තිබෙනවා.\nඑමෙන්ම සියලු‍ම දුම්රිය ගාස්තු ඉහළ දැමීමටත් දුම්රිය දෙපාර්තමේන්තුව සහ ප්‍රවාහන අමාත්‍යාංශය අතර පැවති සාකච්ඡාවකදි අවදානය යොමුව ඇති බවටයි වාර්තා වන්නේ.\nකෙසේ වෙතත් මෙම යෝජනා ක්‍රියාත්මක වන්නේ දුම්රිය දෙපාර්තමේන්තුව අධිකාරියක් බවට පත් කළහොත් පමණක් බවයි දුම්රිය දෙපාර්තමෙන්තුවේ ප්‍රකාශයෙකු හිරු ප්‍රවෘත්ති අංශයට සඳහන් කළේ.\nදැනට දුම්රිය දෙපාර්තමෙන්තුව අධිකාරියක් බවට පත් කිරීමට යෝජනා ඉදිරිපත් වී තිබෙනවා.\nදුම්රිය වාර ප්‍රවේශපත්‍ර අහෝසි කිරීමෙන් විශාල මුදලක් දුම්රිය දෙපාර්තමෙන්තුවට ලාභ උපයා ගත හැකි බවටයි එහිදි යෝජනා වී ඇත්තේ.\nදුම්රිය දෙපාර්තමේන්තුව අධිකාරියක් කිරීමේ යෝජනාවත් සමඟ ඉන්දීය ප්‍රධාන පෙළේ සමාගම් නියෝජිතයන් දුම්රිය සඳහා ආයෝජනය කිරීමටද කැමැත්ත පළ කර තිබෙනවා.",
       "URL": "https://www.hirunews.lk/349277/දුම්රිය-සීසන්-ක්‍රමය-අහෝසි-කිරීමට-යෝජනා",
       "Category": "Local News",
       "Parent URL": "https://www.hirunews.lk/local-news.php?pageID=9"
}