{
       "Source": "hirunews",
       "Timestamp": "Monday, 12 September 2022 - 18:43",
       "Headline": "වත්තල - හේකිත්තේ ගිනිතැබීමකින් දෙදරු මවක් මරුට",
       "News Content": "වත්තල - හේකිත්ත ප්‍රදේශයේ දෙමහල් නිවසකට පුද්ගලයෙකු විසින් සිදු කල ගිණි තැබීමකින් දෙදරු මවක් මියගොස් තවත් දෙදෙනෙකු තුවාල ලබා රෝහල් ගත කර තිබෙනවා.\nඅද උදෑසන මෙම ගිණිතැබීම සිදුව ඇති අතර මියගොස් ඇත්තේ එහි සිටි 57 හැවිරිදි කාන්තාවක්. ඇය පසුගිය දා ඇති වු පවුල් ආරවුලක් හේතුවෙන් මෙම නිවසට පැමිණ තිබෙනවා.\nපොලිසිය සඳහන් කළේ අදාළ ගිණි තැබීමද මෙම පවුල් ආරවුලේ ප්‍රතිඵලයක් බවයි. තුවාල ලැබූවන් අතර නිවසට ගිනිතැබූ පුද්ගලයාද සිටින බවට පොලිසිය සැකකරනවා.\nමේ අතර බදුල්ල - ගැනල්පීන් වත්ත - හිගුරුගමුව ප්‍රදේශයේදී මවක් සහ ඇගේ දියණිය තියුණු ආයුධවලින් පහරදී ඝාතනය කිරීමේ සිද්ධියට අදාළ සැකකරු බදුල්ල - වීරියපුර ප්‍රදේශයේදී අද අත්අඩංගුවට ගැණුනා.\nපෙරේදා 83 හැවිරිදි මෙම මව සහ 55 හැවිරිදි ඇගේ දියණිය මෙලෙස ඝාතනය කර තිබූ අතර අත්අඩංගුවට ගත් ත්‍රිරෝද රථ රියදුරෙකු වන සැකකරු ඔවුන්ගෙන් රුපියල් 20,000 ක මුදලක් ඉල්ලා ඇති බවයි පරීක්ෂණවලදී අනාවරණ වී ඇත්තේ.\nඑය ලබා නොදීම හේතුවෙන් මෙම ඝාතනය සිදුකර ඇති බව පරීක්ෂණ වලදී අනාවරණ වී තිබෙනවා.",
       "URL": "https://www.hirunews.lk/315246/වත්තල-හේකිත්තේ-ගිනිතැබීමකින්-දෙදරු-මවක්-මරුට",
       "Category": "Local News",
       "Parent URL": "https://www.hirunews.lk/local-news.php?pageID=873"
}