{
       "Source": "hirunews",
       "Timestamp": "Sunday, 29 January 2017 - 18:22",
       "Headline": "සුමන්දිරන්ගේ ප්‍රකාශය හෙළ උරුමය හෙළා දකී",
       "News Content": "තමන් ඝාතනය කිරිමට දකුණේ අන්තවාදීන් විසින් උත්සාහ කරන බවට දෙමළ ජාතික සන්ධාන පාර්ලිමේන්තු එම්.ඒ. සුමන්දිරන් සිදුකර ඇති ප්‍රකාශය හෙළා දකින බව ජාතික හෙල උරුමය පවසනවා.\nකොළඹ අද කැදවා තිබූ මාධ්‍ය හමුවකට එක්වෙමින් එම පක්ෂයේ මාධ්‍ය ප්‍රකාශක පළාත් සභා මන්ත්‍රී නිශාන්ත ශ්‍රී වර්ණසිංහ කියා සිටියේ නව ආණ්ඩුක්‍රම ව්‍යවස්ථාව ගෙන ඒම වලක්වාලීමේ අරමුණින් සුමන්දිරන් මන්ත්‍රීවරයා මෙවැනි ප්‍රකාශ සිදුකරන බවයි.\nදෙමළ ජාතික සන්ධාන පාර්ලිමේන්තු එම්.ඒ. සුමන්දිරන් ඝාතන ප්‍රයත්නයක් පවතින බවට කරුණු අනාවරණය කර ගැනීමට ආරක්ෂක අංශ පසුගියදා සමත් වුනා.\nඒ, මේ මස මුලදි ත්‍රස්ත විමර්ශන කොට්ඨාසය විසින් කිලිනොච්චියේදි අත්අඩංගුවට ගත් හිටපු එල්.ටී.ටී.ඊ සාමාජිකයන් දෙදෙනෙකුගෙන් සිදුකල ප්‍රශ්න කිරිම්වලදීයි.",
       "URL": "https://www.hirunews.lk/153203/සුමන්දිරන්ගේ-ප්‍රකාශය-හෙළ-උරුමය-හෙළා-දකී",
       "Category": "Local News",
       "Parent URL": "https://www.hirunews.lk/local-news.php?pageID=4686"
}