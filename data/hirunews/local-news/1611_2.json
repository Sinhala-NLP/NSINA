{
       "Source": "hirunews",
       "Timestamp": "Saturday, 23 October 2021 - 12:29",
       "Headline": "කාබනික පොහොර මඟින් සිදුකරන වගාබිමක් නිරීක්ෂණයට ජනපති එක්වෙයි (වීඩියෝ)",
       "News Content": "ජනාධිපති ගෝඨාභය රාජපක්ෂ අද (23) පෙරවරුවේ කුලියාපිටිය - උඩුබද්දාව ප්‍රදේශයේ කාබනික පොහොර මඟින් සිදුකරන වගාබිමක් නිරීක්ෂණයට එක්වුණා.\nරසායනික පොහොර ගෙන්වීම රජය තහනම් කිරීමත් සමඟ ගොවීන් කාබනික වගාවන් කෙරෙහි යොමු කිරීමට කෘෂිකර්ම අමාත්‍යාංශය පියවර ගත්තා.\nඒ අනුව කාබනික පොහොර යොදා උඩුබද්දාව ප්‍රදේශයේ ගොවීන් සිදුකළ වගාවන් අද පෙරවරුවේ ජනාධිපති ගෝඨාභය රාජපක්ෂ විසින් නිරීක්ෂණය කළා.\nඑළවළු, පළතුරු වර්ග රැසක් මෙන්ම තවත් බෝග රැසක් කාබනික පොහොර යොදා වගාකර සාර්ථක අස්වැන්නක් ලබා ගැනීමටයි එම ප්‍රදේශයේ ගොවීන්ට හැකිවී තිබෙන්නේ.\nමෙම වගාවන් නිරීක්ෂණය කළ ජනාධිපති ගෝඨාභය රාජපක්ෂ  ගොවීන් සමඟ කාබනික වගාවේ සාර්ථකත්වය පිළිබඳව ද අදහස් හුවමාරු කරගත්තා.",
       "URL": "https://www.hirunews.lk/285823/කාබනික-පොහොර-මඟින්-සිදුකරන-වගාබිමක්-නිරීක්ෂණයට-ජනපති-එක්වෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1611"
}