{
       "Source": "hirunews",
       "Timestamp": "Sunday, 26 February 2017 - 19:26",
       "Headline": "නව ව්‍යවස්ථාවට මූලික ප්‍රතිපත්ති වාර්තාවක් පාර්ලිමේන්තුවට",
       "News Content": "නව ව්‍යවස්ථාව සදහා මූලික ප්‍රතිපත්ති වාර්තාවක් පාර්ලිමේන්තුවට ඉදිරිපත් කිරීමට නියමිත බව අග්‍රාමාත්‍ය රනිල් වික්‍රමසිංහ පවසනවා.\nඔහු මේ බව කියා සිටියේ කොටිකාවත්ත - ශ්‍රී නාගරුක්ඛාරාම පුරාණ විහාරයේ අද පස්වරුවේ පැවති උත්සවයකට එක්වෙමින්.\nඑහිදී වැඩිදුරටත් අදහස් දැක්වූ අග්‍රාමාත්‍යවරයා\n‘‘අපේ රට ඉදිරියට යනවානම් දියුණු රටක් වෙනවා නම් අපේ ජනතාව අතර තියෙන මූලික ප්‍රශ්න ජාතික සමගිය ඇති කරලා ශ්‍රී ලාංකිකයෝ කියලා අපි ඔක්කොම පිළිගන්න  ඕනා. නැතිව අපිට මේ වැඩකටයුත්ත කරන්න බැහැ. කරන්න අපහසුයි. අපි ශ්‍රී ලාංකිකයෝ කියලා හිතලා අලුත් ව්‍යවස්ථාවක් අපි ඇති කරන්න ඕනා. දැන් මේව ගැන එක එක කතා කියනවා. මම හිතුව දැනට තියෙන සත්‍යය තත්ත්වය කියන්න.ජනතා නියෝජිතයින් එක එක සංවිධාන එකතුවෙලා එක වාර්තාවක් අපිට එව්වා. ඒ වාර්තාව භාර ගත්තා. ඒ යෝජනාව අපි පිළිඅරගෙන නැහැ. ඒ යෝජනා අපි සලකලා බලනවා. අපේ තියෙනවා ප්‍රධාන වශයෙන් මෙහෙයුම් කමිටුවක්. මෙහෙයුම් කමිටුව හැටියට අපි බලන්නේ මේ පිළිබද මූලික වාර්තාවක් එවන්න. ඒ වාර්තාව එව්වාහම තමයි පාර්ලිමේන්තුව තුළ වාද කරලා ඒ සංශෝධන අනුව තමයි ඊට පස්සේ ව්‍යවස්ථාවක් කෙටුම්පතක් සකස් කරන්න යන්නෙ. තාම අපි මහ මුහුදට ඇවිල්ලා නැහැ. දැන් තියෙන්නේ වාර්තාව ඉදිරිපත් කරන එක විතරයි.’’",
       "URL": "https://www.hirunews.lk/155525/නව-ව්‍යවස්ථාවට-මූලික-ප්‍රතිපත්ති-වාර්තාවක්-පාර්ලිමේන්තුවට",
       "Category": "Local News",
       "Parent URL": "https://www.hirunews.lk/local-news.php?pageID=4641"
}