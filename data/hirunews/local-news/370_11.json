{
       "Source": "hirunews",
       "Timestamp": "Thursday, 04 May 2023 - 10:18",
       "Headline": "මෙහෙකාරියට කොස්සෙන් ගැසූ ඉංජිනේරුවරයාට අත්හිටවූ සිරදඬුවම්",
       "News Content": "කෑම කවමින් සිටිය දී දරුවාට කෑම සිරවීම නිසා 17 හැවිරිදි මෙහෙකාරියට කොස්සකින් පහර දීමේ සිදුවීමක් බොරුලස්ගමුව ප්‍රදේශයේ දී වාර්තා වී තිබෙනවා.\nඅදාළ පුද්ගලයා ඉංජිනේරුවරයෙක් වන අතර ඔහු වයස අවුරුදු 46ක් වන දෙදරු පියෙක් බවයි වාර්තා වන්නේ.\nඅවුරුදු 18ට අඩු තැනැත්තියකට පහර දී කෘරත්වයට පත් කිරීමේ චෝදනාව යටතේ විත්තිකරුට එරෙහිව නඩු පවරා තිබෙනවා.\nඑහි දී විනිසුරුවරයා පෙන්වා දුන්නේ රට ලෝකය ගැන දැනුමක් ඇති දෙදරු පියෙක් ලෙස මීට වඩා සංවේදී හා සානුකම්පිතව කටයුතු කළ යුතු බවයි.\nඒ අනුව අදාළ පුද්ගලයාට වසර දෙකක සිරදඬුවම් නියම කර එම දඬුවම ක්‍රියාත්මක කිරීම වසර 15ට අත්හිටුවීමට කොළඹ මහ අධිකරණ විනිසුරු නවරත්ත මාරසිංහ ඊයේ (03) නියම කළා.\nඑමෙන්ම 17 හැවිරිදි දැරියක් වූ එම මෙහෙකාරියට ලක්ෂ තුනක වන්දියක් ගෙවන ලෙස ද නියම කෙරුණා.",
       "URL": "https://www.hirunews.lk/334213/මෙහෙකාරියට-කොස්සෙන්-ගැසූ-ඉංජිනේරුවරයාට-අත්හිටවූ-සිරදඬුවම්",
       "Category": "Local News",
       "Parent URL": "https://www.hirunews.lk/local-news.php?pageID=370"
}