{
       "Source": "hirunews",
       "Timestamp": "Wednesday, 18 December 2019 - 18:34",
       "Headline": "5 ශ්‍රේණිය ශිෂ්‍යත්ව විභාගයේ කඩඉම් ලකුණු නිකුත් කෙරේ",
       "News Content": "5 ශ්‍රේණිය ශිෂ්‍යත්ව විභාගයේ කඩඉම් ලකුණු නිකුත් කර තිබෙනවා.\nනිවේදනයක් නිකුත් කරමින් අධ්‍යාපන අමාත්‍යංශය සඳහන් කළේ මෙම කඩඉම් ලකුණු මත සුදුසුකම් ලබා ඇතත් පාසලක් ලැබී නොමැති හෝ වෙනත් සාධාරණ හේතූන් මත ලැබී ඇති පාසල වෙනස් කර ගැනීමට අවශ්‍ය සිසුන්ට ඒ සඳහා අමාත්‍යංශ වෙබ් අඩවියේ පළ කරන ආදර්ශ අයදුම්පත භාවිතයෙන් අභියාචනා ඉදිරිපත් කළ හැකි බවයි.\nනිවැරදිව සම්පූර්ණ කරන ලද අභියාචනා අයදුම්පත් ලබන වසරේ ජනවාරි 6 වනදා සිට 17 වනදා දක්වා කාලය තුල අධ්‍යාපන අධ්‍යක්ෂ, පාසල් කටයුතු ශාඛාව, අධ්‍යාපන අමාත්‍යංශය, ඉසුරුපාය, බත්තරමුල්ල. යන ලිපිනයට යොමු කළ හැකියි.",
       "URL": "https://www.hirunews.lk/230507/5-ශ්‍රේණිය-ශිෂ්‍යත්ව-විභාගයේ-කඩඉම්-ලකුණු-නිකුත්-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=2996"
}