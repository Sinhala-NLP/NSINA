{
       "Source": "hirunews",
       "Timestamp": "Monday, 15 July 2019 - 8:40",
       "Headline": "ගතවූ පැය 24 තුළ රිය අනතුරුවලින් පස්දෙනෙකු මරුට",
       "News Content": "ගතවූ පැය 24 තුළ සිදුවූ රිය අනතුරු 3 කින් පුද්ගලයින් පස්දෙනෙකු ජීවිතක්ෂයට තිබෙනවා.\nපුත්තලම, අඹන්පොල සහ අක්කරායන්කුලම් ප්‍රදේශවල මෙම රිය අනතුරු සිදුව ඇති බවයි පොලිස් මාධ්‍ය ප්‍රකාශක කාර්යාලය සඳහන් කළේ.\nපුත්තලම - කුරුණෑගල ප්‍රධාන මාර්ගයේ මැල්ලන්කුලම් ප්‍රදේශයේදී යතුරුපැදියක් මාර්ගයේ නවතා තිබූ ටිපර් රථයක පිටුපස ගැටී සිදුවූ අනතුරකින් එහි ගමන්ගත් 25 හැවිරිදි වියේ පසුවූ තරුණයින් දෙදෙනෙකු ජීවිතක්ෂයට පත්වුණා.\nමේ අතර අනුරාධපුර - පාදෙණිය මාර්ගයේ උඩංගාව ප්‍රදේශයේදී කැබ් රථයක් මාර්ගයෙන් ඉවතට පැන ගසක ගැටී සිදුවූ අනතුරකින් කැබ් රථයේ රියදුරු සහ එහි වම්පස අසුනේ ගමන් ගත් පුද්ගලයෙකු බරපතල තුවාල ලබා අඹන්පොල සහ ගල්ගමුව රෝහල් වෙත ඇතුළත් කිරීමෙන් අනතුරුව මියගොස් තිබෙනවා.\nමොවුන් කුරුණෑගල ප්‍රදේශයේ පදිංචි අවුරුදු 44 සහ 48 යන වයස්වල පසුවන්නන්.\nඑමෙන්ම අක්කරායන්කුලම් - යුනියන්කුලම් ප්‍රදේශයේදී පාපැදියක් ට්‍රැක්ටර් රථයක ගැටීමෙන් බරපතල තුවාල ලැබූ පැදිකරු කිලිනොච්චිය රෝහලට ඇතුළත් කිරීමෙන් පසු මියගොස් තිබෙනවා.",
       "URL": "https://www.hirunews.lk/220327/ගතවූ-පැය-24-තුළ-රිය-අනතුරුවලින්-පස්දෙනෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=3247"
}