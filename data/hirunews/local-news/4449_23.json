{
       "Source": "hirunews",
       "Timestamp": "Tuesday, 27 June 2017 - 15:52",
       "Headline": "ඩෙංගු මඩින්න හෙට සිට පිරිසිදු කිරීමේ දෙසතියක්",
       "News Content": "ඩෙංගු වසංගතය පාලනය කිරීමේ අරමුණින් හෙට සිට සති දෙකක කාලයක් පිරිසිදු කිරීමේ දෙසතිය ලෙස නම් කිරීමට සෞඛ්‍ය අමාත්‍යාංශය තීරණය කර තිබෙනවා.\nජනාධිපති මෛත්‍රිපාල සිරිසේනගේ උපදෙස් මත මෙම වැඩපිළිවෙල ක්‍රියාත්මක කරන බවයි එම අමාත්‍යාංශය නිකුත් කළ නිවේදනයක දැක්වෙන්නේ.\nපවතින වර්ෂාපතනයත් සමග ඉහළ යා හැකි මදුරු ඝනත්වය අවම කිරීමේ අරමුණින් මෙම වැඩපිළිවෙල ක්‍රියාත්මක වනු ඇති.\nඒ සඳහා සිවිල් ආරක්ෂක භටයින් සියදෙනෙකුද යෙදවීමට කටයුතු කර තිබෙනවා.",
       "URL": "https://www.hirunews.lk/164530/ඩෙංගු-මඩින්න-හෙට-සිට-පිරිසිදු-කිරීමේ-දෙසතියක්",
       "Category": "Local News",
       "Parent URL": "https://www.hirunews.lk/local-news.php?pageID=4449"
}