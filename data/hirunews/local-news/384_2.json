{
       "Source": "hirunews",
       "Timestamp": "Friday, 28 April 2023 - 17:13",
       "Headline": "කෝටි 3900ක වෛද්‍ය උපකරණ ප්‍රතික්ෂේප කරලා - වෛද්‍ය රුක්ෂාන් බෙල්ලන",
       "News Content": "එංගලන්තයෙන් මෙරටට ලබා දීමට ගිය කෝටි 3900ක් වටිනා නවීන වෛද්‍ය උපකරණ බලධාරීන්ගේ නොසැළකිලිමත් බව නිසා අහිමි වූ බව සෞඛ්‍ය අමාත්‍යාංශ ආරංචිමාර්ග පවසනවා.\nඑංගලන්තය විසින් මෙම වෛද්‍ය උපකරණ තොගය සිල්වියා ලංකා පදනමේ ඉල්ලීමකට අනුව ලබා දීමට තිබූ බවයි වාර්තා වන්නේ.\nනමුත් මේ සඳහා බලධාරීන් උනන්දු නොවීම නිසා එම වෛද්‍ය ආධාර වෙනත් රටවල් වෙත බෙදා දී තිබෙන බවයි වැඩිදුර තොරතුරු විමසීමේ දී අනාවරණය වූයේ.\nමේ පිළිබඳ සිදු කළ සොයා බැලීමක දී රජයේ වෛද්‍ය සංගමයේ සභාපති වෛද්‍ය රුක්ෂාන් බෙල්ලන පැවසුවේ මෙවන් අදහසක්\n''දැන් මාස හතක් පුරාවට අලුත් සෞඛ්‍ය ඇමති කෙනෙක් හෙට පත් වෙනවා අනිදදා පත් වෙයි කියමින් මෙකේ ඉන්න අවුරුදු 60 පැනපු අකාර්‍යාක්ෂම නිළධාරීන් ඒක හයියක් කරන් හිටියා. ඒ ගොල්ලෝ බලන් හිටියා අලුත් ඇමතිවරයා එනකල්. ඒ නිසා දැන් ඉන්න ඇමතිවරයා එක්ක වැඩ නොකර හිටියා. අදාළ නිළධාරීන් මේ ආධාර දෙන්න ආවම අලුත් ඇමති පත්වෙනකල් ඉන්න ඔය ආධාර දෙන්න කියලා ඔවුන් හරවා යවලා තියෙනවා. මේකට හේතුව අමාත්‍යංශයේ ඉන්න වෛද්‍ය පරිපලකයෝ බහුතරයක් 60ට වඩා වැඩි නිසා වර්තමාන ඇමතිවරයා ඒකට අකමැති වීම. නමුත් එන්න ඉන්නවයි කියන කෙනාගෙන් ඔවුන්ට ගැටලුවක් නෑ. ඒ ඇමතිවරයා ආවම ඔය ආධාර ගන්න තමා එයාලා හිතන් හිටියේ. මේක පිටිපස්සේ අතිරේක ලේකම්වරයෙක් ඇතුළු උසස් නිලධාරීන් ඉන්නවා ''",
       "URL": "https://www.hirunews.lk/333703/කෝටි-3900ක-වෛද්‍ය-උපකරණ-ප්‍රතික්ෂේප-කරලා-වෛද්‍ය-රුක්ෂාන්-බෙල්ලන",
       "Category": "Local News",
       "Parent URL": "https://www.hirunews.lk/local-news.php?pageID=384"
}