{
       "Source": "hirunews",
       "Timestamp": "Friday, 28 April 2023 - 6:37",
       "Headline": "කොල්ලකෑමකට සම්බන්ධව සැකකරුවන් දෙදෙනෙක් අත්අඩංගුවට",
       "News Content": "පසුගිය දිනක දී මොරටුව නගරයේ දී කාන්තාවකගේ මුදල් පසුම්බියක්, රන් පෙන්ඩනයක් සහ ජංගම දුරකථනයක් කොල්ලකෑමට අදාළව සැකකරුවන් දෙදෙනෙක් ඊයේ (27) රත්මලාන ප්‍රදේශයේ දී අත්අඩංගුවට ගෙන තිබෙනවා.\nඒ මොරටුව පොලිසිය විසින් සිදු කළ විශේෂ මෙහෙයුමකින් අනතුරුවයි.\nමෙම සොරකම සඳහා යොදා ගන්නා ලද ත්‍රීරෝද රථය ද පොලිස් භාරයට ගත් බවයි පොලිසිය සඳහන් කරන්නේ.\nඅත්අඩංගුවට ගත් සැකකරුවන් 22,23 වයස්වල පසුවන රත්මලාන ප්‍රදේශයේ පදිංචිකරුවන්.\nසොරකම් කරන ලද මුදල් පසුම්බිය, රන් පෙන්ඩනය සහ ජංගම දුරකථනය පොලිසිය විසින් සොයා ගෙන ඇති අතර සැකක‍රුවන් අද (28) මොරටුව මහේස්ත්‍රාත් අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/333641/කොල්ලකෑමකට-සම්බන්ධව-සැකකරුවන්-දෙදෙනෙක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=385"
}