{
       "Source": "hirunews",
       "Timestamp": "Sunday, 22 December 2019 - 16:47",
       "Headline": "නාය යාම් අනතුරු ඇඟවීම යළි දීර්ඝ කරයි - දුම්රිය ගමන් වාර 8ක් අවලංගුයි",
       "News Content": "මාතලේ, මහනුවර, නුවරඑළිය, බදුල්ල, මොණරාගල සහ රත්නපුර දිස්ත්‍රික්කවලට පැනවූ නාය යාමේ අවදානම තවදුරටත් දීර්ඝ කර ඇති බව ජාතික ගොඩනැගිලි පර්යේෂණ සංවිධානය ප්‍රකාශ කළා.\nඑමෙන්ම, නාය යාමේ අවධානමක් හේතුවෙන් පස්සර - ලුණුගල මාර්ගය හොප්ටන් ප්‍රදේශයෙන් තාවකාලිකව වසා දමා තිබෙනවා.\nදුම්රිය මාර්ග ජලයෙන් යටවීම හේතුවෙන් අද (22) රාත්‍රියේ ධාවනය කිරීමට නියමිතව තිබූ කොටුව සහ මඩකලපුව අතර රාත්‍රී තැපැල් දුම්රිය දෙක සහ කොටුව ත්‍රිකුණාමලය අතර ධාවනය වීමට නියමිතව තිබූ රාත්‍රී තැපැල් දුම්රිය දෙක ඇතුළු දුම්රිය 8ක් අවලංගු කර ඇති බව දුම්රිය දෙපාර්තමේන්තුව සඳහන් කළා.\nඑමෙන්ම, උඩරට මාර්ගයේ දුම්රිය තවදුරටත් ඇල්ල දක්වා සීමා කර ඇති බවයි දුම්රිය පාලක මැදිරිය සඳහන් කළේ.",
       "URL": "https://www.hirunews.lk/230758/නාය-යාම්-අනතුරු-ඇඟවීම-යළි-දීර්ඝ-කරයි-දුම්රිය-ගමන්-වාර-8ක්-අවලංගුයි",
       "Category": "Local News",
       "Parent URL": "https://www.hirunews.lk/local-news.php?pageID=2990"
}