{
       "Source": "hirunews",
       "Timestamp": "Monday, 14 November 2022 - 15:35",
       "Headline": "ළඳු කැලෑවක සඟවා තිබූ ජීව උණ්ඩ 20 ක් STF භාරයට",
       "News Content": "මුල්ලේරියාව වැව පාර, අඹතලේ ළඳු කැලෑව අසල ප්‍රදේශයේ සඟවා තිබූ 7.62 X 51mm වර්ගයේ ජීව උණ්ඩ 20 ක් පොලිස් විශේෂ කාර්ය බලකාය භාරයට ගෙන තිබෙනවා.\nකොළඹ ප්‍රදේශයේ ආරක්ෂාව සම්බන්ධයෙන් යොදවා ඇති F කලාපයේ පොලිස් විශේෂ කාර්ය බලකා යතුරුපැදි කණ්ඩායම් නිලධාරීන්ට ලද තොරතුරකට අනුව පසුගිය 12 වැනිදා සිදුකළ මෙහෙයුමක දී මෙම ජීව උණ්ඩ සොයා ගෙන තිබුණා.\nවැඩිදුර විමර්ශන කටයුතු සඳහා ජීව උණ්ඩ මුල්ලේරියාව පොලිස් ස්ථානය වෙත භාර දී තිබෙනවා.\nපොලිසිය පවසන්නේ කිසිවෙකු විසින් යම්කිසි අපරාධයක් කිරීමේ චේතනාවෙන් ජීව උණ්ඩ සඟවා තබා ඇති බවට සැක කරන බවයි.",
       "URL": "https://www.hirunews.lk/320369/ළඳු-කැලෑවක-සඟවා-තිබූ-ජීව-උණ්ඩ-20-ක්-stf-භාරයට",
       "Category": "Local News",
       "Parent URL": "https://www.hirunews.lk/local-news.php?pageID=735"
}