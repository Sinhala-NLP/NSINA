{
       "Source": "hirunews",
       "Timestamp": "Saturday, 20 August 2022 - 19:34",
       "Headline": "මහ කන්නයට පොහොර ප්‍රමාදයකින් තොරව - ජනපති",
       "News Content": "මහ කන්නයට අවශ්‍ය පොහොර කිසිදු ප්‍රමාදයකින් තොරව ගොවි ජනතාවට ලබාදීමට පියවර ගෙන ඇති බව ජනාධිපති රනිල් වික්‍රමසිංහ පවසනවා.\nජනාධිපතිවරයා මේ බව සඳහන් කළේ අද අනුරාධපුරයට පැමිණීමෙන් පසු අටමස්ථානාධිපති ආචාර්ය, අතිපූජ්‍ය පල්ලේගම සිරිනිවාස නාහිමියන් බැහැදැක ආශීර්වාද ලබාගැනීමෙන් අනතුරුව උන්වහන්සේ සමඟ සිදුකළ සාකච්ඡාවේදීයි.\nඅනතුරුව ජනාධිපතිවරයා ඵෙතිහාසික ජය ශ්‍රී මහා බෝ සමිඳුන් වැඳපුදාගෙන ආශීර්වාද ලබාගත්තා.\nපසුව ජනාධිපතිවරයා රුවන්වැලි සෑ විහාරාධිපති පූජ්‍ය පල්ලේගම හේමරතන නාහිමියන්ද බැහැ දුටුවා.\nලංකාරාම විහාරස්ථානයට පැමිණි ජනාධිපතිවරයා ආගමික වතාවත්වල නිරත වුණේ ඉන් අනතුරුවයි.",
       "URL": "https://www.hirunews.lk/313306/මහ-කන්නයට-පොහොර-ප්‍රමාදයකින්-තොරව-ජනපති",
       "Category": "Local News",
       "Parent URL": "https://www.hirunews.lk/local-news.php?pageID=925"
}