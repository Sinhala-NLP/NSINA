{
       "Source": "hirunews",
       "Timestamp": "Sunday, 25 September 2022 - 15:59",
       "Headline": "ලෝක ශූරතා ජීවිතාරක්ෂක තරගාවලියට එක්වන මෙරට ක්‍රීඩකයින් අර්බුදයක",
       "News Content": "2022 ලෝක ශූරතා ජීවිතාරක්ෂක තරගාවලිය මෙම මස 27වැනිදා සිට ලබන මස 02 වැනිදා දක්වා ඉතාලිය කේන්ද්‍ර කරගනිමින් පැවැත්වීමට නියමිතව ඇත්තේ රටවල් 44ක සහභාගිත්වයෙන්.\nමෙවර තරගාවලිය සඳහා ශ්‍රී ලංකාවෙන් ක්‍රීඩකයින් සිව්දෙනෙකු සහ එක් ක්‍රීඩිකාවක් සුදුසුකම් ලබා ගත්තේ දකුණු ආසියාවේ ශූරයින් ලෙසින්.\nඒසේම ඔවුන් 2018 වසරේදී ලෝක ශූරතා ජීවිතාරක්ෂක තරගාවලිය පදක්කමක් දිනූ පළමු සහ එකම දකුණු ආසියානු කණ්ඩායම බවටත් පත්වුණා.\nතත්ත්වය එසේවුවත් මෙම ක්‍රීඩක ක්‍රීඩිකාවන්ගේ ඉතාලි ගමනට කණකොකා හඬමින් ඇත්තේ ශ්‍රී ලංකා ජීවිතාරක්ෂක කණ්ඩායමට එරෙහිව ගොනුකරන ලද අභියාචනයක් හේතුවෙන්.\nඒ එම අභියාචනාව විභහග කරන්නට ක්‍රීඩා අමාත්‍යංශයේ බලධාරීන් දින කිහිපයක් ගත කරද්දී, එය අවසන් වෙද්දී ශ්‍රී ලංකා ජීවිතාරක්ෂක කණ්ඩායමට ඉතාලි වීසා අයදුම් කිරීමේ කාලයත් අවසන් වී තිබුණා.\nනමුත් ලක්මව ජගත් කෙලිබිමේදී ඉහලින් ඔසවන්නට වෙර දරණ මෙම ක්‍රීඩක ක්‍රීඩිකාවන් සිය සිහිනය එතරම් පහසුවෙන් අතහරින්නට නම් කැමති නැහැ.",
       "URL": "https://www.hirunews.lk/316287/ලෝක-ශූරතා-ජීවිතාරක්ෂක-තරගාවලියට-එක්වන-මෙරට-ක්‍රීඩකයින්-අර්බුදයක",
       "Category": "Local News",
       "Parent URL": "https://www.hirunews.lk/local-news.php?pageID=845"
}