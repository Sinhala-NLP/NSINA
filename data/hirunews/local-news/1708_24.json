{
       "Source": "hirunews",
       "Timestamp": "Monday, 06 September 2021 - 11:11",
       "Headline": "කොරෝනා රෝගියෙකු වීඩියෝගත කිරීමට උත්සාහ කර ගැටුමක් ඇති කරගත් දෙදෙනෙක් අත්අඩංගුවට",
       "News Content": "පුත්තලම මූලික රෝහලේ කොරෝනා පරීක්ෂණ සිදු කරන අවස්ථාවේ සිදු වූ ගැටුමක් සම්බන්ධයෙන් පුද්ගලයන් දෙදෙනෙකු අත්අඩංගුවට ගෙන තිබෙනවා.\nපොලිසිය සඳහන් කළේ, නොරොච්චෝල තාප බලාගාරයේ කොන්ත්‍රාත් පදනම මත සේවය කරන සේවකයන් දෙදෙනෙකු එලෙස අත්අඩංගුවට ගත් බව යි.\nඔවුන් ඊයේ කොරෝනා පරීක්ෂණයක් සිදු කර ගැනීමට රෝහලට පැමිණි අවස්ථාවේ දී සිය ජංගම දුරකතනයෙන් රෝගියෙකුගේ වීඩියෝවක් පටිගත කිරීමට උත්සහ කර ඇති අතර, එහි දී රෝහලේ ආරක්ෂක නිලධාරීන් විසින් ඊට බාධා කිරීමත් සමඟ දෙපිරිස අතර ගැටුමක් හටගෙන තිබෙනවා.\nඉන් රෝහලේ ආරක්ෂක රාජකාරීවල නිරත වෙමින් සිටි නිලධාරීන් දෙදෙනා තුවාල ලබා රෝහල්ගත කර ඇති බව යි පොලිසිය ප්‍රකාශ කළේ.",
       "URL": "https://www.hirunews.lk/281498/කොරෝනා-රෝගියෙකු-වීඩියෝගත-කිරීමට-උත්සාහ-කර-ගැටුමක්-ඇති-කරගත්-දෙදෙනෙක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1708"
}