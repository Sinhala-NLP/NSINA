{
       "Source": "hirunews",
       "Timestamp": "Thursday, 15 December 2016 - 7:39",
       "Headline": "මාගම්පුර වරාය සේවකයින්ගේ තීරණය අද",
       "News Content": "තමන් ආරම්භ කළ සත්‍යග්‍රහය සහ වර්ජනය  අවසන් කරනවාද නැද්ද යන්න පිළිබඳව තීරණය අද දහවල් 12 ට ප්‍රකාශ කරන බව මාගම්පුර වරාය සේවක සංගමය පවසනවා.\nඑහි සභාපති අයි. කේ. ඔමේෂ් හිරු ප්‍රවෘත්ති අංශයට සඳහන් කළේ ඒ පිළිබදව තීරණයක් ගන්නාතුරු 9 වන දිනටත් අද සත්‍යග්‍රහය ක්‍රියාත්මක බවයි.\nමේ අතර සත්‍යග්‍රහයේ නිරත මාගම්පුර වරායේ සේවකයින් අද පස්වරු දෙකට පෙර සේවයට වාර්තා නොකළහොත් ඔවුන් සේවය අතහැර ගියා සේ සැළකීමට කටයුතු කරන බව වරාය හා නාවික කටයුතු අමාත්‍ය අර්ජුන රණතුංග ප්‍රකාශ කළා.\nඔහු මේ බව කියා සිටියේ ඊයේ පස්වරුවේ කොළඹ පැවති මාධ්‍ය හමුවකට එක්වෙමින්.\nඅමාත්‍යවරයා මෙම මාධ්‍ය හමුව සඳහා සහභාගි වූයේ අමාත්‍යාංශය වෙත පැමිණි  සත්‍යග්‍රහයේ නිරත සේවකයින් කිහිපදෙනෙකු සමඟ සාකච්ඡාවක් පැවැත්වීමෙන් අනතුරුවයි.\nඅද සිට මාගම්පුර වරායේ මෙහෙයුම් කටයුතු යළි ආරම්භ කිරීමට සැළසුම් කර ඇති බව මාධ්‍ය හමුවට එක්වෙමින් විෂයභාර අමාත්‍ය අර්ජුන රණතුංග සඳහන් කළා.",
       "URL": "https://www.hirunews.lk/149711/මාගම්පුර-වරාය-සේවකයින්ගේ-තීරණය-අද",
       "Category": "Local News",
       "Parent URL": "https://www.hirunews.lk/local-news.php?pageID=4753"
}