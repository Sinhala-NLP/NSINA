{
       "Source": "hirunews",
       "Timestamp": "Monday, 20 December 2021 - 17:28",
       "Headline": "\"මන්න රමේෂ්\"  අත්අඩංගුවට  (ඡායාරූප)",
       "News Content": "පුද්ගලයෙකු වෙඩි තබා ඝාතනය කර වළදැමීමේ සිද්ධියක් සම්බන්ධයෙන් පුද්ගලයින් තිදෙනෙකු, ඒ සඳහා යොදා ගත් ආයුධ සමග අත්අඩංගුවට ගෙන තිබෙනවා.\nවිශේෂ කාර්යය බළකායේ සංවිධානාත්මක අපරාධ ඒකකයට ලද බුද්ධි තොරතුරක් මත එම මෙහෙයුම දින දෙකක් පුරා සිදුකර ඇති බව සඳහන්.\nඑහිදී සංවිධානාත්මක අපරාධ කල්ලි සාමාජිකයෙක් ලෙස සැලකෙන රමේෂ් මිහිරංග හෙවත් \"මන්න රමේෂ්\" නැමැත්තාගේ අවිස්සාවේල්ල නාපාවල පිහිටි නිවස පිටුපස වළ දමා තිබූ ඝාතනයට යොදාගත් බවට විශ්වාස කෙරෙන ගිනි අවියක් හා ඊට යොදන ජීව උණ්ඩ 5ක් ද සොයාගෙන තිබෙනවා.\nඅත්අඩංගුවට ගත් අනෙක් සැකකරුවන් දෙදෙනාගෙන් එක් අයෙක් \"මන්න රමේෂ්\" නැමැත්තාගේ ප්‍රධාන ගෝලයා වන බව ට වාර්තා වනවා.\nකෙසේවෙතත් සැකකරුවන් තිදෙනා මේ වනවිට අවිස්සාවේල්ල පොලීසියට භාර දී ඇති බව සඳහන්.\nවළ දැමූ පුද්ගලයාගේ සිරුර කිරිඳවැල පොලිස් බලප්‍රදේශයට අයත් මීතිරිගල නිස්සරණ වනයේ දමා ඇති බවට තොරතුරු අනාවරණය ක ගෙන තිබෙනවා.",
       "URL": "https://www.hirunews.lk/291636/මන්න-රමේෂ්-අත්අඩංගුවට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=1481"
}