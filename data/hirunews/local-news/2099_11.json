{
       "Source": "hirunews",
       "Timestamp": "Tuesday, 09 March 2021 - 17:39",
       "Headline": "පාහියන්ගල ආනන්ද සාගර හිමියන්ට ජීවිත තර්ජන",
       "News Content": "තමන්ට ජීවිත තර්ජන ඇති බව සුරකිමු ශ්‍රී ලංකා සංවිධානයේ සභාපති පාහියන්ගල ආනන්ද සාගර හිමියන් පවසනවා.\nඋන්වහන්සේ මේ සම්බන්දයෙන් අද පොලිස් මූලස්ථානයට පැමිණිල්ලක් ද  ඉදිරිපත් කළා.\nඅපරාධ පරීක්ෂණ දෙපාර්තමේන්තුවේ නිලධාරීන් යයි පවසමින් අවස්ථා ගණනාවකදී තමාගේ රියදුරාගේ නිවසටත් තම පන්සල අවට නිවාස කීපයකටත් පැමිණ තමන් ගැන විපරම් කර ඇති බව උන්වහන්සේ පවසනවා.\nතමන් දිගින් දිගටම ශ්‍රී ලංකාවේ සිදුවන පරිසර විනාශ ගැන සොයා බලන නිසා මෙම තර්ජන ඇති වී ඇති බවයි උන්වහන්සේ වැඩි දුරටත් ප්‍රකාශ කළේ.",
       "URL": "https://www.hirunews.lk/264840/පාහියන්ගල-ආනන්ද-සාගර-හිමියන්ට-ජීවිත-තර්ජන",
       "Category": "Local News",
       "Parent URL": "https://www.hirunews.lk/local-news.php?pageID=2099"
}