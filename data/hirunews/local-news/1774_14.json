{
       "Source": "hirunews",
       "Timestamp": "Wednesday, 04 August 2021 - 21:52",
       "Headline": "තවත් කොරෝනා මරණ 82ක් - ශ්‍රී ලංකාවේ සමස්ත මරණ චීනයේ සමස්ත මරණ සංඛ්‍යාවත් ඉක්මවයි",
       "News Content": "ශ්‍රී ලංකාවෙන් තවත් කොරෝනා වෛරසය ආසාදිත මරණ 82ක් වාර්තාවී තිබෙනවා.\nඒ අනුව මෙරට සමස්ත මරණ සංඛ්‍යාව දැක්වෙන්නේ 4727ක් ලෙසටයි.\nසෞඛ්‍ය සේවා අධ්‍යක්ෂ ජනරාල්වරයා විසින් ඊයේ (03) මෙම මරණ තහවුරු කර තිබෙනවා.\nමෙම මරණ 82 අතර පිරිමි පුද්ගලයන් 41ක් සහ කාන්තාවන් 41ක් වනවා.\nඅවුරුදු 30ත් 59ත් අතර පිරිමි පුද්ගලයන් 14ක් සහ කාන්තාවන් 8ක් ඒ අතරට අයත්.\nඑමෙන්ම අවුරුදු 60 සහ ඊට වැඩි පිරිමි පුද්ගලයන් 27ක් සහ කාන්තාවන් 33ක් මියගිය පිරිස අතර වනවා.\nමේ අතර ශ්‍රී ලංකාවේ මරණ සංඛ්‍යාව කොරෝනා වෛරස් ව්‍යාප්තිය ආරම්භ වූ චීනයේ සිදුවූ මරණ සංඛ්‍යාව ඉක්මවා ගොස් තිබෙනවා.\nචීනයේ මේ දක්වා සිදුව ඇත්තේ කොරෝනා මරණ 4636ක් පමණයි.",
       "URL": "https://www.hirunews.lk/278885/තවත්-කොරෝනා-මරණ-82ක්-ශ්‍රී-ලංකාවේ-සමස්ත-මරණ-චීනයේ-සමස්ත-මරණ-සංඛ්‍යාවත්-ඉක්මවයි",
       "Category": "Local News",
       "Parent URL": "https://www.hirunews.lk/local-news.php?pageID=1774"
}