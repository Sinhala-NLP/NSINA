{
       "Source": "hirunews",
       "Timestamp": "Friday, 24 February 2017 - 12:53",
       "Headline": "තිරප්පනේ ප්‍රදේශයෙන් වකුගඩු රෝගීන් වාර්තාවීමේ ප්‍රවණතාව ඉහළට",
       "News Content": "උතුරු මැද පළාතේ වකුගඩු රෝගීන් අතුරෙන් වැඩිම රෝගීන් සංඛ්‍යාවක් තිරප්පනේ ප්‍රදේශයෙන් වාර්තාවී ඇති බව රජරට විශ්වවිද්‍යාලයේ ජ්‍යෙෂ්ඨ කථිකාචාර්ය වෛද්‍ය චන්න ජයසුමන පවසනවා.\nඔහු පෙන්වා දෙන්නේ මීට ඉහතදී මැදිරිගිරිය, පදවිය, තලාව, තඹුත්තේගම හා එප්පාවල යන ප්‍රදේශවලින් වැඩි වශයෙන් රෝගීන් වාර්තා වූ බවයි.\nමේ වනවිට පෙර වාර්තා නොවූ ප්‍රදේශවලින් රෝගීන් වාර්තාවීම විශාල අර්බුදයක් බව කථිකාචාර්ය චන්න ජයසුමන හිරු ප්‍රවෘත්ති අංශයට සඳහන් කළා.\nඅහිතකර කෘෂි රසායනික ද්‍රව්‍ය තනහම් කළ ද ඇතැම් ප්‍රදේශවල ඒවා භාවිතා කිරීමේ තත්ත්වයක් දක්නට ලැබෙන බව ද රජරට විශ්වවිද්‍යාලයේ ජ්‍යෙෂ්ඨ කථිකාචාර්ය වෛද්‍ය චන්න ජයසුමන කියා සිටියා.",
       "URL": "https://www.hirunews.lk/155342/තිරප්පනේ-ප්‍රදේශයෙන්-වකුගඩු-රෝගීන්-වාර්තාවීමේ-ප්‍රවණතාව-ඉහළට",
       "Category": "Local News",
       "Parent URL": "https://www.hirunews.lk/local-news.php?pageID=4645"
}