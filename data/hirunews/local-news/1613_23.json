{
       "Source": "hirunews",
       "Timestamp": "Friday, 22 October 2021 - 10:01",
       "Headline": "මෙරට ආනයන වියදම් සහ අපනයන ආදායම් ඉහළ යයි",
       "News Content": "මේ වසරේ අගෝස්තු මාසයේ මෙරට ආනයන වියදම් 31%කින් ඉහළ ගොස් ඇති අතර, අපනයනයන් 16%කින් පුළුල් වී තිබෙනවා.\nමෙලෙස ආනයන වියදම් ඉහළ යාමට හේතු වී ඇත්තේ, ගෝලීය වශයෙන් වෙළෙඳ භාණ්ඩවල මිල ඉහළ යාමයි.\nඑමෙන්ම මෙරට අපනයනයන් සඳහා ඉහළ මිලක් ලැබීමටද එම තත්ත්වය හේතු වී ඇති බව සඳහන්.\nවිශේෂයෙන් ඉන්ධන මිල ඉහළ යාම සහ විනිමය අනුපාතිකය පහත වැටීම හේතුවෙන් ආනයන වියදම් ඉහළ ගිය අතර, පසුගිය මාසයේ ඇතැම් ආනයන සීමාවන් පැනවීමට ද රජය පියවර ගත්තා.\nඅගෝස්තු මාසයේ ශ්‍රී ලංකාව ආනයන සඳහා ඩොලර් මිලියන 1,687ක් වැය කළ අතර, අපනයන ආදායම ඩොලර් මිලියන 1,100ක්.\nමේ අනුව මෙරට වෙළෙඳ පරතරය අගෝස්තු මාසයේදී ඩොලර් මිලියන 586 දක්වා ඉහළ ගොස් තිබෙනවා.\nවසරේ මුල් මාස අට සැලකූ විට එම පරතරය ඩොලර් මිලියන 5,509ක්.",
       "URL": "https://www.hirunews.lk/285697/මෙරට-ආනයන-වියදම්-සහ-අපනයන-ආදායම්-ඉහළ-යයි",
       "Category": "Local News",
       "Parent URL": "https://www.hirunews.lk/local-news.php?pageID=1613"
}