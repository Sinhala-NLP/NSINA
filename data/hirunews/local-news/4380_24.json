{
       "Source": "hirunews",
       "Timestamp": "Tuesday, 08 August 2017 - 19:46",
       "Headline": "සියල්ල කඩිනමින් සිදුවෙයි - නිදහස් පක්ෂය කියයි",
       "News Content": "රටේ, ආණ්ඩුවේ සහ ප්‍රධාන පක්ෂ දෙකෙහි ගෞරවය රැකෙන පරිදි විශ්වාසභංග යෝජනාව ගෙන ඒමට පෙර බැඳුම්කර සිද්ධියට සම්බන්ධ පුද්ගලයින් තීරණයක් ගත යුතු බව රාජ්‍ය ව්‍යවසාය සංවර්ධන නියෝජ්‍ය අමාත්‍ය ලක්ෂ්මන් යාපා අබේවර්ධන පවසනවා.\nඔහු මේ බව කියා සිටියේ සිය අමාත්‍යංශයේ අද (08) පැවති මාධ්‍ය හමුවක් අමතමින්. මෙම සිද්ධියට අදාළ පුද්ගලයින් විශ්වාසභංග යෝජනාව විවාදයට ගැනීමට පෙර ගන්නා තීන්දුවක් ගතහොත් එය රටටත්, ආණ්ඩුවටත් යහපත් බවයි ඔහු කියා සිටියේ.\nඑසේ නොවුනහොත් බෙදීම වැළැක්විය නොහැකි බවත්, ඉදිරි සති කිහිපය තුළ යම් යම් තීන්දු නොගතහොත් ජනාධිපතිවරයා විසින් තීන්දු ගනු ඇති බවටද ඔහු එහිදී විශ්වාසය පළ කළා.",
       "URL": "https://www.hirunews.lk/167946/සියල්ල-කඩිනමින්-සිදුවෙයි-නිදහස්-පක්ෂය-කියයි",
       "Category": "Local News",
       "Parent URL": "https://www.hirunews.lk/local-news.php?pageID=4380"
}