{
       "Source": "hirunews",
       "Timestamp": "Sunday, 16 September 2018 - 11:10",
       "Headline": "ජීවිත දෙකක් බිලිගත් මාරක අනතුරු",
       "News Content": "අනතුරු දෙකකින් පුද්ගල මරණ දෙකක්\nගනේමුල්ල සහ පොල්ගහවෙල - ඈගල්ල ප්‍රදේශවලදී සිදුවූ රිය අනතුරුවලින් පුද්ගලයින් දෙදෙනෙකු මියගොස් තිබෙනවා.\nගනේමුල්ල - කිරිඳිවිට මාර්ගයේ මාකිලන්ගමුව ප්‍රදේශයේදී කිරිඳිවිට දෙසට ධාවනය වූ යතුරුපැදියක් පාලනය කරගත නොහැකිව බෝකුවක ගැටී සිදුවූ අනතුරකින් ඊයේ මියගියේ 27 හැවිරිදි පුද්ගලයෙක්.\nඑමෙන්ම පොල්ගහවෙල - කහවත් ඇළ නාරම්මල මාර්ගයේ පදික වේදිකාවක ගමන්කරමින් සිටි පුද්ගලයෙකු වාහනයක ගැටී ජීවිතක්ෂයට පත්වුණා.\nමෙලෙස මියගොස් ඇත්තේ 42 හැවිරිදි පුද්ගලයෙකු වන අතර, අනතුර සිදුකළ වාහනය සොයා මේ වනවිට පොලිස් පරීක්ෂණ ආරම්භ කර තිබෙනවා.",
       "URL": "https://www.hirunews.lk/200013/ජීවිත-දෙකක්-බිලිගත්-මාරක-අනතුරු",
       "Category": "Local News",
       "Parent URL": "https://www.hirunews.lk/local-news.php?pageID=3746"
}