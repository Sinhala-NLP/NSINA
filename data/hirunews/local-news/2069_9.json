{
       "Source": "hirunews",
       "Timestamp": "Tuesday, 23 March 2021 - 11:36",
       "Headline": "වන අලියෙකු වැටුණු තැනක්",
       "News Content": "කන්දකැටිය කහගොල්ලඅරාව ගම්මානය වෙත අද අළුයම කඩා වැදුණු වන අලියෙකු එහි නිවසක අළුතින් ඉදි කරනු ලබන වැසිකිලි වළකට වැටී තිබෙනවා.\nවැසිකිලි  වළට වැටුණු වන අලියා ගොඩගැනීම සඳහා ප්‍රදේශයේ ජනතාව සහ සිවිල් ආරක්ෂක බළකා නිලධාරීන් මැදිහත්ව  සිටිනවා.\nසිද්දිය වන ජීවී දෙපාර්තමේන්තුවට දැනුමිදීමට ගම්වාසීන් පියවර ගෙන තිබෙනවා.\nමේ දිනවල කන්දකැටිය හා ඒ අවට ප්‍රදේශයන්හි කුඹුරු වල වී අස්වනු නෙළන සමය ආරම්භව ඇති බැවින් රන්දෙණිගල හා ඒ අවට රක්ෂිත වල සිටින\nවන අලි නිරන්තරයෙන් ගම් වදින බවයි ප්‍රදේශවාසීන් පවසන්නේ.",
       "URL": "https://www.hirunews.lk/266253/වන-අලියෙකු-වැටුණු-තැනක්",
       "Category": "Local News",
       "Parent URL": "https://www.hirunews.lk/local-news.php?pageID=2069"
}