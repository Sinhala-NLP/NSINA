{
       "Source": "hirunews",
       "Timestamp": "Sunday, 27 February 2022 - 9:55",
       "Headline": "කුඩු රජු රොෂාන්ගේ ප්‍රධාන ගෝළයෙක් අත් අඩංගුවට",
       "News Content": "පොලිස් විශේෂ කාර්‍ය බලකාය විසින් සිදු කළ වටලීමක දී කුඩු රොෂාන් නැමැති මත් ද්‍රව්‍ය ජාවාරම්කරුගේ ගෝළයෙකු අත් අඩංගුවට ගෙන තිබෙනවා.\nඒ පෙරේ දා (25) දිනයේ දි.\nමෙලෙස අත් අඩංගුවට ගෙන් ඇත්තේ, කඩුවෙල ප්‍රදේශයේ ප්‍රධාන මත්ද්‍රව්‍ය ජාලය මෙහෙයවන ජාවාරම්කරුවකු වන රෝෂාන් (කුඩු රොෂාන් ) නැමැත්තාගේ ප්‍රධාන ගෝළයෙක්.\nසියඹලාපේ පදිංචි වයස අවුරුදු 35ක පුද්ගලයෙකු වන මොහු සතු ව අත් අඩංගුවට ගන්න අවස්තාවේ දී අයිස් මත්ද්‍රව්‍ය ග්‍රෑමි 64ක් හා මත්ද්‍රව්‍ය ජාවාරමෙන් උපයාගත් බවට සැක සහිත රුපියල් 100,000.00ක මුදලක් තිබුණු බව යි පොලිසිය වාර්තා කරන්නේ.\nවැඩිදුර විමර්ශන කටයුතු නවගමුව පොලිසිය විසින් සිදු කෙරෙනු ඇති.",
       "URL": "https://www.hirunews.lk/298172/කුඩු-රජු-රොෂාන්ගේ-ප්‍රධාන-ගෝළයෙක්-අත්-අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1330"
}