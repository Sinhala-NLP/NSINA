{
       "Source": "hirunews",
       "Timestamp": "Friday, 20 May 2022 - 12:12",
       "Headline": "''මං ආවේ යුද්ධ කරන්න නෙවෙයි'' - අලි සබ්‍රි (වීඩියෝ)",
       "News Content": "රටේ අර්බුද නිර්මාණය කිරීම සම්බන්ධයෙන් එකිනෙකාට ඇඟිල්ල දිගු කිරීමට උත්සාහ ගන්නේ නම්, එම ඇඟිල්ල විජය ඉතිහාසය තෙක් දිගු කළ යුතු බව ජනාධිපති නීතිඥ මන්ත්‍රී අලි සබ්‍රි පවසනවා.\nඅද (20) පැවති පාර්ලිමේන්තු විවාදයට එක්වෙමින් මන්ත්‍රීවරයා කියා සිටියේ, මේ අවස්ථාවේ සිදු කළ යුතු වන්නේ එකිනෙකා විවේචනය කරගැනීම විනා රටේ ප්‍රශ්නවලට කඩිනමින් විසඳුම් සොයා ගැනීම බවයි.\nජනතාවට දේශපාලනඥයින් සහ ජනතා නියෝජිතයින් වශයෙන් සත්‍ය කිව යුතු බවත් , නැතහොත් ජනතාව කුපිත වී නිකරුණේ පහර කෑමට සිදුවන බවත් මන්ත්‍රීවරයා ප්‍රකාශ කළා.\nතමන් පසුගිය අවුරුදු 05ක කාලය තුළ ධුරයට පත්වීමට පූර්වයෙන් සිය ආදායම් බදු වශයෙන් රුපියල් මිලියන 42ක් රජයට ගෙවා ඇති අතර, කිසිම දිනෙක ජනතා මුදල් ගසා කෑමක් හෝ සොරකම් කිරීමක් සිදු නොකළ බව ද මන්ත්‍රී සබ්‍රි වැඩිදුරටත් පැවසුවා.\nතමන් පැමිණියේ ජනතාව සමග යුද්ධ කිරීමට නොව, ජන සෙත සැදීම වෙනුවෙන් සේවය කිරීමට බවයි හෙතෙම වැඩිදුරටත් කියා සිටියේ.",
       "URL": "https://www.hirunews.lk/304810/මං-ආවේ-යුද්ධ-කරන්න-නෙවෙයි-අලි-සබ්‍රි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1156"
}