{
       "Source": "hirunews",
       "Timestamp": "Sunday, 29 May 2022 - 17:02",
       "Headline": "අම්බලන්තොට - වලව සෞඛ්‍ය මධ්‍යස්ථානයේ කඩදාසි සොරකම් කර අලෙවි කළ අයෙක් අත්අඩංගුවට",
       "News Content": "අම්බලන්තොට - වලව සෞඛ්‍ය මධ්‍යස්ථානයේ ගබඩාවෙහි අගුළු කඩා එහි තිබූ කඩදාසි සොරකම් කර අලෙවි කළ පුද්ගලයෙකු අත්අඩංගුවට ගෙන තිබෙනවා.\nපසුගිය 24 වන දා අදාළ ගබඩාවේ පාලකවරයා විසින් එහි අගුළු බිඳ දමා ඇති බවට නිරීක්ෂණය වීම හේතුවෙන් පොලිසියට ඒ පිළිබද පැමිණිල්ලක් සිදු කර ඇති බවයි පොලීසිය සදහන් කළේ.\nඒ අනුව අම්බලන්තොට පොලිසිය සිදුකළ විමර්ශනයකදී අම්බලන්තොට - ජුල්පල්ලම ප්‍රදේශයේ පදිංචි 21 හැවිරිදි පුද්ගලයෙකු අත්අඩංගුවට ගෙන තිබෙනවා.\nඔහු මැලේකොලණිය ප්‍රදේශයේ අබිලි ද්‍රව්‍ය අලෙවි සැලකට මෙම කඩදාසි අලෙවි කර ඇති බවටයි විමර්ශනවල දී අනාවරණය වී ඇත්තේ.\nමෙම ගබඩාවෙහි තිබී ඇත්තේ, හම්බන්තොට දිස්ත්‍රික් සෞඛ්‍ය සේවා කාර්යාලය සතු සෞඛ්‍ය දෙපාර්තමේන්තුවේ ලිපි ද්‍රව්‍ය වන අතර, සැකකරු ඊයේ අධිකරණයට ඉදිරිපත් කර රුපියල් ලක්ෂ 2ක ශරීර ඇප 2ක් මත මුදා හැර තිබෙනවා.",
       "URL": "https://www.hirunews.lk/305621/අම්බලන්තොට-වලව-සෞඛ්‍ය-මධ්‍යස්ථානයේ-කඩදාසි-සොරකම්-කර-අලෙවි-කළ-අයෙක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1134"
}