{
       "Source": "hirunews",
       "Timestamp": "Thursday, 28 July 2022 - 16:43",
       "Headline": "ශ්‍රී ලංකාවේ බ්‍රිතාන්‍ය මහ කොමසාරිස් ජනපති සමග සාකච්ඡාවක (වීඩියෝ)",
       "News Content": "ශ්‍රී ලංකාවේ බ්‍රිතාන්‍ය මහ කොමසාරිස් Sarah Hulton ජනාධිපති රනිල් වික්‍රමසිංහ සමග සාකච්ඡාවක නිරතවී තිබෙනවා.\nඇය තම නිල ට්විටර් ගිණුමේ සටහනක් තබමින් ප්‍රකාශ කර ඇත්තේ ශ්‍රී ලංකා ජනාධිපතිවරයා සමග පුළුල් සාකච්ඡාවක් පැවැත්වූ බවයි.\nඑක්සත් ජාතීන්ගේ මානව හිමිකම් කවුන්සිලයට අනුකූලව මානව හිමිකම් සහ නියමිත ක්‍රියාවලියට ගරු කිරීම සම්බන්ධයෙන් මෙහිදී අවධානයට ලක්ව තිබෙනවා.\nසාමකාමී, ප්‍රජාතන්ත්‍රවාදී අවකාශයක් තුළ ශ්‍රී ලංකාව සහ බ්‍රිතාන්‍ය අතර සබඳතාව ශක්තිමත් කිරීමට බලාපොරොත්තු වන බවයි මහ කොමසාරිස්වරිය ප්‍රකාශ කර ඇත්තේ.",
       "URL": "https://www.hirunews.lk/311203/ශ්‍රී-ලංකාවේ-බ්‍රිතාන්‍ය-මහ-කොමසාරිස්-ජනපති-සමග-සාකච්ඡාවක-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=985"
}