{
       "Source": "hirunews",
       "Timestamp": "Tuesday, 17 August 2021 - 13:40",
       "Headline": "රනිල් අද ජනපති හමුවේ",
       "News Content": "ජනාධිපති ගෝඨාභය රාජපක්ෂ සහ එක්සත් ජාතික පක්ෂ නායක, පාර්ලිමේන්තු මන්ත්‍රී රනිල් වික්‍රමසිංහ අතර හමුවක් අද දහවල් පැවැත්වීමට නියමිතයි.\nරටේ වත්මන් කොරෝනා වසංගත තත්වය සම්බන්ධයෙන් මෙම හමුවේදී සාකච්ඡා සිදුකිරීමට නියමිත බවයි එක්සත් ජාතික පක්ෂයේ ජ්‍යෙෂ්ඨ ප්‍රකාශකයෙකු හිරු ප්‍රවෘත්ති අංශයට සඳහන් කළේ.\nරටේ පවතින කොරෝනා තත්ත්වය සම්බන්ධයෙන් සාකච්ඡා කිරීම සඳහා පක්ෂ නායකයින් කැඳවන ලෙස එක්සත් ජාතික පක්ෂයේ නායක, පාර්ලිමේන්තු මන්ත්‍රී රනිල් වික්‍රමසිංහ මීට පෙර ඉල්ලීමක් කර තිබුණා.",
       "URL": "https://www.hirunews.lk/279922/රනිල්-අද-ජනපති-හමුවේ",
       "Category": "Local News",
       "Parent URL": "https://www.hirunews.lk/local-news.php?pageID=1748"
}