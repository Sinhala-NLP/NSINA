{
       "Source": "hirunews",
       "Timestamp": "Thursday, 09 March 2023 - 15:51",
       "Headline": "14 වැනිදා දුම්රිය වර්ජනයක් (වීඩියෝ)",
       "News Content": "රජයේ නව බදු ප්‍රතිපත්තිය, බැංකු පොලි අනුපාතය ඉහළ දැමීම, විදුලි බිල ඉහළ දැමීම, මර්දනය ඇතුළු තවත් කරුණු කීපයකට එරෙහිව අද (09) සිට විවිධ වෘත්තිය ක්‍රියාමාර්ගවල නිරත වන බව වෘත්තිය සමිති 40 කගෙන් සැදුම්ලත් වෘත්තීය සමිති එකමුතුව ප්‍රකාශ කළා.\nදුම්රිය වෘත්තිය සමිති සන්ධානයේ සම කැදවුම්කරු එස්. පී විතානගේ කොළඹ අද පැවති මාධ්‍ය හමුවකට එක්වෙමින් සදහන් කළේ එළඹෙන 14 වනදා දුම්රිය වර්ජනයක් සිදු කරන බවයි.\nඅද සිට අඛණ්ඩ වෘත්තීය ක්‍රියාමාර්ග ආරම්භ කර ඇති අතර ලබන 15 වනදා එක්දින වර්ජනයක් දියත් කරන බවයි විශ්වවිද්‍යාල ආචාර්යවරුන්ගේ සමිති සම්මේලනයේ සභාපති ශා්‍යාම් බන්නැහැක මහනුවර අද පැවතී මාධ්‍ය හමුවකට එක්වෙමින් සඳහන් කළේ.\nඑමෙන්ම ඉහළ යන ජිවන වියදමට සහ විදුලි ගාස්තුවට විරෝධය පල කරමින් කොළඹ සහ කැළණිය විශ්වවිද්‍යාලවල අනධ්‍යයන කාර්ය මණ්ඩලය අද විරෝධතා වල නිරතවුයේ එම විශ්වවිද්‍යාල ඉදිරිපිටයි.\nමිට අමතරව ඉහළ ගොස් ඇති ජිවන වියදමට සහ බදු බරට එරෙහිව මෙන්ම ඖෂධ හිගයට විසදුම් ඉල්ලමින් සෞඛ්‍ය වෘත්තිය සමිති කිහිපයක් ඊයේ ආරම්භ කළ සංකේත වැඩවර්ජනය අද පෙරවරු 8 ට අවසන් කෙරුණා.\nරජයේ වෛද්‍ය නිලධාරීන්ගේ සංගමයද ප්‍රකාශ කළේ එළඹෙන සදුදා සිට වර්ජන ක්‍රියාමාර්ගය සදහා සහය පල කරන බවයි.\nමේ අතර වෘත්තීය සමිති සහ බහු ජන සංවිධාය එකමුතුව ද අද කොටුව දුම්රියපොළ ඉදිරිපිට විරෝධතාවක නිරත වුණා.\nඑසේම දිවයිනේ තවත් ස්ථාන කිහිපයක විරෝධතා පැවැත්වුණේ බදු ප්‍රතිපත්තියට විරෝධය පල කරමින්.\nමේ අතර විනිසුරුවරුන්ගේ වැටුප් වලින් උපයන විට ගෙවීමේ බද්ද අය කිරීම වළක්වාලමින් පනවා ඇති තහනම් නියෝගය ලබන 16 වනදා දක්වා දීර්ඝ කිරීමට අභියාචනාධිකරණය අද නියෝග කර තිබෙනවා.",
       "URL": "https://www.hirunews.lk/329454/14-වැනිදා-දුම්රිය-වර්ජනයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=487"
}