{
       "Source": "hirunews",
       "Timestamp": "Friday, 08 July 2022 - 19:37",
       "Headline": "සර්ව පාක්ෂික ආණ්ඩුවක් සඳහා තවත් සාකච්ඡාවක් (වීඩියෝ)",
       "News Content": "සර්ව පාක්ෂික ආණ්ඩුවක් නිර්මාණය සඳහා වූ තවත් සාකච්ඡාවක් අද විපක්ෂ නායක කාර්යාලයේදී පැවැත්වුණා.\nවිපක්ෂ නායක සජිත් ප්‍රේමදාස, ශ්‍රී ලංකා නිදහස් පක්ෂය, ආණ්ඩුවෙන් ඉවත් වූ පක්ෂ එකොලහේ නියෝජිතයින්, දෙමළ ජාතික සන්ධානය, ලංකා කම්කරු කොංග්‍රසය ඇතුළු පක්ෂ නියෝජිතයින් ඊට එක්වුණා.\nඑසේම රට තුල සිදුකරන උද්ඝෝෂණ සාමකාමීව සිදුකළ යුතු බව ශ්‍රී ලංකා නීතිඥ සංගමයේ සභාපති ජනාධිපති නීතිඥ සාලිය පීරිස් සඳහන් කළේ අද කැඳවා තිබූ මාධ්‍ය හමුවකට එක්වෙමින්.\nමේ අතර, සර්ව පාක්ෂික ආණ්ඩුවක් සකස් කිරීම සඳහා අවශ්‍ය මූලික කෙටුම්පත මේ වනවිට සකස් කර අවසන් බව ශ්‍රී ලංකා නිදහස් පක්ෂය පවසනවා.\nඑහි සභාපති හිටපු ජනාධිපති මෛත්‍රීපාල සිරිසේන පක්ෂ මූලස්ථානයේ අද පැවති මාධ්‍ය හමුවකට එක්වෙමින් සඳහන් කළේ ජනතාව ඒකරාශී වී රට තුල සිදුකරන විරෝධතා සඳහා සිය පක්ෂයේ සහය ලබාදෙන බවයි.",
       "URL": "https://www.hirunews.lk/309477/සර්ව-පාක්ෂික-ආණ්ඩුවක්-සඳහා-තවත්-සාකච්ඡාවක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1036"
}