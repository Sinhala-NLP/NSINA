{
       "Source": "hirunews",
       "Timestamp": "Wednesday, 24 May 2023 - 8:17",
       "Headline": "මන්නාරමේ අනතුරෙන් රියදුරු මියගොස් එකම පවුලේ පහකට බරපතල තුවාල",
       "News Content": "මන්නාරමේ ප්‍රධාන පාලම අසලදී සිදු වූ රිය අනතුරකින් එක් අයෙකු මියගොස් එකම පවුලේ පස් දෙනෙකු බරපතල තුවාල ලබා ඊයේ(23) මන්නාරම රෝහලට ඇතුළත් කොට තිබෙනවා.\nමන්නාරමේ පැවැත්වෙන විවාහ මංගල්‍යයක් සදහා සහභාගී වීමට වවුනියාවේ සිට ගමන් කළ එකම පවුලේ පිරිසක් රැගත් ත්‍රීරෝද රථයක් ඉදිරියෙන් පැමිණි කැබ් රථයක මුහුණට මුහුණ ගැටීමෙන් මෙම අනතුර සිදුව ඇති බවයි පොලිසිය පවසන්නේ.\nතුවාල ලැබූ අය වයස අවුරුදු 48 ක්, 38 ක්, 11 ක්, 9 ක්, හා 4ක් යන වසය සීමා වල පසුවන්නන් වන අතර, මෙම අනතුරෙන් මියගොස් ඇත්තේ ත්‍රී රෝද රථය පදවන ලද විමලන් නැමති අවුරුදු 38 ක පුද්ගලයෙක්.\nමන්නාරම පොලීසිය මෙම අනතුර සම්බන්ධයෙන් පරීක්ෂණ පවත්වා කැබ් රථයේ රියදුරු අත්අඩංගුවට ගෙන තිබෙනවා.",
       "URL": "https://www.hirunews.lk/336048/මන්නාරමේ-අනතුරෙන්-රියදුරු-මියගොස්-එකම-පවුලේ-පහකට-බරපතල-තුවාල",
       "Category": "Local News",
       "Parent URL": "https://www.hirunews.lk/local-news.php?pageID=321"
}