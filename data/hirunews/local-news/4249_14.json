{
       "Source": "hirunews",
       "Timestamp": "Friday, 27 October 2017 - 19:22",
       "Headline": "රත්නපුර නායයාම්වලින් අවතැන්වුවන් තවමත් කඳවුරුවල",
       "News Content": "හඟුරන්කෙත ප්‍රදේශයේ සිදුවූ නායයාමකින් පවුල් 17 ක් ආරක්ෂිත ස්ථාන වෙත යොමුකර තිබෙනවා.\nඊයේ රාත්‍රියේ මෙම නායයාම සිදුව ඇත්තේ හඟුරන්කෙත - රුක්වුඩ් වතුයායේ දෙවන කොටසේයි.\nනායයාමෙන් මීටර් 500 ක් ඔබ්බෙන් වූ වතු නිවාස පේළි 3 ක පවුල් 17 කට අයත් පුද්ගලයින් 57 දෙනෙක් ආරක්ෂිත ස්ථාන වෙත යොමුකර තිබෙනවා.\nමේ අතර, පසුගිය මැයි මස පැවති අයහපත් කාලගුණ තත්ත්වය හේතුවෙන් රත්නපුර - කිරිබත්ගල කන්ද නායගියේ මිනිස් ජීවිත 26 ක් බිළිගනිමින්.\nඑම නායයාමෙන් අවතැන්වූවන් මාස 5 ක් ගිය පසු තාමත් ජීවත්වන්නේ අවතැන් කඳවුරකයි.\nරත්නපුර - පිටාපොත - කිරිබත්ගල විද්‍යාල ක්‍රීඩාංගනයේ තැනුනු තාවකාලික කූඩාරම් කිහිපයක ඔවුන් ගතකරන්නේ අන්ත දුක්ඛිත ජීවිතයක්.\nනිසි සනීපාරක්ෂක පහසුකම් නොමැතිව දිවි ගෙවන මොවුන් පිළිබඳ අවධානය යොමු නොකළ බලධාරීන් විපතට පත්වූවන් ජීවත්වන මේ භූමියේ සැමට පොදු මුළුතැන්ගෙයක් ඉදිකිරීමට කටයුතු කරමින් සිටින බවට අවතැන් වූවන් චෝදනා කරනවා.\nපාචනය හේතුවෙන් ගතවූ දින කිහිපය තුළ පුද්ගලයින් 10 දෙනෙකු රෝහල් ගතකර ඇති අතර, ගැබිණි මව්වරුන් කිහිපදෙනෙක්ම මෙම කඳවුරේ දිවි ගෙවන්නේ අපහසුතා රැසක් මධ්‍යයේයි.\nඅවතැන් කඳවුරේ වකුගඩු රෝගයෙන් දැඩිලෙස පීඩාවිඳින දරුවෙකුද සිටින අතර, හරිහමන් රැකියාවක් නොමැති දෙමාපියන් මේ හේතුවෙන් අසරණවී තිබෙනවා.",
       "URL": "https://www.hirunews.lk/174618/රත්නපුර-නායයාම්වලින්-අවතැන්වුවන්-තවමත්-කඳවුරුවල",
       "Category": "Local News",
       "Parent URL": "https://www.hirunews.lk/local-news.php?pageID=4249"
}