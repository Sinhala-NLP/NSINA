{
       "Source": "hirunews",
       "Timestamp": "Sunday, 30 April 2017 - 7:45",
       "Headline": "දේශපාලන පක්ෂ ලංගමයෙන් බස් 4000 ක් ඉල්ලයි",
       "News Content": "හෙට දිනයේ පැවැත්වෙන මැයි පෙළපාලි සදහා දේශපාලන පක්ෂ බස් රථ 4000ක් පමණ ඇණවුම් කර ඇති බව ශ්‍රී ලංකා ගමනාගමන මණ්ඩලය පවසනවා.\nඑහි ප්‍රධාන මෙහෙයුම් අධිකාරී සී.එච්.ආර්.ටී. චන්ද්‍රසිරි ප්‍රකාශ කළේ ශ්‍රී ලංකා නිදහස් පක්ෂය බස් රථ 1537 ක්, එක්සත් ජාතික පක්ෂය බස් රථ 1432 ක්, ජනතා විමුක්ති පෙරමුණ බස් රථ 209 ක් සහ ඒකාබද්ධ විපක්ෂය බස් රථ 22 ක් මේ වනවිට ඉල්ලූම් කර ඇති බවයි.\nවැඩිදුරටත් අදහස් දක්වමින් ඔහු කියා සිටියේ දැනට ඉල්ලූම් කර ඇති බස් රථ සදහා සියලූ ගාස්තු ලබාගෙන අවසන් බවයි.\nමැයි දින පෙළපාලි සහ රැළි සදහා බස් රථ ලබාදීමෙන් ලංකා ගමනාගමන මණ්ඩලයට මිලියන 35 ත් 40 ත් අතර ආදායමක් ලැබී ඇති බවද ඔහු ප්‍රකාශ කළා.\nමීට අමතරව, මැයි පෙළපාලි සදහා පෞද්ගලික බස් රථ 7000 කට ආසන්න සංඛ්‍යාවක් ඉල්ලූම් කර ඇති බවයි ලංකා පෞද්ගලික බස් හිමියන්ගේ සංගමයේ සභාපති ගැමුණු විජේරත්න හිරු ප්‍රවෘත්ති අංශයට ප්‍රකාශ කළේ.\nමේ අතර, මැයි දින පෙළපාලි වලට පාක්ෂිකයන් සහභාගි කරවීම සදහා අතිරේක දුම්රිය කිහිපයක් ද ඇණවුම් කර ඇති බවයි දුම්රිය ගමනාගමන අධිකාරී විජය සමරසිංහ හිරු ප්‍රවෘත්ති අංශයට කියා සිටියේ.\nමරදාන සිට මහනුවරට සහ මහනුවර සිට මරදානට මෙන්ම, කුරුණෑගල සිට මරදාන සහ මරදාන සිට කුරුණෑගල දක්වා ද අතිරේක දුම්රිය ද ධාවනය වන බවයි ඔහු වැඩිදුරටත් කියා සිටියේ.\nමේ සදහා ද සියලූ ගෙවීම් සිදුකර තිබෙනවා.\nමැයි රැළි සඳහා සහභාගි වන බස් රථවලට අධිවේගී මාර්ගයේ ගමන් කිරීමේදී ගාස්තු අය නොකරන බව අධිවේගී මාර්ග මෙහෙයුම් නඩත්තු සහ කළමනාකරණ අංශය දැනුම් දී ඇති බව පොලීසිය සදහන් කළා.\nඒ අනුව හෙට දිනය තුළ අධිවේගී මාර්ගයේ ගමන් ගන්නා මෙම බස් රථ සඳහා ගාස්තු අය කිරීමක් සිදුනොවනු ඇති.",
       "URL": "https://www.hirunews.lk/160285/දේශපාලන-පක්ෂ-ලංගමයෙන්-බස්-4000-ක්-ඉල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=4540"
}