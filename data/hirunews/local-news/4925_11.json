{
       "Source": "hirunews",
       "Timestamp": "Saturday, 13 August 2016 - 7:42",
       "Headline": "අම්බලන්ගොඩ ව්‍යාපාරිකයෙකු වෙඩි තබා ඝාතනය කෙරේ (ඡායාරූප)",
       "News Content": "අම්බලන්ගොඩ - මානිමුල්ල ප්‍රදේශයේදී ඊයේ රාත්‍රියේ ව්‍යාපාරිකයෙකු වෙඩි තබා ඝාතනය කර තිබෙනවා.\n53 හැවිරිදි මොහු සිය දස හැවිරිදි පුත්‍රයා සමඟ ජීප් රථයකින් අම්බලන්ගොඩ නගරයේ සිට මානිමුල්ලේ පිහිටි සිය නිවස වෙත ගොස් ඇති අතර වෙඩි තැබීම සිදුව ඇත්තේ නිවස ඉදිරිපිටදීයි.\nරාත්‍රී 8.30ට පමණ සිදුවූ වෙඩි තැබීමෙන් ව්‍යාපාරිකයා එම ස්ථානයේදීම ජීවිතක්ෂයට පත්වූ අතර, බරපතල තුවාල ලැබූ පුත්‍රයා බලපිටිය රෝහලට ඇතුළත් කර තිබෙනවා.\nමෙහිදී මිය ගොස් ඇත්තේ සුපිරි වෙළඳසැලක් සහ පපඩම් ව්‍යාපාරයක් හිමි ප්‍රදේශයේ ප්‍රකට ව්‍යාපාරිකයෙක්.\nමෝටර් රථයකින් පැමිණි පිරිසක් මොහුට වෙඩි තබා ඇති අතර, සැකකරුවන් මෙතෙත් හඳුනාගෙන නොමැති බවයි පොලීසිය සදහන් කළේ.\nඡායාරූප - අම්බලංගොඩ දීපාල් සිල්වා",
       "URL": "https://www.hirunews.lk/140501/අම්බලන්ගොඩ-ව්‍යාපාරිකයෙකු-වෙඩි-තබා-ඝාතනය-කෙරේ-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4925"
}