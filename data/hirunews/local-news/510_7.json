{
       "Source": "hirunews",
       "Timestamp": "Monday, 27 February 2023 - 11:00",
       "Headline": "වැසුණු පාලි හා බෞද්ධ විශ්වවිද්‍යාලය අද සිට විවෘත වෙයි (වීඩියෝ)",
       "News Content": "හෝමාගම - පිටිපන පිහිටි බෞද්ධ හා පාලි විශ්වවිද්‍යාලයේ අධ්‍යයන කටයුතු අද (27) ආරම්භ කෙරුණු බව උපකුලපති මහාචාර්ය මහෝපාධ්‍යාය පූජ්‍ය නෙළුවේ සුමනවංශ හිමියන් පවසනවා.\nඒ අනුව පළමු වසරේ සිසුන් සඳහා අධ්‍යයන කටයුතු ආරම්භ කෙරෙනු අතර, ලබන මස 3 වනදා හතරවන වසරේ සිසුන්ගේ විභාග කටයුතු ආරම්භ කෙරෙන බවයි උන්වහන්සේ කියා සිටියේ.\nනවක වද සිද්ධියක් මුල් කරගනිමින් ඇතිවූ ගැටළුකාරී තත්වයක් මත හෝමාගම - පිටිපන පිහිටි බෞද්ධ හා පාලි විශ්වවිද්‍යාලය පසුගිය වසරේ දෙසැම්බර් මස 19 වනදා සිට දින නියමයක් නොමැතිව වසා දැමීමට පාලනාධිකාරිය තීරණය කළා.",
       "URL": "https://www.hirunews.lk/328458/වැසුණු-පාලි-හා-බෞද්ධ-විශ්වවිද්‍යාලය-අද-සිට-විවෘත-වෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=510"
}