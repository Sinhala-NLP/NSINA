{
       "Source": "hirunews",
       "Timestamp": "Thursday, 25 August 2022 - 13:36",
       "Headline": "ජනපති සිරිල්ගෙන් ජනපති රනිල්ට සුබ පැතුම්",
       "News Content": "ශ්‍රී ලංකාව සමග පවතින සමීප සබඳතා තවදුරටත් වර්ධනය කර ගැනීමට කැප වන බව දකුණු අප්‍රිකානු ජනරජයේ ජනාධිපති මතමෙලා සිරිල් රමෆෝසා (Matamela Cyril Ramaphosa) පවසනවා.\nදකුණු අප්‍රිකානු ජනරජයේ ජනාධිපතිවරයා ඒ බව කියා සිටියේ, ජනාධිපති රනිල් වික්‍රමසිංහ වෙත සුබපැතුම් පණිවුඩයක් යොමු කරමින්.\nදෙරට අතර පවතින මිත්‍රත්වය තවදුරටත් තහවුරු කර ගැනීම සිය අභිලාෂය බව ද දකුණු අප්‍රිකානු ජනරජයේ ජනාධිපතිවරයා ජනපති රනිල් වික්‍රමසිංහ වෙත දන්වනවා.\nශ්‍රී ලංකාව සමග ඇති සබඳතාවලට අතීතයේ සිට දකුණු අප්‍රිකාව සුවිශේෂත්වයක් ලබා දී ඇති අතර ඉදිරියට ද දෙරට අතර සහයෝගීතාව, මිත්‍රත්වය සහ අන්‍යෝන්‍ය අවබෝධය ශක්තිමත් කර ගැනීම වෙනුවෙන් විශේෂ අවධානයෙන් කටයුතු කරන බවයි මෙරට ජනපටිවරයා විසින් සුබපැතුම් පණිවුඩයක් එවමින් දකුණු අප්‍රිකානු ජනාධිපතිවරයා වැඩි දුරටත් කියා සිටියේ.",
       "URL": "https://www.hirunews.lk/313687/ජනපති-සිරිල්ගෙන්-ජනපති-රනිල්ට-සුබ-පැතුම්",
       "Category": "Local News",
       "Parent URL": "https://www.hirunews.lk/local-news.php?pageID=915"
}