{
       "Source": "hirunews",
       "Timestamp": "Wednesday, 17 May 2023 - 16:19",
       "Headline": "අදානි සමූහ ව්‍යාපාරයට එල්ලවී ඇති චෝදනා විභාග කිරීමට තවත් මාස 03ක කාලයක්",
       "News Content": "අදානි සමූහ ව්‍යාපාරයට එරෙහිව එල්ලවී ඇති චෝදනා විභාග කිරීම සඳහා ඉන්දීය ශ්‍රේෂ්ඨාධිකරණය මගින් එරට සුරැකුම්පත් හා විනිමය මණ්ඩලයට තවත් මාස තුනක පමණ කාලයක් ලබා දී තිබෙනවා.\nකොටස් වෙළඳපළ හා බැදුණු මූල්‍ය චෝදනා ඇතුළු චෝදනා 08 ක් අදානි සමූහ ව්‍යාපාරයට එරෙහිව එල්ලවී ඇති බවයි එරට සුරැකුම්පත් හා විනිමය මණ්ඩලයට පෙන්වා දෙන්නේ.\nමෙම චෝදනා සම්බන්ධයෙන් පැවැත්වීමට නියමිතව තිබූ විමර්ශන කටයුතු පසුගිය මාර්තු මස අවසන් කිරීමට නියමිතව තිබුණද එය අවසන් කිරීමට නොහැකි වීම හේතුවෙන් සුරැකුම්පත් හා විනිමය මණ්ඩලයට අතිරේකව මාස 06 ක පමණ කාලයක් ශ්‍රේෂ්ඨාධිකරණය මගින් ඉල්ලා තිබුණා.\nඑම ඉල්ලීම සළකා බැලූ ඉන්දීය ශ්‍රේෂ්ඨාධිකරණය මෙලෙස මාස තුනක කාලයක් ලබාදී තිබෙනවා.\nඑමෙන්ම විමර්ශනවල ප්‍රගති වාර්තාවක් ශ්‍රේෂ්ඨාධිකරණයට ඉදිරිපත් කරන ලෙසට සුරැකුම්පත් හා විනිමය මණ්ඩලයට නියෝග කළ බවද ඉන්දීය මාධ්‍ය වාර්තා කර තිබුණා.",
       "URL": "https://www.hirunews.lk/335467/අදානි-සමූහ-ව්‍යාපාරයට-එල්ලවී-ඇති-චෝදනා-විභාග-කිරීමට-තවත්-මාස-03ක-කාලයක්",
       "Category": "Local News",
       "Parent URL": "https://www.hirunews.lk/local-news.php?pageID=336"
}