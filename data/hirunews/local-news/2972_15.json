{
       "Source": "hirunews",
       "Timestamp": "Friday, 03 January 2020 - 7:23",
       "Headline": "නැගෙනහිර පළාතේ ඩෙංගු මර්දනයට අලූත් මෙහෙයුමක්",
       "News Content": "පැතිර යන ඩෙංගු රෝගය පාලනය කිරීම වෙනුවෙන් ත්‍රිකුණාමලය දිස්ත්‍රික්කයේ සියළු රාජ්‍ය ආයතන ඇතුළු සියලූම ස්ථාන පරීක්ෂා කිරීම සඳහා කඩා පනින හමුදාවක් පිටත් කර යවන ලෙස නැගෙනහිර පළාත් ආණ්ඩුකාර අනුරාධා යහම්පත් අදාළ බලධාරීන්ට උපදෙස් ලබාදී තිබෙනවා.\nඅද සිට අදාළ පරීක්ෂා කිරීම් සිදුකරන ලෙසටයි ආණ්ඩුකාරවරිය බලධාරීන්ට දන්වා ඇත්තේ.\nඒ සඳහා ත්‍රිවිධ හමුදාව, පොලිසිය, සමෘද්ධි නිලධාරීන් සහ අදාළ ප්‍රදේශයේ ග්‍රාම නිලධාරීවරයා ඇතුළත් වනවා.\nත්‍රිකුණාමලය දිස්ත්‍රික්කය තුළ මේ වනවිට ඩෙංගු රෝගීන් 2048 ක් හඳුනාගෙන ඇති බවයි ඊයේ නැගෙනහිර පළාත් ආණ්ඩුකාර කාර්යාලයේ පැවති සාකච්ඡාවකදී අනාවරණ වී ඇත්තේ.\nත්‍රිකුණාමලය නාවික හමුදා කඳවුරු පරිශ්‍රයේ ඩෙංගු කීටයින් බෝවන ස්ථාන රැසක් හඳුනාගෙන ඇති බවටද එම සාකච්ඡාවට එක්වූ බලධාරීන් ප්‍රකාශ කර තිබෙනවා.\nඑහිදී නැගෙනහිර පළාත් ආණ්ඩුකාර අනුරාධා යහම්පත් දැනුම් දී ඇත්තේ ඒ පිළිබඳව සොයා බලා කඩිනමින් එම තත්වය වැළැක්වීමට පියවර ගන්නා ලෙසටයි.",
       "URL": "https://www.hirunews.lk/231477/නැගෙනහිර-පළාතේ-ඩෙංගු-මර්දනයට-අලූත්-මෙහෙයුමක්",
       "Category": "Local News",
       "Parent URL": "https://www.hirunews.lk/local-news.php?pageID=2972"
}