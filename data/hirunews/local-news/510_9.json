{
       "Source": "hirunews",
       "Timestamp": "Monday, 27 February 2023 - 10:57",
       "Headline": "පැරෂුට් ක්‍රමයට වී වගා කිරීමට රුපියල් මිලියන 400 ක් වෙන් කරයි",
       "News Content": "කුඹුරු අක්කර 13,000 ක් පැරෂුට් ක්‍රමය යටතේ වී වගා කිරීමට මෙම වසර තුළ දී රුපියල් මිලියන 400 ක් වෙන් කර ඇති බව කෘෂිකර්ම අමාත්‍යාංශය පවසනවා.\nචීනයේ අතිසාර්ථක වී වගා ක්‍රමයක් වන මෙහිදී සිදුවන්නේ පැළ තැටිවල වගා කර ඒවා කුඹුරුවලට ඉසීමයි.\nඑය අඩු ශ්‍රමයකින් සිදු කිරීමට හැකිවීම ද විශේෂත්වයක්.\nපැරෂුට් ක්‍රමය යටතේ අක්කරයකට වී තවාන් තැටි 350 ක් පමණ අවශ්‍ය වන අතර, මෙම මුදල් යොදාගනිමින් ගොවිජන සංවර්ධන දෙපාර්තමේන්තුව හරහා තාක්ෂණික දැනුම සහ ගොවීන්ට තවාන් තැටි නොමිලයේ ලබාදීමටයි එම අමාත්‍යාංශය සැළසුම් කර ඇත්තේ.\nපැරෂුට් ක්‍රමය භාවිතයෙන් ගොවියෙකුට දැනට ලැබෙන ආදායම අක්කරයකට රුපියල් 35,000කින් ඉහළ නංවාගැනීමට හැකිවන අතර, පොහොර සහ වල්නාශකවලට වැයවන වියදමද අවම වන බවයි කෘෂිකර්ම අමාත්‍යාංශය සඳහන් කළේ.",
       "URL": "https://www.hirunews.lk/328455/පැරෂුට්-ක්‍රමයට-වී-වගා-කිරීමට-රුපියල්-මිලියන-400-ක්-වෙන්-කරයි",
       "Category": "Local News",
       "Parent URL": "https://www.hirunews.lk/local-news.php?pageID=510"
}