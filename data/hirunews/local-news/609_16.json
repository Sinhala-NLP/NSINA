{
       "Source": "hirunews",
       "Timestamp": "Wednesday, 11 January 2023 - 12:02",
       "Headline": "මහින්ද රාජපක්ෂට විදෙස්ගත වීමට අවසර",
       "News Content": "කොළඹ ගාලු මුවදොර පිටියේ පැවති අරගලය සාමකාමී විරෝධතා ව්‍යාපාරයට පහරදීම සම්බන්ධයෙන් අධිකරණයේ ගොනු කර ඇති නඩුකරයක් හේතුවෙන් විදෙස් ගමන් තහනම්ක් පනවා ඇති හිටපු ජනාධිපති මහින්ද රාජපක්ෂට කොන්දේසි දෙකක් මත විදෙස්ගත වීමට කොටුව මහේස්ත්‍රාත් තිළිණ ගමගේ අද අවසර ලබා දුන්නා.\nකොටුව මහේස්ත්‍රාත්වරයා මෙම නියෝගය නිකුත් කළේය මෝසමක් ගොනු කරමින් හිටපු ජනාධිපති වරයාගේ නීතිඥ වරයා සිදු කළ ඉල්ලීමක් සලකා බලමින්.\nඒ අනුව හිටපු ජනාධිපති මහින්ද රාජපක්ෂට ජනවාරි මස 20 වැනිදා සිට තිස් වැනි දා දක්වා දින 10ක කාලයක් විදේශ ගත වීමට අවසර හිමි වී තිබෙනවා.\nමෙහි දී කොන්දේසි දෙකක් මත අවසර ලබා දෙන ලෙස නීතිපති දෙපාර්තමේන්තුව විසින් ලබා දී තිබූ උපදෙස් ලැබුණූ බව ද පොලිසිය අධිකරණයට දන්වා සිටියා.",
       "URL": "https://www.hirunews.lk/324780/මහින්ද-රාජපක්ෂට-විදෙස්ගත-වීමට-අවසර",
       "Category": "Local News",
       "Parent URL": "https://www.hirunews.lk/local-news.php?pageID=609"
}