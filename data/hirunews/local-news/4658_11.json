{
       "Source": "hirunews",
       "Timestamp": "Thursday, 16 February 2017 - 18:15",
       "Headline": "ගම්මන්පිලට අපහාස නඩුවක්",
       "News Content": "පාර්ලිමේන්තු මන්ත්‍රී උදය ගම්මන්පිලට එරෙහිව අපහාස නඩුවක් ගොනු කරන බව මුදල් අමාත්‍ය රවී කරුණානායක ප්‍රකාශ කළා.\nඒ ටොප්ටෙන් 8 වන හෙළිදරව්ව යටතේ වාහන කොටස් වශයෙන් ගෙන්වීමේ ව්‍යාපාරයක් හේතුවෙන් රුපියල් මිලියන 6500 කට අධික ආදායමක් මුදල් අමාත්‍යවරයා රජයට අහිමි කර ඇති බවට මන්ත්‍රීවරයා ඊයේ (15) සිදුකළ ප්‍රකාශය සම්බන්ධයෙන්.\nඒකාබද්ධ විපක්ෂය ඊට අදාළ පැමිණිල්ල අල්ලස් හෝ දුෂණ චෝදනා විමර්ශන කොමිෂන් සභාවට සහ අපරාධ පරීක්ෂණ දෙපාර්තමේන්තුවට ඊයේ භාර දුන්නා.\nකෙසේ වෙතත්, මුදල් අමාත්‍යාංශයේ අද පැවති මාධ්‍ය හමුවකදී චෝදනා ප්‍රතික්ෂේප කළ අමාත්‍ය රවී කරුණානායක මාධ්‍ය ඉදිරියේ  ඕනෑම ප්‍රශ්නයකට පිළිතුරු ලබාදීමට තමන් සූදානම් බව ද කියා සිටියා.\nමේ අතර, ව්‍යාජ ඇටෝනි බලපත්‍ර යොදාගෙන  ඕස්ට්‍රේලියානු ජාතිකයෙකුට අයත් කොටස් විකිණීමේ සිද්ධියට අදාළ චෝදනාව සම්බන්ධයෙන් පාර්ලිමේන්තු මන්ත්‍රි උදය ගම්මන්පිලට එරෙහිව පනවා ඇති නඩුව විභාගයට ගැනිමට කොළඹ මහ අධිකරණය අද (16) තීරණය කළා.\nඒ අනුව මාර්තු මස පළවෙනිදා සිට එහි සාක්ෂි විමසිම ආරම්භ කරණ බවයි මහාධිකරණ විනිසුරු ආර්.ගුරුසිංහ දැනුම් දුන්නේ.",
       "URL": "https://www.hirunews.lk/154656/ගම්මන්පිලට-අපහාස-නඩුවක්",
       "Category": "Local News",
       "Parent URL": "https://www.hirunews.lk/local-news.php?pageID=4658"
}