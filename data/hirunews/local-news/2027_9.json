{
       "Source": "hirunews",
       "Timestamp": "Sunday, 11 April 2021 - 12:52",
       "Headline": "දිවයිනේ ප්‍රදේශ කිහිපයකට මිලිමීටර 100 ඉක්මවූ තද වැසි",
       "News Content": "දිවයිනේ බොහෝ ප්‍රදේශවල අද සවස් කාලයේ හෝ රාත්‍රි කාලයේ වැසි හෝ ගිගුරුම් සහිත වැසි ඇතිවිය හැකි බව කාලගුණ විද්‍යා දෙපාර්තමේන්තුව පවසනවා.\nසබරගමුව, මධ්‍යම, ඌව, වයඹ, බස්නාහිර පළාත්වල සහ ගාල්ල, මාතර, පොළොන්නරුව දිස්ත්‍රික්කවලත් ඇතැම් ස්ථාවලට මිලිමීටර 100 ට ක පමණ තද වැසි ඇතිවිය හැකියි.\nමේ අතර නුවරඑළිය තලවකැලේ ප්‍රධාන මාර්ගයේ කොටසක නායයාමේ අවදානමක් හේතුවෙන් එහි රථවාහන ගමනා ගමනය එක් මංතීරුවකට සීමා කර තිබෙනවා.\nඊයේ පස්වරුවේ එම මාර්ගයෙන් කොටසක් ගිලාබැසීමට ලක්වූ අතර, ඒ හේතුවෙනුයි නුවරඑළිය ආපදා කළමනාකරණ ඒකකය මෙම තීරණය ගෙන ඇත්තේ.\nමෙලෙස ගිලාබැසීමට ලක්ව එක් මංතීරුවකට සීමාවී ඇත්තේ නුවරඑළිය - තලවකැලේ ප්‍රධාන මාර්ගයේ 104 සැතපුම් කණුවේ සිට 105 සැතපුම් කණුව අසළ දක්වා වන කොටසයි.",
       "URL": "https://www.hirunews.lk/268144/දිවයිනේ-ප්‍රදේශ-කිහිපයකට-මිලිමීටර-100-ඉක්මවූ-තද-වැසි",
       "Category": "Local News",
       "Parent URL": "https://www.hirunews.lk/local-news.php?pageID=2027"
}