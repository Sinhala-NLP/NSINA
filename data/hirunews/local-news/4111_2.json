{
       "Source": "hirunews",
       "Timestamp": "Wednesday, 24 January 2018 - 10:19",
       "Headline": "විනාශ කළ කෝටි 3 ක භාණ්ඩ ගැන රේගුවෙන් පැහැදිලි කිරීමක්",
       "News Content": "තොරතුරු සඟවා වංචනික ලෙස මෙරටට ගෙන්වූ රුපියල් තුන්කෝටි දස ලක්ෂයක භාණ්ඩ විනාශ කිරීමේ සිද්ධිය සම්බන්ධයෙන් විවිධ පුද්ගලයින් නගන චෝදනා අසත්‍ය බව රේගු මාධ්‍ය ප්‍රකාශක නියෝජ්‍ය රේගු අධ්‍යක්ෂ සුනිල් ජයරත්න පවසනවා.\nපසුගිය සඳුදා පාසල් උපකරණ, වාහන අමතර කොටස්, ජංගම දුරකථන අමතර කොටස්, සෙල්ලම් බඩු සහ ඖෂධ තොගයක් ඇතුළු මෙම භාණ්ඩ තොගය විනාශ කෙරුණේ ඔරුගොඩවත්ත - රේගු අංගනයේදීයි.\nකෙසේ වෙතත්, මෙම භාණ්ඩ තොගය විනාශ නොකර විවිධ පුද්ගලයින් අතර බෙදා හරින බවට රේගුව වෙත චෝදනා එල්ල වන බවයි රේගු මාධ්‍ය ප්‍රකාශකවරයා කියා සිටියේ.",
       "URL": "https://www.hirunews.lk/181874/විනාශ-කළ-කෝටි-3-ක-භාණ්ඩ-ගැන-රේගුවෙන්-පැහැදිලි-කිරීමක්",
       "Category": "Local News",
       "Parent URL": "https://www.hirunews.lk/local-news.php?pageID=4111"
}