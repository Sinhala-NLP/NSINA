{
       "Source": "hirunews",
       "Timestamp": "Sunday, 27 November 2022 - 18:26",
       "Headline": "ශ්‍රී ලංකාවට ලකුණු 229ක ඉලක්කයක්",
       "News Content": "සංචාරක ඇෆ්ගනිස්තානු කණ්ඩායම සහ ශ්‍රී ලංකා කණ්ඩායම අතර පැවැත්වෙන දෙවැනි එක්දින තරයේ කාසියේ වාසිය දිනූ ඇෆ්ගන් නායක ෂහිඩිගේ තීරණය මත පළමුව පන්දුවට පහරදීමට පැමිණියේ ගුර්බාස් සමගින් සද්‍රානුයි.\nසද්‍රාන් ලකුණු 10ක් ලබා සිටියදී යළි ක්‍රීඩාගාරයේ අසුනක් මත හිඳවන්නට වේග පන්දු ක්‍රීඩක ළහිරු කුමාරට හැකි වුණා.\nකෙසේවෙතත් ලකුණු 27ක් තුළ පළමු කඩුල්ල බිඳ වැටුණු පසු එතැන් සිට ගුර්බාස් සමග එක් වූ ෂා ශ්‍රී ලංකා පන්දු යවන්නන්ට අනුකම්පා විරහිත අයුරින් පහරදෙන්නට වුණා.\nඒ අනුව ගුර්බාස් සිය එක්දින ක්‍රිකට් දිවියේ දෙවැනි අර්ධ ශතකය වාර්තා කරන්නට සමත් වූයේ ඊට හතරේ පහර 04ක් සහ ඊට නොදැවෙනි හයේ පහර 04ක් ද එල්ල කරමින්.\nගුර්බාස්ට හයියක් වූ ෂා ද අර්ධ ශතකයක් ලබා ගත් අතර එය ඔහුගේ එක්දින ක්‍රිකට් දිවියේ 22 වැනි අර්ධ ශතකයයි.\nකෙසේ වෙතත් ඇෆ්ගනිස්ථානු කණ්ඩායමට පන්දුවාර 48.2 අවසානයේ ලබා ගැනීමට හැකිවුයේ ලකුණු 228 ක් පමණයි.",
       "URL": "https://www.hirunews.lk/321434/ශ්‍රී-ලංකාවට-ලකුණු-229ක-ඉලක්කයක්",
       "Category": "Local News",
       "Parent URL": "https://www.hirunews.lk/local-news.php?pageID=704"
}