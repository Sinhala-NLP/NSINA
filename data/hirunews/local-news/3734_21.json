{
       "Source": "hirunews",
       "Timestamp": "Sunday, 23 September 2018 - 14:55",
       "Headline": "ගෙල වැළලාගෙන ජීවිතයෙන් පලාගිය සිව්දරු පියා (ඡායාරූප)",
       "News Content": "හෙම්මාතගම, කෙහෙල්පන්නල, උඩගම ප්‍රදේශයේ දී පුද්ගලයෙකු ගෙල වැළලාගෙන සියදිවි හානිකරගෙන තිබෙනවා.\n66 හැවිරිදි වියේ පසුවූ සිව්දරු පියෙක් අද (23) උදෑසන මෙලෙස සියදිවි හානිකරගෙන ඇති බවයි වාර්තා වන්නේ.\nඅද අලුයම වැසිකිළියට යන බව පවසා නිවසින් පිටතට ගොස් ඇති අදාල පුද්ගලයා සිය නිවස පිටුපස ඇති අඹ ගසක ලණුවක් ආධාරයෙන් මෙලෙස ගෙල වැළලාගෙන ඇති බවයි අප වාර්තාකරු සඳහන් කළේ.\nකලක සිට පැවති රෝගී තත්වයකින් පීඩා විඳීම හේතුවෙන් ඒ පිළිබඳව කලකිරී මෙලෙස සියදිවි හානිකරගන්නට ඇති බවටයි සැක කරන්නේ.",
       "URL": "https://www.hirunews.lk/200540/ගෙල-වැළලාගෙන-ජීවිතයෙන්-පලාගිය-සිව්දරු-පියා-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=3734"
}