{
       "Source": "hirunews",
       "Timestamp": "Wednesday, 14 June 2023 - 20:47",
       "Headline": "සමගි ජන බලවේගයේ හොරණ සංවිධායක වෙඩි තැබීමේ සිද්ධියකට අත්අඩංගුවට",
       "News Content": "හොරණ - බොරළුගොඩ ප්‍රදේශයේ වතුයායකදී සිදුවූ වෙඩි තැබීමේ සිද්ධියක් සම්බන්ධයෙන්, සමගි ජන බලවේගයේ හොරණ සංවිධායක, හිටපු පා. ම. පී. ඩී. අබේරත්න පොලිසිය විසින් අත්අඩංගුවට ගෙන තිබෙනවා.\nසැකකාර හිටපු මන්ත්‍රීවරයා සන්තකේ තිබූ මිලි මිටර් 9 වර්ගයේ ගිනි අවිය සහ සහ ජීව උණ්ඩ තුනක් පොලිස් භාරයට ගෙන තිබෙනවා.\nමන්ත්‍රීවරයා හොරණ ධීරානන්ද මාවත ප්‍රදේශයේ ඔහුට අයත් පෞද්ගලික තේ ඉඩම නිරීක්ෂණයට පැමිණි අවස්ථාවේ එම ඉඩමට අනවසරයෙන් ඇතුළු වී එහි තිබෙන නිවස ඉදිරිපිට රැඳී සිටි ආගන්තුක පිරිසක් සමග ඇතිවූ බහින්බස් වීමකින් පසු එම පිරිසෙන් අයකු මන්ත්‍රීවරයාට පොරවකින් පහරදීමට උත්සාහ දැරීමේදී මෙම වෙඩි තැබීම සිදුව තිබෙනවා.\nමන්ත්‍රීවරයා ඔහු සතුව තිබූ ගිනි අවියෙන් අහස දෙසට වෙඩි ප්‍රහාර දෙකක් එල්ල කර ඇති බව පොලිසිය පවසනවා.\nසැකකාර මන්ත්‍රීවරයා සාපරාධී බියගැන්වීමේ චෝදනාව මත හොරණ මහේස්ත්‍රාත් අධිකරණය වෙත ඉදිරිපත් කිරීමට නියමිතයි.",
       "URL": "https://www.hirunews.lk/337956/සමගි-ජන-බලවේගයේ-හොරණ-සංවිධායක-වෙඩි-තැබීමේ-සිද්ධියකට-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=268"
}