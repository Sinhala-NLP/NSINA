{
       "Source": "hirunews",
       "Timestamp": "Thursday, 03 June 2021 - 19:38",
       "Headline": "කොරෝනා මරණවලින් සියයට 84 ක් බෝ නොවන රෝගවලින් පෙළෙන්නන් (වීඩියෝ)",
       "News Content": "කොරෝනා ආසාදිතව මියගොස් ඇති පුද්ගලයින්ගෙන් සියයට 84 ක්ම බෝ නොවන රෝගවලින් පෙලුනු පුද්ගලයන් බව රජයේ වෛද්‍ය නිලධාරීන්ගේ සංගමය පවසනවා.\nමේ අතර කොවිෂීල්ඩ් එන්නතේ පළමු මාත්‍රාව ලබාගත් පුද්ගලයින්ට දෙවන මාත්‍රාව ලෙස රුසියාවේ ස්පුට්නික් එන්නත ලබාදිය හැකිද යන්න සොයාබැලීමට සායනික පරීක්ෂණ සිදුකරන්නැයි ඉල්ලා ශ්‍රී ලංකා වෛද්‍ය සංගමය ජනාධිපතිවරයාට යෝජනාවක් ඉදිරිපත් කර තිබෙනවා.\nඑමෙන්ම කොවිෂීල්ඩ් එන්නතේ දෙවන මාත්‍රාව ලෙස ස්පුට්නික් එන්නත ලබාගැනීමට ඇති ශක්‍යතාව ඉහළ අගයක පවතින බව ශ්‍රී ලංකා  වෛද්‍ය සංගමයේ මතය වී තිබෙනවා.\nකෙසේ වෙතත් එය තහවුරු කරගැනීම සඳහා පිළිගත් සායනික පරීක්ෂණයක් සිදුකළ යුතු බවයි එම සංගමයේ සභාපතිනි විශේෂඥ වෛද්‍ය පද්මා ගුණරත්න කියා සිටියේ.\nමේ අතර පවතින කොරෝනා තත්වය හමුවේ සේවය කිරීමේදී මුහුණදෙන ගැටළුවලට විසඳුම් ඇතුලු ඉල්ලීම් 15 ක් මුල් කරගනිමින් රෝහල් කණිෂ්ඨ කාර්ය මණ්ඩල සේවකයින්,\nහෙද හෙදියන්, රෝහල් කණිෂ්ඨ කාර්ය මණ්ඩලය ඇතුලු  ක්‍ෂේත්‍ර රැසක සෞඛ්‍ය නිලධාරීන් අද පෙරවරුවේ පැය හතරක කාලයක් සංකේත වැඩවර්ජනයක නිරතවුණා. එම වැඩවර්ජනය හේතුවෙන් දුෂ්කරතාවට පත් රෝගීන් කිහිපදෙනෙකු මෙලෙස අදහස් පළ කළා.\nඑමෙන්ම දිවයින පුරා තවත් රෝහල් ඉදිරිපිට අද දහවල් විරෝධතාද සංවිධාන කර  තිබුණා.\nමේ අතර මාස දෙකක පමණ කාලයක් එකදු නිවාඩුවක් හෝ නොලබා නේවාසික කොරෝනා රෝගීන්ට ඇප උපස්ථාන කරන රෝහල් සුළු සේවකයෙකු පිළිබඳ පුවතක් දඹුල්ල වීර ඩෙන්සිල් කොබ්බෑකඩුව රෝහලෙන් වාර්තාවුණ.\nයූ.ඩී.ඒ. ප්‍රේමකුමාර නම් ඔහු වසර ගණනාවක් තිස්සේ රෝහල් සුළු සේවකයෙකු ලෙස කටයුතු කරන අතර, කොරෝනා වසංගතය ආරම්භයේ සිටම මේ දක්වා දඹුල්ල ඩෙන්සිල් කොබ්බෑකඩුව රෝහලේ කොවිඩ් ප්‍රතිකාර අංශයේ සේවය කරනු ලබනවා.",
       "URL": "https://www.hirunews.lk/273291/කොරෝනා-මරණවලින්-සියයට-84-ක්-බෝ-නොවන-රෝගවලින්-පෙළෙන්නන්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1908"
}