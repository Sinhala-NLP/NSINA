{
       "Source": "hirunews",
       "Timestamp": "Monday, 01 August 2022 - 14:00",
       "Headline": "QR ක්‍රමය අසාර්ථක බවට ත්‍රීරෝද රථ සංගමයෙන් චෝදනාවක් (වීඩියෝ)",
       "News Content": "කිව්.ආර්. ක්‍රමවේදයට ඉන්ධන ලබාදීමේ ක්‍රියාවලිය අසාර්ථක බව සමස්ත ලංකා ත්‍රිරෝද රථ රියදුරන්ගේ සහ හිමිකරුවන්ගේ සංගමයේ සභාපති සුදිල් ජයරුක් පවසනවා.\nඔහු පවසන්නේ, ත්‍රීරෝද රථවලට ලැබෙන ඉන්ධන ලීටර් 05 ප්‍රමාණවත් නොවන බවයි.\nමෙම නව ක්‍රමය සඳහා මේ වනවිට ලක්ෂ එකොලහක් ත්‍රීරෝද රථ ලියාපදිංචි කර ඇති නමුත්, වෘත්තියක් ලෙස ත්‍රීරෝද රැකියාවෙහි යෙදෙන්නේ රියැදුරන් ලක්ෂ 7.5ක් බවයි සභාපතිවරයා වැඩිදුරටත් සඳහන් කළේ.\nමේ හේතුවෙන් රැකියාවක් ලෙසින් ත්‍රීරෝද රථ ධාවනයේ නියැලෙන්නන් අපහසුතාවට ලක්ව ඇති බවත්, රැකියාවක් ලෙසින් ත්‍රීරෝද රථ ධාවනය නොකරන ලක්ෂ 11 ඉවත් කර ලක්ෂ 07කට පමණක් ඉන්ධන ලබාදෙන්නේ නම්, සතියකටම ලීටර් 15ක් අවම වශයෙන් තමන් ඇතුළු පිරිස ලබාදිය හැකි බවයි හෙතෙම පැවසුවේ.\nපොලිස් වසම් අනුව ඉන්ධන පිරවුම්හල නම් කිරීම අසාධාරණ ක්‍රමයක් බවත්, ත්‍රීරෝද රථ වෘත්තිකයින් නොවන සමාජ විරෝධී කටයුතු සිදු කරන පිරිසක් විසින් ඉන්ධන කූඨ ලෙසින් විකුණන බවත් සභාපතිවරයා පැවසුවා.\nඑබැවින් තෙල් වංචාව සමස්ත ත්‍රීරෝද රථ රියදුරන්ට එල්ල නොවන බවයි ඔහු වැඩිදුරටත් කියා සිටියේ.",
       "URL": "https://www.hirunews.lk/311576/qr-ක්‍රමය-අසාර්ථක-බවට-ත්‍රීරෝද-රථ-සංගමයෙන්-චෝදනාවක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=975"
}