{
       "Source": "hirunews",
       "Timestamp": "Wednesday, 15 September 2021 - 15:14",
       "Headline": "නව මහ බැංකු අධිපති වැඩ අරඹයි (වීඩියෝ)",
       "News Content": "මෙරට විදේශ සංචිත ප්‍රමාණය වැඩි කරගැනීමට තමන් අපේක්ෂා කරන බව නව මහ බැංකු අධිපති අජිත් නිවාඩ් කබ්රාල් ප්‍රකාශ කළා.\n16 වන මහ බැංකු අධිපතිවරයා ලෙස අද ධුරයේ වැඩ ආරම්භ කිරීමෙන් අනතුරුව පැවති උත්සව සභාව අමතමින් ඔහු කියා සිටියේ විදේශ ණය අඩු කරගැනීම සඳහා ප්‍රමුඛත්වය ලබාදෙන බවයි.\nවරලත් ගණකාධිකාරිවරයෙකු වන අජිත් නිවාඩ් කබ්රාල්, මෙරට මහ බැංකු අධිපති ධුරය දෙවරක් දැරූ පළමු පුද්ගලයා වනවා.\nමීට පෙර ඔහු 2006 වසරේ සිට වසර 9 ක කාලයක් මහබැංකු  අධිපතිවරයා ලෙස කටයුතු කළා.\nමේ අතර, අද වැඩ භාරගත් මහබැංකු අධිපති අජිත් නිවාඩ් කබ්රාල්, රාජ්‍ය ධුරාවලියේ 5 වන ස්ථානයේ තැබීමට තීරණය වී ඇති බව වාර්තා වනවා.\nමීට පෙර මහබැංකු අධිපතිවරයා එම ධුරාවලියේ පසුවුණේ 20 වන ස්ථානයේයි.\n5 වන ස්ථානයේ කැබිනට් අමාත්‍යවරුන් ද සිටියා.",
       "URL": "https://www.hirunews.lk/282281/නව-මහ-බැංකු-අධිපති-වැඩ-අරඹයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1690"
}