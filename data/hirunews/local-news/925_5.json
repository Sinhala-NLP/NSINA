{
       "Source": "hirunews",
       "Timestamp": "Sunday, 21 August 2022 - 8:52",
       "Headline": "අම්පාරේ දී රුපියල් මිලියනයක් කොල්ලකෑ පුද්ගලයෙකු අත්අඩංගුවට",
       "News Content": "වාහන වෙන්දේසියකට පැමිණ සිටි පුද්ගලයෙකු සතුව තිබූ රුපියල් මිලියනයක මුදලක් කොල්ලකා පලාගිය සැකකරුවෙකු අත්අඩංගුවට ගෙන තිබෙනවා.\nඊයේ (20) පෙරවරුවේ අම්පාර නගරය ආසන්නයේ පැවති වාහන වෙන්දේසියකට සිය පුත්‍රයා සමඟ පැමිණ සිටි පුද්ගලයෙකු යළි සිය ජීප් රථයෙන් නිවස බලා යමින් සිටියදී යතුරුපැදි කරුවෙකු එම ජීප් රථය හරස් කර නවත්වා තිබුණා.\nපසුව බියගන්වා පහරදීමක් සිදුකර ඔහු සතුව තිබූ රුපියල් මිලියනයක මුදලක් රැගෙන පලාගොස් තිබූ බවටයි වාර්තා වුණේ.\nකෙසේ වෙතත් පසුව කොල්ලකෑම සිදුකළ 34 හැවිරිදි යතුරුපැදිකරු ලුහුබැඳ ගොස් අත්අඩංගුවට ගත් බව පොලිසිය සඳහන් කළා.",
       "URL": "https://www.hirunews.lk/313333/අම්පාරේ-දී-රුපියල්-මිලියනයක්-කොල්ලකෑ-පුද්ගලයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=925"
}