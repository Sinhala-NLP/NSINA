{
       "Source": "hirunews",
       "Timestamp": "Thursday, 24 January 2019 - 15:28",
       "Headline": "ජීවී පක්ෂීන් 57ක් රැගෙන ආ පුද්ගලයෙකු කටුනායකදී අත්අඩංගුවට",
       "News Content": "නීති විරෝධී ලෙස ජීවි කුරුල්ලන් 57 දෙනෙකු මෙරටට ගෙන ආ ශ්‍රී ලාංකිකයෙකු ඊයේ (24) රාත්‍රී කටුනායක ගුවන් තොටුපොළේ රේගු නිලධාරීන් විසින් අත්අඩංගුවට ගෙන තිබෙනවා.\nසුරතල් සතුන් අලෙවි කිරීමේ නිරතවන ව්‍යාපාරිකයෙක් වන මෙම පුද්ගලයා මාරවිල ප්‍රදේශයේ පදිංචි 37 හැවිරිදි අයෙකු බවයි අප ගුවන් තොටුපොළ වාර්තාකරු කියා සිටියේ.\nඔහු තායිලන්තයේ බැංකොක් නුවර සිට මෙරටට පැමිණි ඇති අතර, ගමන් මලු කිහිපයක තිබු ප්ලාස්ටික් කුරුළු කුඩු තුළ බහා මෙම කුරුල්ලන් ගෙනැවිත් තිබෙනවා.\nඅත්අඩංගුවට ගත් කුරුල්ලන්ගේ වටිනාකම රුපියල් ලක්ෂ 8ක් පමණ වන බව සඳහන්.",
       "URL": "https://www.hirunews.lk/208937/ජීවී-පක්ෂීන්-57ක්-රැගෙන-ආ-පුද්ගලයෙකු-කටුනායකදී-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3537"
}