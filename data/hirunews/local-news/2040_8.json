{
       "Source": "hirunews",
       "Timestamp": "Monday, 05 April 2021 - 13:45",
       "Headline": "සපුගස්කන්ද තෙල් පිරිපහදු මධ්‍යස්ථානයේ දෛනික කටයුතු යළි ඇරඹේ (වීඩියෝ)",
       "News Content": "කොරෝනා ආසාදිතයන් වාර්තාවූ සපුගස්කන්ද තෙල් පිරිපහදු මධ්‍යස්ථානයේ දෛනික කටයුතු යළි සාමාන්‍ය පරිදි ආරම්භ කර තිබෙනවා.\nමේ අතර ඊයේ දිනයේ මෙරටින් අලුතින් කොරෝනා ආසාදිතයින් 141 දෙනෙකු වාර්තා වීමත් සමඟ සමස්ත ආසාදිතයන් සංඛ්‍යව 93,436 දක්වා ඉහළ ගියා.\nඊයේ 54 ක් වන වැඩිම ආසාදිතයන් සංඛ්‍යාව වාර්තාවුණේ කොළඹ දිස්ත්‍රික්කයෙන්.\nගම්පහ දිස්ත්‍රික්කයෙන් ආසාදිතයන් 25 දෙනෙකු සහ කළුතරින් ආසාදිතයන් 12 දෙනෙකු වාර්තාවුණා.\nවසංගත රෝග විද්‍යා අංශයේ ප්‍රධානී විශේෂඥ වෛද්‍ය සුදත් සමරවීර කියා සිටියේ මෙරට කොරෝනා ව්‍යාප්තියේ අඩුවීමක් වාර්තාවන බව ලෝක සෞඛ්‍ය සංවිධානය දැනුම්දී ඇති බවයි.\nකොරෝනා ආසාදිතයන් වාර්තාවූ සපුගස්කන්ද තෙල් පිරිපහදු මධ්‍යස්ථානයේ දෛනික කටයුතු යළි සාමාන්‍ය පරිදි ආරම්භ කර තිබෙනවා.\nමේ අතර රජයේ ප්‍රවෘත්ති දෙපාර්තමේන්තුවේ අද පැවති මාධ්‍ය හමුවකදී පවුල් සෞඛ්‍ය කාර්යාංශයේ මාතෘ හා ළමා සෞඛ්‍ය අංශයේ අධ්‍යක්ෂිකා චිත්‍රමාලිද සිල්වා සඳහන් කළේ කොරෝනා වසංගතය හේතුවෙන් මෙරට මාතෘ හා ළදරු මරණ වැඩිවීමක් වාර්තාවී නොමැති බවයි.",
       "URL": "https://www.hirunews.lk/267563/සපුගස්කන්ද-තෙල්-පිරිපහදු-මධ්‍යස්ථානයේ-දෛනික-කටයුතු-යළි-ඇරඹේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2040"
}