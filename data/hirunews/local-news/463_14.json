{
       "Source": "hirunews",
       "Timestamp": "Tuesday, 21 March 2023 - 7:30",
       "Headline": "බූරු මූණාට රැකවරණය දුන් නිතීඥවරයෙකු ගැනත් තොරතුරු අනාවරණ වෙයි",
       "News Content": "රවිඳු සංඛ හෙවත් බූරු මූණාට සැඟව සිටීමට ආධාර අනුබල දුන් නිතීඥයෙකු ඇතුළු පුද්ගලයින් රැසක් සම්බන්ධයෙන් තොරතුරු අනාවරණ වී තිබෙනවා.\nඒ ත්‍රස්තවාදය වැලැක්වීමේ පනත යටතේ, දින 90ක කාලයක් රඳවා තබාගැනීමට අවසර හිමිවීමෙන් අනතුරුව බස්නාහිර දකුණ අපරාධ කොට්ඨාසය ඔහුගෙන් සිදුකළ ප්‍රශ්න කිරීම්වල දී හෙළවූ තොරතුරුවලට අනුවයි.\nඑහිදී සැකකරු පාපොච්චාරණය කර ඇත්තේ, මෙරටින් පලායාම සඳහා ගුවන්තොටුපළට ගිය අවස්ථාවේ ආගමන විගමන නිලධාරීන් භාරයට ගෙන කටුනායක ගුවන්තොටුපළ පොලිසියට ලබා දීමෙන් පසු පැනගිය මොහු දින දෙකක කාලයක් මීගමුව ප්‍රදේශයේ හෝටලයක නැවතී සිට ඇති බවටයි.\nපසුව ඔහු කළු පැහැති මෝටර් රථයකින් කුරුණෑගල, කොස්කැලේ ප්‍රදේශයට ගොස් තිබෙනවා.\nඑහිදී කොළඹ සිට පැමිණි අදාළ නිතීඥවරයා මෝටර් රථයක නංවා දඹුල්ල ප්‍රදේශයට කැඳවාගෙන ගොස් ඇති අතර බූරු මූණා එතැන් සිට ත්‍රිරෝද රථයක් ගොස් පනාගොඩ යුධ හමුදා කඳවුරේ සේවය කළ විශ්‍රාමික උසස් හමුදා නිලධාරියෙකුගේ තිරප්පනේ ප්‍රදේශයේ නිවසක රැදී සිට ඇති බවටයි අනාවරණ වී ඇත්තේ.\nපසුව ඔහු පසුගිය 16 වැනිදා තිර්ප්පනේ සිට රුවන්වැල්ල ප්‍රදේශයට පැමිණ එහි හෝටලයක් නවාතැන්ගෙන තිබෙනවා.\nඊට පසු දින කුරුණෑගල සිට දඹුල්ල දක්වා සැකකරු රැගෙනයාමට පැමිණි නිතීඥවරයා සමඟ ඔහු අධිකරණයට භාර වීමට එමින් සිටිය දීයි පොලිසිය අත්අඩංගුවට ගෙන ඇත්තේ.\nමෙම නිතීඥවරයා අවිස්සාවේල්ල මහේස්ත්‍රාත් අධිකරණයේ සේවය කර බවට ද හෙලිව තිබෙනවා.",
       "URL": "https://www.hirunews.lk/330513/බූරු-මූණාට-රැකවරණය-දුන්-නිතීඥවරයෙකු-ගැනත්-තොරතුරු-අනාවරණ-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=463"
}