{
       "Source": "hirunews",
       "Timestamp": "Monday, 24 October 2022 - 14:00",
       "Headline": "ආර්ථික පුනර්ජීවනයට රාජ්‍ය හා පෞද්ගලික අංශයේ වෘත්තීයභාවය ඉහළ නැංවීම අවශ්‍යයි - අගමැති",
       "News Content": "ආර්ථික පුනර්ජීවනය සඳහා රාජ්‍ය හා පෞද්ගලික අංශයේ වෘත්තීයභාවය ඉහළ නැංවීය යුතුව ඇතැයි අග්‍රාමාත්‍ය දිනේෂ් ගුණවර්ධන පවසනවා.\nඅග්‍රාමාත්‍යවරයා මේ බව සඳහන් කළේ institute of supply and material management ආයතනයේ පනස්වෙනි වැනි සංවත්සරය නිමිත්තෙන් අද (24) පෙරවරුවේ කොළඹ ෂැංග්‍රිලා හෝටලයේ පැවැති ජාත්‍යන්තර සම්මන්ත්‍රණය අමතමින්.\nසැපයුම් ජාලය සම්බන්ධයෙන් තරුණ තරුණියන්ට අවශ්‍ය වෘත්තීය විශේෂඥතාවය ලබාදෙමින් ආර්ථිකය ශක්තිමත් කිරීම සදහා මෙම ආයතනය සපයන දායකත්වය මෙහිදී අග්‍රාමාත්‍යවරයාගේ පැසසුමට ලක්වුණා.\nසැපයුම් දාමය වැඩිදියුණු කිරීමේ නව ක්‍රමවේද ගවේෂණය කරන ලෙස එම ජාත්‍යන්තර සම්මේලනයට එක් වූ විද්වතුන්ගෙන් හා සිසුන්ගෙන් ඉල්ලා සිටි අග්‍රාමාත්‍යවරයා සැපයුම්දාම කළමනාකරණය විෂයයක් ලෙස හැදෑරීමට යොමුවීම ද අගය කළා.\nමෙම ආයතනය මගින් පුහුණුව ලැබූ අය ලොව පිළිගත් සංවිධානවල ඉහළ තනතුරු හොබවමින් එම ආයතන නගා සිටුවීමට සිය දායකකත්වය ලබා දෙන බව ද සිහිපත් කළ අග්‍රාමාත්‍යවරයා නව්‍ය සහ තිරසාර විසඳුම් හරහා මෙරට ආර්ථිකය නඟාසිටුවීමට ඔවුන්ගේ දායකත්වය බලාපොරොත්තුවන බව ද මෙහිදී වැඩිදුරටත් සඳහන් කළේ.",
       "URL": "https://www.hirunews.lk/318708/ආර්ථික-පුනර්ජීවනයට-රාජ්‍ය-හා-පෞද්ගලික-අංශයේ-වෘත්තීයභාවය-ඉහළ-නැංවීම-අවශ්‍යයි-අගමැති",
       "Category": "Local News",
       "Parent URL": "https://www.hirunews.lk/local-news.php?pageID=782"
}