{
       "Source": "hirunews",
       "Timestamp": "Sunday, 30 July 2023 - 14:23",
       "Headline": "ඉන්දියාවේ ව්‍යාඝ්‍ර ගහණයේ වර්ධනයක්",
       "News Content": "ඉන්දියාවේ ව්‍යාඝ්‍ර ගහණයේ කැපී පෙනෙන වර්ධනයක් වාර්තාවී ඇති බව විදෙස් වාර්තා පවසනවා. ඊයේ දිනයට යෙදී තිබූ ජාත්‍යන්තර ව්‍යාඝ්‍ර දිනයට සමගාමීව ඉදිරිපත්වූ නව දත්ත අනුවයි ඒ බව හෙළිවී ඇත්තේ.\nමේ වනවිට ඉන්දියාව තුළින් ව්‍යාඝ්‍රයින් 3,682 ක් වාර්තාවී ඇති අතර, එය ලොව සිටින ව්‍යාඝ්‍රයන්ගෙන් සියයට 75 කගේ ප්‍රමාණයක් බව සඳහන්.\n1970 වර්ෂවලදී අධික ව්‍යාඝ්‍ර දඩයම හේතුවෙන් එම සත්වයින්ගේ ගහණය 2,000 කටත් වඩා පහත වැටී තිබුණා. ඒ අනුව ඉන්දීය රජය ආරම්භ කළ සත්ව සංරක්ෂණ ක්‍රියාමාර්ග හේතුවෙන් මෙලෙස ව්‍යාඝ්‍ර ගහණය ඉහළ ගොස් තිබෙනවා.",
       "URL": "https://www.hirunews.lk/343033/ඉන්දියාවේ-ව්‍යාඝ්‍ර-ගහණයේ-වර්ධනයක්",
       "Category": "Local News",
       "Parent URL": "https://www.hirunews.lk/local-news.php?pageID=139"
}