{
       "Source": "hirunews",
       "Timestamp": "Thursday, 29 November 2018 - 16:43",
       "Headline": "අර්ජුන් ඇලෝසියස් සහ කසුන් පලිසේන යළි රිමාන්ඩ්",
       "News Content": "මහ බැංකු බැඳුම්කර වංචාව සම්බන්ධයෙන් අත්අඩංගුවට ගෙන රක්ෂිත බන්ධනාගාර ගතකර සිටින පර්පෙචුවෙල් ට්‍රෙෂරීස් හිමිකරු අර්ජුන් ඇලෝසියස් සහ ප්‍රධාන විධායක නිලධාරී  කසුන් පලිසේන ලබන දෙසැම්බර් මස 4 වනදා දක්වා යළි රක්ෂිත බන්ධනාගාර ගතකර තිබෙනවා.\nකොටුව මහේස්ත්‍රාත් අධිකරණයයි නියෝගය ලබාදුන්නේ.\nමේ අතර මහබැංකු බැඳුම්කර වංචාවට අදාළ නඩුව දෙසැම්බර් 4 වනදා සිට කොළඹ ප්‍රධාන මහේස්ත්‍රාත් ලංකා ජයරත්න හමුවේ විභාග කිරීමට අධිකරණ සේවා කොමිෂන් සභාව තීරණය කර තිබෙනවා.\nඊට අදාළ නඩුව අද කැඳවූ අවස්ථාවේදී කොළඹ කොටුව මහේස්ත්‍රාත් රංග දිසානායක ඒ පිළිබඳව දැනුම් දුන්නා.\nඅධිකරණ සේවා කොමිෂන් සභාව විසින් එවන ලද ලිපිය සම්බන්ධයෙන් මහේස්ත්‍රාත්වරයා කරුණු ඉදිරිපත් කරමින් කියා සිටියේ සැකකරුවන් දෙසැම්බර් 4 වනදා කොළඹ ප්‍රධාන මහේස්ත්‍රාත් අධිකරණයට ඉදිරිපත් කරන ලෙසයි.",
       "URL": "https://www.hirunews.lk/205158/අර්ජුන්-ඇලෝසියස්-සහ-කසුන්-පලිසේන-යළි-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=3628"
}