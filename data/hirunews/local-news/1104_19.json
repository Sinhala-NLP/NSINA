{
       "Source": "hirunews",
       "Timestamp": "Friday, 10 June 2022 - 17:55",
       "Headline": "අධිකරණ අමාත්‍යංශය යටතේ ඇති ආයතන කිහිපයක නිලධාරීන් විෂය භාර ඇමති හමුවෙයි",
       "News Content": "අධිකරණ අමාත්‍යාංශය යටතේ පවතින ජාතික සමගිය හා ප්‍රතිසන්ධානය සදහා වන කාර්යාලය, අතුරුදහන් වු තැනැත්තන් පිළිබඳව වු කාර්යාලය හා හානි පුර්ණය සදහා වන කාර්යාලය යන ආයතනයන්හි ප්‍රගතිය විමසා බැලීමේ හා එම ආයතන විසින් ඉදිරියේදී ක්‍රියාත්මක කිරීමට නියමිත වැඩ සටහන් පිළිබදව විශේෂ සාකච්ඡාවක් අධිකරණ අමාත්‍ය විජයදාස රාජපක්ෂගේ ප්‍රධානත්වයෙන් අද පස්වරුවේ පැවැත්වුණා.\nජාතික සමගිය හා ප්‍රතිසන්ධානය සදහා වන කාර්යාලය, අතුරුදහන් වු තැනැත්තන් පිළිබඳව වු කාර්යාලය හා හානි පුර්ණය සදහා වන කාර්යාල විසින් සිදු කරන ලද වැඩ සටහන් හා ඉදිරියේදී සිදු කිරීමට අපේක්ෂා කරන ලබන මහජන හිතවාදී වැඩ සටහන් පිළිබදව එම ආයතන ප්‍රධානීන් විසින් අමාත්‍යවරයා දැනුවත් කර තිබෙනවා.\nසාමාන්‍ය පොදු මහ ජනතාවට උපරිම ප්‍රතිලාභයන් හිමි වන ආකාරයට මෙම ආයතන කටයුතු කිරීමේ ඇති වැදගත්කම අමාත්‍යවරයා විසින් මෙහිදී පැහැදිලි කිරීමක් සිදු කළ බවයි එම අමාත්‍යංශය කියාසිටියේ.",
       "URL": "https://www.hirunews.lk/306768/අධිකරණ-අමාත්‍යංශය-යටතේ-ඇති-ආයතන-කිහිපයක-නිලධාරීන්-විෂය-භාර-ඇමති-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=1104"
}