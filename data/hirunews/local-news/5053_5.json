{
       "Source": "hirunews",
       "Timestamp": "Tuesday, 10 May 2016 - 6:45",
       "Headline": "පැනමා බදු වංචාවේ ශ්‍රී ලාංකිකයින් පිළිබද තොරතුරු හෙළිවේ-(සම්පුර්ණ නම් ලැයිස්තුව මෙන්න)",
       "News Content": "මතභේදයට තුඩු දුන් පැනමා රහස්‍ය ලේඛනවලට සම්බන්ධ පුද්ගලයින්ගේ නම් මේ වන විට අන්තර්ජාලයට එක් කර තිබෙනවා.\nඒ සඳහා ජාත්‍යන්තර ගවේෂණශීලී මාධ්‍යවේදී එකමුතුව මගින් දත්ත ඇතුළත් වෙබ් අඩවියක් ද සකස් කර ඇති අතර එහි එක් එක් රටට අදාළ විදේශ ගිණුම් පිළිබද තොරතුරු ඇතුළත්.\nබදු පැහැර හැරීම වැනි අවශ්‍යතා සදහා මුදල් තැන්පත් කළ සමාගම් සහ පුද්ගලයන් පිළිබද තොරතුරු එහි සදහන් වන නමුදු ඔවුන් සියලූ දෙනා නිත්‍යානුකූල නොවන ආකාරයෙන් කටයුතු කළ බවට චෝදනා කළ නොහැකි බවයි ජාත්‍යන්තර ගවේෂණශීලී මාධ්‍යවේදී එකමුතුව සදහන් කළේ.\nමෙහි වෙබ් අඩවිය මගින් ඊයේ අන්තර්ජාලයට එක්කර ඇති තොරතුරුවලට අනුව විදේශයක ලියාපදිංචි ශ්‍රී ලාංකික සමාගමක් සහ මෙරට ලිපියන් 51ක් සදහන් වනවා.\nඑම ලිපිනයන්ට අදාළ පුද්ගලයන් 60කට වැඩි සංඛ්‍යාවක් පිළිබඳව ද එහි තොරතුරු ඇතුළත් කර තිබෙනවා.\nලෝක බලවතුන් සහ ධනවතුන් සිය වත්කම් සැගවීමේ සහ බදු වංචා කිරීමේ සිද්ධීන් පිළිබඳව පැනමා නීති සමාගමේ රහස්‍ය ලිපි ලේඛණ හෙලිදරව්වීමත් සමඟ මේ පිළිබඳව\nලොවපුරා මහත් ආන්දෝලනාත්මක තත්ත්වයක් ඇති වුණා.\nඅදාළ නාමලේඛනයට ඉන්දියාවේ පුද්ගලයින් 1046 දෙනෙකුගේ නම්ද සඳහන් වනවා.\nඅමෙරිකාවේ 7325 දෙනෙකුගේ - බ්‍රිතාන්‍යයේ පුද්ගලයින් 5676 දෙනෙකුගේ නම්ද එහි ඇතුළත්.\nචීනයේ පුද්ගලයින් 33290 දෙනෙකු පැනමාවේ මොසෑක් ෆොන්සේකා සමාගම හරහා බදු සහන සහිත ස්ථානවල මුදල් තැන්පත්කර ඇති බවයි අදාළ නාමලේඛනයේ වැඩිදුරටත් දැක්වෙන්නේ.\nරුසියාවේ පුද්ගලයින් 6285 දෙනෙකුගේ නම්ද එහි ඇතුළත්ව තිබෙනවා.\nමේ අතර මෙම නාමලේඛනය ප්‍රසිද්ධියට පත් කළ ගවේෂණාත්මක මාධ්‍යවේදීන්ගේ අන්තර්ජාතික සංසදය පවසන්නේ බදු සහන සහිත ස්ථානවල ගිණුම් පවත්වාගෙන යාම නීති විරෝධී බව එක හෙළා කිව නොහැකි බවයි.\nකෙසේ වෙතත් එවැනි ස්ථානවල ගිණුම් පවත්වාගෙන යාමෙන් බදු ගෙවීම පැහැර හැරීමට සහ වත්කම් සැඟවීමට හැකියාව ලැබෙන බව ඔවුන් පෙන්වා දෙනවා.\nපහත දැක්වෙන්නේ ජාත්‍යන්තර ගවේෂණශීලී මාධ්‍යවේදී එකමුතුව මගින් දත්ත ඇතුළත් වෙබ් අඩවියෙන් ලබා ගත් ශ්‍රී ලංකිකයන්ගේ නම් සඳහන් screen shoots පෙළයි",
       "URL": "https://www.hirunews.lk/132816/පැනමා-බදු-වංචාවේ-ශ්‍රී-ලාංකිකයින්-පිළිබද-තොරතුරු-හෙළිවේ-සම්පුර්ණ-නම්-ලැයිස්තුව-මෙන්න",
       "Category": "Local News",
       "Parent URL": "https://www.hirunews.lk/local-news.php?pageID=5053"
}