{
       "Source": "hirunews",
       "Timestamp": "Thursday, 31 August 2017 - 19:34",
       "Headline": "මහින්දට පුටුවක් වෙන් වෙයි",
       "News Content": "ශ්‍රී ලංකා නිදහස් පක්‍ෂයේ අනුශාසක හිටපු ජනාධිපති මහින්ද රාජපක්‍ෂ ට මෙන්ම ඒකාබද්ධ විපක්‍ෂයේ සිටින ශ්‍රී ලංකා නිදහස් පක්ෂ මන්ත්‍රීවරුන් සඳහා පක්‍ෂ සම්මේලනයේදී අසුන් වෙන්කරන බව එක්සත් ජනතා නිදහස් සන්ධානයේ මහ ලේකම් අමාත්‍ය මහින්ද අමරවීර කියා සිටියා.\nසම්මේලනය පැවැත්වෙන්නේ කැම්බල් පිටියේ යි.\nඅදාළ සියලූදෙනාට ආරාධනා පත්‍ර යොමුකර ඇති බව ද අමාත්‍යවරයා සඳහන් කළා.\nඑසේ ආරාධනා ලැබී නැත්නම් සම්මේලනයට සහභාගී වන්නැයි තමන් ප්‍රසිද්ධියේ විවෘත ආරාධනයක් කරන බව ද ඔහු ප්‍රකාශ කළා.\nඑබැවින් නොඑන්නට හා බෙදෙන්නට හේතු නොසොයා පක්‍ෂයේ ජයග්‍රහණය වෙනුවෙන් එක්වන්නැයි ඔහු සියල්ලන්ට ආරාධනා කළා.\nඅමරවීර මහතා මේ බව පැවසුවේ ශ්‍රී ලංකා නිදහස් පක්‍ෂ මූලස්ථානයේදී අද (31) පැවති මාධ්‍ය හමුවකදීයි.\nපසුගිය වර පැවැත්වූ සම්මේලනයටත් වඩා සාර්ථක සම්මේලනයක් පවත්වන බවයි ඔහු කියා සිටියේ.",
       "URL": "https://www.hirunews.lk/169871/මහින්දට-පුටුවක්-වෙන්-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=4344"
}