{
       "Source": "hirunews",
       "Timestamp": "Sunday, 23 October 2016 - 15:56",
       "Headline": "නොරොච්චෝලේ තෙවන අදියරත් යථා තත්ත්වයට",
       "News Content": "නොරොච්චෝලේ තාප විදුලි බලාගාරයේ තෙවන අදියරේ විදුලිය ජනන කටයුතු අද යළි යථා තත්ත්වයට පත් කළ බව විදුලිබල හා පුනර්ජනනීය බලශක්ති අමාත්‍ය රංජිත් සියඹලාපිටිය පවසනවා.\nඑහි දෙවන අදියර පසුගිය අගහරුවාදා යථා තත්ත්වයට පත් කළ අතර ඒ අනුව මේ වනවිට මෙගාවොට් 600 ක විදුලි ධාරිතාවක් ජාතික විදුලිබල පද්ධතියට එකතු වනවා.\nඅධි බලැති විදුලි රැහැන් පද්ධතියේ ඇති වූ හදිසි බිඳ වැටීමක් හේතුවෙන් නොරොච්චෝලේ බලාගාරය පසුගිය සෙනසුරාදා සිට සම්පූර්ණයෙන් අක්‍රිය වුණා.\nජනන යන්ත්‍ර 3කින් සමන්විත නොරොච්චෝලේ බලාගාරයෙන් ජාතික විදුලිබල පද්ධතියට එක් කෙරෙන ධාරිතාව මෙගාවොට් 900ක්.\nකෙසේ වෙතත් පළමු ජනන යන්ත්‍රය තවමත් යථා තත්ත්වයට පත් කර නොමැති බවයි විදුලිබල අමාත්‍යාංශය ප්‍රකාශ කළේ.",
       "URL": "https://www.hirunews.lk/145884/නොරොච්චෝලේ-තෙවන-අදියරත්-යථා-තත්ත්වයට",
       "Category": "Local News",
       "Parent URL": "https://www.hirunews.lk/local-news.php?pageID=4825"
}