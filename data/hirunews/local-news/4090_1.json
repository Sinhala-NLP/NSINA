{
       "Source": "hirunews",
       "Timestamp": "Wednesday, 07 February 2018 - 10:24",
       "Headline": "අතවර කරන්න ගිහින් වැඩ වරද්දා ගත් 14 හැවිරිදි දැරිය",
       "News Content": "අවුරුදු 03යි මාස 07ක පිරිමි දරුවෙකුට නිරන්තර ලිංගික අතවර සිදුකළ බව කියන ගැහැණු ළමයෙකු  ආරච්චිකට්ටුව පොලීසිය විසින් ඊයේ (06) අත්අඩංගුවට ගෙන තිබෙනවා.\nමෙලෙස අත්අඩංගුවට ගෙන ඇත්තේ වයස අවුරුදු 14ක් ගැහැණු ළමයෙක් බවයි පොලිසිය පවසන්නේ.\nසිදුවීම සම්බන්ධයෙන් ආරච්චිකට්ටුව - වෛරන්කට්ටුව ප්‍රදේශයේ පදිංචි පිරිමි දරුවාගේ මව විසින් සිදුකරන ලද පැමිණිල්ලකට අනුව අදාල දැරිය මෙලෙස අත්අඩංගුවට ගෙන තිබෙනවා.\nඅතවරයට පත්ව ඇති දරුවාගේ ශරීරය සැකකාර ගැහැණු දරුවා විසින් පරිහරණය කරමින් තමන්ගේ රහස් අවයවද දරුවා ලවා ස්පර්ෂ කර ගැනීමක් සිදුකර ඇති බව පැමිණිලිකාරිණිය පොලීසිය හමුවේ පවසා ඇති බවයි වාර්තා වන්නේ.\nඅත්අඩංගුවට ගැනුණු එම ප්‍රදේශයේම පදිංචි සැකකාර දැරිය අද (07) දින අධිකරණය හමුවට ඉදිරිපත් කිරීමට නියමිත බවයි ආරච්චිකට්ටුව පොලිසිය වැඩිදුරටත් සඳහන් කළේ.\nඅතවරයට පත් දරුවා මේ වන විට රෝහල් ගතකර ඇති බව සඳහන්.",
       "URL": "https://www.hirunews.lk/183100/අතවර-කරන්න-ගිහින්-වැඩ-වරද්දා-ගත්-14-හැවිරිදි-දැරිය",
       "Category": "Local News",
       "Parent URL": "https://www.hirunews.lk/local-news.php?pageID=4090"
}