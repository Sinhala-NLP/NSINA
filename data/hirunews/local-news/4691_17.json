{
       "Source": "hirunews",
       "Timestamp": "Thursday, 26 January 2017 - 18:06",
       "Headline": "ඇමති රාජිත කිවූ අගමැති නොදන්නා කතාව සාවද්‍යයක් - ඇමති මලික්",
       "News Content": "ටයර් නිෂ්පාදන ව්‍යාපෘතියක් ආරම්භ කිිරිම සදහා හොරණ වගවත්ත කර්මාන්ත කලාපයේ ඉඩමක් ලබා දිම සම්බන්ධයෙන් කැබිනට් සම මාධ්‍ය ප්‍රකාශක අමාත්‍ය රාජිත සේනාරත්න ඊයේ (25) සිදු කල ප්‍රකාශය අසත්‍යක් බව සංවර්ධන උපාය මාර්ග හා ජාත්‍යන්තර වෙළද කටයුතු අමාත්‍ය මලික් සමරවික්‍රම සදහන් කලා.\nනිවේදනයක් නිකුත් කරමින් ඔහු කියා සිටියේ එම ව්‍යාපෘතියේ අයෝජකයා පිලිබද තමන් කල් තබා ජනාධිපතිවරයා සහ අග්‍රාමාත්‍යවරයා දැනුවත් කර තිබු බවයි.\nකෙසේ වෙතත් ඊයේ පැවති කැබිනට් තීරණ දැනුම් දිමේ මාධ්‍ය හමුවේදී අමාත්‍ය රාජිත සේනාරත්න කියා සිටියේ අග්‍රාමාත්‍යවරයා අදාළ කර්මාන්ත ශාලාවට මුල් ගල තැබිමේ අවස්ථාවට එක්වුයේ එහි ආයෝජකයා පිලිබද කරුණු නිසිලෙස දැනුවත් වීමකින් තොරව බවයි.\nකෙසේ වෙතත් මෙම ඉඩම හඳුනාගැනිම, ව්‍යාපෘතියට ලබාදෙන සහන මෙන්ම අනෙකුත් කොන්දේසි පිලිබදව අමාත්‍ය මණ්ඩල සංදේශයක් ඉදිරිපත් කල බව අමාත්‍ය මලික් සමරවික්‍රම  සිය නිවේදනය මගින් ප්‍රකාශ කර තිබෙනවා.\nඑමෙන්ම ආර්ථික කලමණාකරණය සදහා වු අමාත්‍ය අනුකමිටු රැස්වීම් වලදි මේ පිලිබදව සාකච්ඡා කර අනුමැතීන් ද ලබා දි ඇති බවයි ඔහු එමගින් දක්වා ඇත්තේ.\nඑමෙන්ම, අක්කරයක් රුපියල් 100 ක මුදලකට ලබාදී ඇති බවට රාජිත සේනාරත්න අමාත්‍යවරයා කළ ප්‍රකාශය බැහැර කරන අමාත්‍ය මලික් සමරවික්‍රම පෙන්වා දෙන්නේ අදාළ භූමිය රජයේ ප්‍රධාන තක්සේරුකරු විසින් රුපියල් මිලියන 170 කට තක්සේරු කර තිබූ බවයි.\nකෙසේ වෙතත්, රජයේ තක්සේරුව වන රුපියල් මිලියන 170 ආයෝජකයා විසින් එකවර ගෙවිය යුතු අතර, තමන් විසින්ම යටිතල පහසුකම් සපයා ගන්නා පදනම මත ඉඩම බද්දට ලබා ගැනීමට ඔහු ඉල්ලීමක් කර තිබෙනවා.\nඒ අනුව, ආයෝජකයා රටේ ආර්ථිකයට දක්වන ඉහළ දායකත්වය සැලකිල්ලට ගනිමින් ඉඩම බද්දට ලබා ගැනීමට කළ ඉල්ලීමට ඉඩ ලබාදුන් බව අමාත්‍ය මලික් සමරවික්‍රම සිය නිවේදනයෙන් පෙන්වා දෙනවා.\nමීට පෙර එම ව්‍යාපෘතිය සදහා හොරණ ප්‍රදේශයේ පුද්ගලික ඉඩමක් අත්පත් කර ගැනීමට යාමේදී ඉඩම් අයිතිකරුගේ අකැමැත්ත හේතුවෙන් 2016 ජුනි දෙවන දින ජනාධිපති මෛත්‍රීපාල සිරිසේන කරන ලද නිරීක්ෂණ මත එම ඉඩම අත්පත් කර ගැනීම අත්හිටුවා තිබෙනවා.\nපසුව හොරණ ප්‍රදේශයෙන්ම යළි ඉඩමක් හදුනාගෙන 2016 ඔක්තෝම්බර් 3 වන දින කැබිනට් පත්‍රිකාවක් ඉදිරිපත් කළ බවත් ඒ අනුව එවක පැවති බදු සහන ආයෝජකයාට ලබාදීමට කැබිනට් අනුමැතිය හිමිවූ බවත් අමාත්‍ය මලික් සමරවික්‍රම නිකුත් කළ නිවේදනයේ සදහන්.\nඅදාළ ඉඩම සම්බන්ධයෙන් අමාත්‍ය රාජිත සේනාරත්න කළ සාවද්‍ය ප්‍රකාශය බැහැර කරන අමාත්‍ය මලික් සමරවික්‍රම සිය නිවේදනය අවසන් කර ඇත්තේ ආයෝජන සදහා ඉදිරිපත් කළ යෝජනා සලකා බලන්නේ ආර්ථික හා සමාජීය ප්‍රතිලාභ මත මිස ආයෝජකයාගේ දේශපාලන සබදතා මත නොවන බවයි.",
       "URL": "https://www.hirunews.lk/152975/ඇමති-රාජිත-කිවූ-අගමැති-නොදන්නා-කතාව-සාවද්‍යයක්-මලික්",
       "Category": "Local News",
       "Parent URL": "https://www.hirunews.lk/local-news.php?pageID=4691"
}