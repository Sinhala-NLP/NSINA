{
       "Source": "hirunews",
       "Timestamp": "Thursday, 05 May 2022 - 7:52",
       "Headline": "යළි පැය 5ක විදුලි කප්පාදුවක් ගැන, විදුලි ඉංජිනේරුවන් අනතුරු අඟවයි",
       "News Content": "නොරොච්චෝලේ බලාගාරයේ ජනන යන්ත්‍රයක් අක්‍රීය වීම සහ ජල විදුලි අර්බුදය හමුවේ, දැනට සිදු කරන විදුලිය විසන්ධි කිරීමේ කාලය පැය 5ක් දක්වා ඉහළ දැමීමේ අවදානමක් පවතින බව ලංකා විදුලි ඉංජිනේරු සංගමය ප්‍රකාශ කළා.\nඑහි සභාපති අනිල් රංජිත් ඉඳුවර මේ බව කියා සිටියේ, කොළඹ ඊයේ පැවති මාධ්‍ය හමුවකදීයි.\nමේ සම්බන්ධයෙන් අප මහජන උපයෝගීතා කොමිෂන් සභාවේ සභාපති ජනක රත්නායකගෙන් විමසීමක් කළා.\nඔහු කියා සිටියේ, පවතින තත්වය කළමනාකරණය කර ගැනීමේ හැකියාව පවතින බවයි. එසේම දැනට ක්‍රියාත්මක පැය 3යි මිනිත්තු විස්සේ විදුලි කප්පාදු කාල සීමාව ඉහළ නොදමන ලෙස ලංකා විදුලිබල මණ්ඩලය වෙත දැනුම් දී ඇතැයිද සභාපතිවරයා කියා සිටියා.\nමේ අතර ඉන්දීය ණය ආධාර යටතේ මෙරටට තවත් පෙට්‍රල් මෙටි්‍රක් ටොන් 40,000ක් ඊයේ ළඟා වී ඇති බව මෙරට ඉන්දීය මහ කොමසාරිස් කාර්යාලය ප්‍රකාශ කළා. ඒ අනුව ඉන්දීය ණය ආධාර යටතේ මෙරටට ලබාදී ඇති ඉන්ධන ප්‍රමාණය මෙටි්‍රක් ටොන් හාර ලක්ෂ 40,000 දක්වා ඉහළ යනු ඇති.\nකෙසේ වෙතත් මෙරටට බලපෑ ඇති ඉන්ධන හිඟය තවදුරටත් උග්‍ර වී තිබෙනවා. ඊයේ වනවිට ඉන්ධන නොමැතිව ඇතැම් ඉන්ධන අලෙවිසැල් වසා දමා ඇති අතර ඇතැම් ස්ථානවල දිගු පෝළිම් දක්නට ලැබුණා.",
       "URL": "https://www.hirunews.lk/303534/යළි-පැය-5ක-විදුලි-කප්පාදුවක්-ගැන-විදුලි-ඉංජිනේරුවන්-අනතුරු-අඟවයි",
       "Category": "Local News",
       "Parent URL": "https://www.hirunews.lk/local-news.php?pageID=1191"
}