{
       "Source": "hirunews",
       "Timestamp": "Friday, 27 May 2022 - 16:26",
       "Headline": "සජිත්ගෙන් චෝදනාවක් (වීඩියෝ)",
       "News Content": "ට්‍රිලියනයක් මුදල් අච්චු ගහන්නේ ධන කුවේරයන්ට සහන දෙන්න දැයි යන්න ගැන තමාට සැකයක් ඇතැයි විපක්ෂ නායක සජිත් ප්‍රේමදාස ප්‍රකාශ කරනවා.\nඒ මහජන බැංකුවටත් ලංකා බැංකුවටත් පොලු තැබූ ධන කුවේරයින්ගේ ණය කපා දැමීමට යැයි තමාට සැක උපදින බව ද ඔහු අමතනවා.\nඑවැනි මුදල් අච්චු ගැසීමක් නිසා ජීවන වියදම 40% ඉක්මවා යන බව ද එමගින් අහිංසක මහ ජනතාව පීඩාවට පත් වනු ඇතැයි ද ඔහු ප්‍රකාශ කළා.\nපෝලිම්වල සිටින ජනතාව යින් මුදවාලන්නට කල්පනා නොකරන පාලකයින්, මේ රටේ ආබාධිත ප්‍රජාවට අවශ්‍ය කරන අවම සම්පත් ටික හෝ ලබා දෙන්නට කල්පනා නොකරන පාලකයින් ධන කුවේරයන්ට සහ දේශපාලකයින්ට සහන සැලසීමට පිඹුරුපත් සකසමින් සිටින බව ද ඔහු චෝදනා කරනවා.\nතව ද දුක් විඳින ජනතාවට සහන ලබා නොදී දේශපාලනඥයන්ට වන්දි දීම වෙනුවෙන් සියලු දෙනා පෙනී සිටින බවද ඔහු පවසනවා.\nඔහු ඒ බව ප්‍රකාශ කළේ ආබාධ සහිත පුද්ගල සංවිධාන ඒකාබද්ධ පෙරමුණේ නියෝජිත පිරිසක් අද (27) විපක්ෂ නායක කාර්යාලයේදී මුණ ගැසුණු අවස්ථාවේ දී යි.",
       "URL": "https://www.hirunews.lk/305450/සජිත්ගෙන්-චෝදනාවක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1139"
}