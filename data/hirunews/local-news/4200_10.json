{
       "Source": "hirunews",
       "Timestamp": "Sunday, 26 November 2017 - 12:19",
       "Headline": "ජාතික රෝහලේ හෘද සැත්කම් නවතී",
       "News Content": "නවීකරණ කටයුතු හේතුවෙන් ජාතික රෝහලේ හෘද සැත්කම් ඒකකය ලබන දෙසැම්බර් මස 01 වනදා සිට නතර කිරීමට පියවර ගන්නා බව එහි අධ්‍යක්ෂ වෛද්‍ය අනිල් ජාසිංහ පවසනවා.\nපොරොත්තු ලේඛණයේ සිටින රෝගීන්ගේ සැත්කම් ඒ අනුව සිදු නොකෙරන අතර, ඔවුන්ව මහනුවර, කරාපිටිය සහ ශ්‍රී ජයවර්ධනපුර රෝහල් කරා යොමු කිරීමට නියමිතයි.\nජාතික රෝහලේ හෘද සැත්කම් ඒකකය නවීකරණය කිරීම සඳහා කොන්ත්‍රාත්තුව භාරගත් සමාගම වසරක් ගතවූවත්, එහි නවීකරණ කටයුතු සිදුකර නොමැති බව සඳහන්.\nපසුව සිදුකළ සාකච්ඡාවකින් අනතුරුව එම කොන්ත්‍රාත් සමාගම එකඟ වී ඇත්තේ මාස 04 ක් වැනි කාලයක් ඇතුළත එහි ප්‍රතිසංස්කරණ කටයුතු සිදුකර යළි භාරදීමටයි.\nඑම කාලය තුළ හදිසි හෘද සැත්කම් ස්නායු ශල්‍ය වෛද්‍ය ඒකකයේ සිදුකිරීමට සැලසුම් කර ඇති බවද කොළඹ ජාතික රෝහලේ අධ්‍යක්ෂ වෛද්‍ය අනිල් ජාසිංහ කියා සිටියා.\nඑමෙන්ම, ජාතික රෝහලේ තවත් ශල්‍යාගාර රැසක් නවීකරණය කළ යුතු මට්ටමට පැමිණ ඇති බවද ඔහු වැඩිදුරටත් පෙන්වා දුන්නා.",
       "URL": "https://www.hirunews.lk/176954/ජාතික-රෝහලේ-හෘද-සැත්කම්-නවතී",
       "Category": "Local News",
       "Parent URL": "https://www.hirunews.lk/local-news.php?pageID=4200"
}