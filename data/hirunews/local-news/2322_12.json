{
       "Source": "hirunews",
       "Timestamp": "Friday, 20 November 2020 - 15:11",
       "Headline": "පෙර පාසල් අධ්‍යාපනය පිළිබඳ ජාතික ප්‍රතිපත්තියක් සැකසීමට පියවර",
       "News Content": "පෙර පාසල් අධ්‍යාපනය පිළිබඳ ජාතික ප්‍රතිපත්තියක් සම්පාදනය කිරීම සඳහා වූ විශේෂ සාකච්ඡාවක් අධ්‍යාපන අමාත්‍ය, මහාචාර්ය ජී.එල්.පීරිස්ගේ ප්‍රධානත්වයෙන් විශ්වවිද්‍යාල ප්‍රතිපාදන කොමිෂන් සභාවේදී පැවැත්වුණා.\nඑහිදී ප්‍රාථමික අධ්‍යාපන ක්ෂේත්‍රයේ විශේෂඥ උපදෙස් අනුව සකස් කර ඇති දළ පිටපත පිළිබඳ වැඩිදුර අධ්‍යයනය කිරීම සහ එහි සිදුවිය යුතු සංශෝධන පිළිබඳ සොයා බලා අවසන් තීරණයක් ගැනීම සඳහා 09 දෙනෙකුගෙන් යුත් කමිටුවක් පත් කිරීමට තීරණය කළ බවයි අධ්‍යාපන අමාත්‍යාංශය සඳහන් කළේ.\nඑහි සභාපතිවරයා ලෙස මහාචාර්ය පූජ්‍ය මැදගොඩ අභයතිස්ස හිමියන් පත්කර තිබෙනවා.",
       "URL": "https://www.hirunews.lk/255184/පෙර-පාසල්-අධ්‍යාපනය-පිළිබඳ-ජාතික-ප්‍රතිපත්තියක්-සැකසීමට-පියවර",
       "Category": "Local News",
       "Parent URL": "https://www.hirunews.lk/local-news.php?pageID=2322"
}