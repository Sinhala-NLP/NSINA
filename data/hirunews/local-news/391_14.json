{
       "Source": "hirunews",
       "Timestamp": "Tuesday, 25 April 2023 - 16:02",
       "Headline": "විශ්වවිද්‍යාලවල ඉතාලි භාෂා දෙපාර්තමේන්තු පිහිටුවීමට අගමැති සහය ඉල්ලයි",
       "News Content": "මෙරට විශ්වවිද්‍යාලවල ඉතාලි භාෂා දෙපාර්තමේන්තු පිහිටුවීමට සහය වන ලෙස අග්‍රාමාත්‍ය දිනේෂ් ගුණවර්ධන ශ්‍රී ලංකාවේ ඉතාලි තානාපතිවරිය වන රීටා ජූලියානා මැන්නෙල්ලා ගෙන් ඉල්ලීමක් කර තිබෙනවා.\nඒ, අරලියගහ මන්දිරයේ දී පැවති සාකච්ඡාවක දීයි.\nඉතාලි භාෂා මධ්‍යස්ථානයක් පිහිටුවීම සම්බන්ධයෙන් දැනටමත් ශ්‍රී ජයවර්ධනපුර විශ්වවිද්‍යාලය සමඟ සාකච්ඡා කරමින් සිටින බවයි මෙහිදී තානාපතිවරිය කියා සිටියේ.\nඑසේම හෝටල් ක්‍ෂේත්‍රයේ රැකියා සඳහා තරුණයන් පුහුණු කිරීමට කුසලතා සංවර්ධන මධ්‍යස්ථානයක් පිහිටුවීම සඳහා මෙන්ම ඉතාලියේ හෝටල් ක්‍ෂේත්‍රයේ පවතින රැකියා අවස්ථා පිළිබඳව ද සාකච්ඡාවට ලක්ව තිබෙනවා.",
       "URL": "https://www.hirunews.lk/333427/විශ්වවිද්‍යාලවල-ඉතාලි-භාෂා-දෙපාර්තමේන්තු-පිහිටුවීමට-අගමැති-සහය-ඉල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=391"
}