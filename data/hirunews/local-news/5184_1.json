{
       "Source": "hirunews",
       "Timestamp": "Wednesday, 03 February 2016 - 14:58",
       "Headline": "මහ ඇමති අල්ලන්නැයි වරෙන්තු",
       "News Content": "දකුණු පළාත් ප්‍රධාන අමාත්‍ය ශාන් විජේලාල් ද සිල්වා අත්අඩංගුවට ගන්නා ලෙස ගාල්ල ප්‍රධාන මහේස්ත්‍රාත් නිලූපුලී ලංකාපුර අද (03) නියෝගයක් නිකුත් කළා. ඒ, නඩුවකට අදාළව අධිකරණයේ පෙනී නොසිටීම හේතුවෙන්.\nපසුගිය වසරේ ජනවාරි 08 වනදා පැවති ජනාධිපතිවරණයේදී තැපැල් ඡන්දදායකයින්ට බලපෑම් වන ආකාරයට අත්පත්‍රිකා බෙදාහැරි බවට දකුණු පළාත් ප්‍රධාන අමාත්‍යවරයාට, ඔහුගේ පෞද්ගලික ලේකම්වරයාට සහ කාර්යාල කාර්ය සහයකයෙකුට එරෙහිව චෝදනා එල්ල වනවා.\nඊට අදාළ නඩුව අද කැඳවූ අවස්ථාවේදී ප්‍රධාන අමාත්‍යවරයා පෙනී නොසිටියත් චෝදනා ලැබූ අනෙක් විත්තිකරුවන් දෙදෙනා අධිකරණයට පැමිණ සිටියා. දකුණු පළාත් ප්‍රධාන අමාත්‍යවරයා වෙනුවෙන් පෙනී සිටි නීතිඥවරයා අධිකරණය හමුවේ කියා සිටියේ තම සේවාදායකයා මේ දිනවල විදේශ සංචාරයක නිරතව සිටින බැවින් අද දිනයේ අධිකරණයේ පෙනී නොසිටි බවයි.\nමෙම නඩුව  මැයි මස 11 වනදා යළි කැඳවනු ඇති.",
       "URL": "https://www.hirunews.lk/125378/මහ-ඇමති-අල්ලන්නැයි-වරෙන්තු",
       "Category": "Local News",
       "Parent URL": "https://www.hirunews.lk/local-news.php?pageID=5184"
}