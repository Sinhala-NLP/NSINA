{
       "Source": "hirunews",
       "Timestamp": "Sunday, 27 December 2020 - 10:02",
       "Headline": "ගලගෙදර ප්‍රදේශයේ රිය අනතුරකින් අයෙක් මරුට - 6 දෙනෙකුට තුවාල (වීඩියෝ)",
       "News Content": "ගලගෙදර - රඹුක්කන මාර්ගයේ, ගලගෙදර බස්නැවතුම්පොල අසල සිදුවූ රිය අනතුරකින් එක් පුද්ගලයෙකු මියගොස් තවත් පුද්ගලයින් 6 දෙනෙකු තුවාල ලබා රෝහල් ගත කර තිබෙනවා.\nරඹුක්කන දෙසට ධාවනය වූ කන්ටේනර් රථයක් රියදුරුට පාලනය කර ගත නොහැකිව මාර්ගයේ ගමන්ගත් ත්‍රිරෝද රථයක, නවතා තිබූ ජිප් රථයක සහ තවත් ත්‍රිරෝද රථ දෙකක ගැටී ඊයේ මෙම අනතුර සිදුවී ඇති බවයි පොලීසිය සඳහන් කළේ.\nපසුව අදාළ ලොරි රථය වෙළඳසැලකට ද කඩා වැදී ඇති අතර, සිද්ධියෙන් 53 හැවිරිදි ලොරි රථයේ රියදුරු ජිවිතක්ෂයට පත්ව තිබෙනවා.\nත්‍රිරෝද රථයේ ගමන්ගත් පුද්ගලයෙකු, වෙළඳසැලේ සිටි අයෙකු සහ මාර්ගයේ ගමන් ගත් සිව් දෙනෙකු තුවාල ලබා ගලගෙදර රෝහලට ඇතුළත් කර ඇති බවයි පොලීසිය සඳහන් කළේ.",
       "URL": "https://www.hirunews.lk/258047/ගලගෙදර-ප්‍රදේශයේ-රිය-අනතුරකින්-අයෙක්-මරුට-6-දෙනෙකුට-තුවාල-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2251"
}