{
       "Source": "hirunews",
       "Timestamp": "Friday, 09 July 2021 - 9:45",
       "Headline": "අලිබබා සමාගම ඇතුලු සමාගම් 22 කට චීන වෙළඳපොල නියාමන අධිකාරියෙන් දඩ",
       "News Content": "චීනයේ අන්තර්ජාල වෙළඳාමේ නිරත සුප්‍රකට අලිබබා සමාගම ඇතුලු තවත් එරට සමාගම් විසි දෙකකට ඇමරිකානු ඩොලර් 75,000 බැගින් දඩ නියම කර තිබෙනවා.\nචීනයේ වෙළඳපොල නියාමන අධිකාරිය මගින් මෙම දඩ නියම කර ඇත්තේ අදාළ සමාගම් තම කොටස් හා ව්‍යාපාර වර්ධනය කරගැනීම සඳහා අසාධාරණ ලෙස වෙළඳපොල ක්‍රියාකාරීත්වයන් සිදුකර ඇති බවට චෝදනා කරමින්.\nඅලිබබා සමාගමට අයත් අන්තර්ජාල සේවා හා භාණ්ඩ අලෙවි කරන ආයතන හයක් සහ ටෙන්සන් හෝල්ඩින්ග්ස් සමාගමට අයත් ආයතන පහක් එලෙස දඩ නියම වූ සමාගම් 22 අතර වනවා.",
       "URL": "https://www.hirunews.lk/276499/අලිබබා-සමාගම-ඇතුලු-සමාගම්-22-කට-චීන-වෙළඳපොල-නියාමන-අධිකාරියෙන්-දඩ",
       "Category": "Local News",
       "Parent URL": "https://www.hirunews.lk/local-news.php?pageID=1832"
}