{
       "Source": "hirunews",
       "Timestamp": "Saturday, 19 March 2022 - 7:26",
       "Headline": "අත්‍යවශ්‍ය ද්‍රව්‍ය කන්ටේනර් 2000ක් නිදහස් කිරීමට සැළසුම් - ඉන්දීය භාණ්ඩවලට මුල්තැන (වීඩියෝ)",
       "News Content": "වරාය තුල සිරව ඇති අත්‍යවශ්‍ය ද්‍රව්‍ය බහලුම් 2000 ක් පමණ මුදා හැරීමට අවශ්‍ය මුදල් ලබා දෙන බවට මුදල් අමාත්‍යංශය සහ වෙළඳ අමාත්‍යංශය තමන්ට දැනුම් දී ඇති බව අත්‍යවශ්‍ය ද්‍රව්‍ය ආනයනකරුවන්ගේ සංගමය පවසනවා.\nඑහි ප්‍රකාශකයෙකු සඳහන් කළේ ඒ අනුව ඉන්දියාවෙන් ආනයනය කල භාණ්ඩ සඳහා වැඩි ප්‍රමුඛතාවක් ලබා දෙනු ඇති බවයි.\nසහල්, සීනි, ලොකු ලූණු, මිරිස්, කඩල සහ පරිප්පු ඇතුලු අත්‍යවශ්‍ය ආහාර ද්‍රව්‍ය ඉන්දියානු රජය මගින් ලබා දෙන ණය ආධාර යටතේ වරායෙන් නිදහස් කරගැනීමට නියමිතයි.\nමේ අතර වරාය තුළ සිරව ඇති අත්‍යවශ්‍ය ආහාර ද්‍රව්‍ය සහිත බහලුම් නිදහස් කිරීමට අවශ්‍ය කටයුතු සළසන ලෙසට අමාත්‍යාංශ ලේකම්වරියට උපදෙස් දුන් බව වෙළඳ අමාත්‍ය බන්දුල ගුණවර්ධන ප්‍රකාශ කළා.",
       "URL": "https://www.hirunews.lk/299818/අත්‍යවශ්‍ය-ද්‍රව්‍ය-කන්ටේනර්-2000ක්-නිදහස්-කිරීමට-සැළසුම්-ඉන්දීය-භාණ්ඩවලට-මුල්තැන-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1285"
}