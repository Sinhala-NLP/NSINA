{
       "Source": "hirunews",
       "Timestamp": "Tuesday, 03 January 2023 - 14:08",
       "Headline": "මීටර් 35ක් ගැඹුරු කොන්ක්‍රීට් කුහරයක හිර වූ දරුවා බේරාගැනීමේ මෙහෙයුම් තවදුරටත්",
       "News Content": "වියට්නාමයේ මීටර 35ක් ගැඹුරු කොන්ක්‍රීට් කුහරයක සිර වී සිටින දස හැවිරිදි තායිලයි හෝනාම් දරුවා බේරා ගැනීමේ මෙහෙයුම් අඛණ්ඩව ක්‍රියාත්මකයි.\nඑම කුහරය සෙන්ටිමීටර 25ක් තරම් කුඩාවීම නිසා දරුවා බේරා ගැනීමේ මෙහෙයුම් ඉතා දුෂ්කර වී ඇති බවයි වාර්තාවන්නේ.\nපාලමක් ඉදිකිරීමට සකස් කළ මෙම කුහරයට දස හැවිරිදි හෝනාම් ඇද වැටී තිබුණේ මීට දින දෙකකට පෙරයි.\nඑරට මාධ්‍ය වාර්තා කරන්නේ දරුවා නිරුපද්‍රිතව සිටිනවාද නැද්ද යන්න පිළිබඳ නිශ්චිත තොරතුරු අනාවරණ කර ගැනීමට පවා නොහැකි වීම ගැටලුවක් වි ඇති බවයි.\nකෙසේවෙතත් කුහරයට ඔක්සිජන් ලබාදීම අඛණ්ඩව සිදු කෙරෙනවා.",
       "URL": "https://www.hirunews.lk/324180/මීටර්-35ක්-ගැඹුරු-කොන්ක්‍රීට්-කුහරයක-හිර-වූ-දරුවා-බේරාගැනීමේ-මෙහෙයුම්-තවදුරටත්",
       "Category": "Local News",
       "Parent URL": "https://www.hirunews.lk/local-news.php?pageID=626"
}