{
       "Source": "hirunews",
       "Timestamp": "Thursday, 13 October 2016 - 18:18",
       "Headline": "රට පුරා සාධාරණ සංවර්ධනයක්",
       "News Content": "සෑම දිස්ත්‍රික්කයකටම සාධාරණ සංවර්ධනයක් ක්‍රියාත්මක කරමින් සිටින බව ජනාධිපති මෛත්‍රීපාල සිරිසේන පවසනවා.\nඋතුරුමැද පළාත් සභා පාසල් සදහා උපාධිධාරින් දහසක් ගුරු සේවයට බදවා ගැනීමේ උත්සවයට අද (13) පෙරවරුවේ අනුරාධපුරයේදී එක්වෙමිනුයි ජනාධිපතිවරයා මේ බව කියා සිටියේ.\nමේ අතර, අද පෙරවරුවේ ජනාධිපති මෛත්‍රීපාල සිරිසේන අනුරාධපුරයේදී කාන්තා ගොවි සම්මේලන වැඩසටහනට ද එක්වුණා.\nඑහිදී වැඩිදුරටත් අදහස් දැක්වූ ජනාධිපතිවරයා ප්‍රකාශ කළේ දැනුම මුල් කර ගත් නවෝත්පාදන ආර්ථිකයක් සමග රට තුළ ජාතික ආර්ථිකය ගොඩනැගීම රජයේ ප්‍රමුඛ වගකීම බවයි.",
       "URL": "https://www.hirunews.lk/145146/රට-පුරා-සාධාරණ-සංවර්ධනයක්",
       "Category": "Local News",
       "Parent URL": "https://www.hirunews.lk/local-news.php?pageID=4838"
}