{
       "Source": "hirunews",
       "Timestamp": "Friday, 08 April 2022 - 9:02",
       "Headline": "උත්සව සමයේ කොළඹ නගරයට පැමිණෙන රියදුරන්ට පොලිසියෙන් උපදේශයක්",
       "News Content": "උත්සව සමයේ විවිධ අවශ්‍යතා සඳහා ජනතාව කොළඹ නගරයට පැමිණෙන නිසා කොළඹ - කොටුව, පිටකොටුව සහ ගාලු මුවදොර ප්‍රදේශ වල දැඩි රථවාහන තදබදයක් ඇති විය හැකි බව පොලිසිය පවසනවා.\nඋත්සව සමය ආසන්න වීමත් සමඟ කොළඹ සහ තදාසන්න ප්‍රදේශවල විශාල වශයෙන් ජනතාව ගැවසෙන බව නිරීක්ෂණය වී ඇති කරුණක්.\nවිශේෂයෙන් කොළඹ නගරය ආශ්‍රිතව අද පස්වරුවේ එවැනි තත්වයක් ඇතිවිය හැකියි.\nඑම නිසා රථවාහනවලින් ගමන් ගන්නා සියලුම තැනැත්තන් විකල්ප මාර්ග භාවිත කිරීම සුදුසු බව පොලිස් මාධ්‍ය ප්‍රකාශක කාර්යාලය නිවේදනයක් නිකුත් කරමින් ප්‍රකාශ කළා.",
       "URL": "https://www.hirunews.lk/301467/උත්සව-සමයේ-කොළඹ-නගරයට-පැමිණෙන-රියදුරන්ට-පොලිසියෙන්-උපදේශයක්",
       "Category": "Local News",
       "Parent URL": "https://www.hirunews.lk/local-news.php?pageID=1243"
}