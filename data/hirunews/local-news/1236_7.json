{
       "Source": "hirunews",
       "Timestamp": "Monday, 11 April 2022 - 19:28",
       "Headline": "විස්ස අහෝසි කොට විසි එක ගෙන එන බව ස්වාධීන වූ ආණ්ඩුවේ හවුල්කාර පක්ෂ කියයි (වීඩියෝ)",
       "News Content": "ඉදිරියේදී පිහිටුවීමට බලාපොරොත්තු වන අන්තර්වාර පාලනයක් තුළින් විසිවන ව්‍යවස්ථා සංශෝධනය අහෝසි කොට විසි එක්වන සංශෝධනය ගෙන ඒමට කටයුතු කරන බව ස්වාධීන වූ ආණ්ඩුවේ හවුල්කාර පක්ෂ පවසනවා.\nකොළඹ අද පැවති මාධ්‍ය හමුවකට එක්වෙමින් හිටපු අමාත්‍ය වාසුදේව නානායක්කාර ප්‍රකාශ කළේ 19 වන සංශෝධනයේ ඇතැම් කරුණු වෙනසකට ලක් කරමින් 21 වන සංශෝධනය ගෙන ඒමට කටයුතු කරන බවයි.\nපවතින තත්වයට හොඳම විසඳුම අන්තර්වාර පාලනයක් බව එම මාධ්‍ය හමුවට එක්වූ හිටපු අමාත්‍ය නිමල් සිරිපාල ද සිල්වා සඳහන් කළා.\nහිටපු අමාත්‍ය උදය ගම්මන්පිල කියා සිටියේ විපක්ෂ නායක සජිත් ප්‍රේමදාස සමඟ මෙන්ම ජනාධිපති ගෝඨාභය රාජපක්ෂ සමඟද ඒ පිළිබඳ ඉදිරියේ දී තවදුරටත් සාකච්ඡා කරන බවයි.",
       "URL": "https://www.hirunews.lk/301750/විස්ස-අහෝසි-කොට-විසි-එක-ගෙන-එන-බව-ස්වාධීන-වූ-ආණ්ඩුවේ-හවුල්කාර-පක්ෂ-කියයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1236"
}