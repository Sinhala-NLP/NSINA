{
       "Source": "hirunews",
       "Timestamp": "Wednesday, 17 May 2017 - 14:08",
       "Headline": "update :විහාර මහා දේවී උද්‍යානය කඳුලු ගෑස් යුද පිටියක් වෙයි (ඡායාරූප)",
       "News Content": "සයිටම් විරෝධී සරසවි සිසුන් උද්ඝෝෂණයට පොලිසිය අඛණ්ඩව කඳුලු ගෑස් ප්‍රහාර එල්ල කරමින් සිටිනවා.\nමේවන විට කොළඹ විහාරමහා දේවී උද්‍යානයට රැස්ව සිටින සරසවි සිසුන් පොලිසිය තමන් වෙත එල්ල කරන කඳුලු ගෑස් උණ්ඩ යළිත් පොලිසිය දෙසට එල්ල කරන අයුරු දක්කනට ලැබෙනවා.\nපොලිසිය සිසුන්ටත් සිසුන් පොලිසියටත් කඳුලු ගෑස් උණ්ඩ එල්ල කර ගනිමින් විහාරමහා දේවී උද්‍යානය තුල සහ ඒ අවට මාර්ගය යුධ පිටියක් සේ දිස්වන අයුරු දක්නට ලැබෙන බවයි අප වාර්තාකරු කියාසිටියේ.\nමේ නිසා පුරහල අසල මාර්ගයේ එක් මංතීරුවක් අවහිර වී තිබුනා.\nකෙසේවෙතත් සරසවි සිසුන් අඛණ්ඩව විහාරමහා දේවී උද්‍යානය තුල රැඳී සිටින අයුරු දක්නට ලැබෙනවා.\nකඳුලු ගෑස් ප්‍රහාර හේතුවෙන් අවට ගමන් ගන්නා සාමාන්‍ය ජනතාවට ද පීඩා එල්ලවී ඇති බවයි අප වාර්තාකරුවන් සඳහන් කළේ.\nupdate : - Wednesday, 17 May 2017 -17.17\n-----------------------------------------------------------------\nමාළඹේ පෞද්ගලික වෛද්‍ය විද්‍යාලය අහෝසි කිරීම ඇතුලූ ඉල්ලීම් 15 ක් මුල් කරගනිමින් අන්තර් විශ්වවිද්‍යාලයීය ශිෂ්‍ය බල මණ්ඩලය සංවිධාන කළ විරෝධතා පා ගමන විසුරුවා පොලීසිය අද අවස්ථා දෙකකදී කඳුළු ගෑස් ප්‍රහාර එල්ල කළා.\nඒ, කොළඹ මහ නගර සභාව ආසන්නයේදී සහ නෙළුම් පොකුණ රඟහල ආසන්නයේදියි.\nඅන්තර් විශ්වවිද්‍යාලයීය ශිෂ්‍ය බල මණ්ඩලය, වෛද්‍ය පීඨ ශිෂ්‍ය ක්‍රියාකාරී කමිටුව සහ අන්තර් විශ්වවිද්‍යාලයීය භික්ෂු බල මණ්ඩලය මෙම විරෝධතා පා ගමන සංවිධාන කර තිබුණා.\nවිශ්වවිද්‍යාල සිසුන් කොටුව දුම්රියපල ඉදිරිපිටින් මෙම විරෝධතා පා ගමන ආරම්භ කළ අතර,  ඩී.ආර්. විජේවර්ධන මාවතේ ඔස්සේ කොම්පඤ්ඤ වීථිය හරහා ඔවුන් යූනියන් පෙදෙසට ළඟාවුණා.\nකෙසේ වෙතත් ඉබ්බන්වල මංසන්ධියෙන් පොලීසිය මාර්ගය වසා දමා තිබූ නිසා සිසුන්  බේබෲක් පෙදෙසට පැමිණ උද්‍යාන මාවත ඔස්සේ පුරහල ප්‍රදේශයට ළඟාවීමට උත්සාහ කළා.\nඑම අවස්ථාවේදී පොලීසිය පළමු කඳුළු ගෑස් ප්‍රහාර එල්ලකළ බවයි එම ස්ථානයේ සිටි හිරු මාණ්ඩලික වාර්තාකරු ප්‍රකාශ කළේ.\nඅනතුරුව ඔවුන් නෙළුම් පොකුණ රඟහල අසළ ආනන්ද කුමාරස්වාමි මාවතෙන් යළි පුරහල දෙසට ගමන් කිරීමට උත්සාහ කළ අවස්ථාවේ එම සිසුන්ට මෙන්ම විහාරමහා දේවි උද්‍යානයේ රැඳී සිටි සිසුන්ට පොලීසිය යළි කදුළු ගෑස් ප්‍රහාර එල්ල කළා.\nupdate : - Wednesday, 17 May 2017 -16.05\n--------------------------------------------------------------------------------\nමාළඹේ පෞද්ගලික වෛද්‍ය විද්‍යාලය අහෝසි කිරීම ඇතුලූ ඉල්ලීම් 15 ක් මුල් කරගනිමින් අන්තර් විශ්වවිද්‍යාලයීය ශිෂ්‍ය බල මණ්ඩලය සංවිධාන කළ විරෝධතා පා ගමන විසුරුවා හැරීමට කොළඹ මහ නගර සභාව ආසන්නයේදී පොලීසිය කඳුළු ගෑස් ප්‍රහාරයක් එල්ල කළා.\nසරසවි සිසුන් කොටුව දුම්රියපල ඉදිරිපිටින් මෙම විරෝධතා පා ගමන ආරම්භ කළ අතර,  ඩී.ආර්. විජේවර්ධන මාවතේ ඔස්සේ කොම්පඤ්ඤ වීථිය හරහා ඔවුන් යූනියන් පෙදෙසට ළඟාවුණා.\nකෙසේ වෙතත් ඉබ්බන්වල මංසන්ධියෙන් පොලීසිය මාර්ගය වසා දමා තිබූ නිසා සිසුන්  බේබෲක් පෙදෙසට පැමිණ උද්‍යාන මාවත ඔස්සේ පුරහල ප්‍රදේශයට ළඟාවීමට උත්සාහ කළා.\nඑම අවස්ථාවේදී පොලීසිය කඳුළු ගෑස් ප්‍රහාර එල්ලකළ බවයි එම ස්ථානයේ සිටි හිරු මාණ්ඩලික වාර්තාකරු ප්‍රකාශ කළේ.\nමෙම විරෝධතා පා ගමන වළක්වන ලෙස පෑලියගොඩ සහ කුරුඳුවත්ත පොලීසිය අධිකරණයෙන් ඉල්ලීම් කර තිබූ අතර, කුරුඳුවත්ත පොලීසියේ ඉල්ලීම සළකා බලමින් අලූත්කඬේ ප්‍රධාන මහේස්ත්‍රාත්වරයා මෙම පා ගමනට අදාළව වාරණ නියෝගයක් නිකුත් කළා.\nඑහෙත් පෑලියගොඩ පොලීසිය කළ ඉල්ලීම අධිකරණය ප්‍රතික්ෂේප කර තිබුණා.\nupdate : - Wednesday, 17 May 2017 -15.32\n--------------------------------------------------------------------------------\nකොළඹ - කොටුව දුම්රියපොළ ඉදිරිපිටින් අද දහවල් ආරම්භ වූ අන්තර් විශ්වවිද්‍යාලයීය ශිෂ්‍ය බල මණ්ඩලයේ සයිටම් විරෝධී පා ගමන මේ වනවිට යූනියන් පෙදෙස වෙත ළඟාවී තිබෙනවා.\nපා ගමන හේතුවෙන්  ඕල්කට් මාවතේ සහ ඩී.ආර්. විජේවර්ධන මාවතේ මෙන්ම කොම්පඤ්ඤ වීථිය අවට මාර්ගවලද දැඩි රථවාහන තදබදයක් පවතින බවයි හිරු වාර්තාකරු කියා සිටියේ.\nමේ අතර අන්තර් විශ්වවිද්‍යාලයීය ශිෂ්‍ය බල මණ්ඩලය දියත් කර ඇති විරෝධතා පාගමන නතර කරන ලෙස හෝ මහජන පීඩාවක් ඇති නොවන පරිදි සිදුකරන ලෙසට නියෝගයක් නිකුත් කරන්නැයි පොලිසිය කළ ඉල්ලීමක් කොළඹ අතිරේක මහේස්ත්‍රාත් චානිමා විජේබණ්ඩාර ප්‍රතික්ෂේප කළා.\nමෙම ඉල්ලීම සිදුකර තිබුණේ පෑලියගොඩ පොලිසිය විසින්. කුරුදුවත්ත පොලිසිය ඊයේ අධිකරණයෙන් ලබාගත් නියෝගය අද අන්තර් විශ්වවිද්‍යාලයීය ශිෂ්‍ය බල මණ්ඩලයේ සාමාජිකයන්ට කොටුව දුම්රියපොළ ඉදිරිපිටදී බාර දීමට උත්සහ කලත් ඔවුන් එය බාර ගත්තේ නැහැ.\nupdate : - Wednesday, 17 May 2017 -14.54\n--------------------------------------------------------------------------------\nඅන්තර් විශ්වවිද්‍යාලයීය ශිෂ්‍ය බල මණ්ඩලය දියත් කර ඇති විරෝධතා පාගමන නතර කරන ලෙස හෝ මහජන පීඩාවක් ඇති නොවන පරිදි සිදුකරන ලෙසට නියෝගයක් නිකුත් කරන්නැයි පොලිසිය කළ ඉල්ලීමක් කොළඹ අතිරේක මහේස්ත්‍රාත් චානිමා විජේබණ්ඩාර ප්‍රතික්ෂේප කළා.\nඅදාළ ඉල්ලීම සිදුකර තිබුණේ පෑලියගොඩ පොලිසිය විසින්. මෙම පාගමනට එරෙහිව කුරුදුවත්ත පොලිසිය කරනු ලැබූ ඉල්ලීමකට අනුව ඊයේ කොළඹ ප්‍රධාන මහේස්්ත්‍රාත් ලාල් රණසිංහ බණ්ඩාර තහනම් නියෝගයක් නිකුත් කර තිබුණා.\nකුරුදුවත්ත පොලිසිය අධිකරණයෙන් ලබාගත් නියෝගය අද අන්තර් විශ්වවිද්‍යාලයීය ශිෂ්‍ය බල මණ්ඩලයේ සාමාජිකයන්ට කොටුව දුම්රියපොළ ඉදිරිපිටදී බාර දීමට උත්සහ කලත් ඔවුන් එය බාර ගත්තේ නැහැ.\nකෙසේ වෙතත් කොළඹ - කොටුව දුම්රියපොළ ඉදිරිපිටින් අද දහවල් ආරම්භ වූ මෙම පා ගමන මේ වනවිට කොම්පඤ්ඤ වීථිය දෙසට ගමන් කරමින් සිටිනවා.\nපා ගමන හේතුවෙන්  ඕල්කට් මාවතේ සහ ඩී.ආර්. විජේවර්ධන මාවතේ රථවාහන තදබදයක් පවතින බවයි හිරු වාර්තාකරු කියා සිටියේ.\nමෙම පාගමන හේතුවෙන් සෙරමික් හන්දිය සහ ඕල්කට් මාවත අවහිර වී ඇතැයි පොලිසිය සඳහන් කළා.\nමේ අනුව කොම්පඤ්ඤවීදිය දෙසින් කොළඹින් පිටවීම අවහිර වී ඇති බැවින් හැකිතාක් විකල්ප මාර්ග භාවිත කර තදබදය අවම කිරීමට සහය වන ලෙසට පොලිසිය මහජනතාවගෙන් සහ රියදුරන්ගෙන් ඉල්ලා සිටිනවා.\nමෙම පාගමන හේතුවෙන් ගාලු මුවදොර මාර්ගයට පිවිසෙන ලෝටස් මාර්ගය ද ලෝටස් වටරවුමෙන් වසා දැමුනා.",
       "URL": "https://www.hirunews.lk/161535/update-විහාර-මහා-දේවී-උද්‍යානය-කඳුලු-ගෑස්-යුද-පිටියක්-වෙයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4513"
}