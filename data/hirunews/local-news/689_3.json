{
       "Source": "hirunews",
       "Timestamp": "Sunday, 04 December 2022 - 15:19",
       "Headline": "මෙල්බර්න් නිවසක දී කාන්තාවක් ඝාතනය කළ ශ්‍රී ලාංකිකයෙකු පොලිස් අත්අඩංගුවට",
       "News Content": "ඔස්ට්‍රෙලියාවේ මෙල්බර්න් හීදි තම බිරිඳ ඝාතනය කිරීමේ චෝදනාවක් සම්බන්ධයෙන් ශ්‍රී ලාංකිකයෙකු අත්අඩංගුවට ගෙන තිබෙනවා.\n45 හැවිරිදි ඔහු 44 හැවිරිදි තම බිරිඳ තියුණු ආයුධයකින් පහර දී ඝාතනය කර ඇති බවටයි විදෙස් මාධ්‍ය අද (04) වාර්තා කර ඇත්තේ.\nසැකකරු බිරිඳ ඝාතනය කරන අවස්ථාවේ ඔවුන්ගේ දියණිය අසල්වැසි නිවසකට ගොස් උපකාර ඉල්ලන අයුරු දැක්වෙන සී.සී.ටී.වී දර්ශන ද මේ වන විට සමාජ මාධ්‍යයට එක්කර තිබෙනවා.\nමොවුන් කලක සිට වෙන්ව ජීවත්ව සිට ඇති බව සඳහන්.\nඅදාළ ඝාතනය සිදුවූ අවස්ථාවේ කැපුම් තුවාල ලැබූ ඔවුන්ගේ පුත්‍රයා ද රෝහල්ගතකර ඇති බවයි විදෙස් වාර්තා සඳහන් කළේ.",
       "URL": "https://www.hirunews.lk/321932/මෙල්බර්න්-නිවසක-දී-කාන්තාවක්-ඝාතනය-කළ-ශ්‍රී-ලාංකිකයෙකු-පොලිස්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=689"
}