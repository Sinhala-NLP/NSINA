{
       "Source": "hirunews",
       "Timestamp": "Wednesday, 24 July 2019 - 13:16",
       "Headline": "තැපෑලෙන් යළි රතු එළියක්",
       "News Content": "තැපැල් සේවකයින් සඳහා නව වැටුප් ව්‍යුහයක් සකස් කිරීම සම්බන්ධයෙන් ඊයේ පැවැති අමාත්‍ය මණ්ඩල හමුවේදි සාකච්ඡාවට ලක්වී තිබෙනවා.\nකෙසේ වෙතත්, සේවාවන් සහ රාජ්‍ය ආයතන ගණනාවකට අදාළව, රාජ්‍ය අංශයේ වැටුප් සමාලෝචනය සම්බන්ධයෙන් වන විශේෂ කොමිසම් සභාවේ නිර්දේශ මේ වනවිට ඉදිරිපත් වී ඇති බැවින් මේ අවස්ථාවේ තැපැල් දෙපාර්තමේන්තුවට පමණක් අදාළ වන පරිදි එම නිර්දේශ ක්‍රියාත්මක කිරිම යෝග්‍ය නොවන බවයි මෙහිදි තීරණය වී ඇත්තේ.\nකෙසේ වෙතත්, ඒකාබද්ධ තැපැල් වෘත්තීය සමිති පෙරමුණේ සම කැදවුම්කරු චින්තක බණ්ඩාර කියා සිටියේ හෙට දිනයේ පැවැත්වෙන විශේෂ කාරක සභා රැස්විමේදී මේ සම්බන්ධයෙන් අවධානය යොමු කිරිමට අපේක්ෂා කරන වන බවයි.\nතැපැල් සේවකයින්ගේ ගැටලූවලට නිසි විසදුමි ලබා දිමට කටයුතු නොකළහොත් අඛණ්ඩ වර්ජනයකට ඉදිරි සතිය තුළ අවතීර්ණ වීමට සිදු වනු ඇති බව ද ඔහු කියා සිටියා.",
       "URL": "https://www.hirunews.lk/220927/තැපෑලෙන්-යළි-රතු-එළියක්",
       "Category": "Local News",
       "Parent URL": "https://www.hirunews.lk/local-news.php?pageID=3231"
}