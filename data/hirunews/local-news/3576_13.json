{
       "Source": "hirunews",
       "Timestamp": "Wednesday, 02 January 2019 - 13:21",
       "Headline": "තියුණු ආයුධයකින් පහරදී පුද්ගලයෙකු ඝාතනය කරයි",
       "News Content": "රත්නපුර - දෙයියන්නේගම ප්‍රදේශයේදී දෙදෙනෙකු විසින් තියුණු ආයුධයකින් පහරදී පුද්ගලයෙකු ඝාතනය කර  තිබෙනවා.\nඅද අලූයම මෙලෙස ඝාතනයට ලක්ව ඇත්තේ දේවාලගම ප්‍රදේශයේ පදිංචි 35 හැවිරිදි පුද්ගලයෙක්.\nකලක සිට පවතින ආරවුලක් ඝාතනය හේතු වී ඇති අතර සිද්ධියට සම්බන්ධ සැකකරුවන් අත්අඩංගුවට ගැනීම සඳහා පරීක්ෂණ ක්‍රියාත්මකයි.\nමේ අතර ,ගාල්ල - උඩුගම, කුරුන්ද ප්‍රදේශයේ නිවසක් තුල පුද්ගලයෙකු සැකකටයුතු ලෙස මියගොස් සිටියදී ඊයේ සොයාගෙන තිබෙනවා.\nසිදුකරන ලද පරික්ෂණ වලින් අනාවරණය වි ඇත්තේ ගෙල මිරිකා මෙම ඝාතනය සිදුකර ඇති බවටයි.\nඑමෙන්ම, මීගමුව - ගල්කන්ද මංසන්ධිය අසලදී  යතුරුපැදියක ගමන් ගත් 18 හැවිරිදි තරුණයෙකු මියගොස් තිබෙනවා.\nඔහු ගමන් ගත් යතුරුපැදිය මාර්ගයෙන් ඉවතට පැන ඊයේ රාත්‍රියේ මෙම අනතුර සිදුව ඇති බව සඳහන්.\nරියදුරුට පාලනය කර ගත නොහැකිව මාර්ගයෙන් ඉවතට පැන පෙරළි යාමෙන් 18 හැවිරිදි තරුණයෙක් මිය ගොස් තිබෙනවා.\nගෙවුණු පැය 24 තුළ පුද්ගල ඝාතන සහ රිය අනතුරු හේතුවෙන් පුද්ගලයින් 10 දෙනෙකු ජිවිතක්ෂයට පත්වී තිබෙනවා.\nරත්නපුර, හබරාදුව සහ උඩුගම යන ප්‍රදේශවලින් මෙම පුද්ගල ඝාතන වාර්තා වී ඇති බවයි පොලිස් මාධ්‍ය ප්‍රකාශක කාර්යාලය සඳහන් කළේ.",
       "URL": "https://www.hirunews.lk/207321/තියුණු-ආයුධයකින්-පහරදී-පුද්ගලයෙකු-ඝාතනය-කරයි",
       "Category": "Local News",
       "Parent URL": "https://www.hirunews.lk/local-news.php?pageID=3576"
}