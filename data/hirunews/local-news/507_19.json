{
       "Source": "hirunews",
       "Timestamp": "Tuesday, 28 February 2023 - 11:11",
       "Headline": "දායකත්ව විශ්‍රාම අරමුදලක් ස්ථාපිත කිරිමට අමාත්‍ය මණ්ඩලයේ අනුමැතිය",
       "News Content": "2016 ජනවාරි මාසයෙන් පසු රාජ්‍ය සේවයට බඳවා ගත් සේවකයින් සඳහා නව රාජ්‍ය දායකත්ව විශ්‍රාම වැටුප් අරමුදලක් පිහිටුවීමට අමාත්‍ය මණ්ඩලයේ අනුමැතිය හිමි ව තිබෙනවා.\nඒ අනුව රාජ්‍ය සේවකයෙකු සේවයට බැදීමෙන් අනතුරුව මූලික වැටුපෙන් සියයට 8ක් සහ සේවායෝජකයාගේ දායකත්වය යටතේ සියයට 12ක් මාසිකව මෙම අරමුදලට බැරවිය යුතු යි.\nමෙම යෝජිත දායකත්ව විශ්‍රාම වැටුප් අරමුදල කළමනාකරණ මණ්ඩලයක් මගින් පාලනය වන අතර එය ස්වාධීන ආයතනයක් ලෙස පිහිටවනු ඇති.\nමේ අතර මීට පෙර අමාත්‍ය මණ්ඩලයේ අනුමැතිය හිමිවූ ත්‍රස්තවාදය වැළැක්වීමේ පනත ප්‍රතිස්ථාපනය කිරීමට නීතිපතිවරයාගේ නිශ්කාෂණ ලැබී තිබෙනවා.\nඑය පාර්ලිමේන්තුවට ඉදිරිපත් කිරීමට අනුමැතිය හිමිවූ බවයි කැබිනට් ප්‍රකාශක අමාත්‍ය බන්දුල ගුණවර්ධන සඳහන් කළේ.",
       "URL": "https://www.hirunews.lk/328571/දායකත්ව-විශ්‍රාම-අරමුදලක්-ස්ථාපිත-කිරිමට-අමාත්‍ය-මණ්ඩලයේ-අනුමැතිය",
       "Category": "Local News",
       "Parent URL": "https://www.hirunews.lk/local-news.php?pageID=507"
}