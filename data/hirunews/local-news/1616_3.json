{
       "Source": "hirunews",
       "Timestamp": "Thursday, 21 October 2021 - 7:29",
       "Headline": "අගමැති වියට්නාම තානාපතිනිය හමුවෙයි",
       "News Content": "අග්‍රාමාත්‍ය මහින්ද රාජපක්ෂ සහ ශ්‍රී ලංකාවේ වියට්නාම තානාපතිනි 'හෝ තී තාන් ටෘක්' අතර හමුවක් ඊයේ සිදු වුණා.\nඒ, අරලියගහ මන්දිරයේ දී.\nඅග්‍රාමාත්‍ය කාර්යාලය සඳහන් කළේ, ශ්‍රී ලංකාව සහ වියට්නාමය අතර ද්වීපාර්ශවික සබඳතා ඉහළ නැංවීම සම්බන්ධයෙන් මෙහිදී සාකච්ඡා වූ බවයි.\nඉදිරි වසරවලදී දෙරට අතර සබඳතා ඉහළ නැංවීමට බොහෝ අවස්ථා නිර්මාණය වී ඇති බවද තානාපතිවරිය මෙහිදී අග්‍රාමාත්‍යවරයාට ප්‍රකාශ කර තිබෙනවා.\nවියට්නාමයෙන් ශ්‍රී ලංකාවට ආයෝජන අවස්ථා ආකර්ශනය කර ගැනීමේ වැඩි හැකියාවක් ඇති බවද මෙහිදී ඇය පෙන්වා දුන්නා.\nආයෝජනවලට අමතරව ශ්‍රී ලංකාව සහ වියට්නාමය අතර බෞද්ධ සබඳතා වැඩිදියුණු කිරීම සඳහා වියට්නාමය උනන්දු වන බවද තානාපතිවරිය මෙහිදී සඳහන් කළා.\nඑම යෝජනාව සම්බන්ධයෙන් එකඟතාව පළ කළ අග්‍රාමාත්‍ය මහින්ද රාජපක්ෂ, ඵෙතිහාසික බෞද්ධ උරුමය පදනම් කර ගනිමින් දෙරටේම ජනතාවට වැදගත් වන අයුරින් අන්‍යෝන්‍ය සබඳතා තහවුරු කළ හැකි බව පෙන්වා දී තිබෙනවා.",
       "URL": "https://www.hirunews.lk/285575/අගමැති-වියට්නාම-තානාපතිනිය-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=1616"
}