{
       "Source": "hirunews",
       "Timestamp": "Friday, 09 July 2021 - 19:55",
       "Headline": "ලබන සතියේ සිට ඔන්ලයින් ඉගැන්වීම්වලින් ගුරුවරුන් ඉවත් වේ (වීඩියෝ)",
       "News Content": "ලබන සඳුදා සිට මාර්ග ගත ක්‍රමයට ඉගැන්වීමේ කටයුතු වලින් ගුරුවරුන් ඉවත් වන බව ගුරු වෘත්තිය සමිති අද ප්‍රකාශ කළා.\nකොළඹ අද පැවති මාධ්‍ය හමුවකදී සමස්ත ලංකා එක්සත් ගුරු සංගමයේ සභාපති පූජ්‍ය යල්වල පඤ්ඤාසේකර හිමියන් කියා සිටියේ කොතලාවල විශ්වවිද්‍යාල පනත් කෙටුම්පතට එරෙහිව විරෝධතාවයේ නිරත වූ ලංකා ගුරු සංගමයේ ප්‍රධාන ලේකම් ජෝශ්ෆ් ස්ටාලින් ඇතුලු පිරිස නිරෝධායනයට යොමු කිරීමට එරෙහිව මෙම පියවර ගන්නා බවයි.\nඅධ්‍යාපන අමාත්‍යාංශයේ ලේකම් මහාචාර්ය කපිල පෙරේරා අද සඳහන් කළේ ශිෂ්‍යත්වය විභාගය ඔක්තෝම්බර් මස 03 වන ඉරිදා පැවැත්වෙන බවත්, උසස් පෙළ විභාගය ඔක්තෝම්බර් මස 04 වනදා ආරම්භ ආරම්භ කිරීමට සැලසුම් කර ඇති බවයි.\nකෙසේ වෙතත්, අධ්‍යාපන අමාත්‍ය මහාචාර්ය ජී.එල්. පීරිස් අද පැවති මාධ්‍ය හමුවට එක්වෙමින් සදහන් කළේ උසස් පෙළ විභාගය පැවත්වීමේ දින සම්බන්ධයෙන් මේ වන විට මත දෙකක් පවතින බවයි.",
       "URL": "https://www.hirunews.lk/276550/ලබන-සතියේ-සිට-ඔන්ලයින්-ඉගැන්වීම්වලින්-ගුරුවරුන්-ඉවත්-වේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1831"
}