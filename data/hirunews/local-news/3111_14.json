{
       "Source": "hirunews",
       "Timestamp": "Sunday, 06 October 2019 - 19:20",
       "Headline": "සැකකරුවෙකු සිරමැදිරියේදී, මත්පැන් පානය කිරීමේ සිද්ධියට, කොස්ගොඩ පොලිසියේ දෙදෙනකුගේ වැඩ තහනම්",
       "News Content": "පොලිස් සිර මැදිරිය තුළ සැකකරුවෙකුට මත්පැන් පානය කිරීමට ඉඩ ලබාදීමේ සිද්ධියට එම අවස්ථාවේ කොස්ගොඩ පොලීසියේ වැඩබලන පොලිස් ස්ථානාධිපතිවරයා ලෙස කටයුතු කළ පොලිස් පරීක්ෂකවරයාගේ සහ කාන්තා පොලිස් සැරයන්වරියකගේ වැඩ තහනම් කර තිබෙනවා.\nඊයේ සිට ක්‍රියාත්මක වන පරිදි මෙම වැඩ තහනම පනවා ඇති බවයි පොලිස් මාධ්‍ය ප්‍රකාශක, පොලිස් අධිකාරී රුවන් ගුණසේකර සඳහන් කළේ.\nහෙරොයින් සන්තකයේ තබාගැනීමේ චෝදනාවකට අත්අඩංගුවට ගෙන තිබුණේ පසුගිය මස 28 වන දායි.  එදිනම ඔහු පොලිස් සිර මැදිරියේ රදවා සිටියදී මත්පැන් පානය කරන දර්ශනයක් සමාජ මාධ්‍ය ඔස්සේ ප්‍රචාරය වී තිබුණා.\nඅදාළ සිද්ධිය වූ දිනයේ කොස්ගොඩ පොලීසියේ ස්ථානාධිපතිවරයා නිවාඩු ලැබ සිටි බැවින් වැඩ තහනමට ලක්වූ පොලිස් පරීක්ෂකවරයා, වැඩබලන ස්ථානාධිපතිවරයා ලෙස කටයුතු කර තිබෙනවා.",
       "URL": "https://www.hirunews.lk/225715/සැකකරුවෙකු-සිරමැදිරියේදී-මත්පැන්-පානය-කිරීමේ-සිද්ධියට-කොස්ගොඩ-පොලිසියේ-දෙදෙනකුගේ-වැඩ-තහනම්",
       "Category": "Local News",
       "Parent URL": "https://www.hirunews.lk/local-news.php?pageID=3111"
}