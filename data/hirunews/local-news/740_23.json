{
       "Source": "hirunews",
       "Timestamp": "Friday, 11 November 2022 - 20:21",
       "Headline": "මිල්ලනිය පොලිස් ස්ථානාධිපතිට ස්ථාන මාරුවක්",
       "News Content": "මිල්ලනිය ප්‍රදේශයේ පාසලක සිසුන්ට විදුලි සැර වද්දා පහරදීමේ සිද්ධියට චෝදනා එල්ල වී සිටින පොලිස් ස්ථානාධිපතිවරයාට ස්ථාන මාරුවක් ලබා දී'තිබෙනවා.\nඔහු මහජන ආරක්ෂක අමාත්‍යාංශයේ ලේකම්වරයාගේ අනුමැතිය පරිදි රාජ්‍ය සේවා කොමිෂන් සභාවේ නිර්දේශ මත ස්ථානාධිපති තනතුරේ සිට සාමාන්‍ය රාජකාරී සඳහා ඇල්පිටිය කොට්ඨාසය වෙත මාරු කර යවා ඇති බවයි වාර්තා වන්නේ.\nසිසුන් පිරිසකට පහරදී කෲරත්වයට පත් කිරීමේ සිද්ධිය සම්බන්ධයෙන් රක්ෂිත බන්ධනාගාරගත කෙරුණු මිල්ලනිය ගුංගමුව කණිෂ්ට විද්‍යාලයේ විදුහල්පතිනියගේ වැඩ ද තහනම් කරනු ලැබුවා.\nබස්නාහිර පළාත් අධ්‍යාපන දෙපාර්තමේන්තුවේ අධ්‍යක්ෂ ශ්‍රීලාල් නෝනිස් මහතා සඳහන් කළේ මෙම සිද්ධිය සම්බන්ධයෙන් දෙපාර්තමේන්තු මට්ටමින් ද පරීක්ෂණයක් සිදුකරන බවයි.\nහොරණ මිල්ලණිය ගුංගමුව කනිෂ්ඨ විද්‍යාලයේ ගුරුවරියකගේ ගමන් බෑගයේ තිබූ මුදල් අස්ථානගත වීමක් සම්බන්ධයෙන් එහි 5 ශ්‍රේණියේ ඉගෙනුම ලබන වයස අවුරුදු 10ක් වන දරුවන් පිරිසකට පහර දීමේ සිද්ධියක් පසුගිය දෙවැනිදා වාර්තා වුණා.\nගුරුවරියකගේ ගමන්මල්ලේ තිබූ මුදල් පසුම්බියක් සොරකම් කිරීම ඇතුළු චෝදනා කිහිපයක් එල්ල කරමින්ල අදාළ විදුහල්පතිනිය 5 ශ්‍රේණියේ ළමුන් 12 දෙනෙකු පුස්තකාල කාමරය තුළ රඳවාගෙන පහර දී තිබුණා.\nපසුව මිල්ලණිය පොලිසියේ නිලධාරීන් කණ්ඩායමක් ද පාසල වෙත කැඳවීමටයි විදුහල්පතිනිය පියවර ගෙන තිබුණේ.\nජාතික ළමා ආරක්ෂක අධිකාරිය සිදුකළ මූලික විමර්ශනවලදී අනාවරණ වූයේ පොලිස් නිලධාරීන්ද සිසුන් තිදෙනෙකුට පොලිස් ජිප් රථයක් තුළදී පහර දීල විදුලි සැර වැදීමට සලස්වා කෲරත්වයට හා වධ හිංසාවට ලක්කර ඇති බවයි.\nමේ අතර, එම සිද්ධියට අදාළව ගුංගමුව කනිෂ්ඨ විද්‍යාලයේ විදුහල්පතිනිය, ගුරුවරිය සහ ඊට සම්බන්ධ පොලිස් නිලධාරීන්ද පසුගියදා ජාතික ළමා ආරක්ෂක අධිකාරියට කැඳවා ඔවුන්ගෙන් පැය 8කට ආසන්න කාලයක් ප්‍රකාශ සටහන් කර\nගැනුණා.\nපසුව ජාතික ළමා ආරක්ෂක අධිකාරියේ විශේෂ විමර්ශන ඒකකය විසින් අත්අඩංගුවට ගැනුණු ගුංගමුව කනිෂ්ඨ විද්‍යාලයේ විදුහල්පතිවරියල ගුරුවරිය සහ ඊට සම්බන්ධ පොලිස් නිලධාරීන් කොළඹ ප්‍රධාන මහේස්ත්‍රාත් අධිකරණය වෙත\nඉදිරිපත් කෙරුණා.\nඑහිදී මිල්ලනිය ගුංගමුව කනිෂ්ඨ විද්‍යාලයේ පාසලේ විදුහල්පතිනියල පොලිස් පරීක්ෂකවරයා සහ සැරයන්වරයෙකු ලබන 16 වැනිදා දක්වා රක්ෂිත බන්ධනාගාර ගත කිරීමටයි අධිකරණය නියෝග කළේ.\nමේ අතර සිසුන් අදාළ විදුහලේ විදුහල්පතිනියගේ වැඩ තහනම් කිරීමට බස්නාහිර පළාත් අධ්‍යාපන දෙපාර්තමේන්තුව තීරණය කළ බව එහි අධ්‍යක්ෂ ශ්‍රීලාල් නෝනිස් මහතා සඳහන් කළා.\nමේ අතර අදාළ විදුහල්පතිනයට සහය පළ කරමින් පසුගියදා මිල්ලනිය ගුංගමුව කණිෂ්ට විද්‍යාලය ඉදිරිපිට උද්ඝෝෂණයක් ද සංවිධානය කර තිබුණා.",
       "URL": "https://www.hirunews.lk/320184/මිල්ලනිය-පොලිස්-ස්ථානාධිපතිට-ස්ථාන-මාරුවක්",
       "Category": "Local News",
       "Parent URL": "https://www.hirunews.lk/local-news.php?pageID=740"
}