{
       "Source": "hirunews",
       "Timestamp": "Friday, 02 April 2021 - 17:52",
       "Headline": "ක්‍රිකට් කළමනාකරණ කමිටුව නම් කෙරේ - වියදම්වලට සීමා (වීඩියෝ)",
       "News Content": "ක්‍රිකට් ආයතනයේ නිලවරණය පැවැත්වෙන තුරු පත් කෙරෙන පංච පුද්ගල කළමණාකරන කමිටුවේ සාමාජිකයින්  අද ප්‍රකාශයට පත් කෙරුනා. ඊට අදාළ ගැසට් නිවේදනයක් නිකුත් කෙරුනේ  ක්‍රීඩා අමාත්‍ය නාමල් රාජපක්ෂ විසින්.\nඅදාළ කමිටුවේ සභාපතිවරයා ලෙස මහාචාර්ය අර්ජුන ද සිල්වා පත්කර ඇති අතර ලේකම්වරයා ලෙස ශ්‍රී ලංකා ක්‍රිකට් ප්‍රධාන විධායක නිලධාරි ඈෂ්ලි ද සිල්වා පත්කර තිබෙනවා.\nඑහි සෙසු සාමාජිකයින් ලෙස පත් කර ඇත්තේ සුජීව මුදලිගේ, නීතීඥය උචිත වික්‍රමසිංහ සහ අමල් එදිරිසූරීයයි.\nඑසේම ක්‍රිකට් නිලවරණය පැවැත්වෙන ලබන මැයි 20 වන දා දක්වා සැලසුම් කර ඇති සංවර්ධන කාර්යයන් සඳහා පමණක් වන වියදම් හා අත්‍යාවශ්‍ය පරිපාලනමය වියදම් හැර වෙනත් කිසිදු වියදමක් දැරීමට අදාල කමිටුවට බලය නෙමැති බව ද ගැසට් නිවේදනයේ දැක්වෙනවා.\nඑවැනි යම් අවශ්‍යතාවක් වේ නම් අමාත්‍යංශ ලේකම්වරයාගේ පූර්ණ ලිඛිත අනුමැතිය ලබා ගත යුතු බවයි ක්‍රිඩා අමාත්‍යවරයා නිකුත් කළ අති විශේෂ ගැසට් නිවේදනයේ වැඩිදුරටත් සඳහන් වන්නේ.",
       "URL": "https://www.hirunews.lk/267317/ක්‍රිකට්-කළමනාකරණ-කමිටුව-නම්-කෙරේ-වියදම්වලට-සීමා-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2045"
}