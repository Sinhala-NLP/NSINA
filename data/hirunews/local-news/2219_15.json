{
       "Source": "hirunews",
       "Timestamp": "Monday, 11 January 2021 - 9:10",
       "Headline": "යාපනය සරසවියේ නව යුද ස්මාරකයකට මුල්ගල තබයි - ශිෂ්‍ය උපවාසය අවසන්",
       "News Content": "යාපනය විශ්වවිද්‍යාල පරිශ්‍රය තුළ නව යුද සැමරුම් ස්මාරකයක් ඉදිකිරීම සඳහා එහි උපකුලපති ශ්‍රී සත්ගුණරාජා විසින් අද (11) උදෑසන මුල්ගල තබා තිබෙනවා.\nඒ එහි ඉදිකර තිබූ සැමරුම් ස්මාරකය ඉවත් කිරීමට එරෙහිව පැවති ශිෂ්‍ය උපවාසය ද අවසන් කරමින්.\nයුද්ධය අවසන් වී වසර 10 ක් ගතවද්දී 2018 වසරේ යාපනය විශ්වවිද්‍යාල පරිශ්‍රය තුළ මෙම ස්මාරකය ඉදිකර තිබෙනවා.\nකෙසේ වෙතත්, පසුගිය 08 වනදා රාත්‍රියේ මෙම ස්මාරකය ඉවත් කිරීමට විශ්වවිද්‍යාල පරිපාලනය කටයුතු කිරීමත් සමඟ ඇතිවූයේ නොසන්සුන්කාරී තත්ත්වයක්.\nශිෂ්‍යයන් ස්ථාපිත කර තිබූ සැමරුම් ස්මාරයක් ඉවත් කිරීමට විරෝධය පළ කරමින් අද (11) උතුර සහ නැගෙනහිර පළාත්වල හර්තාල් ව්‍යාපාරයක් ද දියත් කර තිබුණා.\nකෙසේ නමුත්, උපකුලපතිවරයා ඊයේ (10) රාත්‍රියේ උපවාසයේ නිරත ශිෂ්‍යයන් හමුවී සිද්ධිය පිළිබඳ සාකච්ඡාවක නිරත වුණා.\nඉන් අනතුරුව අද උදෑසන ශිෂ්‍යයන්ගේ ද සහභාගිත්වය ඇතිව නව ස්මාරකය ඉදිකිරීම සඳහා මුල්ගල තබා තිබෙනවා.\nඒ අනුව, උපවාසයේ නිරත ශිෂ්‍යයන් සිය උපවාසය අවසන් කළේ උපකුලපතිවරයා ලබාදුන් කැඳ වීදුරුවක් පානය කරමින්.",
       "URL": "https://www.hirunews.lk/259387/යාපනය-සරසවියේ-නව-යුද-ස්මාරකයකට-මුල්ගල-තබයි-ශිෂ්‍ය-උපවාසය-අවසන්",
       "Category": "Local News",
       "Parent URL": "https://www.hirunews.lk/local-news.php?pageID=2219"
}