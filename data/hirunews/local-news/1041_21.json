{
       "Source": "hirunews",
       "Timestamp": "Wednesday, 06 July 2022 - 22:54",
       "Headline": "අරගලකරුවන් සහ විපක්ෂයේ දේශපාලන නියෝජිතයින් අතර පොදු සම්මුතියක් (වීඩියෝ)",
       "News Content": "ගාලු මුවදොර අරගලකරුවන් සහ විපක්ෂයේ දේශපාලන නියෝජිතයින් පිරිසක් අතර පොදු සම්මුතියක් සඳහා අද එකඟතාවක් ඇති කර ගනු ලැබුවා.\nඅරගලය දිනවන සම්මුතිය නමින් කොළඹ දී සංවිධාන කෙරුණු ඒකාබද්ධ මහා සමුළුව සඳහා විපක්ෂ නායක සජිත් ප්‍රේමදාස, හිටපු ජනාධිපති මෛත්‍රීපාල සිරිසේන, දයාසිරි ජයසේකර, ශ්‍රී ලංකා පොදුජන පෙරමුණේ අනුර ප්‍රියදර්ශන යාපා, මනෝ ගනේෂන් යන මහත්වරුන්ගේ ඇතුළු විපක්ෂයේ දේශපාලන පක්ෂ නියෝජනය කරමින් මන්ත්‍රීවරුන් පිරිසක් එක්ව සිටියා.\nඑහිදී අරගලකරුවන්ගේ පාර්ශ්වය වෙනුවෙන් කරුණු 04කින් සමන්විත සම්මුතියක් සභා ගත කෙරුණා.\nඑම සම්මුතිය සඳහා සමුළුවට සහභාගි වූ සියලු දෙනාගේ අනුමැතිය හිමිවුණා.",
       "URL": "https://www.hirunews.lk/309266/අරගලකරුවන්-සහ-විපක්ෂයේ-දේශපාලන-නියෝජිතයින්-අතර-පොදු-සම්මුතියක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1041"
}