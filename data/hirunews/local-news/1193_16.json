{
       "Source": "hirunews",
       "Timestamp": "Tuesday, 03 May 2022 - 21:46",
       "Headline": "රජ ගෙදරට ආ මහා සංඝරත්නය (වීඩියෝ)",
       "News Content": "ගාලුමුවදොර අරගලයට සහභාගී වූ අන්තර් විශ්ව විද්‍යාලයීය භික්ෂු බල මණ්ඩලයේ භික්ෂුන් වහන්සේ ජනාධිපති මන්දිරයට ඇතුළු වීමට උත්සහ කිරීමත් සමග උණුසුම් තත්ත්වයක් ඇති වුණා.\nමේ අතර, ගාලු මුවදොර අරගල භූමියේ දී අද රාමසාන් උත්සවය සැමරීමට කටයුතු කෙරුණේ සර්ව ආගමික පූජකයින්ගේ සහභාගිත්වයෙන්.\nගාලු මුවදොර ජනතා විරෝධතාවයේ 25 වැනි දිනය වන අදත් විවිධ පාර්ශ්ව අරගල භූමියට එක්වන අයුරු මෙලෙස දක්නට ලැබුණා.\nමේ අතර ආණ්ඩුව පන්නමු - ජන බලය ගොඩනගමු යන්න තේමා කරගමින් අන්තර් විශ්විවද්‍යාලීය භික්ෂු මණ්ඩලය විහාරමහා දේවි උද්‍යානය අසලින් ඇරඹි විරෝධතා පා ගමන ගාලු මුවදොර අරගල භූමිය දක්වා පැමිණීමට සැලසුම් කර තිබුණා.\nවිරෝධතාකරුවන් පිරිස ජනාධිපති මන්දිරය දෙසට ගමන් කිරීමට උත්සහ කිරීමේදී ආරක්ෂක අංශ විරෝධතාකරුවන් යළි හරවා යැවීමට කටයුතු කිරීමත් සමඟ උණුසුම් තත්ත්වයක් හට ගත්තා.",
       "URL": "https://www.hirunews.lk/303437/රජ-ගෙදරට-ආ-මහා-සංඝරත්නය-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1193"
}