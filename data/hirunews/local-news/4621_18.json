{
       "Source": "hirunews",
       "Timestamp": "Friday, 10 March 2017 - 11:41",
       "Headline": "ජනපති කොමිසමට පැමිණි අර්ජුන මහේන්ද්‍රන්ගෙන් CIDයට ප්‍රකාශයක්",
       "News Content": "ප්‍රශ්නගත මහ බැංකු බැඳුම්කර නිකුතුව සම්බන්ධයෙන් ප්‍රකාශයක් ලබාදීම සඳහා හිටපු මහ බැංකු අධිපති අර්ජුන මහේන්ද්‍රන් අද (10) ප්‍රථම වරට බැඳුම්කර සිද්ධිය පිළිබඳ විමර්ශනය කෙරෙන ජනාධිපති කොමිසම වෙත පැමිණියා.\nකොමිසම හමුවේ පෙනී සිටින ලෙස පසුගිය 08 වැනිදා ඔහුට නොතීසි නිකුත් කෙරුණා.\nඒ අනුවයි, ඔහු අද කොමිසම හමුවේ පෙනී සිටින්නේ. එහිදී හිටපු මහබැංකු අධිපතිවරයා බැදුම්කර පිළිබද විමර්ශනයට අදාළව අපරාධ පරීක්ෂණ දෙපාර්තමේන්තුවේ නිලධාරින් වෙත ප්‍රකාශයක් ලබාදීමට නියමිතව තිබුණා.\nශ්‍රී ලංකා මහබැංකුවේ ඉහළ පෙලේ නිලධාරින් රැසක් වෙතින් ජනාධිපති කොමිසම පසුගිය සතියක කාලය තුළ ප්‍රකාශ සටහන් කර ගත්තා.",
       "URL": "https://www.hirunews.lk/156517/ජනපති-කොමිසමට-පැමිණි-අර්ජුන-මහේන්ද්‍රන්ගෙන්-cidයට-ප්‍රකාශයක්",
       "Category": "Local News",
       "Parent URL": "https://www.hirunews.lk/local-news.php?pageID=4621"
}