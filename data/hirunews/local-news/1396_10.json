{
       "Source": "hirunews",
       "Timestamp": "Wednesday, 26 January 2022 - 15:34",
       "Headline": "ගතේ අඩුපාඩුකම් මගහරවා ගත් දිරිය මිනිසෙකුගේ කතාව (වීඩියෝ)",
       "News Content": "හිත ඇත්නම් පත කුඩාද, මේ අප සමාජයේ වර්තමාන කාලයටත් ඉහළ වටිනාකමක් සපයන අතීත කියමනක්.\nහිතේ ධෛර්යයෙන්, ගතේ අඩුපාඩුකම් මගහරවා ගත් එවන දිරිය මිනිසෙකු පිළිබඳවයි මේ තොරතුරු\nමේ, මඩොල්සිම කඳු පන්තියට මායිම්ව පිහිටි ගල්වෙලගම ගම්මානයේ පදිංචි ආර්.එම්. සෝමදාස.\nඋපතින්ම පාදයක් අහිමි වුවත්, එම ආබාධිත තත්ත්වය ගැටලුවක් කරගනොගන්නා සෝමදාස තම ජීවිකාව තමන්ම සරි කරගන්නේ කිසිවෙකුටත් බරක් නොවෙමින්.\nසිය ආබාධය හේතුවෙන් ඔහුට කුඩා කාලයේදී පාසල් අධ්‍යාපනය ලැබීමටද වරම් ලැබී නැහැ.\nගල්වෙලගම ග්‍රාමයේ ප්‍රධාන ආදායම් මාර්ගය වන කිතුල් කර්මාන්තය සෝමදාසගේද ජීවන වෘත්තියක් බවට පත් වන්නේ ඒ අනුවයි.\nසාමන්‍ය පුද්ගලයෙකු මෙන් ඔහු එම කටයුතුවල නිරත වන ආකාරය ගම්වැසියන්ට සුපුරුදු දසුනක්.\nදෛනිකව කිතුල් ගස් නැග තෙලිජ්ජ ගෙනැවිත් කිතුල් පැණි හා හකුරු නිෂ්පාදනය කරන සෝමදාස ඒවා අලෙවියෙන් සිය දිවි පෙවත සරකර ගන්නවා.",
       "URL": "https://www.hirunews.lk/295255/ගතේ-අඩුපාඩුකම්-මගහරවා-ගත්-දිරිය-මිනිසෙකුගේ-කතාව-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1396"
}