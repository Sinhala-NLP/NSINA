{
       "Source": "hirunews",
       "Timestamp": "Monday, 31 August 2020 - 21:12",
       "Headline": "නායකත්වය ගැන කරුගේ ඉල්ලීම",
       "News Content": "එක්සත් ජාතික පක්ෂ නායකත්වය ප්‍රජාතන්ත්‍රවාදීව ලබා දෙන්නේ නම් පමණක් එම වගකීම භාරගැනීමට සුදානම් බව හිටපු කථානායක කරු ජයසුරිය පවසනවා.\nඔහු මේ බව කියා සිටියේ මල්වතු මහානාහිමිවරුන් බැහැදැක ආශිර්වාද ලබා ගැනීමට පැමිණි අවස්ථාවේදියි.\nහිටපු කථානායකවරයා අද පෙරවරුවේ මල්වතු මහාවිහාරයට පැමිණ එම පාර්ශවයේ මහානායක අතිපූජ්‍ය තිබ්බටුවාවේ ශ්‍රී සුමංගල හිමියන් සහ අනුනායක අතිපුජ්‍ය දිඹූල්කුඹුරේ ශ්‍රී විමලධම්ම හිමියන් බැහැදැක ආශිර්වාද ලබාගත්තා.\nඅනතුරුව හුරිකඩුව විද්‍යාසාගර පිරිවෙන වෙත පැමිණි හිටපු කථානායකවරයා රාමඤ්ඤ මහානිකායේ අතිපුජ්‍ය නාපානේ ප්‍රේමසිරි නාහිමියන් බැහැදුටුවා.\nඉන් අනතුරුවයි ඔහු අස්ගිරි පාර්ශවයේ මහානාහිමි අතිපුජ්‍ය වරකාගොඩ ශ්‍රී ඥානරතන නාහිමියන් බැහැදැක ආශීර්වාද ලබා ගත්තේ.",
       "URL": "https://www.hirunews.lk/249098/නායකත්වය-ගැන-කරුගේ-ඉල්ලීම",
       "Category": "Local News",
       "Parent URL": "https://www.hirunews.lk/local-news.php?pageID=2486"
}