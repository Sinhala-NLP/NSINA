{
       "Source": "hirunews",
       "Timestamp": "Friday, 21 July 2017 - 10:49",
       "Headline": "පාසල් යන කාලය අවුරුද්දකින් අඩු කරන්න යෝජනාවක්",
       "News Content": "පාසල් අධ්‍යාපන කාලය වසරකින් අඩු කල යුතු බවජාතික අධ්‍යාපන කොමිෂන් සභාව සිය වාර්තාව මගින් යෝජනා කර තිබෙනවා.\nඒ අනුව සාමාන්‍ය පෙළ විභාගය 10 ශ්‍රේණියේදීත් , උසස්‌ පෙළ විභාගය 12 ශ්‍රේණියේදීත්  පැවැත්විමට නිර්දේශිතයි.\nදැනට පවත්නා තත්වය අනුව වැඩිහිටිභාවය ආරම්භ වන අවුරුදු 18න් පසුත් පාසල තුළ ගත කළ යුතුයි.\nකිසිදු ශ්‍රේණියක් අසමත් නොවී සිටියත් පාසලින් පිට වීමට සිදු වන්නේ අවුරුදු 19+ අවධියේ බව කොමිසන් සභාව කියා සිටිනවා.\nවිශ්වවිද්‍යාලයට ගියහොත් ඉන් පිටවීමට සිදු වන්නේ අවුරුදු 24 හෝ 25 දී බවයි ඔව්න් සඳහන් කරන්නේ.\nඒ අනුව පාසල් කාලය අවුරුදු 13 සිට අවුරුදු 12 දක්වා අඩු කිරීම සුදුසු බව එම කොමිසම නිකුත් කළ වාර්තාවේ සඳහන්.\nකනිෂ්ඨ හා ද්විතික පාසල් කාලය පහසුවෙන් අවුරුදු 4 සිට 3 දක්වා අඩු කළ හැකි බව එහි සඳහන්.\nප්‍රථමික අධ්‍යාපනයට අවු. 5කුත්, කනිෂ්ඨ අධ්‍යාපනයට අවුරුදු 3කුත්, ජ්‍යෙෂ්ඨ අධ්‍යාපනයට අවුරුදු 4කුත් මෙමගින් යෝජනා කර තිබෙනවා.\nරජයේ නව පෙර පාසල් පද්ධතියක අවශ්‍යතාව පවසන කොමිසම සිව් වසර සම්පූර්ණ වන දරුවන් රජයේ පාලනය යටතේ ස්‌ථාපිත කෙරෙන පෙර පාසල් සඳහා ඇතුළත් කර එකම විෂය නිර්දේශයක්‌ ඒවායේ ක්‍රියාත්මක කළ යුතු බවයි.\nසෑම දරුවකුටම එක වසරක් ගුණාත්මක පූර්ව ප්‍රථමික අධ්‍යාපනය නොමිලයේ ලබා දිය යුතු බවත් එහි සඳහන්.\nසාමාන්‍ය අධ්‍යාපනය පිළිබඳ ජාතික ප්‍රතිපත්තිය සඳහා සකස්‌ කරන ලද යෝජනාවලිය මේ වන විට ජනාධිපතිවරයාට හා  අග්‍රාමාත්‍යවරයාට භාර දී තිබෙනවා.",
       "URL": "https://www.hirunews.lk/166412/පාසල්-යන-කාලය-අවුරුද්දකින්-අඩු-කරන්න-යෝජනාවක්",
       "Category": "Local News",
       "Parent URL": "https://www.hirunews.lk/local-news.php?pageID=4411"
}