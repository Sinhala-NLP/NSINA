{
       "Source": "hirunews",
       "Timestamp": "Tuesday, 18 April 2023 - 13:30",
       "Headline": "විදුලිබල මණ්ඩලයේ ප්‍රතිව්‍යුහගත කිරීමට කැබිනට් අනුමැතිය (වීඩියෝ)",
       "News Content": "විදුලිබල මණ්ඩලයේ ප්‍රතිව්‍යුහගත කිරීමේ මාර්ග සිතියමට සහ යෝජිත කාල රාමුවට කැබිනට් මණ්ඩලයේ අනුමැතිය ඊයේ (17) දිනයේ ලැබී තිබෙනවා.\nඒ අනුව මැයි මස අවසන් වන විට නව විදුලිබල පනත පාර්ලිමේන්තුවේ අනුමැතියට ඉදිරිපත් කරන බවයි වාර්තා වෙන්නේ.\nතවද ප්‍රතිව්‍යුහගත කිරීමේ වැඩපිළිවෙල සම්බන්ධීකරණයට කාර්යාංශයක් පිහිටුවීමටත්, සංවර්ධන නියෝජිත ආයතන වන ආසියානු සංවර්ධන බැංකුව, ලෝක බැංකුව, USAID ආයතනයේ සහ JICA ආයතනයේ සහය එම ක්‍රියාවලියට සහ ප්‍රතිව්‍යුහගත වැඩපිළිවෙලට ලබා ගැනීමටත් අනුමැතිය ලබා දී තිබෙනවා.\nඑමෙන්ම මූල්‍ය සහ මානව සම්පත් විගණනයන් අවසන් කිරීමට සහ ප්‍රතිව්‍යුහගත කිරීමේ සම්පුර්ණ ක්‍රියාවලිය 2023 වර්ෂයේ ඔක්තෝබර් මස අවසන් වන විට සම්පුර්ණ කිරීමට නියමිත බව අමාත්‍යවරයා තැබූ ට්විටර් පණිවිඩයේ සඳහන්.",
       "URL": "https://www.hirunews.lk/332828/විදුලිබල-මණ්ඩලයේ-ප්‍රතිව්‍යුහගත-කිරීමට-කැබිනට්-අනුමැතිය-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=407"
}