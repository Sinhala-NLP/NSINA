{
       "Source": "hirunews",
       "Timestamp": "Friday, 11 August 2023 - 11:33",
       "Headline": "උතුරේ නියඟය දැඩි වෙයි (ඡායාරූප)",
       "News Content": "දිවයිනේ පළාත් කීපයක පවතින දැඩි නියගය උතුරු ප්‍රදේශයට ද බලපා ඇති අතර මේ වන විට උතුරේ පවුල් 22,666කට අයත් පුද්ගලයින් 72,357 දෙනෙකු පීඩාවට පත්ව සිටින බව ආපදා කලමනාකරණ මධ්‍යස්ථානවල නිලධාරීන් පවසනවා.\nඋතුරේ වැඩි වශයෙන්ම පීඩාවට පත්ව සිටින්නේ යාපනය හා කිළිනොච්චිය යන දිස්ත්‍රික්කවල ජනතාවයි.\nයාපනයේ හා කිළිනොච්චිය ප්‍රදේශවල වැව්වල ජලය ඉතා සීඝ්‍ර ලෙස සිදී ගොස් ඇති අතර පානීය ජලය සපයා ගත් ළිං ඇතුළු බොහෝ ජල සම්පත් සම්පූර්ණයෙන්ම සිදී ගොස් ඇති බවයි වාර්තා වන්නේ.\nඅප වාර්තාකරු සඳහන් කළේ කුඹුරු විශාල ප්‍රමාණයක් නියගය නිසා විනාශ වී ගොස් පිදුරු බවට පත්ව ඇති අතර ගවයින්ට කෑම සදහා තණකොළ ද එලුවන් වැනි සතුන්ට වෙනත් කොළ වර්ග ද නොමැති වී ගොස් ඇති අතර සියළුම සතුන්ට පානිය ජලය නොමැති තත්ත්වයක් උද්ගත වී ඇති බවයි.\nදැඩි නියගය හේතුවෙන් උතුරේ වැසියන්ගේ අඹ, කෙසල්, පොල් වැනි වගාවන්ද විනාශ වෙමින් පවතින අතර එම පළාත්වල මහා වැව් මේ දිනවල ක්‍රිකට් ක්‍රීඩාංගණ මෙන් දිස් වන්නට පටන් ගෙන තිබෙනවා.\nගවයින් වැව් තාවල්ලට ගොස් තණ උලා කෑමට සූදානම් වූවත් නියගයට හසුවීම නිසා වැවු තාවලුවල තණකොළ නොමැති වී ගොස් ඇති බවද වාර්තා වෙනවා.\nපානිය ජලය සපයා ගැනීමට නොහැකි පළාත්වල ජනතාවට බව්සර් මගින් පානීය ජලය සැපයෙන අතර එම සැපයුම් සදහා ද ජලය සොයා ගැනීමට යාපනය හා කිළිනොච්චි දිස්ත්‍රික්කවල ජල උල්පත් ළිං හෝ වෙනත් ජල උත්පාදන ස්ථාන නොමැති බවයි ආපදා කලමනාකරණ නිලධාරීන් ප්‍රකාශ කළේ.",
       "URL": "https://www.hirunews.lk/344418/උතුරේ-නියඟය-දැඩි-වෙයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=107"
}