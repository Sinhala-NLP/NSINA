{
       "Source": "hirunews",
       "Timestamp": "Wednesday, 17 August 2022 - 16:30",
       "Headline": "යාපනය විශ්ව විද්‍යාලයේ අමානුෂික හා ලිංගික ක්‍රියා ඇතුළත්ව නවක වධය ලබාදීමේ සිද්ධියක් - එක් සිසුවෙකු සියදිවි හානි කර ගැනීමට තැත් කරයි",
       "News Content": "යාපනය විශ්ව විද්‍යාලයේ පලමු වසර සිසුන් පිරිසකට අමානුෂික හා ලිංගික ක්‍රියාවන් සහිතව නවක වධය ලබාදුන් ජෙයෂ්ඨ සිසුන් 18 දෙනෙකුගේ පන්ති තහනම් කර තිබෙනවා.\nඑම දඩුවමට ලක් වූ එක් ශිෂ්‍යයෙකු සියදිවි හානි කර ගැනීමට උත්සහ කිරීම නිසා ඔහුව යාපනය තෙලිප්පලෙයි රෝහලට ඇතුළත් කර තිබෙනවා.\nඑම ශිෂ්‍යයා විශ්ව විද්‍යාලයේ උපකුලපතිවරයාගේ කාමරයට ගොස් තමන් දිවි තොර කර ගන්නා බව ප්‍රකාශ කොට ලණුවක ආධාරයෙන් බාල්කයක එල්ලී සිය දිවි හානි කර ගැනීමට උත්සහ කළ අවස්ථාවේදී එය දුටු වෙනත් සිසුන් පිරිසක් ලණුව කපා ඔහුව බේරාගෙන රෝහල් කිරීමට පියවර ගත්තා.\nඑම සිසුන් 18 දෙනා සදහා වසරක කාලයක් පන්ති තහනම් කොට ඇති අතර ඔවුන්ට එම කාලය තුළ යාපනය විශ්ව\nවිද්‍යාලය තහනම් ප්‍රදේශයක් බවටද දැණුම් දී තිබෙනවා.\nනවක වධය ලබාදීමේ සිද්ධිය සම්බන්ධයෙන් යාපනය විශ්ව විද්‍යාලයේ පාලන අධිකාරිය හා විනය කමිටුව දීර්ඝ කාලයක් තිස්සේ පවත්වන ලද පරීක්ෂණ වලින් පසුව සිසුන් 18 දෙනෙකු එම ක්‍රියා වලට සම්බන්ධ බවට තොරතුරු අනාවරණය කරගෙන ඇති අතර ඔවුන් නවක වධය ලබාදුන් අවස්ථාවලදී ගන්නා ලද ඡායාරූප හා වීඩියෝ දර්ශන මගින් සැකකාර සිසුන් හදුණා ගෙන තිබෙනවා.",
       "URL": "https://www.hirunews.lk/313020/යාපනය-විශ්ව-විද්‍යාලයේ-අමානුෂික-හා-ලිංගික-ක්‍රියා-ඇතුළත්ව-නවක-වධය-ලබාදීමේ-සිද්ධියක්-එක්-සිසුවෙකු-සියදිවි-හානි-කර-ගැනීමට-තැත්-කරයි",
       "Category": "Local News",
       "Parent URL": "https://www.hirunews.lk/local-news.php?pageID=933"
}