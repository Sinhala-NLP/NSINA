{
       "Source": "hirunews",
       "Timestamp": "Sunday, 05 March 2017 - 13:18",
       "Headline": "ෆුල්ෆේස් තහනමට එරෙහිව මහ පාරට",
       "News Content": "ෆුල්ෆේස් හිස්වැසුම් තහනම් කරමින් පසුගියදා නිකුත් කෙරුණු ගැසට් නිවේදනයට එරෙහිව සමස්ත ලංකා යතුරුපැදිකරුවන්ගේ සංගමය අද ගෝල්ෆේස් වටරවුම ඉදිරිපිට උද්ඝෝෂණයක නිරතවුණා.\nඑහි සිටින අප වාර්තාකරු සඳහන් කළේ විරෝධතාකරුවන් ජනාධිපති ලේකම් කාර්යාලය ඉදිරිපිටින් මාර්ගයද අවහිර කරමින් විරෝධතාවයේ නිරතවූ බවයි.\nවිරෝධතාකරුවන් චෝදනා කළේ පසුගියදා නිකුත් කෙරුණු ෆුල්ෆේස් හිස් වැසුම්වලට එරෙහි ගැසට් නිවේදනය කිසිසේත් පිළිගත නොහැකි බවයි.\nඑස්.එල්.එස්. ප්‍රමිතිය ලබාගැනීම සම්බන්ධයෙන් මෙම ගැසට් නිවේදනයේ අඩංගු කරුණු පිළිගත නොහැකි බවද ඔවුන් පවසනවා.\nමේ සම්බන්ධයෙන් ජනාධිපතිවරයා සමඟ කඩිනමින් සාකච්ඡාවක් ලබාදෙන ලෙසයි විරෝධතාවයේ නිරතවූ යතුරුපැදිකරුවන් ඉල්ලා සිටියේ.",
       "URL": "https://www.hirunews.lk/156105/ෆුල්ෆේස්-තහනමට-එරෙහිව-මහ-පාරට",
       "Category": "Local News",
       "Parent URL": "https://www.hirunews.lk/local-news.php?pageID=4630"
}