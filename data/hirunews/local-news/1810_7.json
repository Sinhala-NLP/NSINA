{
       "Source": "hirunews",
       "Timestamp": "Monday, 19 July 2021 - 17:10",
       "Headline": "15 හැවිරිදි දැරිය අපයෝජන සිද්ධියේ දෙදෙනෙකුට ඇප ලබාදීම ප්‍රතික්ෂේප කෙරේ",
       "News Content": "ගල්කිස්ස ප්‍රදේශයේ 15 හැවිරිදි දැරිය අලෙවි කිරීම සහ අපයෝජනයට ලක්කිරීමේ සිද්ධියට අදාලව අත්අඩංගුවට ගෙන රක්ෂිත බන්ධනාගාර ගත කර සිටින වෙබ් අඩවියක හිමිකරු සහ එහි මුදල් කළමණාකරුවෙකුට ඇප ලබාදීම කොළඹ මහේස්ත්‍රත් අධිකරණය අද ප්‍රතික්ෂේප කළා.\nඊට අදාල නඩුව අද අතිරේක මහේස්ත්‍රාත් ලෝචනී අබේවික්‍රම හමුවේ කැදවූ අවස්ථාවේදී දැරිය අලෙවි කිරීම සඳහා ප්‍රවාහන පහසුකම් ලබාදීම සම්බන්ධයෙන් අත්අඩංගුවට ගත් ත්‍රීරෝද රථ රියදුරෙක්ද ඇය විසින් හඳුනා ගනු ලැබුවා.\nඒ අනුව එම සැකකරු මේ මස 29 දක්වා රක්ෂිත බන්ධනාගාර ගත කිරීමටයි නියෝග කෙරුණේ.",
       "URL": "https://www.hirunews.lk/277419/15-හැවිරිදි-දැරිය-අපයෝජන-සිද්ධියේ-දෙදෙනෙකුට-ඇප-ලබාදීම-ප්‍රතික්ෂේප-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=1810"
}