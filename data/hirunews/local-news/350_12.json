{
       "Source": "hirunews",
       "Timestamp": "Friday, 12 May 2023 - 8:36",
       "Headline": "ඉන්දියාවෙන් ආනයනය කරන ලද බිත්තර තොගයක් මාතර වෙළඳසැලකින් හමුවෙයි",
       "News Content": "ඉන්දියාවෙන් ආනයනය කරන ලද බිත්තර තොගයක් මාතර - වල්ගම ප්‍රදේශයේ වෙළඳසැලක් තුළ අලෙවියට තබා තිබියදී සොයාගෙන තිබෙනවා.\nඒ, ලද තොරතුරකට අනුව පාරිභෝගික කටයුතු පිළිබඳ අධිකාරියේ සහ සෞඛ්‍ය අමාත්‍යාංශයේ ආහාර පාලන ඒකකයේ නිලධාරීන් විසින්.\nමේ සම්බන්ධයෙන් ඔවුන්, සත්ත්ව නිෂ්පාදන හා සෞඛ්‍ය දෙපාර්තමේන්තුව දැනුවත් කර ඇති බවද සඳහන්.\nරාජ්‍ය වානිජ නීතිගත සංස්ථාව විසින් ඉන්දියාවෙන් ආනයනය කරනු ලබන බිත්තර සාමාන්‍ය පරිභෝජනය සඳහා වෙළඳසැල් තුළ අලෙවියට අවසර නොදීමටත්, බේකරි නිෂ්පාදන සඳහා පමණක් ලබාදීමට එම දෙපාර්තමේන්තුව අවසර ලබාදුන්නා.\nඒ, කුරුළු උණ වෛරසය මෙරටට ඇතුලුවීම වැළැක්වීමේ අරමුණින්.\nකෙසේ වෙතත් මෙම බිත්තර හමුවූ වෙළඳසැලේ හිමිකරුගේ සහෝදරයෙකුට බේකරි නිෂ්පාදන ආයතනයක් පවතින බවට තොරතුරු ලැබී ඇති අතර, ඒ හරහා අදාළ බිත්තර තොගය වෙළඳසැලට ලැබුණු බවට සැක කෙරෙනවා.",
       "URL": "https://www.hirunews.lk/334942/ඉන්දියාවෙන්-ආනයනය-කරන-ලද-බිත්තර-තොගයක්-මාතර-වෙළඳසැලකින්-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=350"
}