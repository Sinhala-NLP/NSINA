{
       "Source": "hirunews",
       "Timestamp": "Friday, 25 December 2015 - 19:23",
       "Headline": "නත්තලේ පී‍්‍රතිය ඇතුළාන්තයෙන් විඳිය යුත්තක් - අගරදගුරු",
       "News Content": "නත්තලේ පී‍්‍රතිය ඇතුළාන්තයෙන් විඳිය යුත්තක් බව අගරදගුරු අති උතුම් මැල්කම් කාදිනල් රංජිත් හිමිපාණන් ප්‍රකාශ කළා.\nනත්තල උදාව සමරමින් මෙරට ප්‍රධාන නත්තල් දේව මෙහෙය පහළ හංවැල්ල ස්වර්ගාරෝපිත දෙව් මාතාවන්ගේ දේවස්ථානයේදී ඊයේ මධ්‍යම රාත්‍රියේ පැවැත්වුණු අතර, එහිදී අගරදගුරු හිමියන් මේ බව කියා සිටියා.\nමේ අතර, දිවයින පුරා කිතුණු බැතිමතුන් උදා වූ නත්තල උත්කර්ෂවත් අන්දමින් සමරමින් සිටිනවා.\nනත්තල් සැමරුම වෙනුවෙන් බන්ධනාගාරගතව සිටින රැඳවියන් 557 දෙනෙකුට අද (25) නිදහස හිමිවුණා.\nදණ්ඩ නීති සංග්‍රහය යටතේ බරපතල ගනයේ වැරදිවලට අයත් නොවන සුළු වැරදි සම්බන්ධයෙන් සිරගතව සිටින රැඳවියන් පිරිසකට ජනාධිපති සමාව යටතේ මෙලෙස නිදහස ලැබුණු බවයි බන්ධනාගාර මාධ්‍ය ප්‍රකාශක, බන්ධනාගාර කොමසාරිස් ටී.එන්.උපුල්දෙනිය සඳහන් කළේ.",
       "URL": "https://www.hirunews.lk/122788/නත්තලේ-පී‍්‍රතිය-ඇතුළාන්තයෙන්-විඳිය-යුත්තක්-අගරදගුරු",
       "Category": "Local News",
       "Parent URL": "https://www.hirunews.lk/local-news.php?pageID=5235"
}