{
       "Source": "hirunews",
       "Timestamp": "Friday, 30 November 2018 - 18:02",
       "Headline": "කටුනායක ගුවන් තොටුපළේ නව ගුවන් යානා අංගනයක් ඉදිකිරීම ඇරඹේ",
       "News Content": "කටුනායක - බණ්ඩාරනායක ජාත්‍යන්තර ගුවන් තොටුපළේ නව ගුවන් යානා අංගනයක් ඉදිකිරීම මේ වන විට ආරම්භ කර තිබෙනවා.\nජයිකා ආයතනයේ සහන ණය ආධාර යටතේ මෙම ගුවන් යානා අංගනය ඉදිකෙරෙන බවයි ප්‍රවාහන හා සිවිල් ගුවන් සේවා අමාත්‍යාංශය නිවේදනය කළේ.\nකටුනායක ගුවන් තොටුපළේ ගුවන් යානා අංගනය තුළ මේ වන විට ගුවන් යානා 24ක් පමණ නවතා තැබිය හැකියි.\nමෙම නව අංගනය ඉදිකිරීමත් සමඟ තවත් ගුවන් යානා 25ක් පමණ එහි නවතා තැබිය හැකි බව අමාත්‍යාංශය පෙන්වා දෙනවා.",
       "URL": "https://www.hirunews.lk/205239/කටුනායක-ගුවන්-තොටුපළේ-නව-ගුවන්-යානා-අංගනයක්-ඉදිකිරීම-ඇරඹේ",
       "Category": "Local News",
       "Parent URL": "https://www.hirunews.lk/local-news.php?pageID=3626"
}