{
       "Source": "hirunews",
       "Timestamp": "Sunday, 27 August 2023 - 22:26",
       "Headline": "විවාහ උත්සවයක් අතරතුර තරුණියක් මිය යයි (වීඩියෝ)",
       "News Content": "හොරණ ගෝනපොල ප්‍රදේශයේ දී අද (27) විවාහයක් අතරතුර එයට සහභාගී වූ තරුණියක් මිය ගොස් තිබෙනවා.\nඅදාළ තරුණිය තම මිතුරියන් හා නර්තනයේ යෙදෙමින් විනෝද වී සිට ඇති අතර එහිදී ඇයට හදිසි අසනීප තත්ත්වය ඇති වී තිබෙන බවයි වාර්තා වන්නේ.\nමේ හේතුවෙන් ඇයගේ මිතුරියන් ඇයව මෝටර් රථයකින් හොරණ ප්‍රදේශයේ පෞද්ගලික රෝහලක් වෙත රැගෙන ගොස් තිබෙනවා.\nඑහිදී එම පෞද්ගලික රෝහලේ වෛද්‍යවරු ඇයව හොරණ රෝහල වෙත රැගෙන යාම සඳහා උපදෙස් ලබාදී ඇති බවයි අප වාර්තාකරු සඳහන් කළේ.\nකෙසේ වෙතත් පොලිසිය පැවසුවේ තරුණිය හොරණ රෝහල වෙත රැගෙන යාමෙන් අනතුරුව සිදු කළ පරික්ෂාවේදී ඇය මියගොස් ඇති බවට වෛද්‍යවරුන් විසින් දැනුම් දී ඇති බවයි.\nමෙසේ මියගොස් ඇත්තේ වයස අවුරුදු 25ක් වන මීගොඩ උඩ ගෙවත්ත ප්‍රදේශයේ පදිංචිව සිටි අවිවාහක තරුණියක්.",
       "URL": "https://www.hirunews.lk/346338/විවාහ-උත්සවයක්-අතරතුර-තරුණියක්-මිය-යයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=68"
}