{
       "Source": "hirunews",
       "Timestamp": "Wednesday, 02 November 2016 - 15:36",
       "Headline": "මව්බිම හිමිකරු ටිරාන් රිමාන්ඩ්",
       "News Content": "රාඩා සිද්ධිය සම්බන්ධයෙන් මව්බිම පුවත්පතේ හිමිකරු වන ටිරාන් අලස්, සාලිය වික්‍රමසූරිය සහ ජයන්ත ඩයස් සමරසිංහ ලබන 10 වැනිදා දක්වා රක්ෂිත බන්ධනාගාර ගත කිරීමට කොළඹ මහාධිකරණය අද නියෝග කළා.\nඑහිදී ඔවුන්ගේ ඇප ඉල්ලීමද ප්‍රතික්ෂේප කෙරුණා.\nමේ අතර, ටිරාන් අලස්ගේ සුවදුක් විමසා බැලීම සඳහා හිටපු ජනාධිපති මහින්ද රාජපක්ෂ මහතා අද පස්වරුවේ වැලිකඩ බන්ධනාගාරය වෙත පැමිණියා.\nනව පක්ෂය ඒකාබද්ධ විපක්ෂයෙන් සාකච්ඡාවක් ඉල්ලා ඇති බවයි මාධ්‍යවේදීන් නැඟූ ප්‍රශ්නවලට පිළිතුරු දෙමින් හිටපු ජනාධිපතිවරයා එහිදී කියාසිටියේ.",
       "URL": "https://www.hirunews.lk/146665/මව්බිම-හිමිකරු-ටිරාන්-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=4811"
}