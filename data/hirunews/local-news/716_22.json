{
       "Source": "hirunews",
       "Timestamp": "Tuesday, 22 November 2022 - 15:30",
       "Headline": "ඉන්දුනීසියාවේ භූමිකම්පාවෙන් මියගිය සංඛ්‍යාව 252 ක් දක්වා ඉහළට",
       "News Content": "ඉන්දුනීසියාවේ බටහිර ජාවා හි සියන්ජුර් (Cianjur) නගරයට බලපෑ රිච්ටර් මාපක 5.6 ක් වූ ප්‍රභල භූමිකම්පාවෙන් මියගිය සංඛ්‍යාව මේ වන විට 252 ක් දක්වා ඉහළ ගොස් ඇති බව සියන්ජුර් ප්‍රාදේශීය බලධාරීන් පවසනවා.\nසියන්ජුර් ප්‍රාදේශීය පාලනය නිකුත් කල ට්විටර් පණිවිඩයක දැක්වුණේ මෙම ව්‍යසනය හේතුවෙන් තවමත් පුද්ගලයින් තිස් එක් දෙනෙකු අතුරුදහන් වී ඇති බවයි.\nමීට අමතරව තවත් පුද්ගලයින් 377 දෙනෙකු තුවාල ලබා ඇති අතර අවතැන් වූ පුද්ගලයින් සංඛ්‍යාව 7,060 දක්වා ඉහළ ගොස් ඇති බව ද එහි සඳහන් වෙනවා.\nඉන්දුනීසියාවේ බටහිර ජාවා පළාතේ සියන්ජුර් හි සිදුවූ භූමිකම්පාව නිසා ඇති වූ නාය යෑම් හේතුවෙන් මුදා ගැනීමේ කටයුතු තව තවත් දුෂ්කර වී ඇති අතර මුදා ගැනීමේ මෙහෙයුම් සඳහා අතිරේක හමුදා ඛණ්ඩ කැඳවීමටත් ඉන්දුනීසියානු බලධාරීන් පියවර ගෙන තිබෙනවා.",
       "URL": "https://www.hirunews.lk/321007/ඉන්දුනීසියාවේ-භූමිකම්පාවෙන්-මියගිය-සංඛ්‍යාව-252-ක්-දක්වා-ඉහළට",
       "Category": "Local News",
       "Parent URL": "https://www.hirunews.lk/local-news.php?pageID=716"
}