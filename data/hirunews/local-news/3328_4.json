{
       "Source": "hirunews",
       "Timestamp": "Wednesday, 29 May 2019 - 18:21",
       "Headline": "නොච්චියාගම රිය අනතුරකින් මව සහ පුතා මරුට",
       "News Content": "නොච්චියාගම සිංහාරගම ප්‍රදේශයේ සිදුවු රිය අනතුරකින් මවක් සහ ඇයගේ පුත්‍රයා ජීවිතක්ෂයට පත්ව තිබෙනවා.\nඅද උදෑසන ත්‍රී රෝද රථයක් කන්ටේනර් රථයක ගැටීමෙනුයි අනතුර සිදුවී ඇත්තේ.\nමියගොස් ඇත්තේ 45 හැවිරිදි කාන්තාවක් සහ 12 හැවිරිදි පුත්‍රයායි.\nමෙම කාන්තාවගේ සැමියා ද බරපතල තුවාල ලබා අනුරාධපුර රෝහලට ඇතුලත් කර තිබෙනවා.\nකන්ටේනර් රථයේ රියදුරාට වේගය පාලනය කර ගැනීමට නොහැකිවීමෙන් අනතුර සිදුව ඇති බවටයි අනාවරණ වී ඇත්තේ.\nසැකකරු අත්අඩංගුවට ගෙන ඇති අතර නොච්චියාගම පොලිසිය විමර්ශණ සිදු කරනවා.",
       "URL": "https://www.hirunews.lk/217335/නොච්චියාගම-රිය-අනතුරකින්-මව-සහ-පුතා-මරුට",
       "Category": "Local News",
       "Parent URL": "https://www.hirunews.lk/local-news.php?pageID=3328"
}