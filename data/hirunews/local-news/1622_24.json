{
       "Source": "hirunews",
       "Timestamp": "Sunday, 17 October 2021 - 13:01",
       "Headline": "වෙන්දේසි වූ පොල් සංඛ්‍යාව පහත වැටෙයි",
       "News Content": "පසුගිය සතියේ පැවති පොල් වෙන්දේසිය සඳහා ඉදිරිපත් කෙරුණු පොල් ගෙඩි සංඛ්‍යාව 988,614 දක්වා පහත වැටී තිබෙනවා.\nඊට පෙර සතියේ ඒ සඳහා පොල්ගෙඩි 1,558,000 කට වැඩි සංඛ්‍යාවක් ඉදිරිපත් කෙරුණා.\nපසුගිය සතියේ පැවති පොල් වෙන්දේසියේ දී අලෙවි වී ඇත්තේ ද පොල් ගෙඩි 619,623 ක් පමණයි.\nඑහිදී පොල්ගෙඩියක් සඳහා හිමිවූ සාමාන්‍ය මිල රුපියල් 48 යි ශත 43 ක්.\nමේ අතර, තේ වෙන්දේසිය සඳහා ඉදිරිපත් කෙරුණු තේ ප්‍රමාණය ද කිලෝග්‍රෑම් මිලියන 5 යි දශම 7 ක් ලෙස පහත වැටුණා.\nතේ අපනයනකරුවන්ගේ සම්මේලනය සඳහන් කළේ ඊට පෙර සතියේ වෙන්දේසිය සඳහා තේ කිලෝග්‍රෑම් මිලියන 06 ක් ඉදිරිපත් කෙරුණු බවයි.",
       "URL": "https://www.hirunews.lk/285248/වෙන්දේසි-වූ-පොල්-සංඛ්‍යාව-පහත-වැටෙයි",
       "Category": "Local News",
       "Parent URL": "https://www.hirunews.lk/local-news.php?pageID=1622"
}