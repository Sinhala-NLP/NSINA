{
       "Source": "hirunews",
       "Timestamp": "Monday, 24 August 2020 - 12:51",
       "Headline": "උප අගමැති ධුරයක් ගැන සාකච්ඡා සිදුකර නැහැ - ජී.එල්. කියයි (වීඩියෝ)",
       "News Content": "19 වන ආණ්ඩුක්‍රම ව්‍යවස්ථා සංශෝධනයෙන් පිහිටවූ ස්වාධීන කොමිෂන් සභා තරම් දේශපාලනීකරණය වූ ආයතන තවත් නොමැති බව ශ්‍රී ලංකා පොදුජන පෙරමුණේ සභාපති අමාත්‍ය මහාචාර්ය ජී.එල්. පීරිස් පවසනවා.\nනෙළුම් මාවත පක්ෂ කාර්යාලයේ අද කැඳවා තිබූ මාධ්‍ය හමුවකට එක්වෙමිනුයි ඔහු මේ බව කියා සිටියේ.\nඅදාළ මාධ්‍ය හමුවේදී යෝජිත නව ව්‍යවස්ථා සංශෝධනයෙන් නියෝජ්‍ය අග්‍රාමාත්‍ය ධුරයක් ඇති කිරීම සම්බන්ධයෙන් මාධ්‍යවේදීන් මහාචාර්ය ජී.එල්. පීරිස් අමාත්‍යවරයාගෙන් විමසීමක් කළා.\nඑහිදි ඔහු ප්‍රකාශ කළේ ඒ සම්බන්ධයෙන් මේ දක්වා නිල සාකච්ඡාවක් සිදුකර නොමැති බවයි. කෙසේ වෙතත් අවශ්‍ය නම් එවැනි වරප්‍රසාද පවතින බවද මහාචාර්ය ජී.එල්.පීරිස් අමාත්‍යවරයා පෙන්වා දුන්නා.",
       "URL": "https://www.hirunews.lk/248523/උප-අගමැති-ධුරයක්-ගැන-සාකච්ඡා-සිදුකර-නැහැ-ජී-එල්-කියයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2501"
}