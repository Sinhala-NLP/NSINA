{
       "Source": "hirunews",
       "Timestamp": "Friday, 19 November 2021 - 12:12",
       "Headline": "මේ දිනවල පස්වරුවේ ලංකාවට ඉහළ අහසේ දිස්වෙන ග්‍රහයෝ (වීඩියෝ)",
       "News Content": "ශ්‍රී ලංකාවාසීන්ට මේ දිනවල බ්‍රහස්පති, සෙනසුරු සහ සිකුරු ග්‍රහයින් ඉහළ අහසේ ඉතා පැහැදිලිව දැකබලා ගත හැකි බව කොළඹ විශ්වවිද්‍යාලයේ භෞතික විද්‍යා අංශයේ තාරකා විද්‍යා හා අභ්‍යවකාශ විද්‍යා ඒකකයේ අධ්‍යක්ෂ මහාචාර්ය චන්දන ජයරත්න පවසනවා.\nමහාචාර්යවරයා පවසන්නේ ඉර බැසයාමෙන් පසු බටහිර අහසේ පැය දෙකහාමරක කාලය ඇතුළත මෙම ග්‍රහයින් තුන එක පෙළට දැකබලා ගත හැකි බවයි.\nමේ අතර වසර 600 කින් පමණ දීර්ඝතම චන්ද්‍රග්‍රහණය අද දිනය දී දිස් වෙනවා.\nඑහි දී චන්ද්‍රයාගේ මුහුණත 99%කින් රත් පැහැගැන්වෙනු ඇති බවයි අභ්‍යවකාශ විශේෂඥයි පවසන්නේ.\nමෙම චන්ද්‍රග්‍රහණය ශ්‍රී ලංකා වේලාවෙන් අද (19) පෙරවරු 11.32ට ආරම්භ වී පැය 06යි විනාඩි 01ක කාලයක් පවතිනු ඇති බවයි නාසා ආයතනය ප්‍රකාශ කළේ.",
       "URL": "https://www.hirunews.lk/288524/මේ-දිනවල-පස්වරුවේ-ලංකාවට-ඉහළ-අහසේ-දිස්වෙන-ග්‍රහයෝ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1551"
}