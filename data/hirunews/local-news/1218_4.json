{
       "Source": "hirunews",
       "Timestamp": "Thursday, 21 April 2022 - 17:14",
       "Headline": "මේ වසරේ උසස් පෙළ විභාගය ඔක්තෝම්බර් මස 17 වනදා ඇරඹේ",
       "News Content": "මේ වසරේ උසස් පෙළ විභාගය ඔක්තෝම්බර් මස 17 වනදා සිට නොවැම්බර් මස 12 වනදා දක්වා පැවැත්වීමට නියමිත බව අධ්‍යාපන සහ වැවිලි කර්මාන්ත අමාත්‍ය රමේෂ් පතිරණ පවසනවා.\nපාර්ලිමේන්තුවේදී අදහස් පළ කරමින් අධ්‍යාපන අමාත්‍යවරයා සඳහන් කළේ මේ වසරේ 5 ශ්‍රේණිය ශිෂ්‍යත්ව විභාගය ඔක්තෝම්බර් මස 16 වනදා පැවැත්වීමට නියමිත බවයි.\nඑමෙන්ම, පසුගිය වසරේ සාමාන්‍ය පෙළ විභාගය මැයි මස 23 වනදා සිට ජුනි මස පළවනදා දක්වා පැවැත්වෙන බවයි අධ්‍යාපන අමාත්‍යවරයා අද පාර්ලිමේන්තුවේදී අදහස් දක්වමින් කියා සිටියේ.",
       "URL": "https://www.hirunews.lk/302461/මේ-වසරේ-උසස්-පෙළ-විභාගය-ඔක්තෝම්බර්-මස-17-වනදා-ඇරඹේ",
       "Category": "Local News",
       "Parent URL": "https://www.hirunews.lk/local-news.php?pageID=1218"
}