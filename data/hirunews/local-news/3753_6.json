{
       "Source": "hirunews",
       "Timestamp": "Wednesday, 12 September 2018 - 7:30",
       "Headline": "බස් සංගම් සියයට 10 ගාස්තු සංශෝධනයක් ඉල්ලයි",
       "News Content": "වැඩිවූ ඉන්ධන මිලට සාපේක්ෂව බස් ගාස්තුව සියයට 10 කින් වැඩිකළ යුතු බව සමස්ත ලංකා පෞද්ගලික බස් සමාගම් සම්මේලනය පවසනවා.\nඑමෙන්ම දැනට අවම ගාස්තුව ලෙස පවතින රුපියල් 12, රුපියල් 15 විය යුතු බවයි එම සම්මේලනයේ ප්‍රධාන ලේකම් අංජන ප්‍රියංජිත් හිරු ප්‍රවෘත්ති අංශයට සඳහන් කළේ.\nමේ අතර, අන්තර් පළාත් පෞද්ගලික බස් රථ සංගමය සහ ජාතික ගමනාගමන කොමිෂන් සභාව අතර සාකච්ඡාවක් අද (12) පැවැත්වීමට නියමිතයි.\nඑහිදී ඉන්ධන මිල වැඩිවීමත් සමඟ බස් ගාස්තු සංශෝධනයක අවශ්‍යතාව සම්බන්ධයෙන් එම කොමිසම දැනුම්වත් කරන බවයි සංගමයේ සභාපති සරත් විජිත කුමාර සඳහන් කළේ.",
       "URL": "https://www.hirunews.lk/199686/බස්-සංගම්-සියයට-10-ගාස්තු-සංශෝධනයක්-ඉල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=3753"
}