{
       "Source": "hirunews",
       "Timestamp": "Monday, 11 April 2022 - 13:51",
       "Headline": "අස්වැන්න සරු වුවත්, අලෙවිය වියවුල් වූ විලච්චියේ වට්ටක්කා (වීඩියෝ)",
       "News Content": "පසුගිය කාලය පුරා පොහොර අර්බුදය ඇතුළු විවිධ ගැටලු හේතුවෙන් ගොවිතැනට උදාවී තිබුණේ එතරම් සුබ කාලයක් නම් නොවෙයි.\nඑවන් අර්බුද මැද දුක් මහන්සියෙන් වගා කරගත් වට්ටක්කා අස්වැන්න අලෙවි කර ගත නොහැකිව තැවෙන ගොවීන් පිරිසක් පිළිබඳ අපට වාර්තා\nවුණේ විලච්චිය ප්‍රදේශයෙන්.\nපොහොර අර්බුදය ඇතුළු අනේක විධ ගැහැට විඳිමින් අනුරාධපුර - විලච්චිය ප්‍රදේශයේ ගොවින් වගා කළ වට්ටක්කා වගාවේ ඵලදාව අසීරු තත්ත්වයකට ලක් ව තිබෙනවා.\nසිංහල - දෙමළ අලුත් අවුරුදු සමය වෙනුවෙන් ඔවුන් මෙම අස්වැන්න නෙලා ගත්තේ දහසකුත් එකක් බලාපොරොත්තු පොදි බැඳගනිමින්.\nනමුත් ඔවුන් නෙලාගත් මේ අස්වැන්න තවමත් නිවෙස්වෙල ගොඩගසාගෙන සිටීමට සිදුව ඇත්තේ මේ දිනවල වට්ටක්කා සදහා නිසි වෙළදපොලක් නොමැති කමින් බවයි ඔවුන් පෙන්වාදෙන්නේ.\nමේ දිනවල රටේ පවතින ආර්ථික දේශපාලන වාතාවරණය හමුවේ මොවුන් වෙන කවරදාකටවත් වඩා අද තවත් අසරණ භාවයට පත්ව සිටිනවා.\nඔවුන් ඉල්ලා සිටින්නේ තම වට්ටක්කා අස්වැන්න විකුනාගැනීම සදහා පහසුකම් සලසා දෙන ලෙසයි.",
       "URL": "https://www.hirunews.lk/301725/අස්වැන්න-සරු-වුවත්-අලෙවිය-වියවුල්-වූ-විලච්චියේ-වට්ටක්කා-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1237"
}