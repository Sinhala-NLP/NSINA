{
       "Source": "hirunews",
       "Timestamp": "Wednesday, 06 September 2023 - 18:43",
       "Headline": "තියුණු ආයුධවලින් පහර දී කාන්තාවක් ඝාතනය කරයි",
       "News Content": "තියුණු ආයුධවලින් සිදු කළ පහරදීමක් හේතුවෙන් පොතුවිල - කහවත්ත ප්‍රදේශයේ පදිංචි 39 හැවිරිදි පුද්ගලයෙකු ජීවිතක්ෂයට පත්ව තිබෙනවා.\nඑම පුද්ගලයා තරුණියක් සමඟ පවත්වාගෙන ගිය ප්‍රේම සබඳතාවක් මුල් කරගනිමින් එම තරුණියගේ පියා සහ සහෝදරයා විසින් මෙම පහරදීම සිදු කර ඇති බවයි වාර්තා වන්නේ.\nරොටුඹ - දන්ලන්දහේන ප්‍රදේශයේ නිවසක කැපුම් තුවාල සහිතව පුද්ගලයෙකු වැටී සිටින බවට රොටුඹ පොලිස් ස්ථානයට ලද තොරතුරක් මත විමර්ශන නිලධාරීන් අදාළ පුද්ගලයා සොයාගෙන තිබෙනවා.\nඅනතුරුව පොලිසිය විසින් තුවාලකරු ඌරුබොක්ක රෝහලට ඇතුළත් කර ඇතත් පසුව ඔහු මියගොස් තිබුණා.\nඑලෙස මියගොස් ඇත්තේ 39 හැවිරිදි පොතුවිල - කහවත්ත ප්‍රදේශයේ පදිංචිකරුවෙක්.\nඔහු රොටුඹ දන්ලන්දහේන ප්‍රදේශයේ තරුණියක් සමඟ ප්‍රේම සබඳතාවක් පවත්වාගෙන ගොස් ඇති අතර අදාළ තරුණියගේ පවුලේ ඥාතීන් සමඟ ආරවුලක් ඇතිකරගෙන තිබුණා.\nඑම ආරවුල මුල්කරගෙන අදාළ තරුණියගේ පියා සහ සහෝදරයා විසින් පිහියකින් හා උදැල්ලකින් සිදු කළ පහරදීමක් හේතුවෙන් මෙම මරණය සිදුව ඇති බවටයි විමර්ශනවලදී අනාවරණ වී ඇත්තේ.\nමෙම අපරාධය සම්බන්ධව අදාළ තරුණියගේ වයස අවුරුදු 64ක් වන පියා සහ වයස අවුරුදු 19ක් වන ඇයගේ සහෝදරයා රොටුඹ පොලිස් ස්ථානය මගින් අත්අඩංගුවට ගෙන තිබෙනවා.\nසිද්ධිය සම්බන්ධයෙන් රොටුඹ පොලීසිය වැඩිදුර විමර්ශන සිදුකරන අතර සැකකරුවන් මොරවක අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/347368/තියුණු-ආයුධවලින්-පහර-දී-කාන්තාවක්-ඝාතනය-කරයි",
       "Category": "Local News",
       "Parent URL": "https://www.hirunews.lk/local-news.php?pageID=48"
}