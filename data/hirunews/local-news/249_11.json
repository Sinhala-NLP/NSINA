{
       "Source": "hirunews",
       "Timestamp": "Wednesday, 21 June 2023 - 13:57",
       "Headline": "කටුනායක ගුවන්තොටුපලේ දෙවන පර්යන්තයේ ඉදිකිරීම් කටයුතු නැවත අරඹයි",
       "News Content": "කටුනායක ගුවන්තොටුපලේ දෙවන පර්යන්තයේ ඉදිකිරීම් කටයුතු නැවත ආරම්භ කළ බව වරාය, නාවික හා ගුවන් සේවා අමාත්‍යාංශය පවසනවා.\nජපාන ගුවන්තොටුපල උපදේශන සමාගමේ අධීක්ෂණය යටතේ සිදුකෙරෙන එම ඉදිකිරීම් කටයුතු සඳහා රුපියල් මිලියන 500ක මුදලක් වැය කරනු ලබන්නේ ගුවන්තොටුපල සහ ගුවන් සේවා සමාගමේ මූල්‍ය ප්‍රතිපාදන මගින්.\nශ්‍රී ලංකාව ආර්ථික වශයෙන් බංකොලොත් බවට ප්‍රකාශයට පත් කිරීමෙන් පසු ජපාන ජයිකා ආයතනය ලබාදුන් ණය මුදල් අත්හිටුවීමත් සමඟ දෙවන පර්යන්තයේ ඉදිකිරීම් කටයුතු අතරමග නතර කරනු ලැබුවා.",
       "URL": "https://www.hirunews.lk/338610/කටුනායක-ගුවන්තොටුපලේ-දෙවන-පර්යන්තයේ-ඉදිකිරීම්-කටයුතු-නැවත-අරඹයි",
       "Category": "Local News",
       "Parent URL": "https://www.hirunews.lk/local-news.php?pageID=249"
}