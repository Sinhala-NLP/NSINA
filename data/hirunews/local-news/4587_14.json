{
       "Source": "hirunews",
       "Timestamp": "Thursday, 30 March 2017 - 16:52",
       "Headline": "එජාප යේ සිදුවන බරපතල වෙනස",
       "News Content": "අමාත්‍ය ෆීල්ඩ් මාර්ෂල් සරත් ෆොන්සේකාට එජාප යේ උප නායක තනතුරක් පිරිනැමීම ඇතුළු එම පක්ෂය තුළ සිදු කිරීමට නියමිත සුවිශේෂී වෙනස්කම් පිළිබඳ ලබන බදාදා (05) රැස්වන කෘත්‍යාධිකාරි මණ්ඩල රැස්වීමේ දී තීරණය කිරීමට නියමිත බව පක්ෂයේ ජ්‍යෙෂ්ටයෙකු කියා සිටියා.\nදැනට එ ජා පයේ උප නායකයා වන්නේ අමාත්‍ය රවී කරුණානායකයි.\nතවත් උප නායක තනතුරක් හා නියෝජ්‍ය නායක තනතුරු සංඛ්‍යාව 3 දක්වා වැඩි කිරීම ගැන පළ වන වාර්තා ගැන විමසූ විට ජ්‍යෙෂ්ට ප්‍රකාශකයා කියා සිටියේ එවැන්නක් ගැන තමන් නොදන්නා බවයි.\nපසුගිය 28 වැනි දා පැවති මාධ්‍ය හමුවක දී පක්ෂ සභාපති කබීර් හසීම් අමාත්‍යවරයා අලුත් වෙනස්කම් ගැන ඉඟි පළ කළා.\n\"අපේ කෘත්‍යාධිකාරී මණ්ඩලය පස් වෙනිදා රැස්වෙන්න අදහස් කරනවා. අපි අදහස් කළා යම් යම් තනතුරු අලුතින් ඇති කරන්න ඕන කියා. අපි විපක්ෂයේ අවුරුදු විස්සක් හිටපු පක්ෂයක් හැටියට ආණ්ඩු පක්ෂයට එනකොට අපිට එන බර වැඩි වෙනවා. බර බෙදා ගැනීම සඳහා තනතුරු වැඩියෙන් ඇති කිරීම සඳහා අපි අදහස් කළා. අපි සමග අලුතින් එකතු වු පක්ෂ නායකයන්ට වැඩි ඉඩක් දීමට අපිට අලුත් තනතුරු ඇති කරන්න අදහස් කෙළේ. සරත් පොන්සේකා මහතා ඉන් එක්කෙනෙක්. පක්ෂය හැම වෙලාවේම විවෘතයි වෙනස් කම් වලට ඕනම තනතුරක් වෙනස් කරන්න පක්ෂයට පුළුවන්.\"",
       "URL": "https://www.hirunews.lk/158123/එජාප-යේ-සිදුවන-බරපතල-වෙනස",
       "Category": "Local News",
       "Parent URL": "https://www.hirunews.lk/local-news.php?pageID=4587"
}