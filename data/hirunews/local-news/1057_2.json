{
       "Source": "hirunews",
       "Timestamp": "Thursday, 30 June 2022 - 13:39",
       "Headline": "වර්ෂාව බාධා කළ ගාලු ටෙස්ට් තරගය සවස 01:45 ට ආරම්භ කිරීමට සැලසුම්",
       "News Content": "ශ්‍රී ලංකා කණ්ඩායම සහ සංචාරක ඕස්ට්‍රේලියානු කණ්ඩායම අතර ගාල්ල ජාත්‍යන්තර ක්‍රිකට් ක්‍රීඩාංගණයේ දී පැවැත්වෙන පළමු ටෙස්ට් තරගයේ දෙවැනි දිනයට රාත්‍රියේ සිට ඇද හැලුණු දැඩි වර්ෂාවෙන් බාධා පැමිණුනා.\nඅද දහවල් 12 ට ක්‍රීඩාංගණයේ තණතීරුව පරීක්ෂාකල විනිශ්චකරුවන් තීරණය කළේ අද පස්වරු 01:45 ට තරගය ආරම්භ කිරීමටයි.\nඒ අනුව අද තරගය පන්දු ඕවර 59 ක ට සීමා වෙනවා.\nසවස 03:45 තරගය තේ පානය සඳහා අත්හිටවන අතර නැවත සවස 4.05 ට ආරම්භ කෙරෙන අද තරගයේ අවසන් අදියර සවස 6 දක්වා පැවැත්වීමට නියමිතයි.",
       "URL": "https://www.hirunews.lk/308623/වර්ෂාව-බාධා-කළ-ගාලු-ටෙස්ට්-තරගය-සවස-0145-ට-ආරම්භ-කිරීමට-සැලසුම්",
       "Category": "Local News",
       "Parent URL": "https://www.hirunews.lk/local-news.php?pageID=1057"
}