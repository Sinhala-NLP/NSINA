{
       "Source": "hirunews",
       "Timestamp": "Wednesday, 18 December 2019 - 11:09",
       "Headline": "ඇල්පිටිය ප්‍රාදේශීය සභාවට තේරී පත්වූ පොදුජන පෙරමුණේ සහ නිදහස් සන්ධානයේ මන්ත්‍රීවරුන් දිවුරුම් දෙයි",
       "News Content": "ඇල්පිටිය ප්‍රාදේශීය සභාවට තේරී පත්වූ ශ්‍රී ලංකා පොදුජන පෙරමුණේ මන්ත්‍රීවරුන් 15 දෙනෙකු සහ එක්සත් ජනතා නිදහස් සන්ධානයේ මන්ත්‍රීවරුන් තුන්දෙනා, අද දකුණු පළාත් ආණ්ඩුකාර ආචාර්ය විලී ගමගේ ඉදිරියේ දිවුරුම් දෙනු ලැබුවා.\nශ්‍රී ලංකා පොදුජන පෙරමුණෙන් මෙම ප්‍රාදේශිය සභාව සඳහා මන්ත්‍රීවරුන් 17 දෙනෙකු තේරී පත්වූ අතර, පෞද්ගලික හේතූන් මත දෙදෙනෙකු අද දිවුරුම්දීමේ අවස්ථාවට සහභාගිවී නැහැ.\nපසුගිය ඔක්තෝම්බර් මස 11 වන දා පැවති මැතිවරණයේදී කොට්ඨාශ 17ම ජය ගනු ලැබුවේ ශ්‍රී ලංකා පොදුජන පෙරමුණ විසින්. එහිදී එක්සත් ජාතික පක්ෂයට මන්ත්‍රී ධුර 7 ක් සහ ජනතා විමුක්ති පෙරමුණට මන්ත්‍රී ධුර දෙකක්ද හිමිවුණා.",
       "URL": "https://www.hirunews.lk/230487/ඇල්පිටිය-ප්‍රාදේශීය-සභාවට-තේරී-පත්වූ-පොදුජන-පෙරමුණේ-සහ-නිදහස්-සන්ධානයේ-මන්ත්‍රීවරුන්-දිවුරුම්-දෙයි",
       "Category": "Local News",
       "Parent URL": "https://www.hirunews.lk/local-news.php?pageID=2996"
}