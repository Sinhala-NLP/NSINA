{
       "Source": "hirunews",
       "Timestamp": "Sunday, 07 August 2022 - 15:07",
       "Headline": "පළමු රන්දෝලි පෙරහර අද - ආදිවාසීන් මී පැණි පූජා කරයි (වීඩියෝ)",
       "News Content": "මහනුවර - ඇසළ මංගල්‍යයේ පළමු රන්දෝලි පෙරහර අද (07) වීථි සංචාරය කිරීමට නියමිතයි.\nආදිවාසීන්ගේ පුරාණ චාරිත්‍රවලට අනුව සිදුකරන මී පැණි පූජාව අද පෙරවරුවේ ශ්‍රී දළදා මාළිගාවේදී පැවැත්වුණා.\nආදිවාසී නායක ඌරුවරිගේ වන්නිලැත්තන් ඇතුලු පිරිස පිළිගනු ලැබුවේ දියවඩන නිලමේ ප්‍රදීප් නිලංග දෑල විසින්.\nවන්නිලඇත්තන් විසින් ගෙන එන ලද නැවුම් මීපැණි දළදා වහන්සේට පූජා කිරීම සිදුවූයේ ඉන් අනතුරුවයි.\nඅද රාත්‍රියේ පැවැත්වෙන ප්‍රථම රන්දෝලි පෙරහර නැරඹීමට ද ආදිවාසීන් එක්වනවා.\nමහනුවර ඇසළ මංගල්‍යයේ පළමු රන්දෝලි පෙරහර මංගල්‍යයට සහභාගිවන අලි ඇතුන් සඳහා විශේෂ වෛද්‍ය සායනයක් ද අද ශ්‍රී දළදා මාළිගාව සහ සිව් මහල් දේවාල පරිශ්‍රයේදී පැවැත්වුණා.\nඒ, පේරාදෙණිය විශ්වවිද්‍යාලයේ පශු වෛද්‍ය පීඨයේ වෛද්‍යවරුන් සහ ශිෂ්‍ය ශිෂ්‍යාවන් පිරිසකගේ සහභාගීත්වයෙන්.",
       "URL": "https://www.hirunews.lk/312159/පළමු-රන්දෝලි-පෙරහර-අද-ආදිවාසීන්-මී-පැණි-පූජා-කරයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=958"
}