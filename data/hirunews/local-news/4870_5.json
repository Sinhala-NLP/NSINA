{
       "Source": "hirunews",
       "Timestamp": "Wednesday, 21 September 2016 - 10:42",
       "Headline": "පස්ගම - නාථ දේවාලයේ ඇත්දළ යුගලය අතුරුදන්",
       "News Content": "මහනුවර - පහතහේවාහැට ඓතිහාසික පස්ගම නාථ දේවාලයේ තිබූ වසර 100 කට වඩා ඉපැරණි ඇත්දළ යුගලය සොරකම් කර තිබෙනවා.\nදේවාල ද්වාරයේ සියුම් ස්ථානයකින් අලවංගුවක් ඇතුළු කර උළුවස්සේ කොටසක් කඩා මෙම සොරකම සිදුකර ඇති බව පරීක්ෂණ පවත්වන තලාතුඔය පොලිසිය සඳහන් කළා.\nමෙම ඇත්දළ යුගලය තැන්පත් කර තිබූ ස්ථානයට ඇතුළු වීමට අවසර ඇත්තේ දේවාලයේ කපු මහතුන් දෙදෙනාට සහ ගිහිභාරකරුට පමණක් බවයි ප්‍රදේශවාසීන් කියා සිටියේ.\nවළගම්බා රාජ්‍ය සමයේ මෙම දේවාලය ඉදිකර ඇති අතර, අතුරුදන් වූ ඇත්දළ යුගලය අඩි 6 ක පමණ දිගකින් යුක්ත බව සඳහන්.",
       "URL": "https://www.hirunews.lk/143467/පස්ගම-නාථ-දේවාලයේ-ඇත්දළ-යුගලය-අතුරුදන්",
       "Category": "Local News",
       "Parent URL": "https://www.hirunews.lk/local-news.php?pageID=4870"
}