{
       "Source": "hirunews",
       "Timestamp": "Saturday, 30 July 2016 - 18:23",
       "Headline": "මෝදර ඝාතනය ගැන අංශ කිහිපයකින් පරීක්ෂණ",
       "News Content": "කොළඹ - මෝදර - රෙඩ්බානාවත්ත ප්‍රදේශයේදී පුද්ගලයෙකු වෙඩි තබා ඝාතනය කිරීමේ සිද්ධිය සම්බන්ධයෙන් පරීක්ෂණ කටයුතු අංශ කිහිපයක් ඔස්සේ මේ වනවිට ක්‍රියාත්මක බව පොලිසිය පවසනවා.\nසිද්ධියෙන් ජීවිතක්ෂයට පත්වුණේ නිරෝෂන් සුරේන් ප්‍රසන්න නැමැති තිස් හැවිරිදි පුද්ගලයෙක්.\nඊයේ (29) පස්වරුවේ ඔහු සිය නිවසේ සිටියදී ත්‍රීරෝද රථයකින් පැමිණි පුද්ගලයින් තුන් දෙනෙකු මොහුට වෙඩි තබා පළාගොස් තිබුණා.\nමියගිය පුද්ගලයා 2014 වසරේදී ග්‍රෑන්ඞ්පාස් ප්‍රදේශයේ සිදුවූ ඝාතන සිදුවීමක් සම්බන්ධයෙන් චෝදනා එල්ල වී රක්ෂිත බන්ධනාගාර ගතව සිට ඇප ලබා පැමිණ ඇත්තේ මීට මසකට පමණ පෙරයි.\nකෙසේ වෙතත් මියගිය පුද්ගලයාගේ බිරිද හිරු ප්‍රවෘත්ති අංශයට සදහන් කළේ තම සැමියා නිවසේ සිටින අවස්ථාවේදී නාදුනන පුද්ගලයෙකු පැමිණ වෙඩි තබා පළාගිය බවයි.",
       "URL": "https://www.hirunews.lk/139410/මෝදර-ඝාතනය-ගැන-අංශ-කිහිපයකින්-පරීක්ෂණ",
       "Category": "Local News",
       "Parent URL": "https://www.hirunews.lk/local-news.php?pageID=4943"
}