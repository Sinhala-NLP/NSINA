{
       "Source": "hirunews",
       "Timestamp": "Sunday, 02 July 2023 - 17:05",
       "Headline": "කඩුවෙල පාරවල් වැසේ",
       "News Content": "කඩුවෙල පොලිස් වසමේ පිහිටි සංඛපිට්ටි පුරාණ විහාරස්ථානයේ වාර්ෂිකව පැවැත්වෙන පෙරහැර මංගල්‍යයේ අවසන් පෙරහැර අද දින (2023. 07. 02) දින රාත්‍රී 8.00 සිට පසුදා අළුයම 3.00 දක්වා වීදී සංචාරය කෙරේ.\nමෙම පෙරහැර සංඛපිට්ටි පුරාණ විහාරස්ථානයෙන් ආරම්භ වී නව නුවර මාර්ගය ඔස්සේ (177 මාර්ගය) මාළඹේ හා කොතලාවල දෙසින් දක්ෂිණ අධිවේගි මාර්ග පිවිසුම දක්වා පැමිණ රාජසිංහ මාවත ඔස්සේ කොළඹ අවිස්සාවෙල්ල ප්‍රධාන මාර්ගයේ (143 මාර්ගය) හේවාගම අධිවේගි පිවිසුම මාර්ග පිවිසුම අසල සිට කඩුවෙල මංසන්ධිය දක්වා පැමිණ දකුණට හැරී මාලඹේ දෙසට ගමන් කර නැවත විහාරස්ථානයට පැමිණීමට නියමිතය.\nමෙම පෙරහැර පැවැත්වෙන කාලය තුළ ඉහත මාර්ග වල දැඩි වාහන තදබදයක් ඇතිවිය හැකි බැවින් එම මාර්ග පසුකරන වාහන වලට හැතිතාක් විකල්ප මාර්ග භාවිතා කරන ලෙසට පොලිස් රථ වාහන අංශය මහජනතාවගෙන් ඉල්ලා සිටී.",
       "URL": "https://www.hirunews.lk/339758/කඩුවෙල-පාරවල්-වැසේ",
       "Category": "Local News",
       "Parent URL": "https://www.hirunews.lk/local-news.php?pageID=219"
}