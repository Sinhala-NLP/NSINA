{
       "Source": "hirunews",
       "Timestamp": "Saturday, 10 June 2017 - 12:52",
       "Headline": "ජපන් වාර්තාව ඇමතිට භාර දෙයි",
       "News Content": "රට තුළ විටින් විට ඇති වන ස්වභාවික ආපදා පිළිබඳ ජපන් විශේෂඥ කණ්ඩායම විසින් සිදුකළ තාක්ෂණික අධ්‍යයන වාර්තාව අද ආපදා කළමනාකරණ අමාත්‍ය අනුර ප්‍රියදර්ශන යාපා වෙත භාර දෙනු ලැබුවා.\nආපදා කළමනාකරණ අමාත්‍යාංශයේදී මෙම වාර්තාව භාර දුන් බවයි අමාත්‍යාංශ ප්‍රකාශකයෙකු සඳහන් කළේ.\nජපාන විශේෂඥයන්ගේ මෙම තාක්ෂණික වාර්තාව මගින් ස්වභාවික ආපදාවන් ඇතිවීමට හේතු වන මිනිස් ක්‍රියාකාරකම් සහ ඒවායෙන් වැළකීමට ගත යුතු දීර්ඝ කාලීන ක්‍රියාමාර්ගයන් පිළිබදව කරුණු ඉදිරිපත් කර තිබෙනවා.",
       "URL": "https://www.hirunews.lk/163242/ජපන්-වාර්තාව-ඇමතිට-භාර-දෙයි",
       "Category": "Local News",
       "Parent URL": "https://www.hirunews.lk/local-news.php?pageID=4476"
}