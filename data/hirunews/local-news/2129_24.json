{
       "Source": "hirunews",
       "Timestamp": "Tuesday, 23 February 2021 - 8:14",
       "Headline": "එන්නත් මිලියන 10ක් මිලදී ගැනීමට කැබිනට් අනුමැතිය",
       "News Content": "ඉන්දියාවේ සීරම් ආයතනයෙන් ලබාගැනෙන කොවිෂීල්ඩ් කොරෝනා එන්නත් මිලියන 10ක් වෙනුවෙන් ගෙවීම් කිරීම සඳහා වන යෝජනාවට අමාත්‍ය මණ්ඩල අනුමැතිය හිමි වූ බව වැඩබලන සෞඛ්‍ය අමාත්‍ය, මහාචාර්ය චන්න ජයසුමන ප්‍රකාශ කළා.\nඑමෙන්ම, ඔක්ස්ෆර්ඩ් - ඇස්ට්‍රාසෙනෙකා එන්නත එංගලන්තයේ මව් සමාගමෙන් මිලදී ගැනීමටද කැබිනට් අනුමැතිය හිමි වූ බවයි ඔහු සඳහන් කළේ.\nඊට අමතරව ලෝක සෞඛ්‍ය සංවිධාන එන්නත්කරණ වැඩසටහන යටතේ ශ්‍රී ලංකාවට කොරෝනා එන්නත් ලබාගැනීමේ ගිවිසුමද අමාත්‍ය මණ්ඩලය මගින් අනුමත කර තිබෙනවා.\nකොවැක්ස් ලෙස හඳුන්වන ලෝක සෞඛ්‍ය සංවිධානයේ කොරෝනා එන්නත් වැඩසටහන යටතේ දුප්පත් සහ මැදි ආදායම් රටවලට කොරෝනා එන්නත් ලබාදෙන්නේ ප්‍රදානයක් ලෙසින්.",
       "URL": "https://www.hirunews.lk/263402/එන්නත්-මිලියන-10ක්-මිලදී-ගැනීමට-කැබිනට්-අනුමැතිය",
       "Category": "Local News",
       "Parent URL": "https://www.hirunews.lk/local-news.php?pageID=2129"
}