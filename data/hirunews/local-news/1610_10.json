{
       "Source": "hirunews",
       "Timestamp": "Saturday, 23 October 2021 - 15:33",
       "Headline": "තරුණයින්ට පහර දුන් පොලිස් නිලධාරියා ඇප මත මුදා හැරෙයි",
       "News Content": "මඩකලපුවේ දී තරුණයින් දෙදෙනෙකුට පහර දීමේ සිද්ධියට අත්අඩංගුවට ගැනුණු පොලිසියේ නිලධාරියා ඇප මත මුදා හැර තිබෙනවා.\nසැකකාර පොලිස් නිලධාරියා අද (23) පෙරවරුවේ අත්අඩංගුවට ගැනුණු අතර පසුව ඔහු මඩකලපුව මහේස්ත්‍රාත් අධිකරණයට ඉදිරිපත් කෙරුණා.\nඑසේම, එම පොලිස් නිලධාරියාගේ වැඩ තහනම් කිරීමට පියවර ගත් බව මහජන ආරක්ෂක අමාත්‍ය රියර් අද්මිරාල් ආචාර්ය සරත් වීරසේකර සඳහන් කළා.\nඑරාවුර් පොලීසියේ රථවාහන අංශයේ නිලධාරියෙකු විසින් තරුණයන් දෙදෙනෙකුට අමානුෂික ලෙස පහරදෙන වීඩියෝ පටයක් මේ දිනවල සමාජ මාධ්‍යයේ සංසරණය වනවා.\nඒ පිළිබඳව සිදුකළ විමර්ශනයකට අදාළවයි  එරාවුර් පොලීසියේ රථවාහන අංශයේ  සේවයේ නියුතුව සිටි මෙම පොලිස් නිලධාරියා අත්අඩංගුවට ගැනුණේ.",
       "URL": "https://www.hirunews.lk/285846/තරුණයින්ට-පහර-දුන්-පොලිස්-නිලධාරියා-ඇප-මත-මුදා-හැරෙයි",
       "Category": "Local News",
       "Parent URL": "https://www.hirunews.lk/local-news.php?pageID=1610"
}