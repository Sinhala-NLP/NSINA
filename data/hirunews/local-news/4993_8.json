{
       "Source": "hirunews",
       "Timestamp": "Friday, 24 June 2016 - 11:41",
       "Headline": "ගලිගමුවේ අනතුරින් මියගිය සංඛ්‍යාව තවත් ඉහළට",
       "News Content": "කෑගල්ල බල්ලපාන හංදිය අසලදී සිදුවු රිය අනතුරින් මියගිය සංඛ්‍යාව 7 ක් දක්වා ඉහළගොස් තිබෙනවා.\nකොළඹ සිට මාවනැල්ල දක්වා ගමන් කල පෞද්ගලික බස් රථයක් සහ වෑන් රථයක් මුහුණට මුහුණ ගැටීමෙනුයි ඊයේ පස්වරුවේ මෙම අනතුර සිදුවුනේ.\nඅනතුරින් එම ස්ථානයේදීම වෑන් රථයේ ගමන් කල පුද්ගලයන් දෙදෙනෙකු සහ කාන්තාවක් මරණයට පත්වුනා.\nඅනතුරින් තුවාල ලබා කෑගල්ල රෝහලේ ප්‍රතිකාර ලබමින් සිටි තවත් කාන්තාවක් ඊයේ  පස්වරුවේ මියගොස් ඇති බවයි පොලිසිය සඳහන් කලේ.\nතුවාල ලබා ප්‍රතිකාර ලබමින් සිටි තවත් 3 දෙනෙකු අද මරණයට පත්වී තිබෙනවා.\nඔවුන් සියලුදෙනා වෑන් රථයේ ගමන් කල පුද්ගලයන් බව සඳහන්.\nබස් රථයේ ගමන්ගත් පුද්ගලයින් 11 දෙනෙක්ද අනතුරින් තුවාල ලැබූ අතර ඔවුන් ඇතුලත් කෙරුණේ කෑගල්ල මහ රෝහලටයි.\nවෑන් රථයේ ගමන්ගත් පිරිස නිට්ටඹුව - ඌරාපොළ ප්‍රදේශයේ පදිංචිකරුවන් වන අතරල දාළදා මාලිගාව වැඳ පුදා ගැනීමෙන් අනතුරුව නැවත නිවෙස් බලා පැමිණෙමින් සිටියදී මෙම අනතුර සිදුව තිබෙනවා.\nමෘත ශරීර කෑගල්ල රෝහලේ තැන්පත් කර ඇති අතර පශ්චාත් මරණ පරීක්ෂණය පැවැත්වීමට නියමිතයි.\nකෑගල්ල පොලිසිය වැඩිදුර විමර්ශණ සිදුකරනවා.",
       "URL": "https://www.hirunews.lk/136328/ගලිගමුවේ-අනතුරින්-මියගිය-සංඛ්‍යාව-තවත්-ඉහළට",
       "Category": "Local News",
       "Parent URL": "https://www.hirunews.lk/local-news.php?pageID=4993"
}