{
       "Source": "hirunews",
       "Timestamp": "Wednesday, 30 August 2017 - 11:10",
       "Headline": "කාන්තාවක් දූෂණය කළ 35 හැවිරිදි පුද්ගලයෙක් රක්ෂිත බන්ධනාගාරයට",
       "News Content": "බලපිටිය, තෙල්වත්ත, මීටියාගොඩ ප්‍රදේශයේ පදිංචිව සිටි 82 හැවිරිදි අවිවාහක කාන්තාවක්‌ රැයක්‌ මුළුල්ලේ අමානුෂික ලෙස දූෂණය කළ බවට චෝදනා මත අත්අඩංගුවටගෙන සිටි 35 හැවිරිදි සැකකරුවෙක් ලබන 07 වන දා දක්වා යළි රක්ෂිත බන්ධනාගාර ගත කිරීමට බලපිටිය මහේස්ත්‍රාත්වරයා නියෝග කර තිබෙනවා.\nතෙල්වත්ත,මීටියාගොඩ දකුණ ප්‍රදේශයේ පදිංචි 82 හැවිරිදි කාන්තාව මේ සම්බන්ධයෙන්  මීටියාගොඩ පොලිසියට පැමිණිලි කර තිබුණා.\nකාන්තාවගෙන් ලද තොරතුරු මත සැකකරු මීටියාගොඩ පොලිසිය විසින් අත්අඩංගුවට ගෙන තිබෙනවා.\nකාන්තාව පොලිසයට පවසා ඇත්තේ අදාල පුද්ගලයාගේ රූපය චායාවක් මෙන් දර්ශනය වූ බවත් ඔහුගේ කොණ්ඩය ඝනට වැවුණු කොණ්ඩයක් බවයි.\nනිවසේ තනිව ජිවත් වන මෙම කාන්තාව ඇස් පෙනීමේ දුර්වල තාවයකින් පෙළුණු තැනතියක් බවයි වාර්තා වන්නේ.\nසිද්ධිය වූ දින රාත්‍රී 7.00 ට පමණ සැකකරු ජනේලයකින් නිවස තුලට ඇතුල් වී රාත්‍රිය මුළුල්ලේම ඇය සමඟ ගත කර ඇති බවටයි පොලිසියට තොරතුරු අනාවරණය වී ඇත්තේ.\nසැකකරුට අදාළව ලැබීමට නියමිත ඩී.එන්.ඒ. වාර්තාව සහ පරීක්‍ෂණවල ප්‍රගතිය වැඩිදුර වාර්තාවක්‌ මගින් මීළඟ නඩු දිනයේ දී අධිකරණයට ඉදිරිපත් කරන ලෙසයි මහෙස්‌ත්‍රාත් අධිකරණය පොලිසියට නියෝග කර ඇත්තේ.\nමෙසේ රිමාන්ඩ් භාරයට පත් කළේ  මැටිවල, තෙල්වත්ත පදිංචි 35 හැවිරිදි පුද්ගලයෙක්.\n82 හැවිරිදි සුගුණවතී  නමැති කාන්තාව රැයක්‌ මුළුල්ලේ අමානුෂික ලෙස දූෂණය කළ බවට ඔහුට චෝදනා එල්ල වී තිබෙනවා.\nකෙසේ වෙතත් මෙම සිදුවීමෙන් සති දෙකකට පසු එම කාන්තාව මියගොස් ඇති අතර මුත්‍රාශයට විෂබීජයක් ඇතුල්වීමෙන් ඇතිවූ අසාද්මික තවක් හේතුවෙන් ඇය මියගොස් ඇති බවයි පොලිසිය සඳහන් කළේ.\nසැකකාර 35 හැවිරිදි පුද්ගලයාට එරෙහිව තවත් මෙවැනිම චෝදනා යටතේ බලපිටිය අධිකරණයේ නඩු විභාගයට ගනිමින් පවතින බවයි පොලිසිය සඳහන් කළේ.",
       "URL": "https://www.hirunews.lk/169733/කාන්තාවක්-දූෂණය-කළ-35-හැවිරිදි-පුද්ගලයෙක්-රක්ෂිත-බන්ධනාගාරයට",
       "Category": "Local News",
       "Parent URL": "https://www.hirunews.lk/local-news.php?pageID=4346"
}