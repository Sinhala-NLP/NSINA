{
       "Source": "hirunews",
       "Timestamp": "Tuesday, 19 July 2022 - 16:22",
       "Headline": "පාර්ලිමේන්තු මාර්ගයේ උද්ඝෝෂණ පැවැත්වීම වළක්වාලමින් අධිකරණය විසින් නියෝගයක් (වීඩියෝ)",
       "News Content": "පාර්ලිමේන්තු මාර්ගයේ උද්ඝෝෂණ පැවැත්වීම වළක්වාලමින් කොළඹ ප්‍රධාන මහේස්ත්‍රාත් අධිකරණය විසින් නියෝගයක් නිකුත් කර තිබෙනවා.\nපොලිස් මාධ්‍ය ප්‍රකාශක කාර්යාලය නිකුත් කළ නිවේදනයක සඳහන් වන්නේ එමගින් මුදලිගේ වසන්ත කුමාර, ගල්වැව සිරිධම්ම හිමි ඇතුළු නම්කරන ලද 14 දෙනෙකුට සහ වෙනත් තැනැත්තන්ට එරෙහිව මෙම නියෝගය නිකුත් කර ඇති බවයි.\nපාර්ලිමේන්තුව අවට මාර්ගවල විරෝධතා දැක්වීම හේතුවෙන් මහජන පීඩාවන් ඇතිවිය හැකි බවට දන්වමින් වැලිකඩ පොලීසිය සිදුකළ ඉල්ලීමකට අනුව අධිකරණය මෙම නියෝගය නිකුත් කර තිබෙනවා.\nඒ අනුව පොල්දූව මංසන්ධියේ සිට පාර්ලිමේන්තු ප්‍රධාන පිවිසුම දක්වා වූ මාර්ගවල විරෝධතා දැක්වීම වළක්වාලමින් අධිකරණය විසින් මෙම නියෝගය නිකුත් කළා.",
       "URL": "https://www.hirunews.lk/310412/පාර්ලිමේන්තු-මාර්ගයේ-උද්ඝෝෂණ-පැවැත්වීම-වළක්වාලමින්-අධිකරණය-විසින්-නියෝගයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1008"
}