{
       "Source": "hirunews",
       "Timestamp": "Monday, 23 May 2022 - 19:12",
       "Headline": "පෝලිම්වල ඉන්න එපා! - ලිට්‍රෝ",
       "News Content": "හෙට (24) අඟහරුවා දා ගෘහස්ථ එල්.පී ගෑස් සිලින්ඩර් බෙදා හැරීමක් සිදු නො වන බව වාර්තා වනවා.\nඒ අනුව කිලෝග්‍රෑම් 12.5, 5 සහ 2.3 ගෑස් සිලින්ඩර් බෙදා හැරීමක් සිදු නො වනු ඇති.\nමේ හේතුවෙන් ගෑස් ලබා ගැනීම සඳහා පෝලිම්වල රැඳී නො සිටින ලෙස යි ලිට්‍රෝ සමාගම මහජනතාවට දැනුම් දෙන්නේ.\nකෙසේ වෙතත්, ගෑස් මෙටි්‍රක් ටොන් 7500ක් සදහා ඇමරිකානු ඩොලර් මිලියන 6.5ක මුදලක් ගෙවා ඇති බවයි ලිට්රෝ සභාපති විජිත හේරත් සදහන් කළේ.\nඒ අනුව ගෑස් මෙටි්‍රක් ටොන් 3500ක් අඩංගු නෞකාවක් එළඹෙන බ්‍රහස්පතින්දා දින මෙරටට පැමිණීමට නියමිතයි.",
       "URL": "https://www.hirunews.lk/305107/පෝලිම්වල-ඉන්න-එපා-ලිට්‍රෝ",
       "Category": "Local News",
       "Parent URL": "https://www.hirunews.lk/local-news.php?pageID=1148"
}