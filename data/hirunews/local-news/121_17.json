{
       "Source": "hirunews",
       "Timestamp": "Sunday, 06 August 2023 - 10:32",
       "Headline": "පොලිස් කොස්තාපල් අනතුරට ලක්කර පලාගිය ලොරි රථය සොයා මෙහෙයුම්",
       "News Content": "බලපත්‍ර නොමැතිව ගවයින් ප්‍රවාහනය  කළ ලොරි රථයක ගැටී තුවාල ලැබූ පොලිස් කොස්තාපල්වරයෙකු ප්‍රතිකාර සඳහා වැලිගම රෝහලට ඇතුළත් කර තිබෙනවා.\nමෙලෙස තුවාල ලබා ඇත්තේ මාතර අපරාධ කොට්ඨාසයට  අනුයුක්තව සේවය කරන පොලිස් කොස්තාපල්වරයෙක් බව වාර්තා වෙනවා.\nබලපත්‍ර නොමැතිව ගවයින් ප්‍රවාහනය කරන  බවට ලද  තොරතුරක් මත මිරිස්ස උඩුපිල හන්දියේ  මාර්ග  බාධක රාජකාරියේ යෙදී සිටියදී පැමිණි ලොරි රථය මෙලෙස පොලිස් කොස්තාපල්වරයා අනතුරට ලක් කර ඇති බව පොලීසිය පවසයි.\nපලාගිය ලොරි රථය සොයා මාතර අපරාධ කොට්ඨාසය විමර්ශන සිදුකරන බව පොලිසිය වැඩිදුරටත් අනාවරණය කරයි.",
       "URL": "https://www.hirunews.lk/343786/පොලිස්-කොස්තාපල්-අනතුරට-ලක්කර-පලාගිය-ලොරි-රථය-සොයා-මෙහෙයුම්",
       "Category": "Local News",
       "Parent URL": "https://www.hirunews.lk/local-news.php?pageID=121"
}