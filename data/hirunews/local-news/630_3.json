{
       "Source": "hirunews",
       "Timestamp": "Monday, 02 January 2023 - 6:29",
       "Headline": "වැසි නොමැති කාලගුණයක්",
       "News Content": "දිවයිනේ ප්‍රධාන වශයෙන් වැසි රහිත කාලගුණ තත්ත්වයක් පවතින බව කාලගුණ විද්‍යා දෙපාර්තමේන්තුව නිවේදනය කරනවා.\nඑම නිවේදනයට අනුව හිමිදිරි උදෑසන කාලයේ දී සීතල කාලගුණ තත්ත්වයක් අපේක්ෂා කළ හැකි බවත් එහි සඳහන්.\nදිවයින වටා වන මුහුදු ප්‍රදේශවල ප්‍රධාන වශයෙන් වැසි රහිත කාලගුණ තත්ත්වයක් පවතින බැවින් සුළං ඊසාන දෙසින් හමා එනු ඇති.\nසුළගේ වේගය පැ.කි.මී. (20-30) පමණ අගයක් ගත හැකියි.\nමන්නාරම සිට පුත්තලම හරහා කොළඹ දක්වාත් මාතර සිට හම්බන්තොට හරහා පොතුවිල් දක්වාත් වෙරළට ඔබ්බෙන් වන මුහුදු ප්‍රදේශවල සුළගේ වේගය විටින් විට පැ.කි.මී. (45-50) පමණ වැඩිවිය හැකි බව ද නිවේදනයේ සඳහන්.",
       "URL": "https://www.hirunews.lk/324049/වැසි-නොමැති-කාලගුණයක්",
       "Category": "Local News",
       "Parent URL": "https://www.hirunews.lk/local-news.php?pageID=630"
}