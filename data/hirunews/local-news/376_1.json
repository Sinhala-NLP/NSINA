{
       "Source": "hirunews",
       "Timestamp": "Tuesday, 02 May 2023 - 8:31",
       "Headline": "ප්‍රහාරයකට ලක්වු මැංගුස් සටනේ උප නායකයා ජාතික රෝහලට (වීඩියෝ)",
       "News Content": "කළුතර තිස්ස ජාතික පාසල හා කළුතර මහා විද්‍යාලය අතර පැවති මැංගුස් සටන, එක්දින ක්‍රිකට් තරඟය අවසානයේ පිති ප්‍රහාරයකට ලක්වු තිස්ස විද්‍යාලයේ උප නායකයා කොළඹ ජාතික රෝහලට මාරු කර යවා තිබෙනවා.\nමේ සම්බන්ධයෙන් විමර්ශනයක් ද ආරම්භ කර ඇති බවයි මග්ගොන පොලිසිය සඳහන් කළේ.\nමග්ගොන සරේ ක්‍රිඩා පිටියේ පෙරේදා පැවති තරඟයේ මුලින්ම තිස්ස මහා විද්‍යාලය පන්දුවට පහර දී ඇති අතර ජයග්‍රාහී ලකුණු ඉලක්කය අවසන් පන්දුවාරයේදී කළුතර ක්‍රීඩකයින් විසින් සපුරා ගැනීමත් සමග තරගයේ ජය ඔවුන්ට හිමිවී තිබෙනවා.\nපසුව සිසුන් පිටිය මැද සවි කර තිබූ ක්‍රිකට් පොලු ගලවා ගැනීමත් සමඟයි මෙම ගැටුම හටගෙන ඇත්තේ. එම අවස්ථාවේ තිස්ස විද්‍යාලයේ උප නායක 18 හැවිරිදි නෙත්සර සිල්වාට පිරිසක් ක්‍රිකට් පිත්තකින් පහර දී ඇති බව සඳහන්.\nඅනතුරුව ඔවුන් කළුතර නාගොඩ රෝහලට ඇතුළත් කිරීමෙන් පසුවයි කොළඹ ජාතික රෝහලට මාරුකර යැවුණේ.",
       "URL": "https://www.hirunews.lk/334009/ප්‍රහාරයකට-ලක්වු-මැංගුස්-සටනේ-උප-නායකයා-ජාතික-රෝහලට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=376"
}