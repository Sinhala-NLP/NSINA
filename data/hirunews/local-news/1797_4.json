{
       "Source": "hirunews",
       "Timestamp": "Sunday, 25 July 2021 - 13:51",
       "Headline": "පානීය ජලය නොමැතිව පීඩා විඳින ජනතාව (වීඩියෝ)",
       "News Content": "කන්තලේ - පේරමඩුව ගම්මානයේ පවුල් 300කට වැඩි ප්‍රමාණයක් ජීවත් වන අතර ඉන් පවුල් 150කට වැඩි ප්‍රමාණයක් මාස 3කට අධික කාලයක සිට පානීය ජලය නොමැතිවීමෙන් දැඩි අපහසුතාවය පත්ව තිබෙනවා.\nදුෂ්කර ජීවිතයක් ගත කරන පේරමඩුව ගම්වාසීන් කබලෙන් ලිපට වැටී ඇත්තේ මේ හේතුවෙන් තම දෛනික අවශ්‍යතාවයන් පවා සිදුකරගැනීමට නොහැකිවීමෙන්.\nගම්වාසීන් පේරමඩුව වැවෙන් ජලය පොම්පකර ලබාගැනීමේ ක්‍රමවේදයක් මීට පෙර යොදා ගත්තද පසුව කන්තලේ ප්‍රාදේශීය සභාවේ මැදිහත්වීමෙන් එය නවතා දමා තිබෙනවා.\nපසුව ජල සම්පාදන මණ්ඩලය මඟින් පානීය ජලය ලබාදීමට කටයුතු කිරීමත් සමඟ මෙම ගැටලුවට මුහුණදීමට සිදුව ඇති බවටයි ගම්වාසීන් චෝදනා කරන්නේ.\nපානීය ජලය නිසියාකාරව බෙදාහැරීමක් සිදු නොවුණත් ජල බිල්පත් ගාස්තු දිගටම අයකර ගැනීම පිළිබඳ ගම්මුන් පසුවන්නේ දැඩි කණස්සල්ලෙන්.\nඔවුන් මුහුණ දෙන පානීය ජල ගැටලුවට බලධාරීන් ස්ථිර විසඳුමක් ලබාදෙන තෙක් රතු මිනිත්තුව අවදානයෙන්.",
       "URL": "https://www.hirunews.lk/277968/පානීය-ජලය-නොමැතිව-පීඩා-විඳින-ජනතාව-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1797"
}