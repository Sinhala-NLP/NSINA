{
       "Source": "hirunews",
       "Timestamp": "Saturday, 15 October 2022 - 16:28",
       "Headline": "අයහපත් කාලගුණයෙන් පීඩාවට පත් ජනතාවට සහන සලසන්න නාවික හමුදා කණ්ඩායම් 36ක්",
       "News Content": "අයහපත් කාලගුණය නිසා පීඩාවට පත් ජනතාවට සහන සැලසීමට කලුතර හා රත්නපුර දිස්ත්‍රික්කවලට නාවික හමුදා කණ්ඩායම් 36ක් යැවීමට සූදානම් කර ඇති බව ශ්‍රී ලංකා නාවික හමුදාව පවසනවා.\nඉන් කණ්ඩායම් 6ක් දැනටමත් යවා අවසන් බවයි ඔවුන් සඳහන් කළේ.\nඒ අනුව, නාවික හමුදාධිපතිගේ උපදෙස් මත, අයහපත් කාළගුණික තත්වය හමුවේ පීඩාවට පත්වන ජනතාවට සහන සැලසීම සඳහා බටහිර නාවික විධානය ‍මඟින් රත්නපුර ප්‍රදේශය වෙත සහන කණ්ඩායම් 02ක් සහ කළුතර ප්‍රදේශය වෙත සහන කණ්ඩායම් 04ක් යොමු කර තිබෙනවා.\nතවද, අවශ්‍යතාවය මත කඩිනමින් ස්ථානගත කිරිම සඳහා බටහිර නාවික විධානයේ නාවික හමුදා සහන කණ්ඩායම් 21ක් සහ දකුණු නාවික විධානයේ නාවික හමුදා සහන කණ්ඩායම් 09ක් ද සූදානමින් තබා ඇති බවයි නාවික හමුදාව කියාසිටියේ.",
       "URL": "https://www.hirunews.lk/317957/අයහපත්-කාලගුණයෙන්-පීඩාවට-පත්-ජනතාවට-සහන-සලසන්න-නාවික-හමුදා-කණ්ඩායම්-36ක්",
       "Category": "Local News",
       "Parent URL": "https://www.hirunews.lk/local-news.php?pageID=801"
}