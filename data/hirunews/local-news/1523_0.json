{
       "Source": "hirunews",
       "Timestamp": "Thursday, 02 December 2021 - 13:05",
       "Headline": "නෙළුවෙන් මැලේරියා රෝගියෙකු හමුවෙයි",
       "News Content": "ගාල්ල - නෙළුව ප්‍රදේශයෙන් මැලේරියා රෝගියෙකු වාර්තා වී තිබෙනවා.\nදකුණු පළාත් සෞඛ්‍ය සේවා අධ්‍යක්ෂ වෛද්‍ය චන්දිම සිරිතුංග සඳහන් කළේ, උගන්ඩාවේ රැකියාව නිරත ව සිට මොහු මීට මාස 3කට පෙර මෙරටට පැමිණ ඇති බවයි.\nඒ අනුව පසුගිය 27 වැනි දා ඇති වූ හදිසි අසනීප තත්ත්වයක් හේතුවෙන් මොහු උඩුගම රෝහලට ඇතුළත් කෙරුණා.\nඑහි දී සිදු කළ පරීක්ෂණවල දී අනාවරණ වී ඇත්තේ, මෙම පුද්ගලයාට මැලේරියා රෝගය වැළදී ඇති බවටයි.\n2012 වසරේ අවසන් වරට මැලේරියා රෝගියෙකු වාර්තා වීමෙන් අනතුරු ව වසර තුනක කාලයක් මැලේරියා වර්ධනය ශුන්‍ය ව පැවතීම හේතුවෙන් 2016 වසරේ ශ්‍රී ලංකාව මැලේරියාව තුරන් කළ රටක් ලෙස නිවේදනය කෙරුණා.",
       "URL": "https://www.hirunews.lk/289806/නෙළුවෙන්-මැලේරියා-රෝගියෙකු-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=1523"
}