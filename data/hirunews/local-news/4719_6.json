{
       "Source": "hirunews",
       "Timestamp": "Sunday, 08 January 2017 - 11:01",
       "Headline": "ටෙලර් යන්ත්‍රයකට අලාභහානි සිදුකළ පුද්ගලයෙකු සීදුවේදී අත්අඩංගුවට",
       "News Content": "රාජ්‍ය බැංකුවක් සතු ටෙලර් යන්ත්‍රයකට අලාභහානි සිදුකළ සීදුව ප්‍රදේශයේ පුද්ගලයෙකු අත්අඩංගුවට ගෙන තිබෙනවා.\nසීදුව පොලීසිය සඳහන් කළේ පෙරේදා රාත්‍රියේ පාමුර සංචාරයේ නිරත නිලධාරින් කණ්ඩායමක් මොහු අත්අඩංගුවට ගෙන ඇති බවයි.\nප්‍රශ්ණ කිරීම්වලදී යන්ත්‍රයෙන් මුදල් ගැනීමට උත්සාහ කළද එය සිදු නොවූ බැවින් කෝපයට පත්ව යන්ත්‍රයට හානි සිදුකළ බවයි ඔහු පවසා ඇත්තේ.\nබීමතින් සිට ඇති අදාළ පුද්ගලයා පොලිස් භාරයට ගෙන මීගමුව මහේස්ත්‍රාත්වරයා හමුවට ඉදිරිපත් කළ පසු රක්ෂිත බන්ධනාගාර ගතකර තිබෙනවා.",
       "URL": "https://www.hirunews.lk/151549/ටෙලර්-යන්ත්‍රයකට-අලාභහානි-සිදුකළ-පුද්ගලයෙකු-සීදුවේදී-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4719"
}