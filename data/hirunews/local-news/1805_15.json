{
       "Source": "hirunews",
       "Timestamp": "Wednesday, 21 July 2021 - 13:25",
       "Headline": "කොතලාවල පනත් කෙටුම්පතේ විවාදය තවදුරටත් සළකා බැලීමේ තීරණයක්",
       "News Content": "ශ්‍රීමත් ජෝන් කොතලාවල ආරක්ෂක විශ්වවිද්‍යාලයීය පනත් කෙටුම්පත ආරක්ෂක කටයුතු පිළිබඳ අමාත්‍යාශ උපදේශක කාරක සභාවේ තවදුරටත් සළකා බැලීමෙන් අනතුරුව ලබන මස 6 වනදා විවාදයට ගැනීමට තීරණය කර තිබෙනවා.\nඒ, කථානායක මහින්ද යාපා අබේවර්ධනගේ ප්‍රධානත්වයෙන් ඊයේ පැවති පක්ෂ නායක රැස්වීමේදියි.\nඅමාත්‍ය චමල් රාජපක්ෂ විසින් පසුගියදා පාර්ලිමේන්තුවට ඉදිරිපත් කිරීමෙන් පසු ඒ පිළිබඳ පළමු දින විවාදය පැවැත්වුණා.\nකෙසේ වෙතත් ඉදිරියේදී වෙනත් දිනයක අදාළ විවාදය පැවැත්වෙන බව අමාත්‍යවරයා ප්‍රකාශ කළේ විපක්ෂය ඒ සම්බන්ධයෙන් සිදුකළ ප්‍රශ්න කිරීම හමුවේයි.\nමේ අතර ලබන අගෝස්තු මස 3 වනදා සිට හයවනදා දක්වා දින 4 ක් පාර්ලිමේන්තුව රැස්වීමට පක්ෂ නායක රැස්වීමේදී තීරණය කර තිබෙනවා.",
       "URL": "https://www.hirunews.lk/277598/කොතලාවල-පනත්-කෙටුම්පතේ-විවාදය-තවදුරටත්-සළකා-බැලීමේ-තීරණයක්",
       "Category": "Local News",
       "Parent URL": "https://www.hirunews.lk/local-news.php?pageID=1805"
}