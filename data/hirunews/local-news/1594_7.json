{
       "Source": "hirunews",
       "Timestamp": "Sunday, 31 October 2021 - 9:13",
       "Headline": "කොරෝනා මර්දන එන්නත් ලබා නොගත් යාචකයින් සොයා බස්නාහිර පළාතේ විශේෂ මෙහෙයුමක්",
       "News Content": "බස්නාහිර පළාත තුළ සෞඛ්‍යාරක්ෂිත උපදෙස් අනුගමනය නොකරමින් නගර, වීථි, ආලෝක සංඥා පුවරු අසළ සැරිසරන යාචකයන් පරීක්ෂා කර කොරෝනා මර්දන එන්නත ලබාදීම සඳහා යොමුකිරීමට විශේෂ මෙහෙයුමක් ඊයේ ක්‍රියාත්මක වුණා.\nබස්නාහිර පළාත් ජ්‍යෙෂ්ඨ නියෝජ්‍ය පොලිස්පතිවරයාගේ උපදෙස් පරිදි උදෑසන 9 සිට පස්වරු හතර දක්වා සිදුකළ මෙම මෙහෙයුමේදී යාචකයන් 541ක් පරීක්ෂා කර ඇති අතර ඉන් එකදු එන්නතක් හෝ ලබා නොගත් යාචකයින් 77 දෙනෙකු හඳුනාගැනුනා.\nඒ අනුව ඔවුන්ගෙන් 22කට ඊයේ දිනයේදීම එන්නත ලබාදී ඇති අතර, අනෙක් 55 දෙනා ඉදිරියේදී ඒ සඳහා යොමු කිරීමට නියමිත බවයි බස්නාහිර පළාත් ජ්‍යෙෂ්ඨ නියෝජ්‍ය පොලිස්පති කාර්යාලය සඳහන් කළේ.",
       "URL": "https://www.hirunews.lk/286573/කොරෝනා-මර්දන-එන්නත්-ලබා-නොගත්-යාචකයින්-සොයා-බස්නාහිර-පළාතේ-විශේෂ-මෙහෙයුමක්",
       "Category": "Local News",
       "Parent URL": "https://www.hirunews.lk/local-news.php?pageID=1594"
}