{
       "Source": "hirunews",
       "Timestamp": "Monday, 08 November 2021 - 10:00",
       "Headline": "විෂ කාබනික පොහොර තොගය රැගත් චීන නෞකාව කළුතරට නුදුරු මුහුදේ ?",
       "News Content": "‘මැරීන් ට්‍රැෆික් ග්ලෝබල් ෂිප්’ නමැති ජාත්‍යන්තර සමුද්‍ර ගමනා ගමන වෙබ් අඩවියට අනුව විෂ කාබනික පොහොර තොගය රැගත් ‘හිපො ස්පි‍රට්’ නමැති චීන නෞකාව අද පස්වරුව වන විට කළුතරට නුදුරින් මුහුදේ යාත්‍රා කරන බව හඳුනාගෙන තිබෙනවා.\nවරින් වර චන්ද්‍රිකා සබදතා විසන්ධි කරමින් ශ්‍රී ලංකාව වටා යාත්‍රා කරමින් තිබෙන මෙම චීන විෂ පොහොර නැව ඊයේ ශ්‍රී ලංකාවේ බටහිර මුහුදු ප්‍රදේශය දෙසට යාත්‍රා කරමින් පැවති බවයි ඉන් වාර්තා වෙන්නේ.\nමෙම නෞකාවේ ඇති පොහොර ලබා ගැනීම ශ්‍රී ලංකාව විසින් ප්‍රතික්ෂේප කළ දිනයේ සිට ම, එය මේ අන්දමට වරෙක ශ්‍රී ලංකාවෙන් ඈතට යමින්ද තවත් වරෙක ආසන්නයට පැමිණෙමින්ද මෙරට මුහුදු සීමාවේ යාත්‍රා කරමින් තිබෙන බව සඳහන්.",
       "URL": "https://www.hirunews.lk/287346/විෂ-කාබනික-පොහොර-තොගය-රැගත්-චීන-නෞකාව-කළුතරට-නුදුරු-මුහුදේ",
       "Category": "Local News",
       "Parent URL": "https://www.hirunews.lk/local-news.php?pageID=1576"
}