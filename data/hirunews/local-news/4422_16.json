{
       "Source": "hirunews",
       "Timestamp": "Friday, 14 July 2017 - 8:57",
       "Headline": "ජීව අත්බෝම්බයක් සමග තරුණයෙකු අත්අඩංගුවට",
       "News Content": "හබරාදුව මිහිරිපැන්න ප්‍රදේශයේදී විදේශිය රටක නිශ්පාදිත ජීව අත්බෝම්බයක් සමග තරුණයෙකු අත්අඩංගුවට ගෙන තිබෙනවා.\nහබරාදුව පොලිසියට ලැබුනු තොරතුරකට අනුව සැකකරු පරීක්ෂා කිරීමේදීයි ඔහු හැඳ සිටි කලිසමේ සාක්කුවක තිබී බෝම්බය හමුවී ඇත්තේ.\nවයස අවුරුදු 22 ක් වන මෙම තරුණයා තල්පේ ප්‍රදේශයේ පදිංචිකරුවෙක්.\nඔහු අද ගාල්ල මහේස්ත්‍රාත් අධිකරණයට ඉදිරිපත් කිරීමට නියමිතයි.\nතමන්ට තර්ජනය කරන්නේ නම් හෝ කරදර කරන්නේ නම් බෝම්බ ප්‍රහාරයක් එල්ල කරන බවට මෙම සැකකාර තරුණයා මීට පෙර ප්‍රකාශ කර ඇති බවයි අප වාර්තාකරු කියාසිටියේ.\nසැකකරු කුලී වැඩ කරමින් ජීවත්වන අයෙක් බව ද සඳහන්.\nසැකකාර තරුණයාට අත්බෝම්බය ලැබුනු ආකාරය සහ මෙය කිසියම් අපරාධයක් සිදු කිරීමේ අරමුණින් ළග තබාගෙන සිටියේ ද යන්න පිළිබඳ හබරාදුව පොලිසිය විමර්ශණ මෙහෙයවනවා.",
       "URL": "https://www.hirunews.lk/165849/ජීව-අත්බෝම්බයක්-සමග-තරුණයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4422"
}