{
       "Source": "hirunews",
       "Timestamp": "Tuesday, 16 May 2023 - 17:24",
       "Headline": "අත්අඩංගුවේ සිටි සැකකරුවෙකු පලා යයි",
       "News Content": "තලංගම පොලිසිය විසින් මත්ද්‍රව්‍ය චෝදනාවකට අත්අඩංගුවට ගෙන සිටි සැකකරුවෙකු අත්අඩංගුවෙන් මිදී පලා ගොස් තිබෙනවා.\nපසුගිය 13 වැනිදා අත්අඩංගුවට ගත් සැකකරුවෙකු රැඳවුම් නියෝග මත සිටිය දී අධිකරණ වෛද්‍ය නිලධාරියාට ඉදිරිපත් කිරීමෙන් පසු නැවත පොලීසිය වෙත රැගෙන යාමේදී පලාගොස් ඇති බවයි පොලීසිය සඳහන් කළේ.\nමෙලෙස පළාගොස් ඇත්තේ 38 හැවිරිදි තලවතුගොඩ ජෝතිකාරාම පාර ප්‍රදේශයේ පදිංචිකරුවෙක්.\nපලාගිය සැකකරු සොයා තලංගම පොලීසිය විමර්ශ‍න ආරම්භ කර තිබෙන බවයි අප වාර්තාකරු සඳහන් කළේ.\nමෙම සිදුවීමට අදාළව පොලිස් නිලධාරීන් දෙදෙනෙකුගේ වැඩ තහනම් කිරීමට පොලිස් මූලස්ථානය පියවර ගෙන තිබෙනවා.",
       "URL": "https://www.hirunews.lk/335376/අත්අඩංගුවේ-සිටි-සැකකරුවෙකු-පලා-යයි",
       "Category": "Local News",
       "Parent URL": "https://www.hirunews.lk/local-news.php?pageID=339"
}