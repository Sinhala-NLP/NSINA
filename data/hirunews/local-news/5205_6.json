{
       "Source": "hirunews",
       "Timestamp": "Monday, 18 January 2016 - 16:39",
       "Headline": "ආපනශාලා හිමියන්ගේ සංගමයේ ජාතික සංවිධායක සහ බිරිඳ පොලිස් භාරයට",
       "News Content": "සමස්ත ලංකා ආපනශාලා හිමියන්ගේ සංගමයේ ජාතික සංවිධායක අසේල සම්පත් සහ ඔහුගේ බිරිඳ කුරුඳුවත්ත පොලීසිය මගින් ප්‍රශ්න කිරීම සඳහා අද අත්අඩංගුවට ගෙන තිබෙනවා.\nඔවුන්  දෙදෙනා සිය දරුවන් සමඟ කොළඹ 7 විජේරාම මාවතේ ජනාධිපතිවරයාගේ නිවස ඉදිරිපිට මාර්ගයේ සැකකටයුතු ලෙස රැඳී සිටීම නිසා මෙලෙස පොලිස් භාරයට ගත් බවයි පොලිස් මාධ්‍ය ප්‍රකාශක කාර්යාලය සඳහන් කළේ.\nඔවුන් ප්‍රකාශ කර ඇත්තේ් පාසල් ළමයින්ට විෂ සහිත ආහාර විකිණීමට එරෙහිව ජනාධිපතිවරයා වෙත ලිපියක් භාරදීම සඳහා එහි රැඳී සිටි බවයි.\nකෙසේ නමුත් මොවුන්ගෙන් ප්‍රශ්ණ කර ඇපයක් මත මුදාහැරීමට කටයුතු කරනු ඇතැයි පොලිස් මාධ්‍ය ප්‍රකාශක කාර්යාලය වැඩිදුරටත් කියා සිටියා.",
       "URL": "https://www.hirunews.lk/124256/ආපනශාලා-හිමියන්ගේ-සංගමයේ-ජාතික-සංවිධායක-සහ-බිරිඳ-පොලිස්-භාරයට",
       "Category": "Local News",
       "Parent URL": "https://www.hirunews.lk/local-news.php?pageID=5205"
}