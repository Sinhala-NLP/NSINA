{
       "Source": "hirunews",
       "Timestamp": "Monday, 18 September 2017 - 14:40",
       "Headline": "අමතර උපාංගයක් සවිකරගෙන කළුතර අහසේ සැරි සැරූ යානාව (ඡායාරූප)",
       "News Content": "කළුතර, පාතකඩ ප්‍රදේශයේ ඉහළ අහසේ අමතර උපාංගයක් සවිකරගෙන සරි සැරූ හෙලිකොප්ටර් යානයක් සම්බන්ධයෙන් ප්‍රදේශවාසීන් අතර නොසන්සුන්කාරී තත්වයක් ඇතිව තිබෙනවා.\nඅමතර උපාංගයක් සවිකරගත් එම යානය ඊයේ දිනයේදී  පාතකඩ ප්‍රදේශයේ ඉහළ අහසේ සැරිසැරූ බවයි අප වාර්තාකරු සඳහන් කළේ.\nමෙම සිදුවීම නිදන් සොයන්නට දරණ උත්සහයක් බවට ප්‍රදේශවාසීන් සැකකර ඇති අතර පසුව අනාවරණය වී ඇත්තේ එම ප්‍රදේශය තුළ භූගත මිණිරන් පවතීද යන්න පිළිබඳ මෙම යානයෙන් නිරීක්ෂණය කර ඇති බවටයි.\nමෙම නිරීක්ෂණය අදාල බලධාරීන්ගේ දනුවත් වීමෙන් සිදුවක් බවට තොරතුරු වාර්තා වන අතර අදාල නිලධාරීන් මෙම නිරීක්ෂණය සම්බන්ධයෙන් ප්‍රදේශවාසීන් දැනුවත් කර නොමැති බවයි අප වාර්තාකරු වැඩිදුරටත් සඳහන් කළේ.\n(ඡායාරූප - බණ්ඩාරගම, බිමල් ශ්‍යාමන්)",
       "URL": "https://www.hirunews.lk/171211/අමතර-උපාංගයක්-සවිකරගෙන-කළුතර-අහසේ-සැරි-සැරූ-යානාව-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4316"
}