{
       "Source": "hirunews",
       "Timestamp": "Wednesday, 13 July 2016 - 12:41",
       "Headline": "කොළඹ ටවුන්හෝල් අවට දැඩි රථ වාහන තදබදයක්",
       "News Content": "අන්තර් විශ්වවිද්‍යාලයීය ශිෂ්‍ය බල මණ්ඩලය සහ විශ්වවිද්‍යාල අනධ්‍යයන වෘත්තීය සමිති ඒකාබද්ධ කමිටුව පවත්වන විරෝධතා නිසා කොළඹ නගරයේ මාර්ග කිහිපයක රථවාහන තදබදයක් හට ගෙන තිබෙනවා.\nවිශ්වවිද්‍යාල අනධ්‍යයන වෘත්තීය සමිති ඒකාබද්ධ කමිටුව විශ්වවිද්‍යාල ප්‍රතිපාදන කොමිසම ඉදිරිපිට මේ වනවිට විරෝධතාවක නිරත වන්නේ විශ්වවිද්‍යාල සහ ඊට සම්බන්ධ ආයතනයන්හි සේවයේ නිරත අනධ්‍යන කාර්ය මණ්ඩලයන්ට බලපාන වෘත්තීය ගැටලූ මුල් කරගෙනයි.\nමේ නිසා වෝඩ් පෙදෙසට පිවිසෙන මාර්ගයේ රථ වාහන තදබදයක් පවතින බවයි හිරු වාර්තාකරු සදහන් කළේ.\nඅන්තර් විශ්වවිද්‍යාලයීය ශිෂ්‍ය බල මණ්ඩලයේ පිටකොටුව බෝධිය ආසන්නයේ විරෝධතාවක නිරත වන්නේ මාළඹේ පෞද්ගලික වෛද්‍ය විද්‍යාලයට නීතිමය අවසරය ලබාදීමට ආණ්ඩුවේ සූදානම් වන බවට චෝදනා කරමින්.\nමේ නිසා  ඕල්කට් මාවතේ රථ වාහන තදබදයක් හට ගෙන තිබෙනවා.",
       "URL": "https://www.hirunews.lk/137892/කොළඹ-ටවුන්හෝල්-අවට-දැඩි-රථ-වාහන-තදබදයක්",
       "Category": "Local News",
       "Parent URL": "https://www.hirunews.lk/local-news.php?pageID=4967"
}