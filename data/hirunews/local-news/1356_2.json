{
       "Source": "hirunews",
       "Timestamp": "Tuesday, 15 February 2022 - 8:09",
       "Headline": "රාජ්‍ය ආයතන කිහිපයක් කෝප් කමිටුව හමුවට",
       "News Content": "රාජ්‍ය ආයතන කිහිපයක් ඉදිරි දිනවල දී කෝප් කමිටුව හමුවට කැදවා තිබෙනවා.\nපසුගිය සභා වාරයේ කැඳවීමට නියමිතව තිබූ එහෙත් කැඳවීමට නො හැකි වූ ආයතන ද මේ අතර වීම විශේෂත්වයක්.\nඒ අනුව ලබන 23 වන දා භූ විද්‍යා හා පතල් කැණීම් කාර්යාංශය කැදවා ඇති අතර, මේ මස 24 වන දා කෝප් කමිටුව හමුවට කැදවා ඇත්තේ ශ්‍රී ලංකා ප්‍රමිති ආයතනයයි.\nමීට අමතරව මාර්තු මස 10 වන දා සංවර්ධන ලොතරැයි මණ්ඩලය ද මාර්තු 11 වන දා සමුද්‍රීය පරිසර ආරක්ෂණ අධිකාරිය ද කෝප් කමිටුව හමුවට කැදවා තිබෙනවා.\n9 වන පාර්ලිමේන්තුවේ දෙවන සභා වාරයට අදාළව පැවති පළමු කෝප් කමිටු රැස්වීමේ දී එහි නව සභාපතිවරයා ලෙස පාර්ලිමේන්තු මන්ත්‍රී චරිත හේරත් යලි තේරී පත් වූ අතර නව කෝප් කමිටුව පිහිටු වීමෙන් පසු එම කාරක සභාවට රාජ්‍ය ආයතන කැදවන පළමු අවස්ථාව මෙයයි.",
       "URL": "https://www.hirunews.lk/297048/රාජ්‍ය-ආයතන-කිහිපයක්-කෝප්-කමිටුව-හමුවට",
       "Category": "Local News",
       "Parent URL": "https://www.hirunews.lk/local-news.php?pageID=1356"
}