{
       "Source": "hirunews",
       "Timestamp": "Thursday, 23 February 2023 - 19:09",
       "Headline": "පොහොට්ටුවේ මංගල රැළිය අතරමග අතහැර දැමෙයි (වීඩියෝ)",
       "News Content": "ශ්‍රී ලංකා පොදුජන පෙරමුණ විසින් පැවැත්වීමට නියමිත කරගෙන තිබූ මංගල ජන රැළිය කල් දැමීමට තීරණය කර තිබෙනවා.\nඅද (23) පස්වරුවේ ශ්‍රී.ල.පො.ජ.පෙරමුණේ සාමාජිකයින් ‍පක්ෂ මූලස්ථානයේ පැවැත්වූ විශේෂ සාකච්ඡාවකින් අනතුරුවයි මෙම තීන්දුව ගෙන ඇත්තේ.\nමෙම කල් දැමීම තාවකාලිකව සිදු කළ ක්‍රියාවක් බවත්, එය මාර්තු මාසයේ දෙවැනි සතියේ දි පැවැත්වීමට කටයුතු සූදානම් කර ඇති බවත් මන්ත්‍රී එස්.එම්.චන්ද්‍රසේන ප්‍රකාශ කළා.\nශ්‍රී ලංකා පොදුජන පෙරමුණේ මංගල ජන රැළිය පැවැත්වීමට සුදානම් කර තිබුණේ අනුරාධපුරයේ සල්ගාදු ක්‍රීඩාංගණයේ දියි.",
       "URL": "https://www.hirunews.lk/328131/පොහොට්ටුවේ-මංගල-රැළිය-අතරමග-අතහැර-දැමෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=517"
}