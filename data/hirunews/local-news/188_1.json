{
       "Source": "hirunews",
       "Timestamp": "Thursday, 13 July 2023 - 12:52",
       "Headline": "වන සංරක්ෂණ නිලධාරින් ප්‍රාදේශවාසින්ට පහර දෙයි",
       "News Content": "වන සංරක්ෂණ නිලධාරින් පිරිසක් විසින් මුලතිව් පුදුකුඩීඉරිප්පු කයිවේලී ප්‍රදේශයේ පදිංචිකරුවන් පිරිසකට මන්නා පිහියකින් පහර දී තුවාල සිදු කර තිබෙනවා.\nමෙම පහර දීමෙන් කාන්තාවන් දෙදෙනෙකු හා පිරිමි පුද්ගලයෙක් තුවාල ලබා ඊයේ(12) පුදුකුඩීඉරිප්පු රෝහලට ඇතුළත් කර ඇති බවයි වාර්තා වන්නේ.\nඅප ප්‍රාදේශිය වර්තාකරු සඳහන් කලේ රජයේ ලබා දී තිබෙන ඉඩම්වලින් මුලින්ම තාවකාලික පැල්පත් නිවාස ඉදිකිරිමට ගොස් සිටි අවස්ථාවේ වන සංරක්ෂණ නිලධාරින් විසින් පිරිසට මෙම ප්‍රහාරය සිදුකර ඇති බවයි.\nනිලධාරින් භුමිතෙල් රැගෙන පැල්පත් නිවාස ගිනි තැබිමට උත්සහාගත් අවස්ථාවේ ප්‍ර්‍රදේශවාසින් පිරිසක් විසින් එය නවත්වා ගෙන තිබෙනවා.\nපොලිසිය සඳහන් කළේ මේ පිළිබඳ තොරතුරු ලැබිමෙන් පුදුකුඩීඉරිප්පු පොලිස් ස්ථානාධිපති හා නිලධාරින් පිරිසක් එම ස්ථානයට ගොස් සිද්ධිය සමථයකට පත් කළ බවයි.",
       "URL": "https://www.hirunews.lk/341066/වන-සංරක්ෂණ-නිලධාරින්-ප්‍රාදේශවාසින්ට-පහර-දෙයි",
       "Category": "Local News",
       "Parent URL": "https://www.hirunews.lk/local-news.php?pageID=188"
}