{
       "Source": "hirunews",
       "Timestamp": "Monday, 25 October 2021 - 19:09",
       "Headline": "දිවයිනට ආ ඉන්දියානු අධානී සමාගමේ නියෝජිතයෝ මන්නාරම සුලං විදුලි බලාගාර පරිශ්‍රයේ නිරීක්ෂණයක (ඡායාරූප)",
       "News Content": "කොළඹ වරායේ බටහිර පර්‍යන්තයේ සංවර්ධන කටයුතුවලට මැදිහත් ව සිටින ඉන්දීය ප්‍රකෝටිපති ව්‍යාපාරික ගෞතම් අධානීගේ පුත්‍රයා සහ ප්‍රධාන විධායක නිලධාරියා අද මන්නාරම සුලං විදුලි බලාගාර පරිශ්‍රයේ සංචාරයක නිරත වුණා.\nඅධානී සමූහ ව්‍යාපාරය කොළඹ වරායේ බටහිර පර්යන්ත සංවර්ධන කටයුතුවලට අමතරව මෙරට පුනර්ජනනීය බලශක්ති උත්පාදනය සම්බන්ධයෙන් ද අවධානය යොමු කර තිබෙනවා.\nඅද ජනාධිපතිවරයා සමග සිදු කෙරුනු සාකච්චාවේදී අදාළ ඉන්දීය නියෝජිත පිරිස් මෙම කරුණු පිළිබඳව සාකච්ඡා කළ බව සැලයි.\nමන්නාරම සුළං විදුලි බලාගාර සංකීර්ණය විදුලිබල මණ්ඩලය සතු විශාලතම සුළං විදුලි ජනන මධ්‍යස්ථානයයි.\nමෙම නිරීක්ෂණ චාරිකාව සඳහා ආයෝජන ප්‍රවර්ධන ගුවන්තොටුපල සංවර්ධන රාජ්‍ය අමාත්‍යය ඩී වී චානක සහ විදුලිබල මන්ඩලයේ උසස් නිලධාරීන් පිරිසක්ද එක්ව සිටියා.",
       "URL": "https://www.hirunews.lk/286039/දිවයිනට-ආ-ඉන්දියානු-අධානී-සමාගමේ-නියෝජිතයෝ-මන්නාරම-සුලං-විදුලි-බලාගාර-පරිශ්‍රයේ-නිරීක්ෂණයක-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=1606"
}