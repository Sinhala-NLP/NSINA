{
       "Source": "hirunews",
       "Timestamp": "Thursday, 16 November 2017 - 8:17",
       "Headline": "පොදු ප්‍රවාහන සේවයට සහන නැති බව ගැමුණු කියයි",
       "News Content": "මෙවර අයවැයෙන් පොදු ප්‍රවාහන සේවාවට කිසිදු සහනයක් ලබාදී නොමැති බවට ලංකා පෞද්ගලික බස් හිමියන්ගේ සංගමය චෝදනා කරනවා.\nඑහි සභාපති ගැමුණු විජේරත්න මේ බව කියා සිටියේ කොළඹ ඊයේ පැවති මාධ්‍ය හමුවකට එක්වෙමින්.\nමේ අතර ලංකා ස්වයං රැකියා වෘත්තිකයින්ගේ ජාතික ත්‍රිරෝද රථ සම්මේලනයද කොළඹදී ඊයේ මාධ්‍ය හමුවක් කැඳවා තිබුණා.\nඊට එක්වෙමින් එහි සභාපති සුනිල් ජයවර්ධන කියා සිටියේ මෙවර අයවැයෙන් කර ඇති යෝජනා හේතුවෙන් ත්‍රිරෝද රථ කර්මාන්තය දැඩි අර්බුදයකට ලක්වන බවයි.",
       "URL": "https://www.hirunews.lk/176151/පොදු-ප්‍රවාහන-සේවයට-සහන-නැති-බව-ගැමුණු-කියයි",
       "Category": "Local News",
       "Parent URL": "https://www.hirunews.lk/local-news.php?pageID=4216"
}