{
       "Source": "hirunews",
       "Timestamp": "Saturday, 23 September 2017 - 15:04",
       "Headline": "විදුලිසැර වැදීමෙන් පුද්ගලයෙකු මරුට",
       "News Content": "යකඩ කෙක්කින් දෙල් කැඩීමට උත්සාහ කළ පුද්ගලයෙකු විදුලි සැර වැදීමෙන් මියගොස් තිබෙනවා.\nඅධිබලැති විදුලි රැහැන් පද්ධතියක් අසල පිහිටි ගසක දෙල් කැඩීමට උත්සාහ කිරීමේදී අද දහවල් මෙම පුද්ගලයාට විදුලිසැර වැදී ඇති බවයි අප වාර්තාකරු සඳහන් කළේ.\nමෙලෙස මරණයට පත්වී ඇත්තේ වයික්කාල ප්‍රදේශයේ පදිංචිව සිටි 53 හැවිරිදි පුද්ගලයෙක්.\nවිදුලිසැර වැදීමෙන් අසාධ්‍ය තත්වයට පත්වු මෙම පුද්ගලයා මීගමුව මුලික රෝහලට ඇතුලත් කිරීමෙන් පසු මියගොස් ඇතැයි සඳහන්.\nවෙන්නප්පුව පොලිසිය සිද්ධිය පිළිබඳ වැඩිදුර පරීක්ෂණ මෙහෙයවනවා.",
       "URL": "https://www.hirunews.lk/171670/විදුලිසැර-වැදීමෙන්-පුද්ගලයෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=4307"
}