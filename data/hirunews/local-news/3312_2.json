{
       "Source": "hirunews",
       "Timestamp": "Saturday, 08 June 2019 - 13:57",
       "Headline": "කාර්යලයීය නිළ ඇඳුම් චක්‍රලේඛය සංශෝධනය කිරීමේ තීරණයක්",
       "News Content": "කාර්යාලයීය නිළ ඇඳුම් පිළිබඳ චක්‍රලේඛය සංශෝධනය කිරීමට රජය තීරණය කර ඇති බැවින් ඊට අනුකූලව ක්‍රියා කිරීමේ අවශ්‍යතාවක් නොමැති බව අග්‍රාමාත්‍ය කාර්යාලය ප්‍රකාශ කළා.\nඅමාත්‍ය රංජිත් මද්දුම බණ්ඩාර විසින් අදාළ චක්‍රලේඛය සංශෝධනය කිරීමට කටයුතු කරමින් සිටින බවයි එමගින් නිකුත් කළ නිවේදනයක සඳහන් වන්නේ.\nරජයට අයත් කාර්යාල පරිශ්‍රවල ආරක්ෂාව තහවුරු කිරීම සදහා රජයේ නිලධාරින්ගේ ඇදුම් පැළදුම් සම්බන්ධයෙන් රාජ්‍ය පරිපාලන හා ආපදා කළමනාකරණ අමාත්‍යාංශය විසින් පසුගිය මස 31 වන දා නව චක්‍රලේඛයක් නිකුත් කළා.\nඑහි සදහන්ව තිබුණේ රාජකාරි වේලාව තුළ කාර්යාලවලට පැමිණෙන පිරිමි නිලධාරින් කලිසමක් සහ කමිසයෙන් හෝ ජාතික ඇදුමෙන් සැරසී යුතු අතර, කාන්තා නිලධාරිනියන් සාරියකින් හෝ ඔසරියකින් සැරසිය යුතු බවයි.\nආගමික චාරිත්‍රයකට අනුව ඇදුම් සකස් කරගෙන සිටින නිලධාරින්ට අනන්‍යතාවය තහවුරු වන ලෙස සම්පූර්ණ මුහුණ පැහැදිලිව හදුනා ගත හැකිවන ලෙස අතිරේක පැළඳුමක් භාවිත කළ හැකි බව ද එම චක්‍රලේඛයේ සදහන් වුණා.",
       "URL": "https://www.hirunews.lk/217973/කාර්යලයීය-නිළ-ඇඳුම්-චක්‍රලේඛය-සංශෝධනය-කිරීමේ-තීරණයක්",
       "Category": "Local News",
       "Parent URL": "https://www.hirunews.lk/local-news.php?pageID=3312"
}