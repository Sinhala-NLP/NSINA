{
       "Source": "hirunews",
       "Timestamp": "Saturday, 20 August 2022 - 19:40",
       "Headline": "අල්ලස් කොමිසමේ විමර්ශනය නොකළ පැමිණිලි 4,000ක් කඩිනම් කිරීමට සමාලෝචන කමිටුවක්",
       "News Content": "අල්ලස් හෝ දූෂණ චෝදනා විමර්ශණ කොමිසමට ලැබී ඇති පැමිණිලි පිළිබද විමර්ශන කඩිනම් කිරීම සදහා විමර්ශන ගොනු සමාලෝචන කමිටුවක් පත්කර තිබෙනවා.\nඑම සමාලෝචන කමිටුව කොමිසමේ සාමාජිකයන්ගෙන් සහ නීති නිලධාරී මෙන්ම විමර්ශන නිලධාරීන්ගෙන් සමන්විත බවයි අල්ලස් හෝ දූෂණ චෝදනා විමර්ශණ කොමිසම සදහන් කළේ.\nකොමිසම වෙත මේ දක්වා ලැබී ඇති පැමිණිලි 4000ක් පමණ එහි විමර්ශන අංශයේ මේ වනවිට ගොඩගැසී ඇති අතර කොමිසමට ලැබෙන පැමිණිලි පිළිබද විමර්ශන ප්‍රමාද වීම සම්බන්ධයෙන් දැඩි විවේචන එල්ල වුණා.\nකෙසේ වෙතත් විමර්ශන අංශයේ ප්‍රමාණවත් නිලධාරීන් කණ්ඩායමක් නොසිටීම සහ පුරප්පාඩු සදහා බදවා ගැනීම් දැනට අත්හිටුවා තිබීම හේතුවෙන් මෙම තත්ත්වය උද්ගතව ඇති බවයි වාර්තාවන්නේ.\nකෙසේ වෙතත් විමර්ශන අංශයේ ගොඩගැසී ඇති පැමිණිලි විභාග කර එහි නෛතික කටයුතු අවසන් කිරීමට මෙම නව සමාලෝචන කමිටුව හරහා හැකියාව ලැබෙන බවයි අල්ලස් හෝ දූෂණ චෝදනා විමර්ශණ කොමිසම සදහන් කළේ.",
       "URL": "https://www.hirunews.lk/313308/අල්ලස්-කොමිසමේ-විමර්ශනය-නොකළ-පැමිණිලි-4000ක්-කඩිනම්-කිරීමට-සමාලෝචන-කමිටුවක්",
       "Category": "Local News",
       "Parent URL": "https://www.hirunews.lk/local-news.php?pageID=925"
}