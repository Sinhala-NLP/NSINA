{
       "Source": "hirunews",
       "Timestamp": "Wednesday, 31 October 2018 - 21:57",
       "Headline": "දිවයින අවට මුහුදේ තද වැසි සහ සුළං",
       "News Content": "හම්බන්තොට සිට මඩකලපුව දක්වා සහ මන්නාරම සිට පුත්තලම දක්වා වෙරළට ඔබ්බෙන් වන මුහුදු ප්‍රදේශවල තද වැසි හෝ ගිගුරුම් සහිත වැසි ඇතිවන බව කාලගුණ විද්‍යා දෙපාර්තමේන්තුව පවසනවා.\nඑම මුහුදු ප්‍රදේශවල සුළං වේගය ක්ෂණිකව පැයට කිලෝමීටර් 70 ක් 80 ක් පමණ දක්වා ඉහළ යාමට ඉඩ ඇති බැවින් එම මුහුදු ප්‍රදේශ ක්ෂණිකව රලු වීමට වැඩි හැකියාවක් පවතින බවයි දෙපාර්තමේන්තුව නිවේදනය කළේ.\nදිවයිනට වයඹ සහ ගිණිකොණ දෙසින් වන මුහුදු ප්‍රදේශවල වර්ධනය වී ඇති ක්‍රියාකාරී වලාකුලු පද්ධතියක් මීට හේතුවයි.\nමෙම වළාකුලු පද්ධතිය ඉදිරි පැය කිහිපය තුලදී ද පවතිනු ඇතැයි බලාපොරොත්තුවන අතර දිවයින වටා සෙසු මුහුදු ප්‍රදේශවල ද රාත්‍රී කාලයේ තැනින් තැන වැසි හෝ ගිගුරුම් සහිත වැසි ඇතිවිය හැකියි.",
       "URL": "https://www.hirunews.lk/203328/දිවයින-අවට-මුහුදේ-තද-වැසි-සහ-සුළං",
       "Category": "Local News",
       "Parent URL": "https://www.hirunews.lk/local-news.php?pageID=3672"
}