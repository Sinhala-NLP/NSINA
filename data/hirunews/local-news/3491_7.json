{
       "Source": "hirunews",
       "Timestamp": "Thursday, 21 February 2019 - 10:26",
       "Headline": "ලක්ෂ 38ක් සොරකම් කළ තුන්දෙනෙක් අත්අඩංගුවට",
       "News Content": "දෙහිවල, ඇන්ඩර්සන් පාර ප්‍රදේශයේ නිවසකින් ලක්ෂ 38කට අධික මුදලක් සොරකම් කළ සැකකරුවෝ තුන්දෙනෙක් පොලිසිය අත්අඩංගුවට ගෙන තිබෙනවා.\nඊයේ (20) සවස මෙම අත්අඩංගුවට ගැනීම සිදුකළ බවයි පොලිසිය පැවසුවේ.\nසැකකරුවන් ලඟ තිබී ලක්ෂ 14ක මුදලක් පොලිසිය සොයාගෙන ඇති අතර ඔවුන් වයස අවුරුදු 19 ත් 20ත් අතර වයසේ පසුවන බවයි පොලිසිය කියා සිටියේ.\nසොරකම් කරන ලද මුදලින් ඔවුන් මෝටර් රථයක්ද මිලදීගෙන ඇති අතර එම මෝටර් රථයද පොලිසිය අත්අඩංගුවට ගෙන තිබෙනවා.\nමෙම සොරකම සිදුව ඇත්තේ මිට සතියකට පමණ පෙර බවයි අප වාර්තාකරු කියා සිටියේ.\nතවත් එක් සැකකරුවෙකු සොයා පොලිසිය විමර්ශනයක් ආරම්භ කර තිබෙනවා.\nසිද්ධිය සම්බන්ධයෙන් දෙහිවල පොලිසිය වැඩිදුර විමර්ශන සිදුකරනවා.",
       "URL": "https://www.hirunews.lk/210884/ලක්ෂ-38ක්-සොරකම්-කළ-තුන්දෙනෙක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3491"
}