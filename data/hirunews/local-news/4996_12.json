{
       "Source": "hirunews",
       "Timestamp": "Tuesday, 21 June 2016 - 19:28",
       "Headline": "දේවාලයක කසිප්පු පෙරූ කපුවෙකු අත්අඩංගුවට",
       "News Content": "දේවාලයක් තුළ ස්කාගාරයක් පවත්වාගෙන ගිය කපු මහතෙකු ඇතුලූ පුද්ගලයන් තුන්දෙනෙකු කෑගල්ල දිසා දුෂන මර්ධන ඒකකය අද අත්අඩංගුවට ගත්තා.\nවරකාපොල - උඩුකුඹුර ප්‍රදේශයේ මෙම දේවාලය පවත්වාගෙන ගොස් තිබුණේ මහා භද්‍රකාලී දේවමෑණියන්ගේ ආශිර්වාදයෙන් ග්‍රහ අපළ සහ හදි හූනියම් දුරු කරන බවට ප්‍රසිද්ධ කරමින්.\nපොලීසියට ලැබුණු තොරතුරක් මත අදාළ ස්ථානය අද වැටලූ අතර, එහි තිබී නීතිවිරෝධී මත්පැන් නිෂ්පාදනය සඳහා යොදාගන්නා උපකරණ සහ ගෝඩා මිලිලීටර් හත්ලක්ෂ විසි දහසක් පොලීසිය සොයාගත්තා.\nදේවාල භූමියේ රහසිගතව බැරල් වළලා එහි මුළුතැන් ගෙය තුළ මත්පැන් පෙරා තිබූ බවයි පොලීසිය ප්‍රකාශ කළේ.",
       "URL": "https://www.hirunews.lk/136120/දේවාලයක-කසිප්පු-පෙරූ-කපුවෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4996"
}