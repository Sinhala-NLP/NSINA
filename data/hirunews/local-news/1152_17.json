{
       "Source": "hirunews",
       "Timestamp": "Sunday, 22 May 2022 - 6:37",
       "Headline": "වැඩි මිලට ගෑස් අලෙවි කළ අයෙකුට වැඩ වරදියි (වීඩියෝ)",
       "News Content": "කොළඹ අපරාධ කොට්ඨාසයට ලද තොරතුරකට අනුව සිදුකළ මෙහෙයුමක දී ගෘහස්ථ ගෑස් සිලින්ඩරයක් රු. 9260කට අලෙවි කළ තැනැත්තෙකු කොළොන්නාව වැල්ලම්පිටිය ප්‍රදේශයේ දී අත්අඩංගුවට ගෙන තිබෙනවා.\nකොළොන්නාව වැල්ලම්පිටිය ඒෂියන් බේකරි නමැති ස්ථානයේදීයි එලෙස ගෑස් වැඩි මිලකට අලෙවි කර ඇත්තේ.\nඑම ස්ථානය පරීක්ෂා කිරීමේ දී ගෑස් සිලින්ඩර 40ක් සොයා ගැනීමට පොලීසියට හැකි වී තිබෙනවා.\nගෑස් සිලින්ඩරයක් මිල දී ගන්නා ආකාරයට ගොස් පොලීසිය විසින් එම අත්අඩංගුවට ගැනීම සිදුකර තිබෙනවා.\nඑම ස්ථානය ගෑස් අලෙවිය සිදු කරන නියෝජිතායතනයක් හෝ නොවන බවයි පොලීසිය සඳහන් කරන්නේ.",
       "URL": "https://www.hirunews.lk/304950/වැඩි-මිලට-ගෑස්-අලෙවි-කළ-අයෙකුට-වැඩ-වරදියි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1152"
}