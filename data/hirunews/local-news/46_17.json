{
       "Source": "hirunews",
       "Timestamp": "Thursday, 07 September 2023 - 13:34",
       "Headline": "උප පොලිස් පරීක්ෂකට පහරදුන් අයෙකු අත්අඩංගුවට",
       "News Content": "උප පොලිස් පරීක්ෂකවරයකුට බස් රථයකදී පහර දුන් හිටපු ප්‍රවීණ ක්‍රිකට් ක්‍රීඩකයකුගේ රියදුරෙකු බොරලැස්ගමුව පොලීසිය විසින් අත්අඩංගුවට ගෙන තිබෙනවා.\nමෙලෙස පහර කෑමට ලක්ව ඇත්තේ ජාතික ළම ආරක්ෂණ අධිකාරියේ විශේෂ පොලිස් විමර්ශන ඒකකයට අනුයුක්තව රාජකාරි කරනු ලබන උප පොලිස් පරීක්ෂකවරයෙකු බව වාර්තා වෙනවා.\nනෑබඩ සිට කොළඹ දක්වා ගමන් ගන්නා බස් රථයක පැමිණෙමින් සිටි මෙම උප පොලිස් පරික්ෂකවරයා ගමන් බෑගයක් සම්බන්ධව පුද්ගලයෙකු සමග ඇතිවූ වචන හුවමාරුවක් දුරදිග යාමෙන් මෙලෙස පහර කෑමට ලක් වී ඇති බව පොලිසිය අනාවරණය කරනවා.\nමෙම සම්බන්ධයෙන් බොරලැස්ගමුව පොලිසිය ඉදිරි විමර්ශන සිදුකරන බව අනාවරණය වෙනවා.",
       "URL": "https://www.hirunews.lk/347451/උප-පොලිස්-පරීක්ෂකට-පහරදුන්-අයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=46"
}