{
       "Source": "hirunews",
       "Timestamp": "Sunday, 27 March 2022 - 13:35",
       "Headline": "රටින් පලාගිය මහා පරිමාණ මත්ද්‍රව්‍ය ජාවාරම්කරුවන්ට රතු නිවේදන (වීඩියෝ)",
       "News Content": "මෙරටින් පලාගිය මත්ද්‍රව්‍ය චෝදනා එල්ලවූ සැකකරුවන් 132කුට ජාත්‍යන්තර පොලිසිය මගින් රතු නිවේදන ලබාගෙන ඇති බව ජ්‍යෙෂ්ඨ පොලිස් මාධ්‍ය ප්‍රකාශක ජ්‍යෙෂ්ඨ නියෝජ්‍ය පොලිස්පති අජිත් රෝහණ ප්‍රකාශ කළා.\nමෙරටට මත්ද්‍රව්‍ය සපයන සහ ඊට සම්බන්ධ ජාවාරම්කරුවන් බහුතරයක් මේ වනවිට ජීවත් වන්නේ ඩුබායි රාජ්‍යයේ බවට තොරතුරු අනාවරණ වී ඇති බව ද ඔහු සඳහන් කළා.\nඑමෙන්ම පොලිසිය සහ පොලිස් විශේෂ කාර්ය බලකාය පසුගිය වසරේ සිදුකළ මත්ද්‍රව්‍ය මෙහෙයුම්වල දී සැකකරුවන් 95,000 ක් අත්අඩංගුවට ගෙන තිබෙනවා. එහිදී හෙරොයින් කිලෝග්‍රෑම් 1,630 ක්, ගංජා කිලෝග්‍රෑම් 15,000 ක් සහ කෘත්‍රිම මත්ද්‍රව්‍ය කිලෝග්‍රෑම් 377 ක් පොලිස් භාරයට ගෙන ඇති බවයි ජ්‍යෙෂ්ඨ පොලිස් මාධ්‍ය ප්‍රකාශක ජ්‍යෙෂ්ඨ නියෝජ්‍ය පොලිස්පති අජිත් රෝහණ සඳහන් කළේ.",
       "URL": "https://www.hirunews.lk/300513/රටින්-පලාගිය-මහා-පරිමාණ-මත්ද්‍රව්‍ය-ජාවාරම්කරුවන්ට-රතු-නිවේදන-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1268"
}