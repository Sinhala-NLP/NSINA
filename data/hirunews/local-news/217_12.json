{
       "Source": "hirunews",
       "Timestamp": "Monday, 03 July 2023 - 14:14",
       "Headline": "අපේක්ෂාව යථාර්ථයක් කරවන සුවමංසල",
       "News Content": "ශ්‍රී ලංකාවේ පිළිකා රෝගීන් සඳහා නොමිලේ රජයේ ප්‍රතිකාර ලබාදෙන මහරගම\nඅපේක්ෂා රෝහලට දිවයිනේ නන් දෙසින් සුවිශාල ජන පිරිසක් දිනපතා සායනවලට\nපැමිණෙනවා.\nමෙයින් බොහෝ පිරිසක් කොළඹට පැමිණෙන්නේ අතිශය දුරබැහැර ප්‍රදේශවල සිටයි.\nඑසේ දුර බැහැර ප්‍රදේශවල සිට මහරගම අපේක්ෂා රෝහල වෙත පැමිණෙන රෝගීන්ට\nඇතැම් අවස්ථාවලදී ප්‍රතිකාර ලැබීමට සිදුවන්නේ දින කිහිපයක් එහි රැඳී සිටිමින්.\nඑහෙත් මිලමුදල් නොමැතිව අසරණ වන එවැනි රෝගීන්ට හිසට සෙවණක්\nලබාදෙන සුව මංසල ගැනයි මේ පුවත.\nමහරගම අපේක්ෂා රෝහලට යාබදව පිහිටි මෙම විහාරස්ථානයේ සුව මංසල නමින් පිළිකා\nරෝගීන් සඳහාම නිවහවනක් විවෘතව පවතිනවා.\nසුව මංසල 1982 වසරේදී පූජ්‍ය වෑගන්තලේ රාහුල හිමියන් විසින් ස්ථාපිත කරන ලද අතර\nඋන්වහන්සේගේ අපවත් වීමෙන් අනතුරුව වර්ථමානයේ එහි විහාරාධිපති හිමියන් ලෙස කටයුතු\nකරන්නේ පූජ්‍ය හේනේගම ධම්මාධාර හිමියන්ය.\nමෙහි මහල් 4කින් සමන්විත වන අතර 100කට ආසන්න රෝගීන්\nප්‍රමාණයකට නවාතැන් ගත හැකියි.\nආර්ථික අර්බුද හමුවේ මෙම විහාරස්ථානයේ කටයුතු ඉදිරියටත් පවත්වාගෙන\nයාමට උපකාර ලබා දෙන්නේනම් එය ඉතා අගය කරන බවයි උන්වහන්සේ\nවැඩිදුරටත් පවසන්නේ.",
       "URL": "https://www.hirunews.lk/339853/අපේක්ෂාව-යථාර්ථයක්-කරවන-සුවමංසල",
       "Category": "Local News",
       "Parent URL": "https://www.hirunews.lk/local-news.php?pageID=217"
}