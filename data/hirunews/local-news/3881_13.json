{
       "Source": "hirunews",
       "Timestamp": "Sunday, 24 June 2018 - 6:57",
       "Headline": "තැපැල් වර්ජකයින් අද මල්වතු - අස්ගිරි මහානාහිමිවරුන් හමුවට",
       "News Content": "තමන් ආරම්භ කර ඇති වෘත්තීය ක්‍රියාමාර්ගය පිළිබඳව අද දිනයේදී මල්වතු - අස්ගිරි මහානාහිමිවරුන් දැනුම්වත් කිරීමට කටයුතු කරන බව ඒකාබද්ධ තැපැල් වෘත්තීය සමිති පෙරමුණ පවසනවා.\nතැපැල් දෙපාර්තමේන්තුවටම අනන්‍යවු සේවා ව්‍යවස්ථාවක් සකස් කර දෙන ලෙස සහ තවත් ඉල්ලීම් කිහිපයක් මුල් කරගනිමින් ඔවුන් ආරම්භ කළ වර්ජනයට අදට දින 14 ක් ගතවනවා.\nතම ඉල්ලීම්වලට බලධාරීන් මෙතෙක් විසඳුම් ලබා නොදී කල්මරමින් සිටින බවයි ඒකාබද්ධ තැපැල් වෘත්තීය සමිති පෙරමුණේ කැදවුම්කරු චින්තක බණ්ඩාර කියා සිටියේ.\nපසුගිය 11 වනදා මෙම වැඩ වර්ජනය ආරම්භ වූ අතර අමාත්‍යාංශ ලේකම්වරයා සහ වෘත්තීය සමිති අතර අවස්ථා කිහිපයකදීම පැවති සාකච්ඡා විසදුමකින් තොරව අවසන් වුණා.",
       "URL": "https://www.hirunews.lk/193763/තැපැල්-වර්ජකයින්-අද-මල්වතු-අස්ගිරි-මහානාහිමිවරුන්-හමුවට",
       "Category": "Local News",
       "Parent URL": "https://www.hirunews.lk/local-news.php?pageID=3881"
}