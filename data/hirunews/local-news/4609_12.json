{
       "Source": "hirunews",
       "Timestamp": "Friday, 17 March 2017 - 13:15",
       "Headline": "ප්‍රදේශ කිහිපයක විරෝධතා",
       "News Content": "වගා හානි වූ ගොවීන්ට පොරොන්දු වූ වන්දි මුදල් කඩිනමින් ලබාදෙන ලෙස ඉල්ලමින් වැල්ලවාය නගරයේදී අද (17) උද්ඝෝෂණයක් පැවැත්වුණා.\nගොවීන්ගේ සහභාගිත්වයෙන් පැවති මෙම උත්සවය සංවිධාන කර තිබුණේ සමස්ත ලංකා ගොවිජන සම්මේලනය විසින්.\nමේ අතර, කොටිකාවත්ත මංසන්ධියේදී, සෝමාදේවි බාලිකා විද්‍යාලයේ සිසුන්ගේ දෙමව්පියන් පිරිසක් අද පෙරවරුවේ උද්ඝෝෂණයක නිරත වුණා.\nඒ පාසලේ විදුහල්පතිනියට හදිසියේ ලබාදී ඇති බව කියන ස්ථාන මාරුවකට එරෙහිවයි.\nඋත්සව දීමනාව කඩිනමින් ලබාදෙන ලෙස ඉල්ලමින් උඩවලව උක් පර්යේෂණ ආයතනයේ සේවකයන් පිරිසක් ද අද විරෝධතාවයක නිරත වුණා.",
       "URL": "https://www.hirunews.lk/157088/ප්‍රදේශ-කිහිපයක-විරෝධතා",
       "Category": "Local News",
       "Parent URL": "https://www.hirunews.lk/local-news.php?pageID=4609"
}