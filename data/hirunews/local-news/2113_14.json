{
       "Source": "hirunews",
       "Timestamp": "Wednesday, 03 March 2021 - 13:12",
       "Headline": "විනාශ වෙමින් තිබූ සැලව යළි ප්‍රතිසංස්කරණයට (වීඩියෝ)",
       "News Content": "විනාශවීමේ අවදානමට ලක්වෙමින් තිබූ මාවනැල්ල - අරණායක සැලව රජමහා විහාරස්ථානයේ ප්‍රතිසංස්කරණ කටයුතු මේ වන විට ආරම්භ කර තිබෙනවා.\nඒ පසුගියදා හිරු ප්‍රවෘත්ති ඔස්සේ සිදුකෙරුණු අනාවරණයෙන් පසුවයි.\nකීර්ති ශ්‍රී රාජසිංහ රජ සමයේ ඉදිකිරීම් අරඹා ශ්‍රී වික්‍රම රාජසිංහ රජ සමයේ වැඩ අවසන් කර ඇති බව කියවෙන මාවනැල්ල - අරණායක සැලව රජමහාවිහාරස්ථානයේ තත්ත්වය පිළිබඳව පසුගිය නවම් පොහෝදින අප අනාවරණය කළා.\nඑහිදී බලධාරීන්ගේ අවධානය යොමු කෙරුණේ විහාරයේ ඇති මහනුවර යුගයට අයත් බිතු සිතුවම් විනාශවෙමින් පවතින ආකාරය, විහාරගෙය ගිලා බසිමින්\nපැවතීම ඇතුළු අඩුපාඩු රැසක් පිළිබඳවයි.\nහිරු අනාවරණයෙන් පසුදිනම පුරාවිද්‍යා දෙපාර්තමේන්තුමේන්තුවේ නිලධාරීන් විහාරස්ථානයේ නිරීක්ෂණ කටයුතු සඳහා පැමිණ තිබෙනවා.\nවිහාරාධිපති පූජ්‍ය බෙංගමුවේ නන්දවිමල හිමියන් සඳහන් කළේ මේ වන විට ගිලා බැසීමට ලක්වූ විහාරගෙයි ප්‍රතිසංස්කරණ කටයුතු ආරම්භ කර ඇති බවයි.\nමෙරට ඓතිහාසික උරුමය, මතු පරපුරටත් දායාද කිරීමට බලධාරීන්ගේ අවධානය යොමුවීම සතුටට කරුණක්.",
       "URL": "https://www.hirunews.lk/264201/විනාශ-වෙමින්-තිබූ-සැලව-යළි-ප්‍රතිසංස්කරණයට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2113"
}