{
       "Source": "hirunews",
       "Timestamp": "Wednesday, 07 September 2016 - 16:04",
       "Headline": "හම්බන්තොට රෝහල නාවික හමුදා සෙබලෙකුගේ දිවි බේරයි",
       "News Content": "නාවික හමුදා සෙබලෙකුගේ දකුණු හා වම් කලවා ප්‍රදේශය පසාරු කරගෙන ඇනී තිබූ කම්බි කූරු දෙකක් සාර්ථක ශල්‍යකර්මයකින් පසු ඉවත් කිරීමට හම්බන්තොට මහ රෝහලේ වෛද්‍යවරුන් සහ කාර්ය මණ්ඩලය අද සමත්වුණා.\n34 හැවිරිදි මෙම සෙබලා කතරගමට පැමිණ බස් රථයෙන් බැසීමේදී මාර්ගයේ කපා තිබූ අඩි 25 ක පමණ අනාරක්ෂිත වලකට වැටී ඇති අතර, එහි කොන්ක්‍රීට් යෙදීමට සවිකර තිබූ කම්බි කූරු දෙකක් ඔහුගේ කලවාවල ඇනී ඇති බවයි අප වාර්තාකරු ප්‍රකාශ කළේ.\nඒවා කකුල් පසාරු කරගෙන ගොස් ඇති අතර, තිස්සමහාරාම රෝහලට ඇතුළත් කළ ඔහු පසුව හම්බන්තොට රෝහලට මාරුකර යවා තිබෙනවා.\nඑහිදී පැය කිහිපයක ශල්‍යකර්මයක් සිදුකර සෙබලාගේ ජීවිතය බේරාගත් බවයි රෝහලේ වෛද්‍ය අධිකාරී සුමිත් මනතුංග කියා සිටියේ.",
       "URL": "https://www.hirunews.lk/142464/හම්බන්තොට-රෝහල-නාවික-හමුදා-සෙබලෙකුගේ-දිවි-බේරයි",
       "Category": "Local News",
       "Parent URL": "https://www.hirunews.lk/local-news.php?pageID=4889"
}