{
       "Source": "hirunews",
       "Timestamp": "Tuesday, 07 November 2017 - 18:47",
       "Headline": "ඒකාබද්ධයට නිල පිළිතුරක් දෙන්න නිදහස් පක්ෂය සූදානම්",
       "News Content": "ඉදිරි පළාත් පාලන මැතිවරණයේදී ශ්‍රී ලංකා නිදහස් පක්ෂය, තවත් පක්ෂ රැසක් සමඟ සන්ධානගතව තරඟ කරන බව එක්සත් ජනතා නිදහස් සන්ධාන මහ ලේකම්, අමාත්‍ය මහින්ද අමරවීර පවසනවා.\nශ්‍රී ලංකා නිදහස් පක්ෂ මූලස්ථානයේ අද පැවති මාධ්‍ය හමුවට එක්වෙමින් ඔහු මේ බව කියා සිටියා.\nඑම මාධ්‍ය හමුවට නිදහස් පක්ෂ මහ ලේකම්, අමාත්‍ය දුමින්ද දිසානායකද එක්වූ අතර, එහිදී මාධ්‍යවේදීන් නැගූ ප්‍රශ්නවලට අමාත්‍යවරුන් දෙදෙනා මෙලෙස පිළිතුරු ලබාදුන්නා.\n‘‘ අමාත්‍ය දුමින්ද දිසානායක\n-    පළාත් පාලන මැතිවරණයට තාම අපි ලකුණක් තීන්දු කරලා නැහැ. නොමිනේෂන් දිනය නිකුත් කරපු ගමන්ම අපි අපේ අපේක්ෂක ලැයිස්තුව සෑම දිස්ත්‍රික්යකම අපට කියන්න පුළුවන්කම තියෙනවා.\nඅමාත්‍ය මහින්ද අමරවීර\n-  එක්සත් ජනතා නිදහස් සන්ධානය විදිහට අපි මේ වනවිට සියලු කටයුතු සූදානම් කරලා තියෙනවා. මැතිවරණය ජයග්‍රහණය කිරීම සදහා විශාල පක්ෂ සංඛ්‍යාවක් සමග ඒකාබද්ධව තරග කරන්න. විශේෂයෙන්ම ද්‍රවිඩ සහ මුස්ලිම් ජනතාව නියෝජනය කරන පක්ෂ ප්‍රබල ලෙසම කියා සිටියේ එම ජනතාව බලාපොරොත්තුවක් තියන්න පුළුවන් එකම නායකයා මෛත්‍රිපාල සිරිසේන ජනාධිපතිතුමා එයාලා ඉතාමත් කැමැත්තෙන් අපිත් එක්ක තරග කරන්න සූදානම් බව සදහන් කළා.\nප්‍රශ්නය -   ඒකාබද්ධ විපක්ෂයේ කොන්දේසි 8 ක් ඉදිරිපත් කරලා තියෙනවාග ශ්‍රී ලංකා නිදහස් පක්ෂය සමග එකතු වෙනවානම්?\nඅමාත්‍ය දුමින්ද දිසානායක - කොපියක් තමයි මට එවලා තියෙන්නේ. ලියුම ඉවර වෙනවා පිටුව මැදින්ග අත්සන් ලේඛනය ආරම්භ වෙලා තියෙන්නේ මෙකෙන් ම තීන්දු කරගන්න.\nප්‍රශ්නය - ව්‍යාජ ලේඛනයක් කියලද ඔබතුමා කියන්නේ?\nපිළිතුර - නෑ. දන්නේ නැහැ. මේ නම් ටික සේරම අතරේ විදුර වික්‍රමනායක මැතිතුමා වෙනම ලිපියක් එවලා තියෙනවා එතුමා අසනීප තත්ත්වයේ ඉන්නවා. මේ අත්සන් ලේඛනයේ 39 වැනියාට විදුර වික්‍රමනායක මැතිතුමා අත්සන් කරලාත් තියෙනවා. ඉතිං අපි මේ ලිපිය මධ්‍යම කාරක සභාවට ඉදිරිපත් කරලා ශ්‍රී ලංකා නිදහස් පක්ෂයේ නිල පිළිතුරක් ඉදිරිපත් කරන්න බලාපොරොත්තු වෙනවා ’’",
       "URL": "https://www.hirunews.lk/175489/ඒකාබද්ධයට-නිල-පිළිතුරක්-දෙන්න-නිදහස්-පක්ෂය-සූදානම්",
       "Category": "Local News",
       "Parent URL": "https://www.hirunews.lk/local-news.php?pageID=4230"
}