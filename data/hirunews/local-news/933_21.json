{
       "Source": "hirunews",
       "Timestamp": "Wednesday, 17 August 2022 - 16:05",
       "Headline": "මේ සතියේ දී පිරිපහදු කටයුතු ආරම්භ කරනවා - බලශක්ති ඇමති",
       "News Content": "ඛනිජ තෙල් නීතිගත සංස්ථාවේ වාණිජ කළමනාකරණ සහ පිරිපහදු නිලධාරීන් හා විදුලි බල හා බලශක්ති අමාත්‍යවරයා අතර හමුවක් අද(17) පෙරවරුවේ පැවැත් වුණා.\nඑහි දී එළඹෙන සැප්තැම්බර් මාසයේ සිට දෙසැම්බර් දක්වා කාලය තුළ බහාලුම් ප්‍රවාහන සැලසුම් සහ පිරිපහදු මෙහෙයුම් කටයුතු සිදු කෙරෙන ආකාරය ගැන සාකච්ඡා වී තිබෙනවා.\nමේ අතර, බොරතෙල් සැපයුමක් වී ඇති නිසා, කිසිදු බාධාවකින් තොරව සහ අඛණ්ඩව පිරිපහදු මෙහෙයුම්, මේ සතියේ ආරම්භ කිරීමට ඛනිජ තෙල් නීතිගත සංස්ථාව බලාපොරොත්තු වන බව ද අමාත්‍යවරයා සඳහන් කරනවා.\nඅමාත්‍යවරයා මේ බව සඳහන් කළේ තම ට්විටර් ගිණුමේ පණිවිඩයක් තබමින්.",
       "URL": "https://www.hirunews.lk/313016/මේ-සතියේ-දී-පිරිපහදු-කටයුතු-ආරම්භ-කරනවා-බලශක්ති-ඇමති",
       "Category": "Local News",
       "Parent URL": "https://www.hirunews.lk/local-news.php?pageID=933"
}