{
       "Source": "hirunews",
       "Timestamp": "Wednesday, 29 April 2020 - 19:23",
       "Headline": "සමගි ජනබලවේගයෙන් ආණ්ඩුවට චෝදනාවක්",
       "News Content": "පාර්ලිමේන්තුව විසුරුවා හැර ඇති මොහොතක ආණ්ඩුව රුපියල් කෝටි 18,900ක මුදල් නෝට්ටු මුද්‍රණය කර ඇති බවට සමගි ජන බලවේගය චෝදනා කරනවා.\nහිටපු පාර්ලිමේන්තු මන්ත්‍රී අශෝක් අබේසිංහ මේ බව කියා සිටියේ කොළඹ අද කැඳවා තිබූ මාධ්‍ය හමුවකට එක්වෙමින්.\nමේ අතර, වසංගතයට මුහුණදෙමින් සාමාන්‍ය ජන ජීවිතය ආරක්ෂා කිරීම සඳහා යොදවා ඇති ත්‍රිවිධ හමුදා සාමාජිකයින්ගේ ජීවිතවල ආරක්ෂාව සම්බන්ධයෙන් රජය ගෙන යන දුර්වල වැඩපිලිවෙල සහ වගකීම් විරහිත ක්‍රියා කලාපය හේතුවෙන් ඔවුන්ගේ ජීවිත අවදානමකට ලක්ව ඇති බවට එක්සත් ජාතික පක්ෂය චෝදනා කරනවා.\nනිවේදනයක් නිකුත් කරමින් ඔවුන් සඳහන් කළේ සෞඛ්‍ය ඇමතිනි පවිත්‍රා වන්නිආරච්චි ප්‍රමුඛ රජය ජනතාවගේ මෙන්ම සෞඛ්‍ය වෘත්තිකයින්ගේ ඉල්ලීම් නොසලකා හරිමින් කටයුතු කර ඇති බවයි.\nඒ අනුව කොරෝනා ආසාදිතයින් හඳුනා ගැනීම සඳහා සිදුකරන පී.සී.ආර්. පරීක්ෂණ ප්‍රමාණය වැඩිකර ජනතාවගේ ජීවිත ආරක්ෂා කර ගැනීම සඳහා කටයුතු කළ යුතු බවයි ඔවුන් සිය නිවේදනයෙන් පෙන්වා දෙන්නේ.",
       "URL": "https://www.hirunews.lk/239718/සමගි-ජනබලවේගයෙන්-ආණ්ඩුවට-චෝදනාවක්",
       "Category": "Local News",
       "Parent URL": "https://www.hirunews.lk/local-news.php?pageID=2765"
}