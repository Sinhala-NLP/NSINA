{
       "Source": "hirunews",
       "Timestamp": "Sunday, 12 February 2023 - 15:42",
       "Headline": "වැවක බෝට්ටුවක් පෙරළීමෙන් ගුරුවරයෙක් මරුට - සිසුන් තිදෙනෙකු අතුරුදන්",
       "News Content": "මඩකලපුව - කොක්කඩිචෝලෙයි, තන්තමලෛ ප්‍රදේශයේ ඇති වැවක දී පිරිසක් රැගත් බෝට්ටුවක් පෙරළී ගොස්, එක් අයෙකු ජීවිතක්ෂයට පත්ව තවත් තිදෙනකු අතුරුදන් වී තිබෙනවා.\nපොලිසිය සඳහන් කළේ, මෙම අනතුර අද (12) පස්වරුවේ සිදුව ඇති බවයි.\nමෙම අනතුරෙන් ජීවිතක්ෂයට පත්ව ඇත්තේ වෘත්තියෙන් ගුරුවරයෙක් බවත් අනාවරණය වී තිබෙනවා.\nගුරුවරයා සමග බෝට්ටුවේ ගමන් කර ඇත්තේ පාසල් සිසුන් තිදෙනෙකු වන අතර, ඔවුන්ගේ සිරුරු සොයා මේ වනවිට මෙහෙයුම් ක්‍රියාත්මකයි.\nදියෙහි ගිලුණු ගුරුවරයාගේ සිරුර ගොඩබිමට ගසා පැමිණ ඇති බවයි වාර්තා වන්නේ.\nසිද්ධිය සම්බන්ධයෙන් පොලිස් විමර්ශන ක්‍රියාත්මකයි.",
       "URL": "https://www.hirunews.lk/327236/වැවක-බෝට්ටුවක්-පෙරළීමෙන්-ගුරුවරයෙක්-මරුට-සිසුන්-තිදෙනෙකු-අතුරුදන්",
       "Category": "Local News",
       "Parent URL": "https://www.hirunews.lk/local-news.php?pageID=541"
}