{
       "Source": "hirunews",
       "Timestamp": "Friday, 14 April 2017 - 19:04",
       "Headline": "වාසුගෙන් නව සන්ධානයක්",
       "News Content": "එක්සත් ජනතා නිදහස් සන්ධානය සමඟ නිල වශයෙන් ගිවිසුම්ගත වී සිටින මහජන පක්ෂය සහ දේශවිමුක්ති ජනතා පක්ෂය පාර්ලිමේන්තු මන්ත්‍රී වාසුදේව නානායක්කාර නායකත්වය දරන ප්‍රජාතන්ත්‍රවාදී වාමාංශික පෙරමුණ සමඟ සන්ධානගත වීමට තීරණය කර තිබෙනවා.\nමහජන පක්ෂයේ ප්‍රධාන ලේකම්, වයඹ පළාත් සභා මන්ත්‍රී අසංක නවරත්න කියා සිටියේ ඒකාබද්ධ විපක්ෂය ඉදිරියේදී බිහි කිරීමට නියමිත සන්ධානය යටතේ එළැඹෙන පළාත් පාලන මැතිවරණයට තරඟ කිරීම මෙහි අපේක්ෂාව බවයි.\nකෙසේ වෙතත්, නිදහස් සන්ධානයෙන් ඉවත්වීමට මෙතෙක් තීරණයක් ගෙන නොමැති බව ඔහු කියා සිටියා.",
       "URL": "https://www.hirunews.lk/159200/වාසුගෙන්-නව-සන්ධානයක්",
       "Category": "Local News",
       "Parent URL": "https://www.hirunews.lk/local-news.php?pageID=4563"
}