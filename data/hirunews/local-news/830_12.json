{
       "Source": "hirunews",
       "Timestamp": "Sunday, 02 October 2022 - 12:22",
       "Headline": "කුරුණෑගල ව්‍යාපාරිකයෙකු ඝාතනය කළ සැකකරු අත්අඩංගුවට",
       "News Content": "කුරුණෑගල නගරයේ පිහිටි ව්‍යාපාරික ස්ථානයක හිමිකරුට මොට ආයුධයකින් පහරදී ඝාතනය කිරීමේ සිද්ධියට සම්බන්ධ සැකකරුවෙකු පොලිස් අත්අඩංගුවට ගෙන තිබෙනවා.\nඅපරාධය සම්බන්ධයෙන් දර්ශන ඔස්සේ සිදු කළ විමර්ශනයේදී මෙම සැකකරු ඊයේ අත්අඩංගුවට ගෙන ඇත්තේ කුරුණැගල පුත්තලම පාරේ පිහිටි ගරාජයක සේවය කරමින් සිටියදීයි.\nපසුගිය සැප්තැම්බර් මස 28 වනදා කුරුණෑගල නගරයේ ව්‍යාපාරික ස්ථානයක හිමිකරුට මොට ආයුධයකින් පහරදී ඝාතනය කර ඔහු සතුව තිබූ රන් භාණ්ඩ හා මුදල් කොල්ලකා සැකකරු පළාගොස් තිබුණා.\nඅත්අඩංගුවට ගත් සැකකරු පොතුහැර ප්‍රදේශයේ පදිංචි 40 හැවිරිදි අයෙක්.\nඝාතනය සිදු කිරීමට යොදාගත් බවට සැක කරන යතුරුපැදියක හැඬලය හා ඉදිරිපස රෝදය සම්බන්ධ කිරීමට යොදාගන්නා යකඩ බටයක් සැකකරුගේ වැඩපලෙහි තිබී සොයාගෙන තිබෙනවා.\nඑමෙන්ම කොල්ලකන ලද රන් මාලය සැකකරු සේවය කරන ගරාජයේ නාන කාමරයක සඟවා තිබියදී සොයාගෙන ඇති බවයි පොලිසිය කියාසිටියේ.\nමෙම පුද්ගලයා අද කුරුණෑගල මහේස්ත්‍රාත් අධිකරණයට ඉදිරිපත් කිරීමට නියමිත අතර කුරුණෑගල පොලිසිය සිද්ධිය සම්බන්ධයෙන් කුරුණෑගල පොලිසිය වැඩිදුර පරීක්ෂණ සිදුකරනවා.",
       "URL": "https://www.hirunews.lk/316844/කුරුණෑගල-ව්‍යාපාරිකයෙකු-ඝාතනය-කළ-සැකකරු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=830"
}