{
       "Source": "hirunews",
       "Timestamp": "Friday, 26 November 2021 - 19:19",
       "Headline": "විදුලි ඉංජිනේරුවන් තවමත් වර්ජනයේ",
       "News Content": "කෙරවලපිටිය යුගදනවි බලාගාරයේ සියයට 40ක කොටස් ඇමරිකානු සමාගමකට ලබා දීමට එරෙහිව ලංකා විදුලි බල මණ්ඩලයේ ඉංජිනේරු සංගමය ආරම්භ කළ අකුරට වැඩ කිරීමේ වෘත්තීය ක්‍රියාමාර්ගය අද (26) 2වන දිනටත් ක්‍රියාත්මක වුණා.\nඑම සංගමයේ සභාපති ඉංජිනේරු සෞම්‍ය කුමාරවඩු කියා සිටියේ වෘත්තීය ක්‍රියාමාර්ගය දැඩි කරමින් තවදුරටත් අඛණ්ඩව සිදුකිරීමට කටයුතු කරන බවයි.\nඒ හේතුවෙන් ඉදිරියේදී සිදුවන විදුලි බිඳ වැටීම් යථා තත්ත්වයට පත් කළ නොහැකි වන තත්ත්වයක් රට තුළ උද්ගත විය හැකි බව ඔහු ප්‍රකාශ කළා.\nමේ අතර, ජල සම්පාදන අමාත්‍ය වාසුදේව නානායක්කාර කියා සිටියේ හදිසි විදුලි බිඳ වැටීමක් සිදු වුවහොත් ජල සැමයුමට ද බාධා එල්ල විය හැකි බවයි.\nමේ අතර, යුගදනවි බලාගාර ගිවිසුමට එරෙහිව ගොනුකළ මූලික අයිතිවාසිකම් පෙත්සම් සලකා බැලීමට අද (26) පංච පුද්ගල ශ්‍රේෂ්ඨාධිකරණ විනිසුරු මඩුල්ලක් නම් කළා.\nඅදාළ පෙත්සම් ලබන 29 වන සඳුදා අගවිනිසුරු ජයන්ත ජයසූරිය, බුවනෙක අලුවිහාරේ, ප්‍රියන්ත ජයවර්ධන, විජිත් මළල්ගොඩ සහ එල්.ටී.බී දෙහිදෙණිය යන පංච පුද්ගල විනිසුරු මඩුල්ල ඉදිරියේ කැඳවීමට නියමිතයි.",
       "URL": "https://www.hirunews.lk/289275/විදුලි-ඉංජිනේරුවන්-තවමත්-වර්ජනයේ",
       "Category": "Local News",
       "Parent URL": "https://www.hirunews.lk/local-news.php?pageID=1535"
}