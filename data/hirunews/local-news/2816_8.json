{
       "Source": "hirunews",
       "Timestamp": "Saturday, 04 April 2020 - 16:40",
       "Headline": "සංචාරක නිකේතනයක නාන කාමරයක් තුලින් මතු වූ මත්පැන් ස්කාගාරය (වීඩියෝ)",
       "News Content": "ඇල්ල, කුඹල්වෙල ප්‍රදේශයේ සංචාරක නිකේතනයක නාන කාමරයක් තුළ ඉතා සූක්ෂම ලෙස පවත්වාගෙන ගිය මත්පැන් ස්කාගාරයක් වැටලීමට බණ්ඩාරවෙල පොලිස් දූෂණ මර්දන ඒකකයේ නිලධාරී සමත්ව තිබෙනවා.\nඑහිදී ලීටර් දහසේ ජල ටැංකියක සකසන ලද ගෝඩා ලීටර් 700ක් සහ මත්පැන් පෙරීමට යොදා ගන්නා උපකරණ රැසක් පොලිස් භාරයට ගැනුණා.\nමෙහිදී අදාල සංචාරක නිකේතනයේ හිමිකරු, ඔහුගේ බෑණා සහ තවත් පුද්ගලයෙකු අත්අඩංගුවට ගත් බවයි අප වාර්තාකරු පැවසුවේ.\nඔවුන් බණ්ඩාරවෙල අධිකරණය හමුවට ඉදිරිපත් කිරීමට නියමිතයි.",
       "URL": "https://www.hirunews.lk/237923/සංචාරක-නිකේතනයක-නාන-කාමරයක්-තුලින්-මතු-වූ-මත්පැන්-ස්කාගාරය-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2816"
}