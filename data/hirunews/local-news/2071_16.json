{
       "Source": "hirunews",
       "Timestamp": "Monday, 22 March 2021 - 11:32",
       "Headline": "ප්‍රකාශයක් ලබාදීමට රාජිත සහ චතුර CCDයට පැමිණෙයි (වීඩියෝ)",
       "News Content": "මාධ්‍යවේදියෙකු පැහැරගැනීමේ සිද්ධිය සම්බන්ධයෙන් සිදු කෙරෙන විමර්ශනයට අදාළව ප්‍රකාශයක් ලබාදීම සඳහා පාර්ලිමේන්තු මන්ත්‍රී රාජිත සේනාරත්න සහ ඔහුගේ පුත් හිටපු පාර්ලිමේන්තු මන්ත්‍රී චතුර සේනාරත්න අද (22) පෙරවරුවේ කොළඹ අපරාධ කොට්ඨාසය වෙත පැමිණියා.\nඔවුන්ගෙන් මේ වනවිටත් ප්‍රකාශ ලබාගනිමින් සිටින බවයි එහි උසස් නිලධාරියෙකු සඳහන් කළේ.\nකිසියම් පිරිසක් තමන්ව පැහැරගෙන ගොස් අඩම්තේට්ටම් කළ බවට සඳහන් කරමින් මාධ්‍යවේදියෙකු වන සුජීව ගමගේ නැමති 62 හැවිරිදි පුද්ගලයෙකු පසුගිය 10 වනදා කොළඹ ජාතික රෝහලට ඇතුළත්ව  රෝහල් පොලීසිය වෙත පැමිණිල්ලක් සිදුකර තිබුණා.\nකෙසේ වෙතත් පසුව පොලිසිය සඳහන් කළේ අදාළ සිද්ධිය නිර්මාණය කළ සිද්ධියක් බවයි.",
       "URL": "https://www.hirunews.lk/266138/ප්‍රකාශයක්-ලබාදීමට-රාජිත-සහ-චතුර-ccdයට-පැමිණෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2071"
}