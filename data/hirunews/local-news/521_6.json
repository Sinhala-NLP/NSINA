{
       "Source": "hirunews",
       "Timestamp": "Wednesday, 22 February 2023 - 8:03",
       "Headline": "රාජ්‍ය අමාත්‍යවරුන් වාහන 239ක් ආනයනය කළ බවට කරන චෝදනා මුදල් රාජ්‍ය ඇමති ප්‍රතික්ශේප කරයි",
       "News Content": "රාජ්‍ය අමාත්‍යවරුන් වෙනුවෙන් වාහන 239ක් ආනයනය කර ඇති බවට විපක්ෂය එල්ල කරන චෝදනාවල කිසිදු සත්‍යතාවක් නැතැයි මුදල් රාජ්‍ය අමාත්‍ය රංජිත් සියඹලාපිටිය පවසනවා.\n2021 වසරෙන් පසු මෙතෙක් කිසිදු වාහනයක් ආනයනය කිරීමට කිසිදු අවස්ථාවක සාකච්ඡාවක් හෝ සිදු කර නොමැති බවයි ඔහු කියා සිටියේ.\nඑසේම බදු නොගෙවීම හේතුවෙන් ඉන්දියානු ණය ආධාර වැඩසටහන යටතේ ආනයනය කළ ඖෂධ තොගයක් වරායේ රඳවාගෙන ඇති බවට පළ වන වාර්තා සම්පූර්ණයෙන්ම අසත්‍යය බවයි මුදල් රාජ්‍ය අමාත්‍ය රංජිත් සියඹලාපිටිය ප්‍රකාශ කළේ.",
       "URL": "https://www.hirunews.lk/327989/රාජ්‍ය-අමාත්‍යවරුන්-වාහන-239ක්-ආනයනය-කළ-බවට-කරන-චෝදනා-මුදල්-රාජ්‍ය-ඇමති-ප්‍රතික්ශේප-කරයි",
       "Category": "Local News",
       "Parent URL": "https://www.hirunews.lk/local-news.php?pageID=521"
}