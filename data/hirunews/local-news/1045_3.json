{
       "Source": "hirunews",
       "Timestamp": "Tuesday, 05 July 2022 - 15:35",
       "Headline": "කුමන්ත්‍රණයක් ගැන මෛත්‍රී කියයි",
       "News Content": "තමාව පාස්කු ප්‍රහාරයේ චූදිතයෙක් කිරීම සඳහා කුමන්ත්‍රණයක් තිබෙන බව හිටපු ජනාධිපති පාර්ලිමේන්තු මන්ත්‍රී මෛත්‍රීපාල සිරිසේන ප්‍රකාශ කරනවා.\nඑසේ ම කිසිදු රටක ත්‍රස්තවාදීන්ට නඩු නොදමා රටේ නායකයාට නඩු පැවැරීමක් සිදු නොකරන බව ද ඔහු ප්‍රකාශ කළා.\nඔහු ඒ බව අද (05) පාර්ලිමේන්තුවේ දී ප්‍රකාශ කළේ, අමාත්‍ය මනූෂ නානායක්කාර විසින් කරන ලද ප්‍රකාශයකට පිළිතුරු දීමක් වශයෙන්.\nඅදාළ ප්‍රකාශය සඳහා වැඩිදුර පිළිතුරු දෙමින් හිටපු ජනාධිපතිවරයා විසින් කියා සිටියේ \"මනූෂ නානායක්කාර මැතිතුමා සඳහන් කරන කාරණාවේ දී මම බොහොම පැහැදිළිව කියන්න ඕන, ඒ නිර්දේශ සම්බන්ධයෙන් ගෙන ගිය ප්‍රචාරත් ඒ සම්බන්ධයෙන් ඇති කළ මතයත් සම්පූර්ණ වැරදි මතයක්. මේ තියෙන නිර්දේශවල තිබෙන ආකාරයට මේ නිදෙශවල කිසිතැනක මට නඩු දැමීම සම්බන්ධයෙන් ඒගොලොන්ගේ ස්ථිර නිගමනයක් ඉදිරිපත්කරලා නෑ. එහෙම නම් මේ වනවිට නඩු දාන්න පුළුවන් කම තිබුණා. ඒ නිසා මේක මේ මගේ ඇඟේ ගහන්න සූදානම් වුණාට මේ පාස්කු ප්‍රහාරය. පාස්කු ප්‍රහාරයට අද වෙනකල් හිරේ ඉන්න අත්අඩංගුවට ගත්ත බරපතළ ත්‍රස්තවාදීන්ට මේ වෙනකල් තවම නඩු දාලා නෑ විශාල පිරිසකට. එතකොට ඒ ත්‍රස්තවාදීන්ට නඩු දාන්නේ නැතුව මේ ලෝකේ කොහේවත් රටක ත්‍රස්ත ප්‍රහාරයක් ඇතිවුණා ම ඒ රටේ රාජ්‍ය නායකයාට නඩු දාලා නෑ. අමෙරිකාවේ සැප්තැම්බර් 11 සිද්ධියේදී ජනාධිපතිවරයට තියා 50,000 මැරිලා ආරක්ෂක හෝ බුද්ධි අංශවලටවත් නඩු දැම්මේ නෑ. ලෝකේ රටවල් 27කට අපේ රටටත් එක්ක පාස්කු ප්‍රහාරය ඇතිවුණා. ලෝකේ කිසිම රටක රාජ්‍ය නායකයෙක් මේ සම්බන්ධයෙන් වැරදිකාරයෙක් කරලා නඩුවක් දාලා නෑ.මේක සම්පූර්ණයෙන්ම දේශපාලන කුමන්ත්‍රණයක්. මේකට මාව චූදිතයෙක් කිරීම කියන එක මම බොහොම පැහැදිළිව කියනවා.\" යනුවෙන්.",
       "URL": "https://www.hirunews.lk/309114/කුමන්ත්‍රණයක්-ගැන-මෛත්‍රී-කියයි",
       "Category": "Local News",
       "Parent URL": "https://www.hirunews.lk/local-news.php?pageID=1045"
}