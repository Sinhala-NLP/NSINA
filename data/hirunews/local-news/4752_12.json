{
       "Source": "hirunews",
       "Timestamp": "Thursday, 15 December 2016 - 17:53",
       "Headline": "සයිප්‍රසයේ රැකියා ලබාදෙන බව පවසා මුදල් වංචා කළ පුද්ගලයෙකු අත්අඩංගුවට",
       "News Content": "සයිප්‍රස් රාජ්‍යයේ රැකියා ලබාදෙන බව පවසමින් මුදල් වංචා කළ පුද්ගලයෙකු මරදාන ප්‍රදේශයේදී පොලිසිය අද අත්අඩංගුවට ගෙන තිබෙනවා.\nදිවයිනේ විවිධ ප්‍රදේශවල පොලිස් ස්ථාන වෙත ලැබුණු පැමිණිලි සැලකිල්ලට ගෙන මෙලෙස අත්අඩංගුවට ගෙන ඇත්තේ මීරිගම ප්‍රදේශයේ පදිංචි 39 හැවිරිදි පුද්ගලයෙක්.\nරැකියා ලබාදෙන බව පවසමින් 12 දෙනෙකුගෙන් පමණ, මොහු මුදල් ලබාගෙන ඇති අතර එක් පුද්ගලයෙකුගෙන් රුපියල් ලක්ෂ 5කට ආසන්න මුදලක් වංචා කර ඇති බවටයි මූලික පරීක්ෂණවලදී හෙළි වී ඇත්තේ.",
       "URL": "https://www.hirunews.lk/149780/සයිප්‍රසයේ-රැකියා-ලබාදෙන-බව-පවසා-මුදල්-වංචා-කළ-පුද්ගලයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4752"
}