{
       "Source": "hirunews",
       "Timestamp": "Saturday, 15 August 2020 - 15:41",
       "Headline": "උපතේ සිට ආබාධිත දරුවන් ජීවත් කරවීමට වෙර දරන වැඩිමහල් මාපිය යුවළක්  (වීඩියෝ)",
       "News Content": "උපතේ සිට  ආබාධිත දරුවන් හතර දෙනෙකු ජීවත් කරවීම සඳහා වෙර දරන 78 හැවිරිදි සහ 75 හැවිරිදි මාපිය යුවළක් පිළිබඳව අපට දඹුල්ල හල්මිල්ළැව ප්‍රදේශයෙන් වාර්තා වුණා.\nදඹුල්ල දෙහිප්පාව ප්‍රදේශයේ ජීවත් වන මේ පවුලේ සාමාජිකයන් ගණන 6ක්.\nපවුලේ බර කරටගත් පියාට දැන් වයස අවුරුදු 78 ක් .නිසි ආකාරයෙන් වාරු නොමැතිව අසරණව සිටින මවට වයස අවුරුදු 75 ක්.\nවයෝවෘද වියේ පසුවන මේ මාපිය යුවල දරුවන් සිව්දෙනෙකු මෙලොවට දායද කලද තවමත් තම දරුවන් වෙනුවෙන් විඳින දුක් ගැහැට මෙතැයි කියා කිව නොහැකි තරම්.\nවයස අවුරුදු පනස් දෙකක් සපිරෙන වැඩිමහල් දියණියගේ පටන් පවුලේ බාලයා දක්වාම මේ පවුලේ සියලුම දරුවන්  අද දිවිගෙවන්නේ අබලන් වූ රෝද පුටුවට සීමා වෙමින්.\nමේ පවුලට තුන්වේලට අවශ්‍ය තරම් ආහාර පාන සපයන්නේ දෙහිප්පාව දඹුලු හල්මිල්ලෑව යුද හමුදා කඳවුරේ නිලධාරීන්ගේ දායකත්වයෙන්.\nනිසි ලෙස ජල පහසුකමක් නොමැති වීම නිසා මොවුනට දිය නෑ ගැනීමට සිදුව ඇත්තේ සතියකට වරක්  පමණයි.\nදැඩි ලෙස දරිද්‍රතාවයෙන් මිරිකෙමින් ආබලන්ව ඇති රෝද පුටුවලට සීමාවූ මේ පවුලේ සාමාජිකයන් අද දක්වාම නිවසින් පිටත ලෝකය ලෙස දැක ඇත්තේ දඹුල්ල රජ මහා විහාරය පමණයි.\nඋපන්දා සිට මේ දක්වා පවුලේ සාමාජිකයන්ගේ එකම සෙවණැල්ල බවට පත්ව ඇත්තේ, ‍ගතින් දුබල වුවත් සිතින් ශක්තිමත් තම දෙමාපියන් පමණයි.\nජීවිතයේ හරි අඩක්ම ගෙවා අවසන් තමන්ගේ ජිවිතයේ ඉතිරි කාලය තම වයෝවෘද මවට පියාට බරක් නොවී ගෙවා දැමීම මේ පවුලේ අබාධිත සාමාජිකයන්ගේ එකම අරමුණයි.\nඒ වෙනුවෙන් ඔබට සරණක් විය හැකි නම් එය උතුම් පිංකමක් වනු නොඅනුමානයි.",
       "URL": "https://www.hirunews.lk/247866/උපතේ-සිට-ආබාධිත-දරුවන්-ජීවත්-කරවීමට-වෙර-දරන-වැඩිමහල්-මාපිය-යුවළක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2519"
}