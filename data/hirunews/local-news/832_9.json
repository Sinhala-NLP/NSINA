{
       "Source": "hirunews",
       "Timestamp": "Saturday, 01 October 2022 - 12:50",
       "Headline": "සපුගස්කන්ද ම ගඳ ගස්සන පිරිපහදුවට ආ අලුත් තෙල්   (වීඩියෝ)",
       "News Content": "සපුගස්කන්ද තෙල් පිරිපහදුවෙන් දැඩි දුර්ගන්ධයක් හමන බවට ප්‍රදේශවාසීන් චෝදනා කරනවා.\nප්‍රදේශවාසීන් පෙන්වා දෙන්නේ පෙර මෙන් නොව මීට දින කිහිපයක පමණ සිට සපුගස්කන්ද පිරිපහදුවෙන් අධික දුර්ගන්ධයක් හමන අතර, තම දෛනික ජීවිතය පවත්වාගෙන යාමට පවා එය බාධාවක් වී ඇති බවයි.\nමෙම තත්වය සම්බන්ධයෙන් සෞඛ්‍ය වෛද්‍ය නිලධාරීන් සහ මධ්‍යම පරිසර අධිකාරියේ නිලධාරීන් දැනුවත් කළ බවයි බියගම ප්‍රාදේශීය සභාවේ සභාපති ආනන්ද ගනේපොල සඳහන් කළේ.\nඑහි දී පිරිපහදුවෙන් පිටවන දුමෙහි සල්ෆර් ප්‍රතිශතය ඉහළ යාම හේතුවෙන් මෙම තත්වය උද්ගතව ඇති බවට අදාළ නිලධාරීන් සඳහන් කළ බව බියගම ප්‍රාදේශීය සභාවේ සභාපතිවරයා ප්‍රකාශ කළා.\nමේ අතර ගල් අඟුරු නොමැති වීම හේතුවෙන් මෙම මාසය අවසානයේ සිට දීර්ඝ විදුලි කප්පාදුවකට යාමේ අවදානම මේ වනවිට පහව ගොස් ඇති බව මහජන උපයෝගීතා කොමිසන් සභාවේ සභාපති ජනක රත්නායක සඳහන් කළා.",
       "URL": "https://www.hirunews.lk/316767/සපුගස්කන්ද-ම-ගඳ-ගස්සන-පිරිපහදුවට-ආ-අලුත්-තෙල්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=832"
}