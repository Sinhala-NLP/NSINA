{
       "Source": "hirunews",
       "Timestamp": "Saturday, 18 July 2020 - 7:30",
       "Headline": "බොලිවුඩ් පුරය කොරෝනාවෙන් කැළඹෙයි - අයිශ්වර්යා හදිසියේම රෝහල්ගත කරයි",
       "News Content": "කොවිඩ් 19 ආසාදනය වීම නිසා මුම්බායි නුවර ජල්සා මැදුරේ ස්වයං නිරෝධායනයට ලක්වී සිටි සුපිරි බොලිවුඩ් නිළි අයිශ්වර්යා රායි බච්චන් වැඩිදුර ප්‍රතිකාර සඳහා මුම්බායි - නැණවතී රෝහල වෙත ඇතුළත් කර තිබෙනවා.\n46 හැවිරිදි අයිශ්වර්යා මාමණ්ඩිය වන 77 හැවිරිදි අමිතාබ් බච්චන් සහ සැමියා වන අභිෂේක් බච්චන් ද කොරෝනා වෛරසය ආසාදනය වී ප්‍රතිකාර ලබන්නේ එම රෝහලේයි.\nවෛසරය ආසාදනය වීමෙන් පසු අයිශ්වර්යා සහ ආසාදිත ඔවුන්ගේ 08 හැවිරිදි දියණිය ආරධ්‍යා මුම්බායි නුවර පිහිටි බච්චන් මැදුරු 5න් එකක් වන ජල්සා මන්දිරයේ ස්වයං නිරෝධායනයට ලක්ව සිටියා.\nකෙසේ නමුත්, අයිශ්වර්යාගේ නැන්දණිය, ඡයා බච්චන්ට කොරෝනා වෛරසය ආසාදනය වී නැහැ.\nමේ අතර, බච්චන් පවුල හැරුණු කොට කොරෝනා වෛරසය හේතුවෙන් බොලිවුඩ් පුරයේ සුපිරි නළු නිළියන් රැසක් දුෂ්කරතාවට පත්ව ඇති බව වාර්තා වනවා.\nඅමීර් ඛාන්, කරන් ජොහාර්, බොනී කපූර් සහ ෂාර්දා කපූර් ඔවුන්ගේ කාර්ය මණ්ඩලවලට කොරෝනා වෛරසය ආසාදනය වී ඇති බව ප්‍රකාශයට පත් කළ අතර, සුපිරි නිළි රේඛාගේ නිවසට මුද්‍රා තැබීමට මුම්බායි බලධාරීන් කටයුතු කළේ ඇගේ ආරක්ෂකයන්ට වෛරසය ආසාදනය වීම හේතුවෙන්.\nඉන්දියාවේ කොරෝනා වෛරස් ආසාදිතයින්ගේ සංඛ්‍යාව ඊයේ දිනයේදී ද 35,000කින් පමණ ඉහළ ගිය අතර මුළු ආසාදිතයින් සංඛ්‍යාව දස ලක්ෂ 40,000 ඉක්මවනවා.\nඉන්දියාවේ කොරෝන මරණ සංඛ්‍යාව 26,285ක්.",
       "URL": "https://www.hirunews.lk/245783/බොලිවුඩ්-පුරය-කොරෝනාවෙන්-කැළඹෙයි-අයිශ්වර්යා-හදිසියේම-රෝහල්ගත-කරයි",
       "Category": "Local News",
       "Parent URL": "https://www.hirunews.lk/local-news.php?pageID=2577"
}