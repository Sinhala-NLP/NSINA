{
       "Source": "hirunews",
       "Timestamp": "Tuesday, 16 May 2023 - 17:47",
       "Headline": "බොරැල්ලේ මනුෂ්‍ය ඝාතනයක්",
       "News Content": "බොරැල්ල පොලිස් වසමේ සිරිසර උයන ප්‍රදේශයේ නිවසකට ඊයේ (15) දින පැමිණි පුද්ගලයන් තිදෙනෙකු විසින් තියුණු ආයුධ වලින් පහරදීම හේතුවෙන් බරපතල තුවාල ලැබූ පුද්ගලයෙකු කොළඹ ජාතික රෝහලට ඇතුලත් කිරීමෙන් අනතුරුව මියගොස් තිබෙනවා.\nබොරැල්ල පොලිස් ස්ථානයට ලද පණිවිඩයක් මත විමර්ශන ආරම්භ කර ඇති බවයි වාර්තා වන්නේ.\nමරණකරු වයස අවුරුදු 28ක් වන බේස්ලයින් මාවත, බොරැල්ල ප්‍රදේශයේ පදිංචිකරුවෙක්.\nමරණකරු නිවසේ රැඳී සිටිය දී පුද්ගලයන් තිදෙනෙකු පැමිණ තියුණු ආයුධවලින් පහර දී පලා ගොස් තිබෙනවා.\nමරණකරු හා පහරදීමට සම්බන්ධ සැකකරුවන් අතර කලක සිට පැවති ආරවුලක් මෙම ඝාතනයට හේතුවී ඇති බවටයි දැනට සිදුකරන ලද විමර්ශනයේ දී අනාවරණය වී ඇත්තේ.\nදේහය පශ්චාත් මරණ පරීක්ෂණයෙන් පසු ඥාතීන්ට භාරදී තිබෙනවා.\nපලාගිය සැකකරුවන් හඳුනාගෙන ඇති අතර ඔවුන් අත්අඩංගුවට ගැනීම සඳහා බොරැල්ල පොලිසිය වැඩිදුර විමර්ශන සිදුකරනු ලබනවා.",
       "URL": "https://www.hirunews.lk/335377/බොරැල්ලේ-මනුෂ්‍ය-ඝාතනයක්",
       "Category": "Local News",
       "Parent URL": "https://www.hirunews.lk/local-news.php?pageID=338"
}