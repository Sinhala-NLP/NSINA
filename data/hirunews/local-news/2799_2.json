{
       "Source": "hirunews",
       "Timestamp": "Monday, 13 April 2020 - 13:28",
       "Headline": "විදේශීය වෙළඳ නෞකාවක සිටි නැවියෙකු ආරක්ෂිතව කොළඹ වරායට",
       "News Content": "ජාත්‍යන්තර බහලුම් නෞකාවක් වන එම්.එස්.සී. ටැරෙන්ටෝ නෞකාවේ රාජකාරි කරමින් සිටි නාවිකයෙකු කොරෝනා බවට සැක සහිත රෝග ලක්ෂණ පෙන්නුම් කිරීම හේතුවෙන් ආරක්ෂිතව කොළඹ වරායට රැගෙන ඒමට නාවික හමුදාව අද අලුයම කටයුතු කර තිබෙනවා.\nකොළඹ වරායට මුහුදු සැතපුම් 5 ක් පමණ ආසන්නයට පැමිණි එම නෞකාව වෙත ළඟාවූ නාවික හමුදාවේ රසායනික, ජීව විද්‍යාත්මක, විකිරණ හා න්‍යෂ්ටික හදිසි ප්‍රතිචාර දැක්වීම පිළිබඳ ඒකකය විසින් සියලු ආරක්ෂිත ක්‍රමවේද අනුගමනය කර මෙලෙස මොහු ගොඩබිමට ගෙන්වා ගැනීමට කටයුතු කළ බවයි නාවික හමුදාව පැවසුවේ.\nපසුව වරාය පරිශ්‍රය තුළදීම පූර්ණ විෂබීජහරණයට ලක් කිරීමෙන් අනතුරුව එම නාවිකයා කොළඹ ජාතික රෝහල වෙත යොමුකර තිබෙනවා.\nමෙලෙස රෝහල් ගතකර ඇත්තේ පිලිපීන ජාතිකයෙකු වන 36 හැවිරිදි පුද්ගලයෙක්.",
       "URL": "https://www.hirunews.lk/238543/විදේශීය-වෙළඳ-නෞකාවක-සිටි-නැවියෙකු-ආරක්ෂිතව-කොළඹ-වරායට",
       "Category": "Local News",
       "Parent URL": "https://www.hirunews.lk/local-news.php?pageID=2799"
}