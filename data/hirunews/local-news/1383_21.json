{
       "Source": "hirunews",
       "Timestamp": "Tuesday, 01 February 2022 - 8:05",
       "Headline": "ඩොලර් රට යැවූ ව්‍යාපාරිකයින් දෙදෙනෙකු ගැන CID විමර්ශනයක්",
       "News Content": "විදෙස් සංචිත සම්බන්ධයෙන් රට තුළ ගැටලුවක් මතුව ඇති අවස්ථාවක භාණ්ඩ ආනයනය කරන මුවාවෙන් රුපියල් කෝටි 26කට ආසන්න ඇමරිකානු ඩොලර් විදේශයන්ට යැවූ බව කියන ව්‍යාපාරිකයින් දෙදෙනෙකු පිළිබද අපරාධ පරීක්ෂණ දෙපාර්තමේන්තුව විමර්ශනයක් ආරම්භ කර තිබෙනවා.\nඊට අදාළව එම දෙපාර්තමේන්තුව ඊයේ දිනයේදී කොළඹ ප්‍රධාන මහේස්ත්‍රාත්වරයා හමුවේ කරුණු දැක්වීමක් ද සිදුකර ඇති බවයි හිරු අධිකරණ වාර්තාකරු සඳහන් කළේ.\nරට ඉඳි සහ රන් භාණ්ඩ ආනයනය කරන බවට හගවා මෙම ව්‍යාපාරිකයින් දෙදෙනා රට තුළ පවතින ඩොලර් විදේශයන් වෙත යවා ඇති බවටයි රේගුව විසින් අපරාධ පරීක්ෂ දෙපාර්තමේන්තුව හමුවේ පැමිණිල්ලක් ගොනු කර ඇත්තේ.\nදැනට සිදුකරන ලද විමර්ශන වලදී හෙළි වී ඇත්තේ මෙම ව්‍යාපාරිකයින් විදේශයන් වෙත ඩොලර් යවා ඇති නමුත් ඊට අදාළව භාණ්ඩ මෙරටට ගෙන්වා නොමැති බවයි.",
       "URL": "https://www.hirunews.lk/295835/ඩොලර්-රට-යැවූ-ව්‍යාපාරිකයින්-දෙදෙනෙකු-ගැන-cid-විමර්ශනයක්",
       "Category": "Local News",
       "Parent URL": "https://www.hirunews.lk/local-news.php?pageID=1383"
}