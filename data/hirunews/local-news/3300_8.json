{
       "Source": "hirunews",
       "Timestamp": "Saturday, 15 June 2019 - 7:28",
       "Headline": "කොල්ලූපිටියේ දුම්රියකට පැන මවක් සහ, දරුවන් දෙදෙනෙකු සියදිවි හානි කර ගනී",
       "News Content": "කොල්ලූපිටිය - මුහුදු මාවත ආසන්නයේදී දුම්රියට පැන මවක් සහ දරුවන් දෙදෙනෙකු සියදිවි හානිකරගෙන තිබෙනවා.\nපොලිස් මාධ්‍ය ප්‍රකාශක කාර්යාලය සඳහන් කළේ ඊයේ පස්වරු 6.20 ට පමණ කොටුව සිට අලූත්ගම බලා ධාවනය වූ දුම්රියක පැන මෙම මව සහ දරුවන් සියදිවි හානිකරගෙන ඇති බවයි.\nමෙලෙස මියගොස් ඇත්තේ අවුරුදු 8 ත් 12 ත් වන පිරිමි දරුවන් දෙදෙනෙකු සහ 32 හැවිරිදි මවක්.\nඔවුන් කොටහේන ප්‍රදේශයේ පදිංචිකරුවන් වන අතර ආර්ථීක අගහිඟකම් හේතුවෙන් සියදිවි නසා ගන්නා බවට ලිපියක් ද ලියා තිබූ බව සඳහන්.\nඑම ලිපිය ඇයගේ ගමන් මල්ලේ තිබී හමුවූ බවයි පොලීසිය ප්‍රකාශ කළේ.",
       "URL": "https://www.hirunews.lk/218424/කොල්ලූපිටියේ-දුම්රියකට-පැන-මවක්-සහ-දරුවන්-දෙදෙනෙකු-සියදිවි-හානි-කර-ගනී",
       "Category": "Local News",
       "Parent URL": "https://www.hirunews.lk/local-news.php?pageID=3300"
}