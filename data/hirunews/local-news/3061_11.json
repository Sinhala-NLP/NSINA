{
       "Source": "hirunews",
       "Timestamp": "Wednesday, 06 November 2019 - 16:22",
       "Headline": "බෙංගාල බොක්ක මුහුදේ තද සුළං සහ වැසි",
       "News Content": "බෙංගාල බොක්ක මුහුදු ප්‍රදේශයේ පැවති පීඩන අවපාතය ඉදිරි පැය 24 තුළ සුළි කුණාටුවක් දක්වා වර්ධනය විය හැකි බැවින් එම මුහුදු ප්‍රදේශවල නාවික හා ධීවර කටයුතුවල යෙදෙන්නන් අවධානයෙන් කටයුතු කළ යුතු බව කාලගුණ විද්‍යා දෙපාර්තමේන්තුව ප්‍රකාශ කළා.\nඑම දෙපාර්තමේන්තුව නිකුත් කළ නිවේදනයක දැක්වෙන්නේ අදාළ මුහුදු ප්‍රදේශයේ නිරන්තර වැසි හෝ ගිගුරුම් සහිත වැසි ද විටින් විට පැයට කිලෝමීටර 90 - 100 දක්වා ඉහළ යා හැකි තද සුළං ද ඇතිවිය හැකි බවයි.\nඑම පීඩන අවපාතය උතුරු දෙසට බරව වයඹ දෙසට ගමන් කිරීමට බොහෝ දුරට ඉඩ ඇති අතර, මුහුදේ ස්වභාවය ඉතා රළු විය හැකි බවද කාලගුණ විද්‍යා දෙපාර්තමේන්තුව නිකුත් කළ නිවේදනයේ දැක්වෙනවා.",
       "URL": "https://www.hirunews.lk/227747/බෙංගාල-බොක්ක-මුහුදේ-තද-සුළං-සහ-වැසි",
       "Category": "Local News",
       "Parent URL": "https://www.hirunews.lk/local-news.php?pageID=3061"
}