{
       "Source": "hirunews",
       "Timestamp": "Thursday, 07 September 2023 - 16:09",
       "Headline": "තද වැසි හේතුවෙන් බගවන්තලාවේ පහත්බිම් රැසක් ජලයෙන් යටවෙයි",
       "News Content": "මහඑලිය රක්ෂිතයට තද වැසි හේතුවෙන් බගවන්තලාව ප්‍රදේශයේ පහත්බිම් රැසක් ජලයෙන් යටවී ඇති බව වාර්තා වෙනවා.\nකාසල්රි ජලාශයේ ප්‍රධාන ජල පෝෂක ප්‍රදේශය වන බගවන්තලාව මහඑලිය රක්ෂිතයට (07) දින උදැසන සිට අධික වර්ෂාව පතිත විම හේතුවෙන් කෙසෙල්ගමුඔයේ ජල මට්ටම ඉහල ගොස් තිබෙනවා.\nකාසල්රි ජලාශයට ප්‍රධාන වශයෙන් ජලය ගලා බසින කෙසෙල්ගමුඔය පිටාර ගැලිම නිසා බගවන්තලාව කොටියාගල වතු නිවාස වලට පිවිසෙන මාර්ග රැසක්ද ජලයෙන් යට වී ඇති බව සදහන්.\nතවදුරටත් කෙසෙල්ගමුඔයේ ජල පෝෂක ප්‍රදේශවලට වැසි පතිත වුවහොත් කෙසෙල්ගමුඔය දෙපස පදිංචිකරුවන් සැලකිලිමත් ලෙස සිටින ලෙස නුවරඑලිය දිස්ත්‍රික් ආපදා කලමණාකරණ ඒකකයේ නිලධාරින් පදිංචිකරුවන්ගෙන් වැඩිදුරටත් ඉල්ලා සිටිනවා.",
       "URL": "https://www.hirunews.lk/347481/තද-වැසි-හේතුවෙන්-බගවන්තලාවේ-පහත්බිම්-රැසක්-ජලයෙන්-යටවෙයි",
       "Category": "Local News",
       "Parent URL": "https://www.hirunews.lk/local-news.php?pageID=46"
}