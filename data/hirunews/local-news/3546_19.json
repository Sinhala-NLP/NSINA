{
       "Source": "hirunews",
       "Timestamp": "Saturday, 19 January 2019 - 15:57",
       "Headline": "හෙරොයින් බෙදා හැරීමට සම්බන්ධ ප්‍රධාන සැකකරුවෙකු අත්අඩංගුවට",
       "News Content": "හම්බන්තොට සහ අම්බලන්තොට යන ප්‍රදේශවලට හෙරොයින් බෙදා හැරීමේ ජාවාරමක නිරතවු සැකකරුවෙකු පොලිස් විශේෂ කාර්ය බලකාය විසින් අත්අඩංගුවට ගෙන තිබෙනවා.\nමිරිජ්ජවිල ප්‍රදේශයේ කුලී පදනම මත ලබාගත් නිවසක සිට සැකකරු මෙම ජාවාරම පවත්වාගෙන ගොස් ඇති බවටයි අනාවරණ වී ඇත්තේ.\nහම්බන්තොට සහ අම්බලන්තොට යන ප්‍රදේශවලට මත් කුඩු බෙදා හැරීමට සම්බන්ධ ප්‍රධාන ජාවාරම්කරු වන මෙම පුද්ගලයා අත්අඩංගුවට පත්වු අවස්ථාවේදී හෙරොයින් පැකට් 25 ක් ද සොයා ගැකුනා.\nඋපාය දූතයෙකු යොදවා වැටලීම සිදුකර ඇති අතර එම අවස්ථාවේදී මත් කුඩු මිලදී ගැනීමට පැමිණි තැරැව්කරුවෙක් ද අත්අඩංගුවට ගෙන තිබෙනවා.\nබෙලිගාල්ගොඩ සහ පුහුල්යාය ප්‍රදේශවල පදිංචි අවුරුදු 25 සහ 26 වයස්වල පසුවන සැකකරුවන් දෙදෙනා වැඩිදුර පරීක්ෂණ සඳහා හම්බන්තොට මූලස්ථාන පොලිසියට භාරදී තිබෙනවා.",
       "URL": "https://www.hirunews.lk/208567/හෙරොයින්-බෙදා-හැරීමට-සම්බන්ධ-ප්‍රධාන-සැකකරුවෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3546"
}