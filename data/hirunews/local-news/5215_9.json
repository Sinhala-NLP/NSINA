{
       "Source": "hirunews",
       "Timestamp": "Sunday, 10 January 2016 - 13:39",
       "Headline": "රජයට කාල විරාමයක්",
       "News Content": "දායකත්ව විශ්‍රාම වැටුප් ක්‍රමය වෙනුවට පැවති විශ්‍රාම වැටුප් ක්‍රමය නැවත ස්ථාපිත කිරීම පෞද්ගලික අංශයේ රුපියල් 2500 වැටුප් වැඩිවීම ඇතුලූ ඉල්ලීම් ක්‍රියාවට නැංවීම සඳහා දීප ව්‍යාප්ත සේවාවල විධායක නිලධාරීන්ගේ ඒකාබද්ධ කමිටුව රජයට කාල විරාමයක් ලබාදී තිබෙනවා.\nඑම කමිටුවේ සම කැඳවුම්කරු ජී එම් ආර් ඞී අපොන්සු හිරු ප්‍රවෘත්ති අංශයට ප්‍රකාශ කළේ පසුගිය අයවැය යෝජනා මගින් රාජ්‍ය සේවයේ ඇතිවූ විෂමතා ඉවත්කරගැනීම තම මූලික අරමුණ බවයි.\nඒ සඳහා ඉදිරියේදී රේගු වෘත්තීය සමිති ඇතුළු කණ්ඩායම්ද එක්කර ගැනීමට කටයුතු කරන බවත් ඔහු සඳහන් කළා. දැනට මෙම වෘත්තීය සන්ධානයට දීප ව්‍යාප්ත පරිපාලන සේවා, වෛද්‍ය, ඉංජිනේරු සහ ගණකාධිකාරී සංගම් ඇතුළත්.\nසිය ඉල්ලීම් වෙනුවෙන් ඉදිරියේදී කටයුතු කිරීම සඳහා වෘත්තීය සංගම් අතර අවබෝධතා ගිවිසුමකට අත්සන් තැබීමට නියමිත බවයි දීප ව්‍යාප්ත සේවාවල විධායක නිලධාරීන්ගේ ඒකාබද්ධ කමිටුවේ සම කැඳවුම්කරු ජී එම් ආර් ඞී අපොන්සු වැඩිදුරටත් සඳහන් කළේ.",
       "URL": "https://www.hirunews.lk/123730/රජයට-කාල-විරාමයක්",
       "Category": "Local News",
       "Parent URL": "https://www.hirunews.lk/local-news.php?pageID=5215"
}