{
       "Source": "hirunews",
       "Timestamp": "Friday, 15 October 2021 - 8:26",
       "Headline": "මෙරටට ගෙන් වූ පොහොර, වී හැර වෙනත් භෝග සඳහා ප්‍රමාණවත් නැහැ",
       "News Content": "ලිතුවේනියාවේ සිට මෙරටට ගෙන් වූ පොහොර තොගය, මෙරට වී හැර වෙනත් බෝග සඳහා අවශ්‍ය පොටෑසියම් ප්‍රමාණය සැපිරීමට ප්‍රමාණවත් නොවන බව කෘෂිකර්ම විශේෂඥයන් පෙන්වා දෙනවා.\nපේරාදෙණි විශ්වවිද්‍යාලයේ කෘෂිකර්ම පීඨයේ ජ්‍යේෂ්ඨ මහාචාර්ය බුද්ධි මාරඹේ සඳහන් කළේ, කෙසේ වෙතත් මෙරට වී වගාව සඳහා අවශ්‍ය පොටෑසියම් ප්‍රමාණයෙන් සැලකිය යුතු කොටසක් ලබාදීමට එම ආනයනික පොහොර තොගය ප්‍රමාණවත් බවයි.\nමහ කන්නය සඳහා අවශ්‍ය කාබනික පොහොර බෙදාහැරීමේ රජයේ වැඩපිළිවෙළ යටතේ රජයේ සමාගම් විසින් ආනයනය කළ පොටෑසියම් ක්ලෝරයිඩ් පොහොර රැගත් වෙගොරාස් නෞකාව කොළඹ වරාය වෙත ළඟා වුණේ පසුගිය 13 වනදායි.\nඑම නෞකාව රැගෙනවිත් තිබූ පොහොර ප්‍රමාණය මෙටි්‍රක් ටොන් 30,000ක්.\nකෘෂිකර්ම අමාත්‍ය මහින්දානන්ද අලු‍ත්ගමගේ හිරු ප්‍රවෘත්ති අංශයට කියා සිටියේ, අදාළ පොහොර තොග බෙදා හැරීමේ කටයුතු මේ වනවිට අඛණ්ඩව සිදු කෙරෙන බවයි.\nඒ අනුව අම්පාර, මඩකලපුව, අනුරාධපුර, කුරුණෑගල, පුත්තලම, ත්‍රිකුණාමලය සහ හම්බන්තොට යන දිස්ත්‍රික්කවල ගොවිජන මධ්‍යස්ථාන වෙත අදාළ පොහොර තොග බෙදාහැරි බව ඔහු වැඩිදුරටත් ප්‍රකාශ කළා.",
       "URL": "https://www.hirunews.lk/285032/මෙරටට-ගෙන්-වූ-පොහොර-වී-හැර-වෙනත්-භෝග-සඳහා-ප්‍රමාණවත්-නැහැ",
       "Category": "Local News",
       "Parent URL": "https://www.hirunews.lk/local-news.php?pageID=1628"
}