{
       "Source": "hirunews",
       "Timestamp": "Tuesday, 03 October 2017 - 19:34",
       "Headline": "කොල්වින්ගේ ස්ථාවරය ගැන කාලෝ හෙළි කරයි - අවුල - වියවුල්,  ඒකාබද්ධයෙන් චෝදනා",
       "News Content": "වෛද්‍ය සභාවේ නව සභාපති මහාචාර්ය කොල්වින් ගුණරත්න මුල සිටම සයිටම් ආයතනය පවත්වාගෙන යා යුතු බවට වන අදහසින් සිටි බව, වෛද්‍ය සභාවේ හිටපු සභාපති මහාචාර්ය කාලෝ ෆොන්සේකා පවසනවා.\nකොටුව - දුම්රියපල ඉදිිරිපිට සයිටම් සිසු ජන ව්‍යාපාරය විසින් සිදුකරන උපවාසයට සහය දැක්වීමට අද එක්වෙමින් ඔහු මේ බව කියා සිටියා.\n‘‘මුල ඉදලම කොල්වින් ගුණරත්න මේ ස්ථාවරය වුණේ සයිටම් ආයතනය ඉදිරියට යා යුතුයි කියා. නමුත් එයා ප්‍රසිද්ධියේ ඒකට විරුද්ධ වුණේ නැහැ. මගේ හිතේ සෞඛ්‍ය ඇමතිතුමා තීරණය කරන්න ඇති මෙතුමාට කියලාවත් මේ කටයුත්ත කරගන්න අපි උත්සාහ කරමු කියාග නිදහස් අධ්‍යාපනයෙන් විපුල ප්‍රයෝජනය ලැබූ සියා කෙනෙක් වශයෙන් මගේ ජීවිතයේ අවසන් කාලයේදී මේ නිදහස් අධ්‍යාපනය රැක ගැනීමට මේ සිසුන් සමග ඒකාබද්ධ වෙලා කටයුතු කිරීම නොකර මට ඉන්න බෑ’’\nඒකාබද්ධ විපක්ෂය අද කොළඹ කැඳවා තිබූ මාධ්‍ය හමුවකට එක්වෙමින් පාර්ලිමේන්තු මන්ත්‍රී ඩලස් අලහප්පෙරුමද වෛද්‍ය සභාවේ නව සභාපතිවරයාගේ පත්වීම සම්බන්ධයෙන් විරෝධය පළ කළා.\n‘‘ ශ්‍රී ලංකාවේ වෛද්‍ය අධ්‍යාපනය ඉතිහාසයේ දරුණුම අර්බුදය දෙසට ගමන් කරන වෙලාවග මහාචාර්ය කොල්වින් ගුණරත්න මැතිතුමා බුද්ධිමතෙක් බව ඇත්තග අමතක කරන්න එපා එතුමා 2015 මැතිවරණයේ රාජිත සේනාරත්න මැතිතුමා නියෝජනය කරපු එක්සත් ජාතික පෙරමුණ නියෝජනය කරමින් ජාතික ලැයිස්තුවේ මන්ත්‍රීවරයෙක් වශයෙන් තරග කරපු කෙනෙක්. දේශපාලනඥයෙක්ග ඒ නිසා මොකක්ද මේ කරන්න හදන්නේ අවුල වියවුලක් බවට පත් කරන්න. සම්පුර්ණ වැරදි තීන්දුවක් මේ අරගෙන තියෙන්නේ. ’’\nඑමෙන්ම රජයේ වෛද්‍ය නිලධාරීන්ගේ සංගමයද අද හදිසි විධායක සභා රැස්වීමක් පැවැත්වූයේ වෛද්‍ය සභාවේ නව සභාපතිත්වය සම්බන්ධයෙන් සාකච්ඡා කිරීමටයි.",
       "URL": "https://www.hirunews.lk/172506/කොල්වින්ගේ-ස්ථාවරය-ගැන-කාලෝ-හෙළි-කරයි-අවුල-වියවුල්-ඒකාබද්ධයෙන්-චෝදනා",
       "Category": "Local News",
       "Parent URL": "https://www.hirunews.lk/local-news.php?pageID=4289"
}