{
       "Source": "hirunews",
       "Timestamp": "Tuesday, 12 January 2016 - 21:17",
       "Headline": "පාන් මිල රුපියලකින් ඉහළට",
       "News Content": "අද මධ්‍යම රාත්‍රියේ සිට ක්‍රියාත්මක වන පරිදි පාන් ගෙඩියක මිල රුපියලකින් ඉහළ දැමීමට සමස්ත ලංකා බේකරි හිමියන්ගේ සංගමය තීරණය කර තිබෙනවා.\nඑහි සභාපති එන්.කේ ජයවර්ධන හිරු ප්‍රවෘත්ති අංශයට සඳහන් කළේ තම සංගමයේ නිලධාරීන් ඊයේ රැස්වී මෙම තීරණය ගත් බවයි.\nමෙවර අයවැයෙන් ජාතිය ගොඩනැගීමේ බද්ද සියයට දෙකේ සිට සියයට 4 දක්වා ඉහළ දමනු ලැබුවා.\nඒ සමඟ පසුගියදා පාන්පිටි මිලද ඉහළ දමනු ලැබූ අතර, එම සියලූ කරුණු පදනම් කරගනිමින් පාන් ගෙඩියක මිල මෙලෙස රුපියලකින් ඉහළ නංවන බවයි ඔහු සඳහන් කළේ.\nඒ අනුව ග්‍රෑම් 450ක පාන් රාත්තලක මිල රුපියල් 55 දක්වා ඉහළ යනු ඇති.",
       "URL": "https://www.hirunews.lk/123904/පාන්-මිල-රුපියලකින්-ඉහළට",
       "Category": "Local News",
       "Parent URL": "https://www.hirunews.lk/local-news.php?pageID=5211"
}