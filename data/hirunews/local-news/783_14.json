{
       "Source": "hirunews",
       "Timestamp": "Monday, 24 October 2022 - 7:42",
       "Headline": "කෙනෙහිළි කම් එපා, විසඳුම් දෙන්න - බේකරි හිමියන් රජයට කියයි",
       "News Content": "වැටලීම් සිදු කිරීම ගැටලුවට විසදුමක් නොවන බව සමස්ත ලංකා බේකරි හිමියන්ගේ සංගමය පවසනවා.\nපාන් රාත්තලක නියමිත බර නොමැති බවට ලැබී ඇති පැමිණිලි මත මේ දිනවල වැටලීම් සිදුකිරීමටයි පාරිභෝගික අධිකාරිය පියවර ගෙන ඇත්තේ.\nඑම අධිකාරිය සඳහන් කළේ අඩු බර පාන් අලෙවි කළ වෙළෙඳ සැල් 70කට අධික සංඛ්‍යාවකට එරෙහිව ඉදිරියේදී නීතිමය ක්‍රියාමාර්ග ගන්නා බවයි.\nකෙසේ වෙතත් බේකරි හිමියන්ගේ ගැටළුවලට විසඳුම් ලබානොදී වැටලීම් සිදු කිරීම පළක් නොවන බවයි සමස්ත ලංකා බේකරි හිමියන්ගේ සංගමයේ සභාපති එන්.කේ. ජයවර්ධන සඳහන් කළේ.",
       "URL": "https://www.hirunews.lk/318664/කෙනෙහිළි-කම්-එපා-විසඳුම්-දෙන්න-බේකරි-හිමියන්-රජයට-කියයි",
       "Category": "Local News",
       "Parent URL": "https://www.hirunews.lk/local-news.php?pageID=783"
}