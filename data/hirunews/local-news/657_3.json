{
       "Source": "hirunews",
       "Timestamp": "Monday, 19 December 2022 - 13:52",
       "Headline": "හිඳගල විහාරයේ හිමිනමට වස පෙවූ පාපතරයා (වීඩියෝ)",
       "News Content": "කිසියම් පුද්ගලයෙකු විසින් බලහත්කාරයෙන් වස පානය කරවීම හේතුවෙන් අසාධ්‍ය තත්ත්වයට පත්වු භික්ෂූන් වහන්සේ නමක් ප්‍රතිකාර සඳහා පේරාදෙණිය ශික්ෂණ රෝහලට ඇතුළත් කර තිබෙනවා.\nඓතිහාසික හිඳගල රජමහා විහාරස්ථානයේ වැඩවාසය කළ 17 හැවිරිදි භික්ෂූන් වහන්සේ නමක් මෙම සිදුවීමට මුහුණ දී ඇති අතර සිද්ධිය සම්බන්ධයෙන් කිසිවෙකුත් මෙතෙක් අත්අඩංගුවට ගෙන නැහැ.\nඓතිහාසික හිඳගල රජමහා විහාරස්ථානයේ වැඩවාසය කළ 17 හැවිරිදි වියේ පසුවූ භික්ෂුන් වහන්සේ නමක් මෙම අවාසනාවන්ත ඉරණමට මුහුණ දී තිබුණේ ඊයේ පෙරවරුවේදියි.\nවිහාර භූමියට පහළින් වූ ප්‍රදේශයේ කිසියම් පුද්ගලයෙකු රැඳි සිටින අයුරු දැක ඒ බව විහාරාධිකාරී හිමියන් වෙත දැන්වීමට 17 හැවිරිදි භික්ෂුන් වහන්සේ කටයුතු කර තිබුණා.\nපසුව තරුණ හිමිනම සැකකාර පුද්ගලයා රැඳි සිටි ස්ථානය වෙත ගොස් තිබුණා.\nවස පෙවීමෙන් අසාධ්‍ය තත්ත්වයට පත්ව සිටි හිමිනම ප්‍රතිකාර සඳහා පේරාදෙණිය ශික්ෂණ රෝහලට ඇතුළත් කිරීමට පියවර ගෙන තිබුණා.\nරෝහල් ආරංචි මාර්ග සඳහන් කළේ හදිසි ප්‍රතිකාර ඒකකයේ ප්‍රතිකාර ලබමින් සිටි හිමිනම මේ වනවිට සාමාන්‍ය රෝගී වාට්ටුවක් වෙත යොමු කර ප්‍රතිකාර සිදු කරන බවයි.\nසිද්ධිය සම්බන්ධයෙන් පේරාදෙණිය පොලිසිය විමර්ශන සිදුකරනවා.",
       "URL": "https://www.hirunews.lk/323033/හිඳගල-විහාරයේ-හිමිනමට-වස-පෙවූ-පාපතරයා-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=657"
}