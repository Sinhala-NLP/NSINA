{
       "Source": "hirunews",
       "Timestamp": "Saturday, 23 November 2019 - 19:24",
       "Headline": "විනය කැඩූ සොයිසාට යළි කැඳවීමක්",
       "News Content": "ශ්‍රී ලංකා නිදහස් පක්ෂයෙන් ඉවත්ව වෙනත් දේශපාලන පක්ෂ සමග එක්ව කටයුතු කළ මන්ත්‍රීවරුන් සම්බන්ධයෙන් ගන්නා පියවර පිලිබඳව සාකච්ඡා කිරීම සඳහා ශ්‍රී ලංකා නිදහස් පක්ෂයේ විනය කමිටුව අද රැස්වුණා.\nඒ කොළඹ - මරදාන - ඩාලි පාරේ පිහිටි එම පක්ෂ මූලස්ථානයේදීයි.\nඅද දිනයේ විනය කමිටුව හමුවේ පෙනී සිටීම සඳහා පාර්ලිමේන්තු මන්ත්‍රී විජිත් විජයමුනි සොයිසා කැඳවා තිබුණ ද මන්ත්‍රීවරයා වෙනුවට ඔහුගේ නීතිඥ දිනේෂ් විදානපතිරණ එහි පැමිණ සිටියා.\nඑහිදී විනය කමිටුව දැනුම් දුන්නේ විජිත් විජයමුනි සොයිසා මන්ත්‍රීවරයාට යළි දෙසැම්බර් මස 7 වනදා විනය කමිටුව හමුවේ පෙනී සිටින ලෙසයි.",
       "URL": "https://www.hirunews.lk/228827/විනය-කැඩූ-සොයිසාට-යළි-කැඳවීමක්",
       "Category": "Local News",
       "Parent URL": "https://www.hirunews.lk/local-news.php?pageID=3034"
}