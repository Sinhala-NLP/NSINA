{
       "Source": "hirunews",
       "Timestamp": "Thursday, 28 January 2016 - 10:37",
       "Headline": "ස්වයං පාලනය ගැන ඉගෙන ගන්න සම්බන්ධන් ස්කොට්ලන්තයට",
       "News Content": "ස්වයංපාලනය සම්බන්ධයෙන් උපදෙස් ලබාගැනීමට විපක්ෂ නායක ආර්. සම්බන්ධන් මේ දිනවල ස්කොට්න්තයේ විශේෂ සංචාරයක නිරතවනවා.\nඊට පාර්ලිමේන්තු මන්ත්‍රී එම්.ඒ. සුමන්දිරන්ද එක්ව සිටින බව සඳහන්.\nඅප කළ විමසීමකදී  දෙමළ ජාතික සන්ධානයේ උතුර පළාත් සභා මන්ත්‍රී එම්.කේ. සිවාජිලිංගම් කියා සිටියේ ඔවුන් එහිදී ස්කොට්ලන්තයේ  දේශපාලන නියෝ්ජිතයන් කිහිපදෙනෙකුද හමුවීමට නියමිත බවයි.\nමේ අතර උතුරේ සිවිල් ජනතාවගේ ඉඩම් නැවත ලබා නොදීම මගින් වත්මන් රජය කෙරෙහි දෙමළ ජනතාවගේ විශ්වාසය බිඳ වැටිය හැකි බව ඊ.පී.ආර්.එල්.එෆ්. පක්ෂ නායක සුරේෂ් ප්‍රේමචන්ද්‍රන් පවසනවා.\nඔහු මෙම අදහස් පළ කළේ යාපනය - වලිකාමම් ප්‍රදේශයේ මුල් පදිංචිකරුවන් වෙත නිදහස් කළ ඉඩම්වල පදිංචියට පැමිණි ජනතාව හමුවීමට පැමිණි අවස්ථාවේදියි.\nඑහිදී ඊ.පී.ආර්.එල්.එෆ්. නායකයා සඳහන් කර ඇත්තේ යාපනය අධිආරක්ෂිත කලාපයේ සිවිල් ජනතාවගේ ඉඩම් රජය වහා නිදහස් කළ යුතු බවයි. දෙමළ ජාතික සභාව නියෝජනය කරමින් ඔහු මෙහි පැමිණ තිබීමද විශේෂත්වයක්.",
       "URL": "https://www.hirunews.lk/124909/ස්වයං-පාලනය-ගැන-ඉගෙන-ගන්න-සම්බන්ධන්-ස්කොට්ලන්තයට",
       "Category": "Local News",
       "Parent URL": "https://www.hirunews.lk/local-news.php?pageID=5192"
}