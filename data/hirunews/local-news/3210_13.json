{
       "Source": "hirunews",
       "Timestamp": "Wednesday, 07 August 2019 - 21:09",
       "Headline": "නිට්ටඹුවේ බස් - වෑන් අනතුරකින් මව, පුතු, ඇතුළු තුන්දෙනෙකු මරුට",
       "News Content": "කොළඹ - නුවර ප්‍රධාන මාර්ගයේ නිට්ටඹුව - කලල්පිටිය ප්‍රදේශයේදී බස් රථයක් සහ වෑන් රථයක් ගැටීමෙන් සිදුවූ අනතුරකින් පුද්ගලයින් තිදෙනෙකු ජීවිතක්ෂයට පත්ව තිබෙනවා.\nපොලිස් මාධ්‍ය ප්‍රකාශක කාර්යාලය සදහන් කළේ අද පස්වරු 5 ට පමණ අදාළ බස් රථය, කැබ් රථයක් පසුකර යාමට උත්සාහ කිරීමේදී ඉදිරියෙන් පැමිණි වෑන් රථයක ගැටීමෙන් මෙම අනතුර සිදුව ඇති බවයි.\nඅනතුරින් වෑන් රථයේ රියදුරු, ඔහුගේ මව සහ තවත් ඥාතියෙකු ද ජීවිතක්ෂයට පත්වුණා.\nවෑන් රථයේ රියදුරුගේ පියා සහ සහෝදරියක් ද අනතුරින් තුවාල ලබා ඇති අතර, ඔවුන් වතුපිටිවල රෝහලේ ප්‍රතිකාර ලබනවා.\nමෙලෙස මියගොස් ඇත්තේ 22 හැවිරිදි වෑන් රථයේ රියදුරු, 47 හැවිරිදි ඔහුගේ මව සහ 57 හැවිරිදි තවත් ඥාතී කාන්තාවක්.\nසිද්ධිය සම්බන්ධයෙන් බස් රථයේ රියදුරු පොලීසිය අත්අඩංගුවට ගෙන ඇති අතර ඔහු අද අත්තනගල්ල මහේස්ත්‍රාත් අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/221769/නිට්ටඹුවේ-බස්-වෑන්-අනතුරකින්-මව-පුතු-ඇතුළු-තුන්දෙනෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=3210"
}