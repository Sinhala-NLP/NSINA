{
       "Source": "hirunews",
       "Timestamp": "Monday, 07 June 2021 - 10:46",
       "Headline": "වෛද්‍යවරයෙකු බව අඟවා ගංජා ප්‍රවාහනය කළ පුද්ගලයෙකු අත්අඩංගුවට",
       "News Content": "වෛද්‍යවරයෙකු බව අඟවා මෝටර් රථයකින් ගංජා ප්‍රවාහනය කළ පුද්ගලකෙු මරදාන ප්‍රදේශයේදී පොලීසිය විසින් අත්අඩංගුවට ගෙන තිබෙනවා.\nඔහු සන්තකයේ තිබී ගංජා ග්‍රෑම් 38 ක් සොයා ගෙන ඇති අතර, වැඩිදුර පරීක්ෂා කිරීම්වලදී අනාවරණ වී ඇත්තේ ඔහු වෛද්‍යවරයෙකු නොවන බවටයි.\nමේ අතර, මරදාන ප්‍රදේශයේදීම නාවික හමුදා සාමාජිකයන් භාවිත කරන ආකාරයේ කමිසයකින් සැරසුණු පුද්ගලයෙකු ළඟ තිබී අයිස් සහ ගංජා තොගයක් පොලීසිය සොයා ගෙන තිබෙනවා.\nඑහිදී අයිස් මත්ද්‍රව්‍ය ග්‍රෑම් 5 ක් සහ ගංජා මිලිග්‍රෑම් 610 ක් සොයා ගත් බවයි පොලිස් මාධ්‍ය ප්‍රකාශක නියෝජ්‍ය පොලිස්පති අජිත් රෝහණ පැවසුවේ.",
       "URL": "https://www.hirunews.lk/273597/වෛද්‍යවරයෙකු-බව-අඟවා-ගංජා-ප්‍රවාහනය-කළ-පුද්ගලයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1901"
}