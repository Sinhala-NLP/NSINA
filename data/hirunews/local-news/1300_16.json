{
       "Source": "hirunews",
       "Timestamp": "Friday, 11 March 2022 - 15:14",
       "Headline": "ඔසුසැල් හිමියන්ට රතු එළියක් (වීඩියෝ)",
       "News Content": "ඩොලරයට සාපේක්ෂව රුපියලේ සිදු වූ වෙනසට අනුපාතිකව මිස ආනයනකරුවන්ට සහ ඔසුසැල් හිමියන්ට අවශ්‍ය පරිදි ඖෂධ මිල වැඩි කළ නොහැකි බව ඖෂධ සැපයුම් නියාමන රාජ්‍ය අමාත්‍යාංශය පවසනවා.\nමෙරට තුළ ඖෂධ මිල පාලනය කරනු ලබන්නේ ජාතික ඖෂධ නියාමන අධිකාරියේ මිල පාලන කමිටුව මගින්.\nඑම කමිටුව ක්ෂේත්‍ර ගණනාවක් නියෝජනය කරන විද්වතුන් 10 දෙනෙකුගෙන් සමන්විතයි.\nමේ අතර, ඖෂධ ආනයනය සඳහා සීමාවක් පනවා නොමැති බවත්, සීමා කර ඇති අත්‍යාවශ්‍ය නොවන ද්‍රව්‍ය අතරට ඖෂධ ඇතුළත් කර නොමැති බවත් මුදල් අමාත්‍යාංශ ලේකම් එස්.ආර්.ආටිගල ද ප්‍රකාශ කළා.",
       "URL": "https://www.hirunews.lk/299234/ඔසුසැල්-හිමියන්ට-රතු-එළියක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1300"
}