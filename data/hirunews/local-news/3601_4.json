{
       "Source": "hirunews",
       "Timestamp": "Monday, 17 December 2018 - 17:33",
       "Headline": "හෙට පාර්ලිමේන්තුවේ අසුන් පැනවීම ජ්‍යෙෂ්ඨත්වය අනුව",
       "News Content": "නව කැබිනට් මණ්ඩලය මෙතෙක් දිවුරුම් දී නොමැති නිසා ජ්‍යෙෂ්ඨත්වය අනුව හෙට පාර්ලිමේන්තුවේදී මන්ත්‍රීවරුන්ට අසුන් පැනවීමට තීරණය කර තිබෙනවා.\nඒ, කථානායක කරු ජයසුරියගේ ප්‍රධානත්වයෙන් අද පැවැති විශේෂ සාකච්ඡාවකදීයි.\nඒ අනුව පාර්ලිමේන්තුවේ අග්‍රාමාත්‍යවරයාට හිමි ආණ්ඩු පක්ෂයේ 7 වන අසුන අග්‍රාමාත්‍ය රනිල් වික්‍රමසිංහ වෙත වෙන් කර ඇති අතර,\nකථානායකවරයාගේ වම් පස පිහිටි විපක්ෂයේ නියෝජනය එක්සත් ජනතා නිදහස් සන්ධානයට සහ කථානායකවරයාගේ දකුණු පස ආණ්ඩු පාර්ශාවයේ නියෝජනය එක්සත් ජාතික පක්ෂයට ද වෙන් කර දී තිබෙනවා.",
       "URL": "https://www.hirunews.lk/206313/හෙට-පාර්ලිමේන්තුවේ-අසුන්-පැනවීම-ජ්‍යෙෂ්ඨත්වය-අනුව",
       "Category": "Local News",
       "Parent URL": "https://www.hirunews.lk/local-news.php?pageID=3601"
}