{
       "Source": "hirunews",
       "Timestamp": "Friday, 18 November 2016 - 10:28",
       "Headline": "උතුර හෙල්ලු තවත් 4 ක් අත්අඩංගුවට (ඡායාරූප)",
       "News Content": "වව්නියාව ප්‍රදේශයේ කොල්ලකෑම් රැසකට සම්බන්ධ කණ්ඩායමක පුද්ගලයන් 4 දෙනෙකු පොලිස් අත්අඩංගුවට ගෙන තිබෙනවා.\nඅප වාර්තාකරු සඳහන් කලේ මෙම සැකකරුවන් මුහුණ ආවරණ කර ගනිමින් ව්‍යාපාරිකයන්ගේ නිවෙස් වෙත රාත්‍රී කාලයේ ඇතුලුවී මරණ තර්ජනය කර මුදල් සහ රන් භාණ්ඩ කොල්ලකා ඇති බවයි.\nවව්නියාව පොලිසිය විසින් අත්අඩංගුවට ගත් මෙම සැකකරුවන් වව්නියාව සහ මන්නාරම ප්‍රදේශවල රුපියල් ලක්ෂ 37 කට ආසන්න ස්වර්ණාභරණ සහ දේපළ කොල්ලකා ඇති බවටයි අනාවරණ වී ඇත්තේ.\nඔවුන් සතුව තිබු ස්වර්ණාභරණ / අත් බෝම්බ 2 ක් / තියුණු ආයුධ 4 ක් / මුහුණ ආවරණ කිරීමට යොදා ගත් රෙදි කැබලි 3 ක් / ත්‍රී රෝද රථයක් සහ යතුරුපැදියක් පොලිස් භාරයට ගෙන තිබෙනවා.\nසැකකරුවන් සම්බන්ධයෙන් වව්නියාව පොලිසියයි විමර්ශණ මෙහෙයවන්නේ.\nමීට පෙර අත්අඩංගුවට ගත් ආවා කල්ලියට සම්බන්ධ පුද්ගලයින් 11 දෙනෙකු මේ මස 30 වැනිදා දක්වා රක්ෂිත බන්ධනාගාර ගත කර තිබෙනවා.\nඡායාරූප - වන්නි රොමේෂ් මදුෂංක",
       "URL": "https://www.hirunews.lk/147798/උතුර-හෙල්ලු-තවත්-4-ක්-අත්අඩංගුවට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4790"
}