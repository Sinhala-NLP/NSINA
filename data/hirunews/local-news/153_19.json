{
       "Source": "hirunews",
       "Timestamp": "Tuesday, 25 July 2023 - 11:12",
       "Headline": "ඩිප්ටෙරා කෘමියාගෙන් රතු ලුනු වගාව විනාශ වෙයි",
       "News Content": "යාපනයේ පළාත් කිහිපයකම රතු ලුනු වගාවට හානි කරන ඩිප්ටෙරා නැමති කෘමියෙකු නිසා ප්‍රදේශ කිහිපයකම සම්පුර්ණයෙන්ම රතු ලුනු වගාව විනාශට පත්ව තිබෙන බව අප වාර්තාකරු පවසනවා.\nගොවින් පවසන්නේ පසුගිය රතු ලුනු වගාවේ දී හානිකර පලිබෝධනාශක වලින් මෙම කෘමියා මර්ධනය කළ ද, මෙවර පලිබෝධනාශක වලට මර්ධනය කළ නොහැකි බවයි.\nමෙම කෘමින් මුළු රතු ලුනු වගාවේම කොළ කා දමා ශාකයේ යුෂ උරා බිමක් සිදුකර ශාකයේ සාරය විනාශ කර දමන බවයි ඔවුන් පවසන්නේ.\nඅප වාර්තාකරු පවසන්නේ යාපනයේ චුන්නාගම්, තෙල්ලිපලෙයි, මාදගල්, සංගානයි, අචුවේලි, කෝපායි සහ වඩමරච්චි යන පළාත්වල රතු ලුනු වගාවෙන් කිසිදු අදායමක් ලබාගත නොහැකි තත්වයට පත්ව ඇති බවයි.",
       "URL": "https://www.hirunews.lk/342458/ඩිප්ටෙරා-කෘමියාගෙන්-රතු-ලුනු-වගාව-විනාශ-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=153"
}