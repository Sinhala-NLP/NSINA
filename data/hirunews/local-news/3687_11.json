{
       "Source": "hirunews",
       "Timestamp": "Monday, 22 October 2018 - 17:07",
       "Headline": "ත්‍රි රෝද රථයක් ප්‍රපාතයකට පෙරලි පාසල් සිසුන් 06 ක් රෝහලේ",
       "News Content": "ඇහැලියගොඩ පරකඩුව ප්‍රදේශයේදී පාසල් ළමුන් ප්‍රවාහනය කරමින් තිබු ත්‍රි රෝද රථයක් අඩි 15ක පමණ ප්‍රපාතයකට පෙරලි යාමෙන් පාසල් සිසුන් 06 දෙනෙකු තුවාල ලබා තිබෙනවා.\nඅද (22) උදෑසන මෙම අනතුර සිදුවූ බවයි පොලිසිය කියා සිටියේ.\nඅනතුරට ලක්වූ ත්‍රි රෝද රථය පදවා ඇත්තේ ඇහැලියගොඩ පරකඩුව ප්‍රදේශයේ පදිංචි කාන්තාවක් විසින්.\n40 හැවිරිදි ඇය බරපතල තුවාල ලබා රත්නපුර මහ රෝහලට ඇතුලත් කර තිබෙනවා.\nත්‍රි රෝද රථයේ ගමන්කළ පාසල් සිසුන් දෙදෙනෙකුගේ තත්ත්වය බරපතල බවයි අප වාර්තාකරු කියා සිටියේ.\nඇහැලියගොඩ පොලිසිය අනතුර පිලිබඳ වැඩිදුර විමර්ශන සිදුකරනවා.",
       "URL": "https://www.hirunews.lk/202686/ත්‍රි-රෝද-රථයක්-ප්‍රපාතයකට-පෙරලි-පාසල්-සිසුන්-06-ක්-රෝහලේ",
       "Category": "Local News",
       "Parent URL": "https://www.hirunews.lk/local-news.php?pageID=3687"
}