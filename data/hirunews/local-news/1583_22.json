{
       "Source": "hirunews",
       "Timestamp": "Friday, 05 November 2021 - 6:54",
       "Headline": "වටවල දී මනුෂ්‍ය ඝාතනයක්",
       "News Content": "වටවල පොලිස් වසමේ මවුන්ජින් වත්ත ප්‍රදේශයේ දෙපාර්ශවයක් අතර පැවති පැරණි ආවුලක් දුරදිග ගොස්, බහින්බස් වීමක් ඇති වී තිබෙනවා.\nඑය සමථයකට පත් වූ නමුත්, නැවත සන්ධ්‍යා කාලයේ දී එක් පුද්ගලයෙකු බීමතින් පැමිණ යළි ආරවුලක් ඇති කරගෙන ඇති අතර, අදාළ පුදගලයා විසින් කාන්තාවකට පොල්ලකින් පහර දී ඇති බවයි වාර්තා වෙන්නේ.\nපහර කෑ කාන්තාව වටවල රෝහලට ඇතුළත් කිරීමෙන් පසු මිය ගොස් තිබුණා.\nමිය ගොස් ඇත්තේ, වයස අවුරුදු 55ක මවුන්ජින් වත්ත ප්‍රදේශයේ පදිංචිකාරියක්.\nමෘත ශරීරය වටවල රෝහලේ මෘත ශරීරාගාරයේ තැන්පත් කර තිබෙනවා.\nසිද්ධියට සම්බන්ධ වයස අවුරුදු 27ක මවුන්ජින් වත්තේ පදිංචිකරුවෙකු අත් අඩංගුවට ගෙන ඇති අතර, වටවල පොලිසිය විසින් වැඩිදුර විමර්ශන පැවැත්වෙනු ඇති.",
       "URL": "https://www.hirunews.lk/287038/වටවල-දී-මනුෂ්‍ය-ඝාතනයක්",
       "Category": "Local News",
       "Parent URL": "https://www.hirunews.lk/local-news.php?pageID=1583"
}