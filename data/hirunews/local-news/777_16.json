{
       "Source": "hirunews",
       "Timestamp": "Wednesday, 26 October 2022 - 15:28",
       "Headline": "මහවත්ත චාමර සමග සබඳතා පැවැත්වූ අයෙක් මත්ද්‍රව්‍ය සමග අත්අඩංගුවට",
       "News Content": "රක්ෂිත බන්ධනාගාර ගතකර සිටින ප්‍රබල මත්ද්‍රව්‍ය ජාවාරම්කරුවෙකු සමග සම්බන්ධතා පවත්වන පුද්ගලයෙකු රුපියල් ලක්ෂ 3ක පමණ හෂීෂ් මත්ද්‍රව්‍ය සමග පොලිස් විශේෂ කාර්ය බලකාය විසින් අත්අඩංගුවට ගෙන තිබෙනවා.\nලැබුණු තොරතුරකට අනුව විශේෂ කාර්ය බලකාය කොළඹ 14 ප්‍රදේශයේ සිදු කළ මෙහෙයුමකදීයි සැකකරු අත්අඩංගුවට ගැනුනේ.\nඑම පුද්ගලයා සතුව තිබී හෂීෂ් මත්ද්‍රව්‍ය ග්‍රෑම් 142ක් සොයාගෙන තිබෙනවා.\n29 හැවිරිදි සැකකරු වැඩිදුර විමර්ශන සඳහා භාරදී ඇත්තේ ග්‍රෑන්ඩ්පාස් පොලිසිය වෙතයි.\nඑහිදි සිදු කළ ප්‍රශ්ණ කිරිම්වලදී අනාවරණ වි ඇත්තේ මේවන විට රක්ෂිත බන්ධනාගාර ගතව සිටින සංවිධානාත්මක අපරාධකරුවෙකු මෙන්ම මත්ද්‍රව්‍ය ජාවාරම්කරුවෙකු වන මහවත්ත චාමර නැමති පුද්ගලයා සමග මෙම සැකකරු සම්බන්ධතා පවත්වන බවටයි.",
       "URL": "https://www.hirunews.lk/318887/මහවත්ත-චාමර-සමග-සබඳතා-පැවැත්වූ-අයෙක්-මත්ද්‍රව්‍ය-සමග-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=777"
}