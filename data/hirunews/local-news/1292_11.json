{
       "Source": "hirunews",
       "Timestamp": "Tuesday, 15 March 2022 - 13:09",
       "Headline": "කර්මාන්ත හා පරිසර අමාත්‍යාංශ විෂය පථ සංශෝධනයක්",
       "News Content": "කර්මාන්ත සහ පරිසර අමාත්‍යාංශවල විෂය පථයන් සංශෝධනය කරමින් ජනාධිපතිවරයා විසින් ගැසට් නිවේදනයක් නිකුත් කර තිබෙනවා.\nඒ අනුව කර්මාන්ත අමාත්‍යාංශය යටතේ ආයතන 15ක් නම් කර ඇති අතර, පරිසර අමාත්‍යාංශය යටතේ ආයතන 5ක් නම් කර තිබෙනවා.\nඒ අනුව කර්මාන්ත අමාත්‍යාංශය යටතේ පැවති ලංකා ඛනිජ වැලි සමාගම සහ ශ්‍රී ලංකා ක්ලයිමේට් ෆන්ඩ් පුද්ගලික සමාගම පරිසර අමාත්‍යාංශයට එක් කරනු ලැබුවා.\nඑමෙන්ම, දැනට භූගතව සහ සාගර අභ්‍යන්තරයේ ඇතැයි සැලකෙන ඛනිජ සම්පත් නූතන අධිතාක්ෂණය භාවිත කර ගවේෂණය කරමින් රටේ නිෂ්පාදන ක්‍රියාවලිය ශක්තිමත් කිරීම සදහා යොදා ගැනීම ද පරිසර අමාත්‍යාංශයට පවරා ඇති බවය අදාළ ගැසට් නිවේදනයේ දැක්වෙන්නේ.",
       "URL": "https://www.hirunews.lk/299542/කර්මාන්ත-හා-පරිසර-අමාත්‍යාංශ-විෂය-පථ-සංශෝධනයක්",
       "Category": "Local News",
       "Parent URL": "https://www.hirunews.lk/local-news.php?pageID=1292"
}