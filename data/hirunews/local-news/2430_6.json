{
       "Source": "hirunews",
       "Timestamp": "Friday, 25 September 2020 - 19:47",
       "Headline": "කොරෝනා ආසාදිතයන් ගණන 3345ක් දක්වා ඉහළට",
       "News Content": "ශ්‍රී ලංකාවේ කොරෝනා වෛරස් ආසාදිතයන් සංඛ්‍යාව 3345ක් දක්වා ඉහළ ගොස් තිබෙනවා.\nඒ අද දිනයේ තවත් ආසාදිතයන් 12 දෙනෙකු හඳුනා ගැනීමත් සමගයි.\nඒ එක්සත් අරාබි එමීර් රාජ්‍යයෙන් පැමිණි දෙදෙනෙකු, කටාර් රාජ්‍යයෙන් පැමිණි 6 දෙනෙකු, යුක්රේනයේ සිට පැමිණි 3 දෙනෙකු සහ ඇල්බේනියාවේ සිට පැමිණි එක් අයෙකු ආසාදිතයන් ලෙස වාර්තාවීමත් සමඟයි.\nමේවන විට හඳුනාගෙන ඇති ආසාදිතයන්ගෙන් 174 දෙනෙකු රෝහල්ගතව ප්‍රතිකාර ලබමින් පසුවනවා.\nසුවය ලබා පිටව ගොස් ඇති සංඛ්‍යාව 3158ක්.\nමේ අතර, මාතර - පොල්හේන ප්‍රදේශයේ සංචාරක හෝටලයක නවාතැන් ගෙන සිටියදී කොරෝනා ආසාදිතයෙකු ලෙසට වාර්තා වූ රුසියානු ජාතිකයාට කොරෝනා වෛරසය ආසාදනය වී නොමැති බව ඊයේ තහවුරු වුණා.\nඒ ඔහුගේ තුන්වන ජෛව සාම්පල පරීක්ෂාවේදී වෛරසය ආසාදනය වී නොමැති බව සනාථ වීමෙන්.",
       "URL": "https://www.hirunews.lk/251111/කොරෝනා-ආසාදිතයන්-ගණන-3345ක්-දක්වා-ඉහළට",
       "Category": "Local News",
       "Parent URL": "https://www.hirunews.lk/local-news.php?pageID=2430"
}