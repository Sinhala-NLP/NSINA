{
       "Source": "hirunews",
       "Timestamp": "Friday, 07 January 2022 - 7:50",
       "Headline": "නැගෙනහිර පර්යන්තයේ සංවර්ධන කටයුතු 12 වැනි දා ඇරඹෙයි",
       "News Content": "කොළඹ වරාය අධිකාරියේ නැගෙනහිර පර්යන්තයේ ඉදිකිරීම් කටයුතු ලබන 12 වනදා ආරම්භ කෙරෙනවා.\nඒ සඳහා ශ්‍රී ලංකා වරාය අධිකාරිය මගින් ඩොලර් මිලියන 510ක මූලික ආයෝජනයක් සිදු කිරීමට නියමිත යි.\nආසියානු සංවර්ධන බැංකුවෙන් ලබාදෙන ඩොලර් මිලියන 300ක මූල්‍යාධාරය ද ඊට ඇතුළත්.\nකොළඹ වරායේ නැගෙනහිර ජැටියේ ඉදිකිරීම් 2024 වසර මැද භාගය වනවිට අවසන් කිරීමට හැකිවනු ඇති බවයි වරාය හා නාවික කටයුතු අමාත්‍ය රෝහිත අබේගුණවර්ධන හිරු ප්‍රවෘත්ති අංශයට ප්‍රකාශ කළේ.\nකොළඹ වරායේ නැගෙනහිර ජැටිය මීට පෙර ඉන්දියාවට ලබාදීමට යෝජනා වී තිබූ අතර, වරාය වෘත්තිය සමිතිවල දැඩි විරෝධතා මධ්‍යයේ එම තීරණය අත්හැර දැමීමට රජයට සිදුවුණා.\nඉන් අනතුරුවයි එය සංවර්ධනය කිරීම වරාය අධිකාරියට පැවරුණේ.\nඒ වෙනුවට කොළඹ වරායේ බටහිර පර්යන්තය සංවර්ධනය කිරීම ඉන්දියාවට ලබාදීමට පියවර ගැනුණා.",
       "URL": "https://www.hirunews.lk/293253/නැගෙනහිර-පර්යන්තයේ-සංවර්ධන-කටයුතු-12-වැනි-දා-ඇරඹෙයි",
       "Category": "Local News",
       "Parent URL": "https://www.hirunews.lk/local-news.php?pageID=1443"
}