{
       "Source": "hirunews",
       "Timestamp": "Friday, 10 February 2017 - 12:10",
       "Headline": "අධ්‍යාපනයට වෙන් කෙරෙන මුදල් ඵලදායි ලෙස වියදම් නොකිරීම ගැටලූවක්  - ජනපති",
       "News Content": "දරු පරපුර රටට බරක් නොවන ලෙස කටයුතු කිරීම රජයේ අරමුණ බව ජනාධිපති මෛත්‍රීපාල සිරිසේන පවසනවා.\nඑහෙත් අනාගතයේදී රටේ බර භාර ගැනීමට ඔවුන්ට සිදුවන බව කොළඹ ඩී.එස්.සේනානායක විද්‍යාලයේ 50 වන සංවත්සර උත්සවයට අද (10) උදෑසන එක්වෙමින් ජනාධිපතිවරයා අවධාරණය කළා.\nඅධ්‍යාපනයට රජය වෙන් කරන මුදල් හා සම්පත් නිසි ලෙස යොදවන්නේ දැයි සම්බන්ධයෙන් ගැටලූවක් ඇති බව සදහන් කළ ජනාධිපතිවරයා කියා සිටියේ පසුගිය වසරේ අධ්‍යාපනයට වෙන් කළ මුදල් වැඩි බවට පළාත් අමාත්‍යවරුන් සදහන් කළ බවයි.\nඒ හේතුවෙන් ඔවුන් අධ්‍යාපනයට වෙන් කළ මුදල් වෙනත් විෂය ක්ෂේත්‍රවලට යොමුකරන ලෙස ද ඉල්ලීම් කළ බව ජනාධිපති මෛත්‍රීපාල සිරිසේන සදහන් කළා.\nඑසේ ප්‍රකාශ කළ ද පාසල් 10 කින් 8 ක් ගතහොත් ඒවායෙහි ඩෙස් පුටු වැසිකිළි පහසුකම් නොමැති බවයි ජනාධිපතිවරයා කියා සිටියේ.\nමේ හේතුවෙන් රජය වෙන් කරන මුදල් සම්බන්ධයෙන් වන ප්‍රමුඛතාවය පිළිබදව පාසල් මෙන්ම අමාත්‍යාංශ නිලධාරින් දැනුවත්වී සිටීම අත්‍යාවශ්‍ය බවයි ඔහු තවදුරටත් සදහන් කළේ.",
       "URL": "https://www.hirunews.lk/154130/අධ්‍යාපනයට-වෙන්-කෙරෙන-මුදල්-ඵලදායි-ලෙස-වියදම්-නොකිරීම-ගැටලූවක්-ජනපති",
       "Category": "Local News",
       "Parent URL": "https://www.hirunews.lk/local-news.php?pageID=4668"
}