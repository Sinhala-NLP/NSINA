{
       "Source": "hirunews",
       "Timestamp": "Monday, 12 March 2018 - 14:05",
       "Headline": "සාමාන්‍ය පෙළ සිසුන්ට හැඳුනුම්පත් නිකුත් කිරීම ලබන මස සිට",
       "News Content": "මෙවර අධ්‍යයන පොදු සහතික පත්‍ර සාමාන්‍ය පෙළ විභාගය සඳහා පෙනී සිටින පාසල් අයදුම්කරුවන්ට ජාතික හැඳුනුම්පත් නිකුත් කිරීම ලබන මස සිට ආරම්භ කරන බව පුද්ගලයින් ලියාපදිංචි කිරීමේ දෙපාර්තමේන්තුව පවසනවා.\nඑහි කොමසාරිස් ජනරාල් වියානි ගුණතිලක සඳහන් කළේ ජතික හැඳුනුම්පත් ලබාගැනීමට අදාළ ඉල්ලූම්පත් මේ මස 31 වන දිනට පෙර එම දෙපාර්තමේන්තුව වෙත ලබාදෙන ලෙසයි.\nමීට අදාළ චක්‍රලේඛය විදුහල්පතිවරුන් වෙත යවා ඇති අතර, ඒ අනුව වයස අවුරුදු 15 සම්පූර්ණ වී ඇති සිසුන්ට මෙලෙස ජාතික හැඳුනම්පත් නිකුත් කෙරෙනු ඇති.\nමේ වසරේ පාසල් සිසුන් සඳහා නව ජාතික හැඳුනුම්පත් 350,000 ක් පමණ නිකුත් කිරීමට අපේක්ෂා කරන බවයි කොමසාරිස් ජනරාල්වරයා වැඩිදුරටත් සඳහන් කළේ.",
       "URL": "https://www.hirunews.lk/185705/සාමාන්‍ය-පෙළ-සිසුන්ට-හැඳුනුම්පත්-නිකුත්-කිරීම-ලබන-මස-සිට",
       "Category": "Local News",
       "Parent URL": "https://www.hirunews.lk/local-news.php?pageID=4041"
}