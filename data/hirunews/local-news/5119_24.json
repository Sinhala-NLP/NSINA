{
       "Source": "hirunews",
       "Timestamp": "Tuesday, 22 March 2016 - 19:38",
       "Headline": "පොළොන්නරුවේ සංචාරකයන්ගෙන් මුදල් ගසාකන ජාවාරමක්",
       "News Content": "පොළොන්නරුවේ ඓතිහාසික ස්ථාන නැරඹීම සදහා දිනපතා දෙස් විදෙස් සංචාරකයන් විශාල පිරිසක් පැමිණෙනවා.\nවිදේශිකයින් සදහා එහිදී ප්‍රවේශ පත්‍ර නිකුත් කෙරෙන අතර එමගින් පෙරවරු 7 සිට පස්වරු 5.30 දක්වා රාජධානි පරිශ්‍රය නැරඹීමට අවස්ථාව හිමිවනවා.\nපොලොන්නරුව පරාක්‍රම සමුද්‍රය ඉදිරිපිට ඇති ප්‍රධාන ඇතුළුවීමේ දොරටුවේදී විදේශිකයන්ගේ ප්‍රවේශ පත්‍ර සදහා මුද්‍රාතැබීමක් සිදු කරන අතර එහි කොටසක් ද ඉවත් කර ගන්නවා.\nවිදේශිකයන් ඇතුළු කිරීමේ නිත්‍යනුකූල ක්‍රමවේදය මෙය වුවද ල හිරු සී අයි ඒ වෙත තොරතුරු ලැබුනේ ත්‍රීරෝද රියදුරන් පිරිසක් සංවිධානාත්මක නීතිවිරෝධීව විදේශිකයන් පරිශ්‍රයට ඇතුළු කරන බවයි.\nවිදේශිකයන් දෙදෙනා බැගින් ත්‍රීරෝද රථවල නංවාගෙන රාජධානි පරිශ්‍රය නැරඹීමට රැගෙන යන බව මෙම ජාවාරමේ ප්‍රධානියෙකුගෙන් අප හෙළිකරගත්තා.",
       "URL": "https://www.hirunews.lk/129130/පොළොන්නරුවේ-සංචාරකයන්ගෙන්-මුදල්-ගසාකන-ජාවාරමක්",
       "Category": "Local News",
       "Parent URL": "https://www.hirunews.lk/local-news.php?pageID=5119"
}