{
       "Source": "hirunews",
       "Timestamp": "Wednesday, 08 March 2023 - 8:39",
       "Headline": "පොලිසිය සමඟ ගැටුම් ඇති කර ගත් හත් දෙනා රක්ෂිත බන්ධනාගාරයට",
       "News Content": "හම්බන්තොට - වීරකැටිය - අත්තනයාය ප්‍රදේශයේදී පොලිසිය සමඟ ඇතිවූ ගැටුමකදී අත්අඩංගුවට ගත් එකම පවුලේ හත්දෙනා රක්ෂිත බන්ධනාගාර ගත කෙරුණා.\nඊයේ (07) මෙලෙස රක්ෂිත බන්ධනාගාර ගත කෙරුණේ මව, පියා, පුතුන් සිව්දෙනා සහ දියණියයි.\nවලස්මුල්ල මහේස්ත්‍රාත් අධිකරණයට පියා සහ පුතුන් සිව්දෙනා ඉදිරිපත් කළ අතර, තුවාල ලබා ප්‍රතිකාර ලබන මව සහ දියණිය අධිකරණයට ඉදිරිපත් කෙරුණේ නැහැ.\nවැටලීමකට ගොස් යළි එමින් සිටි පොලිස් නිලධාරීන් පිරිසක් මහමග සිටි මෙම පිරිස පරීක්ෂා කිරීමේදී බහින්බස්වීමක් දුරදිගයාමෙන් පෙරේදා අදාළ පහරදීම සිදු කර තිබුණා.\nඑහිදී තුවාලැබූ වීරකැටිය පොලිසියේ නිලධාරීන් 06 දෙනෙකු, සිවිල් ආරක්ෂක භටයින් දෙදෙනෙකු ද රෝහල් ගත කිරීමටයි පියවර ගැනුණේ.\nඑක් පොලිස් නිලධාරියෙකුගේ කන් දෙකම සපා කා ඇති අතර, ඔහු කරාපිටිය ශික්ෂණ රෝහලේ තවදුරටත් ප්‍රතිකාර ලබනවා.",
       "URL": "https://www.hirunews.lk/329307/පොලිසිය-සමඟ-ගැටුම්-ඇති-කර-ගත්-හත්-දෙනා-රක්ෂිත-බන්ධනාගාරයට",
       "Category": "Local News",
       "Parent URL": "https://www.hirunews.lk/local-news.php?pageID=490"
}