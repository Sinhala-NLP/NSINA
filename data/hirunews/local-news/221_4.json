{
       "Source": "hirunews",
       "Timestamp": "Sunday, 02 July 2023 - 8:26",
       "Headline": "ලොව පුරා සිදුකළ වහල් වෙළඳාම් සම්බන්ධයෙන් ලන්දේසීන් සමාව අයදියි",
       "News Content": "තම රට, ලොව පුරා සිදුකළ වහල් වෙළඳාම් සම්බන්ධයෙන් එවකට ලන්දේසි ජාතිකයන් ලෙස හැඳින්වුනු ඕලන්දය නොහොත් නෙදර්ලන්තය නිල වශයෙන් සමාව ඉල්ලා තිබෙනවා.\nලන්දේසීන් විසින් 17 වන ශත වර්ෂයේ ශ්‍රී ලංකාව ඇතුලු රටවල් රැසක් යටත් විජිත බවට පත්කරගනිමින් ඔවුන් සිදුකළ වහල් වෙළඳාමට මිනිසුන් ලක්ෂ හයකට අධික පිරිසක් යොදාගෙන තිබුණ.\nවහල් භාවය අහෝසි කර වසර 160ක් සම්පූර්ණවීම නිමිත්තෙන් ඇම්ස්ටර්ඩෑම් නුවර ඊයේ (01) පැවති සංවත්සරයට එක්වෙමින් එරට විලෙම් ඇලෙක්සැන්ඩර් රජු කියා සිටියේ අතීත රජ පවුල ඒ සම්බන්ධයෙන් කිසිදු ක්‍රියාමාර්ගයක් ගෙන නොතිබූ බවයි.\nමෙම අවස්ථාවට රජුගේ බිරිඳ වන මැක්සිමා රැජින ද එක්ව සිටියා.\nඑවක ලන්දේසීන් ලෙස හැඳින්වූ මෙම නෙදර්ලන්ත ජාතිකයන් අතීතයේ වහල් වෙළඳාමෙන් උපයාගෙන තිබූ ආදායම වර්තමානයේ ඇමරිකානු ඩොලර් මිලියන 595කට ආසන්න බවයි පසුගියදා සිදුකළ සමීක්ෂණයකින් හෙළිවී තිබුණේ.",
       "URL": "https://www.hirunews.lk/339714/ලොව-පුරා-සිදුකළ-වහල්-වෙළඳාම්-සම්බන්ධයෙන්-ලන්දේසීන්-සමාව-අයදියි",
       "Category": "Local News",
       "Parent URL": "https://www.hirunews.lk/local-news.php?pageID=221"
}