{
       "Source": "hirunews",
       "Timestamp": "Friday, 16 June 2017 - 19:16",
       "Headline": "ඇමති මුස්තාෆා දැඩි තීරණයක",
       "News Content": "රාජකාරිය නිසි ලෙස ඉටු නොකරන පළාත් පාලන ආයතනවල ලේකම්වරුන් සහ කොමසාරිස්වරුන්ට එරෙහිව ඉදිරියේදී දැඩිව කටයුතු කරන බව පළාත් පාලන හා පළාත් සභා අමාත්‍ය ෆයිසර් මුස්තාෆා ප්‍රකාශ කළා.\nකසල කළමනාකරණය පිළිබද කාර්ය සාධන බලකාය හා මෙහෙයුම් මධ්‍යස්ථානය පිහිටුවීමේ අවස්ථාවට කොළඹ දී අද එක්වෙමිනුයි ඔහු මේ බව කියා සිටියේ.\nමේ අතර, ‘‘නිකසල - පුරවර’’ කසල කළමනාකරණ ව්‍යාපෘතියේ සමාරම්භය ද අද සිදුකෙරුණා.\nඒ, මහා නගර හා බස්නාහිර සංවර්ධන අමාත්‍ය පාඨලී චම්පික රණවකගේ ප්‍රධානත්වයෙන්.\nවෙන් කිරීමකින් තොරව කුණු කසල බැහැර කිරීම නිසා අදත් කොළඹ මහනගර සභා බල ප්‍රදේශයේ ඇතුළු දිවයිනේ ප්‍රධාන පෙළේ නගරවල කුණු කසල එක්රැස් වී තිබුණා.\nදෙහිවල - ගල්කිස්ස මහ නගර සභාවේ කොමසාරිස් ධම්මික මුතුගල හිරු ප්‍රවෘත්ති අංශයට කියා සිටියේ ඉදිරියේදීත් වෙන් නොකර බැහැර කරන ලද කුණු කසල භාර නොගන්නා බවයි.",
       "URL": "https://www.hirunews.lk/163725/ඇමති-මුස්තාෆා-දැඩි-තීරණයක",
       "Category": "Local News",
       "Parent URL": "https://www.hirunews.lk/local-news.php?pageID=4466"
}