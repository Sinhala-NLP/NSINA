{
       "Source": "hirunews",
       "Timestamp": "Thursday, 10 August 2017 - 11:51",
       "Headline": "ජනප්‍රිය ගායිකාවක් පසුපසින් පැමිණි අයෙක් අත්අඩංගුවට",
       "News Content": "ජා ඇලට ආසන්න ප්‍රදේශයක පදිංචි මෙරට ජනප්‍රිය ගායිකාවකගේ පස්සෙන් නිතර පැමිණ කරදර කරන බව කියන පුද්ගලයෙකු කඳාන පොලිසිය විසින් පසුගියදා අත්අඩංගුවට ගෙන තිබෙනවා.\nඅදාළ පුද්ගලයා මෙම ගායිකාවගේ නිවසට හොර රහසේ ඇතුළුවීමට උත්සහ කර ඇති බවත් පසුව නිවසේ සිටි පුද්ගලයෙකු මෙය දැක ඔහු අල්ලා දණගස්වා පහරදී පොලිසියට බාරදී ඇති බවත් සඳහන්.\nපසුව අදාළ පුද්ගලයාගෙන් පොලිසිය කළ ප්‍රශ්ණ කිරීමකදී ඔහු ප්‍රකාශ කර තිබෙන්නේ එම ගායිකාව තමන්ගේ බිරිඳ බවයි.\nඔහු සතුව ඇයගේ පුවත්පත් වාර්තා සහ ඡායාරූපද ඇති බවට පොලිසියට පවසා තිබෙනවා.\nකෙසේ වෙතත් පොලිසිය පවසන්නේ මෙම පුද්ගලයා මානසික රෝගියෙකු බවත් ඔහුට ප්‍රතිකාර සඳහා අංගොඩ මානසික රෝහලට ඇතුලත් කළ බවයි.\nමෙම පුද්ගලයා කඳාන ප්‍රදේශයේ පාලු නිවසක පදිංචිව සිටි අයෙකු බව ද පොලිසිය වැඩිදුරටත් සඳහන් කරනවා",
       "URL": "https://www.hirunews.lk/168082/ජනප්‍රිය-ගායිකාවක්-පසුපසින්-පැමිණි-අයෙක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4378"
}