{
       "Source": "hirunews",
       "Timestamp": "Thursday, 02 December 2021 - 6:44",
       "Headline": "ඇමරිකාවෙන් ඔමික්‍රොන් රෝගියෙකු වාර්තා වෙයි",
       "News Content": "ඇමරිකාවෙන් පළමු ඔමික්‍රෝන් ආසාදිතයා වාර්තා වී තිබෙනවා.\nකැලිෆෝනියා ප්‍රාන්තයෙන් වාර්තා වී ඇති මෙම ආසාදිතයා දකුණු අප්‍රිකාවේ සිට ඇමරිකාවට පැමිණි පුද්ගලයෙකු බවයි වාර්තා වන්නේ.\nඑමෙන්ම මොහු පූර්ණ එන්නත්කරණයට ලක්වූවෙක් බවයි විදෙස් වාර්තා සඳහන් කළේ.\nමේ අතර කොරෝනා සහ ඔමික්‍රෝන් ප්‍රභේදයට එරෙහිව සටන් කිරීම සඳහා යුරෝපා සංගමයේ රටවල් අනිවාර්ය එන්නත් කිරීමකට යා යුතු බව යුරෝපා කොමිසමේ ප්‍රධානි අර්සලා වොන්ඩර් ලියෝන් පවසනවා.\nඇය කියා සිටියේ, ඔමික්‍රොන් ප්‍රභේදය හමුවේ එන්නත්කරණය තීරණාත්මක වන බවයි.\nමෙම නව ප්‍රභේදය මේ වනවිට රටවල් රැසකින් වාර්තා වන අතර යුරෝපා සංගමයට අයත් ඇතැම් රටවල් මේ වනවිට සංචාරක සීමා දැඩි කර තිබෙනවා.\nඔස්ට්‍රියාව දැනටමත් ලබන වසරේ පෙබරවාරි මාසයේ සිට කොරෝනා එන්නත අනිවාර්ය කර ඇති අතර ග්‍රීසිය එන්නත් ලබාගෙන නොමැති සියලු ම හැටට වැඩි පුද්ගලයින් සඳහා මසකට යුරෝ 100ක දඩ මුදලක් නියම කර ඇති බවයි වාර්තා වන්නේ.",
       "URL": "https://www.hirunews.lk/289772/ඇමරිකාවෙන්-ඔමික්‍රොන්-රෝගියෙකු-වාර්තා-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=1523"
}