{
       "Source": "hirunews",
       "Timestamp": "Saturday, 09 September 2023 - 20:04",
       "Headline": "සෑම පුරවැසියෙකුටම වෛද්‍ය රක්ෂණයක් - ජනපති (වීඩියෝ)",
       "News Content": "රටේ සමස්ත සෞඛ්‍ය ප්‍රතිපත්තිය පිළිබදව නැවත සිතා බැලිය යුතු බව ජනාධිපති රනිල් වික්‍රමසිංහ පවසනවා.\nජනාධිපතිවරයා මේ බව කියා සිටියේ කොළඹ ජෝශප් ෆ්‍රෙසර් රෝහලේ 100 වැනි සංවත්සර සැමරුමට අද (09) එක්වෙමින්.\nසෑම පුරවැසියෙකුටම වෛද්‍ය රක්ෂණයක් ලබාදීමට අපේක්ෂා කරන අතර මහ භාණ්ඩාගාරයේ සිටින රෝගියෙකු පිළිබදව ද ජනාධිපතිවරයා අදහස් පළ කළා.\nජනාධිපති රනිල් වික්‍රමසිංහ එහිදී කියා සිටියේ තමන් මේ දිනවල වෛද්‍යවරයෙකු ලෙස මරණයට ආසන්නව සිටින රෝගියෙකු මුදා ගනිමින් සිටින බවයි. අවාසනාවකට එම රෝගියා භාණ්ඩාගාරයේ තබාගෙන ප්‍රතිකාර කිරීමට සිදුව ඇති බව ද ජනාධිපතිවරයා වැඩිදුරටත් සදහන් කළා.",
       "URL": "https://www.hirunews.lk/347737/සෑම-පුරවැසියෙකුටම-වෛද්‍ය-රක්ෂණයක්-ජනපති-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=41"
}