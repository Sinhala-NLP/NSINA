{
       "Source": "hirunews",
       "Timestamp": "Tuesday, 27 July 2021 - 15:58",
       "Headline": "දිවයිනට සංචාරකයින් ගෙන්වා ගැනීමට ඒකාබද්ධ ප්‍රවර්ධන වැඩපිළිවෙලක්",
       "News Content": "මෙරටට වැඩි වශයෙන් සංචාරකයින් ගෙන්වා ගැනීමට ඒකාබද්ධ ප්‍රවර්ධන වැඩපිළිවෙලක් ආරම්භ කර තිබෙනවා.\nසංචාරක අමාත්‍ය ප්‍රසන්න රණතුංග සඳහන් කළේ අගෝස්තු මස පළවනදා සිට සංචාරක හෝටල්, ගුවන් සමාගම් හා සංචාරක සංවිධායකයනට ලබාදිය හැකි සහන පැකේජ වශයෙන් ක්‍රියාත්මක කිරීම සඳහා අවශ්‍ය උපාය මාර්ගික සැලසුම් පිලිබඳව දීර්ඝ ලෙස අවධානය යොමු කරන බවයි.\nඑමෙන්ම, කොරෝනා වසංගතය හේතුවෙන් රටවල් 21 ක් ශ්‍රී ලංකාවට සංචාරය කිරීමට තහනම් කර ඇති අතර එම සීමාවන් ඉවත් කිරීමට විදේශ කටයුතු අමාත්‍යාංශය සමඟ එක්ව කටයුතු කරමින් සිටින බව ද අමාත්‍යවරයා අවධාරණය කළා.",
       "URL": "https://www.hirunews.lk/278151/දිවයිනට-සංචාරකයින්-ගෙන්වා-ගැනීමට-ඒකාබද්ධ-ප්‍රවර්ධන-වැඩපිළිවෙලක්",
       "Category": "Local News",
       "Parent URL": "https://www.hirunews.lk/local-news.php?pageID=1792"
}