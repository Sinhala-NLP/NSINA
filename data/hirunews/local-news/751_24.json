{
       "Source": "hirunews",
       "Timestamp": "Monday, 07 November 2022 - 13:46",
       "Headline": "තොග ලැබීමේ අඩුවක් - පාලන මිලත් ඉක්මවා බිත්තර විකිණේ",
       "News Content": "බිත්තර තොග ලැබීමේ අඩුවක් පවතින බව වාර්තා වෙනවා.\nමෙම තත්ත්වය හමුවේ ලබන වසරේ දී මෙරට බිත්තර හිඟයක් ඇති වීමට ඉඩ ඇති බව සමස්ත ලංකා කුකුළු නිෂ්පාදකයන්ගේ සංගමයේ සභාපති අජිත් ගුණසේකර පවසනවා.\nපසුගිය සමයේ සත්ත්ව ආහාර ආනයනය කිරීම අඩුවීම සහ පැවති ආර්ථික දුෂ්කරතා හේතුවෙන් නිෂ්පාදකයින් සිය කර්මාන්තයෙන් ඉවත්වීම මීට හේතු වී ඇති බවයි ඔහු පෙන්වා දෙන්නේ.\nපවතින තත්ත්වය හමුවේ බිත්තර මිළ යළිත් ඉහළ යමින් පවතිනවා.\nබිත්තරයක් රුපියල් 50ක මිළට අළෙවිකළ යුතු වුවත් මේ වන විට ඇතැම් වෙළඳසැල්වල බිත්තරයක් අලෙවි වන්නේ රුපියල් 53 වැඩි මිලකටයි.\nමෙවන් තත්වයක් හමුවේ පාරිභෝගිකයන් බිත්තර මිළට ගැනීමෙන් වැළකී සිටින බවයි වාර්තා වන්නේ.",
       "URL": "https://www.hirunews.lk/319822/තොග-ලැබීමේ-අඩුවක්-පාලන-මිලත්-ඉක්මවා-බිත්තර-විකිණේ",
       "Category": "Local News",
       "Parent URL": "https://www.hirunews.lk/local-news.php?pageID=751"
}