{
       "Source": "hirunews",
       "Timestamp": "Monday, 05 June 2023 - 10:07",
       "Headline": "සෑම වසරකම කසළ ටොන් මිලියන 23ක් සාගර සහ ගංඟාවලට එක්වන බවට ජගත් සංවිධානයෙන් ප්‍රකාශයක්",
       "News Content": "දිනකට කසළ පිරවූ ට්‍රක් රථ 2000කට ආසන්න ප්‍රමාණයක් අපගේ සාගර, ගංඟා, සහ විල්වලට එක්වන බව එක්සත් ජාතීන්ගේ සංවිධානය පවසනවා.\nඑය ඇස්තමේන්තු කර ඇති පරිදි වාර්ෂිකව ටොන් මිලියන 19ත් 23ත් අතර ප්‍රමාණයක්.\nසෑම වසරකම ලොව පුරා ප්ලාස්ටික් ටොන් මිලියන 400කට වැඩි ප්‍රමණයක් නිපදවෙන අතර, ඉන් තුනෙන් එකක් භාවිත කෙරෙන්නේ එක් වරක් පමණක් බවයි එම සංවිධානය කියා සිටියේ.\nඉන් ප්‍රතිචක්‍රීකරණය කෙරෙන්නේ 10%කටත් වඩා අඩු ප්‍රමාණයක් බව සඳහන්.\nඑමෙන්ම අදට (05) යෙදී ඇති පරිසර දිනය වෙනුවෙන් ට්විටර් පණිවුඩයක් නිකුත් කරමින් ජගත් මහ ලේකම් ඇන්ටෝනියෝ ගුටේරස් ප්‍රකාශ කළේ අපද්‍රව්‍ය ප්ලාස්ටික්වල ව්‍යසනකාරී තත්වයෙන් මිදීමට අප සැම එක්ව ක්‍රියාකළ යුතු බවයි.\nක්‍ෂුද්‍ර ප්ලාස්ටික්, අප ගන්නා ආහාර සහ පානීය ජලයට පමණක් නොව හුස්ම ගන්නා වාතය තුළද පවතින බවයි ඔහු වැඩිදුරටත් ප්‍රකාශ කර ඇත්තේ.",
       "URL": "https://www.hirunews.lk/337074/සෑම-වසරකම-කසළ-ටොන්-මිලියන-23ක්-සාගර-සහ-ගංඟාවලට-එක්වන-බවට-ජගත්-සංවිධානයෙන්-ප්‍රකාශයක්",
       "Category": "Local News",
       "Parent URL": "https://www.hirunews.lk/local-news.php?pageID=294"
}