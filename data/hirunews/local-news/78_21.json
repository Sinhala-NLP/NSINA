{
       "Source": "hirunews",
       "Timestamp": "Wednesday, 23 August 2023 - 14:34",
       "Headline": "ගිනි අවි පෙන්වා භාණ්ඩ කොල්ලකෑ කල්ලිය සොයා මෙහෙයුම්",
       "News Content": "මුහුණු පොතේ පළ කර තිබූ දැන්වීමකට අනුව ජංගම දුරකථනයක් මිලදී ගැනීමට ගිය තරුණයන් දෙදෙනෙකුටගිනි අවි පෙන්වා මුදල් සහ රන්භාණ්ඩ කොල්ල කෑ පුද්ගලයින් සොයා පිටිගල පොලිසිය විමර්ශන ආරම්භ කර තිබෙනවා.\nපිටිගල පොලිස්  වසමේ වත්තහේන ප්‍රදේශයේදී මාර්ගයේ ගමන් කරමින් සිටි මෙම තරුණයන් දෙදෙනාගේ යතුරුපැදිය නවත්වා මෙම  කොල්ලකෑම සිදුකර ඇති බව පොලිසිය අනාවරණය කරනවා.\nතරුණයින්ගෙන් සොරාගත් භාණ්ඩ වල වටිනාකම රුපියල් ලක්ෂ දෙක ඉක්මවන බව පොලීසිය වැඩිදුරටත් පවසනවා.",
       "URL": "https://www.hirunews.lk/345824/ගිනි-අවි-පෙන්වා-භාණ්ඩ-කොල්ලකෑ-කල්ලිය-සොයා-මෙහෙයුම්",
       "Category": "Local News",
       "Parent URL": "https://www.hirunews.lk/local-news.php?pageID=78"
}