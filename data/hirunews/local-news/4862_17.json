{
       "Source": "hirunews",
       "Timestamp": "Monday, 26 September 2016 - 16:29",
       "Headline": "පානීය ජලය ඉල්ලා මහනුවර විරෝධතා දෙකක්",
       "News Content": "පිරිසිදු පානීය ජලය ඉල්ලා සිදුකරන විරෝධතා දෙකක් හේතුවෙන් මහනුවර නගරයේ තැන්නෙකුඹුර - රාගල ප්‍රධාන මාර්ගය සහ මහනුවර - මාරස්සන මාර්ගය අවහිර වී තිබෙනවා.\nඅප වාර්තාකරු සඳහන් කළේ මේ හේතුවෙන් ප්‍රදේශයේ දැඩි රථ වාහන තදබදයක් පවතින බවයි.\nපිරිසිදු පානීය ජලය ඉල්ලා අද උදෑසන මහනුවර - අනුරගම ප්‍රදේශවාසීන් විරෝධතාවයක් ආරම්භ කළ අතර, ඊට සහය දක්වමින් මහනුවර - මාරස්සන මාර්ගය තලාතුඔය නාවික හමුදා කදවුර අසලින් අවහිර කරමින් ප්‍රදේශවාසීන් අද පස්වරුවේ තවත් විරෝධතාවයක් ආරම්භ කළා.",
       "URL": "https://www.hirunews.lk/143870/පානීය-ජලය-ඉල්ලා-මහනුවර-විරෝධතා-දෙකක්",
       "Category": "Local News",
       "Parent URL": "https://www.hirunews.lk/local-news.php?pageID=4862"
}