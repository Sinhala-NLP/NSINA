{
       "Source": "hirunews",
       "Timestamp": "Wednesday, 05 October 2022 - 11:14",
       "Headline": "ආහාර විෂ වීමක් හේතුවෙන් සිසුන් 17ක් වැල්ලවාය රෝහලට",
       "News Content": "ආහාර විෂ වීමක් හේතුවෙන් බුත්තල - පැල්වත්ත ප්‍රාථමික විද්‍යාලයේ සිසු - සිසුවියන් 17 දෙනෙකු රෝහල්ගත කර තිබෙනවා.\nඅප වාර්තාකරු ප්‍රකාශ කළේ අද (05) උදෑසන පාසලෙන් ලබාදුන් ආහාර ලබා ගැනීමෙන් අනතුරුව ඇති වූ ආසාත්මිකතා හේතුවෙන් මොවුන් වැල්ලවාය මූලික රෝහලට ඇතුළත් කර ඇති බවයි.\nක්ලාන්තය, උදරයේ වේදනාව වැනි රෝග ලක්ෂණ හේතුවෙන් මොවුන් රෝහල්ගත කර තිබෙනවා.\nඅප මේ සම්බන්ධයෙන් මොණරාගල දිස්ත්‍රික් සෞඛ්‍ය අධ්‍යක්වරයාගෙන් විමසීමක් කළ අතර ඔහු කියා සිටියේ සිද්ධිය සම්බන්ධයෙන් විමර්ශනයක් සිදුකිරීම සඳහා කණ්ඩායමක් අදාළ විදුහලට සහ රෝහලට පිටත්කර යැවූ බවයි.",
       "URL": "https://www.hirunews.lk/317070/ආහාර-විෂ-වීමක්-හේතුවෙන්-සිසුන්-17ක්-වැල්ලවාය-රෝහලට",
       "Category": "Local News",
       "Parent URL": "https://www.hirunews.lk/local-news.php?pageID=824"
}