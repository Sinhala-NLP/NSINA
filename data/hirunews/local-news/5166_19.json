{
       "Source": "hirunews",
       "Timestamp": "Tuesday, 16 February 2016 - 10:04",
       "Headline": "අනුරාධපුර රෝහලේ වකුගඩු රෝගියෙකු සිය දිවි හානි කර ගනී",
       "News Content": "අනුරාධපුර ශික්ෂණ රෝහලේ වකුගඩු ඒකකයේ සිව්වන මහලේ වාට්ටුවක ප්‍රතිකාර ලබන රෝගියෙකු අද අලූයම ගෙළ වැළලාගෙන මිය ගොස් තිබෙනවා.\nමෙලෙස ජීවිතක්ෂයට පත්ව ඇත්තේ තිරප්පනේ - ඇතුන්ගම ප්‍රදේශයේ පදිංචි 31 හැවිරිදි පුද්ගලයෙකු බවයි පොලීසිය සදහන් කළේ.\nමෙම රෝගියා වාට්ටුවේ නොමැති නිසා හෙදියක් සිදුකළ පරීක්ෂාවකදී මොහු අදාළ වාට්ටුවේ වැසිකිලියේ වහලයක එල්ලී සිටිනු දැක තිබෙනවා.\nසිය දිවි හානි කර ගත් පුද්ගලයාගේ පශ්චාත් මරණ පරීක්ෂණය අද සිදුකිරීමට නියමිත බව පොලීසිය කියා සිටියා.",
       "URL": "https://www.hirunews.lk/126379/අනුරාධපුර-රෝහලේ-වකුගඩු-රෝගියෙකු-සිය-දිවි-හානි-කර-ගනී",
       "Category": "Local News",
       "Parent URL": "https://www.hirunews.lk/local-news.php?pageID=5166"
}