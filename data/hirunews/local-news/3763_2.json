{
       "Source": "hirunews",
       "Timestamp": "Wednesday, 05 September 2018 - 14:48",
       "Headline": "‘‘ජනබලය කොළඹට’’ විරෝධතාව ඇරඹේ - මාර්ග රැසක රථ වාහන තදබදයක්",
       "News Content": "ඒකාබද්ධ විපක්ෂය සංවිධාන කරන ජන බලය කොළඹට විරෝධතාව කොළඹ නගරයේ ස්ථාන කිහිපයකින් ගමන් ආරම්භ කර තිබෙනවා.\nඅප වාර්තාකරුවන් සඳහන් කළේ කොළඹ - කොටුව, පුරහල, මරදාන සහ ඩී.ආර්. විජේවර්ධන මාවත යන ප්‍රදේශ ඔස්සේ මේ වනවිට විරෝධතාකරුවන් පැමිණෙන බවයි.\nදැනට ප්‍රකාශ කර ඇති පරිදි ඒකාබද්ධ විපක්ෂයේ ජනබලය කොළඹට විරෝධතාව ලේක්හවුස් වටරවුමෙහි පැවැත්වීමට සැළසුම් කර ඇති පරිදි ඔවුන් එම ස්ථානයටයි ළඟාවෙමින් සිටින්නේ.\nවිරෝධතා පා ගමන හේතුවෙන් කොළඹ නගරයේ මාර්ග රැසක රථවාහන තදබදයක්ද හටගෙන තිබෙනවා.",
       "URL": "https://www.hirunews.lk/199222/ජනබලය-කොළඹට-විරෝධතාව-ඇරඹේ-මාර්ග-රැසක-රථ-වාහන-තදබදයක්",
       "Category": "Local News",
       "Parent URL": "https://www.hirunews.lk/local-news.php?pageID=3763"
}