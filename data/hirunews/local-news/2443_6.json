{
       "Source": "hirunews",
       "Timestamp": "Sunday, 20 September 2020 - 6:18",
       "Headline": "නිරිත දිග මෝසම් තත්ත්වය තවදුරටත් සක්‍රීයයි - අදත් වැසි සහ සුළං",
       "News Content": "දිවයින හරහා නිරිත දිග මෝසම් තත්ත්වය සක්‍රීයව පවතින බැවින් දැනට පවතින වැසි සහ සුළං තත්වය අද දිනයේදී ද තවදුරටත් පවතින ඇති බව කාලගුණ විද්‍යා දෙපාර්තමේන්තුව පවසනවා.\nඅදාළ නිවේදනයෙන් වැඩිදුරටත් පෙන්වාදෙන්නේ සබරගමුව සහ මාධ්‍යම පළාත්වල ඇතැම් ප්‍රදේශවලට මිලිමීටර් 100ක පමණ තද වැසි ඇතිවිය හැකි බවයි.\nමේ අතර බස්නාහිර පළාතේ සහ ගාල්ල සහ මාතර දිස්ත්‍රික්කවල මිලිමීටර් 50ට වැඩි තරමක තද වැසි ඇතිවිය හැකි බවයි එම නිවේදනයෙන් වැඩිදුරටත් දැක්වෙන්නේ.\nඑමෙන්ම බෙංගාල බොක්ක මුහුදු ප්‍රදේශයේ ප්‍රහාරාත්මක සුළං සහ තද වැසි හේතුවෙන් මුහුද රළුව පවතිනවා.\nමේ නිසා එම මුහුදු ප්‍රදේශවල ධීවර කටයුතුවල යෙදීම අවදානම් බවයි කාලගුණ විද්‍යා දෙපාර්තමේන්තුව වැඩිදුරටත් සඳහන් කළේ.",
       "URL": "https://www.hirunews.lk/250637/නිරිත-දිග-මෝසම්-තත්ත්වය-තවදුරටත්-සක්‍රීයයි-අදත්-වැසි-සහ-සුළං",
       "Category": "Local News",
       "Parent URL": "https://www.hirunews.lk/local-news.php?pageID=2443"
}