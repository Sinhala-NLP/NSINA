{
       "Source": "hirunews",
       "Timestamp": "Thursday, 27 April 2023 - 13:19",
       "Headline": "මහර බන්ධනාගාරයේ වෙඩි තැබීම ගැන විනිසුරුගෙන් නියෝගයක් (වීඩියෝ)",
       "News Content": "සිරකරු අයිතිවාසිකම් සුරැකීමේ කමිටුව විසින් සඳහන් කරන්නේ 2020 වසරේ නොවැම්බර් මාසයේ මහර බන්ධනාගාරයේ විරෝධතාවත් සමඟ ඇති වු සිදුවීම ඇතැම් පුද්ගලයින් යට ගැසීමට උත්සහ දරන බවයි.\nකොවිඩ් පරීක්ෂණ සිදු කරන ලෙස හා කොරෝනා ආසාදනය වූ රැඳවියන්ට ප්‍රතිකාර ලබා දෙන ලෙස ඉල්ලීම් කරමිනුයි රැදවියන් එම විරෝධතාවයේ නිරත වූයේ.\nනමුත් අදාළ විරෝධතාවය සිදු වූ අවස්ථාවේ බන්ධනාගාර නිලධාරීන් විසින් වෙඩි තැබීමක් සිදු කළ අතර එහි දී බන්ධනාගාරයේ රැඳවියන් 11 දෙනෙකු ජීවිතක්ෂයට පත් වුණා.\nමෙම අපරාධයට සම්බන්ධ සියලුම බන්ධනාගාර නිලධාරීන් වහාම අත්අඩංගුවට ගෙන අධිකරණයට ඉදිරිපත් කරන ලෙස ද විනිසුරුවරයා එහි දී අපරාධ පරීක්ෂණ දෙපාර්තමේන්තුවට නියෝග කළා.\nඑමෙන්ම අද (27) දින කොළඹ දී පැවති මාධ්‍ය හමුවකට එක්වෙමින් සිරකරු අයිතිවාසිකම් සුරැකීමේ කමිටුවේ කැඳවුම්කරු සුදේශ් නන්දිමාල් කියා සිටියේ, මෙම සිද්ධිය යටගැසීම සඳහා ඇතැම් පාර්ශවයන්ගෙන් බලපෑම් එල්ල වූ බවයි.",
       "URL": "https://www.hirunews.lk/333582/මහර-බන්ධනාගාරයේ-වෙඩි-තැබීම-ගැන-විනිසුරුගෙන්-නියෝගයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=387"
}