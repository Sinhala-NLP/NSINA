{
       "Source": "hirunews",
       "Timestamp": "Sunday, 09 July 2023 - 22:24",
       "Headline": "කළුතර නාගොඩ රෝහල ගැන ලියූ තරුණිය පොලිසියට (වීඩියෝ)",
       "News Content": "කළුතර නාගොඩ ශික්ෂණ රෝහලේදී තමන් මුහුණ පෑ වංචාකාරී සිද්ධියක් සම්බන්ධයෙන් ෆේස්බුක් සමාජ ජාලය ඔස්සේ සටහනක් තැබූ තරුණියව ප්‍රකාශයක් ලබාගැනීම සඳහා කළුතර දකුණ පොලිස් ස්ථානය වෙත අද කැඳවා තිබුණා.\nඅනතුරුව ඇය තමන් තැබූ ෆේස්බුක් සටහන ඉවත් කර ගෙන තිබෙනවා.\nකළුතර නාගොඩ ශික්ෂණ රෝහලේදී තමන් මුහුණ පෑ වංචාකාරී සිද්ධියක් සම්බන්ධයෙන් මිල්ලනිය දැල්කඩ ප්‍රදේශයේ පදිංචි තරුණියක් ෆේස්බුක් සමාජ\nජාලය ඔස්සේ පසුගියදා ප්‍රසිද්ධ කර තිබුණා.\nඑහි දැක්වුණේ සිය පියාගේ හෘද සැත්කමකට අදාළව එම රෝහලෙන් සිදුකළ ඇන්ජියෝග්‍රෑම් පරීක්ෂණයෙන් පසු ඒ පිළිබඳ තොරතුරු ඇතුළත් බව පවසමින්\nලබාදී තිබූ DVD තැටියේ කිසිදු දත්තයක් නොතිබූ බවයි.\nපසුව පොලිස් නිලධාරීන් කිහිපදෙනෙකු ඇගේ නිවසට පැමිණ අදාළ සමාජ මාධ්‍ය සටහන පළ කිරීම සම්බන්ධයෙන් කරුණු විමසා තිබු අතර, එම සටහන ඉවත්කර ගන්නා ලෙසටද පොලීසියෙන් අවස්ථා කිහිපයකදීම දැනුම් දී තිබුණා.\nඇයට එරෙහිව කළුතර නාගොඩ රෝහලේ වෛද්‍යවරයෙකු කළ පැමිණිල්ලකට අනුව ප්‍රකාශයක් ලබාගැනීම සඳහා ඇයව අද කළුතර දකුණ පොලිස් ස්ථානය වෙත කැඳවා තිබුණා.\nඅනතුරුව ඇය තම සමාජ මාධ්‍ය සටහන ඉවත් කරගෙන තිබෙනවා.",
       "URL": "https://www.hirunews.lk/340647/කළුතර-නාගොඩ-රෝහල-ගැන-ලියූ-තරුණිය-පොලිසියට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=198"
}