{
       "Source": "hirunews",
       "Timestamp": "Monday, 10 August 2020 - 13:57",
       "Headline": "පානිය ජලය ඉල්ලන නවගත්තේගම වැසියෝ (වීඩියෝ)",
       "News Content": "නවගත්තේගම ප්‍රාදේශීය ලේකම් කොට්ඨාසයේ පිහිටා ඇති බුද්ධි ආසිරි ගම්මානයේ පවුල් 20කට ආසන්න පිරිසක් ජීවත් වනවා.\nප්‍රධාන ජීවනෝපාය මාර්ගය ලෙස ගොවිතැනේ යෙදෙන මෙම ගම්වැසියන්ගෙන් ඇතමෙකු ජීවිකාව සරිකරගනු ලබන්නේ කුළී වැඩෙහි යෙදෙමින්.\nවිවිධ බාධක මැද ජීවත්වන මෙම ගම්වැසියන්ගේ ප්‍රධානතම ගැටළුව බවට පත්ව තිබෙන්නේ ජල අවශ්‍යතාව සපුරා ගැනීමට මතුව ඇති දුෂ්කරතාවයයි.\nගම්වැසියන් පවසන්නේ ජල සම්පාදනය සඳහා නල පද්ධතියක්ද සකස් කර ඇතත් එයට ප්‍රජා මූලික ජල යෝජනා ක්‍රමයෙන් ජලය සම්බන්ධ කිරීම\nමෙතෙක් සිදු කර නොමැති බවයි.\nඒ සඳහා ගම්මානයේ එක් පවුලකින් රුපියල් 22,500ක මුදලක් ගෙවිය යුතු බවට අදාළ ප්‍රජා මූලික ජල යෝජනා ක්‍රමයෙන් දන්වා තිබෙනවා.\nඑදිනෙදා ජීවිකාව ගෙන යාමට පවා නොහැකි තත්ත්වයකට මුහුණ දී සිටින මෙම ගම්වැසියන්ට එවන් මුදලක් ගෙවීමට නොහැකිවීමෙන් ඔවුන් පත්ව ඇත්තේ දැඩි අසරණ තත්ත්වයකටයි.\nඅදාළ ගැටළුවට විසඳුම් ලබා දීමට ප්‍රාදේශීය ලේකම් කාර්යාලයද මැදිහත්වී ඇතත් මේ දක්වා නිසි විසඳුමක් ලැබී නැහැ.\nමහා පරිමාණ ව්‍යාපෘති වෙනුවෙන් අසීමිත ධනස්කන්ද වැයකරන බලධාරීන් නවගත්තේගම බුද්ධි ආසිරි ගම්වැසියන්ගේ ගැටළුවට විසඳුම් දෙන්නේ කවදාද?",
       "URL": "https://www.hirunews.lk/247508/පානිය-ජලය-ඉල්ලන-නවගත්තේගම-වැසියෝ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2528"
}