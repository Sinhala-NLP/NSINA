{
       "Source": "hirunews",
       "Timestamp": "Tuesday, 04 May 2021 - 11:24",
       "Headline": "රට වසා දැමීමේ තීරණය අද සවස වුවත් ගත හැකියි - අමාත්‍ය කෙහෙළිය රඹුක්වැල්ල (වීඩියෝ)",
       "News Content": "පවතින කොවිඩ් 19 වසංගත රෝග ව්‍යාප්තියත් සමඟ සංචරණ සීමා පැනවීම සම්බන්ධයෙන් ඒ ඒ අවස්ථාවන්ට සහ ප්‍රදේශවලට අනුව තීන්දු තීරණ ගන්නා බව ජනමාධ්‍ය අමාත්‍ය කෙහෙළිය රඹුක්වැල්ල පවසනවා.\nඅමාත්‍යවරයා මෙම අදහස් පල කළේ අද (04) රජයේ ප්‍රවෘත්ති දෙපාර්තමේන්තුවේ පැවති කැබිනට් තීරණ දැනුම්දීමේ මාධ්‍ය හමුවට එක්වෙමින්.\nඑහිදී වැඩිදුරටත් අදහස් දැක්වූ අමාත්‍යවරයා කියා සිටියේ එළඹෙන තත්ත්වයන් හමුවේ සංචරණ සීමා හෝ රට වසා දැමීමේ තීරණය අද සවස වුවත් ගත හැකි බවයි.\nකෙසේ වෙතත් පවතින තත්ත්වයන් අනුව සම්පූර්ණයෙන් රට වසා දැමීමේ අවශ්‍යතාවක් මේ වනවිටත් මතුව නොමැති බව ඔහු වැඩිදුරටත් අදහස් දක්වමින් පවසා සිටියා.",
       "URL": "https://www.hirunews.lk/270388/රට-වසා-දැමීමේ-තීරණය-අද-සවස-වුවත්-ගත-හැකියි-අමාත්‍ය-කෙහෙළිය-රඹුක්වැල්ල-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1976"
}