{
       "Source": "hirunews",
       "Timestamp": "Sunday, 30 October 2022 - 20:37",
       "Headline": "පාන් මිල අඩු කිරීම ගැන තීරණය හෙට (වීඩියෝ)",
       "News Content": "පාන් ගෙඩියක මිල හෙට දිනයේදී අඩු කිරීමට පියවර ගන්නා බව සමස්ථ ලංකා බේකරි හිමියන්ගේ සංගමය පවසනවා.\nඑහි සභාපති එන්.කේ.ජයවර්ධන කියා සිටියේ ආනයනික තිරිඟු පිටි ප්‍රමාණවත් පරිදි වෙළඳපොලේ පැවතීම හේතුවෙන් විධායක සභාව රැස්වී මේ සම්බන්ධයෙන් තීරණයක් ගන්නා බවයි.\nපසුගිය බදාදා වෙළඳ අමාත්‍යාංශයේ පැවති සාකච්ඡාවේදී බේකරි හිමියන් ප්‍රකාශ කළේ ප්‍රමාණවත් පරිදි ආනයනික තිරිඟු පිටි වෙළදපොලේ පවතින්නේ නම් පාන් ගෙඩියක මිල අඩු කිරීමට හැකියාවක් පවතින බවයි.\nඒ අනුව හෙට සිට පාන් ගෙඩියක මිල රුපියල් 10 ත් 20ත් අතර මිලකින් අඩුවනු ඇති.",
       "URL": "https://www.hirunews.lk/319232/පාන්-මිල-අඩු-කිරීම-ගැන-තීරණය-හෙට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=767"
}