{
       "Source": "hirunews",
       "Timestamp": "Sunday, 01 November 2020 - 21:11",
       "Headline": "මෙරට 21 වන කොවිඩ් මරණයත් වාර්තා වෙයි",
       "News Content": "මෙරට 21 වන කොරෝනා මරණය ඊයේ වැලිසර ළය රෝහලෙන් වාර්තා වුණා.\nමහර ප්‍රදේශයේ පදිංචි 40 හැවිරිදි අයෙක් මෙලෙස පසුගිය 31 වන දා ජීවිතක්ෂයට පත්ව ඇති බවයි රජයේ ප්‍රවෘත්ති දෙපාර්තමේන්තුව සඳහන් කළේ.\nඅධික රුධිර පීඩනය සහ ශ්වසන පද්ධතියේ ආසාදිත තත්ත්වයක් හේතුවෙන් මොහු රෝහල් ගත වී ඇත්තේ පසුගිය 23 වන දායි.\nමොහු රෝහල්ගතව සිටින අවස්ථාවේ සිදුකළ පළමු පී.සී.ආර්. පරීක්ෂණයෙන් කොරෝනා ආසාදිතයෙකු නොවන බවට තහවුරු වී ඇති අතර, පසුව ප්‍රතිකාර ලබා නිවසට පැමිණ තිබෙනවා.\nපසුව 31 වන දා මොහු මිය ගොස් ඇති අතර, පශ්චාත් මරණ පරීක්ෂණයේදී කරන ලද දෙවන පී.සී.ආර්. පරීක්ෂණයෙන් කොරෝනා ආසාදිත බව හඳුනාගෙන ඇතැයි රජයේ ප්‍රවෘත්ති දෙපාර්තමේන්තුව නිවේදනයක් නිකුත් කරමින් සඳහන් කළා.",
       "URL": "https://www.hirunews.lk/253804/මෙරට-21-වන-කොවිඩ්-මරණයත්-වාර්තා-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=2356"
}