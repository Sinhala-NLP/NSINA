{
       "Source": "hirunews",
       "Timestamp": "Wednesday, 21 June 2023 - 13:03",
       "Headline": "සිකන්දර් රාසාගෙන් වේගවත් ශතකයක්",
       "News Content": "එක්දින ක්‍රිකට් පිටියේ සිම්බාබ්වේ පිතිකරුවෙකු රැස් කළ වේගවත්ම ශතකය වාර්තා කිරීමට සිකන්දර් රාසා ඊයේ සමත් වුණා.\nඒ එක්දින ලෝක කුසලානයට සුදුසුකම් ලැබීමේ තරගාවලියේ නෙදර්ලන්තයට එරෙහිව පැවති තරගයේදීයි.\nසිම්බාබ්වේ පිතිකරු සිකන්දර් රාසා සිය ශතකය වාර්තා කළේ හතරේ පහර 6 ක් සහ හයේ පහර 8 ක් සමගින්.\nමීට පෙර සිම්බාබ්වේ කණ්ඩායමේ ශේන් විලියම්සන් මෙම තරගාවලිය ආරම්භ කරමින් නේපාලයට එරෙහි පැවති තරගයේදී සිම්බාබ්වේ පිතිකරුවෙකු රැස් කළ වේගවත්ම ශතකය වාර්තා කළේ පන්දු 70 ක් තුලදීයි.\nඊයේ නෙදර්ලන්තයට එරෙහි පැවති තරගය කඩුලු 6 කින් සිම්බාබ්වේ කණ්ඩායම ජය ගත්තා.\nමේ අතර, එක්දින ලෝක කුසලානයට සුදුසුකම් ලැබීමේ තරගාවලියේ තවත් තරග දෙකක් අද පැවැත්වෙනවා.\nඑහි පළමු තරගය ස්කොට්ලන්තය සමග අයර්ලන්තය තරගවදින අතර, දෙවන තරගය ඕමානය සහ එක්සත් අරාබි එමීර් රාජ්‍යය අතර පැවැත්වීමට නියමිතයි.\nබී කාණ්ඩය යටතේ පැවැත්වෙන මෙම තරග දෙක බුලවායෝ හිදී පස්වරු 12.30ට ආරම්භ වනවා.",
       "URL": "https://www.hirunews.lk/338606/සිකන්දර්-රාසාගෙන්-වේගවත්-ශතකයක්",
       "Category": "Local News",
       "Parent URL": "https://www.hirunews.lk/local-news.php?pageID=249"
}