{
       "Source": "hirunews",
       "Timestamp": "Friday, 29 July 2022 - 12:56",
       "Headline": "පානදුර සළිඳු බෙදූ පන්දහසේ වවුචර ගැන විමර්ශන",
       "News Content": "විදෙස්ගතව සිට මෙරට තුළ මත්ද්‍රව්‍ය ජාවාරම මෙහෙයවනු ලබන සලිඳු කරුණාරත්න හෙවත් පානදුර සලිදු නමැත්තා බෙදාහැරි බව කියන රුපියල් 5000 ක තෑගි වවුචර සම්බන්ධයෙන් පොලිසිය විමර්ශනයක් ආරම්භ කර තිබෙනවා.\nමොහු විසින් පානදුර - දකුණ ප්‍රදේශයේ පවුල් 60කට අයත් කුඩා දරුවන්ට මෙම තෑගි වවුචර ලබා දී ඇති බවට වාර්තා වී ඇත්තේ බුද්ධි තොරතුරකට අනුවයි.\nඅදාළ වවුචරය සමඟ ඔහුගේ ඡායාරූපයක් මෙන්ම අත් පත්‍රිකාවක් ද බෙදාහැර ඇති අතර, අධ්‍යක්ෂ මූල්‍ය හා සේවා, ලියොන්ඩ්‍රා රෝයල් හෝටල් සමූහය ෆ්‍රෑන්ක්ෆර්ට්, ජර්මනිය යනුවෙන් එහි සඳහන්ව ඇති බවට ද වාර්තාවනවා.\nපොලිසිය සඳහන් කළේ මෙම තෑගි වවුචරය බෙදාහරිනු ලැබුවේ කවුරුන් ද යන්න පිළිබඳව වැඩිදුර විමර්ශන සිදුකරන බව පානදුර - හිරණ පොලිසිය සඳහන් කළා.",
       "URL": "https://www.hirunews.lk/311284/පානදුර-සළිඳු-බෙදූ-පන්දහසේ-වවුචර-ගැන-විමර්ශන",
       "Category": "Local News",
       "Parent URL": "https://www.hirunews.lk/local-news.php?pageID=983"
}