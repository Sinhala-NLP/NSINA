{
       "Source": "hirunews",
       "Timestamp": "Wednesday, 24 February 2021 - 13:30",
       "Headline": "මුතුරාජවෙළ අභය භූමිය පරිසර අමාත්‍යාංශය හා නාගරික සංවර්ධන අධිකාරිය යටතට (වීඩියෝ)",
       "News Content": "මුතුරාජවෙළ තෙත් අභයභූමිය වහාම පරිසර අමාත්‍යාංශය හා නාගරික සංවර්ධන අධිකාරිය යටතට පවරා ගැනීමට රජය තීරණය කර තිබෙනවා.\nපරිසර අමාත්‍ය මහින්ද අමරවීර අද පෙරවරුවේ එම අමාත්‍යාංශයේ පැවති මාධ්‍ය හමුවකදී මේ බව සඳහන් කරනු ලැබුවා. මෙම  අභයභූමියෙහි පරිසර පද්ධතිය විවිධ පුද්ගලයින් විනාශ කිරීම සම්බන්ධයෙන් පසුගිය කාලය පුරා තොරතුරු වාර්තා වුණා.\nඒ අනුව මෙම අධී සංවේදී පරිසර පද්ධතිය ආරක්ෂා කිරීම සඳහා පූර්ණ අවධානය යොමුකරන ලෙසට ජනාධීපති ගෝඨාභය රාජපක්ෂ තමන්ට උපදෙස් ලබාදුන් බවයි අමාත්‍යවරයා ප්‍රකාශ කළේ.",
       "URL": "https://www.hirunews.lk/263539/මුතුරාජවෙළ-අභය-භූමිය-පරිසර-අමාත්‍යාංශය-හා-නාගරික-සංවර්ධන-අධිකාරිය-යටතට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2127"
}