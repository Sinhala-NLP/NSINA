{
       "Source": "hirunews",
       "Timestamp": "Friday, 07 April 2023 - 17:48",
       "Headline": "තන්තිරිමලේදී බස් රථයක් සහ තිරික්කල් 05ක් ගැටෙයි",
       "News Content": "තන්තිරිමලේ වැව් බැම්ම මතදී බස් රථයක් සහ තිරික්කල් 05ක් ගැටී අනතුරක් සිදුවී තිබෙනවා.\nමෙලෙස අනතුරට පත් වූ බස් රථය මන්නාරමේ සිට පුත්තලම ප්‍රදේශයේ අවමංගල්‍ය උත්සවයකට සහභාගී වීම සඳහා පුද්ගලයන් පිරිසක් රැගෙන ගොස් තිබෙන අතර එම බස් රථයේ ගැටුණු තිරික්කල් මඩු වන්දනාවේ යමින් සිට ඇති බවයි වාර්තා වන්නේ.\nඑම අනතුරෙන් ළමයෙකු ඇතුළු පුද්ගලයින් සිව්දෙනෙකු තුවාල ලබා රෝහල් ගතකර තිබෙනවා.\nපොලිස් මාධ්‍ය ප්‍රකාශක කාර්යාලය සඳහන් කළේ, අනතුරෙන් අසළ සිටි ගවයින් 04 දෙනෙකුද තුවාල ලබා ඇති බවයි.\nවිමර්ශනවලදී හෙළිවී ඇත්තේ, බස් රථයේ රියදුරුගේ නොසැළකිලිමත් රිය ධාවනය හේතුවෙන් මෙම අනතුර සිදුවී ඇති බවයි.\nඑබැවින් බස් රථයේ රියදුරු පොලීසිය විසින් අත්අඩංගුවට ගෙන තිබෙනවා.",
       "URL": "https://www.hirunews.lk/331955/තන්තිරිමලේදී-බස්-රථයක්-සහ-තිරික්කල්-05ක්-ගැටෙයි",
       "Category": "Local News",
       "Parent URL": "https://www.hirunews.lk/local-news.php?pageID=428"
}