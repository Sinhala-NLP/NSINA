{
       "Source": "hirunews",
       "Timestamp": "Thursday, 03 November 2022 - 14:57",
       "Headline": "අටමස්ථානාධිපති ධුරය සඳහා පූජ්‍ය පල්ලේගම හේමරතන නා හිමියන් පත් කෙරෙයි",
       "News Content": "අනුරාධපුර අටමස්ථානාධිපති ධූරය සඳහා වත්මන් රුවන්වැලි මහා සෑ අධිපති, ශාස්ත්‍රවේදී පූජ්‍ය පල්ලේගම හේමරතන නාහිමියන් පත්කර තිබෙනවා.\nඒ අනුව උන්වහන්සේ, අභිනව අටමස්ථානාධිපති හිමියන් ලෙස එළඹෙන එකොළොස් වැනි දා නිළ වශයෙන් වැඩභාර ගැනීමට නියමිත බව යි අටමස්ථාන කමිටුව සඳහන් කළේ.\nපසුගියදා රැස්වූ අටමස්ථාන කාරක සභාව ප්‍රධාන සංඝනායක ශාස්ත්‍රපති පූජ්‍ය පල්ලේගම හේමරතන නාහිමියන් අටමස්ථානාධිපති ධූරය සඳහා තෝරා පත් කර ගැනීමටයි ඒකමතික ව තීරණය කර ඇත්තේ.",
       "URL": "https://www.hirunews.lk/319534/අටමස්ථානාධිපති-ධුරය-සඳහා-පූජ්‍ය-පල්ලේගම-හේමරතන-නා-හිමියන්-පත්-කෙරෙයි",
       "Category": "Local News",
       "Parent URL": "https://www.hirunews.lk/local-news.php?pageID=759"
}