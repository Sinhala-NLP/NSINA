{
       "Source": "hirunews",
       "Timestamp": "Friday, 04 January 2019 - 7:49",
       "Headline": "මහනුවර කුණු ගැන ජනපති සීරුවෙන්",
       "News Content": "මහනුවර නගරයේ ප්‍රධාන පාරිසරික ගැටළුවක් බවට පත්ව ඇති කටුගස්තොට - ගොහාගොඩ කැලි කසල කන්ද පිළිබඳ ගැටළුවට කඩිනම් විසඳුම් ලබාදෙන ලෙස ජනාධිපති මෛත්‍රීපාල සිරිසේන අදාළ අංශවලට උපදෙස් ලබාදී තිබෙනවා.\nඒ, ඊයේ ජනාධිපති කාර්යාලයේ පැවති සාකච්ඡාවකදීයි.\nමීතොටමුල්ල වැනි තවත් ඛේදවාචකයකට ඉඩ නොතබා එම ගැටළුව විසඳන ලෙසයි ජනාධිපතිවරයා අවධාරණය කර ඇත්තේ.\nජනතාව පීඩාවට පත් නොකර ප්‍රතිචක්‍රීය ක්‍රමවේදයක් ඔස්සේ කසල බැහැර කරන ලෙස නියෝග කළ ජනාධිපති මෛත්‍රීපාල සිරිසේන පළාත් පාලන ආයතන වෙත ඊට අවශ්‍ය සහය ලබාදෙන ලෙස මධ්‍යම පරිසර අධිකාරියට දැනුම් දුන්නා.",
       "URL": "https://www.hirunews.lk/207428/මහනුවර-කුණු-ගැන-ජනපති-සීරුවෙන්",
       "Category": "Local News",
       "Parent URL": "https://www.hirunews.lk/local-news.php?pageID=3573"
}