{
       "Source": "hirunews",
       "Timestamp": "Saturday, 29 October 2016 - 12:47",
       "Headline": "ආගමික සංහිඳයාව තුළින් රට එක්සත් කරනවා- අගමැති",
       "News Content": "ජාතික දීපවාලී උත්සවය ජනාධිපතිවරයා සහ අග්‍රාමාත්‍යවරයාගේ ප්‍රධානත්වයෙන් අරලියගහ මන්දිරයේදී ඊයේ පැවැත්වුණා.\nඑහිදී අද දීපවාලී උත්සවය සමරන ලොව පුරා හින්දු බැතිමතුන්ට සුබ පැතුම් එක් කිරීම ද සිදුකෙරුණා.\nඒ සඳහා විපක්ෂ නායක ආර්.සම්බන්ධන්, අමාත්‍ය ඞී.එම්. ස්වාමිනාදන් මෙන්ම රාජ්‍ය ඇමතිනී විජයකලා මහේෂ්වරන් ඇතුළු මැති ඇමතිවරුන් රැසක් එක්ව සිටි බවයි ජනාධිපති මාධ්‍ය අංශය නිවේදනයක් නිකුත් කරමින් කියා සිටියේ.\nජනාධිපති මෛත්‍රීපාල සිරිසේනගේ නායකත්වයෙන් යුත් වත්මන් රජය ආගමික සංහිඳියාව තුළින් රට එක්සත් කිරීමට කටයුතු කරමින් සිටින බව ජාතික දීපවාලී උත්සවය ඇමතූ අග්‍රාමාත්‍ය රනිල් වික්‍රමසිංහ ප්‍රකාශ කළා.",
       "URL": "https://www.hirunews.lk/146342/ආගමික-සංහිඳයාව-තුළින්-රට-එක්සත්-කරනවා-අගමැති",
       "Category": "Local News",
       "Parent URL": "https://www.hirunews.lk/local-news.php?pageID=4817"
}