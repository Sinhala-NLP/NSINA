{
       "Source": "hirunews",
       "Timestamp": "Sunday, 11 June 2023 - 19:29",
       "Headline": "ලංගමයේ ටිකට් පත් වෙනුවට ව්‍යාජ ටිකට් පත් නිකුත් කිරීමේ ජාවාරමක්",
       "News Content": "ලංකා ගමනාගමන මණ්ඩලය විසින් නිකුත් කරන ප්‍රවේශ පත්‍ර නිකුත් නොකර වෙනත් ප්‍රවේශපත්‍ර නිකුත් කිරීමේ සිද්ධියක් සම්බන්ධයෙන් අපරාධ පරීක්ෂණ දෙපාර්තමේන්තුවට පැමිණිල්ලක් ගොනු කීරීමට එම මණ්ඩලය තීරණය කර තිබෙනවා.\nලංකා ගමනාගමන මණ්ඩලයේ ධාවන නියෝජ්‍ය සාමාන්‍යාධිකාරි පණ්ඩුක ස්වර්ණහංස සඳහන් කළේ මාතර සිට මාකුඹුර දක්වා අධිවේගි මාර්ගයේ ගමන්කළ ගමනාගමන මණ්ඩලයට අයත් බස් රථයක කොන්දොස්තර විසින් මෙලෙස ප්‍රවේශපත්‍ර නිකුත් කර ඇති බවයි.\nඅදාළ බස් රථයේ ගමන්කළ සියලු මගීන්ට ලබාදී ඇත්තේ ගමනාගමන මණ්ඩලයෙන් නිකුත් කර ඇති ප්‍රවේශපත්‍ර වෙනුවට වෙනත් ව්‍යාජ ප්‍රවේශ පත්‍රයි.\nකෙසේ වෙතත් මේ සම්බන්ධයෙන් ගමනාගමන මණ්ඩලයෙන්ද අභ්‍යන්තර පරීක්ෂණයක් ආරම්භ කරන බවයි එහි ධාවන අංශයේ නියෝජ්‍ය සාමාන්‍යාධිකාරි පණ්ඩුක ස්වර්ණහංස කියා සිටියේ.",
       "URL": "https://www.hirunews.lk/337645/ලංගමයේ-ටිකට්-පත්-වෙනුවට-ව්‍යාජ-ටිකට්-පත්-නිකුත්-කිරීමේ-ජාවාරමක්",
       "Category": "Local News",
       "Parent URL": "https://www.hirunews.lk/local-news.php?pageID=277"
}