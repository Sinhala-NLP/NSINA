{
       "Source": "hirunews",
       "Timestamp": "Thursday, 05 October 2017 - 7:17",
       "Headline": "පොලීසිය තවමත් ගල්කිස්ස සිද්ධියේ සැකකරුවන් දෙදෙනෙකු පිටුපස",
       "News Content": "ගල්කිස්ස ප්‍රදේශයේ පිහිටි මියන්මාර රැඳවුම් මධ්‍යස්ථානය ඉදිරිපිට කළහකාරී ලෙස හැසිරුණු තවත් දෙදෙනෙකු අත්අඩංගුවට ගැනීම සඳහා කොළඹ අපරාධ කොට්ඨාශය විමර්ශනයක් ආරම්භ කර තිබෙනවා.\nපොලිස් මාධ්‍ය ප්‍රකාශක පොලිස් අධිකාරී රුවන් ගුණසේකර හිරු ප්‍රවෘත්ති අංශය කළ විමසීමකදී සඳහන් කළේ පූජ්‍ය අරඹේපොල රතනසාර හිමියන් සහ ප්‍රගීත් චානක නැමති වාද්දුව ප්‍රදේශයේ පදිංචි පුද්ගලයෙකු මෙලෙස අත්අඩංගුවට ගැනීමට නියමිත බවයි.\nමේ වනවිටත් සිංහල රාවය සංවිධානයේ සභාපති පූජ්‍ය අක්මීමන දයාරතන හිමියන් ඇතුලූ පස්දෙනෙකු මෙම කලහය සම්බන්ධයෙන් අත්අඩංගුවට ගෙන ලබන 9 වනදා දක්වා රක්ෂිත බන්ධනාගාර ගතකර සිටිනවා.\nපසුගිය 26 වනදා අදාළ රැඳවුම් මධ්‍යස්ථානය ඉදිරිපිට මෙම පිරිස කළහකාරී ලෙස හැසිරුණු අවස්ථාවේදී පොලීසියේ ක්‍රියාකාරීත්වය සම්බන්ධයෙන්ද විමර්ශනයක් ආරම්භ කර ඇති බවද පොලිස් මාධ්‍ය ප්‍රකාශකවරයා තවදුරටත් සඳහන් කළා.",
       "URL": "https://www.hirunews.lk/172621/පොලීසිය-තවමත්-ගල්කිස්ස-සිද්ධියේ-සැකකරුවන්-දෙදෙනෙකු-පිටුපස",
       "Category": "Local News",
       "Parent URL": "https://www.hirunews.lk/local-news.php?pageID=4287"
}