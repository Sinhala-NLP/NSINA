{
       "Source": "hirunews",
       "Timestamp": "Saturday, 17 December 2016 - 14:12",
       "Headline": "රිය අනතුරකින් 10 ක් මරුට (ඡායාරූප)",
       "News Content": "යාපනය - චාවකච්චේරි - සංගත්තානෙයි දුම්රිය ස්ථානය ඉදිරිපිටදී සිදුවූ රිය අනතුරකින් පුද්ගලයින් 10 දෙනෙකු මියගොස් තිබෙනවා.\nයාපනය මහරෝහලේ ජ්‍යෙෂ්ඨ ප්‍රකාශකයෙකු සදහන් කළේ වෑන් රථයක් සහ ශ්‍රී ලංගම බස් රථයක් එකිනෙක ගැටීමෙන් අද දහවල් මෙම අනතුර සිදුව ඇති බවයි.\nඅනතුරෙන් තුවාල ලැබූ තවත් තුන්දෙනෙකු යාපනය රෝහලට ඇතුළත් කර තිබෙනවා.\nමියගිය පුද්ගලයන් අතර කාන්තාවන් 4 දෙනෙකු සහ පිරිමි පුද්ගලයින් 6 දෙනෙකු වන බවයි රෝහල් ආරංචි මාර්ග සදහන් කළේ.\nඅප වාර්තාකරු සඳහන් කලේ මියගිය පුද්ගලයන් 10 දෙනාම වෑන් රථයේ ගමන් කල පිරිස බවයි.\nඔවුන් මාදම්පේ ප්‍රදේශයේ සිට විනෝද චාරිකාවක් පැමිණ සිටි පිරිසක් බව සඳහන්.",
       "URL": "https://www.hirunews.lk/149925/රිය-අනතුරකින්-10-ක්-මරුට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4749"
}