{
       "Source": "hirunews",
       "Timestamp": "Thursday, 12 November 2020 - 9:57",
       "Headline": "කොරෝනා රෝගීන්ට ප්‍රතිකාර කිරීමට කිලිනොච්චියේ ඉදි වූ රෝහල විවෘත කරයි",
       "News Content": "කොවිඩ් 19 රෝගීන් වෙනුවෙන් ප්‍රතිකාර කිරිම සඳහා කිලිනොච්චිය,ක්‍රිෂ්ණපුරම් ප්‍රදේශයේ ඉදිකළ බෝවන රෝග රෝහල ඊයේ (11) විවෘත කෙරුණා.\nඒ උතුරු පළාත් සෞඛ්‍ය දෙපාර්තමේන්තු අධ්‍යක්ෂක ඒ.කේදීශ්වරන්,කිලිනොච්චිය ප්‍රාදේශීය සෞඛ්‍ය වෛද්‍ය අධිකාරි එන්.සරවනබවන්, කිලිනොච්චිය දිස්ත්‍රික් ලේකම් රූපවතී කේදීශ්වරන් සහ කිලිනොච්චිය ආරක්ෂක අංශ සාමාජිකයින්ගේ ප්‍රධානත්වයෙන්.\nඋතුරු පළාත් සෞඛ්‍ය දෙපාර්තමේන්තුවේ අධීක්ෂණය යටතේ යුධ හමුදා නිළධාරීන්ගේ ශ්‍රම දායකත්වයෙනුයි මෙම රෝහල ඉදිකෙරුණේ.\nඑම රෝහල හදිසි ප්‍රතිකාර මධ්‍යස්ථානයක්, රෝගී ප්‍රතිකාර වාට්ටු සංකීර්ණ, පුස්තකාලයක් සහ ක්‍රීඩා පිටියක් ඇතුළු රෝහලට අවශ්‍ය සියළු උපාංගවලින් සමන්විතව වනවා .\nකොවිඩ් 19 රෝගීන් වෙනුවෙන් ප්‍රතිකාර ලබාදීමට හා උතුරු පළාතේ කොවිඩ් 19 රෝගීන් වෙනුවෙන් ප්‍රතිකාර කිරීමේ මධ්‍යස්ථානය ලෙසට කිලිනොච්චිය බෝවන රෝග රෝහල භාවිතා කිරීමට නියමිත බව සඳහන්.",
       "URL": "https://www.hirunews.lk/254539/කොරෝනා-රෝගීන්ට-ප්‍රතිකාර-කිරීමට-කිලිනොච්චියේ-ඉදි-වූ-රෝහල-විවෘත-කරයි",
       "Category": "Local News",
       "Parent URL": "https://www.hirunews.lk/local-news.php?pageID=2337"
}