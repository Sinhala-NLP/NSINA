{
       "Source": "hirunews",
       "Timestamp": "Saturday, 20 May 2017 - 19:06",
       "Headline": "අතුරුදන් වූවන් ගැන සොයන්න විශේෂ කමිටුවක් - රදවා සිටී නම් ඒ ගැන සොයන්නත් සූදානම් බව ජනපති කියයි",
       "News Content": "අතුරුදන් වූවන් පිළිබද කරුණු ඉදිරිපත් කරමින් යම් ස්ථානයක ඔවුන් රදවා සිටින බව ප්‍රකාශ කරන්නේ නම් ඒ පිළිබද සොයා බැලීමට රජය සූදානම් බව ජනාධිපති මෛත්‍රීපාල සිරිසේන ප්‍රකාශ කළා.\nජනාධිපතිවරයා මේ බව කියා සිටියේ සාම්පූර් ප්‍රදේශයේ අද (20) පැවති උත්සවයක් අමතමින්.\nමීට පෙර පත් කළ කොමිෂන් සභා වාර්තා සැලකිල්ලට ගෙන අතුරුදන්වූවන් පිළිබද සොයා බැලීමට විශේෂ කමිටුවක් ළගදීම පත් කරන බව ද ජනාධිපතිවරයා මෙහිදී කියා සිටියා.\nජනතාව නොමග යවමින් සිදුකරන අන්තවාදීන්ගේ කුමන්ත්‍රණ පරාජය කළ යුතු බව ප්‍රකාශ කළ ජනාධිපති මෛත්‍රීපාල සිරිසේන ලැබූ නිදහසේ සහ සාමයේ වටිනාකම සියලූදෙනා අවබෝධ කර ගත යුතු බවයි මෙහිදී ප්‍රකාශ කළේ.\nසාම්පූර් ප්‍රදේශයේ ජනතාවට සෙත සලසමින් ඉදිකළ සාම්පූර් දිස්ත්‍රික් රෝහල ද අද ජනාධිපතිවරයා අතින් විවෘත කෙරුණා.\nඒ සදහා වැය කර ඇති මුදල රුපියල් මිලියන 56 ක්. ලංකා පටුන, විහාරස්ථානය වෙත ගමන් කිරීමට කලපුව හරහා ඉදිකළ නව පාලම මෙන්ම, සාම්පූර් නව සංස්කෘතික මධ්‍යස්ථානය ද අද ජනාධිපතිවරයා විවෘත කළා.\nඑසේම, අදාළ පාලම විවෘත කිරීමට පෙර ඒ ආසන්නයේ පිහිටි කන්නගි අම්මාන් කෝවිල වෙත ගිය ජනාධිපතිවරයා එහිදී ආශිර්වාද ලබා ගත් බවයි ජනාධිපති මාධ්‍ය අංශය ප්‍රකාශ කළේ.",
       "URL": "https://www.hirunews.lk/161774/අතුරුදන්-වූවන්-ගැන-සොයන්න-විශේෂ-කමිටුවක්-රදවා-සිටී-නම්-ඒ-සොයන්නත්-සූදානම්-බව-ජනපති-කියයි",
       "Category": "Local News",
       "Parent URL": "https://www.hirunews.lk/local-news.php?pageID=4508"
}