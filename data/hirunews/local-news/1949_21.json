{
       "Source": "hirunews",
       "Timestamp": "Sunday, 16 May 2021 - 17:48",
       "Headline": "හැඳුනුම්පතේ අවසන් අංකය අනුව නිවසින් බැහැරවන්න හෙට සිට යළි අවසර  (වීඩියෝ)",
       "News Content": "පළාත් අතර සංචරණය කිරීම තවදුරටත් සීමා වන අතර, හෙට සිට නිවසින් බැහැරව යාමට අවස්ථාව හිමිවන්නේ ජාතික හැඳුනුම්පතේ අවසන් අංකයට අනුව බවයි පොලිස් මාධ්‍ය ප්‍රකාශක නියෝජ්‍ය පොලිස්පති අජිත් රෝහණ කියා සිටියේ.\nඒ අනුව ජාතික හැඳුනුම්පතේ අවසන් අංකය ඔත්තේ නම්, එනම් 1,3,5,7,9, අංක සහිත පුද්ගලයන්ට ඔත්තේ දිනවල එනම්, මැයි 17,19, 21, 23, 25, 27, 29, 31 දිනවල නිවසින් බැහැරව යා හැකියි.\nජාතික හැඳුනුම්පතේ අවසන් අංකය ඉරට්ටේ නම්, එනම් බින්දුවද ඇතුළත්ව 2, 4, 6, 8, අංක ඇති පුද්ගලයන්ට මැයි 18, 20, 22, 24, 26, 28, 30 දිනවල බැහැරව යා හැකියි.\nඒ අනුව ඔත්තේ දිනයක් වන හෙට දිනයේ 1,3,5,7,9 ඔත්තේ ඉලක්කම් ජාතික හැඳුනුම්පතේ අවසන් අංකය ලෙස පවතින පුද්ගලයන්ට නිවසින් බැහැරව යාමට අවස්ථාව හිමිවනවා.\nකෙසේ වෙතත් රාජකාරි සඳහා යාමේදී මෙම ජාතික හැඳුනුම්පත් අංක ක්‍රමය අදාළ නොවන බවයි පොලිස් මාධ්‍ය ප්‍රකාශක නියෝජ්‍ය පොලිස්පති අජිත් රෝහණ කියා සිටියේ.\nජාතික හැඳුනුම්පත නොමැති නම්, හෙට සිට අත්‍යවශ්‍ය නොවන කටයුතු සඳහා පිටවීමේදී, විදේශ ගමන් බලපත්‍රයේ හෝ රියදුරු බලපත්‍රයේ සඳහන් හැඳුනුම්පත් අංකයේ අවසාන අංකයට අනුව පිටවීමට අවසර හිමිවන බවයි ඔහු වැඩිදුරටත් සඳහන් කළේ.",
       "URL": "https://www.hirunews.lk/271532/හැඳුනුම්පතේ-අවසන්-අංකය-අනුව-නිවසින්-බැහැරවන්න-හෙට-සිට-යළි-අවසර-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1949"
}