{
       "Source": "hirunews",
       "Timestamp": "Tuesday, 12 September 2023 - 23:12",
       "Headline": "හැමිල්ටන් දූෂිත ගණුදෙනුව ඉතිහාස ගතවෙයි  (වීඩීයෝ)",
       "News Content": "අජිත් නිවාඩ් කබ්රාල් මහ බැංකු අධිපතිවරයා ලෙස සිටි සමයේ සිදුවූ තවත් දූෂිත යැයි සැක කෙරෙන ගනුදෙනුවක් සම්බන්ධ පුවතක් සති අන්ත ජාතික ඉංග්‍රීසි පුවත්පතක් විසින් වාර්තාකොට තිබෙනවා.\nඩොලර් බිලියනයක ජාත්‍යන්තර ස්වෛරීත්ව බැඳුම්කරයක් ගෙවීම පැහැර හැරීම සම්බන්ධයෙන් අමෙරිකාවේ මෑන්හැටන්හි දිස්ත්‍රික් අධිකරණයක් හමුවේ ශ්‍රී ලංකාවට එරෙහිව නඩු පැවරු හැමිල්ටන් රිසර්ව් බෑන්ක් ලිමිටඩ් සමග සිදුකළ ගනුදෙනු සම්බන්ධයෙන් ''එක්සත් ජනපද රජය හැමිල්ටන් නඩුවට මැදිහත් වෙයි'' නමින් මෙම ඉංග්‍රීසි පුවත්පතේ පළ කළ පුවතේ මුල් වාර්තාව උපුටාගෙන ඇත්තේ වෙබ් අඩවියක් තුලිනුයි.\nමෙම බැඳුම්කර ගනුදෙනුව ඉතාම සුළු අගයකට, මහින්ද රාජපක්ෂ පාලන කාලය තුළ (2012) අජිත් කබ්රාල් මහ බැංකු අධිපතිව සිටියදී සිදුවූ ගනුදෙනුවක් බවයි සඳහන් වෙන්නේ.\nපූර්ණ බලතල හැමිල්ටන් බැංකුව සතුව පවතින නිසා මෙම නියමයන් වෙනස් කිරිමට ශ්‍රී ලංකාවට කිසිදු විටෙක නොහැකි වීම මෙහි ඇති විශේෂත්වය‍යි.\nහැමිල්ටන් බැංකුව අදාළ නීතිමය පියවර සඳහා ප්‍රවේශ වූ ආකාරය දෙස බැලූ විට මෙහි අසාමාන්‍ය තත්ත්වය පෙන්නුම් කරන බවයි වාර්තා වෙන්නේ.",
       "URL": "https://www.hirunews.lk/348090/හැමිල්ටන්-දූෂිත-ගණුදෙනුව-ඉතිහාස-ගතවෙයි-වීඩීයෝ",
       "Category": "Local News",
       "Parent URL": "https://www.hirunews.lk/local-news.php?pageID=34"
}