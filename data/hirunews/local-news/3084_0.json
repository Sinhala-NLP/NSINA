{
       "Source": "hirunews",
       "Timestamp": "Wednesday, 23 October 2019 - 12:58",
       "Headline": "වැසි සහිත කාලගුණය තවදුරටත්",
       "News Content": "දිවයිනේ බොහෝ ප්‍රදේශවලට තවදුරටත් ගිගුරුම් සහිත වැසි සහිත කාලගුණ තත්ත්වය පවතින බව කාලගුණ විද්‍යා දෙපාර්තමේන්තුව පවසනවා.\nඒ අනුව, අද පස්වරු 1 න් පසු  මධ්‍යම, සබරගමුව, ඌව සහ වයඹ පළාත්වලත්, කළුතර, මඩකලපුව, අම්පාර දිස්ත්‍රික්කවලට මිලිමීටර් 75 ක තද වැසි අපේක්ෂා කරන බවයි කාලගුණ විද්‍යා දෙපාර්තමේන්තුව කියා සිටියේ.\nමේ අතර, අයහපත් කාලගුණ තත්ත්වය හේතුවෙන් පුත්තලම දිස්ත්‍රික්කයේ ප්‍රාදේශීය ලේකම් කොට්ඨාශ 12 ක පුද්ගලයින් 11,394 ක් තවදුරටත් පීඩාවට පත්ව සිටිනවා.\nආපදා කළමනාකරණ මධ්‍යස්ථානය සදහන් කළේ රාජාංගනය, තබ්බෝව සහ දැදුරු ඔය ජලාශවල වාන් දොරටු ද තවදුරටත් විවෘතව පවතින බවයි.",
       "URL": "https://www.hirunews.lk/226815/වැසි-සහිත-කාලගුණය-තවදුරටත්",
       "Category": "Local News",
       "Parent URL": "https://www.hirunews.lk/local-news.php?pageID=3084"
}