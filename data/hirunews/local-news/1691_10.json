{
       "Source": "hirunews",
       "Timestamp": "Wednesday, 15 September 2021 - 9:33",
       "Headline": "ගංජා වැවූ විශ්‍රාමික ලිපිකරු අත් අඩංගුවට",
       "News Content": "කොට්ටාව හොරහේන ප්‍රදේශයේ සිදුකළ වැටලීමක දී ගංජා වගාවක් කළ පුද්ගලයෙකු ඊයේ කොට්ටාව පොලිසිය අත් අඩංගුවට ගෙන තිබෙනවා.\nමොහු කෙසෙල් වගාවක් කරන මුවාවෙන් මෙම ගංජා වගාව සිදු කර ඇති බවයි පොලිසිය පවසන්නේ.\nමෙම වැටලීමේ දී ඉතා සූක්ෂමව වගා කර තිබූ අඩි හතරක් සහ අඩි දෙකහමාරක් උස ගන්ජා පැල හතරක් පොලිසිය සොයාගෙන තිබෙනවා.\nඅත් අඩංගුවට ගත් සැකකරු ක්‍රීඩා අමාත්‍යාංශයේ විශ්‍රාමික ලිපිකරුවකු වෙන 67 හැවිරිදි හොරහේන ප්‍රදේශයේ පදිංචිකරුවෙකු බවයි පොලිසිය පවසන්නේ.\nසැකකරු අද හෝමාගම අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/282252/ගංජා-වැවූ-විශ්‍රාමික-ලිපිකරු-අත්-අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1691"
}