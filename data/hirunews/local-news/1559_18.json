{
       "Source": "hirunews",
       "Timestamp": "Monday, 15 November 2021 - 18:43",
       "Headline": "ත්‍රස්තවාදය වැළැක්වීමේ පනත නැවත සමාලෝචනයට පත් කළ වාර්තාව ජනපති අතට",
       "News Content": "ත්‍රස්තවාදය වැළැක්වීමේ තාවකාලික විධිවිධාන පනත නැවත සමාලෝචනයට පත් කළ කමිටු වාර්තාව ජනාධිපතිවරයාට භාර දී තිබෙනවා.\nඑහි සභාපති ආරක්ෂක ලේකම් විශ්‍රාමික ජෙනරල් කමල් ගුණරත්න විසින් මෙම වාර්තාව ඊයේ (15) ජනාධිපති කාර්යාලයේ දී ජනාධිපතිවරයා වෙත භාර දුන් බවයි, ජනාධිපති මාධ්‍ය අංශය ප්‍රකාශ කළේ.\nපසුගිය ජුනි 24 මෙම කමිටුව ජනාධිපතිවරයා විසින් පත් කරනු ලැබුවේ ජාතික ආරක්ෂාවේ විවිධ පැතිකඩවලට අදාළව නොයෙක් පාර්ශ්වයන් අතර ඇති වී තිබෙන කථිකාව සැලකිල්ලට ගනිමින්.\nජනාධිපතිවරයා විසින් පත් කළ කැබිනට් අනු කමිටුව වෙත නිර්දේශ ඉදිරිපත් කිරීම මෙම කමිටුවේ මුලික අරමුණයි.",
       "URL": "https://www.hirunews.lk/288091/ත්‍රස්තවාදය-වැළැක්වීමේ-පනත-නැවත-සමාලෝචනයට-පත්-කළ-වාර්තාව-ජනපති-අතට",
       "Category": "Local News",
       "Parent URL": "https://www.hirunews.lk/local-news.php?pageID=1559"
}