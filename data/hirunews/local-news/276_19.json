{
       "Source": "hirunews",
       "Timestamp": "Monday, 12 June 2023 - 8:27",
       "Headline": "බොරැල්ලේ විශේෂ මෙහෙයුමක්: සැකකරුවන් 35ක් අත්අඩංගුවට",
       "News Content": "ඊයේ (11) බොරැල්ල ප්‍රදේශයේ කරන ලද විශේෂ මෙහෙයුමකදී හෙරොයින් ග්‍රෑම් 05 මි.ලි. ග්‍රෑම් 350ක් සමඟ සැකකරුවන් දෙදෙනෙකු ද, අයිස් මත්ද්‍රව්‍ය ග්‍රෑම් 03 මි.ලි. ග්‍රෑම් 15ක් සමඟ සැකකරුවන් සිවු දෙනෙකු ද, ගංජා ග්‍රෑම් 03 මි.ලි. 35ක් සමඟ සැකකරුවන් පස් දෙනෙකු දෙනෙකු ද, ගංජා මිශ්‍ර මදන මෝදක 91ක් සමඟ සැකකරුවකු ද, කඩු 02ක් ළඟ තබා ගත් සැකකරුවන් දෙදෙනෙකු ද, විවෘත වරෙන්තුකරුවන් දෙදෙනෙකු හා සැකපිට ප්‍රශ්න කිරීම සඳහා සැකකරුවන් 19 දෙනෙක් ද අත්අඩංගුවට ගෙන තිබෙනවා.\nහෙරොයින් සමඟ අත්අඩංගුවට ගත් සැකකරුවකු සන්තකයේ තිබී හෙරොයින් ජාවාරමෙන් උපයා ගත් බවට සැක කරනු ලබන රුපියල් 26,75,440ක් සහ අයිස් මත්ද්‍රව්‍ය ජාවාරමෙන් උපයා ගත් බවට සැක කරනු ලබන රුපියල් 2,15,000ක් ද සොයා ගත් බව පොලිසිය පවසනවා.\nශ්‍ර්‍රී ලංකා පොලිසිය, විශේෂ කාර්ය බළකාය හ යුද හමුදා නිලධාරීන් ඒකාබද්ධව මෙම මෙහෙයුම කළ බවයි පොලිසිය පවසන්නේ.\nඅත්අඩංගුවට ගත් සැකකරුවන් අද (12) අලුත්කඩේ හා මාලිගාකන්ද මහේස්ත්‍රාත් අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/337676/බොරැල්ලේ-විශේෂ-මෙහෙයුමක්-සැකකරුවන්-35ක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=276"
}