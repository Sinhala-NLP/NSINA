{
       "Source": "hirunews",
       "Timestamp": "Saturday, 02 January 2021 - 7:12",
       "Headline": "ගතවූ පැය විසි හතර තුළ රිය අනතුරුවලින් 12 දෙනෙකු මරුට (වීඩියෝ)",
       "News Content": "ගතවූ පැය 24 ක කාලය තුළ දිවයින පුරා සිදුවූ රිය අනතුරුවලින් පුද්ගලයන් 12 දෙනෙකු මියගොස් ඇති බව පොලිස් මාධ්‍ය ප්‍රකාශක නියෝජ්‍ය පොලිස්පති අජිත් රෝහණ පවසනවා.\nඑම අනතුරුවලින් 40 දෙනෙකු තුවාල ලබා ඇති බවයි ඔහු කියා සිටියේ. බීමත් රියදුරන් 200 දෙනෙකුද එම කාලය තුළ අත්අඩංගුවට ගෙන ඇති අතර, පසුගිය 20 වැනිදා සිට මේ දක්වා කාලය තුළ රිය අනතුරු වලින් මියගිය පුද්ගලයන් ගණන 65 ක්.\nපොලිස් මාධ්‍ය ප්‍රකාශක නියෝජ්‍ය පොලිස්පති අජිත් රෝහණ ප්‍රකාශ කළේ මෑත කාලයේ සිදුවූ රිය අනතුරුවලින් දිනකදී මියගිය වැඩිම පුද්ගලයන් ගණන ඊයේ දිනයේදී වාර්තා වූ බවයි.",
       "URL": "https://www.hirunews.lk/258526/ගතවූ-පැය-විසි-හතර-තුළ-රිය-අනතුරුවලින්-12-දෙනෙකු-මරුට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2239"
}