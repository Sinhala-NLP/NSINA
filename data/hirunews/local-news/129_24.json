{
       "Source": "hirunews",
       "Timestamp": "Wednesday, 02 August 2023 - 18:39",
       "Headline": "ඉන්ධන සමඟ එකට ත්‍රිපෝෂ ගබඩා කරලා",
       "News Content": "ගැබිනි මව්වරුට සහ අඩුබර සහිත මන්දපෝෂණ දරුවන්ට නොමිලයේ ලබා දෙන ත්‍රිපෝෂ වැලිගම සෞඛ්‍ය වෛද්‍ය නිලධාරි කාර්යාලයේ ගබඩාව තුළ ඉන්ධන සමඟ එකට ගබඩා කොට ඇතැයි සෞඛ්‍ය වෛද්‍ය නිලධාරි කාර්යාල ආරංචි මාර්ග පවසනවා.\nවිවිධ ධාන්‍ය කොටස් යොදා ගනිමින් නිෂ්පාදනය කරනු ලබන ත්‍රිපෝෂ අධි පෝෂණය සහිත ආහාරයක් ලෙස සැලකෙන අතර එය රජය මඟින් නිෂ්පාදනය කර ගැබිනි මවුවරුන්ට සහ අඩු බර සහිත මන්ද පෝෂණ ඌනතා ඇති දරුවන්ට නොමිලේ ලබාදීමට කටයුතු කරනවා.\nත්‍රිපෝෂ නිෂ්පාදනය කරනු ලබන මූලික අවස්ථාවේ සිට අදාළ පිරිස වෙත ලබාදීම දක්වා එම කටයුතු ඉතාමත් පිරිසිදුව සහ ඉතාමත් වගකීමෙන් සිදුකෙරෙන කටයුත්තක් වුවත් වැලිගම සෞඛ්‍ය වෛද්‍ය නිලධාරි කාර්යාලයේ ත්‍රිපෝෂ ගබඩාව තුළ පෙට්‍ර්ල්, ඩීසල් , භූමිතෙල්, යන ඉන්ධන සමග එකට ත්‍රිපෝෂ ගබඩා කර ඇති බවයි වාර්තා වන්නේ.\nමේ පිළිබඳව සොයා බැලීමකදී අනාවරණය වූයේ ඩෙංගු මර්දනය සදහා දුමාරය ගැසීමට යොදා ගන්නා පෙට්‍ර්ල් ,ඩීසල්, භූමිතෙල් වැනි ඉන්ධන බහලුම්වල දමා ත්‍රීපෝශ ගබඩාව තුළ ත්‍රිපෝෂ සමග එකට ගබඩා කර ඇති බවයි .\nකෙසේ වෙතත් මේ තුළින් දිලීරයක් බවට පත්ව ඇෆ්ලටොක්සින් නැමැති විෂ ද්‍රව්‍යයක් ඇති විය හැකි බවයි සෞඛ්‍ය අංශයේ නිළධාරියෙකු පැවසුවේ.",
       "URL": "https://www.hirunews.lk/343414/ඉන්ධන-සමඟ-එකට-ත්‍රිපෝෂ-ගබඩා-කරලා",
       "Category": "Local News",
       "Parent URL": "https://www.hirunews.lk/local-news.php?pageID=129"
}