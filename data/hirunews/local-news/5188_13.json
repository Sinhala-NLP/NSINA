{
       "Source": "hirunews",
       "Timestamp": "Sunday, 31 January 2016 - 13:09",
       "Headline": "හලාවත  රිය අනතුරකින් තරුණයෙකු මරුට",
       "News Content": "හලාවත - කුරුණෑගල මාර්ගයේ 16 කණුව ප්‍රදේශයේ නවතා තිබූ ලොරි රථයක යතුරුපැදියක් ගැටී  අද අලූයම සිදුවූ අනතුරකින් තරුණයෙකු මියගොස් තවත් අයෙකු තුවාල ලබා තිබෙනවා.\nමෙලෙස අනතුරට ලක්වී ඇත්තේ බිංගිරිය -  පානවැව ප්‍රදේශයේ පැවති සංගීත සංදර්ශනයක් නරඹා නැවත පැමිණෙමින් සිටි තරුණයෙකු සහ ඔහුගේ මිතුරෙකු බවයි බිංගිරිය පොලීසිය ප්‍රකාශ කළේ.\nයතුරුපැදිකරුට වේගය පාලනය කර ගැනීමට නොහැකිවීම අනතුරට හේතුව බව බිංගිරිය පොලීසිය සඳහන් කළා.\nමියගිය තරුණයා ආරියගම - මුගුණුවටවන ප්‍රදේශයේ පදිංචි පුද්ගලයෙක්ග අනතුරින් තුවාල ලැබූ අනෙක් පුද්ගලයා බරපතල තත්ත්වයෙන් මේ වනවිට ප්‍රතිකාර ලබන්නේ හලාවත මහ රෝහලේයි.",
       "URL": "https://www.hirunews.lk/125135/හලාවත-රිය-අනතුරකින්-තරුණයෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=5188"
}