{
       "Source": "hirunews",
       "Timestamp": "Tuesday, 09 March 2021 - 16:40",
       "Headline": "කිලිනොච්චියේ වැවක තිබී කාන්තා මළ සිරුරක් සොයාගැනේ",
       "News Content": "කිලිනොච්චිය - අම්බාල්කුලම වැවේ තිබී කාන්තා මළ සිරුරක් අද උදෑසන සොයාගෙන තිබෙනවා.\nප්‍රදේශවාසියෙකු ලබාදුන් තොරතුරකට අනුව මෙම මළ සිරුර සොයාගත් බවයි පොලීසිය සඳහන් කළේ.\nවැව ආසන්නයේ තිබූ බෑගයක තිබී මියගිය තැනැත්තියගේ බවට සැකකෙරෙන ජාතික හැඳුනුම්පතක් හමුව තිබෙනවා.\nඒ අනුව ඇය 37 හැවිරිදි වියේ පසුවන තැනැත්තියක් බවට හඳුනාගෙන ඇති අතර, මෘතදේහය සම්බන්ධයෙන් පශ්චාත් මරණ පරීක්ෂණය කිලිනොච්චිය රෝහලේදී සිදුකිරීමට නියමිතයි.",
       "URL": "https://www.hirunews.lk/264834/කිලිනොච්චියේ-වැවක-තිබී-කාන්තා-මළ-සිරුරක්-සොයාගැනේ",
       "Category": "Local News",
       "Parent URL": "https://www.hirunews.lk/local-news.php?pageID=2099"
}