{
       "Source": "hirunews",
       "Timestamp": "Tuesday, 15 June 2021 - 19:23",
       "Headline": "පාන් හැර සෙසු බේකරි නිෂ්පාදනවල මිල ඉහළට (වීඩියෝ)",
       "News Content": "තෙල් මිල ස්ථායිකරණය සඳහා කැබිනට් මණ්ඩලය ඇති කළ අරමුදල ක්‍රියාත්මක නොවූ බව බලශක්ති අමාත්‍ය උදය ගම්මන්පිළ කොළඹ අද පැවති මාධ්‍ය හමුවකට එක්වෙමින් ප්‍රකාශ කළා.\nකෙසේ වෙතත්, හිරු ප්‍රවෘත්ති අංශය සමඟ පැවති සාකච්ඡාවකට එක්වෙමින් අමාත්‍ය අමාත්‍යවරයා ප්‍රකාශ කළේ එම අරමුදලේ පැවති රුපියල් බිලියන 48ක මුදලක් රාජ්‍ය බැංකු දෙකක් වෙත ලබාදුන් බවයි.\nමේ අතර, ඉන්ධන මිල ඉහළ යාම හේතුවෙන් පාන් හැර සෙසු බේකරි නිෂ්පාදනවල මිල රුපියල් 5 ත් 10 ත් අතර අගයකින් ඉහළ දමා ඇති බව සමස්ත ලංකා බේකරි හිමියන්ගේ සංගමයේ සභාපති එන්.කේ. ජයවර්ධන කියා සිටියා.\nඑසේම කොළඹ අද පැවති මාධ්‍ය හමුවකට එක්වෙමින් බහලුම් ප්‍රවාහකයන්ගේ සංගමය සඳහන් කළේ තමන්ට සහනාධාරයක් ලබා නොදුනහොත් ලබන මස 1 වනදා සිට බහලුම් ප්‍රවාහනය කිරීමේදී අය කෙරෙන ගාස්තු සියයට 15 කින් ඉහළ දමන බවයි.\nමේ අතර, ආණ්ඩුව කඩිනමින් තෙල් මිල පහළ දැමිය යුතු බව විපක්ෂ නායක සජිත් ප්‍රේමදාස පවසනවා. ඔහු මේ බව කියා සිටියේ විපක්ෂ නායක කාර්යාලයේ අද පැවති මාධ්‍ය හමුවකට එක්වෙමින්.\nකෙසේ වෙතත්, කොළඹ අද පැවති මාධ්‍ය හමුවේදී අමාත්‍ය උදය ගම්මන්පිළ කියා සිටියේ ඉන්ධන මිල පහත දැමීමක් සිදුකළ නොහැකි බවයි.",
       "URL": "https://www.hirunews.lk/274393/පාන්-හැර-සෙසු-බේකරි-නිෂ්පාදනවල-මිල-ඉහළට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1882"
}