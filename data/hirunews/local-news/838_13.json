{
       "Source": "hirunews",
       "Timestamp": "Wednesday, 28 September 2022 - 16:22",
       "Headline": "ජනපති මන්දිරයට ඇතුළුවීමේ සිද්ධියට අත්අඩංගුවට ගත් තිදෙනෙකුට ඇප",
       "News Content": "ජනපති මන්දිරයට ඇතුළු වීමේ සිද්ධියට අත්අඩංගුවට ගෙන අධිකරණයට ඉදිරිපත් කළ සැකකරුවන් තිදෙනෙකු ඇප මත මුදා හැර තිබෙනවා. ඒ ඔවුන් අද කොටුව මහේස්ත්‍රාත් තිලිණ ගමගේ හමුවට ඉදිරිපත් කිරීමෙන් අනතුරුවයි.\nරුපියල් ලක්ෂ 5 බැගින් වූ ශරීර ඇප මත සැකකරුවන් මුදා හරින ලෙසටයි මහේස්ත්‍රාත්වරයා නියෝග කර ඇත්තේ.\nඅඟුණකොලපැලැස්ස ප්‍රදේශයේ පදිංචි තිදෙනෙකු මෙලෙස ඇප මත මුදා හැර ඇති බවයි හිරු අධිකරණ වාර්තාකරු සඳහන් කළේ.\nමේ අතර අරලියගහ මන්දිරයට ඇතුළු එහි තිබූ රූපවාහිනි යන්ත්‍ර දෙකක් සොරා ගැනීමේ සිද්ධියට අත්අඩංගුවට ගත් සැකකරුවෙකු ද රුපියල් ලක්ෂ 5 ක ශරීර ඇප මත මුදා හරින ලෙස කොටුව මහේස්ත්‍රාත් තිලිණ ගමගේ අද නියෝග කළා.",
       "URL": "https://www.hirunews.lk/316536/ජනපති-මන්දිරයට-ඇතුළුවීමේ-සිද්ධියට-අත්අඩංගුවට-ගත්-තිදෙනෙකුට-ඇප",
       "Category": "Local News",
       "Parent URL": "https://www.hirunews.lk/local-news.php?pageID=838"
}