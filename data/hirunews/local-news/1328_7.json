{
       "Source": "hirunews",
       "Timestamp": "Monday, 28 February 2022 - 8:10",
       "Headline": "ඉන්දියාවේදී ශ්‍රී ලංකා ක්‍රීඩකයින් ප්‍රවාහනය කළ බස් රථයෙන් හිස් උණ්ඩ හමුවෙයි",
       "News Content": "පළමු ටෙස්ට් තරඟයේ පුහුණු සැසිය සඳහා පන්ජාබ් ක්‍රිකට් සංගම් ක්‍රීඩාංගණය වෙත ශ්‍රී ලංකා ක්‍රීඩකයින් රැගෙන යමින් තිබූ බස් රථයේ තිබී හිස් උණ්ඩ දෙකක් සොයා ගැනුණු බව ඉන්දීය මාධ්‍ය වාර්තා කර තිබෙනවා.\nපෞද්ගලික ප්‍රවාහන ආයතනයකින් කුලී පදනම මත ලබාගෙන තිබූ අදාළ බස් රථයේ තිබී එම හිස් උණ්ඩ සොයාගෙන ඇත්තේ ක්‍රීඩකයන් නැවතී සිටි හෝටලයේ සිට ක්‍රීඩාංගණය වෙත රැගෙන යන අතරතුර සිදුකළ පරීක්ෂාවකදියි.\nබස් රථය මීට දින කිහිපයකට පෙර විවාහ උත්සවයක් සඳහා ද යොදාගෙන ඇති බවයි පොලීසිය සිදුකළ විමර්ශනවල දී අනාවරණ වී ඇත්තේ.\nකෙසේ වෙතත් බස් රථ රියදුරුගෙන් මේ වනවිට ප්‍රශ්න කරමින් පවතින බවයි ඉන්දීය මාධ්‍ය වාර්තා කළේ.",
       "URL": "https://www.hirunews.lk/298252/ඉන්දියාවේදී-ශ්‍රී-ලංකා-ක්‍රීඩකයින්-ප්‍රවාහනය-කළ-බස්-රථයෙන්-හිස්-උණ්ඩ-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=1328"
}