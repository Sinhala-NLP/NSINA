{
       "Source": "hirunews",
       "Timestamp": "Wednesday, 05 January 2022 - 9:22",
       "Headline": "සැකකටයුතු මෝටර් රථයක් කොටස් කළ තුන් දෙනෙකු කොටු වෙයි",
       "News Content": "කිසියම් අපරාධමය කටයුත්තක් සඳහා යොදා ගන්නා ලද බවට සැක කෙරෙන මෝටර් රථයක් කොටස් කරමින් සිටි පුද්ගලයින් තුන් දෙනෙකු විශේෂ කාර්ය බලකාය අත්අඩංගුවට ගෙන තිබෙනවා.\nකොළඹ 10, මරදාන, සංඝරාජ මාවත ප්‍රදේශයේදී ඊයේ(04) සිදුකළ වැටලීමකදීයි, අදාළ මෝටර් රථය කොටස් කරමින් සිටියදී සොයාගෙන ඇත්තේ.\nඅත්අඩංගුවට ගත් සැකකරුවන් කොළඹ 10 සහ කොළඹ 12 යන ප්‍රදේශවල පදිංචිකරුවන්.\nමේ අතර, ඔවුන් අත්අඩංගුවට ගත් ස්ථානයේ තිබී බස් රථයක අභ්‍යන්තර කොටස් ද සොයාගෙන තිබෙනවා.",
       "URL": "https://www.hirunews.lk/293059/සැකකටයුතු-මෝටර්-රථයක්-කොටස්-කළ-තුන්-දෙනෙකු-කොටු-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=1448"
}