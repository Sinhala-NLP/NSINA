{
       "Source": "hirunews",
       "Timestamp": "Monday, 14 May 2018 - 9:01",
       "Headline": "බ්‍රිතාන්‍ය ජාතික රග්බි ක්‍රීඩකයෙකු මරුට",
       "News Content": "බ්‍රිතාන්‍ය ජාතික රග්බි ක්‍රීඩකයෙකු හුස්ම ගැනීමේ අපහසුතාවක් හේතුවෙන් මියගොස් ඇති අතර, තවත් ක්‍රීඩකයෙකු අසාධ්‍ය තත්ත්වයෙන් මේ වනවිට කොළඹ පෞද්ගලික රෝහලක ප්‍රතිකාර ලබන බව පොලීසිය සඳහන් කළා.\nමෙලෙස මියගිය රග්බි ක්‍රීඩකයාගේ වයස අවුරුදු 26 ක් බවයි පොලිස් මාධ්‍ය ප්‍රකාශක කාර්යාලය කියා සිටියේ.\nපසුගිය 10 වනදා ක්‍රීඩකයන් 22 කුගෙන් සමන්විත බ්‍රිතාන්‍ය රග්බි කණ්ඩායමක් ශ්‍රී ලංකාවට පැමිණ ඇති අතර, ඔවුන් පසුගිය 12 වනදා කොළඹ ප්‍රදේශයේ ක්‍රීඩාංගණයක පැවති සුහද රග්බි තරගාවලියකට සහභාගිවී එහිම පැවති රාත්‍රී භෝජන සංග්‍රහයකටද එක්ව තිබෙනවා.\nපසුව ඔවුන් නැවතී සිටි සංචාරක හෝටලයට පැමිණ නැවත කොල්ලූපිටිය ප්‍රදේශයේ රාත්‍රී සමාජශාලාවකට ගොස් විනෝද වී ඇති බවයි පොලිස් මාධ්‍ය ප්‍රකාශක කාර්යාලය සඳහන් කළේ.\nඊයේ අලූයම මෙම ක්‍රීඩකයන් දෙදෙනා හුස්ම ගැනීමේ අපහසුතාවයෙන් පෙලීම හේතුවෙන් හෝටල් කළමනාකාරීත්වය විසින් රෝහල් ගත කරනු ලැබුවා.",
       "URL": "https://www.hirunews.lk/190683/බ්‍රිතාන්‍ය-ජාතික-රග්බි-ක්‍රීඩකයෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=3946"
}