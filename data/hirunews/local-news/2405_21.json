{
       "Source": "hirunews",
       "Timestamp": "Wednesday, 07 October 2020 - 10:41",
       "Headline": "කහ කිලෝ 2000 කට අධික තොගයක් අත්අඩංගුවට",
       "News Content": "කහ කිලෝ 2044ක් ප්‍රදේශ කිහිපයකදී නාවික හමුදාව සහ පොලිස් විශේෂ කාර්ය බලකාය අත්අඩංගුවට ගෙන තිබෙනවා.\nඉන් කිලෝ ග්‍රෑම් 1,297 ක් සමඟ සැකකරුවන් තුන්දෙනෙකු උඩප්පුව ප්‍රදේශයේදී නාවික හමුදාව අත්අඩංගුවට ගෙන ඇති අතර, තවත් කහ කිලෝග්‍රෑම් 403ක් ඊයේ නාවික හමුදාව සොයාගෙන තිබුණේ මුන්දලම - සින්නපාඩුව වෙරළට ආසන්නයේ කැළෑවක පොලිතින් මළු 19 ක අසුරා තිබියදියි.\nඅනෙක් කහ කැබලි කිලෝග්‍රෑම් 344 ප්‍රවහනයට සූදානම් කර තිබියදී පේසාලේ - වංකාලපාඩු ප්‍රදේශයේදී පොලිස් විශේෂ කාර්ය බලකාය අත්අඩංගුවට ගනු ලැබුවා.\nඑහිදී වියලි මිරිස්, ලුණු, ගොරකා කිලෝග්‍රෑම් 1517 ක් සහ ඒවා ප්‍රවාහනය කිරීමට යොදාගත් ලොරි රථයද පොලිස් විශේෂ කාර්ය බලකාය භාරයට ගෙන තිබෙනවා.",
       "URL": "https://www.hirunews.lk/251991/කහ-කිලෝ-2000-කට-අධික-තොගයක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2405"
}