{
       "Source": "hirunews",
       "Timestamp": "Sunday, 11 July 2021 - 6:07",
       "Headline": "ප්‍රදේශ රැසකට අද දිනයේත් ගිඟුරුම් සහිත වැසි",
       "News Content": "බස්නාහිර, වයඹ, මධ්‍යම සහ සබරගමුව පළාත්වලටත් ගාල්ල සහ මාතර දිස්ත්‍රික්ක වලටත් විටින් විට වැසි හෝ ගිගුරුම් සහිත වැසි ඇතිවිය හැකි බව කාලගුණ විද්‍යා දෙපාර්තමේන්තුව ප්‍රකාශ කළා.\nඑමෙන්ම මධ්‍යම කඳුකරයේ බටහිර බෑවුම් ප්‍රදේශවල විටින් විට පැයට කිලෝමීටර් 60 දක්වාත් උතුර, උතුරු මැද, වයඹ, බස්නාහිර සහ දකුණු පළාත්වලට මෙන්ම ත්‍රිකුණාමලය දිස්ත්‍රික්කයේ විටින් විට පැයට කිලෝමීටර 50 දක්වා තද සුළං ඇති විය හැකි බවයි එම දෙපාර්තමේන්තුව සඳහන් කළේ.\nමේ අතර, සුළු ගංවතුර තත්ත්වයක් පැවති කළු, කැළණි, ගිං සහ නිල්වලා ගංඟාවල අවධානම් මට්ටම මේ වනවිට පහවෙමින් පවතින බව වාරිමාර්ග දෙපාර්තමේන්තුවේ අධ්‍යක්ෂ ඉංජිනේරු එස්.පී.සී. සුගීෂ්වර ප්‍රකාශ කළා.\nඑමෙන්ම, ගංවතුර තත්ත්වයක් ඇති වුවහොත් ජනතාවට සහන සැළසීම සඳහා කළුතර, රත්නපුර සහ ගාල්ල දිස්ත්‍රික්කවල ප්‍රදේශ කිහිපයක් වෙත නාවික හමුදා සහන කණ්ඩායම් අටක් යොමුකර තිබෙනවා.\nනාවික හමුදාව නිවේදනය කළේ ඊට අමතරව තවත් නාවික හමුදා සහන කණ්ඩායම් 37 ක් සූදානමින් පසුවන බවයි.\nමේ අතර, කොළඹ, ගාල්ල, කළුතර, මහනුවර, කෑගල්ල, මාතර, නුවරඑළිය සහ රත්නපුර දිස්ත්‍රික්කවලට නිකුත්කළ නායයෑමේ අනතුරු ඇඟවීම තවදුරටත් ක්‍රියාත්මකයි.",
       "URL": "https://www.hirunews.lk/276643/ප්‍රදේශ-රැසකට-අද-දිනයේත්-ගිඟුරුම්-සහිත-වැසි",
       "Category": "Local News",
       "Parent URL": "https://www.hirunews.lk/local-news.php?pageID=1828"
}