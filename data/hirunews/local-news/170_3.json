{
       "Source": "hirunews",
       "Timestamp": "Wednesday, 19 July 2023 - 16:16",
       "Headline": "අරාබි ජාතික තරුණ යුවලකට පහරදුන් සැකකරුවන් අලුත්ගමදී අත්අඩංගුවට",
       "News Content": "අලුත්ගම -මොරගල්ල ප්‍රදේශයේ සුඛෝපභෝගි හෝටලයක් තුළදී අරාබි ජාතික තරුණ යුවලකට පහරදී සැඟව සිටි සැකකරුවන් තුන්දෙනෙකු මොරගල්ල සංචාරක පොලිසිය විසින් අද අත්අඩංගුවට ගත්තා.\nඅරාබියේදී විවාහ වී ඇති මෙම තරුණ යුවල සිය පළමු සංචාරය ලෙස ශ්‍රී ලංකාව තෝරාගෙන පසුගිය 15 වනදා දිවයිනට පැමිණ තිබුණා.\nමොරගල්ල ප්‍රදේශයේ පිහිටි හෝටලයට පැමිණ නවාතැන් ගෙන සිටින අතරතුර අත්අඩංගුවට ගත් සැකකරුවෙකු තරුණියට නර්ථනයක් සඳහා ඇරයුම් කර ඇති අතර තරුණයා එය විමසීමට ගිය අවස්ථාවේදීයි ඔවුන්ට මෙම පහරදීම සිදුව තිබුණේ. එම අවස්ථාවේ සැකකරුවන් බීමතින් සිට ඇති බවයි පොලිසිය සඳහන් කරන්නේ.",
       "URL": "https://www.hirunews.lk/341783/අරාබි-ජාතික-තරුණ-යුවලකට-පහරදුන්-සැකකරුවන්-අලුත්ගමදී-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=170"
}