{
       "Source": "hirunews",
       "Timestamp": "Saturday, 05 August 2023 - 10:59",
       "Headline": "වැලිවේරියේ වෙඩි තැබීමක්",
       "News Content": "වැලිවේරිය ඇඹරලුව පාර, ජුබිලි මාවත ප්‍රදේශයේ දී මෝටර් රථයකින් ගමන් කරමින් සිටි පුද්ගලයෙකුට යතුරුපැදියකින් පැමිණි නාඳුනන පුද්ගලයන් දෙදෙනෙකු විසින් වෙඩි තබා පළා ගොස් තිබෙනවා.\nමේ අතර තුවාල ලැබූ පුද්ගලයා ගම්පහ රෝහලට ඇතුළත් කර තිබෙන අතර ඔහු උඩුගම්පොළ, මාදෙල්ගමුව ප්‍රදේශයේ පදිංචිකරුවෙක්.\nපොලිසිය පවසන්නේ වෙඩි වැදීමට ලක් වූ පුද්ගලයා කලකට ඉහතදී ඝාතනය වූ පස් පොඩ්ඩා නැමැත්තාගේ රියැදුරෙකු ලෙස කටයුතු කළ  බවට තොරතුරු අනාවරණය වී ඇති බවයි.\nමෙම වෙඩි තැබීම ඩුබායි රාජ්‍යයේ සිටින කෙහෙල් බද්දර පත්මේ නැමැත්තා විසින් මෙහෙයවා ඇති බව වැඩ්දුරටත් වාර්තා වෙනවා.\nවෙඩි තැබීමට හේතුව මෙතෙක් අනාවරණය වී නැහැ.\nපොලිසිය සදහන් කළේ වෙඩි තැබූ පුද්ගලයන් දෙදෙනා ඔවුන් පැමිණි යතුරුපැදිය එම ස්ථානයේම දමා කුඩා ලොරි රථයකින් පළා ගොස් ඇති බවයි.\nවැලිවේරිය පොලිසිය වැඩිදුර විමර්ශන සිදුකරනවා.",
       "URL": "https://www.hirunews.lk/343682/වැලිවේරියේ-වෙඩි-තැබීමක්",
       "Category": "Local News",
       "Parent URL": "https://www.hirunews.lk/local-news.php?pageID=123"
}