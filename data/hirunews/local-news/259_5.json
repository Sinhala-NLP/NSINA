{
       "Source": "hirunews",
       "Timestamp": "Sunday, 18 June 2023 - 8:09",
       "Headline": "අද ලෝක පියවරුන්ගේ දිනයයි (වීඩියෝ)",
       "News Content": "දරුවන්ගේ ලෝකය තුළ සිටින සෙනෙහෙබර පිරිමි ආත්මය වන්නේ තාත්තා ය. එපමණක් නොව දරුවන් රජුන් තනනු වස් නිරතුරු වෙහෙසෙන ආදරණීය තාත්තා සැබවින් ම දරුවන්ගේ ලොවෙහි වීරයා ද ඔහුම පමණයි.\nසෑම වසරකම ජූනි මාසයේ තුන්වන ඉරිදා දිනය ලෝක පියවරුන්ගේ දිනය ලෙස සැමරනු ලබනවා.\nමෙය 1910 වසරේදී පමණ ඇමෙරිකාවේ ආරම්භ වූ බව සඳහන්.\n1916 පමණ වන විට ඇමෙරිකාවේ ජනාධිපති වූ වුඩ්රෝ විල්සන් මෙය අත්‍යවශ්‍ය දින සැමරුමක් ලෙස සලකමින් කටයුතු කර තිබෙනවා.\nලොව ඇතැම් රටවල් නොවැම්බර් 19 වැනිදා ලෝක පියවරුන්ගේ දිනය සමරන අතර, ඇතැම් රටවල් තමන් විසින් තෝරා ගත් විවිධ දිනයන්හිදී එම දිනය සමරනු ලබනවා.",
       "URL": "https://www.hirunews.lk/338276/අද-ලෝක-පියවරුන්ගේ-දිනයයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=259"
}