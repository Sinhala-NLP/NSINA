{
       "Source": "hirunews",
       "Timestamp": "Sunday, 12 December 2021 - 17:48",
       "Headline": "කසළ තේ තොගයක් සමඟ පුද්ගලයකු අත්අඩංගුවට",
       "News Content": "නීත්‍යානුකූල බලපත්‍රයක් නොමැතිව Ceylon Tea නමින් කසළ තේ තොගයක් වෑන් රථයකින් ප්‍රවාහනය කල පුද්ගලයකු විශේෂ කාර්ය බලකාය ගම්පොල කඳවුරේ නිලධාරීන් කණ්ඩායමක් විසින් අත්අඩංගුවට ගෙන තිබෙනවා.\nගම්පොල කඳවුරේ නිලධාරීන්ට ලද තොරතුරකට අනුව සිදුකරන ලද වැටලීමකදීයි එම පුද්ගලයා අත්අඩංගුවට ගෙන ඇත්තේ.\nඑහි දී අපනයනය කිරීමේ අරමුණින්, ප්‍රවාහනය කළ කසළ තේ කිලෝ ග්‍රෑම් 6000 ක් සමඟ තේ ප්‍රවාහනය කළ වෑන් රථයත් පොලිස් භාරයට ගෙන තිබෙනවා.\nබූ වැලිකඩ පදිංචි වයස අවු. 34 ක් වූ අදාළ පුද්ගලයා වැඩිදුර විමර්ශන කටයුතු සඳහා දවුලගල පොලිස් ස්ථානය වෙත භාර දී තිබෙනවා.",
       "URL": "https://www.hirunews.lk/290799/කසළ-තේ-තොගයක්-සමඟ-පුද්ගලයකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1499"
}