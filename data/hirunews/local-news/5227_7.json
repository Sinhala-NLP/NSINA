{
       "Source": "hirunews",
       "Timestamp": "Thursday, 31 December 2015 - 23:34",
       "Headline": "\"රාජිත  ඇමතිතුමා  පාර්ලිමේන්තු වරප්‍රසාද පාවිච්චි කරලා ජනතාව නොමග යවනවා\"",
       "News Content": "රටේ සෞඛ්‍ය සේවාව හොදින් ක්‍රියාත්මක වීමට අවශ්‍ය නිසි නායකත්වයක් නොලැබෙන බව සමස්ත ලංකා වෛද්‍ය නිලධාරීන්ගේ සංගමය පවසනවා.\nඅද කොළඹ පැවති ප්‍රවෘත්ති සාකච්ඡාවකට එක්වෙමින් ඔවුන් චෝදනා කළේ සෞඛ්‍ය අමාත්‍ය රාජිත සේනාරත්න -  පාර්ලිමේන්තු වරප්‍රසාද පාවිච්චි කරමින් ජනතාව නොමග යවන බවයි.\nවෛද්‍ය ජයන්ත බණ්ඩාර - ප්‍රධාන ලේකම් - සමස්ත  ලංකා වෛද්‍ය නිලධාරීන්ගේ සංගමය\n\"සමස්ථ සෞඛ්‍ය සේවාව හරියට පවත්වාගෙන යාමට නම් හොද නායකත්වයක් තිබිය යුතුයි...නායකත්වය අපේ රටේ දැන් හරියට ලැබෙන්නේ නැහැ...2006 පස්සේ වැටුප් වැඩිවීමක් වුණේ නැහැ...අපි බලාපොරොත්තු වුනා මේ යහපාලන ආණ්ඩුවෙන් මේක කරයි කියලා...රාජිත සේනාරත්න ඇමතිතුමාට රැවටිලි කථා කියන්න අපි මින් ඉස්සරහට ඉඩතියන්නේ නැහැ...මාලබේ පෞද්ගලික වෛද්‍ය විදයාලය සම්බන්ධයෙන් බරපතල ගැටලු ඇති වෙලා තිබෙනවා...ඉතාම වංචාකාරී ආයතනයක්....පසුගිය ආණ්ඩුවටත් වඩා රාජිත සේනාරත්න ඇමති ඇතුළු නඩය රජයේ රෝහල් ලබා දෙන්න කටයුතු කරලා තිබෙනවා.... රාජිත සේනාරත්න ඇමතිතුමා ජනතාව නොමග යවනවා පාර්ලිමේන්තු වරප්‍රසාද පාවිච්චි කරලා.....වර්ථමාන ජනාධිපතිතුමාගේ අනුදැනුම ඇතිව මේ රාජ්‍ය ආයතන පෞද්ගලික අංශයට විකිණීමට රාජිත සේනාරත්න ඇමතිතුමාට තිබෙන බලය සහ අයිතිවාසිකම මොකක්ද.......රාජිත සේනාරත් ඇමතිතුමාට අපි කියනවා තමන්ගේ ලේලි අධ්‍යාපනය ලබන ආයතනට මැදිහත් වෙන්න ඔබතුමාට අයිතියක් නෑ..... රාජිත සේනාරත්න වගේ ඇමතිවරු ඉතාම අත්තනෝමතික විදිහට ප්‍රශ්න විසදනවා වෙනුවට වෛද්‍යවරුන්ට සහ වෘත්තිකයින්ට තර්ජනය කරනවා.....තර්ජනය කිරීම් නවත්තන්න ඕනේ.....මර්දනය කිරීම් නවත්තන්න ඕනේ....ඉල්ලීම් 6ක් මුල් කරගෙන අපි ඉදිරියේදී වැඩ වර්ජන ක්‍රියාමාර්ගයකට අවතීර්න වෙන්න තීරණය කරලා තිබෙනවා....\"\nමෙම චෝදනා සම්බන්ධයෙන් සෞඛ්‍ය අමාත්‍ය රාජිත සේනාරත්නගෙන් අප විමසීමක් කළා.\n\"අපි කිව්වා මේ දඩි බිඩියේ තීන්දු ගන්නේ නැතුව අපිත් එක්ක කථා කරමු කියලා....රජයේ වෛද්‍යවරු කියන්නේ වගකිවයුතු නිලධාරීන්....ඔවුන්ට වැඩ වර්ජනය කිරීමේදී බලපෑමක් තිබෙනවා...මොකද රෝගීන්ගේ ජීවිත අනතුරට පත් වෙනවා....නොයෙකුත් වෛද්‍ය නිලධාරීන්ගේ සංගමයේ ඔය එක එක ප්‍රකාශ ගැන අපි දන්නේ නෑ....\"",
       "URL": "https://www.hirunews.lk/123167/රාජිත-ඇමතිතුමා-පාර්ලිමේන්තු-වරප්‍රසාද-පාවිච්චි-කරලා-ජනතාව-නොමග-යවනවා",
       "Category": "Local News",
       "Parent URL": "https://www.hirunews.lk/local-news.php?pageID=5227"
}