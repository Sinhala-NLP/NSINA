{
       "Source": "hirunews",
       "Timestamp": "Wednesday, 16 February 2022 - 14:18",
       "Headline": "ගත වූ දින 15 තුළ සංචාරකයින් 50,000 ඉක්මවයි",
       "News Content": "මේ මස ගත වූ දින 15 තුළ මෙරටට පැමිණි සංචාරකයින්ගේ සංඛ්‍යාව 50,000 ඉක්මවා ඇති බව සංචාරක අමාත්‍යාංශය පවසනවා.\nඅද පෙරවරුවේ සංචාරක අමාත්‍ය ප්‍රසන්න රණතුංග කටුනායක බණ්ඩාරනායක ජාත්‍යන්තර ගුවන් තොටුපළේ නිරීක්ෂණ චාරිකාවකට එක්වුණා.\nමෙරටට පැමිණෙන සංචාරකයින් දෛනිකව ඉහළ යමින් පවතින නිසා තදබදය අවම කිරීම සඳහා ඔවුන්ට අවශ්‍ය පහසුකම් කඩිනමින් සලසා දීමට කටයුතු කරන ලෙසට එහිදී අමාත්‍යවරයා ගුවන් තොටුපළ බළධාරීන්ට උපදෙස් ලබා තිබෙනවා.\nසංචාරකයින් මෙරටට පැමිණි පසු නෙත ගැටෙන පළමු ස්ථානය ගුවන් තොටුපළ පරිශ්‍රය වීම හේතුවෙන් එය සියළු පහසුකම්වලින් සපිරි ආකර්ශනීය ස්ථානයක් ලෙස තැබීම වැදගත් බවයි අමාත්‍යවරයා නිලධාරීන්ට එහිදී සදහන් කර ඇත්තේ.",
       "URL": "https://www.hirunews.lk/297171/ගත-වූ-දින-15-තුළ-සංචාරකයින්-50000-ඉක්මවයි",
       "Category": "Local News",
       "Parent URL": "https://www.hirunews.lk/local-news.php?pageID=1353"
}