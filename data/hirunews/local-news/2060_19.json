{
       "Source": "hirunews",
       "Timestamp": "Saturday, 27 March 2021 - 7:38",
       "Headline": "ඉන්දියාවට පිහිණීමේ ගිනස් වාර්තාවට බාධා",
       "News Content": "පෝක් සමුද්‍ර සන්ධිය තරණය කිරීමේ ගිනස් වාර්තාව තැබීම සඳහා සිටි පිහිණුම් ක්‍රීඩකයින්ට අද (27) ඒ සඳහා අවස්ථාව නොලැබී තිබෙනවා.\nඒ, ඉන්දියාව සමඟ ජාත්‍යන්තර මට්ටමින් ඇති කර ගන්නා ලද එකඟතාවලට අවශ්‍ය ලිපි ලේඛනවල අඩුවක් හේතුවෙන්.\nඅද අලුයම මොවුන් පෝක් සමුද්‍ර සන්ධිය තරණය කිරීමට සිටි අතර ශ්‍රී ලංකා ගුවන් හමුදාව ඒ සඳහා අවශ්‍ය රාජ්‍ය තාන්ත්‍රික මට්ටමේ කටයුතු සිදුකරනු ලැබුවා.\nකෙසේ වෙතත්, පසුව ඔවුන්ට දන්වා ඇත්තේ ලිපි ලේඛනවල අඩුවක් හේතුවෙන් මෙය ප්‍රමාද වන බවයි.\nශ්‍රී ලංකා ගුවන් හමුදාවේ රොෂාන් අබේසුන්දර, පෝක් සමුද්‍ර සන්ධිය තරණය කිරීමට සිටි අතර තලෙයි මන්නාරමේ සිට ඉන්දියාවේ දනුෂ්කොඩි වෙරළ දක්වා පිහිණීමට සිටියේ මාතර සුජාතා විද්‍යාලයේ කේ.ඩබ්ලිව්. විහංගා නිල්මිණී, රාහුල විද්‍යාලයේ අභිමන් වෙල්ලප්පිලි සහ ෂෙශාන් අස්ලිම් ඉන්ජාඩ් යන සිසු සිසුවියන්.",
       "URL": "https://www.hirunews.lk/266666/ඉන්දියාවට-පිහිණීමේ-ගිනස්-වාර්තාවට-බාධා",
       "Category": "Local News",
       "Parent URL": "https://www.hirunews.lk/local-news.php?pageID=2060"
}