{
       "Source": "hirunews",
       "Timestamp": "Wednesday, 18 October 2017 - 9:59",
       "Headline": "මාස නවයක්‌ වයසැති තම දරුවා නිවසේ බිත්තියේ ගසා ඝාතනය කළ පියාට වැඩවරදී",
       "News Content": "මාස නවයක්‌ වයසැති තම දරුවා නිවසේ බිත්තියේ ගසා ඝාතනය කිරීමේ චෝදනාවට වරදකරු වූ පියකුට අධිකරණයෙන් ඊයේ(17) දඬුවම් නියම කළා.\nමොනරාගල පළාත්බද මහාධිකරණ විනිසුරුවරිය මෙසේ දඬුවම් නියම කළේ සෙවනගල සෙවනගලගම පදිංචිව සිටි හික්‌කඩුව විතානගේ අසංක සංජීව නමැති 36 හැවිරිදි  පුද්ගලයෙකුටයි.\nපවුල් ආරවුලක් හේතුවෙන් සිදු වූ මෙම සිද්ධිය 2007 ඔක්‌තෝබර් මස 21 වැනිදා බුත්තල වගුරුවෙල ප්‍රදේශයෙන් වාර්තා වුනා.\nසිද්ධිය වන අවස්ථාවේ මෙම පියා බීමත්ව සිට ඇති බවයි වාර්තාවන්නේ.\nමෙම පවුල් ආරවුල සිදුවන අවස්ථාවේ ඔවුන්ගේ දරුවා හඬා ඇති  බවත් ඊට උරණ වූ පියා  මාස නවයක්‌ වයසැති දරුවා මෙසේ  නිවසේ බිත්තියේ ගසා ඇති  බවත් පරීක්ෂණවලින් අනාවරණ වී තිබෙනවා.\nකෙසේ වෙතත් සිද්ධිය සම්බන්ධයෙන් අත්අඩංගුවට ගැනුණු එම පියා මාස තුනක් පමණ රිමාන්ඩ් බන්ධනාගාර ගතව සිට ඇප මත මුදා හැර තිබෙනවා.\nහිරෙන් නිදහස් වූ ඔහු පසුව වෙනත් කසාදයක් කරගෙන ඇති බවත් දරුවාගේ මරණය සම්බන්ධයෙන් වූ නඩුව වසර 10 පුරා පැවති බවත් අප වාර්තාකරු සඳහන් කළා.\nහික්‌කඩුව විතානගේ අදීප සංජීව නමැති මාස නවයක්‌ වයසැති දරුවාගේ දෙපාවලින් අල්ලා හිස බිත්තියේ ගසා ඝාතනය කිරීම පිළිබඳ නීතිපතිවරයා ,මෙම නඩුව පවරා තිබුනා.\nදීර්ඝ නඩු විභාගයකින් පසුව චූදිතයාව මිනිමැරීමේ චෝදනාවට වරදකරු කෙරුනා.",
       "URL": "https://www.hirunews.lk/173802/මාස-නවයක්‌-වයසැති-තම-දරුවා-නිවසේ-බිත්තියේ-ගසා-ඝාතනය-කළ-පියාට-වැඩවරදී",
       "Category": "Local News",
       "Parent URL": "https://www.hirunews.lk/local-news.php?pageID=4266"
}