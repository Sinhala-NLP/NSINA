{
       "Source": "hirunews",
       "Timestamp": "Wednesday, 19 April 2017 - 14:12",
       "Headline": "පැමිණිලි කරන්න එන අයගේ දරුවන්ටත් එක්ක නාඋල පොලිසියෙන් හොඳ සංග්‍රහයක් (ඡායාරූප)",
       "News Content": "දින හතක් තුළ මහනුවර - යාපනය ඒ නවය මාර්ගයේ රථවාහන රියදුරන් දැනුවත් කරමින් පන්දහසකට ආසන්න රියදුරන් පිරිසකට අළුයම් කාලයේ බෙලිමල් පානය කිරීමට කටයුතු සකස්කළ බව නාඋල පොලිසිය පවසනවා.\nමෙම වැඩපිළිවල යටතේ නාඋල පොලිස් බල ප්‍රදේශයෙන් රාත්‍රි රිය අනතුරු වාර්තා නොවූ බව ද නාඋල පොලිස්ථානාධිපති පොලිස් පරික්ෂක සුගත් බණ්ඩාර විජේසුන්දර මහතා සඳහන් කළා.\nදිනපතා අළුයම එකේ සිට තුන දක්වා ක්‍රියාත්මක කෙරෙන මෙම වැඩසටහන යටතේ රිය අනතුරුවලකා ගැනීම සම්බන්ධයෙන් රියදුරන් දැනුවත් කිරීම් ද සිදුකරන බව ස්ථානාධිපතිවරයා සඳහන් කළා.\nඋත්සව සමයේ ඒ නවය මාර්ගය භාවිත කරන විවිධ පළාත්වල රියදුරන් සිදුකරනු ලබන රථවාහන වැරදි අවම කිරීම මෙම වැඩපිළිවලේ අරමුණයි.\nනාඋල පොලිස්ථානයේ රාජකාරියේ නිරත නිළධාරීන් හා ස්ථානාධිපතිවරයාගේ පෞද්ගලික මුදලින් මෙම බෙල්මල් පාන ලබාදීම විශේෂත්වයක්.\nමීට අමතරව නාඋල පොලිසියට පැමිණෙන පැමිණිලිකරුවන්ට දිනපතා තේ පැන් සංග්‍රයක් හා ගුවන්විදුලිවලට සවන්දීමේ පහසුකම් පොලිස්ථානයේ සකසා තිබෙනවා.\nවිවිධ පැමිණිලි සම්බන්ධයෙන් පැමිණෙන වැඩිහිටියන්ගේ දරුවන් පොලිස්ථානයේ ගතකරන කාලය තුළ සෙල්ලම් කිරීම සඳහා සෙල්ලම් මිදුලක්ද සකසා තිබෙනවා.\nඡායාරූප - නාඋල ඉන්දික අරුණ කුමාර",
       "URL": "https://www.hirunews.lk/159503/පැමිණිලි-කරන්න-එන-අයගේ-දරුවන්ටත්-එක්ක-නාඋල-පොලිසියෙන්-හොඳ-සංග්‍රහයක්-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4557"
}