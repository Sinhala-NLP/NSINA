{
       "Source": "hirunews",
       "Timestamp": "Sunday, 09 July 2023 - 18:56",
       "Headline": "රිය අනතුරකින් වතු කම්කරු කාන්තාවන් 26ක් රෝහලේ",
       "News Content": "පූඩළුඔය - වහගොඩ දුනුකේදෙණිය ප්‍රදේශයේදී බස් රථයක් මාර්ගයෙන් ඉවතට පැන සිදුවූ රිය අනතුරකින් වතු කම්කරු කාන්තාවන් 26 දෙනෙකු තුවාල ලබා රෝහල් ගතකර තිබෙනවා.\nපොලිසිය සඳහන් කළේ අද පස්වරුවේ වතු කම්කරුවන් ප්‍රවාහනය කරන බස් රථය මෙලෙස අනතුරට ලක්ව ඇති බවයි.\nඅනතුරෙන් තුවාල ලැබූවන් කොත්මලේ රෝහලට ඇතුළත් කිරීමෙන් අනතුරුව දෙදෙනෙකු වැඩිදුර ප්‍රතිකාර සඳහා නාවලපිටිය රෝහලට ඇතුළත් කර තිබෙනවා.\nමේ අතර කලවාන රත්නපුර මාර්ගයේ හඟරංගල ප්‍රදේශයේදී අද දහවල් සිදු වූ රිය අනතුරකින් පුද්ගලයින් 06 දෙනෙකු තුවාල ලබා රෝහල් ගත කර තිබෙනවා.\nපොලීසිය සඳහන් කළේ මාර්ගයේ ගමන් කළ මෝටර් රථයක් වේගය පාලනය කර ගත නොහැකිව අසළ බස් නැවතුම්පොළක ගැටී මෙම අනතුර සිදුව ඇති බවයි.\nඑම අවස්ථාවේදී බස් නැවතුම්පොළේ රැදී සිටි පිරිසක් මෝටර් රථයේ ගැටී තුවාල ලබා තිබෙනවා.\nතුවාල ලැබූවන් අතර සරසවි සිසුන් කිහිපදෙනෙකුද සිටින බවයි වාර්තා වන්නේ. සිද්ධිය සම්බන්ධයෙන් මෝටර් රථයේ රියදුරු අත්අඩංගුවට ගෙන තිබෙනවා.",
       "URL": "https://www.hirunews.lk/340629/රිය-අනතුරකින්-වතු-කම්කරු-කාන්තාවන්-26ක්-රෝහලේ",
       "Category": "Local News",
       "Parent URL": "https://www.hirunews.lk/local-news.php?pageID=199"
}