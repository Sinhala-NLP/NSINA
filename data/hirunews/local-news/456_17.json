{
       "Source": "hirunews",
       "Timestamp": "Friday, 24 March 2023 - 16:09",
       "Headline": "තවත් ණය ශ්‍රී ලංකාවට",
       "News Content": "ලෝක බැංකුවෙන් සහ ආසියානු සංවර්ධන බැංකුවෙන් ඉදිරි දින කිහිපය ඇතුළත ඇමරිකානු ඩොලර් බිලියන 7 ක මුදලක් මෙරටට ලැබීමට නියමිත බව වාර්තා වෙනවා.\nජාත්‍යන්තර මුල්‍ය අරමුදල විසින් අපේ රට වෙත ලබා දීමට එකඟ වූ විස්තීර්ණ ණය පහසුකම ලැබුණු පසු මෙම ණය මුදල ලැබීමට නියමිත බවයි වාර්තා වන්නේ.\nලෝක බැංකුවෙන් සහ ආසියානු සංවර්ධ බැංකුවෙන් එම මුදල් ලැබිමට නියමිත බවයි සඳහන් වන්නේ.\nමේ පිළිබද සාච්චාවක් මෙරටට පැමිණ සිටින ලෝක බැංකුවේ නියෝජිතයන් සමඟ මුදල් රාජ්‍ය අමාත්‍යංශයේ දී පැවැත්වුණා.\nලෝක බැංකුවේ මෙරට අධ්‍යක්ෂිකා චියෝ කන්ඩා (Chiyo Kanda ) සහ මුදල් රාජ්‍ය අමාත්‍ය ආචාර්ය රංජිත් සියඹලාපිටිය ඊට එක්ව සිටියා.\nජාත්‍යන්තර මූල්‍ය අරමුදල මගින් ශ්‍රී ලංකාව වෙත විස්තීර්ණ ණය වාරිකය ලබා දීමෙන් අනතුරුව සිදු කළ පළමු සාකච්ඡාව මෙය වීම විශේෂත්වයක්.\nඑහි දී අදාළ ණය මුදල ලැබීමෙන් පසු ඉදිරි ආර්ථික කටයුතු සහ ලෝක බැංකුවේ සහාය හිමි වන ආකාරය පිළිබඳ දීර්ඝ වශයෙන් සාකච්ඡා කෙරුණා.",
       "URL": "https://www.hirunews.lk/330818/තවත්-ණය-ශ්‍රී-ලංකාවට",
       "Category": "Local News",
       "Parent URL": "https://www.hirunews.lk/local-news.php?pageID=456"
}