{
       "Source": "hirunews",
       "Timestamp": "Thursday, 15 June 2017 - 9:57",
       "Headline": "පන්නිපිටියේදී පාසල් සිසුවියක් දුම්රියට හිස තියයි (ඡායාරූප)",
       "News Content": "කොට්ටාව දුම්රිය ස්ථානය ආසන්නයේදී පාසල් සිසුවියක් කොළඹ කොටුව සිට අවිස්සාවේල්ල බලා ධාවනයවූ දුම්රියට පැන සිය දිවි හානිකරගෙන තිබෙනවා.\nමියගිය සිසුවිය වයස අවුරුදු 18 ක් වූ මාකුබුර,පන්නිපිටිය ප්‍රදේශයේ පදිංචි අයෙක්.\nඇය ලබන වසරේ උසස්පෙළ විභාගයට පෙනීසිටීමට නියමිතව සිටි කොළඹ ප්‍රධාන බාලිකා විද්‍යාලයක අධ්‍යාපනය ලැබූ සිසුවියක් බවයි පොලිසිය පැවසුවේ.\nමෘත ශරීරය හෝමාගම රෝහලේ මෘත ශරීරාගාරයේ තැන්පත් කර තිබෙනවා.",
       "URL": "https://www.hirunews.lk/163607/පන්නිපිටියේදී-පාසල්-සිසුවියක්-දුම්රියට-හිස-තියයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4469"
}