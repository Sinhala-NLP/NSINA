{
       "Source": "hirunews",
       "Timestamp": "Tuesday, 07 March 2023 - 15:38",
       "Headline": "අන්තරේ විරෝධතාව හේතුවෙන් පුරහල අවට රථවාහන තදබදයක්",
       "News Content": "මැතිවරණය කඩිනමින් පැවැත්වීම ඇතුලු ඉල්ලීම් කිහිපයක් මුල් කරගනිමින් අන්තර් විශ්වවිද්‍යාලයීය ශිෂ්‍යබල මණ්ඩලය මේ වනවිට ලිප්ටන් වටරවුම ආසන්නයේ විරෝධතාවක් ආරම්භ කර තිබෙනවා. ‍\nඔවුන් අද (07) දහවල් කොළඹ - කොටුව දුම්රියපල ඉදිරිපිටට රැස්වී මෙම විරෝධතාව දියත් කිරීමට සැළසුම් කර තිබුණත් පොලිසිය ඊට එරෙහිව ලබාගත් අධිකරණ නියෝග ඔවුන් වෙත කියවා දෙනු ලැබුවා.\nඉන් අනතුරුවයි ඔවුන් ලිප්ටන් වටරවුම අසළට පැමිණ මෙම විරෝධතාව ආරම්භ කළේ.\nඒ හේතුවෙන් මේ වනවිට කොළඹ - පුරහල අවට රථවාහන තදබදයක් හටගෙන ඇති බව හිරු වාර්තාකරුවන් සඳහන් කළා.",
       "URL": "https://www.hirunews.lk/329248/අන්තරේ-විරෝධතාව-හේතුවෙන්-පුරහල-අවට-රථවාහන-තදබදයක්",
       "Category": "Local News",
       "Parent URL": "https://www.hirunews.lk/local-news.php?pageID=491"
}