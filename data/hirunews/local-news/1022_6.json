{
       "Source": "hirunews",
       "Timestamp": "Thursday, 14 July 2022 - 13:53",
       "Headline": "මහාරාශ්ට්‍ර ප්‍රාන්තයේ ඉන්ධන මිල පහළට",
       "News Content": "ඉන්දියාවේ මහාරාශ්ට්‍ර ප්‍රාන්තයේ ඉන්ධන මිල අඩු කිරීමට ප්‍රාන්ත කැබිනට් මණ්ඩලය තීරණය කර තිබෙනවා.\nඒ අනුව පෙට්‍රල් ලීටරයක් ඉන්දීය රුපියල් 5කින් සහ ඩීසල් ලීටරයක් රුපියල් 3කින් අඩු කිරීමටයි සැලසුම් කර ඇත්තේ.\nමේ සඳහා වන බදු කප්පාදුව සඳහා ප්‍රාන්තයට වසරකට රුපියල් කෝටි 6,000ක් වැය වුව ද එමගින් සමස්ත උද්ධමනය පහත වැටෙන බව ප්‍රධාන අමාත්‍ය Eknath Shinde ප්‍රකාශ කර තිබෙනවා.\nමෙය සිදුවන්නේ ප්‍රාන්ත ප්‍රධාන අමාත්‍යවරයා ඉන්ධන මත පනවා ඇති එකතු කළ අගය මත බද්ද (vat) කපා හරින බව ප්‍රකාශ කිරීමෙන් සතියකට පසුවයි.\nඒ අනුව, එහි පෙට්‍රල් ලීටරයක් හෙට සිට ඉන්දීය රුපියල් 106ක් හෙවත් ශ්‍රී ලංකා රුපියල්  475කට පමණ මෙන්ම සහ ඩීසල් ලීටරයක් ඉන්දීය රුපියල් 94කට අලෙවි කෙරෙනු ඇති.\nමේ අතර ලෝක වෙළඳපොලේ බොරතෙල් මිල අද ඩොලර් 97 දක්වා තවදුරටත් පහත වැටුණා.\nබ්‍රෙන්ට් වර්ගයේ බොරතෙල් බැරලයක මිල පෙර දිනයට සාපේක්ෂව ඩොලර් 2 කට වඩා වැඩි මට්ටමකින් අඩු වී තිබූ අතර අද සටහන් වූයේ ඩොලර් 97 යි ශත 35 ක් ලෙසයි.\nඩබ්ලිව්.ටී.අයි. බොර තෙල් බැරලයක මිල ඩොලර් 94 ටත් වඩා අඩු මට්ටමක පැවතුණා.",
       "URL": "https://www.hirunews.lk/309962/මහාරාශ්ට්‍ර-ප්‍රාන්තයේ-ඉන්ධන-මිල-පහළට",
       "Category": "Local News",
       "Parent URL": "https://www.hirunews.lk/local-news.php?pageID=1022"
}