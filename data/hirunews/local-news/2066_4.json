{
       "Source": "hirunews",
       "Timestamp": "Wednesday, 24 March 2021 - 17:44",
       "Headline": "කෙසෙල්වත්ත දිනුකගේ දේහය ආදාහනය කෙරේ - සුසාන භූමියේ ගේට්ටු වසයි",
       "News Content": "පුද්ගල ඝාතන චෝදනා ඇතුළු අපරාධ රැසකට සම්බන්ධ බවට චෝදනා එල්ල වූ රාජපක්ෂ ආරච්චිගේ දිනුක මධුෂාන් හෙවත්, කෙසෙල්වත්ත දිනුකගේ අවසන් කටයුතු අද මීගමුව නගර සභා පොදු සුසාන භූමියේදී සිදුකෙරුණා.\nඒ ඩුබායිහි දී ජිවිතක්ෂයට පත්ව පසුගිය 18 වනදා දිවයිනට රැගෙන ආ දේහය පිළිබඳ ඩී.එන්.ඒ හා ඇගිලි සලකුණු පරීක්ෂණ වාර්තා අනුව, ඔහු කෙසෙල්වත්තේ දිනුක බවට තහවුරු වීමෙන් අනතුරුවයි.\nඅවසන් කටයුතු සිදුකරන අවස්ථාවට ඔහුගේ මව ඇතුළු ඥාතීන් මෙන්ම ප්‍රදේශවාසීන් විශාල පිරිසක් ද එම ස්ථානයට පැමිණ තිබෙනවා.\nමීගමුව රෝහලේ තිබූ දේහය රිය පෙරහරකින් පොදු සුසාන භූමියට රැගෙන ආ අතර පසුව සුසාන භූමියෙහි ප්‍රධාන පිවිසුම වසා දමන ලෙසට දිනුකගේ ඥාතීන් ඉල්ලීමක් කර තිබෙනවා.\nඒ ප්‍රතිවිරුද්ධ පාර්ශවයක් පැමිණ කිසියම් අනතුරක් සිදුකළ හැකි බවට ඇති වූ සැකය මතයි.",
       "URL": "https://www.hirunews.lk/266415/කෙසෙල්වත්ත-දිනුකගේ-දේහය-ආදාහනය-කෙරේ-සුසාන-භූමියේ-ගේට්ටු-වසයි",
       "Category": "Local News",
       "Parent URL": "https://www.hirunews.lk/local-news.php?pageID=2066"
}