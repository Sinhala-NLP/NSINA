{
       "Source": "hirunews",
       "Timestamp": "Friday, 02 June 2023 - 14:22",
       "Headline": "මීනගයා දුම්රියේ දරුවා තවත් වසර තුනක් අධීක්ෂණයට",
       "News Content": "මඩකලපුව බලා ධාවනය වීම සඳහා කොළඹ කොටුව දුම්රිය ස්ථානයේ නවතා තිබූ මීනගයා දුම්රියේ වැසිකිලියක දමාගිය බිළිඳා තවත් වසර තුනක් පරිවාස අධීක්ෂණයට යටත් කරන ලෙස අධිකරණය නියෝග කර තිබෙනවා.\nඒ, අද එම නඩුව කොටුව මහේස්ත්‍රාත් තිළිණ ගමගේ හමුවේ කැදවූ අවස්ථාවේදියි.\nදරුවාගේ පෝෂණය, සෞඛ්‍ය සහ අධ්‍යාපනය නිසි පරිදි සිදුවන්නේ ද යන්න නිරීක්ෂණය කළ යුතු බවද එහිදී මහේස්ත්‍රාත්වරයා පරිවාස නිලධාරීන්ට උපදෙස් ලබා දී තිබෙනවා.\nඇප මත මුදාහැර සිටින බිළිදාගේ දෙමව්පියන් අද අධිකරණය ඉදිරියේ පෙනී සිටි අතර, මෙහිදී දරුවාගේ මව සහ පියා වෙනුවෙන් පෙනී සිටි නීතීඥවරිය දැනුම්දුන්නේ මේ වනවිට එම යුවළ විවාහ වී ඇති බවයි.\nඑමෙන්ම පියා රැකියාවක නිරතවෙමින් දරුවාගේ ආහාරපාන ඇතුලු අවශ්‍යතා සියල්ල ඉටු කරන බවත් අධිකරණයට දැනුම් දී තිබෙනවා.",
       "URL": "https://www.hirunews.lk/336875/මීනගයා-දුම්රියේ-දරුවා-තවත්-වසර-තුනක්-අධීක්ෂණයට",
       "Category": "Local News",
       "Parent URL": "https://www.hirunews.lk/local-news.php?pageID=299"
}