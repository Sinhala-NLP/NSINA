{
       "Source": "hirunews",
       "Timestamp": "Monday, 06 February 2017 - 6:58",
       "Headline": "වාරියපොළ දී පුද්ගලයෙකුට අමානුෂික ලෙස පහරදුන් හැටි",
       "News Content": "වාරියපොල බස් නැවතුම් පොළේදී තරුණියෙක විසින් තරුණයෙකුට පහර දීමේ සිද්ධියක් පිළිබඳව මීට පෙර සමාජය පුරා දැඩි කථාබහකට ලක්වුණා.\nමේ අතර ඊයේ වාරියපොළ බස් නැවතුම් පොළේදීම තවත් පහරදීමක් සිදුවුණා.\nකිසියම් පුද්ගලයෙකු ජංගම දුරකතනයකින් මෙම සිද්ධිය පටිගත කර තිබුණේ වාරියපොල බස් නැවතුම් පළේදී.\nත්‍රිරෝද රථයකින් බැස පැමිණි පුද්ගලයෙකු බස් නැවතුම්පළ අසල සිටි තරුණයෙකුට පහර දෙන ආකාරය එහි දැක්වෙනවා.\nපහරදී තල්ලු කර දැමුණු තරුණයා ඒ අසලින් ගමන් කළ ත්‍රිරෝද රථයකට යට වුවත් ත්‍රිරෝද රථ රියදුරා ක්ෂණිකව රථය නවත්වා ගැනිම හේතුවෙන් එම තරුණයා බරපතළ අනතුරකට ලක්වූයේ නැහැ.\nපහර දුන් පුද්ගලයා තමන් පැමිණි ත්‍රිරෝද රථයෙන්ම එම ස්ථානයෙන් පළායන අයුරුද දැකගත හැකිවුණා.\nඊයේ පස්වරුවේ මෙම පහර දීම සිදුව ඇති අතර සිද්ධිය සම්බන්ධයෙන් මේ වනතුරු පොලිසියට පැමිණිල්ලක් සිදුකර නැහැ.",
       "URL": "https://www.hirunews.lk/153744/වාරියපොළ-දී-පුද්ගලයෙකුට-අමානුෂික-ලෙස-පහරදුන්-හැටි",
       "Category": "Local News",
       "Parent URL": "https://www.hirunews.lk/local-news.php?pageID=4675"
}