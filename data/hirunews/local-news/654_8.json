{
       "Source": "hirunews",
       "Timestamp": "Tuesday, 20 December 2022 - 17:13",
       "Headline": "අද රාත්‍රියේ ප්‍රදේශ රැසකට වැසි",
       "News Content": "බස්නාහිර, සබරගමුව, මධ්‍යම සහ වයඹ පළාත්වලට මෙන්ම ගාල්ල සහ මාතර දිස්ත්‍රික්කවලට පස්වරුවේ දී හෝ රාත්‍රී කාලයේ දී වැසි හෝ ගිගුරුම් සහිත වැසි ඇති විය හැකි බව කාලගුණ විද්‍යා දෙපාර්තමේන්තුව පවසනවා.\nඑසේම උතුර, නැගෙනහිර, ඌව සහ උතුරුමැද පළාත්වලටද විටින් විට වැසි අපේක්ෂා කරන බවයි එම දෙපාර්තමේන්තුව සඳහන් කළේ.\nමේ අතර දකුණු බෙංගාල බොක්ක මුහුදු ප්‍රදේශයේ පවතින අඩුපීඩන කලාපය ඉදිරි දින තුන ඇතුළත දී බටහිරට බරව වයඹ දෙසට ගමන් කරමින් මෙරට වෙරළ තීරය වෙත ළඟා විය හැකියි.\nඒ අනුව බෙංගාල බොක්ක මුහුදේ සහ අරාබි මුහුදේ සුළඟේ වේගය පැයට කිලෝමීටර 60 දක්වා ඉහළ යා හැකි බැවින් එම මුහුදු ප්‍රදේශ විටින් විට රළු විය හැකි බවයි කාලගුණ විද්‍යා දෙපාර්තමේන්තුව සඳහන් කළේ.",
       "URL": "https://www.hirunews.lk/323137/අද-රාත්‍රියේ-ප්‍රදේශ-රැසකට-වැසි",
       "Category": "Local News",
       "Parent URL": "https://www.hirunews.lk/local-news.php?pageID=654"
}