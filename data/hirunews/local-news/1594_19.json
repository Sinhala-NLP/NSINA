{
       "Source": "hirunews",
       "Timestamp": "Sunday, 31 October 2021 - 5:39",
       "Headline": "ප්‍රදේශ රැසකට අදත් වැසි",
       "News Content": "අද දිනයේදීත් දිවයිනේ ප්‍රදේශ රැසකට වැසි ඇතිවන බව  කාලගුණ විද්‍යා දෙපාර්තමේන්තුව පවසනවා.\nදිවයින ආසන්නයේ පැවති අඩු පීඩන  කලාපය තවදුරටත් ශ්‍රී ලංකාව ආශ්‍රිතව ස්ථානගතව පවතින බවයි එම දෙපාර්තමේන්තුව නිවේදනය කළේ.\nඋතුර, උතුරු මැද, වයඹ, නැගෙනහිර සහ ඌව පළාත්වල විටින් විට වැසි හෝ ගිගුරුම් සහිත වැසි ඇතිවිය හැකියි.\nදිවයිනේ සෙසු ප්‍රදේශවල විශේෂයෙන් සවස් කාලයේදී හෝ රාත්‍රී කාලයේදී තැනින් තැන වැසි හෝ ගිගුරුම් සහිත වැසි ඇති වනවා.\nඋතුර, උතුරු මැද, වයඹ, මධ්‍යම, සබරගමුව සහ ඌව පළාත්වලත් ත්‍රිකුණාමලය දිස්ත්‍රික්කයේත් ඇතැම් ස්ථානවලට මිලිමීටර් 100ට වැඩි තද වැසි ද ඇතිවිය හැකියි.\nගිගුරුම් සහිත වැසි සමග ඇතිවිය හැකි තාවකාලික තද සුළංවලින් සහ අකුණු මගින් සිදුවන අනතුරු අවම කර ගැනීමට අවශ්‍ය පියවර ගන්නා ලෙසටයි ජනතාවගෙන් ඉල්ලා සිටින්නේ.",
       "URL": "https://www.hirunews.lk/286553/ප්‍රදේශ-රැසකට-අදත්-වැසි",
       "Category": "Local News",
       "Parent URL": "https://www.hirunews.lk/local-news.php?pageID=1594"
}