{
       "Source": "hirunews",
       "Timestamp": "Saturday, 27 January 2018 - 12:07",
       "Headline": "රිය අනතුරු දෙකකින් පුද්ගලයන් දෙදෙනෙකු ජීවිතක්ෂයට",
       "News Content": "බෙලිඅත්ත - හක්මන මාර්ගයේ වටරක්ගොඩ වංගුව අසළ දී හක්මන දෙසට ධාවනය වූ යතුරුපැදියක් පාලනය කර ගත නොහැකිව මාර්ගයෙන් ඉවතට පැන සිදුවූ අනතුරෙන් යතුරුපැදිකරු ජීවිතක්ෂයට පත්වී තිබෙනවා.\nඊයේ අලූයම සිදුවූ මෙම අනතුරෙන් තුවාල ලැබූ යතුරුපැදිකරු බෙලිඅත්ත - හත්බෝධිය රෝහලට ඇතුළත් කිරීමෙන් අනතුරුව මිය ගිය බවයි පොලීසිය සඳහන් කළේ.\nමෙලෙස ජීවිතක්ෂයට පත්ව ඇත්තේ 28 හැවිරිදි බෙලිඅත්ත - වටරක්ගොඩ ප්‍රදේශයේම පදිංචි පුද්ගලයෙක්.\nමේ අතර, ඊයේ (26) රාත්‍රියේ ගිරිඋල්ල - පුස්කොළදෙනිය ප්‍රදේශයේ සිදුවූ රිය අනතුරකින් 28 හැවිරිදි ගිරිඋල්ල ප්‍රදේශයේම පදිංචිකරුවෙක් ජීවිතක්ෂයට පත්වුණා.",
       "URL": "https://www.hirunews.lk/182174/රිය-අනතුරු-දෙකකින්-පුද්ගලයන්-දෙදෙනෙකු-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=4106"
}