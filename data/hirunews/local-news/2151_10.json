{
       "Source": "hirunews",
       "Timestamp": "Friday, 12 February 2021 - 18:43",
       "Headline": "ඝාතනය කර යතුරුපැදියක ගැට ගසා ඔයකට දැමූ පුද්ගලයෙකුගේ අස්ථි කොටස් හමුවේ",
       "News Content": "ඝාතනය කර යතුරුපැදියක ගැටගසා තිබු පුද්ගලයෙකුගේ අස්ථි කොටස් සහිත සිරුරක් හොරණ මීවනපලාන ප්‍රදේශයේ මාවක් ඔයේ තිබී සොයා ගෙන තිබෙනවා.\nඊයේ රාත්‍රියේ එම ඔයෙහි මසුන් ඇල්ලීම සඳහා ගොස් සිටි පුද්ගලයන් දෙදෙනෙකු එය නිරීක්ෂණය කර ඒ පිළිබඳ දැනුම් දුන් බවයි පොලීසිය සඳහන් කළේ.\nපසුව එම ස්ථානයට ගොස් මළ සිරුර නිරීක්ෂණය කරන අවස්ථාවේදී එය දැඩි ලෙස දියවී ගොස් අස්ථි කොටස් පමණක් තිබී ඇති අතර, ලණුවක ආධාරයෙන් යතුරුපැදියකට සිරුර ගැට ගසා තිබූ බව පොලීසිය කියා සිටියා.\nඝාතනය කර ඇති පුද්ගලයා කවුරුන්ද යන්න සහ සිද්ධියට සම්බන්ධ පුද්ගලයින් මෙතෙක් අනාවරණ වී නොමැති අතර, සිද්ධිය සම්බන්ධයෙන් පොලිස් කණ්ඩායම් කිහිපයක් පරීක්ෂණ සිදුකරනු ලබනවා.\nපොලීසිය සැක කරන්නේ මීට මසකට පමණ ඉහතදී මෙම ඝාතනය සිදුවන්නට ඇති බවයි.\nඅදාළ යතුරුපැදියේ ලියාපදිංචි අංක තහඩු ද නොතිබුණු බව පොලීසිය සඳහන් කළා.",
       "URL": "https://www.hirunews.lk/262437/ඝාතනය-කර-යතුරුපැදියක-ගැට-ගසා-ඔයකට-දැමූ-පුද්ගලයෙකුගේ-අස්ථි-කොටස්-හමුවේ",
       "Category": "Local News",
       "Parent URL": "https://www.hirunews.lk/local-news.php?pageID=2151"
}