{
       "Source": "hirunews",
       "Timestamp": "Sunday, 31 October 2021 - 6:43",
       "Headline": "අවි ආයුධ සහ මත්ද්‍රව්‍ය ළඟ තබාගෙන සිටි 13ක් අත්අඩංගුවට",
       "News Content": "යාපනය වැල්වැටිතුරෙයි ප්‍රදේශයේ නිවසක අවි ආයුධ සහ මත්ද්‍රව්‍ය ළඟ තබාගෙන සිටි පුද්ගලයන් 13 දෙනෙකු පොලිස් අත්අඩංගුවට ගෙන තිබෙනවා.\nඅවි ආයුධ ළඟ තබාගෙන සිටින කණ්ඩායමක් උපන්දින සාදයක් පවත්වන බවට ලැබුණු තොරතුරකට අනුව කළ වැටලීමකදීයි ඊයේ පස්වරුවේ මෙම සැකකරුවන් අත්අඩංගුවට පත්වී ඇත්තේ.\nඔවුන් සතුව තිබී කඩු හතරක්, යතුරුපැදි දෙකක්, යතුරුපැදි සහ පාපැදි චේන්  යොදා ගනිමින් පහරදීමට සකස් කළ ආයුධ දෙකක් අයිස් සහ ගංජා ද අත්අඩංගුවට ගෙන තිබෙනවා.\nවැල්වැටිතුරෙයි ප්‍රදේශයේ පදිංචි මෙම පුද්ගලයන් අවුරුදු 20ත් 40ත් අතර වයස්වල පසුවනවා.\nසැකකරුවන් පසුගිය දිනවල යාපනයේ ක්‍රියාත්මක වූ සන්නද්ධ කල්ලියක සාමාජිකයන් ද නැතහොත් වෙනත් කණ්ඩායමක් ද යන්න සොයා පොලිස් පරීක්ෂණ ක්‍රියාත්මකයි.\nසැකකරුවන් පේදුරුතුඩුව මහේස්ත්‍රාත් අධිකරණයට ඉදිරිපත් කිරීමට නියමිත අතර වැල්වැටිතුරෙයි පොලිසිය පරීක්ෂණ සිදුකරනවා.",
       "URL": "https://www.hirunews.lk/286559/අවි-ආයුධ-සහ-මත්ද්‍රව්‍ය-ළඟ-තබාගෙන-සිටි-13ක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1594"
}