{
       "Source": "hirunews",
       "Timestamp": "Wednesday, 26 April 2017 - 7:58",
       "Headline": "පීඩාවට පත්වූ මීතොටමුල්ලේ, තවත් 65 කට නව නිවාස",
       "News Content": "මීතොටමුල්ල කසළ කන්ද නාය යෑමෙන් අහිමි වු නිවාස 65ක පදිංචිකරුවන් වෙනුවෙන් නව නිවාස ලබාදීම ජනාධීපති මෛත්‍රීපාල සිරිසේන අතින් ආපදා කළමනාකරණ අමාත්‍යාංශ ශ්‍රවණාගාරයේදි ඊයේ සිදු කෙරුනා.\nමෙම නිවාස වෙනුවෙන් රජය රුපියල් ලක්ෂ 3920ක මුදලක් වැය කර ඇති බවයි ජනාධිපති මාධ්‍ය ඒකකය සදහන් කළේ.\nනිවාස හිමියන්ට ගෘහ භාණ්ඩ මිලදී ගැනිම සදහා එක් අයෙකුට රුපියල් ලක්ෂ දෙක හමාරක මුදලක් ලබා දෙනු ඇති.\nඅහිමි වු නිවාසවල තක්සේරු කටයුතු සිදු කිරිමෙන් පසු වැඩි වටිනාකමක් පවතින්නේ නම් නිවාසවලට අමතරව එම පවුල් වෙත මුදල් ලබාදිමටද නියමිතයි.\nමෙහි පළමු අදියර යටතේ නිවාස ලබා ගැනිමට කැමැත්ත පළ කල පවුල් 30 ක් වෙනුවෙන් නිවාස ලබාදීමද පසුගියදා සිදු කෙරුනා.\nයුද්ධයේදි මියගිය සහ අබාධිත වු ත්‍රිවිධ හමුදාවේ රණවිරුවන්ගේ සහ සිවිල් ආරක්ෂක බලකායේ සමාජිකයින්ගේ දු දරුවන් 82 සදහා ශිෂ්‍යත්ව ප්‍රදානය කිරිමද ඊයේ සිදුකෙරුණේ ජනාධිපති මෛත්‍රීපාල සිරිසේනගේ ප්‍රධානත්වයෙන්.",
       "URL": "https://www.hirunews.lk/159984/පීඩාවට-පත්වූ-මීතොටමුල්ලේ-තවත්-65-කට-නව-නිවාස",
       "Category": "Local News",
       "Parent URL": "https://www.hirunews.lk/local-news.php?pageID=4547"
}