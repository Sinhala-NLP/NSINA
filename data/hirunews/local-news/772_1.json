{
       "Source": "hirunews",
       "Timestamp": "Friday, 28 October 2022 - 16:29",
       "Headline": "තිරිඟු පිටි මිලේ අඩුවක්?",
       "News Content": "දෙසැම්බර් 31 දක්වා විවෘත ගිනුම් යටතේ ආනයනයටත් අවසර.\nපිටකොටුව තොග වෙළදපොලේ තිරිඟු පිටි කිලෝග්‍රෑමයක මිල රුපියල් 250 දක්වා අඩු වී ඇති බව අත්‍යවශ්‍ය ද්‍රව්‍ය ආනයනකරුවන්ගේ සංගමය පවසනවා.\nඑම සංගමයේ මාධ්‍ය ප්‍රකාශක නිහාල් සෙනෙවිරත්න කියා සිටියේ වෙළඳ අමාත්‍ය නලීන් ප්‍රනාන්දු සමඟ අද (28) පැවති සාකච්ඡාවකදී විවෘත ගිනුම් හරහා මාස දෙකක කාලයක් සඳහා තිරිඟු පිටි ආනයනය කිරීමට අවසර හිමිවූ බවයි. ඒ අනුව මෙම මිල ඉදිරියට නොවෙනස්ව පවතිනු ඇති බව ඔහු සඳහන් කළා.\nමේ අතර වෙළඳ, වාණිජ හා ආරක්ෂක සුරක්ෂිතතා අමාත්‍යංශය ද නිවේදනයක් නිකුත් කරමින් සඳහන් කළේ ඉදිරි උත්සව සමයේදී හිඟයකින් තොරව භාණ්ඩ ජනතාවට ලබා දීමට කටයුතු කරන බවයි.\nඑමෙන් ම ඉදිරියේදී භාණ්ඩ මිල ගණන් තවදුරටත් අඩු කිරීමට බලාපොරොත්තු වන බවද එම අමාත්‍යංශය සඳහන් කළා.\nමේ අතර මහ කන්නය සඳහා මෙරටට ආනයනය කළ මෙටි්‍රක් ටොන් 13,000 ක පළමු යූරියා තොගය ගොඩබෑමේ කටයුතු අද සිදුකෙරුණා.",
       "URL": "https://www.hirunews.lk/319063/තිරිඟු-පිටි-මිලේ-අඩුවක්",
       "Category": "Local News",
       "Parent URL": "https://www.hirunews.lk/local-news.php?pageID=772"
}