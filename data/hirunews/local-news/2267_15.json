{
       "Source": "hirunews",
       "Timestamp": "Friday, 18 December 2020 - 14:20",
       "Headline": "මධ්‍යම සංස්කෘතික අරමුදලට අයත් කෞතුකාගාර අනිද්දා සිට විවෘතයි",
       "News Content": "මධ්‍යම සංස්කෘතික අරමුදලට අයත් සියලුම කෞතුකාගාර අනිද්දා සිට දේශීය සහ විදේශීය සංචාරකයින් සඳහා විවෘත කරනු ලබන බව මධ්‍යම සංස්කෘතික අරමුදල පවසනවා.\nකොරෝනා වසංගත තත්ත්වය හේතුවෙන් මෙම කෞතුකාගාර පසුගිය දින කිහිපයේදී වසා දමා තිබුණා.\nකෙසේ වෙතත් ඉදිරියේදී සංචාරකයින් සඳහා ගුවන්තොටුපල විවෘත කරන බැවින් මෙලෙස පොළොන්නරුව, සීගිරිය, කතරගම, ගාල්ල, මහනුවර, අනුරාධපුරය යන ප්‍රදේශවල පිහිටි මධ්‍යම සංස්කෘතික අරමුදල යටතේ පාලනය වන සියලුම කෞතුකාගාර සෞඛ්‍ය නිර්දේශ යටතේ අනිද්දා විවෘත කරන බවයි එමගින් නිකුත් කළ නිවේදනයක දැක්වෙන්නේ.",
       "URL": "https://www.hirunews.lk/257334/මධ්‍යම-සංස්කෘතික-අරමුදලට-අයත්-කෞතුකාගාර-අනිද්දා-සිට-විවෘතයි",
       "Category": "Local News",
       "Parent URL": "https://www.hirunews.lk/local-news.php?pageID=2267"
}