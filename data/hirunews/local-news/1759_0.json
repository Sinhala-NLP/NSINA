{
       "Source": "hirunews",
       "Timestamp": "Thursday, 12 August 2021 - 14:41",
       "Headline": "මහනුවර, නුවරඑළිය සහ රත්නපුරට නායයාමේ අනතුරු ඇගවීම්",
       "News Content": "මහනුවර, නුවරඑළිය සහ රත්නපුර දිස්ත්‍රික්කවලට අදාළව නායයාම් අනතුරු ඇගවීම් නිකුත් කර තිබෙනවා.\nජාතික ගොඩනැගිලි පර්යේෂණ සංවිධානය සඳහන් කළේ මහනුවර දිස්ත්‍රික්කයේ පස්බාගේ කෝරලේ, ගඟ ඉහළ කෝරලේ, දොලුව, දෙල්තොට, උඩුපලාත සහ උඩුනුවර යන ප්‍රාදේශීය ලේකම් කොට්ඨාශ සහ නුවරඑළිය දිස්ත්‍රික්කයේ අඹගමුව ප්‍රාදේශීය ලේකම් කොට්ඨාශයටත්, රත්නපුර දිස්ත්‍රික්කයේ කුරුවිට සහ රත්නපුර ප්‍රාදේශීය ලේකම් කොට්ඨාශවලටත් මෙලෙස නායයාමේ අනතුරු ඇගවීම් නිකුත් කර ඇති බවයි.\nමේ වනවිට ලක්ෂපාන, කැනියොන්, මාවුස්සාකැලේ, විමලසුරේන්ද්‍ර සහ පොල්ගොල්ල ජලාශවල වාන්දොරටු විවෘත කර ඇති බව ද ආපදා කළමනාකරණ මධ්‍යස්ථානය සඳහන් කළා.",
       "URL": "https://www.hirunews.lk/279520/මහනුවර-නුවරඑළිය-සහ-රත්නපුරට-නායයාමේ-අනතුරු-ඇගවීම්",
       "Category": "Local News",
       "Parent URL": "https://www.hirunews.lk/local-news.php?pageID=1759"
}