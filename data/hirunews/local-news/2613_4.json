{
       "Source": "hirunews",
       "Timestamp": "Friday, 03 July 2020 - 15:42",
       "Headline": "මර්වින් ජානාගේ ලක්ෂ 1400ක් බැරවූ ගිණුමක් සොයා ගනී (වීඩියෝ)",
       "News Content": "බන්ධනාගාර ගත කර සිටින මත්ද්‍රව්‍ය ජාවාරම්කරුවෙකු වන ජනිත් හෂාන් විමලවීර හෙවත් මර්වින් ජානාට අයත් රුපියල් ලක්ෂ 1400ක් බැර වූ ගිණුමක් පොලීසිය සොයා ගෙන තිබෙනවා.\nඔහුගේ නියෝජිතයෙකුගේ නිවසේ පදිංචිව සිටින පුද්ගලයෙකුගේ නමට අදාළ ගිණුම විවෘත කර තිබූ බවයි බස්නාහිර පළාත භාර ජ්‍යෙෂ්ඨ නියෝජ්‍ය පොලිස්පති දේශබන්දු තෙන්නකෝන් පොලිස් මූලස්ථානයේ අද පැවති මාධ්‍ය හමුවකදී සඳහන් කළේ.\nමර්වින් ජානා නමැත්තා කුප්‍රකට මත්ද්‍රව්‍ය ජාවාරම්කරුවෙකු වන අගුලානේ කුඩු අංජු නැමැත්තාගේ ගෝලයෙකු වන අතර, මොරටුව සොයිසාපුර ප්‍රදේශයේ ආපනශාලාවකට වෙඩි තැබීමේ සිද්ධිය ද මෙහෙයවා ඇත්තේ අඟුලානේ කුඩු අංජු බවටයි හෙළි වුණේ.\nඑසේම, මත්ද්‍රව්‍ය ජාවාරම්කරුවන්ගේ මුදල් ඉතා සූක්ෂමව බැංකුගත කිරීමේ කටයුත්තක නිරතවූ විශ්‍රාමික බැංකුකරුවෙකු ද බොරලැස්ගමුව - වේරහැර ප්‍රදේශයේදී අත්අඩංගුවට ගැනීමට පොලීසිය සමත් වී තිබෙනවා.",
       "URL": "https://www.hirunews.lk/244593/මර්වින්-ජානාගේ-ලක්ෂ-1400ක්-බැරවූ-ගිණුමක්-සොයා-ගනී-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2613"
}