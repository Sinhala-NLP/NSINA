{
       "Source": "hirunews",
       "Timestamp": "Monday, 31 August 2020 - 13:32",
       "Headline": "හන්තොටුව කණිටු විදුහලේ දරුවන්ගේ නැණස පාදන රාත්‍රී පන්තිය (වීඩියෝ)",
       "News Content": "තම ගම්මානයේ පවතින ආර්ථික ගැටලු හොඳින් හඳුනා ගෙන ඊට උචිත ආකාරයෙන් රාත්‍රී කාලයේදී නොමිළේ අතිරේක පන්ති පවත්වා සිසු දරුවන්ගේ නැණස පාදන අපූරු පාසලක් පිළිබඳව අපට මාතර - පිටබැද්දර ප්‍රදේශයෙන් වාර්තා වුණා.\nදෙණියාය අධ්‍යාපන කලාපයට අයත් මාතර - පිටබැද්දර හත්තොටුව කණිටු විදුහලට සිප් සතර හැදෑරීමට පැමිණෙන්නේ ආර්ථික අපහසුතා රැසක් මැද දිවි ගෙවන අවට ප්‍රදේශවල ජීවත් සිසු දරුවන්.\nපවතින ආර්ථික තත්ත්වය හමුවේ අතිරේක පන්ති සඳහා සහභාගීවීමට මේ දරුවන්ට ඇත්තේ සීමිත අවස්ථාවක්.\nමේ කරුණ හොඳින් අවබෝධ කර ගැනීමට 2017 වසරේදී පාසලේ නව විදුහල්පතිවරයා ලෙස පත්වී පැමිණෙන සුනිල් ගමගේ මහතාට හැකි වනවා.\nඒ අනුව 2018 වසරේ සිට දිනපතා පස්වරු 6 සිට රාත්‍රී 9 දක්වා පාසලේ 10,11 වසරවල දරුවන්ට නොමිලේ අතිරේකව අධ්‍යාපනය ලබාදීමට ඔහු උත්සුක වනවා.\nඒ සඳහා දෙණියාය අධ්‍යාපන අධ්‍යක්ෂිකාව ඇතුළු පිරිසගෙන්ද හිමි වන්නේ නොමද සහයක්.\nමේ දවස්වල පාසලින් පසුව පැවැත්වෙන රාත්‍රී අතිරේක පන්තිය මගින් අපිට විශාල දැනුමක් ලැබෙනවා.\nඇත්තටම ඒක ලොකු පිටිවහලක් වෙනවා එළැඹෙන අ.පො.ස. සාමාන්‍ය පෙළ විභාගයට පහසුවෙන් මුහුණ දීමට.\nරාත්‍රී කාලයේ පාසල පැමිණෙන දරුවන්ගේ ආරක්ෂාව සඳහා දෙමාපියන්ගේ සහය ඇතිව වැඩපිළිවෙළක්ද ක්‍රියාත්මකයි.\nදරුවන්ගේ අධ්‍යාපන කටයුතු නිමවනතෙක් පාසලේ නඩත්තු කටයුතු ඇතුළු දෑ වෙනුවෙන් වෙහෙසෙන දෙමාපියන් දරුවන්ට සහ ගුරුවරුන්ට තේ පැන්වලින් සංග්‍රහ කිරීමට ද අමතක කරන්නේ නැහැ.\nබොහෝ කටයුතු මුදලට පමණක් සීමා වී ඇති වත්මන් සමාජය තුළ සුවහසක් දරු දැරියන්ගේ හෙට දවස වෙනුවෙන් සිය කාලය, ශ්‍රමය කැපකරන මෙම ගුරුවරු රටටම ලබාදෙන් මහඟු ආදර්ශයක්...",
       "URL": "https://www.hirunews.lk/249067/හන්තොටුව-කණිටු-විදුහලේ-දරුවන්ගේ-නැණස-පාදන-රාත්‍රී-පන්තිය-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2487"
}