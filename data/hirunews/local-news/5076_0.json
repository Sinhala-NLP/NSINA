{
       "Source": "hirunews",
       "Timestamp": "Sunday, 24 April 2016 - 11:04",
       "Headline": "අත්බෝම්බයක් සමග හමුවු හැඳුනුම්පතේ හිමිකරු කියපු කථාව",
       "News Content": "වව්නියාව දුම්රිය ස්ථානය ආසන්න මාර්ගයක තිබී අත්බෝම්බයක් සොයාගෙන තිබෙනවා.\nපොලිසියට ලැබුනු තොරතුරකට අනුව සොයාගත් මෙම අත් බෝම්බය අසල තිබී ජාතික හැඳුනුම්පතක් ද හමුවී ඇති බවයි අප වාර්තාකරු සඳහන් කලේ.\nපැරණි අත් බෝම්බයක් වන මෙය පසුව පොලිස් විශේෂ කාර්ය බලකාය විසින් නිශ්ක්‍රීය කර තිබෙනවා.\nබෝම්බය අසල තිබී හමුවු ජාතික හැඳුනුම්පත හිමිකරු පොලිස් අත්අඩංගුවට ගෙන ප්‍රශ්ණ කිරීමේදී ඔහු සඳහන් කර ඇත්තේ තමන් සමග පෞද්ගලික අමනාපයකට කිසිවකු හෝ විසින් සිදු කරන්නට ඇති බවයි.\nතමන් මෙවැනි බෝම්බක් පිළිබඳ කිසිවක් නොදන්නා බව ද ඔහු ප්‍රකාශකර තිබෙනවා.\nවව්නියාව පොලිසියයි විමර්ශණ මෙහෙයවන්නේ.",
       "URL": "https://www.hirunews.lk/131598/අත්බෝම්බයක්-සමග-හමුවු-හැඳුනුම්පතේ-හිමිකරු-කියපු-කථාව",
       "Category": "Local News",
       "Parent URL": "https://www.hirunews.lk/local-news.php?pageID=5076"
}