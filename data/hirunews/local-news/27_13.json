{
       "Source": "hirunews",
       "Timestamp": "Friday, 15 September 2023 - 21:00",
       "Headline": "පියා සහ වැඩිමල් සහෝදරයා විසින් බාල සොහොයුරා ඝාතනය කරයි",
       "News Content": "පියා සහ වැඩිමල් සහෝදරයා විසින් බාල සොහොයුරා මුගුරකින් පහරදී ඝාතනය කිරීමේ පුවතක් මැදවච්චිය - කනදරාව - දිවුල්වැව ප්‍රදේශයෙන් හිරු ප්‍රවෘත්ති අංශයට වාර්තා වුණා.\nමෙලෙස මියගොස් ඇත්තේ 25 හැවිරිදි එක්දරු පියෙක්.\nඊයේ රාත්‍රී බාල සොහොයුරා මිතුරන් සමග තම උපන්දිනය වෙනුවෙන් සාදයක් පවත්වා නිවසට පැමිණ ඇති අතර එහිදී පියා සහ වැඩිමල් සොහොයුරා සමග සිදු වූ බහින් බස්වීමක් දුරදිග ගොස් මෙම ඝානතනය සිදුව තිබෙනවා.\nඑහිදී ඇඳ පොල්ලකින් සහ උදලු මිටකින් තම සැමියාට පහරදී නිවස තුලදී මෙම ඝාතනය සිදුකළ බවයි මිය ගිය පුද්ගලයාගේ බිරිඳ පොලිසියට ප්‍රකාශ කර ඇත්තේ.\nසිද්ධිය සම්බන්ධයෙන් 28 හැවිරිදි වැඩිමහල් සොහොයුරා සහ 56 හැවිරිදි පියා අත්අඩංගුවට ගෙන තිබෙනවා.",
       "URL": "https://www.hirunews.lk/348407/පියා-සහ-වැඩිමල්-සහෝදරයා-විසින්-බාල-සොහොයුරා-ඝාතනය-කරයි",
       "Category": "Local News",
       "Parent URL": "https://www.hirunews.lk/local-news.php?pageID=27"
}