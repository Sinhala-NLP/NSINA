{
       "Source": "hirunews",
       "Timestamp": "Monday, 03 October 2022 - 13:15",
       "Headline": "ඉයන් සුළි කුණාටුවෙන් ෆ්ලොරිඩා සහ කැරලොයිනා ප්‍රාන්තවලට තවදුරටත් බලපෑම්",
       "News Content": "ඉයන් සුළි කුණාටුවත් සමඟ ඇමෙරිකාවේ ෆ්ලොරිඩා සහ කැරලොයිනා ප්‍රාන්තවල සිදුවූ ආපදා අනතුරුවලින් ඊයේ වනවිට පුද්ගලයින් 83 දෙනෙකු මියගොස් තිබෙනවා.\nඑම සංඛ්‍යාව තවත් වැඩිවිය හැකි බවයි විදෙස් මාධ්‍ය වාර්තා කළේ.\nමේ අතර සුළි කුණාටුව හේතුවෙන් සිදුවූ විනාශයෙන් යළි ගොඩනැගීම සඳහා ඩොලර් බිලියන ගණනක් වැයවනු ඇති බවට ගණන් බලා තිබෙනවා.\nවිදෙස් වාර්තා සඳහන් කළේ ජනාධිපති ජෝ බයිඩ්න් ඉයන් සුළි කුණාටුවෙන් බලපෑමට ලක්වූ ෆ්ලොරිඩා ප්‍රාන්තයේ හෙට(04) සංචාරයක නිරතවන බවයි.",
       "URL": "https://www.hirunews.lk/316940/ඉයන්-සුළි-කුණාටුවෙන්-ෆ්ලොරිඩා-සහ-කැරලොයිනා-ප්‍රාන්තවලට-තවදුරටත්-බලපෑම්",
       "Category": "Local News",
       "Parent URL": "https://www.hirunews.lk/local-news.php?pageID=827"
}