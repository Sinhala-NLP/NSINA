{
       "Source": "hirunews",
       "Timestamp": "Tuesday, 30 August 2016 - 19:17",
       "Headline": "නව ව්‍යවස්ථාව සඳහා වන කෙටුම්පත ගැන විදේශ ඇමතිගෙන් ඉගියක්",
       "News Content": "නව ව්‍යවස්ථාවක් සඳහා වන කෙටුම්පත ලබන නොවැම්බර් මස පාර්ලිමේන්තුවට ඉදිරිපත් කිරීමට හැකිවනු ඇති බව විදේශ කටයුතු අමාත්‍ය මංගල සමරවීර මහතා පවසනවා.\nඅමාත්‍යවරයා මේ බව ප්‍රකාශ කළේ යාපනය පේදුරුතුඩුවේදී පැවති උත්සවයකට එක්වෙමින්.\nවිදේශ කටයුතු අමාත්‍ය මංගල සමරවීර මහතා යාපනයේ සංචාරයක නිරතවූයේ නල්ලූර් කෝවිලේ වාර්ෂික උත්සවය අළලා පැවැත්වෙන ජංගම කන්සියුලර් සේවයට සමගාමීවයි.\nඉන්දියාවේ පී.ටී.අයි ප්‍රවෘත්ති සේවයට අදහස් පළ කරමින් විදේශ කටයුතු අමාත්‍ය මංගල සමරවීර මහතා ප්‍රකාශ කර ඇත්තේ සත්‍ය සෙවීමේ කොමිසමට  අදාළ පනත් කෙටුම්පතද ලබන ඔක්තෝබරයේදී පාර්ලිමේන්තුවට ඉදිරිපත් කිරීමට කටයුතු කරමින් සිටින බවයි.\nඒ සම්බන්ධයෙන් ජාතික නිදහස් පෙරමුණේ මාධ්‍ය ප්‍රකාශක මොහොමඩ් මුසම්මිල් මහතා අදහස් කළේ ඉංජිනේරු සංස්ථාවට නිලධාරීන් බඳවා ගැනීමේදී සිදු වූ බව කියන අක්‍රමිකතාවයක් පිළිබඳ ප්‍රකාශයක් ලබාදීමට පොලිස් මූල්‍ය අපරාධ විමර්ශන කොට්ඨාසයට පැමිණි අවස්ථාවේදී.",
       "URL": "https://www.hirunews.lk/141852/නව-ව්‍යවස්ථාව-සඳහා-වන-කෙටුම්පත-ගැන-විදේශ-ඇමතිගෙන්-ඉගියක්",
       "Category": "Local News",
       "Parent URL": "https://www.hirunews.lk/local-news.php?pageID=4900"
}