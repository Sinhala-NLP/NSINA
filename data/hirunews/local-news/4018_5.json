{
       "Source": "hirunews",
       "Timestamp": "Tuesday, 27 March 2018 - 14:03",
       "Headline": "ග්ලයිෆොසේට් තහනම ගැන සොයන්න විද්වත් කමිටුවක්",
       "News Content": "ග්ලයිෆොසේට් තහනම සම්බන්ධයෙන් සොයාබැලීම සඳහා විද්වත් කමිටුවක් පත් කිරීමට කැබිනට් මණ්ඩලය අද (27) තීරණය කළා.\nඅදාළ කමිටුව සෞඛ්‍ය, කෘෂිකර්ම සහ වැවිලි කර්මාන්ත යන අංශ මෙන්ම ගොවි සංවිධාන නියෝජිතයින්ද ඇතුළත් වන පරිදි පත් කිරීමටයි නියමිතව ඇත්තේ.\nඑහි නිරීක්ෂකයින් ලෙස අමාත්‍යවරුන් වන රාජිත සේනාරත්න, නවීන් දිසානායක, දුමින්ද දිසානායක සහ පාර්ලිමේන්තු මන්ත්‍රී අතුරලියේ රතන හිමියන් කටයුතු කරනු ඇති බවයි අමාත්‍ය මණ්ඩල හමුවෙන් පසුව ඒ පිළිබඳව අදහස් දක්වමින් කෘෂිකර්ම අමාත්‍ය දුමින්ද දිසානායක කියා සිටියේ.\nකෙසේ වෙතත් අනුරාධපුර ඉපලෝගම ප්‍රදේශයේ අද(27) පැවති ජන හමුවකට එක්වෙමින් අමාත්‍ය පී. හැරිසන් කියා සිටියේ ග්ලයිෆොසේට් තහනම ඉවත් කිරීමට තමන් සම්පූර්ණයෙන්ම විරුද්ධ බවයි.\nමේ අතර රජයේ වෛද්‍ය නිලධාරින්ගේ සංගමය කොළඹ අද(27) කැඳවා තිබූ මාධ්‍ය හමුවකට එක්වෙමින් එහි ලේකම් වෛද්‍ය නවීන් ද සොයිසා ග්ලයිෆොසේට් තහනම සම්බන්ධයෙන් අදහස් පළ කළා.\nඔහු කියා සිටියේ ඡන්ද බලාපොරොත්තුවෙන් තහනම ඉවත් කිරීමට කටයුතු කරන්නේ නම් එය සාධාරණ නොවන බවයි.",
       "URL": "https://www.hirunews.lk/186999/ග්ලයිෆොසේට්-තහනම-ගැන-සොයන්න-විද්වත්-කමිටුවක්",
       "Category": "Local News",
       "Parent URL": "https://www.hirunews.lk/local-news.php?pageID=4018"
}