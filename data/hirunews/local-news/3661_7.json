{
       "Source": "hirunews",
       "Timestamp": "Thursday, 08 November 2018 - 15:32",
       "Headline": "කලා වැවේ වාන් දොරටු අඩි 6 ක් දක්වා විවෘත වෙයි",
       "News Content": "පවතින දැඩි වර්ෂාපතනයත් සමග කලා වැවේ වාන් දොරටු අඩි 6 ක් දක්වා විවෘත කර තිබෙනවා.\nඑමගින් කලා ඔයට මුදා හැරෙන ජල ධාරිතාව තත්පරයට ඝන අඩි 5671 ක් පමණ වන බව සඳහන්.\nඊයේ සවස වන විට අක්කර අඩි 99652 ක්ව පැවති කලා වැවේ ජල මට්ටම මේ වන විට අක්කර අඩි 99095 ක් දක්වා ඉහළ ගොස් ඇති බවයි අප වාර්තාකරුවන් සඳහන් කළේ.\nකලා වැවේ උපරිම ජල ධාරිතාව අක්කර අඩි ලක්ෂයක් බව කලාවැව කාර්ය භාර ඉංජිනේරු කාර්යාලය ප්‍රකාශකර තිබෙනවා.\nකලා වැවේ වාන් දොරටු විවෘත කිරීමත් සමග කලාවැව - අවුකන මාර්ගය ජලයෙන් යටවීම හේතුවෙන් එම මාර්ගයේ ගමනාගමනය ද සම්පුර්ණයෙන් ඇනහිට තිබෙනවා.",
       "URL": "https://www.hirunews.lk/203824/කලා-වැවේ-වාන්-දොරටු-අඩි-6-ක්-දක්වා-විවෘත-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=3661"
}