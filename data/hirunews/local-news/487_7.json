{
       "Source": "hirunews",
       "Timestamp": "Thursday, 09 March 2023 - 16:45",
       "Headline": "පැල් රැක එන ගමන් වනඅලි පහරදීමකින් පුද්ගලයෙක් රෝහල්ගත කෙරේ",
       "News Content": "ගල්කිරියාගම - ඉදිගොල්ලාගම ප්‍රදේශයේ දී වන අලියෙකු එල්ල කළ ප්‍රහාරයකින් පුද්ගල‍යෙකු තුවාල ලබා රෝහල්ගත කර තිබෙනවා.\nමෙලෙස වන අලි ප්‍රහාරයට ලක් ව ඇත්තේ නෑගම - වෙරුංකුලම ප්‍රදේශයේ පදිංචි 67 හැවිරිදි පුද්ගලයෙක්.\nඔහු අද (09) පෙරවරු 7.30ට පමණ ඉදිගොල්ලගම වැව අසලදියි මෙම ප්‍රහාරයට ලක්ව ඇත්තේ.\nසිය වගා ඉඩමෙහි රාත්‍රී කාලයේ පැල් රැක යළිත් නිවෙස කරා පැමිණෙමින් සිටියදි මෙම පුද්ගලයා වන අලි ප්‍රහාරයට ගොදුර තිබෙන බවත් අප ප්‍රාදේශීය වාර්තාකරු පැවසුවා.\nපහරකෑ පුද්ගලයා දඹුල්ල රෝහලේ ප්‍රතිකාර ලබනවා.",
       "URL": "https://www.hirunews.lk/329462/පැල්-රැක-එන-ගමන්-වනඅලි-පහරදීමකින්-පුද්ගලයෙක්-රෝහල්ගත-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=487"
}