{
       "Source": "hirunews",
       "Timestamp": "Tuesday, 11 August 2020 - 6:38",
       "Headline": "මෙරට නිෂ්පාදිත ගිනි අවියක් සමඟ අයෙක් බෙලිඅත්තේදී අල්ලයි",
       "News Content": "බෝර 12 වර්ගයේ පතරොම් යෙදිය හැකි මෙරට නිෂ්පාදනය කරන ලද ගිනි අවියක් සමඟ පුද්ගලයෙක් ඊයේ (10) රාත්‍රියේ බෙලිඅත්ත පොලිසිය විසින් අත්අඩංගුවට ගෙන තිබෙනවා.\nහම්බන්තොට ඉඩම් කොමසාරිස් කාර්යාලයේ රියදුරෙකු ලෙස සේවය කරන පුද්ගලයෙකුයි මෙලෙස අත්අඩංගුවට ගෙන ඇත්තේ.\nදම්මුල්ල, වීරකැටිය පාරේ පිහිටි ඔහුගේ නිවසේ උඩු මහලේ නිදන කාමරයක සඟවා තිබියදි මෙම ගිනි අවිය සොයාගෙන ඇති බවයි අප වාර්තාකරු පැවසුවේ.\nඅත්අඩංගුවට ගත් පුද්ගලයා පසුගිය දෙවන දින නිවස ඉදිරිපිට මුදුල අතුගාමින් සිටියදී වෙඩි වැදිමකින් මියගිය දේවි සාවිත්‍රි සතරසිංහ යන කාන්තාවගේ සැමියා බවයි පොලිසිය පවසන්නේ.",
       "URL": "https://www.hirunews.lk/247541/මෙරට-නිෂ්පාදිත-ගිනි-අවියක්-සමඟ-අයෙක්-බෙලිඅත්තේදී-අල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=2527"
}