{
       "Source": "hirunews",
       "Timestamp": "Sunday, 31 December 2017 - 12:26",
       "Headline": "විදේශීය තැපැල් ගාස්තුවල වෙනසක්",
       "News Content": "2018 වසර සදහා තැපැල් දෙපාර්තමේන්තුව විසින් විදේශීය තැපැල් ගාස්තු සංශෝධනය කර තිබෙනවා.\nඊට අදාල අතිවිශේෂ ගැසට් නිවේදනය මේ වන විට නිකුත් කර ඇති අතර අදාළ ගාස්තු සංශෝධනය හෙට දිනයේ සිට ක්‍රියාත්මක බවයි එහි දැක්වෙන්නේ.\nවිදේශීය ලිපි සඳහා ගාස්තුව රුපියල් 5 කින් වැඩිවන අතර, ගුවන් භාණ්ඩ පාර්සල් ගාස්තුද අදාළ රට අනුව සංශෝධනය කෙරෙනු ඇති. විදේශීය තැපැල් ගාස්තු සංශෝධනය වාර්ෂිකව සිදු කළ යුතු වුවද 2011 වසරෙන් පසුව  මේ දක්වා එම ගාස්තු සංශෝධන වී නොමැති බවයි තැපැල්පති රෝහණ අබේරත්න හිරු ප්‍රවෘත්ති අංශයට සදහන් කලේ.\nමේ අතර ලබන පෙබරවාරි පළමුවනදා සිට දේශීය තැපැල් ගාස්තුවල වැඩිවීමක් සිදුවීමට නියමිත බව තැපැල් වෘත්තිය සමිති අනාවරණය කරනවා.\nලංකා තැපැල් සේවා සංගමයේ සභාපති ජගත් මහින්ද  කියා සිටියේ එම ගාස්තු සංශෝධනය අසාධාරණ බවයි.",
       "URL": "https://www.hirunews.lk/179778/විදේශීය-තැපැල්-ගාස්තුවල-වෙනසක්",
       "Category": "Local News",
       "Parent URL": "https://www.hirunews.lk/local-news.php?pageID=4148"
}