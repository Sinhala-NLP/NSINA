{
       "Source": "hirunews",
       "Timestamp": "Tuesday, 28 January 2020 - 9:42",
       "Headline": "හලාවත - කොළඹ ප්‍රධාන මාර්ගයේ අනතුරකින් මාළු වෙළදාමේ නිරත වූ අයෙක් මරුට",
       "News Content": "හලාවත - කොළඹ ප්‍රධාන මාර්ගයේ  කාක්කපල්ලිය, පම්බල ප්‍රදේශයේදී වෑන් රථයක් යතුරුපැදියක ගැටීමෙන් සිදුවූ අනතුරකින් යතුරුපැදිකරු එම ස්ථානයේදීම මියගොස් තිබෙනවා.\nඅද (28) අලුයම 5.30ට පමණ මෙම අනතුර සිදුව ඇති බවයි අප වාර්තාකරු පැවසුවේ.\n64 හැවිරිදි වියේ පසුවූ මාදම්පේ, ගල්මුරුව ප්‍රදේශයේ පදිංචිව සිටි මාළු වෙළදාමේ නිරත පුද්ගලයෙකුයි මෙලෙස ජීවිතක්ෂය පත්ව ඇත්තේ.\nඔහු මෙම අනතුරට මුහුණ පා ඇත්තේ හලාවත මාළු වෙළඳපොළෙන් මාළු රැගෙන ඒම සඳහා අද (27) අලුයම නිවසින් පිටව ගොස් ඇති අවස්ථාවේදීයි.\nවෑන් රථයේ රියදුරු අත්අඩංගුවට ගෙන ඇති අතර මාදම්පේ පොලිසිය අනතුර සම්බන්ධයෙන් වැඩිදුර පරීක්ෂණ පවත්වනවා.\nඅනතුර සිදුවන ආකාරය අසල තිබූ ආරක්‍ෂිත කැමරාවක සටහන්ව තිබුනේ මේ ආකාරයෙන්..",
       "URL": "https://www.hirunews.lk/233212/හලාවත-කොළඹ-ප්‍රධාන-මාර්ගයේ-අනතුරකින්-මාළු-වෙළදාමේ-නිරත-වූ-අයෙක්-මරුට",
       "Category": "Local News",
       "Parent URL": "https://www.hirunews.lk/local-news.php?pageID=2930"
}