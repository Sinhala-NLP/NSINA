{
       "Source": "hirunews",
       "Timestamp": "Wednesday, 15 March 2023 - 15:04",
       "Headline": "අද පස්වරුවේ දුම්රිය 9ක් පමණක් ධාවනය කෙරේ",
       "News Content": "දුම්රිය වැඩවර්ජනය හේතුවෙන් අද (15) පස්වරුවේ දුම්රිය 9ක් පමණක් ධාවනය කරන බව දුම්රිය දෙපාර්තමේන්තුව පවසනවා.\nඒ අනුව ප්‍රධාන සහ උතුරු මාර්ගයේ දුම්රිය 4ක්, මුහුදුබඩ සහ පුත්තලම මාර්ගවල දුම්රිය 2ක බැගින් සහ කැලණිවැලි මාර්ගයේ දුම්රියක් එලෙස එම දුම්රිය ධාවනය වන බව දුම්රිය දෙපාර්තමේන්තුව සඳහන් කළේ.\nකොළඹ කොටුවෙන් පස්වරු 2.25ට රඹුක්කන, පස්වරු 5.10ට මහනුවර, පස්වරු 4.40ට ගනේවත්ත සහ පස්වරු 6.00ට මහව දක්වා අදාල දුම්රිය පිටත්වීමට නියමිතයි.\nමුහුදුබඩ මාර්ගයේ මරදානේ සිට පස්වරු 5.00ට බෙලිඅත්ත දක්වා සාගරිකා සීඝ්‍රගාමී දුම්රිය සහ පස්වරු 5.25ට ගාල්ල දක්වා ගමන් කිරීමට නියමිතව තිබෙනවා.\nමීට අමතරව, පුත්තලම මාර්ගයේ කොළඹ කොටුවේ සිට පස්වරු 4.30ට සහ 5.30ට හලාවත දක්වා ද, කැලණිවැලි මාර්ගයේ පස්වරු 5.00ට අවිස්සාවේල්ල දක්වා ද, එම දුම්රිය ධාවනය කිරීමටයි සැලසුම් කර ඇත්තේ.",
       "URL": "https://www.hirunews.lk/330018/අද-පස්වරුවේ-දුම්රිය-9ක්-පමණක්-ධාවනය-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=475"
}