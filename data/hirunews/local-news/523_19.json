{
       "Source": "hirunews",
       "Timestamp": "Monday, 20 February 2023 - 15:32",
       "Headline": "IMF ප්‍රමාද වුණේ හිටපු මහබැංකු අධිපතිගේ ක්‍රියාවන් නිස යි - අධිකරණ අමාත්‍ය",
       "News Content": "ශ්‍රී ලංකාවේ ණය ප්‍රතිව්‍යුහගත කිරීමට චීනය දක්වන ධනාත්මක ප්‍රතිචාරය ප්‍රමාද වීම ජාත්‍යන්තර මූල්‍ය අරමුදලේ ණය පහසුකම සඳහා ඇති ප්‍රධාන බාධාව බව අධිකරණ අමාත්‍ය විජේදාස රාජපක්ෂ පවසනවා.\nශ්‍රී ලංකාවේ ආර්ථිකය පිළිබඳ ජාත්‍යන්තර ප්‍රජාවේ විශ්වාසය තහවුරු කර ගැනීම සඳහා ජාත්‍යන්තර මූල්‍ය අරමුදලේ සහාය ශ්‍රී ලංකාවට අත්‍යවශ්‍ය බව යි විජේදාස රාජපක්ෂ අවධාරණය කරන්නේ.\nශ්‍රී ලංකාව ජාත්‍යන්තර මූල්‍ය අරමුදලේ සහාය ලබා ගත යුතු බවට යෝජනා ඉදිරිපත් වුණේ, 2021 වසරේ අග භාගයේ දී යි.\nනමුත් එවකට මහ බැංකු අධිපතිවරයා එය ප්‍රතික්ෂේප කිරීම හේතුවෙන් ජාත්‍යන්තර මූල්‍ය අරමුදලේ සහාය ලබා ගැනීමට ප්‍රමාද වූ බවත් අධිකරණ අමාත්‍ය විජේදාස රාජපක්ෂ පවසනවා.\nමේ අතර, පසුගිය සිකුරා දා බ්ලූම්බර්ග් සඟරාව වාර්තා කර තිබුණේ, චීනයේ ප්‍රතිචාරය කුමක් වුව ද ජාත්‍යන්තර මූල්‍ය අරමුදල විසින් ශ්‍රී ලංකාවට විස්තීරණ ණය පහසුකම් ලබා දීමට එකඟතාව පළ කිරීමේ සූදානමක් ඇති බව යි.",
       "URL": "https://www.hirunews.lk/327869/imf-ප්‍රමාද-වුණේ-හිටපු-මහබැංකු-අධිපතිගේ-ක්‍රියාවන්-නිස-යි-අධිකරණ-අමාත්‍ය",
       "Category": "Local News",
       "Parent URL": "https://www.hirunews.lk/local-news.php?pageID=523"
}