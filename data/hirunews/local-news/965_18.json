{
       "Source": "hirunews",
       "Timestamp": "Thursday, 04 August 2022 - 15:47",
       "Headline": "දේශබන්දු තෙන්නකෝන්ට පහරදුන් සැකකරුවන් සොයා ගැනීමට පොලිසිය මහජන සහාය පතයි",
       "News Content": "කොල්ලුපිටිය පෙරහැර මාවත ප්‍රදේශයේදී බස්නාහිර පළාත් භාර ජ්‍යෙෂ්ඨ නියෝජ්‍ය පොලිස්පති දේශබන්දු තෙන්නකෝන්ට පොලිස් අධිකාරීවරයෙකුට සහ තවත් පොලිස් නිලධාරීන් දෙදෙනෙකුට පහරදී තුවාල සිදු කර කැබ් රථයකට ද අලාභ හානි සිදු කළ සැකකරුවන් අත්අඩංගුවට ගැනීමට පොලිසිය මහජන සහාය පතනවා.\nමෙම සැකකරුවන් සම්බන්ධයෙන් තොරතුරක් වෙතොත් දැනුම් දෙන ලෙසටයි පොලිසිය ඉල්ලා සිටින්නේ.\nපසුගිය මැයි මස 10 වනදා කොල්ලුපිටිය පෙරහැර මාවත මැටිපාර්ක් ක්‍රීඩාංගණය අසලදී මෙම පහරදීම සිදුව තිබුණා.\nසිද්ධියට අදාළ සැකකරුවන් අත්අඩංගුවට ගැනීම සඳහා කොළඹ අපරාධ කොට්ඨාශයයි විමර්ශන සිදු කරනු ලබන්නේ.\nඒ අනුව මෙම සිද්ධියට අදාළව දර්ශන හා විමර්ශනවලදී ලබාගත් වීඩියෝ දර්ශන ඇසුරින් අදාළ පහරදීම් හා පොලිස් කැබ් රථයකට හානි කිරීමේ ප්‍රධාන ක්‍රිියාකාරීන් ලෙස හඳුනාගත් පුද්ගලයන්ගේ නිශ්චිත අනන්‍යතාවන් තහවුරු කර ගැනීම සඳහා මහජන සහාය පතනවා.\nඒ අනුව 071 8591735, 071 8592735 සහ 071 85917333 අංකවලින් අදාළ තොරතුරු පොලිසියට ලබාදිය හැකියි.",
       "URL": "https://www.hirunews.lk/311887/දේශබන්දු-තෙන්නකෝන්ට-පහරදුන්-සැකකරුවන්-සොයා-ගැනීමට-පොලිසිය-මහජන-සහාය-පතයි",
       "Category": "Local News",
       "Parent URL": "https://www.hirunews.lk/local-news.php?pageID=965"
}