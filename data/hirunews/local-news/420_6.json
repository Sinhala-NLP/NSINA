{
       "Source": "hirunews",
       "Timestamp": "Tuesday, 11 April 2023 - 16:59",
       "Headline": "වෙසක් උත්සවය චක්‍රලේඛවලට සීමා කරන්න එපා -\tඅගමැති",
       "News Content": "වෙසක් උත්සවය චක්‍රලේඛවලට සීමා නොකරන ලෙස අග්‍රාමාත්‍යවරයා පැවසූ බව අග්‍රාමාත්‍ය මාධ්‍ය අංශය පවසනවා.\nඅග්‍රාමාත්‍යවරයා මේ බව පැවසුවේ, ශාසනාරක්ෂක බලමණ්ඩල නියෝජිත හිමිවරු සහ බෞද්ධ සංවිධාන ඇතුළු රාජ්‍ය ආයතන නිළධාරීන්ගේ සහභාගිත්වයෙන් කොළඹ වෙසක් උත්සව පිළිබඳ ඊයේ (10) අරලියගහ මන්දිරයේ පැවැති සාකච්ඡාවක දීයි.\nඑහිදී අදහස් දැක්වූ අග්‍රාමාත්‍යවරයා පැවසුවේ, තරුණ පරම්පරාවට වෙසක් උත්සවය සාර්ථක කරගැනීමට මඟ පෙන්වීමේ වැඩසටහනක් විදියටයි මෙම සාකච්ඡාව පැවැත්වෙන බවයි.\nලොවට බුදු දහම ගෙනයාමේ ධර්මදූත ව්‍යාපාරය නව පරිවර්තනයකට යොමුකළ හැකි අවස්ථාවකට එළැඹ සිටින අතර ඒ සඳහා ඒකාබද්ධව අත්වැල් බැඳගැනීමටත්, සැලැස්මකට අනුව කටයුතු කිරිමටත් අවශ්‍යය බව එහිදී අග්‍රාමාත්‍යවරයා පෙන්වා දුන්නා.",
       "URL": "https://www.hirunews.lk/332300/වෙසක්-උත්සවය-චක්‍රලේඛවලට-සීමා-කරන්න-එපා-\tඅගමැති",
       "Category": "Local News",
       "Parent URL": "https://www.hirunews.lk/local-news.php?pageID=420"
}