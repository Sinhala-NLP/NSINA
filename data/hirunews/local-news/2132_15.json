{
       "Source": "hirunews",
       "Timestamp": "Sunday, 21 February 2021 - 21:03",
       "Headline": "රෝද පුටුවක සිටි ආබාධිත කාන්තාවක් ගිනි ඇවිලී අභිරහස් ලෙස මියයයි",
       "News Content": "ආබාධිත තත්ත්වයේ පසුවූ කාන්තාවක් රෝද පුටුවක සිටියදී ගිනි ඇවිලී අද (21) දහවල් මියගොස් ඇති බව පොද්දල පොලිසිය පවසනවා.\nමෙලෙස මියගොස් ඇත්තේ පෝද්දල, අපේගම ප්‍රදේශයේ පදිංචිව සිටි 71 හැවිරිදි කාන්තාවක්.\nසිද්ධිය සිදුවන අවස්ථාවේ අදාල කාන්තාවගේ පුතා සහ ලේලිය නිවසේ සිට ඇති අතර පුතා පවසා ඇත්තේ මව සිටි කාමරයෙන් දුමක් පිටවනු දැක ඒ පිළිබඳව කළ සෝදිසි කිරීමේදී සිය මව රෝද පුටුවේම ගිනි ඇවිලි සිටි බවයි.\nමියගිය කාන්තාවගේ මරණ පරික්ෂණය හෙට (22) කරාපිටිය රෝහලේදි පැවැත්විමට නියමිත අතර පෝද්දල පොලිසිය විසින් සිද්ධිය සම්බන්ධයෙන් වැඩිදුර පරීක්ෂණ පවත්වනවා.",
       "URL": "https://www.hirunews.lk/263277/රෝද-පුටුවක-සිටි-ආබාධිත-කාන්තාවක්-ගිනි-ඇවිලී-අභිරහස්-ලෙස-මියයයි",
       "Category": "Local News",
       "Parent URL": "https://www.hirunews.lk/local-news.php?pageID=2132"
}