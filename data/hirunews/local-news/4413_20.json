{
       "Source": "hirunews",
       "Timestamp": "Wednesday, 19 July 2017 - 19:06",
       "Headline": "හම්බන්තොට යළි චීනයට විකිණීමට සැළසුමක්",
       "News Content": "හම්බන්තොට වරාය චීන සමාගමකට විකිණීමට ආණ්ඩුව යළි සැළසුම් කර ඇති බව ඒකාබද්ධ විපක්ෂය පවසනවා.\nකොළඹ අද පැවති මාධ්‍ය හමුවකට එක්වෙමින් පාර්ලිමේන්තු මන්ත්‍රී මහින්දානන්ද අලුත්ගමගේ කියා සිටියේ ඒ සඳහා කැබිනට් අනුමැතිය ලබාගැනීමටද ආණ්ඩුව සැළසුම් සකස් කර අවසන් බවයි.\nජාත්‍යන්තර මූල්‍ය අරමුදල මගින් ශ්‍රී ලංකාවට ලබාදුන්  ඇමරිකානු ඩොලර් මිලියන 167.2 ක දෙවන ණය වාරිකය අනුමත වී ඇත්තේ නව දේශීය ආදායම් බදු පනත හේතුවෙන් බවයි එම මාධ්‍ය හමුවට එක්වූූ පාර්ලිමේන්තු මන්ත්‍රී බන්දුල ගුණවර්ධන කියා සිටියේ.\nජාතික නිදහස් පෙරමුණේ පාර්ලිමේන්තු මන්ත්‍රීවරුන් ආණ්ඩුක්‍රම ව්‍යවස්ථා සම්පාදක මණ්ඩලයෙන් ඉවත්වීම සම්බන්ධයෙන්ද මෙහිදී මාධ්‍යවේදීන් ප්‍රශ්න කර සිටියා.",
       "URL": "https://www.hirunews.lk/166269/හම්බන්තොට-යළි-චීනයට-විකිණීමට-සැළසුමක්",
       "Category": "Local News",
       "Parent URL": "https://www.hirunews.lk/local-news.php?pageID=4413"
}