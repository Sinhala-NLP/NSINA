{
       "Source": "hirunews",
       "Timestamp": "Sunday, 07 November 2021 - 19:36",
       "Headline": "මිල වැඩි කළත් සිමෙන්ති නැහැ - ප්‍රාතිහාර්ය පෑ නොහැකි බව වෙළඳ ඇමති කියයි (වීඩියෝ)",
       "News Content": "වෙළඳපොල තුළ පවතින සිමෙන්ති හිඟය හේතුවෙන් ඉදිකිරීම් කර්මාන්තකරුවන් දැඩි අර්බුදයකට ලක්ව සිටින බව ශ්‍රී ලංකා ජාතික ඉදිකිරීම් සංගමය පවසනවා.\nඑසේම මිල පාලනයට කටයුතු නොකරන්නේ නම් ඉදිකිරීම් ක්ෂේත්‍රය කඩා වැටීමේ අවදානමක් පවතින බවයි එම සංගමයේ සභාපති සුසන්ත ලියනආරච්චි පෙන්වා දෙන්නේ.\nඉදිකිරීම් ක්ෂේත්‍රයේ නිරත පුද්ගලයින් මෙන්ම කම්කරුවන් ද සිමෙන්ති හිඟවීමත් සමඟ වෘත්තියේ යෙදීමට නොහැකි වීමෙන් පත්ව ඇත්තේ දැඩි අසරණ තත්වයකටයි.\nප්‍රදේශ කිහිපයක කම්කරු ජනතාව තම දෛනික රැකියා සිදුකිරීමට නොහැකි වීමත් සමග රැකියා සිදුකරන ස්ථානවල සිට ගෘහස්ථ ක්‍රීඩාවල නිරත වනු දක්නට ලැබුණා.\nමේ අතර, අත්තනගල ප්‍රදේශයේ දී මාධ්‍ය වෙත අදහස් දක්වමින් වෙළඳ අමාත්‍ය බන්දුල ගුණවර්ධන ප්‍රකාශ කළේ භාණ්ඩ මිල ඉහළයාම පාලනය කිරීමට ප්‍රාතිහාර්යක් පෑ නොහැකි  බවයි.",
       "URL": "https://www.hirunews.lk/287303/මිල-වැඩි-කළත්-සිමෙන්ති-නැහැ-ප්‍රාතිහාර්ය-පෑ-නොහැකි-බව-වෙළඳ-ඇමති-කියයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1577"
}