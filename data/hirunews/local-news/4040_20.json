{
       "Source": "hirunews",
       "Timestamp": "Tuesday, 13 March 2018 - 9:07",
       "Headline": "සොත්ති උපාලිගේ දියණියක් මත්කුඩුත් සමඟ අත්අඩංගුවට",
       "News Content": "ඝාතනයට ලක්වූ පාතාල කණ්ඩායම් නායක සොත්ති උපාලිගේ දියණියක් හෙරොයින් සමඟ අත්අඩංගුවට ගෙන තිබෙනවා.\nබණ්ඩාරගම - වැල්මිල්ල ප්‍රදේශයේ පිහිටි ඇයගේ නිවසේදී ඊයේ (12) මෙලෙස අත්අඩංගුවට ගෙන ඇති බවයි පොලීසිය සඳහන් කළේ.\nඅත්අඩංගුවට ගන්නා අවස්ථාවේදී ඇය සන්තකයේ තිබී හෙරොයින් මත්කුඩු පැකට් 5ක් ද සොයාගෙන තිබෙනවා.\nමේ අතර, බොරැල්ල බේස්ලයින් මාවත, වැල්ලම්පිටිය ප්‍රදේශයේදී සහ ගල්කිස්ස - අත්තිඩිය ප්‍රදේශයේදී හෙරොයින් සමඟ කාන්තාවන් තුන්දෙනෙකු ඊයේ (12)අත්අඩංගුවට ගත් බව පොලීසිය සඳහන් කළා.",
       "URL": "https://www.hirunews.lk/185769/සොත්ති-උපාලිගේ-දියණියක්-මත්කුඩුත්-සමඟ-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4040"
}