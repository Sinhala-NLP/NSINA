{
       "Source": "hirunews",
       "Timestamp": "Sunday, 05 February 2017 - 9:28",
       "Headline": "කේරළ ගංජා කිලෝ හතක් සමඟ සැකකරුවෙකු මදුරන්කුලියේදී අත්අඩංගුවට",
       "News Content": "ඉන්දියාවේ සිට මෙරටට රැගෙන ආ කේරළ ගංජා කිලෝ හතක් සහ ග්‍රෑම් 30 ක් ප්‍රවාහනය කරමින් සිටි පුද්ගලයෙකු රාජගිරිය විශේෂ කාර්ය බලකාය අත්අඩංගුවට ගෙන තිබෙනවා.\nමුන්දලම - මදුරන්කුලිය ප්‍රදේශයේදී කැබ් රථයකින් ප්‍රවාහනය කරමින් තිබූ මෙම කේරළ ගංජා තොගය ඊයේ රාත්‍රි 10.30 ට පමණ සිදුකළ වැටලීමකදී මෙලෙස අත්අඩංගුවට ගෙන ඇති බව සඳහන්.\nකොත්තන්තිව් ප්‍රදේශයේ පදිංචිකරුවෙකු වන 41 හැවිරිදි සැකකරු පුත්තලම මහේස්ත්‍රාත් අධිකරණය වෙත අද ඉදිරිපත් කිරීමට නියමිතයි.",
       "URL": "https://www.hirunews.lk/153696/කේරළ-ගංජා-කිලෝ-හතක්-සමඟ-සැකකරුවෙකු-මදුරන්කුලියේදී-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4676"
}