{
       "Source": "hirunews",
       "Timestamp": "Saturday, 14 April 2018 - 7:58",
       "Headline": "සූර්ය සිංහලේ හිරුත් එක්ක තුන් හෙළයේ අවුරුදු සැමරුමත් ඇරඹේ",
       "News Content": "කවදත් නැවුම් අත්දැකීම් ප්‍රේක්ෂකයින්ට තිලිණ කරන ශ්‍රී ලාංකීය ටෙලිවිෂනයේ වින්දනාධිපති - හිරු ටී.වී., උදාවන සිංහල හා දෙමළ අලූත් අවුරුද්දටත් නවමු අත්දැකීමක් ඔබ සැමට තිළිණ කිරීමේ කටයුත්ත, මේ වනවිටත් ආරම්භ කර තිබෙනවා.\nඒ, සූර්ය සිංහලේ හිරුත් එක්ක තුන් හෙළයේ අවුරුදු විශේෂ වැඩසටහන සමඟින්.\nහිරු අවුරුදු කුමරා සහ කුමරිය අභිසෙස් ගැන්වීම ඊයේ රාත්‍රියේ සිදුවුණා.\nසූර්ය සිංහලේ හිරුත් එක්ක තුන් හෙළයේ අවුරුදු වැඩසටහන අද අලූයම 06 ට ආරම්භ වුණා.\nවෙන්නප්පුව - ඇවෙන්රා ගංඟාරා හෝටල් පරිශ්‍රයේ සිට ගෙන එන එම විශේෂ අවුරුදු වැඩසටහන සිදුකෙරෙන්නේ හෙළ සිරිතට මුල්තැන දෙමින්.\nබක්මහ දීගේ, එයා දැන් ලොකු ළමයෙක් සහ චංචල රේඛා යන සිනමා පට ආශ්‍රයෙන් ගොඩනැගුණු මෙවර වැඩසටහනේදී අවුරුදු චාරිත්‍ර සියල්ල සුබ මොහොතින් ඔබ වෙත ගෙන ඒමටත් හිරු සූදානම්. ඒ, දැනුම සහ වින්දනය එකසේ ලබාදෙමින්.\nනැටුම් ගැයුම් වැයුම්වලින් වර්ණවත් වන සූර්ය සිංහලේ හිරුත් එක්ක තුන් හෙළයේ අවුරුදු වැඩසටහනට ප්‍රවීණ සහ ජනප්‍රිය ප්‍රතිභා පූර්ණ රංගන ශීල්පීන් සහ ශිල්පිනියන් මෙන්ම නර්තන ශිල්පීන් සියයකට අධික පිරිසක් මෙවරත් හිරුත් සමඟ අත්වැල් බැඳ ගන්නවා.\nමෙවර වැඩසටහනේ නර්තන නිර්මාණය සිදුකරනු ලබන්නේ ජනප්‍රිය නර්ථන ශිල්පීන් දෙපළක් වන ගයාන් ශ්‍රීමාල් සහ අසංග ද සිල්වායි.\nතවත් වැඩසටහන් ගණනාවකින් සමන්විත සූර්ය සිංහලේ හිරුත් එක්ක තුන් හෙළයේ අවුරුදු වැඩසටහන අවසන් වන්නේ හිරු අවුරුදු සාජ්ජේ ගීතමය අත්දැකීම සමඟින්.",
       "URL": "https://www.hirunews.lk/188348/සූර්ය-සිංහලේ-හිරුත්-එක්ක-තුන්-හෙළයේ-අවුරුදු-සැමරුමත්-ඇරඹේ",
       "Category": "Local News",
       "Parent URL": "https://www.hirunews.lk/local-news.php?pageID=3991"
}