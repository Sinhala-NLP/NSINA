{
       "Source": "hirunews",
       "Timestamp": "Monday, 06 February 2017 - 10:40",
       "Headline": "චන්ද්‍රසිරි සූරියආරච්චි මින්නේරිය නිදහස් පක්ෂ සංවිධායක ධුරයෙන් ඉල්ලා අස්වෙයි",
       "News Content": "හිටපු නියෝජ්‍ය අමාත්‍ය චන්ද්‍රසිරි සූරියආරච්චි නිදහස් පක්ෂ මින්නේරිය ආසන සංවිධායක ධුරයෙන් ඉල්ලා අස්වී තිබෙනවා.\nපෞද්ගලික හේතුවක් මත තමන් එම ධුරයෙන් ඉල්ලා අස්වූ බවයි ඔහු හිරු ප්‍රවෘත්ති අංශයට සඳහන් කළේ.\nඉල්ලා අස්වීමේ ලිපිය හිටපු නියෝජ්‍ය අමාත්‍යවරයා අද පෙරවරුවේ නිදහස් පක්ෂ මූලස්ථානය වෙත භාරදී තිබෙනවා.\nකෙසේ වෙතත් තමන් ඉදිරියටත් සහය පළ කරන බවයි සංවිධායක ධුරයෙන් ඉවත්වූ චන්ද්‍රසිරි සූරියආරච්චි කියා සිටියේ.\nචන්ද්‍රසිරි සූරියආරච්චි, පසුගිය ආණ්ඩුව සමයේ ඉඩම් සහ ඉඩම් සංවර්ධන මෙන්ම සමාජ සේවා නියෝජ්‍ය අමාත්‍යවරයෙකු ලෙසද කටයුතු කළා.\n2009 වසරේ සිට ඔහු මින්නේරිය ආසනයේ නිදහස් පක්ෂ සංවිධායකවරයා ලෙස කටයුතු කළ අතර, පසුගියදා එම ආසනයට සම සංවිධායකවරයෙකු ලෙස ඇළහැර ප්‍රාදේශීය සභාවේ හිටපු සභාපතිවරයෙකු වන අමරවංශ මොහොට්ටිගේ පත් කරනු ලැබුවේ ජනාධිපති මෛත්‍රීපාල සිරිසේන විසින්.",
       "URL": "https://www.hirunews.lk/153766/චන්ද්‍රසිරි-සූරියආරච්චි-මින්නේරිය-නිදහස්-පක්ෂ-සංවිධායක-ධුරයෙන්-ඉල්ලා-අස්වෙයි",
       "Category": "Local News",
       "Parent URL": "https://www.hirunews.lk/local-news.php?pageID=4675"
}