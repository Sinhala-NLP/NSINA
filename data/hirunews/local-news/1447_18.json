{
       "Source": "hirunews",
       "Timestamp": "Wednesday, 05 January 2022 - 14:00",
       "Headline": "මහබැංකු අධිපතිගෙන් යළි ට්විටර් පණිවුඩයක්",
       "News Content": "ලබන 18 වන දාට කල් පිරෙන ජාත්‍යන්තර ස්වෛරී බැඳුම්කරය පියවීම සඳහා අවශ්‍ය ඇමෙරිකානු ඩොලර් මිලියන 500ක මුදල වෙන් කර ඇති බව මහබැංකු අධිපති අජිත් නිවාඩ් කබ්රාල් ප්‍රකාශ කළා.\nමේ අතර, ට්විටර් පණිවුඩයක් නිකුත් කරමින් මහබැංකු අධිපතිවරයා සදහන් කළේ ගනුදෙනුකරුවන්ගේ විදේශ මුදල් තැන්පතු රුපියල්වලට පරිවර්තනය කරන ලෙසට මහබැංකුව මෙරට බැංකු වලට නියෝග කර ඇති බවට පළ වන වාර්තා අසත්‍ය බවයි.\nඑවැනි ප්‍රකාශ රජය අපහසුතාවයට පත් කිරීම සදහා සංවිධානාත්මකව සිදුකරන බව ද ඔහු සඳහන් කළා.\nමේ අතර, රාජ්‍ය මෙන්ම පෞද්ගලික බැංකුවලින් ඩොලර් ලබා ගැනීම සඳහා පෝලිම්වල රැදී සිටීමට සිදුව ඇති බව අත්‍යාවශ්‍ය ආහාර ද්‍රව්‍ය ආනයනකරුවන්ගේ සංගමය පවසනවා.\nදැනට අත්‍යාවශ්‍ය භාණ්ඩ ඇතුළත් බහාලුම් 1700 ක් පමණ කොළඹ වරායේ සිරවී ඇත්තේ ඩොලර් නොමැතිවීම හේතුවෙන්.\nමේ වනවිට වෙළඳපලේ සහල් මිල ඉහළ ගොස් ඇති අතර, නාඩු සහල් කිලෝවක් රුපියල් 170 සහ සම්බා කිලෝවක් රුපියල් 190 දක්වා මිල ඉහළ ගොස් ඇති බව එක්සත් සහල් නිෂ්පාදකයින්ගේ සංගමය කියා සිටියා.\nCBSL has allocated the required\n#Forex\nfor the USD 500 million\n#ISB\nthat is maturing on 18 Jan 22. It's a shame that some\n#investors\nlost out becoz of organized negative stories spread by certain vested interests.\n@CBSL\n#SriLanka\n#GoSL\n— Ajith Nivard Cabraal (@an_cabraal)\nJanuary 5, 2022",
       "URL": "https://www.hirunews.lk/293088/මහබැංකු-අධිපතිගෙන්-යළි-ට්විටර්-පණිවුඩයක්",
       "Category": "Local News",
       "Parent URL": "https://www.hirunews.lk/local-news.php?pageID=1447"
}