{
       "Source": "hirunews",
       "Timestamp": "Wednesday, 04 April 2018 - 14:05",
       "Headline": "සීදූව පොලීසියේ අපරාධ අංශයේ හිටපු ස්ථානාධිපතිට ඇප",
       "News Content": "කටුනායක ප්‍රදේශයේ ව්‍යාපාරිකයෙකුගෙන් රුපියල් 25,000 ක මුදලක් අල්ලස් ලබාගැනීමේදී අත්අඩංගුවට ගත් සීදූව පොලීසියේ අපරාධ අංශයේ හිටපු ස්ථානාධිපතිවරයා අද (04) ඇප මත මුදා හැරුණා.\nඒ, ඔහු කොළඹ ප්‍රධාන මහේස්ත්‍රාත් ලාල් රණසිංහ බණ්ඩාර හමුවට ඉදිරිපත් කළ අවස්ථාවේදියි.\nඑහිදී රුපියල් 15,000 ක මුදල් ඇපයක් සහ රුපියල් ලක්ෂ 5 ක ශරීර ඇපයක් මතයි මොහු මුදාහැර ඇත්තේ.\nඅල්ලස් හෝ දූෂණ විමර්ශන කොමිසමේ නිලධාරීන් විසින් සීදූව පොලීසියේ අපරාධ අංශයේ හිටපු ස්ථානාධිපතිවරයා අත්අඩංගුවට ගනු ලැබුවේ පසුගිය මස 13 වැනිදායි.",
       "URL": "https://www.hirunews.lk/187637/සීදූව-පොලීසියේ-අපරාධ-අංශයේ-හිටපු-ස්ථානාධිපතිට-ඇප",
       "Category": "Local News",
       "Parent URL": "https://www.hirunews.lk/local-news.php?pageID=4005"
}