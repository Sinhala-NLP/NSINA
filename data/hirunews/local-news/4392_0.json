{
       "Source": "hirunews",
       "Timestamp": "Tuesday, 01 August 2017 - 13:22",
       "Headline": "නෝර්වේ විශේෂඥයින් උමා ඔයට",
       "News Content": "උමාඔය බහු කාර්ය ව්‍යාපෘතිය නිරීක්ෂණය කිරීම සඳහා නෝර්වේ සිට පැමිණි විශේෂඥයින් කණ්ඩායම අද එම ප්‍රදේශය නිරීක්ෂණ කිරීමට නියමිතයි.\nඅමාත්‍ය මහින්ද අමරවීර, හිරු ප්‍රවෘත්ති අංශය කළ විමසීමකදී කියා සිටියේ මෙම කණ්ඩායමේ නිරීක්ෂයෙන් පසු උමා ඔය ව්‍යාපෘතිය සම්බන්ධයෙන් ඉදිරි තීන්දු තීරණ ගැනීමට නියමිත බවයි.\nමේ අතර, අමාත්‍ය මහින්ද අමරවීර ඇතුළු පිරිසක් ඊයේ පස්වරුවේ උමා ඔය, කරඳගොල්ල ප්‍රදේශයේ උමෙඟ් කටයුතු සිදුවන ස්ථානය නිරීක්ෂණය කරනු ලැබුවා.\nඋමා ඔය බහු කාර්ය ව්‍යාපෘතියට එරෙහිව බණ්ඩාරවෙල ඇතුළු ගම්මාන රැසක ජනතාව පසුගිය දා විරෝධතා පැවැත්වූ අතර, අනතුරුව ජනාධිපතිවරයා විසින් ඉදිරි කටයුතු පිළිබඳ සොයා බැලීම සඳහා අමාත්‍ය මහින්ද අමරවීරගේ ප්‍රධානත්වයෙන් ත්‍රිපුද්ගල කමිටුවක් ද පත් කරනු ලැබුවා.",
       "URL": "https://www.hirunews.lk/167323/නෝර්වේ-විශේෂඥයින්-උමා-ඔයට",
       "Category": "Local News",
       "Parent URL": "https://www.hirunews.lk/local-news.php?pageID=4392"
}