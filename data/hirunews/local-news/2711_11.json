{
       "Source": "hirunews",
       "Timestamp": "Sunday, 24 May 2020 - 15:14",
       "Headline": "ඇමරිකාව නව ලේසර් අවියක් අත්හදා බලයි",
       "News Content": "ගුවන් යානා සහ ඩ්‍රෝන යානා ගුවනේදීම විනාශ කළ හැකි නව අධිබල ලේසර් ප්‍රහාරක අවියක් සිය යුද නෞකාවක් විසින් සාර්ථකව අත්හදා බැලූ බව ඇමරිකානු නාවික හමුදාව පවසනවා.\nඑහි පැසිෆික් බලකායට අයත් යූ.එස්.එස්. පෝට්ලන්ට් යුද නෞකාව අත්හදා බැලූ එම අවිය නව ලේසර් තාක්ෂණය උපයෝගී කර ගනිමින් නිපදවනු ලැබූවක්.\nපසුගිය 16 වන දා එය පැසිෆික් සාගරයේ දී අත්හදා බැලූ බව ඇමරිකානු නාවික හමුදාව ප්‍රකාශ කළ ද එය සිදුකළ නිශ්චිත ස්ථානයක් හෙළිදරව් කර නැහැ.\nමේ අතර, රුසියාවට සහ චීනයට අනතුරු ඇගවීමක් ලෙස න්‍යෂ්ටික අත්හදා බැලීමක් සිදුකිරීම පිළිබදව ඇමරිකානු ජනාධිපති ඩොනල්ඩ් ට්‍රම්ප්ගේ පරිපාලනය සාකච්ඡා කර ඇති බව වොෂින්ටන් පෝස්ට් පුවත්පත අනාවරණ කළා. 1992 වසරෙන් පසු ඇමරිකාව න්‍යෂ්ටික අත්හදා බැලීමක් සිදුකර නැහැ.",
       "URL": "https://www.hirunews.lk/241404/ඇමරිකාව-නව-ලේසර්-අවියක්-අත්හදා-බලයි",
       "Category": "Local News",
       "Parent URL": "https://www.hirunews.lk/local-news.php?pageID=2711"
}