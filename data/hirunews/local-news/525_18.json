{
       "Source": "hirunews",
       "Timestamp": "Sunday, 19 February 2023 - 16:27",
       "Headline": "හග්ගල දී ඩීසල් බවුසරයක් පෙරළෙයි - ප්‍රදේශවාසීන් ලහි ලහියේ ඩීසල් රැස් කරලා (වීඩියෝ)",
       "News Content": "ඩිසල් ප්‍රවාහනය කළ බවුසර් රථයක් නුවරඑලිය හග්ගල ප්‍රදේශයේ දි මාර්ගයෙන් ඉවතට පැන අනතුරට පත්වෙයි, බවුසර් රථයේ ඉන්ධන කාන්දුවක්.\nනුවරඑලිය සිට කැප්පටිපොල සහ වැලිමඩ දක්වා ඩිසල් ඉන්ධන ප්‍රවාහනය කළ බවුසර් රථයක් නුවරඑලිය හග්ගල මහ වංගුව ප්‍රදේශයේ දී මාර්ගයෙන් ඉවතට පැන අනතුරට පත්ව තිබෙනවා.\nඒඑ හේතුවෙන් බවුසර්යේ රියදුරා සහ රිය සහයකයා තුවාල ලබා නුවරඑලිය දිස්ත්‍රික් මහ රෝහලට ඇතුලත් කර තිබෙනවා.\nමේ අතර පෙරලුණු බවුසර් රථයේ ප්‍රවාහනය කළ ඉන්ධන කාන්දු වී තිබෙන බව නුවරඑලිය පොලිසිය පවසනවා.\nකොලොන්නාවේ සිට නුවරඑලිය දක්වා ඩිසල් ඉන්ධන ප්‍රවාහනය කළ අදාල බවුසරය නුවරඑලිය නගරයේ පිහිටි ඉන්ධන පිරවුම්හල්වලට ඉන්ධන නිකුත් කිරිමෙන් අනතුරුව කැප්පටිපොල සහ වැලිමඩ යන ප්‍රදේශවල පිහිටි ඉන්ධන පිරවුම්හල්වලට ඉන්ධන නිකුත් කිරිම සඳහා යමින් සිටි අවස්ථාවේ දීයි අදාල අනතුර සිදුව ඇත්තේ.\nඊයේ (18) රාත්‍රී 12 ට පමණ අධික බැවුමක් සහ වංගුවක් සහිත 'මහ වංගුව' ප්‍රදේශයේ දී මෙම බවුසර් රථය රියදුරු පාලනයෙන් මිදි මිටර් 20 ක් පමණ ප්‍රපාතකට පෙරළී තිබෙනවා.\nඒ හේතුවෙන් බෑවුම කෙලවර පිහිටි පිහිටි වගා භුමියකට ද හානි වී තිබෙන බවයි පොලිසිය පවසන්නේ.\nඅනතුර සිදු වන අවස්ථාවේ බවුසර්යේ ඩිසල් ලිටර් 13000 පමණ තිබු බවත්, බවුසර් රථයෙන් ඉන්ධන කාන්දු වූ බවත්, කාන්දු වූ ඉන්ධන ප්‍රදේශවාසින් බූලි සහ කෑන්වලට රැස් කර රැගෙන ගොස් ඇති බවත්, තවත් ඉන්ධන තොගයක් පරිසරයට කාන්දු වි ඇති බවත් නුවරඑළිය පොලිසිය පවසනවා.",
       "URL": "https://www.hirunews.lk/327796/හග්ගල-දී-ඩීසල්-බවුසරයක්-පෙරළෙයි-ප්‍රදේශවාසීන්-ලහි-ලහියේ-ඩීසල්-රැස්-කරලා-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=525"
}