{
       "Source": "hirunews",
       "Timestamp": "Saturday, 09 September 2017 - 19:59",
       "Headline": "විල්පත්තුවේදී බීමත් පිරිසක් මාර්ගෝපදේශකයෙකුට පහර දෙයි - මාධ්‍යයටත් බාධා",
       "News Content": "මත්පැන් පානයකර විල්පත්තුව ජාතික වනෝද්‍යානය නැරඹීමට පැමිණි පිරිසක් වනෝද්‍යාන මාර්ගෝපදේශකයෙකුට පහරදී තිබෙනවා.\nපහරදීම සම්බන්ධයෙන් පුද්ගලයින් 7 දෙනෙකු අත්අඩංගුවට ගැණුනු අතර, ඉන් 6 දෙනෙකු ලබන 12 වැනිදා දක්වා රක්ෂිත බන්ධනාගාර ගත කිරීමට\nතඹුත්තේගම මහේස්ත්‍රාත්වරයා නියෝග කළා.\nපසුගිය කාලයේ පැවති දැඩි නියං තත්ත්වය හේතුවෙන් විල්පත්තු ජාතික වනෝද්‍යානය තාවකාලිකව වසා දැමීමටතීරණය කළේ පසුගිය අගෝස්තු මස 1 වැනිදා සිටයි.\nකෙසේ වෙතත්, කඩින් කඩ වැසි ලැබීමත් සමග සීමා සහිතව වනෝද්‍යානය නැරඹීමේ අවස්ථාව ලබාදී තිබුණා.\nකෙසේ වෙතත් වනෝද්‍යානය සම්පූර්ණයෙන් විවෘත කිරීමට තීරණය කර තිබුණේ අද සිටයි.\nමේ අතර, ඊයේ පස්වරු 3 ට පමණ අමාත්‍යවරයෙකුගේ අනුදැනුම මත විල්පත්තු වනෝද්‍යානය නැරඹීමට මීගමුව ප්‍රදේශයෙන් පැමිණි පිරිසක් වනෝද්‍යාන මාර්ගෝපදේශකයෙකුට පහරදී තිබෙනවා.\nපහරකෑමෙන් තුවාල ලැබූ වනෝද්‍යාන මාර්ගෝපදේශකයා ඇතුලත් කෙරුණේ නොච්චියාගම ප්‍රාදේශිය රෝහලටයි.",
       "URL": "https://www.hirunews.lk/170540/විල්පත්තුවේදී-බීමත්-පිරිසක්-මාර්ගෝපදේශකයෙකුට-පහර-දෙයි-මාධ්‍යයටත්-බාධා",
       "Category": "Local News",
       "Parent URL": "https://www.hirunews.lk/local-news.php?pageID=4330"
}