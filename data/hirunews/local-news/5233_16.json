{
       "Source": "hirunews",
       "Timestamp": "Saturday, 26 December 2015 - 20:16",
       "Headline": "බස්නාහිර මහ ඇමති ඉල්ලා අස්විය යුතු බව පළාත් ඇමතිවරයකු කියයි",
       "News Content": "බස්නාහිර පළාත් සභාවේ සෞඛ්‍ය අමාත්‍යාංශය ඇතුළු වැය ශීර්ෂ කිහිපයක් පරාජය වීම හේතුවෙන් ප්‍රධාන අමාත්‍යවරයා සිය ධුරයෙන් ඉල්ලා අස්විය යුතු බව එම පළාත් සභාවේ සෞඛ්‍ය අමාත්‍ය නිශාන්ත ශ්‍රී වර්ණසිංහ මහතා පවසනවා.\nඔහු සඳහන් කළේ මුදල් අමාත්‍යවරයා ලෙස පළාත් සභා අය වැය ජයග්‍රහණය කරවීමේ සම්පූර්ණ වගකීම ඇත්තේ ප්‍රධාන අමාත්‍යවරයාට බවයි.\nකෙසේවෙතත් ඉල්ලා අස්විය යුත්තේ තමා නොව පරාජයට පත් වූ වැය ශීර්ෂ අයත් සෞඛ්‍ය අමාත්‍යවරයා බව බස්නාහිර පළාත් ප්‍රධාන අමාත්‍ය ඉසුර දේවප්‍රිය මහතා පවසනවා.",
       "URL": "https://www.hirunews.lk/122850/බස්නාහිර-මහ-ඇමති-ඉල්ලා-අස්විය-යුතු-බව-පළාත්-ඇමතිවරයකු-කියයි",
       "Category": "Local News",
       "Parent URL": "https://www.hirunews.lk/local-news.php?pageID=5233"
}