{
       "Source": "hirunews",
       "Timestamp": "Wednesday, 21 February 2018 - 9:00",
       "Headline": "ඉන්දීය ධීවරයින් 109කට නිදහස (ඡායාරූප)",
       "News Content": "මෙරට මුහුදු සීමාව උල්ලංඝනය කරමින් නීතිවිරෝධී ලෙස ධීවර කටයුතුවල නිරතවීම හේතුවෙන් අත්අඩංගුවට ගෙන සිටි ඉන්දීය ධීවරයින් 109 දෙනෙකු යළි එරටට භාරදීම ඊයේ (20) සිදු කෙරුණා.\nකන්කසන්තුරේට උතුරින් වූ අන්තර්ජාතික මුහුදු සීමාවේදී නාවික හමුදාවේ සහය ඇතිව මෙය සිදු කෙරුණු බවයි නාවික හමුදාව ප්‍රකාශ කළේ.\nඑමෙන්ම එහිදී ඉන්දීය අත්අඩංගුවේ පසුවූ ශ්‍රී ලාංකික ධීවරයින් 06 දෙනකුද මෙරටට  භාරදී තිබෙනවා.\nඒ සඳහා නාවික හමුදාව සතු වේග ප්‍රහාරක මුර යාත්‍රා 03 ක් සහ වෙරළාරක්ෂක දෙපාර්තමේන්තුවේ වේග ප්‍රහාරක යාත්‍රාවක්ද එක්ව තිබෙනවා.\nඉන්දියානු ධීවරයින් පිරිස එරට වෙරළාරක්ෂක බලකායේ අතුල්යා සහ රාණි - දුර්ගාවතී නෞකා වෙත භාරදීමට පියවර ගත් බවයි නාවික හමුදාව සදහන් කළේ.",
       "URL": "https://www.hirunews.lk/184142/ඉන්දීය-ධීවරයින්-109කට-නිදහස-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4071"
}