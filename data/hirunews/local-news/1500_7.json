{
       "Source": "hirunews",
       "Timestamp": "Sunday, 12 December 2021 - 11:02",
       "Headline": "ව්‍යාජ හැඳුනුම්පතක් සකස් කර විදෙස් රැකියාවල නිරත වූ පුද්ගලයෙකු අත්අඩංගුවට",
       "News Content": "අහංගම - ගැටහැත්ත ප්‍රදේශයේ පදිංචි පුද්ගලයෙකුගේ නමකින් ජාතික හැඳුනුම්පතක් සකස් කර එමගින් ලබාගත් විදෙස් ගමන් බලපත්‍රයක් උපයෝගී කරගෙන විදේශ රැකියාවල නිරත වූ පුද්ගලයෙකු අත්අඩංගුවට ගෙන තිබෙනවා.\nපොළොන්නරුව - දියබෙදුම ප්‍රදේශයේ පදිංචිකරුවෙකු වන 38 හැවිරිදි සැකකරු 2012 වසරේ මෙම ජාතික හැඳුනුම්පත සකස් කර එමගින් ලබාගත් ගුවන් ගමන් බලපත්‍රයක් භාවිත කරමින් මැලේසියාව සහ ජෝර්දානය යන රටවල වසර පහක කාලයක් රැකියාවල නිතර වී ඇති බව සඳහන්.\nනාවික හමුදාවෙන් පලා ගොස් සිටි අයෙකු වන සැකකරු අදාළ ජාතික හැඳුනුම්පත සකස් කර ඇත්තේ එහි නම සඳහන් පුද්ගලයාගේ ඥාතියෙකු මගින් ඔහුගේ උප්පැන්න සහතිකය සොරකම් කර ගැනීමෙන් අනතුරුවයි.",
       "URL": "https://www.hirunews.lk/290756/ව්‍යාජ-හැඳුනුම්පතක්-සකස්-කර-විදෙස්-රැකියාවල-නිරත-වූ-පුද්ගලයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1500"
}