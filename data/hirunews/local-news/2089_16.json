{
       "Source": "hirunews",
       "Timestamp": "Sunday, 14 March 2021 - 12:54",
       "Headline": "සහල් ගැටලුවට කඩිනමින් විසදුමක් දෙන්නයි වෙළඳුන් රජයෙන් ඉල්ලයි (වීඩියෝ)",
       "News Content": "රට තුළ මේ වනවිට සහල් හිගයක් පවතින බවත් මිල පාලනයෙන් තොරව සහල් අලෙවි කිරිමට සිදුව ඇති බවත් සහල් වෙළෙදුන් පසවනවා.\nඔවුන් රජයෙන් ඉල්ලා සිටින්නේ මෙම ගැටලුවට කඩිනමින් විසදුමක් ලබා දෙන ලෙසයි.\nරජය මඟින් පනවා ඇති පාලන මිල යටතේ සහල් අලෙවි කල හැකි උපරිම සිල්ලර මිල ලෙස නාඩු කිලෝග්‍රෑමයක් රුපියල් 96කටත්,කීරි සම්බා කිලෝග්‍රෑමයක් 120ට සහ සුදු හෝ රතු සම්බා කිලෝග්‍රෑමයක් 98 මෙන්ම රතු හෝ සුදු කැකුළු කිලෝග්‍රෑමයක් රැපියල් 93කටත් මිල නියම කළා.\nඅනතරුව සහල් නිෂ්පාදකයින්ට සහල් අලෙවි කල හැකි උපරිම මිල නියම කරමින් ගැසට් නිවේදනයක් නිකුත් කල අතර එහි දැක්වුණේ රතු හෝ සුදු සම්බා මෙන්ම රතු හෝ සුදු කැකුළු සම්බා කිලෝග්‍රෑමයක් රුපියල් 94කට අලෙවි කල යුතු බවයි.\nරතු හෝ සුදු නාඩු කිලෝග්‍රෑමයක්රුපියල් 92ත් රතු හෝ සුදු කැකුළු සහල් කිලෝග්‍රෑමයක් රුපියල් 89යකට අලෙවි කල යුතු බවද එම ගැසට පත්‍රයෙ සදහන්\nවුණා.\nකෙසෙවෙතත් තොග හා සිල්ලර වෙළෙදුන් පෙන්වා දෙන්නේ පාලන මිල ගණන් යටතේ තමන්ට සහල් නොලැබෙන බවයි.\nමේ අතර පාලන මිල ගණන් යටතේ සහල් මිලදී ගැනිමට නොමැති බවට පරිභෝගික ජනතාවද පවසන අතර වෙළෙදුන් පැවසුවේ වෙළදාම් කිරිමට සහල්\nනොමැති බවයි.\nකෙසේවෙතත් කෘෂිකර්ම අමාත්‍ය මහින්දාන්ද අලුත්ගමගේ මහතා පසුගියදා පැවති උත්සවයකදි සදහන් කළේ අලුත් අවුරුදු සමයේ රුපියල් 97ට සහල් ලබාදිමට කටයුතු කරන බවයි.",
       "URL": "https://www.hirunews.lk/265287/සහල්-ගැටලුවට-කඩිනමින්-විසදුමක්-දෙන්නයි-වෙළඳුන්-රජයෙන්-ඉල්ලයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2089"
}