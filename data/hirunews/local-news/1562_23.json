{
       "Source": "hirunews",
       "Timestamp": "Sunday, 14 November 2021 - 9:15",
       "Headline": "තරුණියකගේ මළ සිරුරක් මන්නාරමෙන් සොයාගැනේ",
       "News Content": "දිවි හානිකරගත් බවට සැලකෙන තරුණියකගේ මළ සිරුරක් මන්නාරම නගරයට පිවිසෙන ප්‍රධාන පාලම අසල කලපුවේ තිබී සොයාගෙන තිබෙනවා.\nඊයේ සොයාගත් මෙම මළසිරුර යාපනයේ පදිංචි 23 හැවිරිදි තරුණියකගේ ලෙස හඳුනාගෙන ඇතැ යි පොලිසිය සඳහන් කළා.\nපසුගිය බ්‍රහස්පතින්දා, ඇය සිය පෙම්වතා සමඟ මන්නාරම නගරයට පැමිණ තිබෙනවා.\nඑහිදී ඔහු සමඟ ඇතිකරගත් ආරවුලකින් පසු ඇය මෙලෙස පාලමෙන් පැන දිවි හානිකරගෙන ඇති බවටයි පොලිසියට තොරතුරු ලැබී ඇත්තේ.\nමෘත ශරීරය මේ වනවිට මන්නාරම රෝහලේ තැන්පත් කර ඇති අතර, පශ්චාත් මරණ පරීක්ෂණය අද සිදු කිරීමට නියමිතයි.",
       "URL": "https://www.hirunews.lk/287955/තරුණියකගේ-මළ-සිරුරක්-මන්නාරමෙන්-සොයාගැනේ",
       "Category": "Local News",
       "Parent URL": "https://www.hirunews.lk/local-news.php?pageID=1562"
}