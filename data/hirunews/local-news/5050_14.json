{
       "Source": "hirunews",
       "Timestamp": "Wednesday, 11 May 2016 - 18:51",
       "Headline": "ෆෙඩරල් යෝජනාව කථානායකට කළින් දුන්නාට උතුරේ අවුලක්",
       "News Content": "පසුගියදා සම්මත කරගත් උතුර පළාත් සභාවේ ෆෙඩරල් යෝජනාව විපක්ෂ නායක ආර්. සම්බන්ධන්ට ලබාදීමට  පෙර කථානායකවරයාට ලබාදීම පිළිබඳව උතුර පළාත් සභාවේ ඊයේ උණුසුම් තත්ත්වයක් ඇතිවුණා.\nඑහිදී දෙමළ ජාතික සන්ධානයේ උතුර පළාත් සභාව නියෝජනය කරන මන්ත්‍රීවරුන් අතර මෙලෙස උණුසුම් සංවාදයක් හටගෙන තිබෙනවා.\nකෙසේ වෙතත් එහිදී අදහස් දැක්වූ උතුර පළාත් සභා මහ ඇමති සී.වී. විග්නේෂ්වරන් සඳහන් කළේ කථානායකවරයා හදිසි සංචාරයක් සඳහා විදේශ ගතවන බැවින් තමන් එම යෝජනාව පළමුව ඔහුට භාරදුන් බවයි.\nඒ හැර වෙනත් විශේෂ හේතුවක් නොමැති බවද ඔහු ප්‍රකාශ කර තිබෙනවා.\nමේ අතර උතුර පළාත් සභාව ඊයේ රැස්වූ අවස්ථාවේදී එහි සභාපති සී.වී.කේ. සිවඥාණම්  සිදුකළ ප්‍රකාශයක් සම්බන්ධයෙන්ද මන්ත්‍රීවරුන් අතර උණුසුම් තත්ත්වයක් හටගත්තා.\nඑහිදී අදහස් දැක්වූ එක්සත් ජනතා නිදහස් සන්ධාන උතුර පළාත් සභා මන්ත්‍රී ධර්මපාල සෙනෙවිරත්න සභාපතිවරයා ජාතිවාදී සිදුකරන බවට චෝදනා කළා.",
       "URL": "https://www.hirunews.lk/132991/ෆෙඩරල්-යෝජනාව-කථානායකට-කළින්-දුන්නාට-උතුරේ-අවුලක්",
       "Category": "Local News",
       "Parent URL": "https://www.hirunews.lk/local-news.php?pageID=5050"
}