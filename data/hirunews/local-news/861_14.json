{
       "Source": "hirunews",
       "Timestamp": "Saturday, 17 September 2022 - 14:03",
       "Headline": "ජපානයට ප්‍රබල සුළි කුණාටුවක අවදානමක්",
       "News Content": "ජපානයේ උතුරුදිග කියුෂු දිවයිනට ප්‍රබල සුළි කුණාටුවක බලපෑම් එල්ලවිය හැකි බවට එරට කාලගුණ අංශ අනතුරු අඟවා තිබෙනවා.\nඒ අනුව හෙට (18) දිනයේදී මෙම සුළි කුණාටුව කියුෂු දිවයිනට කඩාවැදිය හැකි බවටයි විදෙස් මාධ්‍ය වාර්තා කරන්නේ.\nමේ හේතුවෙන් මිලිමීටර 500 ඉක්මවූ ධාරාණිපාත වර්ෂාවක් ඇතිවිය හැකි බවට ජපාන කාලගුණ අංශ අනාවැකි පළ කර තිබෙනවා.\nඑමෙන්ම උස් මුහුදු රළ ගොඩබිමට පැමිණීමේ හැකියාවක්ද පවතින බැවින්, කුණාටුවෙන් බලපෑම් එල්ලවිය හැකි බවට අනතුරු අඟවා ඇති ප්‍රදේශවලින් ජනතාවට ඉවත්වන ලෙසටයි ජපාන බලධාරීන් දැනුම්දී ඇත්තේ.",
       "URL": "https://www.hirunews.lk/315644/ජපානයට-ප්‍රබල-සුළි-කුණාටුවක-අවදානමක්",
       "Category": "Local News",
       "Parent URL": "https://www.hirunews.lk/local-news.php?pageID=861"
}