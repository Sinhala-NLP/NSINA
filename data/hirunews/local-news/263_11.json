{
       "Source": "hirunews",
       "Timestamp": "Friday, 16 June 2023 - 14:20",
       "Headline": "ඉක්වදෝරයේදී ගුවන් යානයක කුරුල්ලෙකු වදී",
       "News Content": "ඉහළ අහසේ ගුවන් යානයක ගැටුණු කුරුල්ලෙකු නියමු කුටියට කඩාවැදීම හේතුවෙන් ගුවන් යානය ආරක්ෂිතව ගොඩබැස්ස වූ පුවතක් ඉක්වදෝරයෙන් වාර්තා වනවා.\nඉක්වදෝරයේ ලෝස් රියෝස් ප්‍රාන්තයේදී මෙලෙස කුරුල්ලෙකු වැදී ඇත්තේ කුඩා ගුවන් යානයකයි.\nකෙසේ වෙතත් නියමුවා විසින් යානය සාර්ථකව ගොඩ බැස්සවීමට සමත් වී ඇති බවයි විදෙස් මාධ්‍ය වාර්තා කළේ.\nමෙම සිදුවීමේ වීඩියෝ පටය සමාජ මාධ්‍යයේ වේගයෙන් සංසරණය වෙමින් පවතින අතර, එහි දැක්වෙන්නේ මුහුණේ ලේ තැවරුණු නියමුවා සන්සුන්ව ගුවන් යානය පදවන ආකාරයයි.\nනියමුවා විසින්ම අදාළ වීඩියෝව පටිගත කර තිබීම විශේෂත්වයක්. එම අවස්ථාවේ යානයේ සිට ඇත්තේ නියමුවා පමණක් බව සඳහන්.",
       "URL": "https://www.hirunews.lk/338132/ඉක්වදෝරයේදී-ගුවන්-යානයක-කුරුල්ලෙකු-වදී",
       "Category": "Local News",
       "Parent URL": "https://www.hirunews.lk/local-news.php?pageID=263"
}