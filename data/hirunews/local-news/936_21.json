{
       "Source": "hirunews",
       "Timestamp": "Tuesday, 16 August 2022 - 13:15",
       "Headline": "දේශපාලන හේතූන් මත විදෙස් ප්‍රේෂණ අඩු වෙන්නෙ නැහැ! - ඇමති බන්දුල (වීඩියෝ)",
       "News Content": "දේශපාලන හේතුන් මත විදේශ ප්‍රේෂණ අඩු නො වන බව ආර්ථික විද්‍යාඥයන් පිළි නො ගන්නා බවත්, එය ග්‍රාම්‍ය මතයක් බවත් අමාත්‍ය ආචාර්ය බන්දුල ගුණවර්ධන පවසනවා.\nඔහු ඒ බව ප්‍රකාශ කළේ, අද(16) පැවති කැබිනට් තීරණ දැනුම් දීමේ මාධ්‍ය හමුවේ දී දේශපාලන වෙනස්වීමෙන් අනතුරුව විදෙස් ප්‍රේෂණ වැඩි වී තිබෙනවා ද යනුවෙන් මාධ්‍යවේදියෙක් ඇසූ පැනයකට පිළිතුරු වශයෙන්.\nඑහි දී ඔහු වැඩිදුරටත් කියා සිටියේ, යම් කිසි විදෙස්ගත ශ්‍රමිකයෙකුට වැඩි මුදලක් ලැබෙන ආකාරයට මුදල් එවීමට කටයුතු කරන බවයි.\nමේ අතර පවතින ආර්ථීක අර්බුදකාරී තත්ත්වය හමුවේ ජාත්‍යන්තර මූල්‍ය අරමුදල සමඟ ගිවිසුම්ගත වීමට කිසියම් දේශපාලන පක්ෂයක් හෝ කණ්ඩායමක් විරෝධය පළකරන්නේ නම්, ඒ සඳහා විකල්ප යෝජනාවලියක් ලබා දිය යුතු බව අමාත්‍ය ආචාර්ය බන්දුල ගුණවර්ධන පවසා සිටියා.",
       "URL": "https://www.hirunews.lk/312905/දේශපාලන-හේතූන්-මත-විදෙස්-ප්‍රේෂණ-අඩු-වෙන්නෙ-නැහැ-ඇමති-බන්දුල-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=936"
}