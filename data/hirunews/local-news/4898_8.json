{
       "Source": "hirunews",
       "Timestamp": "Thursday, 01 September 2016 - 12:39",
       "Headline": "බම්බලපිටිය ව්‍යාපාරිකයාගේ ඝාතනයට දෙදෙනෙකු අල්ලයි",
       "News Content": "බම්බලපිටියේ කෝටිපති ව්‍යාපාරික මොහොමඩ් සුලෙයිමාන්ගේ ඝාතනය සම්බන්ධයෙන් පුද්ගලයන් දෙදෙනෙකු සැකපිට අත්අඩංගුවට ගෙන තිබෙනවා.\nපොලීසිය සඳහන් කළේ අත්අඩංගුවට ගත් සැකකරුවන් සේදවත්ත සහ ග්‍රෑන්ඩ්පාස් ප්‍රදේශවල පදිංචි අවුරුදු 22  සහ 23 යන වයස්වල පසුවන්නන් බවයි.\nC.C.TV දර්ශන ඔස්සේ සිදුකළ පරික්ෂණවලදී අනාවරණ වූ තොරතුරු මතයි මොවුන් අත්අඩංගුවට ගෙන ගෙන ඇත්තේ.\nමෙම කෝටිපති ව්‍යාපාරිකයා සැළසුම් සහගත ලෙස ඝාතනය කර ඇති බවටද දැනට සිදුකරන ලද පරීක්ෂණවලින් අනාවරණ වී තිබෙනවා.\nකෝටිපති රෙදිපිළි ව්‍යාපාරික මොහොමඩ් සුලෙයිමාන් බම්බලපිටිය - කොතලාවල - ඇවනිව්හි පිහිටි සිය නිවස අසල දී පැහැර ගැනීමට ලක්වුණේ පසුගිය 21 වනදා රාත්‍රියේයි.\nඔහුගේ මළ සිරුර මාවැනැල්ල - හෙම්මාතගම - රුකුලගම ප්‍රදේශයේ මාර්ගයක් ආසන්න ප්‍රපාතයක තිබී පසුගිය 24 වනදා  සොයාගැනුනා.",
       "URL": "https://www.hirunews.lk/141980/බම්බලපිටිය-ව්‍යාපාරිකයාගේ-ඝාතනයට-දෙදෙනෙකු-අල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=4898"
}