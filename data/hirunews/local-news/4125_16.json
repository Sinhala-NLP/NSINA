{
       "Source": "hirunews",
       "Timestamp": "Monday, 15 January 2018 - 9:19",
       "Headline": "දොළොස් තැනකට ඇන ඝාතනය කළ කත",
       "News Content": "මොරටුව රාවතාවත්ත ප්‍රදේශයේ නිවසක්‌ තුළදී පිහියකින් ඇන කාන්තාවක් ඝාතනය කර ඇති බව මොරටුව පොලිසිය පවසනවා.\nමෙම කාන්තාවකගේ ශරීරයේ දොළොස්‌ පොළකට මෙලෙස ඝාතනය කර ඇති බවයි පොලිසිය පවසන්නේ.\nඉකුත් 12 වැනිදා මෙලෙස ඝාතනයට ලක්‌වී ඇත්තේ මොරටුව, රාවතාවත්ත, පළවැනි පටුමගේ පදිංචිව සිටි රුවනි ශානිකා ප්‍රනාන්දු නමැති 44 හැවිරිදි එක්‌දරු මවක්.\nසිකුරාදා පෙරවරුවේ මැයගේ දියණිය පාසල් යවා ඇති අතර ඇය නිවසේ හුදෙකලාවූ මොහොතක නිවසට ඇතුළු වූ අයකු ඇයට තියුණු පිහියකින් ඇන මරා දමන්නට ඇති බවයි පොලිසිය සැකපළකරන්නේ.\nදියණිය පාසල නිමවා නිවසට පැමිණි පසු සිය මවට කතා කර ඇතත් වෙනදා මෙන් දොර නොඇරීම නිසා ඇය කෑගසා තිබෙනවා.\nඑම හඬ ඇසී පැමිණි අසල්වාසීන් දොර කඩා බැලීමේදී මව ලේ විලක්‌ මැද වැටී සිටිනු දැක ඇති බවයි සඳහන් වන්නේ.\nමාතර ප්‍රදේශයේ පදිංචිකාරියක්‌වූ ඇය විවාහයෙන් පසුව මොරටුව රාවතාවත්ත ප්‍රදේශයට පැමිණ තිබෙනවා.\nදියණිය ලැබීමෙන් පසු සමගියෙන් ජීවත් වූ ඔවුන් යම්කිසි හේතුවක්‌ මත ඇය සැමියාගෙන් නීත්‍යනුකූලව වෙන්වී ඇති බව පොලිසිය පවසනවා.\nමෙම ඝාතනයට ලක්‌වූ මවගේ නිවසේ සවිකර තිබූ සී.සී.ටී.වී කැමරා සියල්ලමද සැකකරු විසින් ගලවා ගෙන ගොස්‌ ඇතැයි ද පොලිසිය සඳහන් කළා.\nසිද්ධිය සම්බන්ධයෙන් මොරටුව පොලිසිය පරීක්ෂණ පවත්වනවා.",
       "URL": "https://www.hirunews.lk/181065/දොළොස්-තැනකට-ඇන-ඝාතනය-කළ-කත",
       "Category": "Local News",
       "Parent URL": "https://www.hirunews.lk/local-news.php?pageID=4125"
}