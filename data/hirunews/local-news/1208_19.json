{
       "Source": "hirunews",
       "Timestamp": "Tuesday, 26 April 2022 - 13:30",
       "Headline": "මිල වැඩි නො කර ගෑස් දෙන්න බෑ - ලිට්‍රෝ සභාපති (වීඩියෝ)",
       "News Content": "ගෑස් මිල ඉහළ දැමීම සම්බන්ධයෙන් අද දිනයේ දී තීරණයක් ගන්නා බව සම කැබිනට් ප්‍රකාශක අමාත්‍ය වෛද්‍ය රමේෂ් පතිරණ ප්‍රකාශ කළා.\nමේ අතර, දිවයිනට ළඟා වූ මෙටි්‍රක් ටොන් 3600ක් අඩංගු ගෑස් නෞකාවේ ගෑස් බෙදා හැරීම මේ වන විට ආරම්භ වී තිබෙනවා.\nපසුගිය දා කිලෝ ග්‍රෑම් 12යි දශම 5ක ගෘහස්ථ ගෑස් සිලින්ඩරයක මිල රුපියල් 5,175ක් දක්වා එනම් රුපියල් 2500කින් ඉහළ දමන බව ලිට්රෝ සමාගම ප්‍රකාශ කළත් ලිට්රෝ ගෑස් මිලෙහි කිසිදු වෙනසක් සිදු නොවන බව රජය පැවසුවා.\nකෙසේ වෙතත් මිල වැඩි කිරීමකින් තොර ව ගෑස් සැපයුම පවත්වාගෙන යෑමට නො හැකි බව යි ලිට්‍රෝ සමාගමේ සභාපතිවරයා පවසන්නේ.",
       "URL": "https://www.hirunews.lk/302857/මිල-වැඩි-නො-කර-ගෑස්-දෙන්න-බෑ-ලිට්‍රෝ-සභාපති-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1208"
}