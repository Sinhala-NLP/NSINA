{
       "Source": "hirunews",
       "Timestamp": "Thursday, 09 September 2021 - 7:22",
       "Headline": "ආර්ථික මධ්‍යස්ථාන අද සහ හෙට විවෘතයි",
       "News Content": "දින 02 කට පසු අද පෙරවරුවේ දිවයින පුරා ආර්ථික මධ්‍යස්ථාන විවෘත කිරීමත් සමඟ සිය අස්වනු රැගෙන සියලු ආර්ථික මධ්‍යස්ථාන වෙත ගොවීන් විශාල ලෙස පැමිණෙමින් සිටිනවා.\nකෙසේ වෙතත්, ඒවා මිලදී ගැනීම සඳහා පැමිණෙන වෙළඳුන්ගේ අඩුවක් දක්නට ලැබුණු බවයි වාර්තා වන්නේ.\nපෑලියගොඩ මැනිං වෙළඳපලටද එළවලු තොග විශාල ලෙස ලැබී ඇති අතර ඒවායේ තොග මිල ගණන්වල අඩුවක් පවතින බව මැනිං පොදු වෙළඳ සංගමය ප්‍රකාශ කළා.\nකටුගස්තොට ආර්ථික මධ්‍යස්ථානයේ ප්‍රධාන ලේකම් එස්.ඒ තිස්ස ද සිල්වා ද කියා සිටියේ අද දිනයේ ආර්ථික මධ්‍යස්ථානය වෙත පැමිණෙන වෙළදුන්ගේ කැපී පෙනෙන අඩුවක් නිරීක්ෂණය වන බවයි.\nදඹුල්ල ආර්ථික මධ්‍යස්ථානයටද ගොවීන් විශාල ලෙස පැමිණ සිටින අතර ආර්ථික මධ්‍යස්ථානය ඉදිරිපිට මාර්ගවල ලොරි රථ පෙළ ගැසී ඇති බව අප වාර්තාකරු සඳහන් කළා.",
       "URL": "https://www.hirunews.lk/281739/ආර්ථික-මධ්‍යස්ථාන-අද-සහ-හෙට-විවෘතයි",
       "Category": "Local News",
       "Parent URL": "https://www.hirunews.lk/local-news.php?pageID=1703"
}