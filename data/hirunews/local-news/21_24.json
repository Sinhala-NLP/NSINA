{
       "Source": "hirunews",
       "Timestamp": "Monday, 18 September 2023 - 20:39",
       "Headline": "වැල්ලේ සාරංගගේ මාමා හෙරොයින් සමග අත්අඩංගුවට",
       "News Content": "වැල්ලේ සාරංගගේ මාමා හෙරොයින් සමග පොලිස් විශේෂ කාර්ය බලකාය නිලධාරීන්ගේ අත්අඩංගුවට\nවිශේෂ කාර්ය බලකාය බුද්ධි කොට්ඨාශයේ නිලධාරීන්ට ලද තොරතුරකට අනුව ඊයේ (17) වන දින මෝදර පොලිස් වසමේ අංක 70/26/ඒ, රොක් හවුස්, පටුමග, මෝදර, කොළඹ 15 ලිපිනයේ පිහිටි නිවස තුල දී වැටලීමක් සිදුකර තිබෙනවා.\nඑහි දී හෙරොයින් මත්ද්‍රව්‍ය ග්‍රෑම් 06 යි, මිලිග්‍රෑම් 300 ක් සන්තකයේ තබාගෙන සිටි මෝදර, කොළඹ 15 ප්‍රදේශයේ පදිංචි වයස අවුරුදු 54 ක පුද්ගලයකු අත්අඩංගුවට ගෙන වැඩිදුර විමර්ශණ කටයුතු මෝදර පොලිස් ස්ථාන වෙත භාර දී ඇති බව සඳහන්.\nසැකකරුගෙන් සිදුකරන ලද වැඩිදුර ප්‍රශ්න කිරීමේ දී මහා පරිමාණ මත්ද්‍රව්‍ය ජාවාරම්කරුවකු හා සංවිධානාත්මක අපරාධකරුවකු සංජීව කුමාර සමරරත්න හෙවත් ගනේමුල්ල සංජීව යන අයගේ අනුගාමිකයකු වන සාරංග ප්‍රදිප් නොහොත් වැල්ලේ සාරංගගේ සංවිධානාත්මක අපරාධ සදහා මොහු ක්‍රියාකාරීව කටයුතු සිදු කල බවට තොරතුරු අනාවරණය වී ඇති අතරම මොහු වැල්ලේ සාරංග යන අයගේ මාමා බවට ද අනාවරණය වුණා.",
       "URL": "https://www.hirunews.lk/348685/වැල්ලේ-සාරංගගේ-මාමා-හෙරොයින්-සමග-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=21"
}