{
       "Source": "hirunews",
       "Timestamp": "Tuesday, 02 May 2017 - 12:18",
       "Headline": "කිලිනොච්චිය - ධර්මපුරම් ප්‍රදේශයේදී අඩවි වන නිලධාරීන් දෙදෙනෙකුට පහරදීමක්",
       "News Content": "අඩවි වන නිලධාරීන් දෙදෙනෙකුට පහර දී ඔවුන්ගේ රාජකාරියට බාධා කිරීමේ සිද්ධියක් කිලිනොච්චිය - ධර්මපුරම් ප්‍රදේශයෙන් වාර්තා වනවා.\nපොලීසිය සදහන් කළේ කල්ලාරු රක්ෂිතයේ නීතිවිරෝධී ලෙස වැලි ගොඩදමමින් සිටි පුද්ගලයින් 3 දෙනෙකු අත්අඩංගුවට ගෙන රැගෙන එමින් සිටියදී තවත් පුද්ගලයින් පිරිසක් අඩවි වන නිලධාරීන්ට ඊයේ මෙලෙස පහර ඇති බවයි.\nඑමෙන්ම අඩවි වන නිලධාරීන් භාරයේ සිටි සැකකරුවන් තුන්දෙනා ද ඔවුන් විසින් මුදාගෙන ගොස් තිබෙනවා.\nකෙසේ වෙතත්, නිලධාරීන්ට පහර දුන් එක් පුද්ගලයෙකු සහ අත්අඩංගුවේ සිටියදී මුදා ගත් සැකකරුවන් දෙදෙනෙකු පොලීසිය පසුව අත්අඩංගුවට ගෙන ඇති බව සදහන්.",
       "URL": "https://www.hirunews.lk/160421/කිලිනොච්චිය-ධර්මපුරම්-ප්‍රදේශයේදී-අඩවි-වන-නිලධාරීන්-දෙදෙනෙකුට-පහරදීමක්",
       "Category": "Local News",
       "Parent URL": "https://www.hirunews.lk/local-news.php?pageID=4537"
}