{
       "Source": "hirunews",
       "Timestamp": "Wednesday, 24 May 2023 - 20:25",
       "Headline": "ATM යන්ත්‍රයට දැමීමට තිබූ මුදල් සොරාගත් බැංකුවේ ආරක්ෂක නිලධාරියෙක් අත්අඩංගුවට",
       "News Content": "පෞද්ගලික බැංකුවක ATM යන්ත්‍රයට දැමීමට තිබූ මුදල් සොරාගෙන තම විදුලි සහ දුරකථන බිල්පත් ගෙවු බැංකු ආරක්ෂක නිලධාරියකු වැල්ලවත්ත පොලිසිය අත්අඩංගුවට ගෙන තිබෙනවා.\nමෙලෙස අත්අඩංගුවට ගෙන ඇත්තේ වැල්ලවන්න සෆිබ්ලිව්.ඒ.සිල්වා මාවතේ පිහිටි පෞද්ගලික බැංකුවක ආරක්ෂ නිලධාරියෙක් බව සඳහන්.\nඅදාළ පෞද්ගලික බැංකුවේ සහකාර කළමණාකරු විසින් රුපියල් ලක්ෂ අනුවක මුදලක් පසුගිය 21 වන දින ATM යන්ත්‍රයට දමා ඇත්තේ අදාළ බැංකු ආරක්ෂක නිලධාරියා සමගින් බවයි සඳහන් වන්නේ.\nපසුදින බැංකු සහකාර කළමණාකරු විසින් එම ATM යන්ත්‍රයේ ඇති ඉතිරි මුදල් පරික්ෂා කිරීමේදී රුපියල් පන්දහසේ නෝට්ටු තිස් දෙකක් වන රුපියල් එක් ලක්ෂ හැටදහසක මුදලක් අඩු බවට බැංකුව දැනුවත් කර තිබෙනවා.\nඒ අනුව AIM යන්ත්‍රයට මුදල් බැර කරන ආකාරය දැක්වෙන cv දර්ශන පරික්ෂා කිරීමේදී දැක ගැනීමට ලැබී ඇත්තේ යන්ත්‍රවලට මුදල් දමන අවස්ථාවේ දී පුටුවක් මත තබා තිබූ මුදල්වලින් කොටසක් එහි සිටි ආරක්ෂක නිලධාරියා විසින් සොරාගෙන ඔහුගේ කලිසම් සාක්කුවට දමා ගන්නා ආකාරයයි.\nසැකකරු සොරකම් කළ මුදලින් කොටසක් ඔහු තම නිවසේ විදුලි සහ දුරකථන බිල්පත් ගෙවීම සඳහා වැය කර ඇති අතර ඉතිරි මුදල් ඔහුගේ බැංකු ගිණුම් දෙකකට බැරකර තිබෙන බවයි අනාවරණය වී ඇත්තේ.",
       "URL": "https://www.hirunews.lk/336126/atm-යන්ත්‍රයට-දැමීමට-තිබූ-මුදල්-සොරාගත්-බැංකුවේ-ආරක්ෂක-නිලධාරියෙක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=319"
}