{
       "Source": "hirunews",
       "Timestamp": "Sunday, 31 July 2022 - 7:56",
       "Headline": "ලිට්රෝ අඛණ්ඩ ගෑස් සැපයුම සහතික කරයි (වීඩියෝ)",
       "News Content": "ගෘහස්ථ ගෑස් සිලින්ඩර ලක්ෂ 20 කට වැඩි සංඛ්‍යාවක් අදින් අවසන් වන ජූලි මාසය තුළ දී වෙළඳපොලට නිකුත් කළ බව ලිට්රෝ සමාගම පවසනවා.\nඑහි සභාපති මුදිත පීරිස් කියා සිටියේ ජනතාවට අඛණ්ඩ ගෑස් සැපයුමක් සහතික කිරීම සඳහා වූ පොරොන්දුව මේ වනවිට ඉටු කර ඇති බවයි.\nඒ අනුව ඊයේ දිනයේදී ගෑස් රැගත් නෞකාවක් දිවයිනට පැමිණ ඇති අතර, එහි ගොඩබෑම් කටයුතු මේ වනවිට සිදු කෙරෙමින් පවතින බව ද සභාපතිවරයා ප්‍රකාශ කළා.\nඅද (31) රාත්‍රියේ තවත් ගෑස් නෞකාවක් දිවයිනට පැමිණීමට නියමිතව ඇති බව ද ඔහු කියා සිටියා.\nමේ වනවිට ගෑස් මිලදී ගැනීම සඳහා දිවයිනේ විවිධ ප්‍රදේශවල පැවති පෝලිම් අවසන්ව ඇති අතර, තවදුරටත් අඛණ්ඩ ගෑස් සැපයුමක් පාරිභෝගික ජනතාවට සහතික කිරීම සඳහා දිනකට ගෘහස්ථ ගෑස් සිලින්ඩර ලක්ෂයක් වෙළඳපොලට නිකුත් කිරීමේ කටයුතු සිදු කරනු ඇති.",
       "URL": "https://www.hirunews.lk/311449/ලිට්රෝ-අඛණ්ඩ-ගෑස්-සැපයුම-සහතික-කරයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=978"
}