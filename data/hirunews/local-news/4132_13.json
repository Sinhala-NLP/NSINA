{
       "Source": "hirunews",
       "Timestamp": "Wednesday, 10 January 2018 - 19:14",
       "Headline": "වේ ගඟ මැද ජාවාරම",
       "News Content": "රත්තනපුර - බටුගෙදර - තිරිවානාකැටිය ප්‍රදේශය හරහා ගලා බසින වේ ගඟ සුන්දරත්වයෙන් අනුන ස්ථානයක්.\nහිරු සී.අයි.ඒ.වෙත පසුගියදා ලැබුනු රහසිගත තොරතුරකින් කියැවුනේ මේ වනවිට වේ ගඟ මහා පරිමාන මැණික් ජාවාරම්කරුවන්ගේ ග්‍රහණයට නතුව ඇති බවයි.\nඒ අනුව අදාල ප්‍රදේශයට හිරු සී.අයි.ඒ.කණ්ඩායම රහසිගතව ළඟා වුණා.\nඑහිදී අපට දැක ගත හැකිවුයේ අනවසර මැණික් ජාවාරම් හේතුවෙන් වේ ගගේ ජලය තද බොර පැහැ ගැන්වී ඇති අයුරුයි.\nඅනවසර මැණික් ජාවාරම්කරුවන් ගඟ මැද බාධක ඉදිකර ගග හරස් කර ඇති අතර එමගින් ගඟේ ගමන් මාර්ගය ද වෙනස් වී තිබෙනවා.\nඑලෙස බාධක ඉදිකිරීම හේතුව මැණික් ජාවාරමේ නිරත පුද්ගලයෙකු මෙලෙස හෙළි කළා.",
       "URL": "https://www.hirunews.lk/180714/වේ-ගඟ-මැද-ජාවාරම",
       "Category": "Local News",
       "Parent URL": "https://www.hirunews.lk/local-news.php?pageID=4132"
}