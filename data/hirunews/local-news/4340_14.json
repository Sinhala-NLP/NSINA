{
       "Source": "hirunews",
       "Timestamp": "Sunday, 03 September 2017 - 10:44",
       "Headline": "අකුණු සැර වැදීමෙන් කාන්තාවක් මරුට - සැමියාට තුවාල",
       "News Content": "කිලිනොච්චිය ප්‍රදේශයේදී අකුණු සැර වැදීමෙන් කාන්තාවක් මියගොස් තිබෙනවා.\nඅප වාර්තාකරු සඳහන් කළේ ඇයගේ සැමියා අකුණු සැර වැදීමෙන් බරපතල තුවාල ලබා ඇති බවයි.\nඊයේ සවස පැවති දැඩි වර්ෂාවත් සමග මෙම අනතුර සිදුව තිබෙනවා.\nමියගොස් ඇත්තේ 40 හැවිරිදි කාන්තාවක්.\nඇයට දරුවන් 6 දෙනෙකු ද වනවා.\nතුවාල ලැබු පුද්ගලයා 42 හැවිරිදි වියෙහි පසුවන බව සඳහන්.\nඔහු කිලිනොච්චිය රෝහලට ඇතුලත් කර තිබෙනවා.\nමෙම කාන්තාව සහ ඇයගේ සැමියා වර්ෂාව පවතින අවස්ථාවේ නිවසින් පිටත දිය නාමින් සිට ඇති අතර එහිදී අකුණු සැර වැදී ඇති බවටයි හෙළිවී ඇත්තේ.\nමේ අතර අප වාර්තාකරුවන් සඳහන් කළේ පැවති දැඩි නියගය නිමා කරමින් පසුගිය දින කිහිපය තුල උතුරේ ප්‍රදේශ රැසකට වැසි ඇතිවු බවයි.",
       "URL": "https://www.hirunews.lk/170040/අකුණු-සැර-වැදීමෙන්-කාන්තාවක්-මරුට-සැමියාට-තුවාල",
       "Category": "Local News",
       "Parent URL": "https://www.hirunews.lk/local-news.php?pageID=4340"
}