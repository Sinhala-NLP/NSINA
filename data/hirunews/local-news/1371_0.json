{
       "Source": "hirunews",
       "Timestamp": "Monday, 07 February 2022 - 13:32",
       "Headline": "ගානියා බැනිස්ටර්ගේ නඩුව අගෝස්තු මස 05 වනදා විභාගයට (වීඩියෝ)",
       "News Content": "සුදු වෑන් රියකින් පැහැරගෙන ගොස් තමන්ට ලිංගික හිංසනයන් සිදු කළ බවට අසත්‍ය පැමිණිල්ලක් සිදු කළේ යැයි චෝදනා ලැබ සිටින කොළඹ පිහිටි ස්විස්ටර්ලන්ත තානාපති කාර්යාලයේ නිළධාරිණියක වන ගානියා බැනිස්ටර් ෆ්‍රැන්සිස්ට එරෙහිව ගොනුකර තිබෙන නඩුව අගෝස්තු මස 05 වනදා විභාගයට ගැනීමට කොළඹ මහාධිකරණය දින නියම කළා.\nඒ මෙම නඩුව අද කොළඹ මහාධිකරණ විනිසුරු නාමල් බලල්ලේ ඉදිරියේ කැඳවනු ලැබූ අවස්ථාවේදියි.\n2019 වසරේ නොවැම්බර් මස 25 වනදා කුරුඳුවත්ත පොලිස් වසමේදී සුදු වෑන් රථයකින් පැමිණි පස් දෙනෙකු තමන්ව පැහැරගෙන ගොස් ලිංගික හිරිහැර සිදුකොට, රටින් පලා ගිය අපරාධ පරීක්ෂණ දෙපාර්තමේන්තුවේ හිටපු පොලිස් පරීක්ෂක නිශාන්ත සිල්වා සම්බන්ධයෙන් ප්‍රශ්න කළ බවට මෙම විත්තිකාරිය විසින් අසත්‍ය පැමිණිල්ලක් සිදුකළේ යැයි චෝදනා කරමින් නිතිපතිවරයා මෙම නඩුව පවරා තිබෙනවා.",
       "URL": "https://www.hirunews.lk/296384/ගානියා-බැනිස්ටර්ගේ-නඩුව-අගෝස්තු-මස-05-වනදා-විභාගයට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1371"
}