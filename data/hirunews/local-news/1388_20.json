{
       "Source": "hirunews",
       "Timestamp": "Saturday, 29 January 2022 - 18:05",
       "Headline": "ගැරඬි ඇල්ලේ සිදු වුණු බිහිසුණු ඛේදවාචකය (වීඩියෝ)",
       "News Content": "තරුණියන් 4 දෙනෙකු සහ තරුණයෙකු මෙලෙස අතුරුදන්ව ඇති අතර, ඉන් 22 හැවිරිදි තරුණියකගේ මළ සිරුර පසුව සොයා ගත් බව පොලීසිය සඳහන් කළා.\nඔවුන් ඇටම්පිටිය - නාවෙල පාරේ පදිංචිකරුවන්.\nමෙම පිරිස අද පස්වරුවේ දියනෑම සඳහා මෙහි පැමිණ ඇති අතර එහිදී මෙම අනතුරට මුහුණදී තිබෙනවා.\nඅතුරුදන්වූ පිරිස අතර තරුණියන් 3 දෙනෙකු සහ තරුණයෙකු සිටින බවයි පොලීසිය සඳහන් කළේ.\nඔවුන් සොයා මේ වනවිට ප්‍රදේශවාසීන් සහ පොලීසිය එක්ව සෝදිසි මෙහෙයුමක් ආරම්භ කර තිබෙනවා.\nමේ අතර, බම්බලපිටිය - සත් මහල් නිවාස සංකීර්ණයක ඉහළ මහලෙන් බිමට ඇඳ වැටී 15 හැවිරිදි පාසල් සිසුවෙකු ජීවිතක්ෂයට පත්ව තිබෙනවා.\nමෙම පාසල් සිසුවා බම්බලපිටිය - ක්‍රෙට්සර් පෙදෙසේ මහල් නිවාස සංකීර්ණයක පදිංවිව සිට ඇත්තේ ඔහුගේ මව සහ පියා සමගයි.\nඔවුන්ගේ නිවස පිහිටා ඇත්තේ අදාල නිවාස සංකීර්ණයේ 05 වෙනි මහලේයි.\nපවුලේ එකම දරුවා වන මියගිය සිසුවා ඊයේ පාසල නිම වී ත්‍රීරෝද රථයකින් ඔහු පදිංවි මහල් නිවාස සංකීර්ණයට පැමිණෙන අයුරු රථගාලේ ස්ථාපිත සී.සී.ටී.වී. කැමරාවක සටහන්ව තිබෙනවා.\nපසුව ඔහු නිවාස සංකීර්ණයට ඇතුළුවීම සදහා එහි විදුලි සෝපානය වෙත ගමන් කරන අයුරුද එහි දැක්වෙනවා.\nපසුව පස්වරු 2.30 ට පමණ ඔහු නිවාස සංකීර්ණයේ ඉහළ මහලින් බිමට ඇද වැටෙන අයුරුද සී.සී.ටී.වී. කැමරා දර්ශනවල සටහන්ව තිබුනා.\nසිද්ධිය පිළිබඳව පරීක්ෂණ පවත්වන පොලිස් නිලධාරියෙකු සඳහන් කළේ පාසල නිමවා පැමිණි සිසුවා ඔහුගේ මවට දුරකථන ඇමතුමක්ද ලබාගෙන ඇති බවයි.\nසිසුවා නිවසට පැමිණෙන විට ඔහුගේ මව ආගමික කටයුත්තක් සදහා නිවසෙන් බැහැරව ගොස් තිබුණා.\nපොලිසිය පැවසුවේ මෙම මරණය සියදිවි හානි කර ගැනීමක් ද, ඉහළ මහලින් ඇද වැටී සිදු වු මරණයක් දැයි සොයා බැලීම සදහා පරීක්ෂණ ක්‍රියාත්මක බවයි.",
       "URL": "https://www.hirunews.lk/295596/ගැරඬි-ඇල්ලේ-සිදු-වුණු-බිහිසුණු-ඛේදවාචකය-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1388"
}