{
       "Source": "hirunews",
       "Timestamp": "Sunday, 16 June 2019 - 15:23",
       "Headline": "බොල්ගොඩ ගඟේ ඔරුවක් පෙරලීමෙන් තරුණයෙක් අතුරුදන්",
       "News Content": "මොරටුව බොල්ගොඩ ගඟේ ඔරුවක් පෙරලීමෙන් අතුරුදන්වූ තරුණයෙකු සොයා පොලිසිය සහ නාවික හමුදාව විමර්ශණ ආරම්භ කර තිබෙනවා.\nඊයේ රාත්‍රී 7ට පමණ අනතුර සිදුව ඇති බවයි අප වාර්තාකරු සඳහන් කළේ.\nඔරුව පෙරලෙන අවස්ථාවේ එහි තුන්දෙනෙකු ගමන්කර ඇති අතර දෙදෙනෙකු දිවි බේරාගෙන තිබෙනවා.\nඅතුරුදන්වී ඇත්තේ පානදුර පරත්ත ප්‍රදේශයේ පදිංචි 21 හැවිරිදි තරුණයෙක්.\nපානදුර උතුර පොලිසිය සිද්ධිය සම්බන්ධයෙන් වැඩිදුර විමර්ශණ සිදු කරනවා.",
       "URL": "https://www.hirunews.lk/218517/බොල්ගොඩ-ගඟේ-ඔරුවක්-පෙරලීමෙන්-තරුණයෙක්-අතුරුදන්",
       "Category": "Local News",
       "Parent URL": "https://www.hirunews.lk/local-news.php?pageID=3297"
}