{
       "Source": "hirunews",
       "Timestamp": "Wednesday, 30 March 2016 - 21:37",
       "Headline": "ගුවන් හමුදාව මන්නාරමෙන් සොයා ගත් පුපුරණ ද්‍රව්‍ය මෙන්න-(ඡායාරූප)",
       "News Content": "මන්නාරම ඉලුප්පකඩවායි ගොවිජන කේන්ද්‍රය පිටුපස පිහිටි පැරණි වැසිකිලි වලක තිබී යුද උපකරණ රැසක් ඊයේ ගුවන් හමුදාව විසින් සොයා ගෙන තිබෙනවා.\nමන්නාරම තිරුකේදීස්වරන් ගුවන් හමුදා කඳවුරට ලැබුනු බුද්ධි තොරතුරකට අනුවයි ඊයේ පස්වරුවේ මෙහෙයුම ක්‍රියාත්මක වුයේ.\nඊට පොලිසීයේද  සහය හිමිවු බව හිරු වාර්තාකරු සදහන් කලා.\nඑහිදී ක්ලේමෝ බොම්බ 6 ක් - පුද්ගල නාශක බිම්බෝම්බ 16 ක් - බිම්බෝම්බ පුපුරවා හැරීමට යොදාගන්නා ෆියුස් 16 ක් - පුද්ගල නාසක අත්බෝම්බ 14ක් ද  හමුවී තිබෙනවා.\nජේ ආර් වර්ගයේ අත්බෝම්බ 2ක් ආගස්ථි 4ක්  සහ කේ 400 වර්ගයේ බෝම්බ 3ක් - ටී82 වර්ගයේ බෝම්බ 5ක්ද මිලිමීටර් 60 වර්ගයේ මොටාර් බෝම්බයක්ද සොයා ගෙන ඇතැයි සදහන්.\nවැසිකිලි වල අවට වළදමා තිබු ආර් පී ජී වර්ගයේ ගිනි අවියක්ද හමුවු බව හිරු වාර්තාකරු සදහන් කලා.\nමන්නාරම් මහෙස්ත්‍රාත්වරයා විසින් ඊට අදාළ පරීක්ෂණයක්ද පවත්වා තිබෙනවා.\nඡායාරූප- රොමේෂ් මධුෂංක",
       "URL": "https://www.hirunews.lk/129770/ගුවන්-හමුදාව-මන්නාරමෙන්-සොයා-ගත්-පුපුරණ-ද්‍රව්‍ය-මෙන්න-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=5108"
}