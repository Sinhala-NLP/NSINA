{
       "Source": "hirunews",
       "Timestamp": "Sunday, 27 August 2023 - 23:06",
       "Headline": "වලසෙකු පහරදීමෙන් ගස යට නිදාසිටි තැනැත්තා රෝහලේ",
       "News Content": "යාල රක්ෂිතයේ අතුරු මිතුරු වැව ප්‍රදේශයේ ඊයේ (26) මී කැඩීම සඳහා ගොස් ගසක් යට නිදා සිටි පුද්ගලයෙකුට වලසෙකු කළ පහරදීමකින් තුවාල ලබා මොණරාගල සිරිගල මහ රෝහලට ඇතුළත් කර ඇතැයි පොලිසිය පවසනවා.\nමෙලෙස වලසාගේ පහරදීමෙන් තුවාල ලබා ඇත්තේ මයිලගම, කතරගම පදිංචි පුද්ගලයෙක්.\nවලසා සපාකෑමෙන් තුවාලකරුගේ හිස, අත, කකුල හා බඩ ප්‍රදේශයට තුවාල සිදු වී ඇති අතර, ඔහු කතරගම රෝහලට ඇතුළත් කිරිමෙන් පසු වැඩිදුර ප්‍රතිකාර සඳහා මොණරාගල සිරිගල මහ රෝහල වෙත මාරුකර යවා තිබෙනවා.",
       "URL": "https://www.hirunews.lk/346343/වලසෙකු-පහරදීමෙන්-ගස-යට-නිදාසිටි-තැනැත්තා-රෝහලේ",
       "Category": "Local News",
       "Parent URL": "https://www.hirunews.lk/local-news.php?pageID=68"
}