{
       "Source": "hirunews",
       "Timestamp": "Friday, 24 February 2023 - 20:15",
       "Headline": "රාජකාරි ගිනි අවියෙන් වෙඩි තබාගෙන හමුදා සෙබළෙක් සිය දිවි නසා ගනියි",
       "News Content": "පනාගොඩ යුද හමුදා කඳවුරේ සෙබළෙකු සිය ගිනි අවියෙන් වෙඩි තබාගෙන ජීවිතක්ෂයට පත්ව තිබෙනවා.\nයුද හමුදා මාධ්‍ය ප්‍රකාශක බ්‍රිගේඩියර් රවී හේරත් කියා සිටියේ කඳවුර තුළ දී ඔහු මෙලෙස වෙඩි තබාගෙන සිය දිවි හානි කරගෙන ඇති බවයි.\nමෙලෙස මියගොස් ඇත්තේ මාතලේ නාවුල සේරුදණ්ඩපොල ප්‍රදේශයේ පදිංචි 31 හැවිරිදි හමුදා සෙබළෙක්.\nඅදාළ සෙබළා කාලතුවක්කු රෙජිමේන්තුවේ 12 වැනි අනු කණ්ඩයට අයත් භට නිවාසයක් අසළ දී මෙලෙස සිය දිවි හානිකරගෙන ඇති බවටයි වාර්තාවන්නේ.\nවෙඩි ප්‍රහාරයෙන් ඔහුගේ හිසට බරපතල තුවාල සිදුව ඇති අතර, පසුව පනාගොඩ යුද හමුදා රෝහලට ඇතුළත් කර තිබුණා.\nඒ වනවිටත් ඔහු මියගොස් සිට ඇති අතර, සියදිවි හානිකරගැනීමට හේතුව මෙතෙක් අනාවරණ වී නැහැ.",
       "URL": "https://www.hirunews.lk/328237/රාජකාරි-ගිනි-අවියෙන්-වෙඩි-තබාගෙන-හමුදා-සෙබළෙක්-සිය-දිවි-නසා-ගනියි",
       "Category": "Local News",
       "Parent URL": "https://www.hirunews.lk/local-news.php?pageID=515"
}