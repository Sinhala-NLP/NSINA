{
       "Source": "hirunews",
       "Timestamp": "Wednesday, 16 October 2019 - 12:58",
       "Headline": "වැට් බද්ද සියයට 8 දක්වා අඩු කළ යුතුයි",
       "News Content": "සරළ බදු ක්‍රමයක් හඳුන්වාදී වැට් බද්ද සියයට 8 දක්වා අඩු කළ යුතු බව ශ්‍රී ලංකා පොදුජන පෙරමුණේ ජනාධිපති අපේක්ෂක ගෝඨාභය රාජපක්ෂ පවසනවා.\nතේ කර්මාන්තකරුවන් සමඟ ඊයේ පැවති සාකච්ඡාවකට එක්වෙමින් ඔහු මේ බව කියා සිටියා.\nඑමෙන්ම වියත් මග සංවිධානය කොළඹ අද කැඳවා තිබූ මාධ්‍ය හමුවකට ශ්‍රී ලංකා නිදහස් පක්ෂයේ මහලේකම් පාර්ලිමේන්තු මන්ත්‍රී දයාසිරි ජයසේකරද එක්ව සිටියා.\nඑහිදී අදහස් දක්වමින් ඔහු සඳහන් කළේ ශ්‍රී ලංකා පොදුජන පෙරමුණේ ජනාධිපති අපේක්ෂක ගෝඨාභය රාජපක්ෂ විධිමත් වැඩපිලිවෙලක් සහිත නායකයෙකු බවයි.",
       "URL": "https://www.hirunews.lk/226360/වැට්-බද්ද-සියයට-8-දක්වා-අඩු-කළ-යුතුයි",
       "Category": "Local News",
       "Parent URL": "https://www.hirunews.lk/local-news.php?pageID=3095"
}