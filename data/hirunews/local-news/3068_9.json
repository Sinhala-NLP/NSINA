{
       "Source": "hirunews",
       "Timestamp": "Saturday, 02 November 2019 - 10:48",
       "Headline": "වෛරස් උණක් නිසා රජරට සරසවියේ, මිහින්තලේ පරිශ්‍රය තාවකාලිකව වැසේ",
       "News Content": "වෛරස් උණ රෝගයක් පැතිර යාම හේතුවෙන් රජරට විශ්වවිද්‍යාලයේ මිහින්තලේ පරිශ්‍රය නැවත දැනුම් දෙන තුරු වසා දැමීමට පාලනාධිකාරිය තීරණය කර තිබෙනවා.\nඑහි වැඩබලන උප කුලපති මහාචාර්ය ඒ.එම්.ජේ.ඩී. අධිකාරී හිරු ප්‍රවෘත්ති අංශයට කියා සිටියේ මේ අනුව අද මධ්‍යහ්න 12ට පෙර නේවාසිකාගාරවලින් ඉවත්ව යන ලෙස සිසුන්ට දැනුම් දුන් බවයි.\nවෛරස් උණ රෝගය හේතුවෙන් මහනුවර ශික්ෂණ රෝහලට ඇතුළත් කරන ලද එම විශ්වවිද්‍යාලයේ වෛද්‍ය පීඨයේ දෙවන වසරේ ඉගෙනුම ලැබූ සිසුවියක ඊයේ ජීවිතක්ෂයට පත්ව ඇති බවට ද තොරතුරු වාර්තා වුණා.",
       "URL": "https://www.hirunews.lk/227458/වෛරස්-උණක්-නිසා-රජරට-සරසවියේ-මිහින්තලේ-පරිශ්‍රය-තාවකාලිකව-වැසේ",
       "Category": "Local News",
       "Parent URL": "https://www.hirunews.lk/local-news.php?pageID=3068"
}