{
       "Source": "hirunews",
       "Timestamp": "Sunday, 13 November 2016 - 12:13",
       "Headline": "2500 අවම දඩය වෙනස් කරන්නේ නෑ - මුදල් ඇමති",
       "News Content": "මාර්ග ආරක්ෂාව තහවුරු කිරීම රජයේ වගකීමක් වන බැවින් මෙවර අයවැය මගින් යෝජිත මාර්ග නීති උල්ලංඝනය කිරීම සඳහා අවම දඩය වෙනස් නොකරන බව මුදල් අමාත්‍ය රවී කරුණානායක පවසනවා.\nමාර්ග නීති පිළි නොපැදීම අද රටේ පවතින විශාල ගැටළුවක් බවයි මුදල් අමාත්‍යවරයා කියා සිටියේ.\nරටේ පවත්නා නීතිය පිළිපැදීමේ විනයක් ඇතිකිරීම සඳහා කටයුතු කරන ලෙස මුදල් අමාත්‍යාංශයට අයවැය යෝජනා රැසක් ලැබී තිබූ බවත් මුදල් අමාත්‍යවරයා සඳහන් කර තිබෙනවා.\nමාර්ග නීති උල්ලංඝනය කිරීම සඳහා යෝජිත රුපියල් 2500 අවම දඩය වෙනස් කරන ලෙස පෞද්ගලික බස් රථ හිමියන් ආරම්භ කිරීමට සැරසෙන වර්ජනය සම්බන්ධයෙන්ද මුදල් අමාත්‍යවරයා අදහස් පළ කළා.\nඔහු කියා සිටියේ පෞද්ගලික බස් රථ හිමියන් නීතියට එරෙහිවීම පිළිගත  නොහැකි කරුණක් බවයි.\nපසුගිය වසරේදී මාර්ග අනතුරු නිසා 3000 ආසන්න ශ්‍රී ලාංකිකයන් ජීවිතක්ෂයට පත්වුණා.\nමෙම තත්ත්වය වැළැක්වීමට මාර්ග නීති උල්ලංඝනය කිරීම් සඳහා යෝජිත දඩය ක්‍රියාත්මක කළ යුතු බවයි මුදල් අමාත්‍යවරයා අවධාරණය කළේ.",
       "URL": "https://www.hirunews.lk/147451/2500-අවම-දඩය-වෙනස්-කරන්නේ-නෑ-මුදල්-ඇමති",
       "Category": "Local News",
       "Parent URL": "https://www.hirunews.lk/local-news.php?pageID=4798"
}