{
       "Source": "hirunews",
       "Timestamp": "Wednesday, 10 March 2021 - 14:53",
       "Headline": "හොරොයින් කිලෝග්‍රෑමයක් ගෙනා “කිලෝ” නිදහස්",
       "News Content": "වසර 21 කට පෙර ඉන්දියාවේ - තිවේන්ද්‍රම් හි සිට හොරොයින් කිලෝග්‍රෑමයක් කිරිපිටි පැකට්ටුවක් තුල සඟවා මෙරටට රැගෙන පැමිණි බවට චෝදනා එල්ල වූ කාන්තාවක් නිදහස් කිරීමට මීගමුව මහාධිකරණය නියෝග කළා.\nමීගමුව පූර්වගාමී මහාධිකරණ විනිසුරු අමල් රණරාජා ඊයේ නියෝග කළේ පැමිණිල්ල ඔප්පු කිරීමට ප්‍රමාණවත් සාක්ෂි නොමැතිවීම සැලකිල්ලට ගනිමින් සැකකාරිය නිදහස් කරන බවයි.\n51 හැවිරිදි කේ.ඩී.ස්වර්ණලතා නොහොත් කිලෝ නමැත්තිය මෙලෙස නිදහස් කෙරුණු අතර, 1999 වසරේ අප්‍රේල් මස 13 වනදා රේගු නිලධාරින් විසින් කටුනායක ගුවන්තොටුපලේදී මෙම කාන්තාව අත්අඩංගුවට ගෙන තිබුණා.",
       "URL": "https://www.hirunews.lk/264935/හොරොයින්-කිලෝග්‍රෑමයක්-ගෙනා-කිලෝ-නිදහස්",
       "Category": "Local News",
       "Parent URL": "https://www.hirunews.lk/local-news.php?pageID=2097"
}