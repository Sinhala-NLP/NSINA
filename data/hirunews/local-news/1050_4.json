{
       "Source": "hirunews",
       "Timestamp": "Sunday, 03 July 2022 - 10:36",
       "Headline": "ඉන්දීය පොහොර රැගත් නෞකාව ඉදිරි දින කිහිපයේ දී කොළඹ වරායට - යල කන්නයේ බිත්තර වී කිලෝවකට රුපියල් 150 ක්",
       "News Content": "ඉන්දීය ණය ආධාරය යටතේ මෙරටට ලබාදෙන පළමු යූරියා පොහොර තොගය ඕමාන වරායේ නැංගුරම්ලා තිබූ නෞකාවට පැටවීමේ කටයුතු ඊයේ (02) රාත්‍රියේ අවසන් කර ඇති අතර එම නෞකාව ඉදිරි දින කිහිපය තුළ එය කොළඹ වරායට ළඟාවීමට නියමිතයි.\nයූරියා පොහොර මෙට්‍රික් ටොන් 65,000 න් මෙට්‍රික් ටොන් 40,000 ක් එම නෞකාවට පටවා ඇති අතර, ඉතිරි පොහොර තොගය සති කිහිපයකින් ගෙන්වා ගැනීමට සැලසුම් කර ඇති බවයි කෘෂිකර්ම අධ්‍යක්ෂ ජනරාල් අජන්ත ද සිල්වා සඳහන් කළේ.\nමේ අතර යල කන්නයේ වගාකරන ලද බිත්තර වී කිලෝවක් රුපියල් 150 බැගින් මීලදී ගන්නා ලෙස කෘෂිකර්ම අමාත්‍ය මහින්ද අමරවීර කෘෂිකර්ම දෙපාර්තමේන්තුවට උපදෙස් ලබා දී තිබෙනවා.\nබිත්තර වී කිලෝවක් සදහා එම දෙපාර්තමේන්තුව මීට පෙර නියම කර තිබුණේ රුපියල් 140ක්.\nමහකන්නය සඳහා අවශ්‍ය බිත්තර වී ප්‍රමාණය බුසල් ලක්ෂ 40ක් බවයි එම අමාත්‍යාංශය සඳහන් කළේ.",
       "URL": "https://www.hirunews.lk/308896/ඉන්දීය-පොහොර-රැගත්-නෞකාව-ඉදිරි-දින-කිහිපයේ-දී-කොළඹ-වරායට-යල-කන්නයේ-බිත්තර-වී-කිලෝවකට-රුපියල්-150-ක්",
       "Category": "Local News",
       "Parent URL": "https://www.hirunews.lk/local-news.php?pageID=1050"
}