{
       "Source": "hirunews",
       "Timestamp": "Wednesday, 06 December 2017 - 6:38",
       "Headline": "Update :- දක්ෂිණ අධිවේගයේ බාධාව ඉවත් කෙරේ",
       "News Content": "දක්ෂිණ අධිවේගී මාර්ගයේ කිලෝමීටර් 113.5 කණුව ආසන්නයේදී ගෑස් ප්‍රවාහනය කරමින් තිබූ කන්ටේනර් රථයක් පෙරළී යාමෙන් අවහිර වී තිබූ කොක්මාදූව සහ ඉමදූව අතර කොටසේ ගමනාගමන කටයුතු යථා තත්ත්වයට පත් කර තිබෙනවා.\nදක්ෂිණ අධිවේගී මාර්ගයේ නඩත්තු හා මෙහෙයුම් ඒකකය සඳහන් කළේ අද අලුයම 4ට පමණ අඩි 20ක් පමණ දිගින් යුත් මෙම කන්ටේනර් රථය රියදුරාට පාලනය කර ගත නොහැකිව ආරක්ෂිත වැටේ වැදී පෙරළී ගොස් තිබූ බවයි.\nමෙම කන්ටේනරය කොළඹ සිට මාතර දෙසට ධාවනය වෙමින් පැවති බවයි පොලීසිය සදහන් කළේ.\nමේ වන විට පෙරළී තිබූ කන්ටේනර් රථය මාර්ගයෙන් ඉවත් කර ගමනාගමනයට ඉඩ සලසා ඇති බවයි දක්ෂිණ අධිවේගී මාර්ගයේ නඩත්තු හා මෙහෙයුම් ඒකකය වැඩිදුරටත් කියා සිටියේ.\nUpdate :- Wednesday, December 6, 2017 7.30 Am\n---------------------------------------------------------------------\nදක්ෂිණ අධිවේගී මාර්ගයේ කොක්මාදූව සහ ඉමදූව අතර කන්ටේනර් රථයක් අනතුරට පත්ව තිබෙනවා.\nමේ හේතුවෙන් අධිවේගී මාර්ගයේ කොට්ටාව දෙසට මාර්ගය අවහිරවී ඇති බවයි වාර්තා වන්නේ.\nපොලිසිය පවසන්නේ කොළඹට පැමිණෙන වාහන ගොඩගමින් ඇතුල් වී කොක්මාදූවෙන් පිටවී නැවත ඉමදූව පිවිසුමෙන් ඇතුල්වී කොළඹ දෙසට ගමන් කළ හැකි බවයි.",
       "URL": "https://www.hirunews.lk/177677/update-දක්ෂිණ-අධිවේගයේ-බාධාව-ඉවත්-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=4185"
}