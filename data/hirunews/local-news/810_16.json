{
       "Source": "hirunews",
       "Timestamp": "Tuesday, 11 October 2022 - 16:09",
       "Headline": "අද රාත්‍රියේ පළාත් කිහිපයකට අකුණු අවදානමක්",
       "News Content": "ඌව, නැගෙනහිර, උතුර, සහ උතුරුමැද පළාත්වලට වැසි සමඟ ප්‍රබල අකුණු ඇතිවීමේ වැඩි හැකියාවක් අද පස්වරුවේ හෝ රාත්‍රී කාලයේ පවතින බව කාලගුණ විද්‍යා දෙපාර්තමේන්තුව පවසනවා.\nඑසේම එම ප්‍රදේශවල ඇතැම් ස්ථානවලට මිලිමීටර 75 කට වැඩි තරමක තද වැසිද ඇතිවිය හැකියි.\nගිගුරුම් සහිත වැසි ඇතිවනවිට එම ප්‍රදේශවල තාවකාලිකව තද සුළං ඇතිවිය හැකි බවද කාලගුණ විද්‍යා දෙපාර්තමේන්තුව නිකුත් කළ නිවේදනයේ සඳහන්.\nඑසේම අකුණු මගින් සිදුවන අනතුරු අවම කරගැනීම සඳහා අවශ්‍ය පියවර ගන්නා ලෙසද එමඟින් වැඩිදුරටත් ජනතාවගෙන් ඉල්ලීමක් කර තිබෙනවා.",
       "URL": "https://www.hirunews.lk/317589/අද-රාත්‍රියේ-පළාත්-කිහිපයකට-අකුණු-අවදානමක්",
       "Category": "Local News",
       "Parent URL": "https://www.hirunews.lk/local-news.php?pageID=810"
}