{
       "Source": "hirunews",
       "Timestamp": "Sunday, 30 August 2020 - 6:46",
       "Headline": "යතුරුපැදියක් මතට ගසක් කඩා වැටී දෙදෙනෙකු මියයයි",
       "News Content": "මුලතිව් උන්නාවුපිලව් ප්‍රදේශයේදී මාර්ගයේ ගමන් කරමින් තිබූ යතුරුපැදියක් මතට ගසක් කඩා වැටීමෙන් තරුණයන් දෙදෙනෙකු මියගොස් තිබෙනවා.\nඊයේ සවස පැවති දැඩි වර්ෂාවත් සමග ඇතිවූ සුළං තත්වයක් මත ගස කඩා වැටී ඇති බවටයි අනාවරණ වී ඇත්තේ.\nඅනතුරින් කොක්කුතුඩුවායි ප්‍රදේශයේ පදිංචි 33 හැවිරිදි අයෙකු එම ස්ථානයේදීම ජීවිතක්ෂයට පත්ව ඇති අතර බරපතල තුවාල ලැබූ 33 හැවිරිදි අනෙක් තරුණයා මාන්චෝලෙයි රෝහලට ඇතුලත් කිරීමෙන් පසු මරණයට පත්වී තිබෙනවා.\nඔහු මුලතිව් නිරාවිපිට්ටි ප්‍රදේශයේ පදිංචිකරුවෙක්.\nපශ්චාත් මරණ පරීක්ෂණ සඳහා මළ සිරුරු මාන්චෝලෙයි රෝහලේ තැන්පත් කර තිබෙනවා.\nසිද්ධිය පිළිබඳ මුලතිව් පොලිසියයි පරීක්ෂණ මෙහෙයවන්නේ.\nමේ අතර පැවති වියළි කාලගුණ තත්වය අවසන් කරමින් ඊයේ සවස මුලතිව් දිස්ත්‍රික්කයේ ප්‍රදේශ රැසකට වැසි ඇද වැටී තිබෙනවා.",
       "URL": "https://www.hirunews.lk/248946/යතුරුපැදියක්-මතට-ගසක්-කඩා-වැටී-දෙදෙනෙකු-මියයයි",
       "Category": "Local News",
       "Parent URL": "https://www.hirunews.lk/local-news.php?pageID=2489"
}