{
       "Source": "hirunews",
       "Timestamp": "Thursday, 08 July 2021 - 8:17",
       "Headline": "කොතලාවල ජාතික ආරක්ෂක විශ්වවිද්‍යාල පනත් කෙටුම්පත අද පාර්ලිමේන්තුවට",
       "News Content": "කොතලාවල ජාතික ආරක්ෂක විශ්වවිද්‍යාල පනත් කෙටුම්පත අද පාර්ලිමේන්තුවේදී විවාදයට ගැනීමට නියමිතයි.\nමේ සම්බන්ධයෙන් බොහෝ පිරිස් විවේචන එල්ල කරන අතර කොළඹ ඊයේ පැවති මාධ්‍ය හමු කිහිපයකදී මෙම පනත් කෙටුම්පතට විරෝධතා එල්ලවුණා.\nලංකා ගුරු සංගමයේ ප්‍රධාන ලේකම් ජෝශෆ් ස්ටාලින් ප්‍රකාශ කළේ මෙම නව පනත මගින් උපාධිය මුදලට විකිණීමේ හැකියාවක් පවතින බවයි.\nමේ අතර, රජයේ වෛද්‍ය නිලධාරීන්ගේ සංගමය ද කොළඹ දී ඊයේ මාධ්‍ය හමුවක් කැදවා තිබූ අතර, එහිදී අදහස් දැක්වූ එහි මාධ්‍ය කමිටු සාමාජික වෛද්‍ය ප්‍රසාද් කොළඹගේ කියා සිටියේ වෛද්‍ය සභාවේ සහ විශ්වවිද්‍යාල ප්‍රතිපාදන කොමිසන් සභාවේ නියාමනයක් නොවී අනෙකුත් ක්‍ෂේත්‍රවල නියාමන වීම ගැටළු සහගත බවයි.",
       "URL": "https://www.hirunews.lk/276394/කොතලාවල-ජාතික-ආරක්ෂක-විශ්වවිද්‍යාල-පනත්-කෙටුම්පත-අද-පාර්ලිමේන්තුවට",
       "Category": "Local News",
       "Parent URL": "https://www.hirunews.lk/local-news.php?pageID=1835"
}