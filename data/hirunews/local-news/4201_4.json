{
       "Source": "hirunews",
       "Timestamp": "Saturday, 25 November 2017 - 18:46",
       "Headline": "ජනපතිට සහය දෙන බව බන්දුල කියයි",
       "News Content": "කුමන තර්ජන පැවතිය ද බැදුම්කර වංචාවට සම්බන්ධ පුද්ගලයින් හට තරාතිරම නොබලා වහාම දඩුවම් ලබා දෙන්නැයි ඒකාබද්ධ විපක්ෂය ජනාධිපති මෛත්‍රීපාල සිරිසේනගෙන් ඉල්ලීමක් කරනවා.\nපාර්ලිමේන්තු සංකීර්ණයේ අද (25) පැවති මාධ්‍ය හමුවකට එක්වෙමින් පාර්ලිමේන්තු මන්ත්‍රී බන්දුල ගුණවර්ධන කියා සිටියේ එම ක්‍රියාවලියේදී ඒකාබද්ධ විපක්ෂයේ පූර්ණ සහාය ජනාධිපතිවරයා වෙත හිමිවන බවයි.\nපාර්ලිමේන්තු මන්ත්‍රී ඩී.වී.චානක  කියා සිටියේ ආණ්ඩුව තුළ මේ වනවිට නයි - මුගටි සටනක් ඇති වී ඇති බවයි.\nපාර්ලිමේන්තු මන්ත්‍රී මොහාන් සිල්වා මාධ්‍ය හමුවට එක්වෙමින් පළාත් පාලන ඡන්ද විමසීමට අදාළ ගැසට් නිවේදනය බල රහිත කරන්නැයි ඉල්ලා පෙත්සම් ඉදිරිපත් කිරීමේ සිදුවීම සම්බන්ධයෙන් අදහස් පළ කරමින් කියා සිටියේ අමාත්‍යවරයාගේම කණ්ඩායමක් මෙලෙස අධිකරණයට ගොස් ඇති බවයි.\nඑය රජයේ කුමන්ත්‍රණයක් බවත් එක්සත් ජාතික පක්ෂය හොදින්ම දන්නා බවත් මන්ත්‍රීවරයා කියා සිටියා.",
       "URL": "https://www.hirunews.lk/176921/ජනපතිට-සහය-දෙන-බව-බන්දුල-කියයි",
       "Category": "Local News",
       "Parent URL": "https://www.hirunews.lk/local-news.php?pageID=4201"
}