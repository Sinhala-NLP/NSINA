{
       "Source": "hirunews",
       "Timestamp": "Tuesday, 16 October 2018 - 14:58",
       "Headline": "පළාත් කිහිපයකට ඉදිරි පැය 9 තුළ මිලිමීටර 100 ඉක්මවූ තද වැසි",
       "News Content": "ඉදිරි පැය 9 තුළ මධ්‍යම, ඌව, සබරගමුව, උතුරුමැද, වයඹ පළාත්වල මෙන්ම මන්නාරම දිස්ත්‍රික්කයේ ඇතැම් ස්ථානවලට මිලිමීටර 100 ඉක්මවූ තද වැසි ඇතිවිය හැකි බව කාලගුණ විද්‍යා දෙපාර්තමේන්තුව පවසනවා.\nවැසි පවතින අවස්ථාවලදී පැයට කිලෝමීටර 70ත් 80ත් දක්වා වූ තද සුළං ඇතිවිය හැකි බවයි එම දෙපාර්තමේන්තුව සඳහන් කළේ.\nප්‍රබල අකුණු ඇතිවීමේ අවදානමක්ද පවතින බැවින් ඒ සම්බන්ධයෙන් අවධානයෙන් පසුවන ලෙස ඔවුන් ඉල්ලා සිටිනවා.\nමේ අතර දිවයින වටා වන මුහුදු ප්‍රදේශවල තැනින් තැන සවස් කාලයේ හෝ රාත්‍රී කාලයේ වැසි හෝ ගිගුරුම් සහිත වැසි ඇතිවිය හැකියි.\nදිවයින වටා වන මුහුදු ප්‍රදේශවල සුළං නිරිත දිශාවෙන් හමන අතර සුළගේ වේගය පැයට කිලෝමීටර් 20 ක් 30 ක් පමණ වනවා.\nගිගුරුම් සහිත වැසි ඇතිවන විට එම ප්‍රදේශවල තාවකාලිකව තද සුළං ඇතිවිය හැකි අතර එවිට එම මුහුදු ප්‍රදේශ රලු විය හැකි බව ද කාලගුණ විද්‍යා දෙපාර්තමේන්තුව ප්‍රකාශ කළා.",
       "URL": "https://www.hirunews.lk/202250/පළාත්-කිහිපයකට-ඉදිරි-පැය-9-තුළ-මිලිමීටර-100-ඉක්මවූ-තද-වැසි",
       "Category": "Local News",
       "Parent URL": "https://www.hirunews.lk/local-news.php?pageID=3696"
}