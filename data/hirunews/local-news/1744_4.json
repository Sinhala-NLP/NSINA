{
       "Source": "hirunews",
       "Timestamp": "Thursday, 19 August 2021 - 12:20",
       "Headline": "ඕස්ට්‍රේලියාව එළැඹෙන පන්දුවාර 20 ලෝක කුසලානය සඳහා සිය සංචිතය නම් ක‍රයි",
       "News Content": "මෙම සංචිතයට දණහිසේ ආබාධයකට ලක්ව සිටි පන්දුවාර විස්ස කණ්ඩායමේ නිත්‍ය නායක ආරොන් ෆින්ච් කැඳවා ඇති අතර හිටපු නායක ස්ටීව් ස්මිත් ද නැවත කණ්ඩායමට කැඳවා තිබීම විශේෂත්වයක්.\nහිටපු නායක ස්ටීව් ස්මිත් ද මෙම කණ්ඩායමට එක්වන්නේ ඔහුගේ වැලමිටේ ඇතිව තිබූ ආබාධයක් හේතුවෙන් දිගු කලක් ක්‍රිකට් ක්‍රීඩාවෙන් ඉවත් ව සිටීමෙන් අනතුරුවයි.\nමීට අමතරව ඔවුන්ගේ ඉදිරිපෙළ තරු පන්තියේ ක්‍රීඩකයින් වන ඩේවිඩ් වෝනර්, ග්ලෙන් මැක්ස්වෙල්, මාකස් ස්ටොනික්ස්, පැට් කමින්ස් සහ කේන් රිචඩ්සන් ද කණ්ඩායමේ සිය ස්ථාන වෙන් කර ගෙන තිබෙනවා.\nඕස්ට්‍රේලියානු කණ්ඩායම අවසන් වරට එක්වූ පන්දුවාර 20 තරගාවලි පහම පරාජය වූ අතර කැරිබියන් දූපත් සහ බංග්ලාදේශයේ සිදු කල තරග සංචාර වලදී ඔවුන් දැඩි පසුබෑමකට ලක් වුනා.\nඑම තරගාවලි දෙකම නිමාවූයේ සමස්ත තරගාවලි ජයග්‍රහණය ප්‍රතිවාදීන්ට අත්පත් කර දෙමින්.\nඕස්ට්‍රේලියාව සිය පළමු පන්දු වාර 20 ලෝක කුසලාන ජයග්‍රහණය හඹා යන අතරේ ඩේවිඩ් වෝනර් ඇතුළු තරු පන්තියේ බලඇණිය කණ්ඩායමට එක් වීම ඔවුන්ගේ ජයග්‍රහන බලාපොරොත්තු දෙගුණ තෙගුණ කරන බවයි විචාරකයින් පවසන්නේ.\nඕස්ට්‍රේලියා ක්‍රිකට් විසින් ලෝක කුසලානය සඳහා නම් කර ඇති සංචිතය මෙසේයි...\nආරොන් ෆින්ච් (නායක), ඇෂ්ටන් ආගර්, පැට් කමින්ස් (කඩුලු රකින්නා), ජොෂ් හේස්ල්වුඩ්, ජෝෂ් ඉන්ග්ලිස්, මිචෙල් මාර්ෂ්, ග්ලෙන් මැක්ස්වෙල්, කේන් රිචඩ්සන්, ස්ටීව් ස්මිත්, මිචෙල් ස්ටාර්ක්, මාකස් ස්ටොනික්ස්, මිචෙල් ස්වෙප්සන්, මැතිව් වේඩ්, ඩේවිඩ් වෝනර්, ඇඩම් සම්පා.",
       "URL": "https://www.hirunews.lk/280101/ඕස්ට්‍රේලියාව-එළැඹෙන-පන්දුවාර-20-ලෝක-කුසලානය-සඳහා-සිය-සංචිතය-නම්-ක‍රයි",
       "Category": "Local News",
       "Parent URL": "https://www.hirunews.lk/local-news.php?pageID=1744"
}