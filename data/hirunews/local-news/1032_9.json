{
       "Source": "hirunews",
       "Timestamp": "Sunday, 10 July 2022 - 12:31",
       "Headline": "හරියටම ඇමති ධුරයට දින 17ක් සපිරෙද්දී ධම්මික අසුන හැර යයි (වීඩියෝ)",
       "News Content": "ආයෝජන ප්‍රවර්ධන අමාත්‍ය ධම්මික පෙරේරා සිය අමාත්‍ය ධුරයෙන් ඉල්ලා අස්වී තිබෙනවා.\nමෙරට ප්‍රසිද්ධ කෝටිපති ව්‍යාපාරිකයෙකු වන ධම්මික පෙරේරා ජාතික ලැයිස්තුවෙන් පාර්ලිමේන්තුවට පැමිණියා.\nජුනි මස 10 වැනි දිනදියි ධම්මික පෙරේරා මන්ත්‍රීවරයෙකු වශයෙන් පළමු වරට පාර්ලිමේන්තුවේ අසුන් ගන්නේ.\nඔහු අමාත්‍ය ධුරයෙන් ඉල්ලා අස්වෙන විට අදට (10) හරියටම ගත වන්නේ දින 17ක් පමණයි.\nඔහු මන්ත්‍රී ධුරයට පැමිණ ද අදට මාසයක් සපිරෙනවා.\nහිටපු මන්ත්‍රී බැසිල් රාජපක්ෂගේ ඉවත්වීම වෙනුවෙනුයි ධම්මික පෙරේරා හට පාර්ලිමේන්තුවේ අසුන හිමිවන්නේ.\nබැසිල් රාජපක්ෂ ජුනි 09 වැනි දින ඉවත්වීමෙන් පසු ශ්‍රී ලංකා පොදුජන පෙරමුණේ පුරප්පාඩු වූ මන්ත්‍රී ධුරය සඳහා ධම්මික පෙරේරාගේ නම මැතිවරණ කොමිසම වෙත භාර දුන්නා.\nපසුව හිටපු අමාත්‍යවරයා විසින් ශ්‍රී ලංකා පොදුජන පෙරමුණේ මහලේකම් සාගර කාරියවසම්ගේ සුරතින් පක්ෂයේ සාමාජිකත්වය ද ලබා ගත්තා.\nසුපුරුදු පරිදි ව්‍යාපාරිකයන් පාර්ලිමේන්තුවට පැමිණෙන විට අනුගමනය කරන ක්‍රියාවලියට අනුව මේ වෙනුවෙන් ධම්මික පෙරේරා ඔහුට අයත් සියලු සමාගම්වල අධ්‍යක්ෂ මණ්ඩල තනතුරුවලින් ද ඉල්ලා අස් වුණා.\nරට තුළ පවතින වියවුල්කාරී දේශපාලන අර්බුද හමුවේයි හිටපු අමාත්‍යවරයා සිය අමාත්‍ය ධුරයෙන් ඉල්ලා අස්වූයේ.\nකෙසේවෙතත් ඔහු තවමත් පාර්ලිමේන්තු මන්ත්‍රීවරයෙකු වශයෙන් සිය මන්ත්‍රී ධුරයේ රැඳී සිටිනවා.",
       "URL": "https://www.hirunews.lk/309591/හරියටම-ඇමති-ධුරයට-දින-17ක්-සපිරෙද්දී-ධම්මික-අසුන-හැර-යයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1032"
}