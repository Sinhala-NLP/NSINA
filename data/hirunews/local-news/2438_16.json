{
       "Source": "hirunews",
       "Timestamp": "Tuesday, 22 September 2020 - 7:33",
       "Headline": "පොලිස් ඉතිහාසයේ ප්‍රථම වරට නියෝජ්‍ය පොලිස්පතිවරියක්",
       "News Content": "මෙරට පොලිස් ඉතිහාසයේ ප්‍රථම වරට කාන්තා පොලිස් නිලධාරිනියක්, නියෝජ්‍ය පොලිස්පතිවරියක් ලෙස උසස් කිරීමට ජාතික පොලිස් කොමිසමේ අවධානය යොමුව තිබෙනවා.\nඒ සඳහා ජ්‍යෙෂ්ඨ පොලිස් අධිකාරිවරියන්ගේ නම් ඇතුළත් ලැයිස්තුවක් ලබා දෙන ලෙසට පොලිස් කොමිසම වැඩබලන පොලිස්පතිවරයාට දැනුම් දී ඇතැයි වාර්තා වනවා.\nදැනට පොලිස් දෙපාර්තමේන්තුවේ ජ්‍යෙෂ්ඨතම පොලිස් අධිකාරිනිය ලෙස ළමා හා කාන්තා කාර්යාංශයේ බිම්සානි ජාසිංහආරච්චි කටයුතු කරනවා.\nපොලිස් දෙපාර්තමේන්තුවේ ඉහළ තනතුරක් දැරූ ප්‍රථම කාන්තා නිලධාරිනිය වූයේ ජ්‍යෙෂ්ඨ පොලිස් අධිකාරිනි ප්‍රමිලා දිවාකරයි.\nපොලිස් සේවයට බැඳුණු ඇය පළමු කාන්තා නිලධාරිනිය ද වූ අතර, ජ්‍යෙෂ්ඨ පොලිස් අධිකාරි ධුරය දරමින් සිටියදී විශ්‍රාම ගෙන තිබුණා.",
       "URL": "https://www.hirunews.lk/250795/පොලිස්-ඉතිහාසයේ-ප්‍රථම-වරට-නියෝජ්‍ය-පොලිස්පතිවරියක්",
       "Category": "Local News",
       "Parent URL": "https://www.hirunews.lk/local-news.php?pageID=2438"
}