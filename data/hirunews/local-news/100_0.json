{
       "Source": "hirunews",
       "Timestamp": "Monday, 14 August 2023 - 10:28",
       "Headline": "කෝවිලේ වෙන්දේසියකදී වැඩිම ලන්සුව අඹ ගෙඩියට",
       "News Content": "වවුනියාව, තවසිකුලම් ශ්‍රී විනයාගර් කෝවිලේ පැවති විශේෂ පූජාවකින් පසුව දෙවියන් වහන්සේට පූජා කළ අඹ ගෙඩියක් වෙන්දේසියේදී රුපියල් 95000 ක මුදලකට ඊයේ (13) අලෙවි වුණා.\nමෙම කෝවිලේ විශේෂ දිනවලදී පැවැත්වෙන දේව පූජාවෙන් පසුව පූජා වට්ටියට තබන ලද පලතුරු ඇතුළු බොහෝ දේ වෙන්දේසියේ විකුණනු ලබා අතර, අඹ ගෙඩියක් වැඩිම මිලකට අලෙවි වුණු පළමු අවස්ථාව මෙයයි.\nමෙසේ වෙන්දේසියේදී මිලට ගනු ලබන පලතුරු ඇතුළු දේ මිල දී ගන්නන් විසින් පරිභෝජනය නොකරන අතර ඔවුන් ඒවා සුදු රෙදි කඩක ගැට ගසා නිවසේ එල්ලා නිවසට දෙවියන් වහන්සේගේ ආශිර්වාදය බලාපොරොත්තු වෙනවා.\nමෙම අඹ ගෙඩිය මිලට ගෙන ඇත්තේ ලන්ඩනයේ සිට නිවාඩුවකට වවුනියාවට පැමිණ සිටින කෝවිල අසල නිවසක පදිංචි වී සිටින පුද්ගලයෙක්.",
       "URL": "https://www.hirunews.lk/344766/කෝවිලේ-වෙන්දේසියකදී-වැඩිම-ලන්සුව-අඹ-ගෙඩියට",
       "Category": "Local News",
       "Parent URL": "https://www.hirunews.lk/local-news.php?pageID=100"
}