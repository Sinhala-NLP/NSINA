{
       "Source": "hirunews",
       "Timestamp": "Friday, 06 November 2020 - 21:23",
       "Headline": "අ.පො.ස. සාමාන්‍ය පෙළ විභාගය ලබන ජනවාරි 18 සිට",
       "News Content": "දෙසැම්බර් මස පැවැත්වීමට නියමිත සාමාන්‍ය පෙළ විභාගය ලබන වසරේ ජනවාරි 18 වැනිදා පැවැත්වීමට තීරණය කළ බව අධ්‍යාපන අමාත්‍යාංශය නිවේදනය කළා.\nමේ අතර, කොවිඩ් වසංගතය මධ්‍ය යේ වුවද රජය පිළිබඳ විශ්වාසය තබා උසස්පෙළ විභාගයට දරුවන් සහභාගී කරවීම සම්බන්ධයෙන් මව්පියන්ට ස්තූතිය පළකරන බව අධ්‍යාපන අමාත්‍ය මහාචාර්ය ජී.එල්. පීරිස් මහතා පවසනවා.\nකොවිඩ් වසංගතයේ දෙවන ව්‍යාප්තියත් සමග රට තුළ මතුවූ අභියෝගාත්මක වාතාවරණයට මුහුණදෙමින් දිවයින පුරා විභාග මධ්‍යස්ථාන 2648කදී සිසුදරුවන් 362824ක් වෙනුවෙන් පැවැත්වූ උසස්පෙළ විභාගය අද සාර්ථකව අවසන් කළ බව නිවේදනයක් නිකුත් කරමින් අධ්‍යාපන අමාත්‍යාංශය සඳහන් කළා.\nමේ අතර, පවතින වාතාවරණය යටතේ දරුවන්ගේ අධ්‍යාපනය අඛණ්ඩව පවත්වාගෙන යාම වෙනුවෙන් තම අමාත්‍යාංශය සියලු පළාත් අධ්‍යාපන බලධාරීන් සමග එක්ව පියවර ගන්නා බව අධ්‍යාපන අමාත්‍යාංශයේ ලේකම් මහාචාර්ය කපිල පෙරේරා මහතා පවසනවා.",
       "URL": "https://www.hirunews.lk/254173/අ-පො-ස-සාමාන්‍ය-පෙළ-විභාගය-ලබන-ජනවාරි-18-සිට",
       "Category": "Local News",
       "Parent URL": "https://www.hirunews.lk/local-news.php?pageID=2347"
}