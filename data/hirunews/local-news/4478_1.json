{
       "Source": "hirunews",
       "Timestamp": "Friday, 09 June 2017 - 8:04",
       "Headline": "හය ලක්ෂයකට තවමත් පීඩා",
       "News Content": "දිස්ත්‍රික්ක 12 කට බලපෑ අයහපත් කාලගුණ තත්ත්වය හේතුවෙන් පවුල් එක්ලක්ෂ 55,659 කට අයත් පුද්ගලයින් හයලක්ෂ 3,724 දෙනෙකු තවමත් පීඩාවට පත්වී සිටිනවා.\nආපදා කළමනාකරණ මධ්‍යස්ථානය සඳහන් කළේ රත්නපුර දිස්ත්‍රික්කයේ පමණක් පුද්ගලයින් දෙලක්ෂ 12,865 දෙනෙකු පීඩාවට පත්ව ඇති බවයි.\nඔවුන් ආරක්ෂිත කඳවුරු 105 ක රඳවා සිටින බවයි එම මධ්‍යස්ථානය සඳහන් කළේ.\nපසුගියදා ඇතිවු මෙම අයහපත් කාලගුණ තත්ත්වය හේතුවෙන් පුද්ගලයින් 212 දෙනෙකු මියගොස් තවත් 78 දෙනෙකු අතුරුදන් වී සිටිනවා.\nබස්නාහිර, සබරගමුව, මධ්‍යම, දකුණු සහ වයඹ පළාත්වලට අදත් වැසි ඇතිවිය හැකි බවයි කාර්යයේ නියුතු කාලගුණ විද්‍යාඥ කසුන් පැස්කුවෙල් සදහන් කළේ.",
       "URL": "https://www.hirunews.lk/163150/හය-ලක්ෂයකට-තවමත්-පීඩා",
       "Category": "Local News",
       "Parent URL": "https://www.hirunews.lk/local-news.php?pageID=4478"
}