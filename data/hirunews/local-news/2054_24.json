{
       "Source": "hirunews",
       "Timestamp": "Monday, 29 March 2021 - 14:29",
       "Headline": "විදුලි ජනන සැලසුම් ගැන සොයන්න අමාත්‍ය අනුකාරක සභාවක්",
       "News Content": "වත්මන් විදුලි ජනන සැළසුම් සහ සිදුවිය හැකි අඩුපාඩු අවම කිරීම සඳහා යෝජිත ක්‍රියාමාර්ග ගැනීමට අමාත්‍ය අනුකාරක සභාවක් පත් කර ඇති බව විදුලිබල අමාත්‍යාංශය ප්‍රකාශ කළා.\nවාසුදේව නානායක්කාර, ආචාර්ය බන්දුල ගුණවර්ධන සහ රමේෂ් පතිරණ යන අමාත්‍යවරුන්ගෙන් සමන්විත මෙම අනුකාරක සභාවේ නිර්දේශ සති දෙකක් ඇතුළත අමාත්‍ය මණ්ඩලයට ඉදිරිපත් කළ යුතු අතර එහි පළමු රැස්වීම අද පස්වරු 3 ට පැවැත්වීමට නියමිතයි.\n2025 වනවිට ඩීසල් හා දැවි තෙල් භාවිතය සියයට 5 ක් දක්වා අවම කිරීමටත් 2030 දී එය සියයට එකක් දක්වා සීමා කිරීමටත් විදුලිබල අමාත්‍යාංශයේ අරමුණ වී තිබෙනවා.",
       "URL": "https://www.hirunews.lk/266894/විදුලි-ජනන-සැලසුම්-ගැන-සොයන්න-අමාත්‍ය-අනුකාරක-සභාවක්",
       "Category": "Local News",
       "Parent URL": "https://www.hirunews.lk/local-news.php?pageID=2054"
}