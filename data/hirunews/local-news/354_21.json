{
       "Source": "hirunews",
       "Timestamp": "Wednesday, 10 May 2023 - 13:10",
       "Headline": "බිත්තර පාලන මිල ඉවත් කරන්නැයි කුකුළු ව්‍යාපාරිකයින්ගෙන් ඉල්ලීමක්",
       "News Content": "දැනට පනවා ඇති බිත්තර සඳහා වූ පාලන මිල ඉවත් කළහොත් බිත්තර නිෂ්පාදනය තවදුරටත් ඉහළ දැමිය හැකි බව සමස්ත ලංකා කුකුළු ව්‍යාපාරිකයින්ගේ සංගමය පවසනවා.\nඑහි සභාපති අජිත් ගුණසේකර අද (10) පැවති මාධ්‍ය හමුවක දී සඳහන් කළේ අදාළ පාලන මිල හේතුවෙන් ඇතැම් බිත්තර නිෂ්පාදකයින් සිය ව්‍යාපාරයෙන් ඉවත් වීමට කටයුතු කර ඇති බවයි.\nබිත්තර ආනයනය හා දේශීය බිත්තර නිෂ්පාදනය ඉහළ නැංවීම සම්බන්ධයෙන් මෙන්ම පවතින බිත්තර හිඟය සම්බන්ධයෙන් සාකච්ඡාවක් ඊයේ කෘෂිකර්ම අමාත්‍යාංශයේදී පැවැත්වුණා.\nඊට බිත්තර නිෂ්පාදකයින්, කුකුළු ගොවිපොල හිමිකරුවන්, පාරිභෝගික කටයුතු පිළිබඳ අධිකාරිය සහ කෘෂිකර්ම අමාත්‍යාංශයේ නිලධාරින් එක්ව සිටියා.\nඑහිදී සිය ගැටලු ඉදිරිපත් කළ බවයි සමස්ත ලංකා කුකුළු ව්‍යාපාරිකයින්ගේ සංගමය සදහන් කළේ.",
       "URL": "https://www.hirunews.lk/334783/බිත්තර-පාලන-මිල-ඉවත්-කරන්නැයි-කුකුළු-ව්‍යාපාරිකයින්ගෙන්-ඉල්ලීමක්",
       "Category": "Local News",
       "Parent URL": "https://www.hirunews.lk/local-news.php?pageID=354"
}