{
       "Source": "hirunews",
       "Timestamp": "Friday, 03 September 2021 - 17:20",
       "Headline": "පහන්තුඩාවේ සිද්ධියට අත්අඩංගුවට ගත් පිරිමි පුද්ගලයාට කොරෝනා (වීඩියෝ)",
       "News Content": "බලංගොඩ - පහන්තුඩාව දිය ඇල්ල ආසන්නයේ රූගත කළ අසභ්‍ය වීඩියෝ දර්ශනවල පෙනී සිටීම සම්බන්ධයෙන් අත්අඩංගුවට ගත් කාන්තාවට සහ පිරිමි පුද්ගලයා ඇප මත මුදාහැර තිබෙනවා.\nමේ අතර අත්අඩංවට ගත් අදාළ පිරිමි පුද්ගලයාට සිදුකළ කොරෝනා පරීක්ෂාවකදී ඔහු ආසාදිතයෙකු බවට හඳුනාගෙන ඇති බවයි පොලීසිය සඳහන් කළේ.\nඒ අනුව ඒ සම්බන්ධයෙන් කොළඹ ප්‍රධාන මහේස්ත්‍රාත් අධිකරණයට කරුණු වාර්තා කිරීමෙන් පසු ඔවුන්ව පොලිස් ඇප මත මුදා හැරීමටයි පොලීසිය පියවර ගෙන ඇත්තේ.\n1983 අංක 22 දරණ පනත සහ දණ්ඩ නීති සංග්‍රහයේ 285, 286 යන වගන්ති ප්‍රකාරව අසභ්‍ය දර්ශන නිෂ්පාදන හා සන්තකයේ තබා ගැනීමේ චෝදනා යටතේ ඊයේ මෙලෙස අත්අඩංගුවට ගනු ලැබුවේ මහරගම ප්‍රදේශයේ පදිංචි 34 හැවිරිදි ඡායාරූප ශිල්පියෙකු සහ ඇල්පිටිය ප්‍රදේශයේ පදිංචි 24 හැවිරිදි කාන්තාවක්.\nඅත්අඩංගුවට ගන්නා අවස්ථාවේදී ඔවුන් නිරෝධානයට ලක්වෙමින් සිට ඇති අතර, පසුගිය මාසයේ මුල් සතියේදී ඔවුන් අදාළ දිය ඇල්ල ආසන්නයේ මෙම රූගත කිරීම සිදුකර ඇති බවට ප්‍රශ්න කිරීම්වලදී හෙළි වී තිබෙනවා.\nකෙසේ වෙතත්, එය රූගත කළ පුද්ගලයා අත්අඩංගුවට ගැනීම සඳහා පරීක්ෂණයක් ක්‍රියාත්මකයි.",
       "URL": "https://www.hirunews.lk/281303/පහන්තුඩාවේ-සිද්ධියට-අත්අඩංගුවට-ගත්-පිරිමි-පුද්ගලයාට-කොරෝනා-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1713"
}