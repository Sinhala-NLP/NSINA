{
       "Source": "hirunews",
       "Timestamp": "Tuesday, 08 September 2020 - 7:32",
       "Headline": "ඉන්දියාවේ තෙවන විශාලතම තොරතුරු තාක්ෂණ සමාගමේ පළමු ගෝලීය බෙදා හැරීමේ මධ්‍යස්ථානය ශ්‍රී ලංකාවේ (වීඩියෝ)",
       "News Content": "ශ්‍රී ලංකාව ගෝලීය නවෝත්පාදන කේන්ද්‍රස්ථානයක් බවට පත් කිරීම සඳහා නව රජය තොරතුරු හා සන්නිවේදන තාක්ෂණ ක්ෂේත්‍රයට ප්‍රමුඛත්වය දී ඇති බව අග්‍රාමාත්‍ය මහින්ද රාජපක්ෂ ප්‍රකාශ කළා.\nඉන්දියාවේ තෙවැනි විශාලතම තොරතුරු තාක්ෂණ සමාගමේ පළමු ගෝලීය බෙදා හැරීමේ මධ්‍යස්ථානය ශ්‍රී ලංකාවේ ආරම්භ කිරීමේ අවස්ථාවට ඊයේ එක්වෙමිනුයි අග්‍රාමාත්‍යවරයා මේ බව කියා සිටියේ.\nපුරවැසි කේන්ද්‍රීය ඩිජිටල්කරණය වූ රජයක් පිහිටුවීම, තොරතුරු තාක්ෂණ ව්‍යවසායකත්වය ප්‍රවර්ධනය කිරීම ඇතුළු තවත් බොහෝ වැඩසටහන් සඳහා නව රජය කටයුතු කරමින් සිටින බවයි අග්‍රාමාත්‍යවරයා එහිදී පෙන්වා දුන්නේ.",
       "URL": "https://www.hirunews.lk/249673/ඉන්දියාවේ-තෙවන-විශාලතම-තොරතුරු-තාක්ෂණ-සමාගමේ-පළමු-ගෝලීය-බෙදා-හැරීමේ-මධ්‍යස්ථානය-ශ්‍රී-ලංකාවේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2470"
}