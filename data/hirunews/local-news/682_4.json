{
       "Source": "hirunews",
       "Timestamp": "Wednesday, 07 December 2022 - 17:46",
       "Headline": "තිලිණිගේ මානව හිමිකම් කඩවීම ගැන බන්ධනාගාර දෙපාර්තමේන්තුවෙන් විමර්ශන",
       "News Content": "මූල්‍ය අපරාධ චෝදනා සම්බන්ධයෙන් බන්ධනාගාර ගතව සිටින තිලිණි ප්‍රියමාලි විසින් මානව හිමිකම් කොමිසමට සිදුකර ඇති පැමිණිල්ල සම්බන්ධයෙන් බන්ධනාගාර දෙපාර්තමේන්තුව විශේෂ විමර්ශනයක් ආරම්භ කර තිබෙනවා.\nබන්ධනාගාරය තුලදී සිය සේවාදායිකාව අසාමාන්‍ය පරීක්ෂාවට ලක් කර ඇති බවට පවසමිනුයි ඇයගේ නීතිඥවරුන් ඊයේ දින මානව හිමිකම් කොමිසම වෙත පැමිණිල්ලක් ගොනුකර තිබුණේ.\nකෙසේ වෙතත්, ඇයගේ මෙම පැමිණිල්ල සහ එවැනි අසාමාන්‍ය පරීක්ෂණයක් සිදුවූයේ ද යන්න පිළිබඳව විමර්ශනයක් සිදුකරන බවයි බන්ධනාගාර දෙපාර්තමේන්තුවේ ජ්‍යෙෂ්ඨ ප්‍රකාශකයෙකු හිරු ප්‍රවෘත්ති අංශයට සඳහන් කළේ.",
       "URL": "https://www.hirunews.lk/322172/තිලිණිගේ-මානව-හිමිකම්-කඩවීම-ගැන-බන්ධනාගාර-දෙපාර්තමේන්තුවෙන්-විමර්ශන",
       "Category": "Local News",
       "Parent URL": "https://www.hirunews.lk/local-news.php?pageID=682"
}