{
       "Source": "hirunews",
       "Timestamp": "Monday, 05 June 2023 - 17:13",
       "Headline": "මුදල් වංචාකළ නීතිඥවරයෙකු ඇප මත මුදාහැරේ",
       "News Content": "ව්‍යාජ ඔප්පු සකස් කර රුපියල් ලක්ෂ 75 ක මුදලක් වංචා කිරීමේ සිද්ධියකට අත්අඩංගුවට ගත් නීතිඥවරයෙකු දැඩි ඇප කොන්දේසි මත මුදාහැර තිබෙනවා.\nඒ කොළඹ - කොටුව මහේස්ත්‍රාත් තිළිණ ගමගේ හමුවේ ඊට අදාළ නඩුව අද කැදවූ අවස්ථාවේදීයි.\nඑහිදී රුපියල් 50,000 ක මුදල් ඇපයක් සහ රුපියල් ලක්ෂ 10 ක ශරීර ඇප දෙකක් මතයි නීතිඥවරයා මුදාහැර ඇත්තේ.\nඑමෙන්ම නීතිඥවරයාගේ විදෙස්ගමන්ද තහනම් කිරීමට මහේස්ත්‍රාත්වරයා නියෝග කළා.\n2011 වසරේ සිදුවූ ඉඩම් ගනුදෙනුවකට අදාළව මෙම මූල්‍ය වංචාව සිදුව ඇති අතර අදාළ නීතිඥවරයා නාත්තන්ඩිය ප්‍රදේශයේ පදිංචිකරුවෙක්.",
       "URL": "https://www.hirunews.lk/337119/මුදල්-වංචාකළ-නීතිඥවරයෙකු-ඇප-මත-මුදාහැරේ",
       "Category": "Local News",
       "Parent URL": "https://www.hirunews.lk/local-news.php?pageID=292"
}