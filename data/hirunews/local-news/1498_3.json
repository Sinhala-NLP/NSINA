{
       "Source": "hirunews",
       "Timestamp": "Monday, 13 December 2021 - 11:20",
       "Headline": "මෝටාර් උණ්ඩ 14ක් විශේෂ කාර්යබලකා නිලධාරීන්ගේ අත්අඩංගුවට",
       "News Content": "පසුගිය යුධ සමයේ එල්.ටී.ටී.ඊ. ත්‍රස්තවාදීන් විසින් භාවිතා කරන ලද බවට සැක කරන, මිලි මීටර් 80 ප්‍රමාණයේ මෝටාර් උණ්ඩ 14ක් විශේෂ කාර්ය බලකා නිලධාරීන් විසින් අත්අඩංගුවට ගෙන තිබෙනවා.\nවිශේෂ කාර්ය බලකාය වාලච්චේන කඳවුරේ නිලධාරීන්ට ලද තොරතුරකට අනුවයි, වාලච්චේන කඳවුරේ නිලධාරීන් කණ්ඩායමක් විසින් ඊයේ(12)දින වාලච්චේන පොලිස් වසමේ තොප්පිගල රක්ෂිතය ප්‍රදේශයේ දී සෝදිසි කිරීම සිදු කර ඇත්තේ.\nඑහිදී, පසුගිය යුධ සමයේ එල්.ටී.ටී.ඊ. ත්‍රස්තවාදීන් විසින් භාවිතා කර අතහැර දමා යන ලද බවට සැක කරන මි.මී. 80 ප්‍රමාණයේ මෝටාර් උණ්ඩ 14 ක් සොයාගෙන ඇති අතර, අද(13) දින වාලච්චේන ගරු මහේස්ත්‍රාත් අධිකරණය වෙත ඉදිරිපත් කර, විනාශ කිරීමට නියෝග ලබාගැනීම සඳහා යොමු කර තිබෙනවා.",
       "URL": "https://www.hirunews.lk/290854/මෝටාර්-උණ්ඩ-14ක්-විශේෂ-කාර්යබලකා-නිලධාරීන්ගේ-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1498"
}