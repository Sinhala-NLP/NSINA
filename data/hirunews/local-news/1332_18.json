{
       "Source": "hirunews",
       "Timestamp": "Saturday, 26 February 2022 - 7:27",
       "Headline": "එක්ස්ප්‍රස් පර්ල් ගොඩගැනීම ඇරඹෙයි (වීඩියෝ)",
       "News Content": "මුහුදු බත් වී ඇති එක්ප්‍රස් පර්ල් නෞකාව ගොඩ ගැනීමේ කටයුතු මේ වන විට ආරම්භ කර තිබෙනවා.\nඑය ශැන්හායි සැල්වේජ් නැමැති චීන සමාගම විසින් සිදු කරනු ලබන අතර එය මෙහෙයවනු ලබන්නේ, නෞකාව හිමිකාර සමාගම හා රක්ෂණ සමාගම විසිනි.\nඑම නෞකාව යකඩ රැහැන් 63න් යොදා ගනිමින් මුහුදු පතුලෙන් ඉහළට එසවීමට සැලසුම් කර ඇති බව සමුද්‍රීය පරිසර ආරක්ෂණ අධිකාරිය සඳහන් කළා.\nමේ වන විට අදාළ යකඩ රැහැන් 63න් 35ක් මුහුදු බත් වූ නෞකාවට සවිකර කර තිබෙනවා.\nයකඩ රැහැන් සවි කිරීම සඳහා දින 150ක් ගත වන අතර, ඉන් පසු මුහුදු බත් වූ නෞකාව මුහුදු මට්ටමට ගෙන ඉන්දියාව ආසන්නයේ පිහිටි නෞකා කැබලි කරන ස්ථානයක් වෙත රැගෙන යාමට නියමිත යි.\nපසුගිය වසරේ මැයි 20 වන දින එක්ස්ප්‍රස් පර්ල් නෞකාව මුහුදු බත් වූයේ එහි බහාලුමක ගබඩා කර තිබූ රසායනික ද්‍රව්‍ය කාන්දු වීම හේතුවෙන්.",
       "URL": "https://www.hirunews.lk/298071/එක්ස්ප්‍රස්-පර්ල්-ගොඩගැනීම-ඇරඹෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1332"
}