{
       "Source": "hirunews",
       "Timestamp": "Sunday, 11 June 2023 - 16:13",
       "Headline": "අක්මීමනදී පොලිසියට අත්බෝම්බ ප්‍රහාරයක් එල්ල කිරීමට උත්සහ කළ සිද්ධියේ සැකකරුවන් රිමාන්ඩ්",
       "News Content": "ගාල්ල - අක්මීමන ප්‍රදේශයේදී පොලිසියට අත්බෝම්බ ප්‍රහාරයක් එල්ලකිරීමට උත්සහ කිරීමේ සිද්ධියට අත්අඩංගුවට ගත් සැකකරුවන් දෙදෙනා මේ මස 21 වනදා දක්වා රක්ෂිත බන්ධනාගාර ගත කෙරුණා.\nඒ ඔවුන් අද ගාල්ල අතිරේක මහේස්ත්‍රාත් ලක්මිණි විදානගමගේ හමුවට ඉදිරිපත් කිරීමෙන් අනතුරුවයි.\nසැකකටයුතු ස්කූටි වර්ගයේ යතුරුපැදියක් මාර්ගයේ නවතා තිබෙනු දැක පොලිස් නිලධාරීන් දෙදෙනා එම ස්ථානයට ගොස් ඇති අතර, එම අවස්ථාවේ එහි සිටි පුද්ගලයින් දෙදෙනා පලායාමට උත්සහ කර තිබුණා.\nපසුව ඔවුන් පලායෑම වැළැක්වීමට උත්සහ කිරීමේදී පොලිස් නිලධාරීන් සමඟ පොරබැදීමක් සිදුව ඇති අතර, එක් පුද්ගලයෙකු පොලිස් නිලධාරීන් දෙසට අත්බෝම්බයක් විසි කිරීමට උත්සහ කළ බවයි පොලිසිය සඳහන් කළේ.\nඑහිදී එක් පොලිස් නිලධාරියෙකු සිදුකළ වෙඩි තැබීමකින් එක් සැකකරුවෙකු තුවාල ලබා රෝහල්ගත කෙරුණා.\nපසුව අනෙක් සැකකරු අත්අඩංගුවට ගත් අතර එහිදී ඔවුන් සතුව තිබී ටී 56 උණ්ඩ සහිත පාර්සලයක් සහ විදේශ රටක නිෂ්පාදිත ජීව අත්බෝම්බයක් සොයා ගෙන තිබෙනවා.",
       "URL": "https://www.hirunews.lk/337627/අක්මීමනදී-පොලිසියට-අත්බෝම්බ-ප්‍රහාරයක්-එල්ල-කිරීමට-උත්සහ-කළ-සිද්ධියේ-සැකකරුවන්-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=277"
}