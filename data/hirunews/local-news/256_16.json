{
       "Source": "hirunews",
       "Timestamp": "Monday, 19 June 2023 - 8:44",
       "Headline": "වෙළෙදපොළේ යලි බිත්තර හිගයක් - පරිභෝජනය ඉහළගොස් ඇති බව නිෂ්පාදන සංගම් කියයි",
       "News Content": "වෙළෙදපොළ තුළ යළි බිත්තර හිඟයක් නිර්මාණය වී තිබෙනවා.\nකෙසේවෙතත් බිත්තර නිෂ්පාදන සංගම් සඳහන් කළේ මේ වනවිට ගොවිපලවල බිත්තර නිෂ්පාදනයේ සීග්‍ර වැඩි වීමක් දක්නට ලැබෙන බවයි.\nසුපිරි වෙළෙදසැල් ජාල ඇතුළු වෙළෙදසැල්වල බිත්තරයක් දැනට අළෙවි වන්නේ රුපියල් 46ත් 55ත් අතර මිලකටයි.\nඒ රජය විසින් බිත්තර සදහා පාලන මිලක් පනවා ඇති පසුබිමකයි.\nසුදු බිත්තරයක් සදහා රුපියල් 44 ක සහ එම බිත්තර කිලෝග්‍රෑමයක් සදහා රුපියල් 880ක උපරිම සිල්ලර මිලක් නියම කර තිබෙනවා.\nඑමෙන්ම දුඹුරු බිත්තරයක් සදහා රුපියල් 46ක් සහ බර අනුව මිලදී ගැනීමේදී එම බිත්තර කිලෝග්‍රෑමයක් සදහා උපරිම සිල්ලර මිල දක්වා ඇත්තේ රුපියල් 920ක් ලෙසයි.\nකෙසේ වෙතත් මස්, මාළු, කරවල ආදී ආහාර මිල ගණන් ඉහල යාම හේතුවෙන් බිත්තර පරිභෝජනය ඉහළ යාමත් සමඟ මෙලෙස හිඟයක් නිර්මාණය වී ඇති බවයි සමස්ත ලංකා බිත්තර නිෂ්පාදකයන්ගේ සංගමයේ සභාපති සරත් රත්නායක ප්‍රකාශකර සිටියේ.",
       "URL": "https://www.hirunews.lk/338367/වෙළෙදපොළේ-යලි-බිත්තර-හිගයක්-පරිභෝජනය-ඉහළගොස්-ඇති-බව-නිෂ්පාදන-සංගම්-කියයි",
       "Category": "Local News",
       "Parent URL": "https://www.hirunews.lk/local-news.php?pageID=256"
}