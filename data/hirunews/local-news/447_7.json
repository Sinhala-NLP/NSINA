{
       "Source": "hirunews",
       "Timestamp": "Wednesday, 29 March 2023 - 14:54",
       "Headline": "බස් හා ත්‍රී රෝද රථ ගාස්තු පහළට",
       "News Content": "හෙට (30) මධ්‍යම රාත්‍රියේ සිට බස් ගාස්තු 12.09%කින් අඩු කරන බව වැඩ බලන ප්‍රවාහන අමාත්‍ය ලසන්ත අලගියවන්න පවසනවා.\nමේ අතර හෙට මධ්‍යම රාත්‍රියේ පටන් අවම බස්ගාස්තුව ලෙස දැන් පවතින රුපියල් 34ක මිල රුපියල් 30 දක්වා පහත දමන ලෙස ප්‍රවාහන අමාත්‍ය බන්දුල ගුණවර්ධන විසින් ජාතික ගමනාගමන කොමිසමට උපදෙස් දී තිබෙනවා.\nමෙම බස් ගාස්තු අඩු වීමට හේතු වී ඇත්තේ ඉන්ධන මිල ගණන්වල සිදු වූ මිල සංශෝධනයයි.\nමේ අතර හෙට මධ්‍යම රාත්‍රියේ සිට ත්‍රිරෝද රථ ගාස්තුව ද රුපියල් 20කින් අඩු කිරීමට ත්‍රිරෝද රථ සංගම් පියවර ගෙන තිබෙනවා.\nඒ අනුව දෙවන කිලෝමීටරයේ සිට අය කෙරෙන ගාස්තුව රුපියල් 80 දක්වා පහත හෙලන බවයි සමස්ත ලංකා ත්‍රිරෝද රථ රියදුරන්ගේ සහ හිමිකරුවන්ගේ සංගමයේ සභාපති සුදිල් ජයරුක් ප්‍රකාශ කළේ.\n(බස් ගාස්තු සංශෝධනය වන ආකාරය පහතින්)",
       "URL": "https://www.hirunews.lk/331231/බස්-හා-ත්‍රී-රෝද-රථ-ගාස්තු-පහළට",
       "Category": "Local News",
       "Parent URL": "https://www.hirunews.lk/local-news.php?pageID=447"
}