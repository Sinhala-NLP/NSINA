{
       "Source": "hirunews",
       "Timestamp": "Friday, 05 February 2016 - 14:33",
       "Headline": "Update : කොත්මලේ ජලාශයට වැටුනු කාන්තා මළ සිරුර හමුවේ",
       "News Content": "ඉහළ කොත්මලේ ජලාශයට වැටී අද පෙරවරුවේ අතුරුදන් වූ කාන්තාවගේ මළ සිරුර සොයාගෙන තිබෙනවා.\nපොලිස් ජීවිතාරක්ෂක බලකාය සහ ප්‍රදේශවාසීන් එක්ව කළ මෙහෙයුමකින් අනතුරුවයි මෙම මළ සිරුර සොයාගෙන ඇත්තේ.\nඅද උදෑසන 11ට පමණ මෙම කාන්තාව ජලාශයට වැටෙන බව දුටු ප්‍රදේශවාසීන් කිහිප දෙනෙකු මේ බව තලවකැළේ පොලීසිය වෙත දැනුම් දුන් බව සදහන්.\nජලාශයට වැටුණු කාන්තාවගේ බවට සැක කෙරෙන අත්බෑගයක් ද පොලීසිය විසින් සොයා ගත් අතර ඒ තුළ තිබී ඖෂධ වර්ගයක් ද හමුව තිබෙනවා.\nඅදාළ කාන්තාවගේ අනන්‍යතාව මෙතෙක් තහවුරු වී නැහැ.\nUpdate : friday, february 2016 - 16.02\n-----------------------------------------------------------------------------\nඉහළ කොත්මලේ ජලාශයේ වැටි අතුරුදහන් වු කාන්තාවක් සොයා පොලිසිය හා ප්‍රදේශවාසින් මෙහෙයුමක් ආරම්භ කර තිබෙනවා.\nඉහළ කොත්මලේ ජලාශයේ දෙවිසිරිපුර ප්‍රදේශයෙනුයි මෙම කාන්තාව ජලාශයට වැටි ඇත්තේ.\nඅද පෙරවරු 11 ට පමණ කාන්තාවක් ජලාශයට වැටෙනු දුටු ප්‍රදේශවාසින් තලවාකැලේ පොලිසියට කල දැනුම්  දීමකට අනුවයි විමර්ශන ආරම්භ වී ඇත්තේ.\nඑම කාන්තාවගේ බවට සැකකෙරෙන බෑගයක්ද පොලිසිය විසින් සොයාගෙන තිබෙනවා.\nකාන්තාව මෙතෙක් හදුනාගෙන නොමැති අතර ඇය ජලාශයට වැටුනාද නැතහොත් පැන්නා ද යන්න පිළිබඳ  තලවාකැලේ පොලිසිය පරික්ෂණ පවත්වනවා.\nඡායාරූප - හැටන් රංජිත් රාජපක්ෂ",
       "URL": "https://www.hirunews.lk/125533/update-කොත්මලේ-ජලාශයට-වැටුනු-කාන්තා-මළ-සිරුර-හමුවේ",
       "Category": "Local News",
       "Parent URL": "https://www.hirunews.lk/local-news.php?pageID=5181"
}