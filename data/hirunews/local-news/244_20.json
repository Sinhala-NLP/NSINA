{
       "Source": "hirunews",
       "Timestamp": "Friday, 23 June 2023 - 9:40",
       "Headline": "වියානා නුවර ලොව ජීවත්වීමට සුදුසු නගරය බවට පත්වෙයි",
       "News Content": "ලොව ජීවත්වීමට වඩාත් සුදුසු නගරය ලෙස ඔස්ට්‍රියාවේ වියානා නුවර නම් කර තිබෙනවා.\nඒ, ලොව නගර 173ක් සම්බන්ධයෙන් අවධානය යොමු කර ඉකොනෙමිස්ට් සඟරාව විසින් ප්‍රකාශයට පත් කරන ලද අලුත්ම වාර්තාවට අනුවයි.\nසෞඛ්‍යය, අධ්‍යාපනය, ස්ථායිතාවය, යටිතල පහසුකම් සහ පරිසරය යන කරුණු මෙම වාර්තාව සකස් කිරීමට පදනම් කරගෙන ඇති බව සඳහන්.\nවසර පහක් තුළ වියානා නුවර එම ලැයිස්තුවේ ප්‍රථම ස්ථානයට පත්වූ තුන්වන අවස්ථාව මෙයයි.\nදෙවන ස්ථානයට ඩෙන්මාර්කයේ කොපන්හේන් නගරය, තුන්වන ස්ථානයට ඕස්ට්‍රේලියාවේ මෙල්බර්න් නගරයත් නම් කර තිබෙනවා.\nප්‍රථම ස්ථානයේ පසුවන නගර දහය අතරට නම් කර ඇති අනෙකුත් නගර වන්නේ සිඩ්නි, කැනඩාවේ වන්කුවර්, ස්විට්සර්ලන්තයේ සූරිච්, කැනඩාවේ කැල්ගරි, ජිනීවා, ටොරොන්ටෝ, ඔසාකා සහ ඕක්ලන්ඩ් නගරයි.",
       "URL": "https://www.hirunews.lk/338795/වියානා-නුවර-ලොව-ජීවත්වීමට-සුදුසු-නගරය-බවට-පත්වෙයි",
       "Category": "Local News",
       "Parent URL": "https://www.hirunews.lk/local-news.php?pageID=244"
}