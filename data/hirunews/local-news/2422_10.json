{
       "Source": "hirunews",
       "Timestamp": "Tuesday, 29 September 2020 - 14:41",
       "Headline": "හිරු පුවතින් පසු, සති පොළේ දිවි ගෙවූ පවුලට මන්ත්‍රී නිපුණ රණවක පිහිට වෙයි (වීඩියෝ)",
       "News Content": "හිසට සෙවනක් නොමැතිව සිය කුඩා දරුවන් දෙදෙනා  සමඟ සතිපොළක දිවිගෙවන පවුලක් පිළිබඳව අප පසුගිය සෙනසුරාදා වාර්තා කළා.\nඑම හිරු පුවත ඵල දරමින් සතියක් ගතවෙන්නටත් මත්තෙන් එම  අසරණ පවුලට නව නිවසක් හිමිවීමට භාග්‍ය උදාවී තිබෙනවා.\nමාතර තෙලිජ්ජවිල හොරගොඩ සතිපොළ භුමියේ  දරු දෙදෙනා සමග දිවි ගෙවන මෙම පවුල පිළිබද අප වාර්ථා කලේ පසුගිය 26 වෙනිදායි.\nමේ වයස අවුරුදු 4ක සහ මාස 4ක දරු දෙදෙනා දිවි ගෙවන අයුරු  දුටු බොහෝ සංවේදී හිත් ඇත්තවුන් ගේ නෙතග  කදුලක් ඉනූ බවට නොඅනු මානයි.\nඔවුන් එදා හැඬු කඳුලින් ඉල්ලා සිටි එකම ඉල්ලීම වුණේ නිවසක් තනා ගැනීමට බිම් කොටසක්.\nමේ පුවත ප්‍රචාරය වීමත් සමග ඊට අවධානය යොමු වූ මාතර දිස්ත්‍රික් පාර්ලිමේන්තු මන්ත්‍රී නිපුන රණවක මහතා එම පවුලට නිවසක් තනා දීමට කටයුතු සුදානම් කර  තිබෙනවා.\nඒ අනුව මාතර පිහිටි සිය කාර්යාලයට මේ අසරණ පවුල කැදවූ මන්ත්‍රී වරයා ඔවුනට නව නිවසක් තනාදීමටත් එතෙක් සිය පවුද්ගලික වියදමින් කුලී නිවසක් ලබාදීමටත් කටයුතු කළා.\nතමන්ට ලද ඒ  අනගි අවස්ථාව සම්බන්ධයෙන් ඉන්දික ප්‍රසාද් සහ ඔහුගේ බිරිද සිය  ප්‍රීතිය වචනවලට පෙරලුවේ මෙලෙසින්.",
       "URL": "https://www.hirunews.lk/251397/හිරු-පුවතින්-පසු-සති-පොළේ-දිවි-ගෙවූ-පවුලට-මන්ත්‍රී-නිපුණ-රණවක-පිහිට-වෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2422"
}