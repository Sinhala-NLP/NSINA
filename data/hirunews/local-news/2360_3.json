{
       "Source": "hirunews",
       "Timestamp": "Saturday, 31 October 2020 - 7:45",
       "Headline": "පොලීසියේ 60කට කොරෝනා",
       "News Content": "පොලිස් නිලධාරීන් 60 දෙනෙකුට කොරෝනා වෛරසය ආසාදනය වී ඇති බව පොලිස් මාධ්‍ය ප්‍රකාශක නියෝජ්‍ය පොලිස්පති අජිත් රෝහණ ප්‍රකාශ කළා.\nනිරෝධායනයට යොමු කර ඇති පොලිස් නිලධාරීන් සංඛ්‍යාව 300ක්.\nකෙසේ වෙතත්, ආසාදිතයන් හමුවූ පොලිස් ස්ථාන සියල්ලම නිසි පරිදි විෂබීජහරණයට ලක් කිරීමෙන් පසු සේවා සැපයීම අඛණ්ඩව සිදුකරන අතර, මහජනතාව පොලිස් ස්ථාන වෙත පැමිණීමට අනියත බියක් ඇති කර ගත යුතු නොමැති බවයි ඔහු කියා සිටියා.\nමේ අතර, පෙරේදා හදිසියේ ජීවිතක්ෂයට පත්වූ බියගම පොලීසියේ ස්ථානාධිපති ප්‍රධාන පොලිස් පරීක්ෂක චමින්ද ලක්මාල්ගේ පී.සී.ආර්. වාර්තාව ඊයේ නිකුත් වුණා.\nපොලිස් මාධ්‍ය ප්‍රකාශකවරයා කියා සිටියේ එම වාර්තාවට අනුව ඔහුට කොරෝනා වෛරසය ආසාදනය වී නොමැති බව තහවුරු වී ඇති බවයි.\nමේ අතර, අද(31) උදෑසන 6න් අවසන් වූ පැය 24 තුළ නිරෝධායන ඇඳිරි නීතිය උල්ලංගණය කළ 221 දෙනෙකු සහ වාහන 40ක් පොලිස් භාරයට ගෙන තිබෙනවා.\nඒ අනුව නිරෝධායන ඇදිරි නීතිය ක්‍රියාත්මක මේ දක්වා කාලය තුළ පුද්ගලයින් 1480ක් සහ වාහන 218ක් පොලිස් භාරයට ගෙන ඇති බවයි පොලිස් මාධ්‍ය කොට්ඨාශය සඳහන් කළේ.\nලබන සඳුදා අලුයම 5ට සමස්තයක් ලෙස බස්නාහිර පළාතේ ඇඳිරි නීතිය ඉවත් කිරීමෙන් පසු යළි පිට පළාත්වල සිට කොළඹට පැමිණෙන වාහන දැඩි පරීක්ෂාවකට ලක් කිරීමට තීරණය කර තිබෙනවා.\nපොලිස් මූලස්ථානය පවසන්නේ එලෙස පැමිණෙන වාහන බස්නාහිර පළාතෙන් පිටත් වූ කාලසීමාව සොයා බැලීමේදී එය නිරෝධායන කාලසීමාව නම් නීතිමය පියවර ගැනීමට කටයුතු කරන බවයි.",
       "URL": "https://www.hirunews.lk/253680/පොලීසියේ-60කට-කොරෝනා",
       "Category": "Local News",
       "Parent URL": "https://www.hirunews.lk/local-news.php?pageID=2360"
}