{
       "Source": "hirunews",
       "Timestamp": "Saturday, 11 May 2019 - 9:25",
       "Headline": "දඹුල්ල - හබරණ ප්‍රධාන මාර්ගයේ අනතුරකින් අයෙක් මරුට",
       "News Content": "දඹුල්ල හබරණ ප්‍රධාන මාර්ගයේ ඉනාමලුව ප්‍රදේශයේදී අද  (11) අළුයම සිදු වූ රිය අනතුරකින් එක් අයෙකු මියගොස් තවත් අයෙකු තුවාල ලබා ඇතැයි සීගිරිය පොලිසිය පවසනවා.\nමෙසේ අනතුරට පත්ව ඇත්තේ බිත්තර වී ප්‍රවාහනය කරමින් තිබු ලොරි රථයක් සහ ප්ලාස්ටික් බට ප්‍රවාහනය කරමින් තිබු ලොරි රථයක්.\nඑහි දී මියගොස් ඇත්තේ බිත්තර වී ප්‍රවාහනය කරමින් තිබු ලොරි රථයේ  රිය සහායකයා බව පොලීසිය සඳහන් කළා.\nබිත්තර වී ප්‍රවාහනය කරමින් තිබූ ලොරි රථය ප්‍රධාන මාර්ගය අසල නවතා තිබූ ප්ලාස්ටික් බට ප්‍රවාහනය කළ ලොරි රථයේ පිටුපස ගැටීමෙන් මෙම අනතුර සිදුව තිබෙනවා.\nඅළුයම 5.00 ට පමණ සිදුවූ මෙම රිය අනතුරෙන්  බිත්තර වී ප්‍රවාහනය කරමින් තිබු ලොරි රථයේ රිය සහායකයා එළියට ගැනීම සඳහා පැය දෙකක පමණ අධික කාලයක් ප්‍රදේශවාසීන් දැඩි වෙහෙසක් දැරූ බව පොලිසිය පවසනවා.\nලොරි රථයේ රියදුරු ගේ සිරුර සිර වී තිබුණු බවත් කිහිපදෙනෙකු ඔහුගේ ඔහු එළියට ගැනීම සඳහා උත්සාහ කළ ද තවත් පිරිසක් සිය ජංගම දුරකථන වලින් මෙම සිරුර වීඩියෝ ගත කරමින් සිටීම විශේෂත්වයක්.\nනවතා තිබූ ලොරි රථයේ රියදුරු කියා සිටියේ තමන් බිරිඳ දරුවන් සහ මව සමඟ පොලොන්නරුව ප්‍රදේශයට මෙම ලොරි රථයෙන් ගමන් කරමින් සිටියදී රාත්‍රී කාලයේ පන්සල ආසන්නයේ නවතා නිදාගත් බවයි.\nඅනතුර සම්බන්ධයෙන් සීගිරිය පොලිසිය පරීක්ෂණ පවත්වනවා.",
       "URL": "https://www.hirunews.lk/216168/දඹුල්ල-හබරණ-ප්‍රධාන-මාර්ගයේ-අනතුරකින්-අයෙක්-මරුට",
       "Category": "Local News",
       "Parent URL": "https://www.hirunews.lk/local-news.php?pageID=3357"
}