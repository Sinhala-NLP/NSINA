{
       "Source": "hirunews",
       "Timestamp": "Saturday, 17 August 2019 - 7:35",
       "Headline": "අබු හසාම් අද අධිකරණයට",
       "News Content": "ජාතික තවුහිද් ජමාත් සංවිධානයේ දෙවැනියා ලෙස කටයුතු කළ නවුෆර් මව්ලවි නමැත්තාගේ පුත් 16 හැවිරිදි මොහොමඩ් නවුෆර් අබ්දුල්ලා හෙවත් අබු හසාම්, තවදුරටත් රඳවාගෙන ප්‍රශ්න කෙරෙනවා.\nඅම්පාර පොලීසිය සඳහන් කළේ සැකකරු අද දිනයේදී අම්පාර අධිකරණයට ඉදිරිපත් කිරීමට කටයුතු කරන බවයි.\nරාජ්‍ය බුද්ධි සේවාවේ තොරතුරු මත අම්පාර පොලීසිය විසින් සැකකරු ඊයේ අත්අඩංගුවට ගනු ලැබුවා.\nඒ කැකුණගොල්ල - අරක්යාල - බන්දියන් වැව, ප්‍රදේශයේදීයි. ඔහු සහරාන්ගේ නුවරඑළියේ පිහිටි පුහුණු කඳවුරේදී පුහුණුව ලබා ඇති බව සඳහන්.\nඅත්අඩංගුවට ගැනීමෙන් අනතුරුව ඔහු මෙලෙස අදහස් පළ කර සිටියා.\n‘‘තාත්තා ටි‍්‍රප් එකක් යනවා කියලා මාව එක්කන් ගියා නුවරඑළියට. එහේ ගෙදරකට ගියා. ඒ ගෙදර මව්ලවිලා 4 ක් 05 ක් ඇවිත් හිටියා. ?වෙනකොට 25 කට 30 කට වගේ පිරිසක් ඇවිත් හිටියා. සියලූ දෙනාම යාච්ඥා කරලා නිදා ගත්තා. ඊට පස්සේ දවසේ බයාන් කියලා වැඩසටහනක් තිබුණා. සෙනසුරාදා, ඉරිදා දවස් දෙකේම ජිහාඞ් ගැන පුහුණු කළා. තුවක්කු දීලා ඒවා පුහුණු කළා. බෝම්බ හදන ක්‍රමත් පෙන්නුවා. ඊට පස්සෙ සහරාන් මව්ලවි ඉස්සරහා දිවුරුමක් ලබා ගත්තා. ඒකෙන් පස්සේ මගේ නම අබුහසමි කියලා කිව්වා. ඊට පස්සේ දවසේ උදේ අපි ගියා. ’’\nමේ අතර, තවුහිද් ජමාත් සංවිධානයේ නායක සහරාන් හෂීම් සමඟ නුවරඑළිය සහ හම්බන්තොට කඳවුරුවල පුහුණුව ලැබූ ජමාතේ මිලාතේ ඊබ්‍රහිම් සංවිධානයේ සාමාජිකයන් 12 දෙනෙකු පසුගිය දින කිහිපය තුළ අත්අඩංගුවට ගැණුනා.",
       "URL": "https://www.hirunews.lk/222379/අබු-හසාම්-අද-අධිකරණයට",
       "Category": "Local News",
       "Parent URL": "https://www.hirunews.lk/local-news.php?pageID=3194"
}