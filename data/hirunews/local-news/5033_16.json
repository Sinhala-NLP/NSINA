{
       "Source": "hirunews",
       "Timestamp": "Wednesday, 25 May 2016 - 8:28",
       "Headline": "හිරු උත්තම ධාතු වන්දනාව අද පෙරවරුවේ ගෙලිඔයට",
       "News Content": "අසිරිමත් සම්බුදු තෙමගුල සමරමින් ආසියානු මාධ්‍ය ජාලයේ හිරු ටී වී හිරු එෆ් එම් සිව්වන වරටත් සංවිධාන කරන හිරු උත්තම ධාතු වන්දනා වැඩසටහන යටතේ කපිලවස්තුපුර නිසැක ශ්‍රී සර්වඥ ධාතූන් වහන්සේ අද පෙරවරුවේ ගෙලිඔය - ජනරංජනාරාම විහාරස්ථානය වෙත වැඩම කරවීමට සියලූ කටයුතු මේ වන විට සූදානම්.\nඉන් අනතුරුව සර්වඥ ධාතූන් වහන්සේලා කෑගල්ල - වෑවලදෙනිය පිරිවෙණ වෙත වැඩම කරවනු ඇති.\nඓතිහාසික බදුලූ - මුතියංගණ රජමහා විහාරයේදී ලක්ෂ සංඛ්‍යාත බැතිමතුන්ගේ වන්දනාමානයට පාත්‍ර වූ කපිලවස්තුපුර නිසැක ශ්‍රී සර්වඥධාතූන් වහන්සේ ඊයේ උදෑසන නුවරඑළිය බෞද්ධ මධ්‍යස්ථානයට වැඩම කරවනු ලැබුවා.\nඒ බණ්ඩාරවෙල - වැලිමඩ  සහ කැප්පෙටිපොල පසු කරමින්. සර්වඥ ධාතූන් වහන්සේ රැගත් රිය පෙරහරට මග දෙපස රැස්වූ බැතිමතුන්ගෙන් ලැබුණේ දැවැන්ත ප්‍රතිචාරයක්.\nඅනතුරුව පුස්සැල්ලාව - මන්තින්දාරාමය වෙත වැඩම කරවූ සර්වඥ ධාතූන් වහන්සේ පස්වරුවේ ගම්පොල - සාලියාල ශ්‍රී පුරාණ රජමහා විහාරයට වැඩමකරවනු ලැබුවා.\nඅද දහවල් යක්කල - අබේසේකරාරාමය වෙත වැඩම කෙරෙන සර්වඥ ධාතූන් වහන්සේ පස්වරුවේ මොරටුව බෞද්ධ මධ්‍යස්ථානයටත් වැඩම කරවීමෙන් අනතුරුවයි යළි වස්කඩුව ශ්‍රී සුභූතී විහාරස්ථානයේ තැන්පත් කෙරෙන්නේ.\nහිරු උත්තම ධාතු වන්දනා රථ පෙරහැර ගම්පොලට වැඩමවූ අයුරු\nහිරු උත්තම ධාතු වන්දනා රථ පෙරහැර පුස්සැල්ලාව නගරයේ වන්දනාවට පාත්‍ර වූ අයුරු",
       "URL": "https://www.hirunews.lk/133958/හිරු-උත්තම-ධාතු-වන්දනාව-අද-පෙරවරුවේ-ගෙලිඔයට",
       "Category": "Local News",
       "Parent URL": "https://www.hirunews.lk/local-news.php?pageID=5033"
}