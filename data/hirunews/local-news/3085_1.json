{
       "Source": "hirunews",
       "Timestamp": "Tuesday, 22 October 2019 - 19:39",
       "Headline": "තරුණයින් නිසි වේතනයක් ලැබෙන රැකියාවලට යොමු කරන බව ගෝඨාභය කියයි",
       "News Content": "ඉහළ අධ්‍යාපනයක් සහිත තරුණ තරුණියන්ට නිපුණත්වයක් ලබාදී නිසි වේතනයක් ලැබෙන රැකියා සඳහා යොමු කිරීමට බලාපොරොත්තු වන බව ශ්‍රී ලංකා පොදුජන පෙරමුණ ප්‍රමුඛ ඒකාබද්ධ විපක්ෂයේ ජනාධිපති ධුර අපේක්ෂක ගෝඨාභය රාජපක්ෂ පවසනවා.\nඔහු මේ බව ප්‍රකාශ කළේ ගාල්ල - නෙළුව ප්‍රදේශයේ අද පැවති ජන රැළියකට එක්වෙමින්.\nශ්‍රී ලංකා පොදුජන පෙරමුණ ප්‍රමුඛ ඒකාබද්ධ විපක්ෂය එළඹෙන ජනාධිපතිවරණය වෙනුවෙන් සංවිධාන කරන ජන රැළි මාලාව අද පැවැත්වුණේ ගාල්ල දිස්ත්‍රික්කය කේන්ද්‍ර කරගනිමින්.\nඑහි පළමු ජන රැළිය නෙළුව නගරයේදී අද පෙරවරුවේ පැවැත්වුණු අතර, ඊට විපක්ෂ නායක මහින්ද රාජපක්ෂ ද එක්වුණා.",
       "URL": "https://www.hirunews.lk/226775/තරුණයින්-නිසි-වේතනයක්-ලැබෙන-රැකියාවලට-යොමු-කරන-බව-ගෝඨාභය-කියයි",
       "Category": "Local News",
       "Parent URL": "https://www.hirunews.lk/local-news.php?pageID=3085"
}