{
       "Source": "hirunews",
       "Timestamp": "Friday, 20 May 2022 - 12:59",
       "Headline": "පාර්ලිමේන්තුවේ පළවෙනි හෝරාව 'කාලකණ්ණි හෝරාව' යි - ඉදිරියේ දී මොන්ටිසෝරියකුත් වෙයි (වීඩියෝ)",
       "News Content": "වගකිව යුතු උත්තරීතර ව්‍යවස්ථාදායකය හෙවත් පාර්ලිමේන්තුව මේ වනවිට මොන්ටිසෝරියක් බවට පත් වී ඇතැයි හිටපු අමාත්‍ය ඩලස් අලහප්පෙරුම පවසනවා.\nඅද (20) පැවති පාර්ලිමේන්තු විවාදයට එක්වෙමින් හිටපු අමාත්‍යවරයා ප්‍රකාශ කළේ, වත්මන් අර්බුද සාකච්ඡා කිරීමට රැස් වූ පාර්ලිමේන්තු රැස්වීම් වාරයේ සිව් වැනි සතිය සහ අවසන් දිනය අද වන අතර, කිසිදු, නිශ්චිත න්‍යායය පත්‍රයකින් තොරව මෙතෙක් විවාද කර ඇති බවයි.\nපාර්ලිමේන්තුවේ විවාදයක් ඇරඹීමේ දී එහි පළවෙනි හෝරාව සමාජ මාධ්‍ය විසින් අද වනවිට හඳුන්වා ඇත්තේ 'කාලකණ්ණි හෝරාව'' නමින් බවත්, එකිනෙකාට ඇඟිල්ල දිගු කරමින් සිදු කරන විවේචන හේතුවෙන් මෙය තව නොබෝ දිනකින් මොන්ටිසෝරියක් ලෙසින් වුව ද හැඳින්වීමෙ ඉඩකඩ ඇති බව ද ඩලස් මන්ත්‍රීවරයා ප්‍රකාශ කළා.\nඑමෙන්ම ඉදිරියේ දී කථානායක වෙනුවට මොන්ටිසෝරි ගුරුතුමා ලෙසින් කථානායකවරයාට ඇමතීමට ඉඩ ඇතැයි ද ඩලස් අලහප්පෙරුම මන්ත්‍රීවරයා අද දිනයේ දී කථානායක මහින්ද යාපා අබේවර්ධන හට සිහිපත් කර සිටියා.",
       "URL": "https://www.hirunews.lk/304815/පාර්ලිමේන්තුවේ-පළවෙනි-හෝරාව-කාලකණ්ණි-හෝරාව-යි-ඉදිරියේ-දී-මොන්ටිසෝරියකුත්-වෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1156"
}