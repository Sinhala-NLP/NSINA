{
       "Source": "hirunews",
       "Timestamp": "Sunday, 27 February 2022 - 7:45",
       "Headline": "රට තවදුරටත්  සාමාන්‍යකරණයට (වීඩියෝ)",
       "News Content": "කොරෝනා අවදානම හමුවේ හමුවේ දෛනික කටයුතු බාධාවකින් තොර ව පවත්වාගෙන යාම සඳහා රට තුල තවදුරටත් නව සාමාන්‍යකරන තත්ත්වයක් ඇති කිරීමට සැලසුම් කර ඇති බව සෞඛ්‍ය අමාත්‍යංශය පවසනවා.\nපසුගිය ජනවාරි 29 වැනිදායින් අනතුරුව කොරෝනා ආසාදිතයින් දහසකට අඩු සංඛ්‍යාවක් ඊයේ දිනයේ වාර්තා වූ අතර, එම සංඛ්‍යාව 988 ක්.\nඑම ආසාදිතයින් සමඟ මෙරට සමස්ත කොරෝනා ආසාදිතයන් සංඛ්‍යාව මේ වනවිට දැක්වෙන්නේ 644,060ක් ලෙසයි.\nමෙරට සමස්ත කොරෝනා මරණ සංඛ්‍යාව 16,166ක් දක්වා ඉහළ ගියේ ඊයේ වාර්තා වූ කොරෝනා මරණ 24ත් සමගයි.\nමේ අතර වරක් කොරෝනා වෛරසය ආසාදනය වූ පුද්ගලයන්ට ඉන් පසුව විවිධ රෝගාබාධ හටගැනීමේ දී තමන් ඊට පෙර කොරෝනා වෛරසය ආසාදනය වූ පුද්ගලයෙකු බවට වෛද්‍යවරයා දැනුවත් කරන ලෙස සෞඛ්‍ය විශේෂඥයන් ජනතාවට දැනුම් දෙනවා.\nපූර්ණ එන්නත්කරණයට ලක්වූවන් එක්සත් අරාබී එමීර් රාජ්‍යයට යාමේ දී කොරෝනා පරීක්ෂණවලට ලක්වීම අනිවාර්ය නො වන බව සිවිල් ගුවන් සේවා අධිකාරිය පවසනවා.",
       "URL": "https://www.hirunews.lk/298154/රට-තවදුරටත්-සාමාන්‍යකරණයට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1330"
}