{
       "Source": "hirunews",
       "Timestamp": "Saturday, 22 July 2023 - 7:35",
       "Headline": "ඇමරිකාවෙන් යුක්රේනයට තවත් ඩොලර් මිලියන 400 ක යුද ආධාර",
       "News Content": "ඇමරිකාවෙන් යුක්රේනයට තවත් ඩොලර් මිලියන 400 ක යුද ආධාර පැකේජයක් ලබාදීමට තීරණය කර තිබෙනවා. ඊට කාලතුවක්කු, ගුවන් ආරක්ෂක මිසයිල සහ ගොඩබිම් වාහන, යුද ටැංකිනාශක ඇතුළත් බවයි විදෙස් මාධ්‍ය වාර්තා කළේ.\nකෙසේ වෙතත් මෙම ආධාර පැකේජයට පොකුරු බෝම්බ ඇතුළත් නොවන බව සඳහන්.\nඇමරිකාව විසින් අනුමත කරන ලද 43 වැනි ආරක්ෂක ආධාර පැකේජය මෙයයි.\nඒ අනුව ඇමරිකාව විසින් 2022 වසරේ පෙබරවාරියේ රුසියානු ආක්‍රමණය ආරම්භ වූ දා සිට මේ දක්වා ඩොලර් බිලියන 41 කට අධික වටිනාකමින් යුත් ආධාර යුක්රේනයට ලබාදී තිබෙනවා.",
       "URL": "https://www.hirunews.lk/342085/ඇමරිකාවෙන්-යුක්රේනයට-තවත්-ඩොලර්-මිලියන-400-ක-යුද-ආධාර",
       "Category": "Local News",
       "Parent URL": "https://www.hirunews.lk/local-news.php?pageID=162"
}