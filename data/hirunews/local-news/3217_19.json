{
       "Source": "hirunews",
       "Timestamp": "Saturday, 03 August 2019 - 22:32",
       "Headline": "ජමාතෙයි මිල්ලතු ඊබ්‍රාහිම් සංවිධානයේ නැගෙනහිර සන්නද්ධ නායකයා අත්අඩංගුවට",
       "News Content": "ශ්‍රී ලංකාවේ තහනම් සංවිධානයක් වන ජමාතෙයි මිල්ලතු ඊබ්‍රාහිම් සංවිධානයේ නැගෙනහිර පළාත් සන්නද්ධ නායකයෙකු සහ තවත් අයෙකු පොලිස් අත්අඩංගුවට ගෙන තිබෙනවා.\nඅම්පාර පොලිසිය විසින් සැකකරුවන් දෙදෙනා අද අත්අඩංගුවට ගෙන ඇති බවයි පොලිසිය සඳහන් කළේ.\nසන්නද්ධ නායකයා ලෙසට කටයුතු කළ සැකකරු වාලච්චේන ඔට්ටමාවඩි ප්‍රදේශයේ පදිංචි 25 හැවිරිදි මොහොමඩ් නවුෂාඩ් උමාර් නම් අයෙක්.\nජමාතෙයි මිල්ලතු ඊබ්‍රාහිම් සංවිධානයේ මතවාද ඕලුවිල් සරවිය තුල පැතිරවීමේ නිරතවූ එම විශ්ව විද්‍යාලයේම 25 හැවිරිදි අනුරාධපුර ප්‍රදේශයේ පදිංචි මොහොමඩ් ස්මයිල් මොහොමඩ් සලමන් නම් සැකකරු අත්අඩංගුවට ගත් අනෙක් පුද්ගලයායි.\nමෙම සැකකරුවන් පිළිබඳ අම්පාර පොලිසිය වැඩිදුර විමර්ශණ සිදුකරමින් පවතිනවා.",
       "URL": "https://www.hirunews.lk/221495/ජමාතෙයි-මිල්ලතු-ඊබ්‍රාහිම්-සංවිධානයේ-නැගෙනහිර-සන්නද්ධ-නායකයා-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3217"
}