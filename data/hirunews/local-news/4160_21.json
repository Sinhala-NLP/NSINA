{
       "Source": "hirunews",
       "Timestamp": "Friday, 22 December 2017 - 18:46",
       "Headline": "ATM යන්ත්‍රයකට හානිකළ පුද්ගලයෙක් අත්අඩංගුවට",
       "News Content": "කොට්ටාව මත්තේගොඩ ප්‍රදේශයේ රාජ්‍ය බැංකුවක ස්වයංක්‍රිය මුදල් ලබාගැනීමේ යන්ත්‍රයකට හානි කල පුද්ගලයෙකු පොලිසිය අත්අඩංගුවට ගෙන තිබෙනවා.\n55 හැවිරිදි මෙම පුද්ගලයා කිරිවත්තුඩුව ප්‍රදේශයේ පදිංචිකරුවෙක්.\nපසුගිය (19) වැනිදා රාත්‍රියේ මෙම සිදුවීම වාර්තා වී තිබුනා.\nත්‍රි රෝද රථයකින් පැමිණි මෙම පුද්ගලයා ස්වයංක්‍රිය මුදල් ලබාගැනීමේ යන්ත්‍රයට පහර දෙන ආකාරයේ CCTV කැමරාවේ සටහන් වී තිබෙනවා.\nසැකකරු අද කැස්බෑව අධිකරණයට ඉදිරිපත් කිරීමට නියමිතව තිබුනා.",
       "URL": "https://www.hirunews.lk/179068/atm-යන්ත්‍රයකට-හානිකළ-පුද්ගලයෙක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4160"
}