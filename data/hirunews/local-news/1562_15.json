{
       "Source": "hirunews",
       "Timestamp": "Sunday, 14 November 2021 - 13:19",
       "Headline": "වෙළෙඳපොළේ ගෑස් හිඟයක්",
       "News Content": "වෙළෙඳපොළ තුළ යළිත් ගෑස් සැපයුමේ හිඟයක් පවතින බව වාර්තාවනවා.\nපාරිභෝගිකයන් පවසන්නේ වෙළඳපොළ තුළ ලාෆ් ගෑස් සැපයුම මුළුමනින්ම අඩාල වී ඇති අතර, ඇතැම් ස්ථානවල ලිට්රෝ ගෑස් සැපයුමේද ගැටලු පවතින බවයි.\nලාෆ් සමාගමේ සභාපති ඩබ්ලිව්.කේ.එච්. වෑගපිටිය හිරු ප්‍රවෘත්ති අංශය සිදු කළ විමසීමකදී සඳහන් කළේ, ඩොලර් අර්බුදය හේතුවෙන් යළිත් වරක් සිය නිෂ්පාදන වෙළඳපොළට ලබාදීමේ ගැටලුවක් නිර්මාණය වී ඇති බවයි.\nගෑස් සැපයුමේ පවතින තත්වය සම්බන්ධයෙන් අප ලිට්රෝ සමාගමේ සභාපති තෙෂාර ජයසිංහගෙන්ද විමසීමක් කළා.\nඔහු කියා සිටියේ, දෛනික ලිට්රෝ ගෑස් සැපයුම අඛන්ඩව සිදුකරන බවයි.\nකිලෝග්‍රෑම් 12.5 සිලින්ඩර 75,000ක් සහ කිලෝග්‍රෑම් පහ සහ දෙකයි දශම පහ සිලින්ඩර 25,000ක් ලිට්රෝ ගෑස් පාරිභෝගිකයන් සඳහා දෛනිකව වෙළඳපොළට යොමු කෙරෙනවා.\nකෙසේ වෙතත් ලාෆ් ගෑස් සැපයුමේ මතුව ඇති අර්බුදකාරී තත්ත්වය මත ඉල්ලුම ඉහළ යාමෙන් ගෑස් පිළිබඳ ගැටලුකාරී තත්ත්වයන් උද්ගත විය හැකි බව ලිට්රෝ සමාගමේ සභාපති තෙෂාර ජයසිංහ වැඩිදුරටත් කියා සිටියා.",
       "URL": "https://www.hirunews.lk/287971/වෙළෙඳපොළේ-ගෑස්-හිඟයක්",
       "Category": "Local News",
       "Parent URL": "https://www.hirunews.lk/local-news.php?pageID=1562"
}