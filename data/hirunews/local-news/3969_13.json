{
       "Source": "hirunews",
       "Timestamp": "Saturday, 28 April 2018 - 21:18",
       "Headline": "වෙසක් උත්සවය හේතුවෙන් කොළඹ රථ වාහන සැලැස්මක්",
       "News Content": "වෙසක් උත්සවය හේතුවෙන් කොළඹ නගරයේ විශේෂ රථ වාහන සැලැස්මක් ක්‍රියාත්මක වන බව පොලිසිය පවසනවා.\nඒ අනුව මාර්ග කිහිපයක රථ වාහන ගමනාගමනය සීමා කෙරෙන අතර රථ ගාල් කිහිපයක් ද හඳුන්වාදී ඇති බවයි පොලිසිය සඳහන් කළේ.\nකොම්පඤ්ඤවීදිය, ශ්‍රීමත් ජේමිස් පීරිස් මාවත, පෙරහැර මාවත, සිරි උත්තරානන්ද මාවත, බේබෲක් ප්ලේස්, ඩෝසන් වීදිය සහ විජේරාම මාවත යන මාර්ගවල හෙට (29) සිට ලබන මැයි මස 2 වනදා දක්වා රාත්‍රී 7 න් පසු වරින් වර වාහන ගමනාගමනය සීමා කෙරෙනු ඇති.\nඑම කාලය තුල මාර්ගය සම්පූර්ණයෙන් වසා තැබීමට හෝ වාහන එක් අතකට ධාවනය කරවීමට සිදුවනු ඇතැයි ද පොලිසිය සඳහන් කළා.\nඑවැනි අවස්ථාවලදී රාජකාරියේ නිරතව සිටින පොලිස් නිලධාරීන් විසින් වාහන විකල්ප මාර්ගවලට යොමුකරනු ඇති.",
       "URL": "https://www.hirunews.lk/189513/වෙසක්-උත්සවය-හේතුවෙන්-කොළඹ-රථ-වාහන-සැලැස්මක්",
       "Category": "Local News",
       "Parent URL": "https://www.hirunews.lk/local-news.php?pageID=3969"
}