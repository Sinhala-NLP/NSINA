{
       "Source": "hirunews",
       "Timestamp": "Friday, 04 November 2022 - 13:45",
       "Headline": "සාරිය වෙනස් කළත් සිවුර වෙනස් කරන්න බැරි බව ස්ටාලින් කියයි (වීඩියෝ)",
       "News Content": "තමන්ට සුදුසු ඇඳුමක් තෝරා ගැනීමේ ප්‍රජාතන්ත්‍රවාදි නිදහස ඕනෑම පුද්ගලයෙකු සතුවන බව ලංකා ගුරු සංගමයේ ලේකම් ජෝශප් ස්ටාලින් පවසනවා.\nපාසල් ගුරුවරියන්ට පහසු ඇඳුමකින් සැරසී පැමිණීමට ඉඩ ලබා දීම මෙරට සංස්කෘතියට නොගැලපෙන බවට මහා සංඝරත්නය සිදු කළ ප්‍රකාශ සම්බන්ධයෙන් ප්‍රතිචාර දක්වමින් ඔහු මේ බව පැවසුවා.\nගුරුවරුන්ගේ ඇඳුම වෙනස් කළ ද, පැවිද්දන්ගේ සිවුර වෙනස් කල නොහැකි බැවින්, මෙම ඉල්ලීම සඳහා විරසක නොවන ලෙසයි ජෝෂප් ස්ටාලින් ඉල්ලා සිටින්නේ.\nමෙතුළින් සංඝරත්නය පෙන්වන පරිදි කිසිදු අයුරකින් සංස්කෘතිය විනාශ නොවන බවත් හෙතෙම පෙන්වා දුන්නා.",
       "URL": "https://www.hirunews.lk/319602/සාරිය-වෙනස්-කළත්-සිවුර-වෙනස්-කරන්න-බැරි-බව-ස්ටාලින්-කියයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=757"
}