{
       "Source": "hirunews",
       "Timestamp": "Monday, 15 March 2021 - 13:16",
       "Headline": "ක්‍රීඩා ඇමතිට අධිකරණයෙන් නියෝගයක්",
       "News Content": "ශ්‍රී ලංකා ක්‍රිකට් ආයතනයේ මීලග නිලවරණයට පෙර නව ක්‍රිකට් ව්‍යවස්ථාවක් සකසන්නැයි ඉල්ලා ගොනු කර ඇති පෙත්සමට අදාල විරෝධතා ඇත්නම් ලබන ජූනි 8 වනදා හෝ ඊට පෙර ඉදිිරිපත් කරන ලෙස අභියාචනාධිකරණය අද වගඋත්තරකරුවන්ට නියෝග කළා.\nඒ, මෙම පෙත්සම් අභියාචනාධිකරණයේ සභාපති විනිසුරු අර්ජුන ඔබේසේකර සහ මායාදුන්නේ කොරයා යන විනිසුරු මඩුල්ල හමුවේ කැඳවූ අවස්ථාවේදීයි.\nක්‍රීඩා අමාත්‍ය නාමල් රාජපක්ෂ, ශ්‍රී ලංකා ක්‍රිකට් ආයතනයේ සභාපතිවරයා ඇතුලු 19 දෙනෙකු මෙහි වගඋත්තරකරුවන් ලෙස නම් කරමින් මෙම පෙත්සම ගොනු කරනු ලැබුවේ හිටපු ටෙස්ට් ක්‍රිීඩකයින් වන මුත්තයියා මුරලිදරන්, සිදත් වෙත්තමුණි ඇතුලු 12 දෙනෙකු විසින්.",
       "URL": "https://www.hirunews.lk/265390/ක්‍රීඩා-ඇමතිට-අධිකරණයෙන්-නියෝගයක්",
       "Category": "Local News",
       "Parent URL": "https://www.hirunews.lk/local-news.php?pageID=2087"
}