{
       "Source": "hirunews",
       "Timestamp": "Thursday, 03 August 2023 - 22:39",
       "Headline": "මන්ත්‍රී කවින්ද ඇතුළු පිරිසකට මරණ තර්ජන",
       "News Content": "සෞඛ්‍ය ක්ෂේත්‍රයේ පවතින ගැටලු සම්බන්ධයෙන් හෙළිදරව් කිරීමත් සමග තමන් ඇතුළු පිරිසකට මේ වන විට මරණ තර්ජන එල්ල වී ඇති බවට පාර්ලිමේන්තු මන්ත්‍රී කවින්ද ජයවර්ධන අද (03) අපරාධ පරීක්ෂණ දෙපාර්තමේන්තුව හමුවේ පැමිණිල්ලක් ඉදිරිපත් කළා.\nමෙම මර්ජන තර්ජන සමගි ජන බලවේගයේ තමන් හා සෞඛ්‍ය කමිටු ලේකම් කවින්ද මාකලන්ද ඇතුළු සාමාජිකයින්ට එල්ල වී ඇති බවටයි ඔහු පැමිණිල්ලේ සදහන් කර ඇත්තේ.\nදුරකථන අංකය නොපෙන්වන ඇමතුමක් හරහා මෙම මරණ තර්ජන එල්ලවන කරන අතර එම තර්ජන මගින් තම පවුල් වල සාමාජිකයින්ගේ ජීවිත වලටද මරණීය තර්ජන එල්ල කරන බවට මන්ත්‍රීවරයා වැඩිදුරටත් තම පැමිණිල්ලේ සඳහන් කර සිටියා.",
       "URL": "https://www.hirunews.lk/343527/මන්ත්‍රී-කවින්ද-ඇතුළු-පිරිසකට-මරණ-තර්ජන",
       "Category": "Local News",
       "Parent URL": "https://www.hirunews.lk/local-news.php?pageID=127"
}