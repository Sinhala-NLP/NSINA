{
       "Source": "hirunews",
       "Timestamp": "Saturday, 23 October 2021 - 19:00",
       "Headline": "ප්‍රමුඛත්වය ලබා දුන්නේ ගොවි ජනතාවට - ජනපති කියයි  (වීඩියෝ)",
       "News Content": "ඡන්දයට වඩා තමාට වැදගත් වන්නේ ජනතාව වෙනුවෙන් නිවැරදි තීරණ නොබියව ගැනීම බව ජනාධිපති ගෝඨාභය රාජපක්ෂ මහතා පවසනවා.\nඋඩුබද්දාව ප්‍රදේශයේ කාබනික වගාබිම් නිරීක්ෂණයකට එක්වෙමින් ජනාධිපතිවරයා වැඩිදුරටත් සඳහන් කළේ ගොවි ජනතාවට ප්‍රමුඛත්වය ලබාදෙමින් ඔවුන් කෙරෙහි තැබූ විශ්වාසය කඩ නොකරන බවයි.\nරසායනික පොහොර ගෙන්වීම රජය තහනම් කිරීමත් සමඟ ගොවීන් කාබනික වගාවන් කෙරෙහි යොමු කිරීමට කෘෂිකර්ම අමාත්‍යාංශය පියවර ගත්තා.\nසියයට සියයක් කාබනික පොහොර යොදා උඩුබද්දාව, බුන්නැහැපොළ ප්‍රදේශයේ එලෙස සාර්ථකව සිදුකෙරෙන වගාවක් නිරීක්ෂණය සඳහා ජනාධිපති ගෝඨාභය රාජපක්ෂ මහතා එක්වුණේ අද පෙරවරුවේ.\nමෙම වගාබිම් සඳහා යොදන කාබනික පොහොර ගැඩවිල් පණු විශේෂයක් මඟින් නිපදවන අතර පොහොර නිෂ්පාදනය කෙරෙන මධ්‍යස්ථානයෙන් මාසිකව කාබනික පොහොර ටොන් 12ක් පමණ නිෂ්පානද කෙරෙනවා.\nඉන් අක්කර 13ක පමණ භූමියක වගාවන් රැසක් පවත්වාගෙන යනු ලබනවා.\nගස්ලබු, කෙසෙල්, පැෂන් වැනි පළතුරුද ගෝවා, බීට්රූට්, බටානා වැනි එළවළුද කහ සහ ආදර්ශ වී වගාවක්.\nඒ අනුව සාර්ථකව සිදුකර ඇත්තේ මෙලෙසින්.\nකාබනික පොහොර නිපදවන්නේ, නරක් වූ එළවලු සහ පළතුරු මත මෙම ගැඩවිල් පණු විශේෂය වර්ධනය වීමට සැලැස්වීමෙන්.\nසියයට සියයක් කාබනික පොහොර මඟින් සිදුකළ මෙම වගාව නිරීක්ෂණය කළ ජනාධිපති ගෝඨාභය රාජපක්ෂ මහතා වගාවට යොදන කාබනික පොහොර නිෂ්පාදනය සහ ඊට අදාළ තාක්ෂණය පිළිබඳවද සොයා බැලුවා.",
       "URL": "https://www.hirunews.lk/285863/ප්‍රමුඛත්වය-ලබා-දුන්නේ-ගොවි-ජනතාවට-ජනපති-කියයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1610"
}