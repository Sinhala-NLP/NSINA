{
       "Source": "hirunews",
       "Timestamp": "Saturday, 01 August 2020 - 15:59",
       "Headline": "කුඩු අංජුගේ ගෝලයෙක් ගිනි අවියක් සමග CCD අත්අඩංගුවට (වීඩියෝ)",
       "News Content": "පාතාල සාමාජික කුඩු අංජුගේ ගෝලයෙක් වන සිතුම් නිලංග පීරිස් නොහොත් අසංක නැමති පුද්ගලයා කොළඹ අපරාධ කොට්ඨාශය විසින් අත්අඩංගුවට ගෙන තිබෙනවා.\nසැකකරු අඟුලාන මුහුදුබඩ පාරේ පදිංචිකරුවෙක් වන අතර පොලිස් අත්අඩංගුවට පත්වී ඇත්තේ පංචිකාවත්ත ප්‍රදේශයේදීයි.\nසැකකරුගෙන් කළ ප්‍රශ්ණ කිරීම්වලට අනුව අපරාධ සඳහා යොදාගත් විදේශයක නිශ්පාදිත රිවොල්වරයක් සහ උණ්ඩ 10ක් මීගොඩ දහම් මාවතේ නිවසකින් සොයාගෙන තිබෙනවා.\n2016 වසරේදී පිලියන්දලදී වෙඩි තබා පුද්ගලයෙකු ඝාතනය කිරීමේ සිද්ධියකට ආධාර අනුබලදීමේ චෝදනාවද සැකකරුට එල්ල වනවා.\nසිද්ධිය පිළිබඳ කොළඹ අපරාධ කොට්ඨාශය මගින් වැඩිදුර විමර්ශණ සිදු කරනවා.",
       "URL": "https://www.hirunews.lk/246918/කුඩු-අංජුගේ-ගෝලයෙක්-ගිනි-අවියක්-සමග-ccd-අත්අඩංගුවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2545"
}