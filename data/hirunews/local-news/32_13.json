{
       "Source": "hirunews",
       "Timestamp": "Wednesday, 13 September 2023 - 16:43",
       "Headline": "මහල් නිවාසයක ගින්නකින් පුද්ගලයින් 12ක් මරුට",
       "News Content": "වියට්නාමයේ මහල් නිවාසයක ඇති වූ ගින්නකින් පුද්ගලයින් 12 දෙනෙක් මියගොස් තිබෙනවා.\nHanoi අගනුවර පිහිටි මෙම මහල් නිවාසයේ වාහන නැවැත්වීමේ මහලේ මෙම ගින්න හටගෙන ඇති බවයි වාර්තා වන්නේ.\nවිදෙස් මාධ්‍ය සඳහන් කරන්නේ අදාළ නිවාස සංකීර්ණය මහල් 10කින් සමන්විත වන අතර පුද්ගලයන් 150ක් පමණ ජීවත් වන නිවාස සංකීර්ණයක් බවයි.\nඅනතුරෙන් මියගිය පිරිස අතර කුඩා ළමුන් තිදෙනෙකු ද සිටින බවයි වර්තා වන්නේ.\nකෙසේ වෙතත් මේ වන විට පුද්ගලයින් 70ක් පමණ බේරාගෙන ඇති අතර 54 දෙනෙකු රෝහල් ගත කර ඇති බවයි විදෙස් මාධ්‍ය වාර්තා කරන්නේ.",
       "URL": "https://www.hirunews.lk/348153/මහල්-නිවාසයක-ගින්නකින්-පුද්ගලයින්-12ක්-මරුට",
       "Category": "Local News",
       "Parent URL": "https://www.hirunews.lk/local-news.php?pageID=32"
}