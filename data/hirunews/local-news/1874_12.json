{
       "Source": "hirunews",
       "Timestamp": "Saturday, 19 June 2021 - 14:08",
       "Headline": "ඉන්ධන මිලට විරෝධය පා බක්කි කරත්තයකින් ගාලු ආ හතරක් අත්අඩංගුවට (වීඩියෝ)",
       "News Content": "ඉන්ධන මිල ඉහළ දැමීමට විරෝධය පළ කරමින් සංචරණ සීමා පවතින කාලයේ බක්කි කරත්තයකින් ගාල්ල නගරයට පැමිණි හතරදෙනෙකු ගාල්ල පොලිසිය අත්අඩංගුවට ගෙන තිබෙනවා.\nඅත්අඩංගුවට ගත් සැකකරුවන් අතර, ගාල්ල දිස්ත්‍රික්කයේ හිටපු ප්‍රාදේශීය සභා සභාපතිවරයෙකුගේ පුතෙකු ද වන බවයි පොලිසිය සඳහන් කළේ.\nසංචරණ සීමා උල්ලංඝනය කිරීමේ චෝදනාව යටතේ ගාල්ල පොලිසියේ ජංගම මුර සංචාරයේ නිරත නිලධාරීන් මොවුන් අත්අඩංගුවට ගෙන ඇති බව සඳහන්.\nපොලිසිය සිදුකළ මූලික විමර්ශනවලදී අනාවරණ වී ඇත්තේ විරෝධතාව සඳහා ගාල්ල ප්‍රදේශයේ පුද්ගලයෙකුගෙන් අදාළ බක්කි කරත්තය මොවුන් විසින් කුලියට ගෙන පැමිණ ඇති බවයි.",
       "URL": "https://www.hirunews.lk/274737/ඉන්ධන-මිලට-විරෝධය-පා-බක්කි-කරත්තයකින්-ගාලු-ආ-හතරක්-අත්අඩංගුවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1874"
}