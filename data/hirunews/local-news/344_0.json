{
       "Source": "hirunews",
       "Timestamp": "Sunday, 14 May 2023 - 18:50",
       "Headline": "ගම්පොල තරුණිය ඝාතනයේ සැකකරු රක්ෂිත බන්ධනාගාරයට (වීඩියෝ)",
       "News Content": "ගම්පොල - ඇල්පිටිය ප්‍රදේශයේ තරුණිය ඝාතනය කිරීමේ සිද්ධියට අදාළව අත්අඩංගුවට ගත් සැකකරු මේ මස 25 වනදා දක්වා රක්ෂිත බන්ධනාගාර ගත කර තිබෙනවා.\nඒ සැකකරු අද දින ගම්පොල වැඩබලන මහේස්ත්‍රාත්වරයා හමුවට ඉදිරිපත් කිරීමෙන් අනතුරුවයි.\nමේ අතර, ඝාතනය සම්බන්ධයෙන් සිදුකළ පශ්චාත් මරණ පරීක්ෂණයෙන් අනාවරණ වී ඇත්තේ ඇය අපයෝජනයට ලක්ව නොමැති බවටයි.\nසිද්ධිය සම්බන්ධයෙන් වැඩිදුර විමර්ශන සඳහා අදාළ තරුණියගේ දේහය ඊයේ දහවල් ගොඩ ගැණුනු අතර 22 හැවිරිදි තරුණිය රැකියාවට යාම සඳහා නිවසින් පිටත්ව ගොස් තිබුණේ පසුගිය ඉරිදායි.\nසිද්ධියට අදාළව අත්අඩංගුවට ගත් සැකකරු පාපොච්චාරණය කර තිබුණේ එහිදී තමන් ඇය කැළෑබද ප්‍රදේශයකට රැගෙන ගොස් ඝාතනය කළ බවටයි.\nඇය අතවරයට ලක් කිරීමට උත්සාහ කළ නමුත් ඊට ඇය විරුද්ධ වීම හේතුවෙන් එලෙස ඇය ඝාතනය කළ බව ඔහු පවසා තිබුණා.\nමේ අතර ඝාතනට ලක්වූ තරුණියගේ අවසන් කටයුතු අද ගම්පොළ - ඇල්පිටිය ජුම්මා මුස්ලිම් පල්ලි දේවස්ථාන සුසාන භූමියේදී සිදුකෙරුණා.\nමේ අතර, පෞද්ගලික ආරවුලක් දුරදිග යාම හේතුවෙන් පුද්ගලයෙකුට පොරොවකින් පහරදී ඝාතනය කිරීමේ පුවතක් තඹුත්තේගම - හුරිගස්වැව ප්‍රදේශයෙන් අද වාර්තා වුණා.\nමෙලෙස ඝාතනය කර ඇත්තේ තුසිත කුමාර සෝමපාල හෙවත් කට්ටා නමැති අයෙක්.\nඑමෙන්ම, වාරියපොල - මිනුවන්ගැටේ - වල්පාළුව ප්‍රදේශයේ වතුර වලක තිබී පසුගියදා සොයා ගත් තරුණයන් දෙදෙනා ජිවිතක්ෂයට පත්ව ඇත්තේ විදුලිසැර වැදීමෙන් බවට අනාවරණ වී තිබෙනවා. ඒ ඊයේ සිදුකළ පශ්චාත් මරණ පරීක්ෂණයෙන්.\nමෙම තරුණයින් දෙදෙනා දින කිහිපයක සිට අතුරුදන්ව සිටි අතර පසුව ඔවුන්ගේ සිරුරු මෙලෙස වතුර වලක තිබී හමුවුණා.\nපොලීසිය සඳහන් කළේ සතුන්ට අටවා තිබූ විදුලි රැහැනක් හේතුවෙන් මෙම අනතුර සිදුව ඇති බවට ද හෙළි වී ඇති බවයි.",
       "URL": "https://www.hirunews.lk/335188/ගම්පොල-තරුණිය-ඝාතනයේ-සැකකරු-රක්ෂිත-බන්ධනාගාරයට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=344"
}