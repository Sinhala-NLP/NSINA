{
       "Source": "hirunews",
       "Timestamp": "Thursday, 05 April 2018 - 15:35",
       "Headline": "කෝටි දෙකහමාරක කේරළ ගංජා සමග දෙදෙනෙකු අත්අඩංගුවට (ඡායාරූප)",
       "News Content": "හලාවත බංගදෙණිය ප්‍රදේශයේදී වෑන් රථයකින් කේරළ ගංජා කිලෝ 220 ක් ප්‍රවාහනය කරමින් සිටි සැකකරුවන් දෙදෙනෙකු පොලිස් අත්අඩංගුවට ගෙන තිබෙනවා.\nයාපනයේ සිට කොළඹ බලා ධාවනය වෙමින් තිබූ වෑන් රථයක් අද දහවල් 12.30 ට පමණ නවතා පරීක්ෂා කිරීමේදීයි ගංජා තොගය හමුවී ඇත්තේ.\nමෙම කේරළ ගංජා ජාවාරමේ ප්‍රධාන සැකකරු වෑන් රථයට පෙර මෝටර් රථයකින් ගමන් කර ඇති අතර වෑන් රථය නතර කිරීම හේතුවෙන් එම මෝටර් රථය පළාගොස් තිබෙනවා.\nප්‍රධාන සැකකරු අත්අඩංගුවට ගැනීම සඳහා විශේෂ මෙහෙයුමක් ආරම්භ කර ඇති බවයි අප වාර්තාකරු සඳහන් කළේ.\nඅත්අඩංගුවට ගත් සැකකරුවන් දෙදෙනා යාපනය නල්ලූර් ප්‍රදේශයේ පදිංචිකරුවන් බවට අනාවරණ වී තිබෙනවා.\nඔවුන් දෙදෙනා අවුරුදු 39 සහ 26 වයස්වල පසුවන බවයි පොලිසිය කියාසිටියේ.\nමෙම ගංජා තොගයෙහි වටිනාකම රුපියල් කෝටි දෙක හමාරක් පමණ වන බව සඳහන්.",
       "URL": "https://www.hirunews.lk/187723/කෝටි-දෙකහමාරක-කේරළ-ගංජා-සමග-දෙදෙනෙකු-අත්අඩංගුවට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4003"
}