{
       "Source": "hirunews",
       "Timestamp": "Wednesday, 17 August 2022 - 8:59",
       "Headline": "ජනතා අපේක්ෂා වෙනුවෙන් මහජන කවුන්සිලය ගොඩ නඟමු - ගාලුමුවදොර අරගළකරුවෝ",
       "News Content": "සර්ව පාක්ෂික ආණ්ඩුවක් නිර්මාණය කිරීමෙන් අරගළයේ නිරත වූ ජනතාවගේ අපේක්ෂාවන් ඉටු නො වන බව ගාලුමුවදොර අරගළ ක්‍රියාකාරිකයන් පවසනවා.\nඅරගළයේ ප්‍රධාන යෝජනාවක් වන මහජන කවුන්සිලය ජනතාවට තීරණ ගැනීමේ බලය සතු ව්‍යූහයක් ලෙස ගොඩ නැඟිය යුතු බව යි අරගළයේ ක්‍රියාකාරිකයකු වන ළහිරු වීරසේකර පවසන්නේ.\nඒ අනුව අරගළයේ ඉදිරි පියවරක් ලෙස මහජන කවුන්සිලය ගොඩනැඟීම මේ වන විට ආරම්භ කර ඇති බව ඔහු තවදුරටත් අවධාරණය කරනවා.",
       "URL": "https://www.hirunews.lk/312973/ජනතා-අපේක්ෂා-වෙනුවෙන්-මහජන-කවුන්සිලය-ගොඩ-නඟමු-ගාලුමුවදොර-අරගළකරුවෝ",
       "Category": "Local News",
       "Parent URL": "https://www.hirunews.lk/local-news.php?pageID=935"
}