{
       "Source": "hirunews",
       "Timestamp": "Wednesday, 24 October 2018 - 9:52",
       "Headline": "තහනම් උත්තේජක ලැයිස්තුව පාර්ලිමේන්තුවට ඉදිරිපත් කිරීමට අමාත්‍ය මණ්ඩල අනුමැතිය",
       "News Content": "තහනම් උත්තේජක ලැයිස්තුව ඇතුළත් අති විශේෂ ගැසට් පත්‍රය පාර්ලිමේන්තුවට ඉදිරිපත් කිරීමට අමාත්‍ය මණ්ඩල අනුමැතිය හිමි වී තිබෙනවා.\nක්‍රීඩා කිරීමේදී උත්තේජක ද්‍රව්‍ය ගැනීමට එරෙහි සම්මුති පනතේ 34 වන වගන්තියට අනුව පසුගිය දා තහනම් උත්තේජක ලැයිස්තුවක් ගැසට් කරනු ලැබුවා.\nපළාත් සභා, පළාත් පාලන හා ක්‍රීඩා අමාත්‍ය, ෆයිසර් මුස්තාෆා විසින් ඊයේ (23) මෙලෙස අමාත්‍ය මණ්ඩලය වෙත ඉදිරිපත් කර තිබුණේ එම තහනම් උත්තේජක පිළිබද ගැසට් නිවේදනයයි.",
       "URL": "https://www.hirunews.lk/202819/තහනම්-උත්තේජක-ලැයිස්තුව-පාර්ලිමේන්තුවට-ඉදිරිපත්-කිරීමට-අමාත්‍ය-මණ්ඩල-අනුමැතිය",
       "Category": "Local News",
       "Parent URL": "https://www.hirunews.lk/local-news.php?pageID=3684"
}