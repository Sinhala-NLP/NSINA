{
       "Source": "hirunews",
       "Timestamp": "Wednesday, 29 April 2020 - 20:29",
       "Headline": "පුත්තලමෙන් සංවේදී කථාවක්",
       "News Content": "කොරෝනා වෛරසය පැතිර යාමත් සමඟ දිවයින පුරා වරින් වර ඇඳිරි නීතිය පැනවීම හේතුවෙන් අපහසුතාවට පත්වූ පුද්ගලයින් සම්බන්ධයෙන් අප අවස්ථා කිහිපයකදී තොරතුරු වාර්තා කළා.\nඑවැනිම තවත් සංවේදී පුවතක් අද වාර්තාවුණේ පුත්තලම - කරුවලගස්වැව - අක්කර අසූව ප්‍රදේශයෙන්.\nශ්‍රවණාබාධයකින් පෙළෙන තම පුතුට ශ්‍රවණය සඳහා සහය සපයන උපකරණයට අවශ්‍ය කුඩා බැටරි මිලදී ගත නොහැකිවීම නිසා අසරණ වූ මවක් හිරු ප්‍රවෘත්ති අංශය ඇමතුවා.\nමෙම තත්ත්වය හේතුවෙන් දැනට මාසයක පමණ කාලයක් තම පුතුට ශ්‍රවණ හැකියාව අහිමි වී ඇති බවයි ඇය කියා සිටියේ.",
       "URL": "https://www.hirunews.lk/239726/පුත්තලමෙන්-සංවේදී-කථාවක්",
       "Category": "Local News",
       "Parent URL": "https://www.hirunews.lk/local-news.php?pageID=2765"
}