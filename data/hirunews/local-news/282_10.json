{
       "Source": "hirunews",
       "Timestamp": "Friday, 09 June 2023 - 15:03",
       "Headline": "අත්අඩංගුවේ සිටි පුද්ගලයෙකු මියයාම සම්බන්ධයෙන් පොලිස් නිලධාරීන් හත්දෙනෙකු රිමාන්ඩ් (Update)",
       "News Content": "Update: වෘත්තීය පුහුණු නිලධාරියෙකු අපරාධ පරීක්ෂණ දෙපාර්තමේන්තුව විසින් අත්අඩංගුවට ගනු ලැබූ පොලිස් මත්ද්‍රව්‍ය නාශක නාශක කාර්යාංශයට අනුයුක්තව සේවය කළ උප පොලිස් පරීක්ෂකවරයෙකු ඇතුළු පුද්ගලයින් 7 දෙනෙකු ජුනි 23 දක්වා රක්ෂිත බන්ධනාගාර ගත කිරීමට මාලිගාකන්ද පොලිසිය අධිකරණයට නියෝග කළේය.\n...\nපොලිස් මත්ද්‍රව්‍යනාශක කාර්යාංශය මගින් අත්අඩංගුවට ගෙන සිටිය දී පුද්ගලයෙකු මියයාම සම්බන්ධයෙන් එම කාර්යාංශයේ උප පොලිස් පරීක්ෂකවරයෙකු, සැරයන්වරයෙකු ඇතුලු පොලිස් නිලධාරීන් හත්දෙනෙකු අත්අඩංගුවට ගෙන තිබෙනවා.\nඅපරාධ පරීක්ෂණ දෙපාර්තමේන්තුවේ නිලධාරීන් විසිනුයි අද (09) මොවුන් අත්අඩංගුවට ගෙන ඇත්තේ. නාරාහේන්පිට වෘත්තිය පුහුණු අධිකාරියේ සහකාර කළමනාකරුවෙකු ලෙස සේවය කළ හික්කඩුව - තෙල්වත්ත ප්‍රදේශයේ පදිංචි 41 හැවිරිදි පුද්ගලයෙකුයි මෙලෙස මියගොස් තිබුණේ.\nපසුගිය ජනවාරි මස 10 වැනිදා හෙරොයින් ග්‍රෑම් 15ක් සමඟින් මෙම පුද්ගලයා නාරාහේන්පිට ප්‍රදේශයේ දී පොලිස් මත්ද්‍රව්‍ය කාර්යාංශය මගින් අත්අඩංගුවට ගෙන තිබුණා.\nසැකකරුගෙන් ප්‍රශ්න කිරීමේ දී ඇතිවූ කළහකාරී තත්වයකදී පොලිසිය එය පාලනය කිරීමට යාමේ දී ඇතිවූ සිද්ධියකින් පසු සැකකරු කොළඹ ජාතික රෝහලට ඇතුළත් කරනු ලැබූ අතර, එහිදී මියගොස් තිබුණා.\nමෙම සිද්ධිය සම්බන්ධයෙන් අපරාධ පරීක්ෂණ දෙපාර්තමේන්තුව මගින් සිදුකළ පරීක්ෂණයකින් අනතුරුවයි මෙලෙස පොලිස් නිලධාරීන් අත්අඩංගුවට ගෙන ඇත්තේ.",
       "URL": "https://www.hirunews.lk/337477/අත්අඩංගුවේ-සිටි-පුද්ගලයෙකු-මියයාම-සම්බන්ධයෙන්-පොලිස්-නිලධාරීන්-හත්දෙනෙකු-රිමාන්ඩ්-update",
       "Category": "Local News",
       "Parent URL": "https://www.hirunews.lk/local-news.php?pageID=282"
}