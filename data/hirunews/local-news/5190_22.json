{
       "Source": "hirunews",
       "Timestamp": "Friday, 29 January 2016 - 16:10",
       "Headline": "මාවතගම 13 හැවිරිදි දැරිය ඝාතනය සම්බන්ධයෙන්  අයෙකු අත්අඩංගුවට",
       "News Content": "කුරුණෑගල - මාවතගම - තල්ගස්පිටිය ප්‍රදේශයේ 13 හැවිරිදි දැරිය ඝාතනය සම්බන්ධයෙන් සැකපිට පොලිස් භාරයට ගත් තුන්දෙනාගෙන් එක් අයෙකු අත්අඩංගුවට ගෙන තිබෙනවා.\nපොලිස් මාධ්‍ය ඒකකය මේ බව නිවේදනය කලා.\nපාළු නිවසක තිබී දැරියගේ මළ සිරුර සොයා ගෙන  තිබුණේ ඊයේ පස්වරුවෙියි.\nදැරිය ලිංගික අපයෝජනයකට ලක් කර ඝාතනය කර ඇති බවට මේ වන විට සැක මතුවී තිබෙනවාග\nමියයාමට පෙර දැරිය ලිංගික අතවරයකට ලක්ව ඇති බව බාහිර නිරීක්ෂණවලින් පෙන්නුම් කෙරෙන බවයි මාවතගම පොලිසිය ප්‍රකාශ කළේ.\nහිරු ප්‍රවෘත්ති අංශය කළ විමසීමකදී එහි උසස් නිලධාරියෙකු සඳහන් කළේ දැරියගේ සිරුර පිළිබඳ  පශ්චාත් මරණ පරීක්ෂණය සිදුකිරීමෙන් අනතුරුව මේ පිළිබඳ ස්ථිර නිගමනයකට එළැඹිය හැකි බවයි.\nමේ අතරල සිද්ධිය සම්බන්ධයෙන් ප්‍රශ්න කිරීම සඳහා සැකපිට පුද්ගලයන් 03 දෙනෙකු පොලිසිය අත්අඩංගුවට ගෙන ඇති අතරල ඊට දැරියගේ සිරුර හමුවු නිවසේ පදිංචිව සිටි පුද්ගලයාද ඇතුළත්.\nඝාතනයට ලක්වු දැරිය ඊයේ උදෑසන නිවසෙන් පිටත්ව ගොස් තිබුණේ කිරි අලෙවි කිරීම සදහායි.\nනමුත් දැරිය නැවත නිවසට නොපැමිණීම හේතුවෙන් දෙමව්පියන් සහ ප්‍රදේශවාසීන් ඇය සෙවීම ආරම්භ කළා.\nඊයේ රාත්‍රියේ ඇගේ සිරුර හමුවූයේ නිවසට නුදුරින් පිහිටි වත්තක වූ නිවසක තිබියදීයි.\nඑය හමුවන විට  සම්පූර්ණයෙන් ඇඳ ඇතිරිලිවලින් ඔතා තිබුණු බවයි පොලිසිය සඳහන් කළේ.\nඅදාළ නිවසේ වත්තේ මුරකරු නැවතී සිට ඇති නමුත් සිරුර හමුවන විට ඔහු නිවස ආසන්නයේ සිට නැහැ.",
       "URL": "https://www.hirunews.lk/125011/මාවතගම-13-හැවිරිදි-දැරිය-ඝාතනය-සම්බන්ධයෙන්-අයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=5190"
}