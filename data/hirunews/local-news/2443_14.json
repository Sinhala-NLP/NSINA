{
       "Source": "hirunews",
       "Timestamp": "Saturday, 19 September 2020 - 20:06",
       "Headline": "දේශපාලන පළිගැනීම් සොයන කොමිසමේදී හමුවූ පැරණි මිතුරන් (වීඩියෝ)",
       "News Content": "හිටපු අග්‍රාමාත්‍ය රනිල් වික්‍රමසිංහ මහතා ඇතුළු යහපාලන රජයේ දූෂණ විරෝධී කමිටුව නියෝජනය කළ විපක්ෂයේ දේශපාලනඥයින් රැසක් අද(19) දේශපාලන පලිගැනීම් පිළිබඳව සොයාබැලීමට පත් කළ ජනාධිපති කොමිෂන් සභාව හමුවේ පෙනී සිටියා.\nඒ, ආර්ථික සංවර්ධන අමාත්‍යංශයේ හිටපු ලේකම් වෛද්‍ය නිහාල් ජයතිලක මහතා එම කොමිසමට කර තිබූ පැමිණිල්ලකට අදාලවයි.\nහිටපු අග්‍රාමාත්‍ය රනිල් වික්‍රමසිංහ මහතාටත් යහපාලන රජයේ පැවති දූෂණ විරෝධී කමිටුවේ සාමාජිකයින් ලෙස කටයුතු කළ මංගල සමරවීර, පාඨලී චම්පික රණවක, රවුෆ් හකීම්, සරත් ෆොන්සේකා, මලික් සමරවික්‍රම, අනුර කුමාර දිසානායක, ආර්. සම්බන්දන් සහ එම්.ඒ.සුමන්තිරන් යන මහත්වරුන්ට අද\nඒ අනුව රනිල් වික්‍රමසිංහ, මංගල සමරවීර, පාඨලී චම්පික රණවක, මලික් සමරවික්‍රම, අනුර කුමාර දිසානායක සහ එම්.ඒ.සුමන්තිරන් යන මහත්වරුන් කොමිසම හමුවේ අද පෙනී සිටියා.\nකෙසේවෙතත් රවුෆ් හකීම්, සරත් ෆොන්සේකා සහ ආර් සම්බන්ධන් යන මහත්වරුන් අද පැමිණ සිටියේ නැහැ.\nමහින්ද රාජපක්ෂ මහතාගේ රුව සහිතව ලිත් මුද්‍රණය කිරීම ඇතුළු  සිද්ධීන් කිහිපයකට තමාව රක්ෂිත බන්ධනාගාර ගත කිරීම දේශපාලනිකව පළි ගැනීමේ චේතනාවෙන් සිදු කර ඇති බවට කිත්සිරි රණවක මහතා කොමිසමට පැමිණිලි කර තිබුණා.\nකෙසේවෙතත්, කොමිසමේ සභාපති විශ්‍රාමික ශ්‍රේෂ්ඨාධිකරණ විනිසුරු උපාලි අබේරත්න මහතා සදහන් කළේ මෙම පැමිණිල්ලේ වගඋත්තරකරුවෙකු වන හිටපු අගමැති රනිල් වික්‍රමසිංහ මහතා මීට පෙර වෛද්‍ය නිහාල් ජයතිලක මහතාගේ පැමිණිල්ලේදී දූෂණ විරෝධී කමිටුව පිළිබඳව සාක්ෂි ලබා දී ඇති බවයි.\nඑහෙයින් කිත්සිරි රණවක මහතාගේ පැමිණිල්ලට අදාලවද එම සාක්ෂියම බාරගැනීමට කොමිසම තීරණය කළ බව විනිසුරු උපාලි අබේරත්න මහතා ප්‍රකාශ කළා.\nඒ අනුව රනිල් වික්‍රමසිංහ මහතා කොමිසම හමුවේ අද සාක්ෂි ලබා දුන්නේ නැහැ.\nපසුව එහි තවත් වගඋත්තරකරුවෙකු වූ හිටපු අමාත්‍ය පාර්ලිමේන්තු මන්ත්‍රී පාඨලී චම්පික රණවක මහතා කොමිසම හමුවේ සාක්ෂි ලබා දුන්නා.\nඔහු සදහන් කළේ 2015 දී මෛත්‍රීපාල සිරිසේන මහතාට ජනවරම හිමි වූයේ දූෂණයට වංචාවට එරෙහි ක්‍රියාන්විතයක් ගොඩනැගීමට බැවින් ජනතාවගේ දුක් ගැනවිලි වලට සාධාරණයක් ඉටු කිරීම සඳහා මෙම කමිටුව පිහිටවූ බවයි.\nවිනිසුරු උපාලි අබේරත්න -  ඒ දුක් ගැනවිල්ල ද ලඟදි මැතිවරණයෙන් ලක්ෂ ගණනකින් පැරදුනේ ?\nපාඨලී චම්පික රණවක -  ස්වාමීනි අප එය හිස නමා පිළිගන්නවා. යහපාලන ආණ්ඩුවේ සිටි ඇතැම් අය දූෂණයට සම්බන්ධ අය වෙනුවෙන් පෙනී සිටීම නිසා ඔවුන්ගේ විශ්වාසනීයත්වය පිළිබඳ ගැටලු මතු වූණා.\nවිනිසුරු උපාලි අබේරත්න -  ආණ්ඩුවට පක්ෂග්‍රාහී වූ අයගේ දූෂණ සම්බන්ධයෙන් දූෂණ විරෝධී කමිටුව ක්‍රියාත්මක වූණාද ? අවම වශයෙන් බී වාර්තාවක් හෝ ඉදිරිපත් කර නැහැ\nපාඨලී චම්පික රණවක -  අනුර ප්‍රියදර්ශන යාපා, රාජිත සේනාරත්න, සජිත් ප්‍රේමදාස යන මහත්වරුන් සම්බන්ධයෙන් විමර්ශන ක්‍රියාත්මක වූණා\nවිනිසුරු උපාලි අබේරත්න -  දූෂණ විරෝධී කමිටුව හරහා අදාළ විමර්ශන සිදුවූයේ නැහැ නේද ?\nපාඨලී චම්පික රණවක -   ඒ පිළිබඳව හරියාකාරව මම දන්නේ නැහ",
       "URL": "https://www.hirunews.lk/250626/දේශපාලන-පළිගැනීම්-සොයන-කොමිසමේදී-හමුවූ-පැරණි-මිතුරන්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2443"
}