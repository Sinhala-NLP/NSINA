{
       "Source": "hirunews",
       "Timestamp": "Sunday, 16 August 2020 - 8:18",
       "Headline": "සියලූ සරසවි හෙට සිට යළි ඇරේ",
       "News Content": "කොරෝනා අවදානම හේතුවෙන් වසා දැමුණු සියලූ විශ්වවිද්‍යාල හෙට සිට අධ්‍යයන කටයුතු සඳහා යළි විවෘත කරන බව විශ්වවිද්‍යාල ප්‍රතිපාදන කොමිෂන් සභාව ප්‍රකාශ කළා.\nඑහි සභාපති මහාචාර්ය සම්පත් අමරතුංග සඳහන් කළේ අද සිට සිසුන්ට නේවාසිකාගාර වෙත පැමිණිය හැකි බවයි.\nමේ අතර, ආසාදිතයින් 4 දෙනෙකු ඊයේ හඳුනා ගැනීමත් සමග මෙරටින් වාර්තා වන කොරෝනා ආසාදිතයින්ගේ සංඛ්‍යාව 2890 දක්වා ඉහළ ගියා.\nරජයේ ප්‍රවෘත්ති දෙපාර්තමේන්තුව සඳහන් කළේ එක්සත් අරාබි එමීර් රාජ්‍යයේ සිට පැමිණි දෙදෙනෙකු, මාලදිවයිනේ සිට පැමිණි පුද්ගලයෙකු සහ තුර්කියේ සිට පැමිණි විදේශිකයෙකු එම ආසාදිතයින් අතර වන බවයි.\nආසාදිතයින් 8 දෙනෙකු ඊයේ දිනයේදී සුවය ලබා පිටව යාමත් සමග කොරෝනා වෛරසය ආසාදනය වී සුවය ලැබූ පුද්ගලයින්ගේ සංඛ්‍යාව 2666 දක්වා ඉහළ ගොස් තිබෙනවා.\nවසංගත රෝග විද්‍යා ඒකකය සඳහන් කළේ ආසාදිතයින් 213 දෙනෙකු තවදුරටත් වෛද්‍ය අධීක්ෂණය යටතේ ප්‍රතිකාර ලබන බවයි.\nකොරෝනා වෛරසය ව්‍යාප්තවීමත් සමඟ පැමිණීමට නොහැකිව විදේශයන්හි රැඳී සිටි ශ්‍රී ලාංකිකයන් 494 දෙනෙකු මත්තල සහ කටුනායක ගුවන් තොටුපලවලින් ඊයේ රාත්‍රියේ සහ අද අලූයම දිවයිනට පැමිණියා.\nඑක්සත් අරාබි එමීර් රාජ්‍යයේ රැඳී සිටි 34 දෙනෙකු, කටාර් රාජ්‍යයේ රැඳි සිටි 22ක්, කටුනායක ගුවන් ගුවන් තොටුපල වෙත පැමිණ තිබුණා.\nඊට අමතරව  ඕමානයේ සිට 150 දෙනෙකු සහ එක්සත් අරාබි එමීර් රාජ්‍යයේ රැඳී සිටි 288 දෙනෙකු මත්තල ගුවන් තොටුපල වෙතද පැමිණ ඇති බවයි හිරු ගුවන් තොටුපල වාර්තාකරු සඳහන් කළේ.\nඔවුන් සියලූදෙනා පී.සී.ආර්. පරීක්ෂණ සිදුකිරීමෙන් අනතුරුව නිරෝධායනයට යොමු කිරීමට නියමිතව තිබෙනවා.",
       "URL": "https://www.hirunews.lk/247913/සියලූ-සරසවි-හෙට-සිට-යළි-ඇරේ",
       "Category": "Local News",
       "Parent URL": "https://www.hirunews.lk/local-news.php?pageID=2518"
}