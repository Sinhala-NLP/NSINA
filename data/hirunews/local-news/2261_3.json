{
       "Source": "hirunews",
       "Timestamp": "Monday, 21 December 2020 - 23:09",
       "Headline": "යතුරුපැදි අනතුරකින් පියා සහ දියණිය ජීවිතක්ෂයට (වීඩියෝ)",
       "News Content": "සිවු හැවිරිදි එකම දරුවා ඉන්ධන ටැංකිය මත තබාගෙන යමින් සිටි අඹු -සැමි යුවළක් රැගත් යතුරුපැදියක් ඊයේ (21) පිළියන්දල ජාලියගොඩදී අනතුරකට ලක්වීමෙන් දරුවා සහ පියා මියගිය බව පිළියන්දල පොලිසිය පවසනවා.\nඅනතුරින් මියගොස් ඇත්තේ මිරිහානේ, සාලාව පාරේ පදිංචිව සිටි ප්‍රදීප් උදය කුමාර (32) හා ඔහුගේ පුතු වන සදෙව් අබිරාශ්ය (අවුරුදු 4).\nඅඹු-සැමි යුවළ කුඩා දරුවා සමඟ පිළියන්දල දම්පේ ප්‍රදේශයේ නිවෙසක තාවකාලිකව නැවතී සිටින අතර ඊයේ උදේ දරුවා දිවා සුරැකුම් මධ්‍යස්ථානයට යොමු කර ඔවුන් දෙදෙනා රැකියාවට යෑම සඳහා කොළඹ දෙසට යමින් සිටියදී මෙම අනතුර වී ඇති බවයි වාර්තා වන්නේ.\nහොරණ - කොළඹ මාර්ගයේ ජාලියගොඩ ප්‍රදේශයේ මංතීරු දෙක වෙන් කිරීම සඳහා යොදා තිබෙන මැද දූපතේ තබා තිබූ විශාල මල් පෝච්චියක යතුරුපැදිය ගැටී මෙම අනතුර සිදුවී ඇති බවයි පොලිසිය සඳහන් කළේ.\nඉන්ධන ටැංකිය මත සිටි දරුවාගේ පාදයක් යතුරුපැදියේ හැඬලය සහ ඉන්ධන ටැංකිය අතර සිරවී මෙම අනතුර සිදු වී ඇති බවට සැක කරන බව පොලිස් නිලධාරියෙක් පැවසුවා.\nඅනතුරින් යතුරුපැදිය දෙකට වෙන් වී ඇති අතර තුවාල ලද මව කොතලාවල ආරක්ෂක පීඨය රෝහලේ ප්‍රතිකාර ලබනවා.",
       "URL": "https://www.hirunews.lk/257602/යතුරුපැදි-අනතුරකින්-පියා-සහ-දියණිය-ජීවිතක්ෂයට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2261"
}