{
       "Source": "hirunews",
       "Timestamp": "Saturday, 17 June 2023 - 7:30",
       "Headline": "පොහොර වවුචර් 90% ක් බෙදා අවසන්- ගොවිජන සේවා සංවර්ධන දෙපාර්තමේන්තුව",
       "News Content": "මෙවර යළ කන්නයේදී ගොවීන්ට පොහොර මිලදී ගැනීම සදහා වවුචර්පත් සියයට 90 ඉක්මවා නිකුත් කර ඇති බව ගොවිජන සේවා සංවර්ධන දෙපාර්තමේන්තුව පවසනවා.\nමෙම වවුචර්පත් හෙක්ටයාර 1 ක් සදහා රුපියල් 20,000 ක් හා හෙක්ටයාර දෙකක් සදහා රුපියල් 40,000 ක් වශයෙන් වගා බිම් ප්‍රමාණය අනුව ලබා දීමටයි රජය කටයුතු කර ඇත්තේ.\nයූරියා පොහොර, බන්ඩි පොහොර හෝ කාබනික පොහොර වවුචර්පත්වල වටිනාකම අනුව එක්වර ලබාගත හැකි පරිදි ගොවිජන සේවා මධ්‍යස්ථාන ඔස්සේ පැකේජයක් වශයෙන්ද ලබාගැනීමට වැඩපිළිවෙලක් සකස් කර ඇති බවයි කෘෂිකර්ම දෙපාර්තමේන්තුව නිවේදනය කළේ.\nඑමෙන්ම වවුචරයේ වටිනාකම අනුව කොටස් වශයෙන් පොහොර මිලදී ගැනීමේ හැකියාව පවතිනවා.\nඊයේ (16) රාත්‍රියේ සිට තවත් යූරියා පොහොර මිටියක මිල රුපියල් 9000 දක්වා අඩු කිරීමට කෘෂිකර්ම දෙපාර්තමේන්තුව පියවර ගෙන ඇති අතර පොහොර තොග සියලු‍ම දිස්ත්‍රික්ක වෙත යැවීමට ලංකා පොහොර සමාගම සහ කොමර්ෂල් පොහොර සමාගම කටයුතු යොදා තිබෙනවා.",
       "URL": "https://www.hirunews.lk/338180/පොහොර-වවුචර්-90-ක්-බෙදා-අවසන්-ගොවිජන-සේවා-සංවර්ධන-දෙපාර්තමේන්තුව",
       "Category": "Local News",
       "Parent URL": "https://www.hirunews.lk/local-news.php?pageID=262"
}