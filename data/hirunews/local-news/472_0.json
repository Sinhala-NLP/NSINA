{
       "Source": "hirunews",
       "Timestamp": "Thursday, 16 March 2023 - 20:57",
       "Headline": "වසර 27කට පසු ශතකයක් වාර්තා කළ රාජකීය කැප්ටන්  (වීඩියෝ)",
       "News Content": "කොළඹ රාජකීය සහ ගල්කිස්ස ශාන්ත තෝමස් විද්‍යාල අතර පැවැත්වෙන 144 වන නිල් මහා සටන වාර්ෂික ක්‍රිකට් තරඟයේ පළමු ඉනිම ක්‍රීඩා කරන රාජකීය කණ්ඩායම අද (16) තරගයේ දී කඩුලු 08ක් දැවී ලකුණු 326 ක් රැස්කරගෙන සිටියා.\nකොළඹ එස්.එස්.සී ක්‍රීඩාංගණයේ දී ආරම්භ වූ තරගයේ කාසියේ වාසිය දිනූ ශාන්ත තෝමස් නායකයාගේ ආරාධනයෙන් පළමු ඉනිම ආරම්භ කළ රාජකීයන්ගේ පළමු කඩුළු 04 ලකුණු 63 ක් තුළ බිඳ වැටුණා.\nඅනතුරුව පිටියේ එක් වූ රාජකීය කණ්ඩායමේ නායක දසිස් මංචනායක සහ රමිරු මෙන්ඩිස් පස්වන කඩුල්ලට ලකුණු 229 ක වාර්තාගත සබඳතාවක් ගොඩනැගුවා.\nවසර 27කට පසු නිල්මහා සටනේ දී ශතකයක් වාර්තා කළ රාජකීය කණ්ඩායමේ නායකයා බවට පත් වූ දසිස් මංචනායක ලකුණු 137 ක් ලබාගත්තා.",
       "URL": "https://www.hirunews.lk/330154/වසර-27කට-පසු-ශතකයක්-වාර්තා-කළ-රාජකීය-කැප්ටන්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=472"
}