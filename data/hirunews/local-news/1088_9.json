{
       "Source": "hirunews",
       "Timestamp": "Friday, 17 June 2022 - 15:10",
       "Headline": "පාරිභෝගික අධිකාරියේ සභාපති ඉල්ලා අස්වෙයි - ඉවත් වීමට දැනුම් දුන් බව ඇමති කියයි (වීඩියෝ)",
       "News Content": "පාරිභෝගික කටයුතු පිළිබඳ අධිකාරියේ සභාපති විශ්‍රාමික මේජර් ජනරාල් ශාන්ත දිසානායක සිය ධුරයෙන් ඉල්ලා අස්වී තිබෙනවා.\nඅද ඔහු සිය ඉල්ලා අස්වීමට අදාළ ලිපිය වෙළඳ අමාත්‍ය නලින් ප්‍රනාන්දු වෙත භාරදී ඇති බව සඳහන්.\nඅමාත්‍යවරයා සමග කටයුතු කිරීමේදි දිගින් දිගටම ඇති වූ මත ගැටුම් හේතුවෙන් ඔහු මෙලෙස ඉල්ලා අස්වීමට තීරණය කර ඇති බවයි අභ්‍යන්තර ආරංචි මාර්ග සඳහන් කළේ.\nමෙම ඉල්ලා අස්වීම සම්බන්ධයෙන් හිරු ප්‍රවෘත්ති කළ විමසීමකදී වෙළඳ අමාත්‍ය නලින් ප්‍රනාන්දු කියා සිටියේ ධුරයෙන් ඉල්ලා අස්වන ලෙස වෙළඳ අමාත්‍යාංශ ලේකම් එස්.ටී.කොඩිකාර මීට පෙර පාරිභෝගික කටයුතු පිළිබඳ අධිකාරියේ සභාපතිවරයාට දැනුම්දී තිබූ බවයි.\nඒ අනුව, ඔහු අද මෙලෙස ඉල්ලා අස්වී ඇති බව වෙළඳ අමාත්‍ය නලින් ප්‍රනාන්දු ප්‍රකාශ කළා.",
       "URL": "https://www.hirunews.lk/307394/පාරිභෝගික-අධිකාරියේ-සභාපති-ඉල්ලා-අස්වෙයි-ඉවත්-වීමට-දැනුම්-දුන්-බව-ඇමති-කියයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1088"
}