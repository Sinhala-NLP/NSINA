{
       "Source": "hirunews",
       "Timestamp": "Monday, 22 August 2022 - 17:37",
       "Headline": "මැයි 9 වැනි දා සිදුවීම්වලට අදාළ ව තවත් පුද්ගලයන් 31 දෙනෙකු අත්අඩංගුවට",
       "News Content": "මැයි මස 9 වන දා දිවයින පුරා සිදු වූ ප්‍රචන්ඩකාරී සිදුවීම්වලට අදාළ ව තවත් පුද්ගලයන් 31දෙනෙකු අත්අඩංගුවට ගෙන තිබෙනවා.\nඊයේ (21) දිනයේ දී මොවුන් අත්අඩංගුවට ගෙන ඇති බව යි පොලිස් මාධ්‍ය කොට්ඨාසය සඳහන් කළේ.\nඑම 31 දෙනාගෙන් 6 දෙනෙකු රක්ෂිත බන්ධනාගාරගත කර තිබෙනවා.\nසිද්ධියට අදාළ ව මේ දක්වා අත්අඩංගුවට ගෙන ඇති පුද්ගලයන් සංඛ්‍යාව 3,553ක්.\nමේ අතර, පසුගිය ජූලි මස 13 වැනි දා පොල්දූව මංසන්දියේ විරොධතාවේ නිරත වීමේ සිද්ධිය සම්බන්ධයෙන් අත්අඩංගුවට ගත් තවත් පුද්ගලයින් තුන්දෙනෙකු ඇප මත මුදා හැර තිබෙනවා.\nඒ කොළඹ අපරාධ කොට්ඨාසය විසින් අත්අඩංගුවට ගත් මොවුන් තිදෙනා කොළඹ අතිරේක මහේස්ත්‍රාත් හර්ෂන කැකුණවෙල හමුවට අද ඉදිරිපත් කිරීමෙන් අනතුරුව යි.\nඑහි දී රුපියල් ලක්ෂ දෙක බැගින් වූ ශරීර ඇප තුනක් මත මොවුන් මුදා හැර තිබෙනවා.",
       "URL": "https://www.hirunews.lk/313453/මැයි-9-වැනි-දා-සිදුවීම්වලට-අදාළ-ව-තවත්-පුද්ගලයන්-31-දෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=922"
}