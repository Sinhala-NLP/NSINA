{
       "Source": "hirunews",
       "Timestamp": "Tuesday, 17 May 2022 - 16:49",
       "Headline": "මනුෂගෙන් හා හරීන්ගෙන් අගමැතිට ඉල්ලීම් 7ක්",
       "News Content": "සමඟි ජන බලවේගයේ පාර්ලිමේන්තු මන්ත්‍රීවරුන් දෙදෙනෙකු වන හරීන් ප්‍රනාන්දු හා මනූෂ නානායක්කාර අග්‍රාමාත්‍ය රනිල් වික්‍රමසිංහට ලිපියක් යොමු කර තිබෙනවා.\nඉල්ලීම් 7ක් මුල් කරගෙන යි එම ලිපිය යොමු කර ඇත්තේ.\nඉතා ම අර්බුදකාරී තත්ත්වයක රට පවතිද්දී රට ඉන් ගලවාගැනීම වෙනුවෙන් ඉදිරිපත් වීම ගැන මන්ත්‍රීවරුන් දෙදෙනා අගමැතිවරයාට ප්‍රශංසාව ද පළ කරනවා.\nමේ අතර, ඉදිරියේ දී සිදු කිරීමට නියමිත දේශපාලන ආර්ථික ප්‍රතිසංකරණ හරහා සිදු කළ යුතු බවට ඉල්ලීම් 7ක් ද මන්ත්‍රීවරුන් විසින් අගමැතිවරයාට ඉදිරිපත් කර තිබෙනවා.\nඑම ඉල්ලීම්වලට රන්ජන් රාමනායක වැනි අසාධාරණ ව සිර ගත කළ පුද්ගලයන් පිළිබඳ සුදුසු තීරණයක් ගත යුතු ය යන්න ද ඇතුළත්.",
       "URL": "https://www.hirunews.lk/304591/මනුෂගෙන්-හා-හරීන්ගෙන්-අගමැතිට-ඉල්ලීම්-7ක්",
       "Category": "Local News",
       "Parent URL": "https://www.hirunews.lk/local-news.php?pageID=1162"
}