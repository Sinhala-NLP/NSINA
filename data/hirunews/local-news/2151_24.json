{
       "Source": "hirunews",
       "Timestamp": "Friday, 12 February 2021 - 14:33",
       "Headline": "දංකොටුව නව මත්ස්‍ය නිෂ්පාදනාගාරයක් අගමැති අතින් විවෘත වෙයි",
       "News Content": "දංකොටුව සිලෝන් කැච් පුද්ගලික සමාගමේ නව මත්ස්‍ය නිෂ්පාදනාගාරයක් අග්‍රාමාත්‍ය මහින්ද රාජපක්ෂගේ ප්‍රධානත්වයෙන් විවෘත කර තිබෙනවා.\nඇමෙරිකා එක්සත් ජනපදය, ජපානය, කැනඩාව, චීනය සහ තායිවානය යන රටවලට සකස් කළ මුහුදු ආහාර අපනයනය කරන ප්‍රමුඛ කර්මාන්තශාලාව මෙයයි.\nමෙහි වාර්ෂිකව අපනයන ආදායම ඇමෙරිකානු ඩොලර් මිලියන 12 ක් වන අතර, නව නිෂ්පාදනාගාරය විවෘත කිරීමත් සමඟ එහි ආදායම ඇමෙරිකානු ඩොලර් මිලියන 15ක් දක්වා ඉහළ යනු ඇති.\nමේ අතර, ආරච්චිකට්ටුව ලංකා සී ෆුඩ් නිෂ්පාදනාගාරය ද ඊයේ අග්‍රාමාත්‍ය මහින්ද රාජපක්ෂගේ ප්‍රධානත්වයෙන් විවෘත කර තිබෙනවා.",
       "URL": "https://www.hirunews.lk/262416/දංකොටුව-නව-මත්ස්‍ය-නිෂ්පාදනාගාරයක්-අගමැති-අතින්-විවෘත-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=2151"
}