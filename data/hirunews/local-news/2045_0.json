{
       "Source": "hirunews",
       "Timestamp": "Saturday, 03 April 2021 - 8:08",
       "Headline": "පුරප්පාඩු 03 වන ශ්‍රේණියේ පමණක් බව රාජ්‍ය පරිපාලනය කියයි",
       "News Content": "රාජ්‍ය පරිපාලන සේවයේ දැනට පවතින පුරප්පාඩු සම්පූර්ණ කිරීම සඳහා අවශ්‍ය පියවර ගෙන ඇති බව රාජ්‍ය පරිපාලන අමාත්‍යාංශය ප්‍රකාශ කළා.\nඑහි ලේකම් ජේ.ජේ.රත්නසිරි හිරු ප්‍රවෘත්ති අංශයට කියා සිටියේ විභාග කිහිපයක ප්‍රතිඵල පමාවීම හේතුවෙන් පරිපාලන සේවයේ තුන්වන ශ්‍රේණියේ පුරප්පාඩු 400ක් පමණ දීර්ඝ කාලයක් තිස්සේ පවතින බවයි.\nකෙසේ වෙතත්, සමස්තයක් ලෙස ප්‍රාදේශීය ලේකම් තනතුරුවල පුරප්පාඩු නොපවතින බව ද ලේකම්වරයා සඳහන් කළා.\nඒ අනුව, දැනට පුරප්පාඩු පවතින්නේ අමාත්‍යාංශ කිහිපයක තුන්වන ශ්‍රේණියේ නිලධාරි තනතුරු වල පමණක් බවයි රාජ්‍ය පරිපාලන අමාත්‍යාංශයේ ලේකම් ජේ.ජේ.රත්නසිරි වැඩිදුරටත් සඳහන් කළේ.",
       "URL": "https://www.hirunews.lk/267360/පුරප්පාඩු-03-වන-ශ්‍රේණියේ-පමණක්-බව-රාජ්‍ය-පරිපාලනය-කියයි",
       "Category": "Local News",
       "Parent URL": "https://www.hirunews.lk/local-news.php?pageID=2045"
}