{
       "Source": "hirunews",
       "Timestamp": "Wednesday, 13 September 2023 - 9:12",
       "Headline": "බ්‍රිතාන්‍යයේ ශාස්ත්‍රපති උපාධිය හදාරන්න පූර්ණ ශිෂ්‍යත්ව",
       "News Content": "විදේශීය සිසුන් වෙනුවෙන් ලබාදෙන Chevening ශිෂ්‍යත්ව වැඩසටහන සඳහා ශ්‍රී ලාංකිකයන්ගෙන් ද අයැදුම්පත් කැඳවීමට බ්‍රිතාන්‍ය රජය තීරණය කර තිබෙනවා.\nශ්‍රී ලංකාවේ බ්‍රිතාන්‍ය මහ කොමසාරිස් කාර්යාලය පවසන්නේ මේ සඳහා අයදුම්පත් කැඳවීම ඊයේ (12) ආරම්භ කළ බවයි.\nඒ අනුව, chevening.org/apply ඔස්සේ අයැදුම් කිරීමේ හැකියාව පවතිනවා.\nඑක්සත් රාජධානියේ විශ්වවිද්‍යාල 150කට අධික සංඛ්‍යාවක සුදුසුකම් ලත් ශාස්ත්‍රපති උපාධියක් හැදෑරීම සඳහා පූර්ණ මූල්‍යාධාර මේ හරහා ලබාදෙන බව ද ශාස්ත්‍රීය, වෘත්තීය සහ සංස්කෘතික අත්දැකීම් සඳහා මෙය ප්‍රවේශය වන බව ද එම මහ කොමසාරිස් කාර්යාලය පවසනවා.\nChevening ශිෂ්‍යත්ව වැඩසටහනට අනුව ඕනෑම එක්සත් රාජධානියේ විශ්වවිද්‍යාලයක ඕනෑම ශාස්ත්‍රපති පාඨමාලාවක් හැදෑරීම සඳහා පූර්ණ අරමුදල් සහිත ශිෂ්‍යත්ව ලබා දෙන අතර Chevening ශිෂ්‍යත්ව මඟින් ලොව පුරා සිටින කැපී පෙනෙන නැඟී එන නායකයන්ට එක්සත් රාජධානියේ වසරක ශාස්ත්‍රපති උපාධිය හැදෑරීමට මේ අනුව හැකියාව ලැබෙනවා.\nමෙම ශිෂ්‍යත්ව සඳහා ගුවන් ගමන්, නවාතැන් සහ පාඨමාලා ගාස්තු සියල්ල සඳහා සම්පුර්ණයෙන්ම අරමුදල් සපයනු ලබනවා.\nමේ සම්බන්ධයෙන් අවශ්‍ය තොරතුරු\n[email protected]\nබ්‍රිතාන්‍ය මහ කොමසාරිස් කාර්යාලයීය නිල වෙබ් අඩවියෙන් ලබා ගත හැකියි",
       "URL": "https://www.hirunews.lk/348106/බ්‍රිතාන්‍යයේ-ශාස්ත්‍රපති-උපාධිය-හදාරන්න-පූර්ණ-ශිෂ්‍යත්ව",
       "Category": "Local News",
       "Parent URL": "https://www.hirunews.lk/local-news.php?pageID=33"
}