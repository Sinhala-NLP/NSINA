{
       "Source": "hirunews",
       "Timestamp": "Thursday, 14 January 2021 - 17:02",
       "Headline": "අගමැතිගෙන් සිනමා කර්මාන්තයට බදු සහන",
       "News Content": "දේශීය සිනමා කර්මාන්තය ප්‍රවර්ධනය කිරීම සඳහා ගත් තීන්දුවට අදාළව අග්‍රාමාත්‍ය මහින්ද රාජපක්ෂ ජනාධිපතිවරයා ලෙස කටයුතු කළ සමයේදී ලබාදී තිබූ, පසුගිය ජයහපාලන රජය අවලංගු කළ බදු සහන නැවත ලබාදීමට තීරණය කර තිබෙනවා.\nමුදල් අමාත්‍යාංශ ලේකම්වරයා ඇතුළු පිරිසක් විසින් ඊයේ සිදුකළ සාකච්ඡාවකදී එම තීරණය ගෙන ඇති බවයි අග්‍රාමාත්‍ය කාර්යාලය නිවේදනය කළේ.\nඒ අනුව චිත්‍රපට නිෂ්පාදනය සහ ප්‍රදර්ශනය සඳහා භාවිත කරන උපකරණ ආනයනය කිරීමේදී තීරුබදු සහන ලැබෙනු ඇති බව ද අග්‍රාමාත්‍ය කාර්යාලය සඳහන් කළා.\nඑසේම, චිත්‍රපටයක් නිෂ්පාදනය කිරීමේදී වැය කරන මුදලට බදු සහන හා චිත්‍රපටය ප්‍රදර්ශනය කිරීමෙන් ලැබෙන ආදායමට බදු සහන ලබාදීමට ද මෙම සාකච්ඡාවේදී සලකා බලා තිබෙනවා.",
       "URL": "https://www.hirunews.lk/259710/අගමැතිගෙන්-සිනමා-කර්මාන්තයට-බදු-සහන",
       "Category": "Local News",
       "Parent URL": "https://www.hirunews.lk/local-news.php?pageID=2212"
}