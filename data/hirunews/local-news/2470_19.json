{
       "Source": "hirunews",
       "Timestamp": "Monday, 07 September 2020 - 17:57",
       "Headline": "වැලිකන්ද ප්‍රදේශයේ ජනතාවට, වනඅලීන්ගෙන් දැඩි පීඩා (වීඩියෝ)",
       "News Content": "වනඅලීන් ගම්මානවලට කඩා වැදීම වියළි කලාපය ආශ්‍රීතව නිරන්තරයෙන් වාර්තා වන සිදුවීමක්.\nපොලොන්නරුව දිස්ත්‍රික්කයේ බොහෝ ප්‍රදේශවල ද නිරත්නරයෙන් වනඅලීන්ගේ තර්ජනයට ලක්වනවා.\nපොළොන්නරුව - වැලිකන්ද - රුහුණුකෙත ගම්මානය ද කලක  පටන් වනඅලීන්ගේ ආක්‍රමණයන්ට නිරත්තරයෙන් ගොදුරු වන ගම්මානයක්.\nමේ ඉකුත් දින රාත්‍රීයේ පැමිණී වනඅලීන් වැලිකන්ද - රුහුණුකෙත ගම්මානයේ නිවාස කිහිපයකට පහර දී අලාභහානි සිදුකර ඇති ආකාරයයි.\nමේ ප්‍රදේශයේ බොහෝ පිරිසකගේ රැකියාව වී ගොවිතැන වන අතර, මේ වනවිට එම අස්වනු නෙලීමේ කටයුතු සිදුවෙමින් පවතිනවා.\nගොවීන් සඳහන් කරන්නේ සෝමාවතිය රක්ෂිතය ආශ්‍රිතව ඇති තම කුඹුරුවල අස්වනු බුක්ති විඳීමට රක්ෂිතයේ සද්ධන්තයින් නිරන්තරයෙන් පැමිණෙන බවයි.\nනමුත්, බොහෝ අවස්ථාවල ගම්මාන වෙත ද කඩා වදින වනඅලීන් මෙලෙස නිවාස වෙත ද පහර දෙනු ලබනවා.\nඒ, එම නිවාසවල ගබඩා කර ඇති වී අස්වනු ආහාරයට ගැනීම සඳහායි.\nමේ පසුගිය දිනෙක සෝමාවතිය රක්ෂිතයේ සිට ගම්මාන දෙසට වනඅලීන් පැමිණෙන ආකාරයයි.\nප්‍රදේශවාසීන් සඳහන් කරන්නේ තම ගම්මානවල ආරක්ෂාවට විදුලි වැට තිබුණ ද එය විධිමත්ව ක්‍රියාත්මක නොවීමෙන් තමන් වනඅලීන්ගේ තර්ජනයන්ට නිරන්තරයෙන් ගොදුරු වන බවයි.",
       "URL": "https://www.hirunews.lk/249642/වැලිකන්ද-ප්‍රදේශයේ-ජනතාවට-වනඅලීන්ගෙන්-දැඩි-පීඩා-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2470"
}