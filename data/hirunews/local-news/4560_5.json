{
       "Source": "hirunews",
       "Timestamp": "Monday, 17 April 2017 - 13:09",
       "Headline": "අගමැති - වියට්නාම අගමැති හමුවෙයි",
       "News Content": "අග්‍රාමාත්‍ය රනිල් වික්‍රමසිංහ සහ වියට්නාම අග්‍රාමාත්‍ය ගුයෙන් ෂුඑන් ෆු අතර ද්විපාර්ශවීය සාකච්ඡා අද පෙරවරුවේ ආරම්භ වුණා.\nඒ, වියට්නාමයේ හැනෝයි නුවර එරට ජනාධිපති මන්දිරයේ පැවති නිල පිළිගැනීමේ උත්සවයෙන් අනතුරුවයි.\nමෙහිදී දෙරටටම වැදගත් වන ආර්ථික හා සමාජීය කරුණු රැසක් සම්බන්ධයෙන් සාකච්ඡාවට ලක්වී තිබෙනවා.\nමෙහිදී අග්‍රාමාත්‍ය රනිල් වික්‍රමසිංහ සඳහන් කර ඇත්තේ දෙරටේ අත්දැකීම් යොදාගනිමින් වෙළඳ හා ආර්ථික වශයෙන් ඉදිරියට යාමට වැදගත් අවස්ථාවක් එළඹ ඇති බවයි.\nවියට්නාම අග්‍රාමාත්‍ය ගුයෙන් ෂුඑන් ෆු මෙම හමුවේදී ශ්‍රී ලංකා අග්‍රාමාත්‍යවරයාගේ සංචාරය දෙරටේ මිත්‍ර සබඳතා තවදුරටත් වර්ධනය කිරීමට ඉවහල් වන බව ප්‍රකාශ කර තිබෙනවා.\nමේ අතර රජයේ ප්‍රවෘත්ති දෙපාර්තමේන්තුව නිවේදනය කළේ මීතොටමුල්ල සිද්ධිය හේතුවෙන් අග්‍රාමාත්‍යවරයා සිය සිව්දින වියට්නාම නිල සංචාරය කෙටි කර හෙට දිනයේ යළි දිවයිනට පැමිණීමට නියමිතව ඇති බවයි.",
       "URL": "https://www.hirunews.lk/159343/අගමැති-වියට්නාම-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=4560"
}