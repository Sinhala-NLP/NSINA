{
       "Source": "hirunews",
       "Timestamp": "Thursday, 19 November 2020 - 19:52",
       "Headline": "සාමාන්‍ය පෙළ ගැන තීරණය සති දෙකකින්  (වීඩියෝ)",
       "News Content": "බස්නාහිර පළාත සහ හුදෙකලා කර ඇති ප්‍රදේශවල පාසල්වල හැර සෙසු ප්‍රදේශවල පාසල්වල තුන්වන වාරය නොවැම්බර් 23 වැනිදා ආරම්භ වන බව අධ්‍යාපන අමාත්‍ය මහාචාර්ය ජී.එල්. පීරිස් ප්‍රකාශ කළා.\nමාධ්‍ය වෙත අදහස් දක්වමින් ඔහු කියා සිටියේ මෙලෙස පාසල් ආරම්භ වන්නේ 06 ශ්‍රේණියේ සිට 13 වන ශ්‍රේණිය දක්වා සිසුන්ට පමණක් බවයි.\nසාමාන්‍ය පෙළ විභාගය පැවැත්වෙන දින සම්බන්ධයෙන් ඉදිරි සති දෙක තුළ තිරණයක් ගන්නා බවයි ඔහු කියා සිටියේ.\nමේ අතර, බස්නාහිර පළාත සහ හුදෙකලා කර ඇති ප්‍රදේශවල පාසල්වල හැර සෙසු ප්‍රදේශවල සියලුම පිරිවෙන් හා බෞද්ධ සීල මාතා අධ්‍යාපන ආයතනවල අධ්‍යයන කටයුතුද නොවැම්බර් 23 වැනිදා නැවත ආරම්භ කෙරෙන බව දහම් පාසල් පිරිවෙන් හා භික්ෂු අධ්‍යාපන රාජ්‍ය අමාත්‍යංශය නිවේදනයක් නිකුත් කරමින් ප්‍රකාශ කළා.",
       "URL": "https://www.hirunews.lk/255126/සාමාන්‍ය-පෙළ-ගැන-තීරණය-සති-දෙකකින්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2323"
}