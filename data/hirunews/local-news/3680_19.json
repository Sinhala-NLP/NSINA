{
       "Source": "hirunews",
       "Timestamp": "Friday, 26 October 2018 - 15:39",
       "Headline": "යතුරු පැදි අනතුරකින් පුද්ගලයෙකු මරුට",
       "News Content": "කහතුඩුව- දියගම ප්‍රදේශයේදී අද (26) උදෑසන සිදුවූ යතුරු පැදි අනතුරකින් පුද්ගලයෙකු මියගොස් තිබෙනවා.\nමෙලෙස මියගොස් ඇත්තේ යතුරු පැදියේ පිටුපසු ගමන් කළ පුද්ගලයෙක්.\nඅනතුරින් යතුරු පැදිය ධාවනය කළ පුද්ගලයා තුවාල ලබා රෝහල් ගත කර තිබෙනවා.\nහොරණ බලා ධාවනය වෙමින් තිබු පෞද්ගලික බස් රථයක් ඉස්සර කිරිමට යාමේදී මේ අනතුර සිදුව ඇති බවයි පොලිසිය කියා සිටියේ.\nඅනතුරින් මියගොස් ඇත්තේ දියගම ප්‍රදේශයේ පදිංචි 54 හැවිරිදී පුද්ගලයෙක්.\nකහතුඩුව පොලිසිය අනතුර පිලිබඳ වැඩිදුර විමර්ශන සිදුකරනවා.",
       "URL": "https://www.hirunews.lk/202984/යතුරු-පැදි-අනතුරකින්-පුද්ගලයෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=3680"
}