{
       "Source": "hirunews",
       "Timestamp": "Saturday, 01 May 2021 - 11:29",
       "Headline": "ලබන 07 වනදා දක්වා පාසල් යළි වසා තැබීමට තීරණයක් (වීඩියෝ)",
       "News Content": "ලබන 07 වනදා දක්වා පාසල් යළි වසා තැබීමට තීරණය කර ඇති බව අධ්‍යාපන අමාත්‍ය මහාචාර්ය ජී.එල්. පීරිස් ප්‍රකාශ කළා.\nපවතින කොරෝනා වසංගත තත්ත්වය හමුවේ අප්‍රේල් 30 වනදා දක්වා පාසල් වසා තබන බවයි මීට පෙර ඔහු කියා සිටියේ.\nඒ අනුව යළි පාසල් ආරම්භය සම්බන්ධයෙන් ලබන 07 වනදා රැස්වී තීරණයක් ගන්නා බව අධ්‍යාපන අමාත්‍ය මහාචාර්ය ජී.එල්. පීරිස් සදහන් කළා.\nඅද (01) පැවති මාධ්‍ය හමුවකදී ඔහු මේ බව කියා සිටියා.\nමේ අතර රජය ගත් තීරණයට අනුව සියලු කතෝලික සහ ඇන්ග්ලිකන් පාසල් ද වසා තැබීමට තීරණයකර තිබෙනවා.",
       "URL": "https://www.hirunews.lk/270078/ලබන-07-වනදා-දක්වා-පාසල්-යළි-වසා-තැබීමට-තීරණයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1983"
}