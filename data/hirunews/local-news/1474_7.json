{
       "Source": "hirunews",
       "Timestamp": "Thursday, 23 December 2021 - 18:45",
       "Headline": "එල්.පී.එල් අවසන් සටන අද",
       "News Content": "2021 ලංකා ප්‍රිමියර් ලීග් පන්දුවාර විස්ස ක්‍රිකට් තරගාවලියේ අවසන් මහා තරගය අද පැවැත් වීමට නියමිත යි.\nඒ ශ්‍රී ලංකා වෙලාවෙන් රාත්‍රී හතයි තිහට.\nකණ්ඩායම් පහක් තරග වැදුණු මෙම තරගාවලියේ අවසන් තරගය සඳහා සුදුසුකම් ලැබුවේ, ජැෆ්නා කින්ග්ස් සහ ගෝල් ග්ලැඩියේටර්ස් යන කණ්ඩායම් දෙක යි.\nජැෆ්නා පිලෙහි නායකත්වය තුන් ඉරියව් ක්‍රීඩක තිසර පෙරේරා විසින් මෙහෙයවෙද්දී ගාලු බලාපොරොත්තු කරට ගෙන ඇත්තේ, භානුක රාජපක්ෂ.\nදෙපිල ම ඉතා ප්‍රබල තත්ත්වයකින් අවසන් මහා තරගයට පිවිසී ඇති අතර, මෙය ශ්‍රී ලංකාවේ මෙන්ම අන්තර්ජාතික ක්‍රිකට් ප්‍රේක්ෂකයින්ට ද මහත් උද්දාමයක් ගෙන එන තරගයක් වෙනු නො අනුමාන යි.",
       "URL": "https://www.hirunews.lk/291948/එල්-පී-එල්-අවසන්-සටන-අද",
       "Category": "Local News",
       "Parent URL": "https://www.hirunews.lk/local-news.php?pageID=1474"
}