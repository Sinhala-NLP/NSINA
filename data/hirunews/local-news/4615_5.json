{
       "Source": "hirunews",
       "Timestamp": "Tuesday, 14 March 2017 - 14:10",
       "Headline": "බැසිල්ට සහ තිරුකුමාර්ට ගම්පහ මහාධිකරණයෙන් සිතාසි",
       "News Content": "හිටපු අමාත්‍ය බැසිල් රාජපක්ෂ සහ තිරුකුමාර් නඩේසන්ට එරෙහිව ගම්පහ මහාධිකරණය අද සිතාසි නිකුත් කර තිබෙනවා.\nඔවුන් දෙදෙනාට ලබන මැයි මස 3 වන දා ගම්පහ මහාධිකරණයේ පෙනී සිටින ලෙසයි මහාධිකරණ විනිසුරු ප්‍රියන්ත ප්‍රනාන්දු සිතාසි නිකුත් කර ඇත්තේ.\nඒ මතභේදයට තුඩු දුන් මල්වාන ගඟබඩ පාරේ පිහිටි අක්කර 16 ක ඉඩම සහ නිවස සම්බන්ධයෙන් වන නඩු විභාගයට අදාළව නීතිපතිවරයා ගොනු කර තිබූ අධිචෝදනා පිළිබඳ සැලකිල්ලට ගනිමින්.\nමල්වාන - ගඟබඩ පාරේ ඉඩමක් මිලදී ගෙන එහි නිවසක් ඉදිකර රජයේ මුදල් අවභාවිතා කළ බවට හිටපු අමාත්‍ය බැසිල් රාජපක්ෂට එරෙහිව චෝදනා එල්ල වී තිබු අතර, මූල්‍ය විශුද්ධිකරණ පනත යටතේ පොලිස් මූල්‍ය අපරාධ කොට්ඨාශය විසින් මෙම නඩුව ගොනුකරනු ලැබුවා.",
       "URL": "https://www.hirunews.lk/156836/බැසිල්ට-සහ-තිරුකුමාර්ට-ගම්පහ-මහාධිකරණයෙන්-සිතාසි",
       "Category": "Local News",
       "Parent URL": "https://www.hirunews.lk/local-news.php?pageID=4615"
}