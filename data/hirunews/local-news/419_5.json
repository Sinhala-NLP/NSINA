{
       "Source": "hirunews",
       "Timestamp": "Wednesday, 12 April 2023 - 8:44",
       "Headline": "පරණ අවුරුද්දට ස්නානය කිරීමේ චාරිත්‍රය අද",
       "News Content": "උදාවන සිංහල සහ දෙමළ අලුත් අවුරුද්දේ පරණ අවුරුද්ද සඳහා ස්නානය කිරීමේ චාරිත්‍රය අදට(12) යෙදී තිබෙනවා.\nඒ අනුව කොහොඹ පත් යුෂ මිශ්‍ර නානු ගා ස්නානය කර ඉෂ්ඨ දේවතා අනුස්මරණයෙහි යෙදී වාසය කිරීම යෝග්‍ය බවයි නැකැත් චාරිත්‍රවල දැක්වෙන්නේ.\nමෙවර අලුත් අවුරුදු උදාව අනිද්දා අපරභාග 2.59 ට සිදුවනවා.\nඑදින පූර්ව භාග 8.35 සිට අපරභාග 9.23 දක්වා පුණ්‍ය කාලය යෙදී ඇති අතර, ආහාර පිසීමේ නැකත අපරභාග 3.29 ටයි යෙදී ඇත්තේ.\nවැඩ ඇල්ලීම, ගණුදෙනු කිරීම සහ ආහාර අනුභවය අපර භාග 5.05 ට යෙදී තිබෙනවා.\nහිසතෙල් ගෑමේ චාරිත්‍රය අප්‍රේල් 16 වන ඉරිදා පූර්ව භාග 9.41 ට ද, රැකී රක්ෂා සඳහා පිටත්ව යෑම අප්‍රේල් 17 වන සඳුදා පූර්ව භාග 6.28 ට ද, සිදුකළ යුතු බවයි නැකැත් චාරිත්‍රවල වැඩිදුරටත් දැක්වෙන්නේ.\nනැකත් පත්‍රය පහතින්,",
       "URL": "https://www.hirunews.lk/332352/පරණ-අවුරුද්දට-ස්නානය-කිරීමේ-චාරිත්‍රය-අද",
       "Category": "Local News",
       "Parent URL": "https://www.hirunews.lk/local-news.php?pageID=419"
}