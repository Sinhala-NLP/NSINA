{
       "Source": "hirunews",
       "Timestamp": "Wednesday, 21 December 2016 - 19:33",
       "Headline": "රම්පෙ කඩන්න ගිය සිව් හැවිරිදි දරුවෙකු ළිඳකට වැටී මියයයි",
       "News Content": "මවගේ දැනුම්දීම මත රම්පෙ කැඩීම සඳහා අනාරක්ෂිත ලිඳක් අසළට ගිය සිව් හැවිරිදි කුඩා පිරිමි දරුවෙකු අද එම ළිඳට වැටී ජීවිතක්ෂයට පත්වුණා.\nමෙම සිද්ධිය වාර්තාවන්නේ පොළොන්නරුව - මැදිරිගිරිය - ඩී දෙකේ ඇළ ප්‍රදේශයෙන්.\nඔවුන්ගේ ගෙවත්තේ පිහිටි ආරක්ෂිත බැම්මක් නොමැති ළිඳ අසළ රම්පේ පඳුරු කිහිපයක්ද පවතිනවා.\nඅද දහවල් නිවසේ මුළුතැන්ගෙයි රැඳී සිටි මව මෙම කුඩා දරුවා රම්පෙ කොළයක් කඩාගෙන එන ලෙස දන්වා එම ස්ථානයට පිටත් කර යවා ඇති අතර, එහිදී දරුවා ළිඳට වැටී ඇති බව මූලික පරීක්ෂණවලදී අනාවරණ වී  ඇතැයි පොලීසිය ප්‍රකාශ කළා.",
       "URL": "https://www.hirunews.lk/150275/රම්පෙ-කඩන්න-ගිය-සිව්-හැවිරිදි-දරුවෙකු-ළිඳකට-වැටී-මියයයි",
       "Category": "Local News",
       "Parent URL": "https://www.hirunews.lk/local-news.php?pageID=4743"
}