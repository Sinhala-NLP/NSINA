{
       "Source": "hirunews",
       "Timestamp": "Saturday, 23 September 2023 - 22:01",
       "Headline": "අවිධිමත්ව කැළි කසළ බැහැරකිරීමෙන් රක්ෂිතයන් වැනසෙයි (වීඩියෝ)",
       "News Content": "කසළ නිසි ලෙස කළමනාකරණය කිරීමට නීතිමය බැඳීමක් ඇති රාජ්‍ය ආයතනයක් විසින්ම වන රක්ෂිතයක් කුණු කන්දක් ලෙස ප්‍රතිනිර්මාණය කරන්නේ නම් එය කෙතරම් අවාසනාවන්ත තත්ත්වයක්ද?\nපොතුවිල් ප්‍රාදේශීය සභාව විසින් අවිධිමත් ලෙස කසළ බැහැර කිරීම දිගු කාලීනව පුරුද්දක් ලෙස සිදුකිරීම හේතුවෙන් විනාශ මුඛයට යන රක්ෂිත භූමියක් ගැනයි මේ පුවත.\nමෙම පරිසර විනාශය සිදුව ඇත්තේ පොතුවිල් ප්‍රාදේශීය සභාව විසින් අවිධිමත් ලෙස කසළ බැහැර කිරීම දිගු කාලීනව පුරුද්දක් ලෙස සිදුකිරීම හේතුවෙන්.\nදැඩි පාරිසරික ගැටලුවකට ලක්ව ඇති මෙම රක්ෂිත ප්‍රදේශය නිරීක්ෂණය සඳහා ශාක්‍ය පුත්‍ර සංවර්ධන ව්‍යාපාරයේ භික්ෂූන් වහන්සේ පිරිසක් ද ඊයේ (23) එම ස්ථානයට පැමිණියා.\nසෙන්ගමුව රක්ෂිතයේ අක්කර ගණනක භූමි ප්‍රමාණයක බැහැර කර ඇති මෙම කසළ ආහාරයට ගැනීම සඳහා වනඅලි රංචු පිටින් එහි පැමිණ ඇති ආකාරයද දැකගත හැකියි.\nනැගෙනහිර පළාතට අයත් පොතුවිල්හි මෙම රක්ෂිතය ආශ්‍රිත ප්‍රදේශය පුරාවිද්‍යාත්මක අතින්ද වැදගත් ස්ථානයක්.\nප්‍රදේශයේ විශාල ගස් ප්‍රමාණයක් ගිනි තබා විනාශ කර ඇති බවත්, පුරාවිද්‍යාත්මක වශයෙන් වැදගත් ඉඩම් අල්ලා ගැනීමේ ව්‍යාපාරයක් ද ක්‍රියාත්මක බවටත් භික්ෂූන් වහන්සේ චෝදනා කරනවා.\nකසළ නිසි ලෙස කළමනාකරණය කිරීම වගකීමක් වූ රාජ්‍ය ආයතනයක් විසින්ම මෙලෙස රක්ෂිතයක් කුණු කන්දක් ලෙස ප්‍රතිනිර්මාණය කිරීම සැබවින්ම කණගාටුවට කරුණක් නොවේද?",
       "URL": "https://www.hirunews.lk/349214/අවිධිමත්ව-කැළි-කසළ-බැහැරකිරීමෙන්-රක්ෂිතයන්-වැනසෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=11"
}