{
       "Source": "hirunews",
       "Timestamp": "Monday, 13 March 2023 - 7:36",
       "Headline": "ලක්ෂ 65 ක රන් සමඟ ශ්‍රී ලාංකිකයෙකු අත්අඩංගුවට",
       "News Content": "රුපියල ලක්ෂ 65ක් වටිනා රන් නිතිවිරෝධි ලෙස ඉන්දියාවට රැගෙන ගිය ශ්‍රී ලංකිකයෙකු බැංගලූර් ජාත්‍යන්තර ගුවන් තොටුපළේදී අත්අඩංගුවට ගෙන තිබෙනවා.\nඔහු සතුව තිබී සොයාගත් රන්වල බර කිලෝවකට අධිකයි.\nගල්ෆ් ගුවන් සේවයට අයත් යානයකින් බහරේන් සිට පැමිණි 33 හැවිරිදි ශ්‍රී ලාංකිකයෙකු මෙලෙස අත්අඩංගුවට ගෙන ඇති බවයි ඉන්දීය මාධ්‍ය වාර්තා කළේ.\nඔහු නිරන්තරයෙන් ඉන්දියාව සහ ගල්ෆ් කළාපීය රටවල සංචාරය කරමින් රන් ජාවාරම් කර ඇති බවට විමර්ශනවලදී හෙළිවී තිබෙනවා.\nපසුගිය පෙබරවාරි 27 වනදා ද බැංගලූර් ජාත්‍යන්තර ගුවන් තොටුපළේ දී රුපියල් ලක්ෂ 25ක් වටිනා රන් මස්කට් නුවර සිට රැගෙන ආ සුඩාන ජාතික 42 හැවිරිදි කාන්තාවක් ද අත්අඩංගුවට ගෙන තිබුණා.",
       "URL": "https://www.hirunews.lk/329784/ලක්ෂ-65-ක-රන්-සමඟ-ශ්‍රී-ලාංකිකයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=479"
}