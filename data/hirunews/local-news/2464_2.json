{
       "Source": "hirunews",
       "Timestamp": "Thursday, 10 September 2020 - 16:18",
       "Headline": "ක්‍රීඩා ශිෂ්‍යත්වධාරින් ඇතුළත් කිරීමට අදාළ චක්‍රලේඛය නිකුත් වෙයි",
       "News Content": "ක්‍රීඩා පාසල් සඳහා ක්‍රීඩා ශිෂ්‍යත්වධාරින් ඇතුළත් කිරීම සහ ක්‍රීඩා පාසල් සංවර්ධනයට අදාළ උපදෙස් ඇතුළත් චක්‍රලේඛය මේ වනවිට නිකුත් කර ඇතැයි අධ්‍යාපන අමාත්‍යාංශය ප්‍රකාශ කළා.\nක්‍රීඩා පාසල්වලට සිසුන් ඇතුළත් කිරීම, පරිපාලන සහ මූල්‍ය කටයුතු මෙන්ම, ක්‍රීඩා පාසල් සංවර්ධනය පිළිබඳව ද එමගින් අධ්‍යාපන බලධාරින් දැනුවත් කර තිබෙනවා.\nදිවයිනේ සෑම දිස්ත්‍රික්කයක්ම නියෝජනය වන පරිදි මේ වනවිට පිහිටුවා ඇති ක්‍රීඩා පාසල් සංඛ්‍යාව 25 ක්.\nඒ සඳහා සිසුන් ඇතුළත් කිරීම 8 වන ශ්‍රේණියෙන් ආරම්භ කෙරෙන අතර, ක්‍රීඩා පාසල්වල සංවර්ධන කටයුතු සඳහා ක්‍රීඩා අමාත්‍යාංශය සහ අධ්‍යාපන අමාත්‍යාංශයේ සම්බන්ධීකරණයෙන් ඉදිරියේදී ත්‍රිවිධ හමුදාවේ සහය ද යොදා ගැණෙනු ඇති.",
       "URL": "https://www.hirunews.lk/249897/ක්‍රීඩා-ශිෂ්‍යත්වධාරින්-ඇතුළත්-කිරීමට-අදාළ-චක්‍රලේඛය-නිකුත්-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=2464"
}