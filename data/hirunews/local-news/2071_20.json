{
       "Source": "hirunews",
       "Timestamp": "Monday, 22 March 2021 - 10:11",
       "Headline": "රියර් අද්මිරාල් රුවන් පෙරේරා නාවික හමුදා මාණ්ඩලික ප්‍රධානී ලෙස පත් කෙරේ",
       "News Content": "රියර් අද්මිරාල් රුවන් පෙරේරා නාවික හමුදා මාණ්ඩලික ප්‍රධානී ලෙස ජනාධිපතිවරයා විසින් පත්කර තිබෙනවා.\nනාවික හමුදාධිපති, වයිස් අද්මිරාල් නිශාන්ත උළුගේතැන්න විසින් එම පත්වීමේ ලිපිය රියර් අද්මිරාල් රුවන් පෙරේරා වෙත නිල වශයෙන් භාරදීම සිදුකළ බවයි නාවික හමුදා මාධ්‍ය අංශය නිවේදනය කළේ.\nරියර් අද්මිරාල් රුවන් පෙරේරා මීට පෙර නාවික හමුදා නියෝජ්‍ය මාණ්ඩලික ප්‍රධානි ලෙස කටයුතු කරනු ලැබුවා.\nඑසේම ඔහු ත්‍රිකුණාමලය නාවික හා සාගරික විද්‍යා පීඨයේ පුහුණු කපිතාන් සහ ආඥාපති ලෙස මෙන්ම නැගෙනහිර නාවික විධානයේ නියෝජ්‍ය ආඥාපති ලෙසත්, දකුණු, වයඹ සහ නැගෙනහිර නාවික විධානයන් හි ආඥාපති ලෙසත් කටයුතු කරනු ලැබුවා.",
       "URL": "https://www.hirunews.lk/266130/රියර්-අද්මිරාල්-රුවන්-පෙරේරා-නාවික-හමුදා-මාණ්ඩලික-ප්‍රධානී-ලෙස-පත්-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=2071"
}