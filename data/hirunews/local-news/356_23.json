{
       "Source": "hirunews",
       "Timestamp": "Tuesday, 09 May 2023 - 17:01",
       "Headline": "අරගලයේ දී විනාශ වූ බස්වලට තවමත් වන්දි නොලැබුණු බව ගැමුණු විජේරත්න පවසයි",
       "News Content": "අරගලය අතරතුර මැයි 09 වෙනිදා රටේ සිදුවූ සිදුවීමට වසරක් ගත වුවත් ගිනි තබා විනාශ කළ බස් රථ වෙනුවෙන් කිසිදු වන්දි ප්‍රදානයක් මේ දක්වා සිදුකර නොමැති බව ලංකා පෞද්ගලික බස් හිමියන්ගේ සංගමයේ සභාපති ගැමුණු විජේරත්න පවසනවා.\nඑම සිදුවීමෙන් බස්රථ 32ක් සම්පූර්ණයෙන් විනාශ වී බස්රථ පනහකට අධික සංඛ්‍යාවක් අර්ධ හානි සිදු වූ බවයි ඔහු ප්‍රකාශ කළේ.\nවන්දි නොලැබුණු නිසා බස් රථ හිමියන් දැඩි දුෂ්කර තත්වයකට මුහුණ දී ඇති බවත් බස් රථ සේවකයන්ට මේ දක්වා රැකියාව අහිමි වී ඇති බවත් ඔහු වැඩිදුරටත් සඳහන්කර සිටියා.\nවිපතට පත් දේශපාලනඥයන්ට අවශ්‍ය සහන වැඩපිළිවෙළක් රජය මගින් සකස් කළ ද විනාශ වූ බස් රථ වෙනුවෙන් එවැනි කිසිදු වැඩපිළිවෙලක් මේ දක්වා ක්‍රියාත්මක කර නොමැති බවයි ගැමුණු විජේරත්න පවසන්නේ.",
       "URL": "https://www.hirunews.lk/334710/අරගලයේ-දී-විනාශ-වූ-බස්වලට-තවමත්-වන්දි-නොලැබුණු-බව-ගැමුණු-විජේරත්න-පවසයි",
       "Category": "Local News",
       "Parent URL": "https://www.hirunews.lk/local-news.php?pageID=356"
}