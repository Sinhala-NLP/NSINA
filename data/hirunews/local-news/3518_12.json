{
       "Source": "hirunews",
       "Timestamp": "Tuesday, 05 February 2019 - 6:31",
       "Headline": "කේරළ ගංජා තොගයක් සමඟ දෙදෙනෙක් චාවකච්චේරියේදී අත්අඩංගුවට",
       "News Content": "කේරළ ගංජා ප්‍රවාහනය කළ සැකකරුවන් දෙදෙනෙකු යාපනය, චාවකච්චේරි ප්‍රදේශයේදී අත්අඩංගුවට ගෙන තිබෙනවා.\nයාපනය පොලිස් දිසා විෂ මත්ද්‍රව්‍ය නාශක ඒකකයට ලද තොරතුරක් මත මෙම සැකකරුවන් දෙදෙනා අත්අඩංගුවට ගත් බවයි පොලිසිය පවසන්නේ.\nමොවුන් සන්තකයේ තිබී කේරළ ගංජා කිලෝග්‍රෑම් 77 යි ග්‍රෑම් 800 ක් සොයාගෙන තිබෙනවා.\nඅත්අඩංගුවට ගත් සැකකරුවන් දෙදෙනා යාපනය, අයියකච්චි ප්‍රදේශයේ පදිංචිකරුවන් වන අතර ඔවුන් චාවකච්චේරි මහේස්ත්‍රාත් අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/209731/කේරළ-ගංජා-තොගයක්-සමඟ-දෙදෙනෙක්-චාවකච්චේරියේදී-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3518"
}