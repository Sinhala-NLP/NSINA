{
       "Source": "hirunews",
       "Timestamp": "Saturday, 19 November 2022 - 19:55",
       "Headline": "හෙට ඇරඹෙන පාපන්දු ලෝක කුසලානයට පළමු වරට කාන්තා තරඟ තීරකවරියන් 3 දෙනෙක්",
       "News Content": "වසර 92 ක ලෝක කුසලාන පාපන්දු තරග ඉතිහාසයේ නව පිටුවක් පෙරළමින් හෙටින් ඇරඹෙන 22 වන ලෝක කුසලාන පාපන්දු තරගාවලියේ සාමාජිකයන් 36 දෙනෙකුගෙන් සමන්විත විනිසුරු මඩුල්ලට කාන්තාවන් තිදෙනෙකු ද එක්කර තිබෙනවා.\nඉතිහාසයේ පළමුවරට ලෝක කුසලාන පිරිමි පාපාන්දු තරගාවලියේ විනිසුරුවන් ලෙස මෙලෙස කාන්තාවන් තිදෙනෙකු එක්කර තිබීම මෙහි ඇති විශේෂත්වයි.\nමෙලෙස නම් කර ඇති විනිසුරුවරියන් වන්නේ ප්‍රංශයේ ස්ටෙෆ්නි ෆැප්‍රාට්, රැවන්ඩාවේ සලීමා මුකන්සංගා සහ ජපානයේ යෝෂ්මී යමසිටායි.\nමේ අතර, කටාරය තුළ ක්‍රියාත්මක ,ඇදුම් පැලදුම් සහ වෙනත් භාවිතාවන්ට අදාළ දැඩි නීති,චාරිත්‍ර සහ සීමා කිරීම් මෙම විනිසුරුවරියන්ට බල නොපානු ඇති බව ලෝක කුසලාන පාපන්දු බලධාරීන් පවසා තිබෙනවා.\nලෝක කුසලාන පාපන්දු තරගාවලිය හෙට කටාරයේදී ආරම්භ වන අතර රටවල් 32 ක කණ්ඩායම් ඊට එක්වනවා. සමාරම්භක තරගය පැවැත්වෙන්නේ සත්කාරක කටාරය සහ ඉක්වදෝරය අතරයි.",
       "URL": "https://www.hirunews.lk/320813/හෙට-ඇරඹෙන-පාපන්දු-ලෝක-කුසලානයට-පළමු-වරට-කාන්තා-තරඟ-තීරකවරියන්-3-දෙනෙක්",
       "Category": "Local News",
       "Parent URL": "https://www.hirunews.lk/local-news.php?pageID=722"
}