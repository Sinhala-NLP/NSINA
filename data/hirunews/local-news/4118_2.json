{
       "Source": "hirunews",
       "Timestamp": "Friday, 19 January 2018 - 16:53",
       "Headline": "ව්‍යාජ ලෙස මුදල් එකතු කළ 4 ක් අත්අඩංගුවට",
       "News Content": "සෙවනගල - කිරිඉබ්බන්ආර ප්‍රදේශයේදී චෛත්‍යයක් ඉදිකිරීමට යැයි පවසා මුදල් එකතු කළ 4 දෙනෙකු පොලීසිය අත්අඩංගුවට ගෙන තිබෙනවා.\nසෙවනගල පොලීසිය සඳහන් කළේ සැකකරුවන් ප්‍රදේශයේ විහාරස්ථානයක හිමි නමක් විසින් පොලීසියට භාර දුන් බවයි.\nඔවුන් තිස්සමහාරාම ප්‍රදේශයේ චෛත්‍යයක් ඉදිකිරීමට යැයි පවසා මෙලෙස මුදල් එකතු කරන අවස්ථාවේදී ප්‍රදේශයේ විහාරස්ථානයක හිමි නමක් පැමිණ ඔවුන්ගෙන් ප්‍රශ්න කර තිබෙනවා.\nඑහිදී හෙළි වී ඇත්තේ මොවුන් ව්‍යාජ ලෙස මුදල් එකතු කරමින් සිටින බවටයි.\nසැකකරුවන් 4 දෙනා තිස්සමහාරාම ප්‍රදේශයේ පදිංචිකරුවන් බවයි පොලීසිය සඳහන් කළේ.",
       "URL": "https://www.hirunews.lk/181490/ව්‍යාජ-ලෙස-මුදල්-එකතු-කළ-4-ක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4118"
}