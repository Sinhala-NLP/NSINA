{
       "Source": "hirunews",
       "Timestamp": "Sunday, 10 April 2016 - 7:19",
       "Headline": "කතක් මරා ඝාතකයා දුම්රියට පනී",
       "News Content": "වෙන්නප්පුව - උල්හිටියාව ප්‍රදේශයේදී කාන්තාවක ඝාතනය කළ පුද්ගලයෙකු දුම්රියකට පැන සියදිවි නසාගෙන තිබුණා.\nඊයේ පස්වරුවේ මෙලෙස 32 හැවිරිදි අදාළ කාන්තාව ඝාතනය කර ඇති එම පුද්ගලයා නාත්තණ්ඩිය දුම්රිය ස්ථානය ආසන්නයේදී කොළඹ සිට හලාවත බලා ධාවනය වූ දුම්රියකට පැන දිවි නසාගෙන ඇති බවයි පොලීසිය ප්‍රකාශ කළේ.\nමියගිය පුද්ගලයාගේ වයස අවුරුදු 38 ක්.\nඅනියම් සබඳතාවක් මෙම ඝාතනය සිදුව ඇති බවට පොලීසිය සැක කරනවා.\nඅප වාර්තාකරු සඳහන් කලේ දුම්රියට පැන සිය දිවි නසාගත් පුද්ගලයා පිළිබඳ දැනුම් දීමට ඔහු පදිංචි නිවසට ගිය අවස්ථාවේදී මියගිය කාන්තාවගේ සිරුර හමුවී ඇති බවයි.\nමියගිය පුද්ගලයා මීට පෙර විවාහ වී ඇති අයෙක් වන අතර ඔහුගේ බිරිඳ ඉතාලියේ සේවය කරන බව සඳහන්.\nමරණයට පත්ව ඇති කාන්තාව ද විවාහ වී ඇති එක් දරු මවක් බවටයි අනාවරණ වී ඇත්තේ.\nමීට මාස කිහිපයකට පෙර එම කාන්තාව දුම්රියට පැන සියදිවි නසාගෙන ඇති පුද්ගලයාගේ නිවසේ පදිංචියට පැමිණ තිබෙනවා.\nකෙසේවෙතත් ඔවුන් දෙදෙනා නිත්‍යානුකුලව විවාහ වී නොමැති බව ද සඳහන්.\nමළ සිරුරු සම්බන්ධයෙන් පශ්චාත් මරණ පරීක්ෂණ පැවැත්වීමට නියමිත අතර මාරවිල පොලිසිය විමර්ශණ මෙහෙයවනවා.",
       "URL": "https://www.hirunews.lk/130521/කතක්-මරා-ඝාතකයා-දුම්රියට-පනී",
       "Category": "Local News",
       "Parent URL": "https://www.hirunews.lk/local-news.php?pageID=5095"
}