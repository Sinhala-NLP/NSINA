{
       "Source": "hirunews",
       "Timestamp": "Friday, 27 July 2018 - 15:59",
       "Headline": "මාස දෙකකදී ඩෙංගු රෝගීන් 9652 ක්",
       "News Content": "පසුගිය මාස දෙක තුළදී ඩෙංගු රෝගීන් 9652 දෙනෙකු වාර්තා වී ඇති බව ජාතික ඩෙංගු මර්දන ඒකකය පවසනවා.\nඑහි ප්‍රජා විශේෂඥ වෛද්‍ය ප්‍රශිලා සමරවීර කියා සිටියේ මේ වසරේ ගත වූ කාලසීමාව තුළ ඩෙංගු රෝගීන් 30,786 ක් වාර්තා වී ඇති බවයි.\nමෙම ඩෙංගු රෝගීන්ගෙන් සියයට 33 යි දශම 8 ක් වාර්තා වී ඇත්තේ බස්නාහිර පළාතෙන්.\nලබන මස පැවැත්වීමට නියමිත අධ්‍යාපන පොදු සහතික පත්‍ර උසස් පෙළ විභාගය සහ ශිෂ්‍යත්ව විභාගය ආරම්භ වීමට පෙර විභාග මධ්‍යස්ථාන අවට ඩෙංගු මර්දනය කිරීම සදහා දුමායන කටයුතු සිදුකරන බව ද ප්‍රජා විශේෂඥ වෛද්‍ය ප්‍රශිලා සමරවීර කියා සිටියා.",
       "URL": "https://www.hirunews.lk/196201/මාස-දෙකකදී-ඩෙංගු-රෝගීන්-9652-ක්",
       "Category": "Local News",
       "Parent URL": "https://www.hirunews.lk/local-news.php?pageID=3828"
}