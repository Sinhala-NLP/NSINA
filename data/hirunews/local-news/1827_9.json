{
       "Source": "hirunews",
       "Timestamp": "Sunday, 11 July 2021 - 14:05",
       "Headline": "මුතුරාජවෙල රකින්න පියතුමන්ලා පෙරට (වීඩියෝ)",
       "News Content": "මුතුරාජවෙල තෙත් බිමට අයත් අක්කර 100ක ඉදිකිරීමට නියමිත විදුලි බලාගාර ව්‍යාපෘතියට විරෝධය පලකරමින් කතෝලික මීසම් 17ක අද පෙරවරුවේ විරෝධතා පැවත්වුනා.\nතෙත්බිම ගොඩකිරීමෙන් දැවැන්ත පරිසර හානියක් සිදුවන බවයි විරෝධතාකරුවන් පෙන්වා දුන්නේ.\nවත්තල, බෝපිටිය, උස්වැටකෙයියාව, පුබුදුගම, දුන්ගල්පිටිය ඇතුලු කතෝලික මීසම් 17ක සිදු කෙරුණු මෙම විරෝධතාවට එම ප්‍රදේශවල ජනතාවද එක්ව සිටි බව අප වාර්තාකරු කියා සිටියා.\nඔවුන් නිරෝධායන නීති කඩ නොකරමින් විරෝධතා පුවරු ප්‍රදර්ශනය කරමින් ඊට එක්ව සිටියා.",
       "URL": "https://www.hirunews.lk/276692/මුතුරාජවෙල-රකින්න-පියතුමන්ලා-පෙරට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1827"
}