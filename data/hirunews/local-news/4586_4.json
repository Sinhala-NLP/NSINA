{
       "Source": "hirunews",
       "Timestamp": "Friday, 31 March 2017 - 11:21",
       "Headline": "මන්ත්‍රී නාමල් බරපතල වංචා සොයන ජනපති කොමිසමට",
       "News Content": "පසුගිය රජය සමයේ ජාතික තරුණ සේවා සභාව තුළ සිදුවී ඇති බව කියන මූල්‍ය අක්‍රමිකතා සම්බන්ධයෙන් ප්‍රකාශයක් ලබාදීම සදහා පාර්ලිමේන්තු මන්ත්‍රී නාමල් රාජපක්ෂ අද පෙරවරුවේ බරපතල වංචා සොයන ජනාධිපති විමර්ශන කොමිසම වෙත පැමිණියා.\nමේ සම්බන්ධයෙන් සිදුකෙරෙන පරීක්ෂණයට අදාළව ප්‍රකාශයක් ලබාදීමට පාර්ලිමේන්තු මන්ත්‍රීවරයා පැමිණි ප්‍රථම අවස්ථාව ද මෙයයි.\nමන්ත්‍රීවරයාගෙන් මේ වනවිට ප්‍රකාශ සටහන් කර ගනිමින් පවතින බවයි කොමිසමේ ජ්‍යෙෂ්ඨ ප්‍රකාශකයෙකු හිරු ප්‍රවෘත්ති අංශයට සදහන් කළේ.",
       "URL": "https://www.hirunews.lk/158177/මන්ත්‍රී-නාමල්-බරපතල-වංචා-සොයන-ජනපති-කොමිසමට",
       "Category": "Local News",
       "Parent URL": "https://www.hirunews.lk/local-news.php?pageID=4586"
}