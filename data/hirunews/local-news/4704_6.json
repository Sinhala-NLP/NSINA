{
       "Source": "hirunews",
       "Timestamp": "Wednesday, 18 January 2017 - 13:54",
       "Headline": "ඇමරිකන් හඬ යළි ශ්‍රී ලංකාවට",
       "News Content": "පුත්තලම - ඉරණවිල ප්‍රදේශයේ පවත්වාගෙන ගිය ඇමරිකන් හඬ හෙවත් වොයිස් ඔෆ් ඇමරිකා ගුවන් විදුලියේ සම්ප්‍රේෂණාගාර භූමිය යළි රජයට පවරා ගැනීමට අමාත්‍ය මණ්ඩලයේ අනුමැතිය හිමිවී තිබෙනවා.\n1991 වසරේදී අදාළ ගුවන් විදුලිය පවත්වාගෙන යාම සදහා අක්කර 166 කින් යුත් මෙම භූමිය ඇමරිකානු රජය වෙත ලබාදුන්නේ බදු ගිවිසුමක් මගින්.\nකෙසේ වෙතත්, එහි කාලය නිම වීමට පෙර අදාළ භූමිය සහ එහි දේපල ඇතුළු වත්කම් යළි ලක් රජයට ලබාදීමටයි ඇමරිකාව තීරණය කර ඇත්තේ.\nඒ අනුව, අදාළ ඉඩම මෙන්ම එහි දේපල යළි රජයට පවරා ගැනීම සදහා අග්‍රාමාත්‍ය රනිල් වික්‍රමසිංහ ඉදිරිපත් කළ කැබිනට් පත්‍රිකාවට ඊයේ රැස් වූ අමාත්‍ය මණ්ඩලය අනුමැතිය ලබාදී තිබෙනවා.",
       "URL": "https://www.hirunews.lk/152338/ඇමරිකන්-හඬ-යළි-ශ්‍රී-ලංකාවට",
       "Category": "Local News",
       "Parent URL": "https://www.hirunews.lk/local-news.php?pageID=4704"
}