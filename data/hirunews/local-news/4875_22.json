{
       "Source": "hirunews",
       "Timestamp": "Saturday, 17 September 2016 - 14:32",
       "Headline": "සුඛෝපභෝගී මෝටර් රථයකින් මත්පැන් ප්‍රවාහනය කළ දෙදෙනෙකු අත්අඩංගුවට",
       "News Content": "සුඛෝපභෝගී මෝටර් රථයකින් නීතිවිරෝධී මත්පැන් ප්‍රවාහනය කරමින් සිටි පුද්ගලයන් දෙදෙනෙක් ඊයේ අත්අඩංගුවට ගෙන තිබෙනවා.\nපොලීසියට ලැබුණු තොරතුරක් මත සිදුකරන ලද හදිසි සෝදිසි මෙහෙයුමකදි ඔවුන් සීදුව ප්‍රදේශයේදී අත්අඩංගුවට ගත් බව සඳහන්.\nසැකකරුවන් කටාන ප්‍රදේශයේ පදිංචිකරුවන් වන අතර, ඔවුන් කාලයක් තිස්සේ නීතිවිරෝධී මත්පැන් ජාවාරම සිදුකර තිබෙනවා.\nපොලිස් භාරයට ගත් මත්පැන් තොගය සහ ඒවා ප්‍රවාහනයට යොදාගත් මෝටර් රථයද සමඟ සැකකරුවන් දෙදෙනා මීගමුව මහේස්ත්‍රාත් හමුවට ඉදිරිපත් කිරීමට නියමිතයි.",
       "URL": "https://www.hirunews.lk/143189/සුඛෝපභෝගී-මෝටර්-රථයකින්-මත්පැන්-ප්‍රවාහනය-කළ-දෙදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4875"
}