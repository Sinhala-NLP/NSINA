{
       "Source": "hirunews",
       "Timestamp": "Wednesday, 12 June 2019 - 16:11",
       "Headline": "ජපාන විදේශ කටයුතු රාජ්‍ය අමාත්‍යවරිය සහ අගමැති අතර හමුවක්",
       "News Content": "ගෝලීය ත්‍රස්තවාදයට මුහුණදීම සඳහා ශ්‍රී ලංකාවට පූර්ණ සහය ලබාදීමට සූදානම් බව ජපාන විදේශ කටයුතු රාජ්‍ය ඇමතිනී ටොෂිකෝ අබේ ප්‍රකාශ කළා.\nඇය මේ බව කියා සිටියේ අරලියගහ මන්දිරයේදී අද අග්‍රාමාත්‍ය රනිල් වික්‍රමසිංහ හමුවෙමින්.\nආරක්ෂක කටයුතු සම්බන්ධයෙන් ජපානය, ශ්‍රී ලංකාවට ලබාදෙන සහය පිළිබඳව මෙහිදී අග්‍රාමාත්‍යවරයා ඇයට කෘතවේදීත්වය පළ කර තිබෙනවා.\nඉන්දියාව, මාලදිවයින සහ ශ්‍රී ලංකාව එක්ව ක්‍රියාත්මක කිරීමට අපේක්ෂා කරන ප්‍රතිත්‍රස්ත සැලැස්ම සම්බන්ධයෙන් ද මෙහිදී ජපාන විදේශ කටයුතු රාජ්‍ය අමාත්‍යවරිය දැනුවත් කෙරුණා.",
       "URL": "https://www.hirunews.lk/218259/ජපාන-විදේශ-කටයුතු-රාජ්‍ය-අමාත්‍යවරිය-සහ-අගමැති-අතර-හමුවක්",
       "Category": "Local News",
       "Parent URL": "https://www.hirunews.lk/local-news.php?pageID=3304"
}