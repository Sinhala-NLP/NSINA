{
       "Source": "hirunews",
       "Timestamp": "Monday, 17 August 2020 - 7:50",
       "Headline": "අගමැති මහින්ද මුදල් අමාත්‍යංශයේ වැඩභාරගැනීම අද",
       "News Content": "නව රජයේ අමාත්‍යවරුන් සහ රාජ්‍ය අමාත්‍යවරුන් කිහිපදෙනෙකු අදත් වැඩභාරගැනීමට නියමිත බව වාර්තා වනවා.\nඅග්‍රාමාත්‍ය මහින්ද රාජපක්ෂ, මුදල් අමාතවරයා ලෙස එම අමාත්‍යාංශයේදී අද (17) පෙරවරුවේ වැඩභාරගැනීමට නියමිතයි.\nඊට අමතරව අමාත්‍යවරුන් වන චමල් රාජපක්ෂ, දිනේෂ් ගුණවර්ධන, විමල් වීරවංශ, උදය ගම්මන්පිල සිය අමාත්‍යාංශවල වැඩ භාරගන්නවා.\nරාජ්‍ය අමාත්‍යවරුන් වන දයාසිරි ජයසේකර, සිරිපාල ගම්ලත් සහ පියංකර ජයරත්න යන රාජ්‍ය අමාත්‍යවරුන් මෙන්ම අමාත්‍යාංශ ලේකම්වරුන් කිහිපදෙනෙකුද අද දිනයේ වැඩභාරගැනීමට නියමිතයි.",
       "URL": "https://www.hirunews.lk/247989/අගමැති-මහින්ද-මුදල්-අමාත්‍යංශයේ-වැඩභාරගැනීම-අද",
       "Category": "Local News",
       "Parent URL": "https://www.hirunews.lk/local-news.php?pageID=2516"
}