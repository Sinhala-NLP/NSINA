{
       "Source": "hirunews",
       "Timestamp": "Tuesday, 16 August 2022 - 7:46",
       "Headline": "ඖෂධ හිගය ගැන හොයන්න වෛද්‍ය නිලධාරීන්ගේ සංගමයෙන් තාක්ෂණික කමිටුවක්",
       "News Content": "පවතින ඖෂධ හිඟය පිළිබඳව වාර්තා හා නිර්දේශ ඉදිරිපත් කිරීම සඳහා රජයේ වෛද්‍ය නිලධාරීන්ගේ සංගමය තාක්ෂණික කමිටුවක් පත් කර තිබෙනවා.\nඖෂධ හිඟය හා අසාමාන්‍ය ලෙස ඖෂධ මිල ඉහල යාම හරහා උද්ගත වී ඇති අර්බුදයට තවමත් ස්ථීර විසදුමක් නොමැති වීම හේතුවෙන් සමස්ත සෞඛ්‍ය පද්ධතියටම එය අභියෝගයක් වී ඇති බවයි එම සංගමය පෙන්වා දෙන්නේ.\nඒ අනුව පත් කළ තාක්ෂණික කමිටුව මෙම සතිය අවසාන වීමට පෙර අදාළ වාර්තාව ලබාදීමට නියමිත බව රජයේ වෛද්‍ය නිලධාරීන්ගේ සංගමයේ මාධ්‍ය ප්‍රකාශක වෛද්‍ය චමිල් විජේසිංහ කියා සිටියා.",
       "URL": "https://www.hirunews.lk/312875/ඖෂධ-හිගය-ගැන-හොයන්න-වෛද්‍ය-නිලධාරීන්ගේ-සංගමයෙන්-තාක්ෂණික-කමිටුවක්",
       "Category": "Local News",
       "Parent URL": "https://www.hirunews.lk/local-news.php?pageID=937"
}