{
       "Source": "hirunews",
       "Timestamp": "Sunday, 26 May 2019 - 21:11",
       "Headline": "හැම මනුස්සයකුගේම ජීවිතය අගය කිරීම අපගේ වගකීමයි -  කාදිනල් හිමිපාණන්",
       "News Content": "පාස්කු ඉරිදා ප්‍රහාරයෙන් මියගිය පිරිස ප්‍රාණ පරිත්‍යාගීන් ලෙස ප්‍රකාශයට පත් කිරීම පිළිබඳ සැලසුම් කරන බව අගරදගුරු අති උතුම් මැල්කම් කාදිනල් රංජිත් හිමිපාණන් ප්‍රකාශ කළා.\nඋන්වහන්සේ මේ බව සදහන් කළේ අද පැවැති ඉරුදින දේව මෙහෙයට එක්වෙමින්.\nකොළඹ අගරදගුරු අති උතුම් මැල්කම් කාදිනන් රංජිත් හිමිපාණන් ඉරුදින දේව මෙහෙයට එක් වුණේ බොරැල්ල සියලු ශාන්තුවරයන්ගේ දේවස්ථානයේදී.\nපාස්කු ඉරුදින ප්‍රහාරයෙන් මියගිය පිරිස සිහිපත් කරමින් අද දින යාඥාවේ සහ උපවාසයේ දිනය ලෙස ශ්‍රී ලංකා කතෝලික රදගුරු සම්මේලනය ප්‍රකාශයට පත්කර තිබුණා.\nඊට සමගාමීව පැවැති දේව මෙහෙයට එක්වෙමින් කාදිනල් හිමිපාණන් සදහන් කළේ සෑම කෙනෙකුම ආගමික ප්‍රතිපත්තිවලට අනුව ජීවත් වීම අත්‍යාවශ්‍ය බවයි.",
       "URL": "https://www.hirunews.lk/217140/හැම-මනුස්සයකුගේම-ජීවිතය-අගය-කිරීම-අපගේ-වගකීමයි-කාදිනල්-හිමිපාණන්",
       "Category": "Local News",
       "Parent URL": "https://www.hirunews.lk/local-news.php?pageID=3333"
}