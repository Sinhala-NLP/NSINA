{
       "Source": "hirunews",
       "Timestamp": "Thursday, 01 June 2023 - 8:03",
       "Headline": "මහ බැංකු මුදල් මණ්ඩලයෙන් විශේෂ තීරණයක්",
       "News Content": "මහබැංකුව ප්‍රතිපත්ති පොලී අනුපාත අඩු කිරීමට තීරණය කර තිබෙනවා.\nඒ අනුව ඊයේ(31) රැස්වූ මුදල් මණ්ඩලය තීරණය කර ඇත්තේ නිත්‍ය තැන්පතු සහ නිත්‍ය ණය පහසුකම් අනුපාතික පිළිවෙලින් සියයට 13 දක්වා සහ සියයට 14 දක්වා අඩු කර ඇති බවයි.\nමීට පෙර නිත්‍ය තැන්පතු සහ අනුපාතිකය සියයට 15යි දශම 5 ලෙස සහ නිත්‍යණය පහසුකම් අනුපාතිකය සියයට 16 දශම අගයක පැවතුණා.\nමේ අතර මේ වසරේ මැයි 31 වන දා දක්වා වසරක කාලය තුළ ශ්‍රී ලංකා රුපයට ඩොලරයට සාපේක්ෂය සියයට 22 යි දශම 9කින් අතිප්‍රමාණය වී තිබෙනවා.\nඋද්ධමනය බලාපොරොත්තු වූවාට වඩා වේගයෙන් මන්දගාමී වීම, උද්ධමන පීඩනය ක්‍රමයෙන් පහව යාම සහ උද්ධමන අපේක්ෂාවන් තවදුරටත් නැංගුරම් ලෑම යන කරුණුවලට අනුකූලව මුදල් තත්ත්වයන් ලිහිල් කිරීමේ අරමුණින් මණ්ඩලය මෙම තීරණයට එළැඹ තිබෙනවා.\nමූල්‍ය වෙලඳපොලවල පීඩනය ලිහිල් කරන අතරම, 2022 දී සිදු වූ ක්‍රියාකාරකම්වල හැකිලීමෙන් ආර්ථිකය යථා තත්ත්වයට පත් කිරීමට එවැනි මුදල් ලිහිල් කිරීම් ආරම්භ කිරීම මෙමඟින් අපේක්ෂා කෙරේ.",
       "URL": "https://www.hirunews.lk/336736/මහ-බැංකු-මුදල්-මණ්ඩලයෙන්-විශේෂ-තීරණයක්",
       "Category": "Local News",
       "Parent URL": "https://www.hirunews.lk/local-news.php?pageID=302"
}