{
       "Source": "hirunews",
       "Timestamp": "Saturday, 18 November 2017 - 13:19",
       "Headline": "අනුරාධපුරයේ අතහැර දමා තිබූ කඩ කාමරයක මළ සිරුරක්",
       "News Content": "අනුරාධපුර - මැදවච්චිය ප්‍රධාන මාර්ගය අසළ පුලියන්කුලම ප්‍රදේශයේ අතහැර දමා තිබූ කඩ කාමරයක තිබී අභිරහස් ලෙස මිය ගිය තරුණයෙකුගේ සිරුරක් පොලීසිය සොයාගෙන තිබෙනවා.\nපුලියන්කුලම කෘෂිකර්ම විද්‍යාලය ඉදිරිපිට පුරාවිද්‍යා රක්ෂිතයේ ඇති මෙම කඩය පිටුපස කාමරයක තිබූ මෙම මළ සිරුර ඊයේ පස්වරුවේ මුලින්ම දැක ඇත්තේ කාන්තාවක විසින්.\nවෙළදසැල හිමිකරුගේ සහෝදරියක වන කාන්තාව මෙම කාමරය දෙසින් දුගඳක් හැමීම හේතුවෙන් සොයා බලද්දී මෙම මළ සිරුර දැක ඇති බවයි පොලීසිය සදහන් කළේ.\nපොලිස් පරීක්ෂණවලදී අනාවරණ වී ඇත්තේ මෙලෙස මිය ගොස් ඇත්තේ මැදවච්චිය ප්‍රදේශයේ පදිංචිකරුවෙකු වන පසුගිය 12 වන දා සිට අතුරුදන්ව සිටි 24 හැවිරිදි තරුණයෙකු බවයි.",
       "URL": "https://www.hirunews.lk/176336/අනුරාධපුරයේ-අතහැර-දමා-තිබූ-කඩ-කාමරයක-මළ-සිරුරක්",
       "Category": "Local News",
       "Parent URL": "https://www.hirunews.lk/local-news.php?pageID=4212"
}