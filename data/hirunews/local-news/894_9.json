{
       "Source": "hirunews",
       "Timestamp": "Saturday, 03 September 2022 - 14:00",
       "Headline": "ඉදිරි මාස දෙකේ ඉන්ධන අවශ්‍යතා ගැන සමාලෝචනයක්",
       "News Content": "සැප්තැම්බර් සහ ඔක්තෝම්බර් මාසවලට අදාළ ඉන්ධන අවශ්‍යතා, ප්‍රවාහන සැළසුම් සහ ඉන්ධන තොග ලබාගැනීම සඳහා වන මූල්‍ය පහසුකම් පිළිබඳව සමලෝචනයක් විදුලිබල හා බලශක්ති අමාත්‍ය කංචන විජේසේකරගේ ප්‍රධානත්වයෙන් අද (03) සිදු කෙරුණා.\nඒ සඳහා ඛනිජ තෙල් නීතිගත සංස්ථාවේ වානිජ සහ මූල්‍ය කළමනාකරණ නිලධාරීන් එක්ව සිටි බවයි ට්විටර් පණිවුඩයක් නිකුත් කරමින් අමාත්‍යවරයා සඳහන් කළේ.\nඑසේම මෙහිදී ඉදිරි මාස දෙකක කාලය සඳහා බොරතෙල් පිරිපහදු අවශ්‍යතා පිළිබඳව ද සාකච්ඡා කර තිබෙනවා.",
       "URL": "https://www.hirunews.lk/314442/ඉදිරි-මාස-දෙකේ-ඉන්ධන-අවශ්‍යතා-ගැන-සමාලෝචනයක්",
       "Category": "Local News",
       "Parent URL": "https://www.hirunews.lk/local-news.php?pageID=894"
}