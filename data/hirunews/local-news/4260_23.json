{
       "Source": "hirunews",
       "Timestamp": "Saturday, 21 October 2017 - 10:26",
       "Headline": "රිය අනතුරකින් අම්පාරේ පාසල් ළමයින් ඇතුළු 15 දෙනෙකු රෝහල්ගත කෙරේ",
       "News Content": "අම්පාර - වීරගොඩපළ මං සන්ධියේ සිදුවූ රිය අනතුරකින් පාසල් ළමයින් 12 ක් ඇතුළු පුද්ගලයින් 15 දෙනෙකු තුවාල ලබා රෝහල් ගත කර තිබෙනවා.\nඋහන සිට අම්පාර දෙසට ධාවනය වූ පෞද්ගලික බස් රථයක් රියදුරුට පාලනය කර ගත නොහැකිවීමෙන් මාර්ගයෙන් ඉවතට පැන අසළ තිබූ ඇළකට පෙරළී මෙම අනතුර ඊයේ සිදුවී ඇති බවයි පොලීසිය සඳහන් කළේ.\nසිද්ධියෙන් බස් රථයේ ගමන් කළ පාසල් ළමයින් 12 දෙනෙකු සහ තවත් පුද්ගලයින් 3 දෙනෙකු මෙලෙස තුවාල ලබා මධ්‍යම කඳවුර රෝහලට ඇතුළත් කර ඇති බව සඳහන්.\nඉන් බරපතල තත්ත්වයේ පසුවූ 09 දෙනෙකු අම්පාර රෝහලට මාරු කර යවා තිබෙනවා.",
       "URL": "https://www.hirunews.lk/174061/රිය-අනතුරකින්-අම්පාරේ-පාසල්-ළමයින්-ඇතුළු-15-දෙනෙකු-රෝහල්ගත-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=4260"
}