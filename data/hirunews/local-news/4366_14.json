{
       "Source": "hirunews",
       "Timestamp": "Thursday, 17 August 2017 - 18:29",
       "Headline": "\"ආවා\" කල්ලියට අයත් යතුරුපැදියක් හමුවෙයි",
       "News Content": "යාපනය ප්‍රදේශයේ කඩාකප්පල්කාරී ක්‍රියා රැසකට සම්බන්ධ \"ආවා\" කල්ලිය අපරාධ සඳහා භාවිත කළ බවට සැක කෙරෙන යතුරුපැදියක් කොකාවිල් ප්‍රදේශයෙන් හමුවී තිබෙනවා.\nඅප වාර්තාකරු සඳහන් කළේ ප්‍රදේශයේ පාලු ස්ථානයක සගවා තිබියදී යාපනය විශේෂ කාර්ය බලකායේ නිලධාරීන් කණ්ඩායමක් විසින් මෙම යතුරුපැදිය සොයාගෙන ඇති බවයි.\nහිමිකරුවෙකු නොමැති සැක කටයුතු යතුරුපැදියක් සගවා ඇති බවට ලැබුනු තොරතුරකට අනුවයි වැටලීම සිදුකර ඇත්තේ.\nසැකකරුවන් අපරාධ සඳහා මෙම යතුරුපැදිය භාවිත කර පසුව සගවා තබන්නට ඇතැයි සැක කෙරෙනවා.",
       "URL": "https://www.hirunews.lk/168687/ආවා-කල්ලියට-අයත්-යතුරුපැදියක්-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=4366"
}