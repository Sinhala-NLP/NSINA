{
       "Source": "hirunews",
       "Timestamp": "Thursday, 14 July 2022 - 11:00",
       "Headline": "හලාවත ඉන්ධන පෝලිමක සිට නිවසට යමින් සිටි පුද්ගලයෙකු මරුට (වීඩියෝ)",
       "News Content": "හලාවත - ලංකා අයි.ඕ.සී ඉන්ධන පිරවුම්හලක පෝලිමේ රැදී සිටි පුද්ගලයෙකු නැවත නිවස බලා යමින් සිටියදී මියගොස් තිබෙනවා.\nපොලීසිය ප්‍රකාශ කළේ, මුන්නේෂ්වරම් ප්‍රදේශයේ මාර්ගයේ කානුවක තිබී ඔහුගේ සිරුර අද පෙරවරුවේ හමුව ඇති බවයි.\nඉන්ධන නොමැති වීම හේතුවෙන් යතුරුපැදියේ ටැංකිය පාපැදියක තබා ගෙන මියගිය පුද්ගලයා ඉන්ධන පිරවුම්හල වෙත පැමිණ සිට ඇති අතර, එම පාපැදිය ද ඔහුගේ සිරුර හමුවූ ස්ථානයේ තිබී හමුවී තිබෙනවා.\nමෙලෙස මියගොස් ඇත්තේ හලාවත - රඹේපිටිය ප්‍රදේශයේ පදිංචි 38 හැවිරිදි දෙදරු පියෙක්.",
       "URL": "https://www.hirunews.lk/309949/හලාවත-ඉන්ධන-පෝලිමක-සිට-නිවසට-යමින්-සිටි-පුද්ගලයෙකු-මරුට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1022"
}