{
       "Source": "hirunews",
       "Timestamp": "Thursday, 11 November 2021 - 11:48",
       "Headline": "ත්‍රීරෝද රථයක් කොල්ලකා පලා ගිය සැකකරුවන් පොලිසියට කොටුවේ (වීඩියෝ)",
       "News Content": "කිරුළපන බළපොකුණ ප්‍රදේශයේ නිවසක් ඉදිරිපිට නවතා තිබූ, ත්‍රීරෝද රථයක් පුද්ගලයින් තිදෙනකු විසින් කොල්ලකා පලා ගොස් තිබෙනවා.\nනිවසක් ඉදිරිපිට නවතා තිබූ ත්‍රීරෝද රථයක් මෙලෙස කොල්ලකා පලා යන අයුරු අසල සවිකර තිබූ ආරක්ෂිත කැමරා පද්ධතියක සටහන් කර තිබුණේ මෙසේයි.\nපසුව සිදුකළ විමර්ශනයේදී හෝමාගම කිරිවත්තුඩුව ප්‍රදේශයේ නිවසක තිබී සොරාගත් ත්‍රීරෝද රථය සහ සොරකමට සම්බන්ධ සැකකරුවන් තිදෙනා අත්අඩංගුවට ගෙන තිබෙනවා.\nපසුව සොරකමට සැකකරුවන් පැමිණි ත්‍රිරෝද රථය ද පොලිස් භාරයට ගැණුනා.\nසිද්ධිය සම්බන්ධයෙන් කිරුළපන පොලිසිය පරීක්ෂණ පවත්වනවා.",
       "URL": "https://www.hirunews.lk/287684/ත්‍රීරෝද-රථයක්-කොල්ලකා-පලා-ගිය-සැකකරුවන්-පොලිසියට-කොටුවේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1568"
}