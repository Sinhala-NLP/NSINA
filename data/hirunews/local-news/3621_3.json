{
       "Source": "hirunews",
       "Timestamp": "Tuesday, 04 December 2018 - 10:28",
       "Headline": "ගෝඨාභය රාජපක්ෂට එරෙහි නඩුව ජනවාරි 22 සිට දිනපතා විභාගයට",
       "News Content": "හිටපු ආරක්ෂක ලේකම් ගෝඨාභය රාජපක්ෂට එරෙහිව විශේෂ මහාධිකරණය හමුවේ පවරා ඇති නඩුව ලබන ජනවාරි 22 වන දා සිට දිනපතා විභාගයට ගැනීමට තීරණය කර තිබෙනවා.\nඒ, සම්පත් අබේකෝන්, සම්පත් විජේරත්න සහ චම්පා ජානකී යන ත්‍රිපුද්ගල විනිසුරු මඩුල්ල හමුවේ එම නඩුව අද (04) යළි කැදවූ අවස්ථාවේදියි.\nමැදමුලන ඩී.ඒ. රාජපක්ෂ අනුස්මරණ කෞතුකාගාරය ඉදිකිරීමේදී රුපියල් මිලියන 33 ක මුදලක් අවභාවිතා කළ බවට නීතිපතිවරයා විසින් මෙම නඩුව ගොනු කර තිබුණා.\nමෙහිදී විත්තිය වෙනුවෙන් පෙනී සිටි නීතිඥ රොමේෂ් ද සිල්වා කියා සිටියේ එදිනට මෙම නඩු පැවරීමට එරෙහිව මූලික විරෝධතාවක් ගොනුකරන බවයි.\nමේ අතර, රට තුළ පවතින අරාජිකත්වයට වගකිව යුත්තේ, ජනාධිපතිවරයා විසින් ව්‍යවස්ථානුකූලව ගනු ලැබූ තීරණ අභියෝගයට ලක් කළ පිරිස් බව 'එළිය' සංවිධානය පවසනවා.\nකොළඹ අද (05) කැදවා තිබූ මාධ්‍ය හමුවකට එක්වෙමින් මහාචාර්ය පූජ්‍ය මැදගොඩ අබේතිස්ස හිමියන් මේ බව සඳහන් කළා.",
       "URL": "https://www.hirunews.lk/205454/ගෝඨාභය-රාජපක්ෂට-එරෙහි-නඩුව-ජනවාරි-22-සිට-දිනපතා-විභාගයට",
       "Category": "Local News",
       "Parent URL": "https://www.hirunews.lk/local-news.php?pageID=3621"
}