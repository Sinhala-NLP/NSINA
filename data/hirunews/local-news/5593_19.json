{
       "Source": "hirunews",
       "Timestamp": "Monday, 23 March 2015 - 7:56",
       "Headline": "විපක්ෂ නායක ධුරයක් දැන් ඕනෙද?",
       "News Content": "ශ්‍රී ලංකා නිදහස් පක්ෂයේ මන්ත්‍රිවරුන් 26 දෙනෙකු ඊයේ රජයේ අමාත්‍ය ධුර ලබා ගැනීමත් සමඟ පාර්ලිමේන්තුව තුළ විපක්ෂයේ භූමිකාව සම්බන්ධයෙන් මේ වන විට බොහෝදෙනෙකු අතර  ගැටළුවක් මතුව තිබෙනවා. ශ්‍රී ලංකා නිදහස් පක්ෂයේ මන්ත්‍රිවරුන් ඇතුළු නිදහස් සන්ධානයේ දේශපාලන පක්ෂ කිහිපයක් මේ වන විට පාර්ලිමේන්තුවේ විපක්ෂයේ අසුන් ගෙන ඇති පසුබිමක හිරු ප්‍රවෘත්ති අංශය, ශ්‍රී ලංකා නිදහස් පක්ෂයෙන් සහ පාර්ලිමේන්තුවේ විපක්ෂය නියෝජනය කරන දේශපාලන පක්ෂ කිහිපයකින් මේ පිළිබදව විමසීමක් කළා.\nඑක්සත් ජනතා නිදහස් සන්ධානයේ හවුල්කාර පක්ෂයක් වන මහජන එක්සත් පෙරමුණ, ශ්‍රී ලංකා නිදහස් පක්ෂයේ මන්ත්‍රීවරුන් නව රජයේ අමාත්‍ය ධුර ලබා ගැනීම හෙළා දකිනු ලැබුවා.\nවර්තමාන විපක්ෂ නායක නිමල් සිරිපාල ද සිල්වාට එම ධුරය දැරීමට දැන් සදාචාරාත්මක අයිතියක් නොමැති බව බව ජනතා විමුක්ති පෙරමුණ පවසනවා. එම පෙරමුණේ ප්‍රචාරක ලේකම්,  පාර්ලිමේන්තු මන්ත්‍රි විජිත හේරත් කියා සිටියේ මේ සමඟ ශ්‍රී ලංකා නිදහස් පක්ෂයේ බරපතල බිද වැටීමක් සිදුවන බවයි.\nශ්‍රී ලංකා නිදහස් පක්ෂයේ මන්ත්‍රිවරුන් එක්සත් ජාතික පක්ෂ ආණ්ඩුවක අමාත්‍ය ධුර ලබා ගැනීම ජාතික ආණ්ඩුවක් ලෙස සැලකිය නොහැකි බව ප්‍රජාතන්ත්‍රවාදී වාමාංශික පෙරමුණේ නායක, හිටපු අමාත්‍ය වාසුදේව නානායක්කාර ප්‍රකාශ කළා.",
       "URL": "https://www.hirunews.lk/106061/නිමල්-සිරිපාලට-විපක්ෂ-නායක-ධුරයේ-රැදී-සිටීමට-සදාචාරාත්මක-අයිතියක්-නැහැ",
       "Category": "Local News",
       "Parent URL": "https://www.hirunews.lk/local-news.php?pageID=5593"
}