{
       "Source": "hirunews",
       "Timestamp": "Friday, 10 February 2023 - 15:04",
       "Headline": "13 හෝ 13+ ජනවාර්ගික ගැටලුවට විසඳුමක් නොවේ - අනුර (වීඩියෝ)",
       "News Content": "13 වැනි ආණ්ඩුක්‍රම ව්‍යවස්ථා සංශෝධනය හෝ 13+ ජනවාර්ගික ගැටලුවට විසඳුමක් නොවන බව ජාතික ජන බලවේගයේ නායක පාර්ලිමේන්තු මන්ත්‍රී අනුර කුමාර දිසානායක පවසනවා.\nඅද (10) පාර්ලිමේන්තුවේ දී අදහස් දක්වමින් ඔහු කියා සිටියේ, ජනවාර්ගික ගැටලුව විසඳිය හැක්කේ උතුරේ සහ දකුණේ ජනතාවගේ අයිතිවාසිකම් තහවුරු කරන නව ආණ්ඩුක්‍රම ව්‍යවස්ථාවකින් පමණක් බවත් 1978 හඳුන්වා දුන් ආණ්ඩුක්‍රම ව්‍යවස්ථාව හෝ ඊට ගෙන ආ සංශෝධන කිසිවක් ජනමත විචාරණයකින් ජනතාව විසින් අනුමත කර නොමැති බවයි.\nරාජ්‍ය ආයතන විසින් පවරාගෙන ඇති උතුරේ ජනතාවගේ ඉඩම් යළි ඔවුන්ට පැවරිය යුතු බව තමන්ගේ අදහස බවත් මන්ත්‍රීවරයා ප්‍රකාශ කළා.\nඑහි දී ඔහු වැඩිදුරටත් සඳහන් කළේ, 13 වැනි ආණ්ඩුක්‍රම ව්‍යවස්ථා සංශෝධනය බලාත්මක කිරීම පිළිබඳ සාකච්ඡාව ජනාධිපති රනිල් වික්‍රමසිංහ විසින් ආරම්භ කර ඇත්තේ රට තුළ ප්‍රශ්නයක් ඇති කිරීමට යි.",
       "URL": "https://www.hirunews.lk/327111/13-හෝ-13-ජනවාර්ගික-ගැටලුවට-විසඳුමක්-නොවේ-අනුර-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=545"
}