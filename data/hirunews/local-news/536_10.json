{
       "Source": "hirunews",
       "Timestamp": "Tuesday, 14 February 2023 - 17:31",
       "Headline": "සහස්පුර වෙඩි තැබීමට අදාළ හමුදා සාමාජිකයන් දෙදෙනා රක්ෂිත බන්ධනාගාරයට (වීඩියෝ)",
       "News Content": "දෙමටගොඩ දී මත්ද්‍රව්‍ය වැටලීමක් අතරතුර සිදු වූ වෙඩි වැදීමකින් කාන්තාවක් මිය ගිය සිද්ධියට, අත්අඩංගුවට ගත් යුධ හමුදා සාමාජිකයන් දෙදෙනා රක්ෂිත බන්ධනාගාරගත කර තිබෙනවා.\nඒ ලබන 21 වැනි දා දක්වා යි.\nඊයේ (13) රාත්‍රියේ බොරැල්ල වනාතමුල්ල සහස්පුර නිවාස සංකීර්ණයේ මත්ද්‍රව්‍ය වැටලීමක් අතරතුර මෙම වෙඩි වැදීම සිදු වුණා.\nඑහි ගිය ආරක්ෂක අංශ සාමාජිකයෙක්ගේ ගිනි අවියක් හදිසියේ ම ක්‍රියාත්මක වීම හේතුවෙනු යි අදාළ කාන්තාව ජීවිතක්ෂයට පත් වුණේ.\nමෙලෙස ජීවිතක්ෂයට පත් වුණේ, එම ප්‍රදේශයේ ම පදිංචි 25 හැවිරිදි වියේ පසු වූ කාන්තාවක්.",
       "URL": "https://www.hirunews.lk/327419/සහස්පුර-වෙඩි-තැබීමට-අදාළ-හමුදා-සාමාජිකයන්-දෙදෙනා-රක්ෂිත-බන්ධනාගාරයට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=536"
}