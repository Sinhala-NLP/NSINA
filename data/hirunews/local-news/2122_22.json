{
       "Source": "hirunews",
       "Timestamp": "Saturday, 27 February 2021 - 6:39",
       "Headline": "රුපියල් කෝටි එකහමාරකට අධික හෙරොයින් සහ අයිස් සමඟ කාන්තාවක් ඇතුළු දෙදෙනෙකු STF අත්අඩංගුවේ  (වීඩියෝ)",
       "News Content": "රුපියල් කෝටි එකමාරකට අධික හෙරොයින් සහ අයිස් මත්ද්‍රව්‍ය තොගයක් සමඟ දෙදෙනෙකු පොලිස් විශේෂ කාර්ය බලකාය අත්අඩංගුවට ගෙන තිබෙනවා.\nපොලිස් මාධ්‍ය ප්‍රකාශක නියෝජ්‍ය පොලිස්පති අජිත් රෝහණ කියා සිටියේ රාගම ප්‍රදේශයේදී අයිස් මත්ද්‍රව්‍ය සමඟ අත්අඩංගුවට ගත් සැකකරුවෙකුගෙන් ලද තොරතුරකට අනුව දෙහිවල ප්‍රදේශයේදී හෙරොයින් සමඟ කාන්තාවක් අත්අඩංගුවට ගෙන ඇති බවයි.\nඔවුන් සතුව තිබූ අයිස් මත්ද්‍රව්‍ය ග්‍රෑම් 750 ක් සහ හෙරොයින් කිලෝග්‍රෑම් 01 ක් පොලිස් විශේෂ කාර්ය බලකායේ නිලධාරීන් භාරයට ගත් බවයි පොලිස් මාධ්‍ය ප්‍රකාශකවරයා වැඩිදුරටත් සඳහන් කළේ.",
       "URL": "https://www.hirunews.lk/263779/රුපියල්-කෝටි-එකහමාරකට-අධික-හෙරොයින්-සහ-අයිස්-සමඟ-කාන්තාවක්-ඇතුළු-දෙදෙනෙකු-stf-අත්අඩංගුවේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2122"
}