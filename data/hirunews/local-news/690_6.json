{
       "Source": "hirunews",
       "Timestamp": "Sunday, 04 December 2022 - 7:43",
       "Headline": "නැප්තා නොමැතිව කැලණිතිස්ස බලාගාරය නවතී",
       "News Content": "අඩු මුදලකට විදුලිය ජනනය කිරීමට ඇති අවස්ථා මඟ හරිමින් බලධාරීන් කටයුතු කරන බවට විදුලි ඉංජිනේරුවන්ගේ සංගමය චෝදනා කරනවා.\nඑහි සභාපති නිහාල් වීරරත්න කියා සිටියේ ඊයේ රාත්‍රියේ සිට කැලණිතිස්ස සංයුක්ත චක්‍රීය බලාගාරයේ විදුලි ජනන කටයුතු තාවකාලිකව අත්හිටුවීමට සිදු වූ බවයි.\nඒ, බලාගාරය ක්‍රියාත්මක කිරීමට අවශ්‍ය නැෆ්තා නොමැතිවීම හේතුවෙන්.\nමේ දිනවල විදුලිය ජනනයේ දී ගල් අඟුරු හෝ ඩීසල් මගින් විදුලිය ජනනය කිරීමට වැඩි පිරිවැයක් දැරීමට සිදු වූවත්, නැප්තා භාවිතයේ දී ඊට සාපේක්ෂව අඩු පිරිවැයක් දැරීමට සිදුවන බවයි ඔහු කියා සිටියේ.",
       "URL": "https://www.hirunews.lk/321895/නැප්තා-නොමැතිව-කැලණිතිස්ස-බලාගාරය-නවතී",
       "Category": "Local News",
       "Parent URL": "https://www.hirunews.lk/local-news.php?pageID=690"
}