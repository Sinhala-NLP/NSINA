{
       "Source": "hirunews",
       "Timestamp": "Tuesday, 15 August 2023 - 6:55",
       "Headline": "ක්‍රීඩා ඇමැතිගෙන් නව ගැසට්ටුවක්",
       "News Content": "ක්‍රීඩා අමාත්‍ය රොෂාන් රණසිංහ විසින් ක්‍රීඩා පනතට අදාළ වැරදි වැළැක්වීමේ 21 වැනි වගන්තියට අනුව 2023 පෙබරවාරි 15 වැනිදා සිට වසර 3ක කාලයක් සඳහා විශේෂ විමර්ශන ඒකකයක් පත් කරමින් ගැසට් නිවේදනයක් නිකුත් ක‍ර තිබෙනවා.\nක්‍රීඩා වලට සම්බන්ධ වැරදි වැලැක්වීමේ ඒකකයේ ප්‍රධානියා ලෙස සහකාර පොලිස් අධිකාරී ඩබ්ලිව්. ඒ . ජයනාත් වනසිංහ පත් කර තිබෙනවා.\nපසුගිය පෙබරවාරි මස 15 වනදා සිට වසර 3ක කාලසීමාවක් සඳහා මෙම පත් කිරීම සිදු කර ඇති බවයි ඊට අදාළ ගැසට් නිවේදනය නිකුත් කරමින් ක්‍රීඩා අමාත්‍ය රොෂාන් රණසිංහ සඳහන් කළේ.\nමීට පෙර එහි ප්‍රධානියා ලෙස නියෝජ්‍ය පොලිස්පති ජගත් ෆොන්සේකා කටයතු කළ අතර ඔහුගේ ධුර කාලය අවසන් වීමෙන් අනතුරුවයි එම ඒකකයට නව ප්‍රධානියෙකු පත් කර ඇත්තේ.",
       "URL": "https://www.hirunews.lk/344848/ක්‍රීඩා-ඇමැතිගෙන්-නව-ගැසට්ටුවක්",
       "Category": "Local News",
       "Parent URL": "https://www.hirunews.lk/local-news.php?pageID=98"
}