{
       "Source": "hirunews",
       "Timestamp": "Thursday, 20 July 2023 - 20:11",
       "Headline": "හයර් යන මුවාවෙන් ත්‍රීවීල් කොල්ල කෑ එකම පවුලේ සහෝදරයන් තිදෙනෙකු දැලේ",
       "News Content": "කුලී ගමන් යන මුවාවෙන් ත්‍රිරෝද රථවල නැගී ගොස් ත්‍රිරෝද රථ රියදුරුගේ ගෙළට තියුණු ආයුධයක් තබා බියකර එම ත්‍රිරෝද රථ කොල්ලකෑමේ යෙදුණු එකම පවුලේ සහෝදරයන් තිදෙනෙකු කොල්ලකෑ ත්‍රිරෝද රථ තුනක් සමගින් අද (20) දින කඩුවෙල වැලිවිට දී අත්අඩංගුවට ගත් බව කඩුවෙල පොලිසිය පවසනවා.\nපොලිසිය පවසන්නේ කුලී ගමන් යන මුවාවෙන් සැකකාර සහෝදරයන් තිදෙනාම ගොස් ඔරැගොඩවත්ත, බියගම සහ කඩවත ප්‍රදේශවලින් මෙම ත්‍රිරෝද තුනට ගොඩවී කඩුවෙල වෙලේ හන්දියේ පාළු ප්‍රදේශයකට රැගෙනවිත් රියදුරු බියකර කොල්ල කා ඇති බවයි.",
       "URL": "https://www.hirunews.lk/341945/හයර්-යන-මුවාවෙන්-ත්‍රීවීල්-කොල්ල-කෑ-එකම-පවුලේ-සහෝදරයන්-තිදෙනෙකු-දැලේ",
       "Category": "Local News",
       "Parent URL": "https://www.hirunews.lk/local-news.php?pageID=166"
}