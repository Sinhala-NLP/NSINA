{
       "Source": "hirunews",
       "Timestamp": "Monday, 15 March 2021 - 12:10",
       "Headline": "නෝර්වුඩ් දමිළ මහා විද්‍යාලයේ 5 ශ්‍රේණිය තාවකාලිකව වැසේ",
       "News Content": "සිසුවෙකුට කොවිඩ් 19 වෛරසය ආසාදනය වී ඇතැයි තහවුරු වීම හේතුවෙන් නෝර්වුඩ් දමිළ මහා විද්‍යාලයේ 5 ශ්‍රේණිය තාවකාලිකව වසා දමා තිබෙනවා.\nසෞඛ්‍ය උපදෙස් අනුව එම ශ්‍රේණියේ අධ්‍යාපන කටයුතු ලබන 22 වනදා දක්වා ආරම්භ නොකරන බවයි හැටන් කලාප අධ්‍යාපන අධ්‍යක්ෂවරයා ප්‍රකාශකර ඇත්තේ.\nමෙම සිසුවාගේ මවට ද කොරෝනා වෛරසය ආසාදනය වී ඇති අතර ඔවුන් දෙදෙනා වලපනේ නිරෝධායන මධ්‍යස්ථානයට යොමුකර තිබෙනවා.\nඑමෙන්ම ආසාදිත සිසුවාගේ සමීපතම ආශ්‍රිත සිසු සිසුවියන් අද පී.සී.ආර්. පරීක්ෂණයකට ලක් කිරීමට ද නියමිත බවයි මස්කෙළිය සෞඛ්‍ය වෛද්‍ය නිලධාරීවරයා ප්‍රකාශකර ඇත්තේ.",
       "URL": "https://www.hirunews.lk/265382/නෝර්වුඩ්-දමිළ-මහා-විද්‍යාලයේ-5-ශ්‍රේණිය-තාවකාලිකව-වැසේ",
       "Category": "Local News",
       "Parent URL": "https://www.hirunews.lk/local-news.php?pageID=2087"
}