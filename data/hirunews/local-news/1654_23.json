{
       "Source": "hirunews",
       "Timestamp": "Saturday, 02 October 2021 - 11:44",
       "Headline": "2022 අය වැය ලබන 12 වැනි දා පාර්ලිමේන්තුවට",
       "News Content": "ලබන වසර සඳහා ඉදිරිපත් කෙරෙන අයවැය යෝජනාව නොවැම්බර්  මස 12 වන දා පාර්ලිමේන්තුවට ඉදිරිපත් කිරීමට සැලසුම් කර තිබෙනවා.\nඊට අදාළ විසර්ජන පනත් කෙටුම්පත අනිද්දා ආරම්භ කෙරෙන පාර්ලිමේන්තු සතියේ අග දිනයක දී මුදල් අමාත්‍යවරයා විසින් පාර්ලිමේන්තුවට ඉදිරිපත් කෙරෙනු ඇති.\nඅයවැය විවාදය දින 07ක් පවත්වා අනතුරුව දින 16ක කාලයක් කාරක සභා විවාදය පැවැත්වීමටයි දැනට සැලසුම් සකස් කර ඇත්තේ.\nමීට අමතරව අයවැය 03 වන වර කියවීමේ ඡන්ද විමසීම දෙසැම්බර් 10 වන දා පැවැත්වීමට තීරණය කර තිබෙනවා.\nමේ අතර, ලබන සඳුදා සිට දින පහේම පාර්ලිමේන්තුව රැස්වීමට නියමිතයි.\nඅනිද්දා විශේෂ පාර්ලිමේන්තු දිනයක් වන අතර, කොරෝනා වසංගත තත්ත්වය හේතුවෙන් පසුගිය කාලයේ පාර්ලිමේන්තු නියමිත ලෙස රැස්වීමට නොහැකි වුණා.\nඒ හේතුවෙන් ආණ්ඩුව වෙනුවෙන් පිළිතුරු දීමට නොහැකි වූ ප්‍රශ්න සඳහා අනිද්දා අවස්ථාව ලබාදීමටයි පාර්ලිමේන්තු කටයුතු පිළිබද කාරක සභාව තීරණය කර ඇත්තේ.",
       "URL": "https://www.hirunews.lk/283830/2022-අය-වැය-ලබන-12-වැනි-දා-පාර්ලිමේන්තුවට",
       "Category": "Local News",
       "Parent URL": "https://www.hirunews.lk/local-news.php?pageID=1654"
}