{
       "Source": "hirunews",
       "Timestamp": "Friday, 10 February 2017 - 8:43",
       "Headline": "ත්‍රිරෝද රථයක් ප්‍රපාතයකට පෙරලී අයෙක් මරුට - 6 දෙනෙකු රෝහලේ (ඡායාරූප)",
       "News Content": "හැටන් - බගවන්තලාව ප්‍රධාන මාර්ගයේ දික්ඔය ප්‍රදේශයේදී ත්‍රිරෝද රථයක් ප්‍රපාතයකට පෙරලී එක් පුද්ගලයෙකු ජීවිතක්ෂයට පත්වී තවත් 6 දෙනෙකු තුවාල ලබා රෝහල් ගත කර තිබෙනවා.\nපොලිසිය සදහන් කළේ අද අලූයම සිදුවූ මෙම අනතුරෙන් තුවාල ලැබූවන් අතර, කුඩා ළමයින් දෙදෙනෙකු ද සිටින බවයි.\nඅනතුර සිදුවන අවස්ථාවේදී ත්‍රිරෝද රථයෙහි 7 දෙනෙකු ගමන් කර තිබෙනවා.\nහැටන් - දික්ඔය ප්‍රදේශයේ පැවැත්වෙන පූජාවකට සහභාගි වීම සදහා පැමිණි පිරිසක් මෙම අනතුරට මුහුණපා ඇති බව සදහන්.",
       "URL": "https://www.hirunews.lk/154117/ත්‍රිරෝද-රථයක්-ප්‍රපාතයකට-පෙරලී-අයෙක්-මරුට-6-දෙනෙකු-රෝහලේ-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4668"
}