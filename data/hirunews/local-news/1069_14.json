{
       "Source": "hirunews",
       "Timestamp": "Saturday, 25 June 2022 - 13:21",
       "Headline": "කන්දකාඩු පුනරුත්ථාපන කඳවුරෙන් පලාගිය පුද්ගලයෙකුගේ සිරුරක් හමුවෙයි",
       "News Content": "කන්දකාඩු පුනරුත්ථාපන කඳවුරේ පලාගිය පුද්ගලයෙකුගේ මළ සිරුරක් මහවැලි ගඟේ අතු ගංගාවකින් හමුව තිබෙනවා.\nපොලිස් මාධ්‍ය ප්‍රකාශක කාර්යාලය සඳහන් කළේ කන්දකාඩු යුද හමුදා ගොවිපල පසුපසින් ගලා බසින මහවැලි ගගේ අතු ගංගාවක තිබී මෙම මළ සිරුර හමුවී ඇති බවයි.\nපසුගිය 22 වනදා අදාළ පුනරුත්ථාපන කඳවුරෙන් තුන්දෙනෙකු පලාගොස් තිබෙනවා.\nඉන් එක් අයෙකු එදිනම හමුවී ඇති අතර, අනෙක් දෙදෙනා සොයාගැනීමට නොහැකි වූ බවයි පොලිසිය පැවසුවේ.\nමෙලෙස මියගොස් ඇත්තේ පලාගොස් සිටි පුද්ගලයින් දෙදෙනාගෙන් එක් අයෙකු බව විමර්ශනවලදී අනාවරණ වුණා.\nමියගිය පුද්ගලයා එරාවුර් ප්‍රදේශයේ පදිංචි 19 හැවිරිදි තරුණයෙක්.",
       "URL": "https://www.hirunews.lk/308142/කන්දකාඩු-පුනරුත්ථාපන-කඳවුරෙන්-පලාගිය-පුද්ගලයෙකුගේ-සිරුරක්-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=1069"
}