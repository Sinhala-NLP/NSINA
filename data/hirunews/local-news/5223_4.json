{
       "Source": "hirunews",
       "Timestamp": "Monday, 04 January 2016 - 16:50",
       "Headline": "ශ්‍රී පාද වන්දනාවේ ආ තරුණයන් ලග ගංජා",
       "News Content": "ශ්‍රී පාද වන්දනාවේ පැමිණි තරුණයන් 6 දෙනෙකු ගංජා සමග පොලිස් අත්අඩංගුවට ගෙන තිබෙනවා.\nනොච්චියාගම ප්‍රදේශයේ පදිංචිකරුවන් වන මෙම තරුණයන් අද පෙරවරුවේ උඩරට මැණිකේ දුම්රියෙන් ශ්‍රී පාද වන්දනාවේ පැමිණ ඇති බවයි අප වාර්තාකරු සඳහන් කලේ.\nඔවුන්ගේ හැසිරීම පිළිබඳ සැක සිතු සිවිල් ඇඳුමින් සිටි පොලිස් නිලධාරීන් තරුණයන් 6 දෙනා පරීක්ෂා කර තිබෙනවා.\nඑහිදී ඔවුන් සතුව තිබී ගංජා මිශ්‍ර බාබුල් හමුවී ඇතැයි සඳහන්.\nඅද පෙරවරුවේ අත්අඩංගුවට ගැනුනු මෙම පිරිස හැට්න් මහේස්ත්‍රාත් ප්‍රසාද් ලියනගේ මහතා හමුවට ඉදිරිපත් කිරීමෙන් පසු වරද පිළිගෙන තිබෙනවා.\nඒ අනුව එක් අයෙකුට රුපියල් 2500 බැගින් දඩ නියමකර තරයේ අවවාද කර මුදාහැර ඇති බවයි අප වාර්තාකරු සඳහන් කලේ.\nසැකකාර තරුණයන් වයස අවුරුදු 18 ත් 20 ත් අතර වයස්වල පසුවන්නන් බව ද සඳහන්.",
       "URL": "https://www.hirunews.lk/123371/ශ්‍රී-පාද-වන්දනාවේ-ආ-තරුණයන්-ලග-ගංජා",
       "Category": "Local News",
       "Parent URL": "https://www.hirunews.lk/local-news.php?pageID=5223"
}