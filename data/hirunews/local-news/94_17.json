{
       "Source": "hirunews",
       "Timestamp": "Wednesday, 16 August 2023 - 10:39",
       "Headline": "වැඩිම වගා හානි කුරුණෑගල දිස්ත්‍රික්කයෙන්",
       "News Content": "වගා හානි තක්සේරු කිරීම් පිළිබඳ වාර්තාවට අනුව ඊයේ (15) වන විට වැඩිම වගා හානි වාර්තා වී ඇත්තේ කුරුණෑගල දිස්ත්‍රික්කයෙන් බව කෘෂිකර්ම අමාත්‍යංශය පවසනවා.\nඅක්කර 19,388 ක භූමි ප්‍රමාණයක් වගා හානි සිදුව ඇති අතර ඉන් අගතියට පත්ව ඇති ගොවීන් ගණන 22,357ක් බවයි එහි දැක්වෙන්නේ.\nදෙවන වැඩිම වගා හානි ප්‍රමාණයක් උඩවළවේ කලාපයෙන් වාර්තා වන අතර එය අක්කර 10,125ක්.\nඋඩවලව කලාපයේ ගොවීන් 4050ක් පමණ වගා හානිවීමෙන් අගතියට පත්ව තිබෙනවා.\nදිවයින පුරා නියඟය නිසා වී වගාවට සිදුව ඇති වගා හානි තක්සේරු කිරීම සදහා දිවයිනම ආවරණය වන පරිදි සිදු කෙරෙන මෙම තක්සේරු කටයුතු සඳහා කණ්ඩායම් 25ක් යොදවා තිබෙනවා.\nඊයේ දිනය වන විට දිවයින පුරා හානි වූ වගා බිම් ප්‍රමාණය අක්කර 37,101ක් වන අතර මේ හේතුවෙන් ගොවීන් 32,967ක් පීඩාවට පත්ව සිටිනවා.",
       "URL": "https://www.hirunews.lk/344982/වැඩිම-වගා-හානි-කුරුණෑගල-දිස්ත්‍රික්කයෙන්",
       "Category": "Local News",
       "Parent URL": "https://www.hirunews.lk/local-news.php?pageID=94"
}