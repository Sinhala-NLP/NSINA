{
       "Source": "hirunews",
       "Timestamp": "Sunday, 07 August 2022 - 22:32",
       "Headline": "පන්සලක් වූ කෝවිල",
       "News Content": "වසර සිය ගණනක් පුරා හින්දු සිද්ධස්ථානයක් ලෙස පවත්වාගෙන ගිය පුදබිමක් බෞද්ධ සිද්ධස්ථානයක් ලෙස හඳුනාගෙන තිබෙනවා.\nතමිල්නාඩු ප්‍රාන්තයේ තලාවෙට්ටි මුනියප්පම් කෝවිල ලෙස පවත්වාගෙන ගිය මෙම ස්ථානය බෞද්ධ සිද්ධස්ථානයක් බව පවසමින් පී. රංගනාදන් නැමති පුද්ගලයෙකු අධිකරණයට නඩුවක් ගොනු කර තිබුණේ 2011 වසරේදියි.\nඅනතුරුව 2017 වසරේ දී මෙම පුදබිමේ ඓතිහාසික පසුබිම සොයා බැලූ එරට පුරාවිද්‍යා දෙපාර්තමේන්තුව විසින් මෙම ස්ථානය බෞද්ධ සිද්ස්ථානයක් ලෙස හඳුනා ගෙන තිබුණා.\nඑහි තිබෙන සියලුම ප්‍රතිමා බෞද්ධ ප්‍රතිමා ලෙසයි අනාවරණය කරගෙන තිබෙන්නේ.\nඒ අනුව මදුරාසී මහාධිකරණය නියෝග කර තිබෙන්නේ එහි සිදුකරන සියලුම හින්දු වතාවත් නතර කරන ලෙසයි.\nඒ අනුව මෙය බෞද්ධ පුදබිමක් ලෙස පවත්වාගෙන යන ලෙස වසර 12ක නඩු විභාගයකින් පසුව මදුරාසි මහාධිකරණය නියෝග කර තිබෙනවා.\nකෙසේවෙතත්, නඩුව ගොනු කළ පුද්ගලයා මේ වනවිට ජීවතුන් අතර නොසිටියත් මෙම තීන්දුව ඉදිරියටත් බලාත්මක වන බවයි මදුරාසි මහාධිකරණය ප්‍රකාශ කර ඇත්තේ.",
       "URL": "https://www.hirunews.lk/312192/පන්සලක්-වූ-කෝවිල",
       "Category": "Local News",
       "Parent URL": "https://www.hirunews.lk/local-news.php?pageID=957"
}