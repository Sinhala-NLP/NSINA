{
       "Source": "hirunews",
       "Timestamp": "Wednesday, 26 May 2021 - 8:56",
       "Headline": "සෞඛ්‍ය නිර්දේශවලට අනුව නිවෙස්වලම සම්බුදු තෙමගුල සමරන්නැයි ත්‍රෛනිකායක මහනාහිමිවරුන් ඉල්ලයි (වීඩියෝ)",
       "News Content": "සෞඛ්‍ය නිර්දේශයන්ට අනුගතව නිවෙස් තුළ රැඳී සිටිමින් මෙත්තා, කරුණා, මුදිතා, උපේක්ෂා යන සතර බ්‍රහ්ම විහරණයන්ගෙන් සුපෝෂිතව ප්‍රතිපත්ති පූජාවේ යෙදෙමින් වෙසක් උත්සව සමරන ලෙස ත්‍රෛනිකායික මහානාහිමිවරුන් බෞද්ධ ජනතාවගෙන් ඉල්ලා සිටිනවා.\nඒ වෙසක් දින පණිවුඩය නිකුත් කරමින්.\nමල්වතු මහනායක අතිපූජ්‍ය තිබ්බටුවාවේ ශ්‍රී සුමංගල, අස්ගිරි මහනායක අතිපූජ්‍ය වරකාගොඩ ශ්‍රී ඥානරතන, අමරපුර නිකායේ මහ නායක අතිපූජ්‍ය ගංතුනේ අස්සජි සහ රාමඤ්ඤ මහ නිකායේ මහනායක අතිපූජ්‍ය මකුලෑවේ විමල යන මහ නාහිමිවරුන් ඊට අත්සන් තබා තිබෙනවා.\n“සබ්බේ සත්තා භවන්තු සුඛිතත්තා” යන සම්බුද්ධ උපදේශය මත පිහිටා කුසල් සිත් වඩා වර්ධනය කර ගැනීමට මෙම වෙසක් පොහොයේ සියලුදෙනා අදිටන් කර ගත යුතු බවයි මහ නාහිමිවරුන් සඳහන් කරන්නේ.\nකොරෝනා වසංගතයෙන් පීඩා විඳින ලෝකවාසී සැමට ඉක්මන් සුවය ලැබේවායි උන්වහන්සේ ප්‍රාර්ථනා කරනවා.",
       "URL": "https://www.hirunews.lk/272456/සෞඛ්‍ය-නිර්දේශවලට-අනුව-නිවෙස්වලම-සම්බුදු-තෙමගුල-සමරන්නැයි-ත්‍රෛනිකායක-මහනාහිමිවරුන්-ඉල්ලයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1928"
}