{
       "Source": "hirunews",
       "Timestamp": "Wednesday, 05 April 2023 - 13:35",
       "Headline": "හිරු සීල පාරමිතා ඓතිහාසික රම්බා රජමහා විහාරස්ථානයේ දී සාර්ථකව (වීඩියෝ)",
       "News Content": "බක් පුර පසළොස්වක පොහෝ දිනය වෙනුවෙන් හිරු මාධ්‍ය ජාලය සැදැහැ සිතින් සංවිධාන කරන හිරු සීල පාරමිතා වැඩසටහන ඓතිහාසික රම්බා රජමහා විහාරස්ථානය කේන්ද්‍ර කර ගනිමින් මේ වනවිට ක්‍රියාත්මකයි.\nඋවැසි උවැසියන් අෂ්ඨාංග ශීලයේ සමාදන් කරමින් හිරු සීල පාරමිතාව අද (05) උදෑසන ආරම්භ වුණා.\nඑම කටයුතු සිදු කෙරුණේ පූජ්‍ය බෙලිගල්ලේ සරණපාල ස්වාමීන් වහන්සේ විසින්.\nඋදෑසන 7.30 ට පෝදා ධර්ම දේශනය, ත්‍රිපිටකාචාර්ය පූජ්‍ය හසලක සීලවිමල හිමියන් විසින් සිදුකරනු ලැබුවා.\nඅද (05) පෙරවරු 08.30ට ආරම්භ වූ කාලීන ධර්ම සාකච්ඡාවේ මාතෘකාව වූයේ පිං රැස් කර ගන්නේ කෙසේ ද යන්න පිළිබඳවයි.\nඑහිදී පින සහ කර්මය පිළිබඳව පූජ්‍ය කොටනෙළුවේ පුඤ්ඤානන්ද හිමියන්ගේ සහ ආචාර්ය පූජ්‍ය මඩිහේ සුගතසිරි හිමියන් පැහැදිලි කළා.\nඅනතුරුව පෙරවරු 11ට කාව්‍යමය ධර්ම දේශනාව කාව්‍යශූරී පූජ්‍ය හසලක සුමිත්ත හිමියන් විසින් සිදුකෙරුණා.\nපස්වරු 3.30ට සතුටින් ජීවත්වීම පිළිබඳව විග්‍රහ කෙරෙන කාලීන ධර්ම සාකච්ඡාව පූජ්‍ය වරායායේ සමිත හිමියන්, ප්‍රවීන ජ්‍යෙතිර්්‍යවේදී ජනශ්‍රැති පර්යේෂක නිශාන්ත පෙරේරා සහ වෛද්‍ය ආසිරි නිලංගගේ සහභාගීත්වයෙන් පැවැත්වීමට නියමිතයි.",
       "URL": "https://www.hirunews.lk/331757/හිරු-සීල-පාරමිතා-ඓතිහාසික-රම්බා-රජමහා-විහාරස්ථානයේ-දී-සාර්ථකව-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=432"
}