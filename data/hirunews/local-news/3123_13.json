{
       "Source": "hirunews",
       "Timestamp": "Sunday, 29 September 2019 - 12:48",
       "Headline": "සත්‍යග්‍රහයේ නිරත ආබාධිත රණවිරුවන්ගෙන් ජනපති අපේක්ෂකයින්ට ලිපි",
       "News Content": "වැටුප් ගැටලූ මුල් කරගනිමින් අබාධිත රණවිරුවන් කොටුව දුම්රියපල ඉදිරිපිට සිදුකරන සත්‍යග්‍රහය  තවදුරටත් ක්‍රියාත්මකයි.\nසත්‍යග්‍රහයට අදට දින 19 ක් ගත වද්දී රණවිරු අයිතිවාසිකම් සුරැකිමේ ජාතික ජන බලවේගයේ සභාපති යු.ඩී.වසන්ත පමණක් ඊයේ සිට මාරාන්තික උපවාසයේ නිරතවන්නේ අබාධිත රණවිරුවන් නියෝජනය කරමින්.\nමාරාන්තික උපවාසයේ නිරතව සිටි අබාධිත රණවිරුවන් 05 දෙනා සහ මියගිය රණවිරුවන්ගේ බිරින්දැවරුන් 04 දෙනා සිය උපවාසය ඊයේ අවසන් කළා.\nඋපවාසයේ නිරත වන අතර මොහොතේ අබාධිත රණවිරුන් සහ ඔවුන්ගේ බිරින්දැවරුන් කිහිප දෙනෙකු රෝහල් ගත කෙරුනු අතර ඉන් එක් අබාධිත රණවිරුවෙක් පමණක් ජාතික රෝහලේ තවදුරටත් ප්‍රතිකාර ලබනවා.\nකෙසේ වෙතත් සිය වැටුප් ගැටලූව සදහා අවධානය යොමුකර තීරණයකට එළඹෙන ලෙස දන්වමින් ජනාධිපති අපේක්ෂකයින්ට ඉදිරියේදි ලිපි යොමුකිරිමට කටයුතු කරන බවයි මාරාන්තික උපවාසයේ නිරත රණවිරු අයිතිවාසිකම් සුරැකිමේ ජාතික ජන බලවේගයේ සභාපති යු.ඩී.වසන්ත ප්‍රකාශ කළේ.",
       "URL": "https://www.hirunews.lk/225238/සත්‍යග්‍රහයේ-නිරත-ආබාධිත-රණවිරුවන්ගෙන්-ජනපති-අපේක්ෂකයින්ට-ලිපි",
       "Category": "Local News",
       "Parent URL": "https://www.hirunews.lk/local-news.php?pageID=3123"
}