{
       "Source": "hirunews",
       "Timestamp": "Sunday, 08 July 2018 - 14:47",
       "Headline": "තිසා වැවෙන් හමුවූ  කාන්තා මළ සිරුර",
       "News Content": "අනුරාධපුර - තිසා වැවේ තිබී නාඳුනන කාන්තා මළ සිරුරක් ඊයේ (07) සවස අනුරාධපුර පොලිසිය විසින් සොයාගෙන තිබෙනවා.\nපොලිස් හදිසි ඇමතුම් අංකයට ලද තොරතුරක් මත මෙම සිරුර සොයාගත් බවයි පොලිසිය පවසන්නේ.\nඅනුරාධපුර පොලිසිය සඳහන් කළේ මෘත ශරීරය අසලින් හමුවූ මුදල් පසුම්බියක තිබූ දුරකථන අංක දෙකකට ඇමතීමෙන් මෙලෙස අභිරහස් ලෙස මියගොස් සිටි කාන්තාවගේ අනන්‍යතාව තහවුරු කරගත් බවයි.\nමියගොස් ඇති කාන්තාව මහරගම ප්‍රදේශයේ පදිංචිව සිටි 61ක් හැවිරිදි තැනැත්තියක් බවයි පොලිසිය පසුව අනාවරණය කරගෙන ඇත්තේ\nඅදාල කාන්තාව මියයාමට හේතුව මෙතෙක් අනාවරණය වී නොමැති අතර මෘත ශරීරය සම්බන්ධයෙන් වන පශ්චාත් මරණ පරීක්ෂණය අද (08) දින සිදුකිරීමට නියමිත තිබෙනවා.",
       "URL": "https://www.hirunews.lk/194770/තිසා-වැවෙන්-හමුවූ-කාන්තා-මළ-සිරුර",
       "Category": "Local News",
       "Parent URL": "https://www.hirunews.lk/local-news.php?pageID=3859"
}