{
       "Source": "hirunews",
       "Timestamp": "Monday, 09 May 2022 - 13:57",
       "Headline": "අනුර කුමාරත් ගාලු මුවදොරට",
       "News Content": "අරලියගහ මන්දිරයේ පැවති රැස්වීම නිමවීමෙන් පසු ඊට එක්වූවන් ගාලු මුවදොර පිහිටි ගෝඨා ගෝ ගම අරගල භූමියට කඩාවැදී පහරදීමත් සමඟ පොලිසිය ඔවුන්ට ජල සහ කඳුළු ගෑස් ප්‍රහාර එල්ල කළා.\nඅප වාර්තාකරු ප්‍රකාශ කළේ පොදුජන පෙරමුණේ පාක්ෂිකයින් අරගල භූමියේ ඇති කූඩාරම්, බැනර් සහ පුවරු කඩා බිඳ දමමින් විරෝධතාකරුවන්ට ද පහරදෙමින් සිටින බවයි.\nඑම භූමියේ පිහිටි ඇතැම් අට්ටාල ගිනි තබා විනාශ කර තිබෙනවා.\nකොළඹ ජාතික රෝහල ප්‍රකාශ කළේ ගැටුමෙන් තුවාල ලැබූ කාන්තාවන් ඇතුලු 9 දෙනෙකු රෝහල් ගතකර ඇති බවයි.\nජනතා විමුක්ති පෙරමුණේ නායක පාර්ලිමේන්තු මන්ත්‍රී අනුර කුමාර දිසානායක ද මේ වනවිට ගාලු මුවදොර ගෝඨාගෝ ගම අරගල භූමියට පැමිණ ඇති බවයි අප වාර්තාකරු සඳහන් කළේ.",
       "URL": "https://www.hirunews.lk/303924/අනුර-කුමාරත්-ගාලු-මුවදොරට",
       "Category": "Local News",
       "Parent URL": "https://www.hirunews.lk/local-news.php?pageID=1181"
}