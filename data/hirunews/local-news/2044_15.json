{
       "Source": "hirunews",
       "Timestamp": "Saturday, 03 April 2021 - 11:04",
       "Headline": "ගංජා කිලෝ 04ක් සමඟ 65 හැවිරිදි කාන්තාවක් අත්අඩංගුවට",
       "News Content": "දඹුල්ල, ලෙනදොර, තිස්අටේ කණුව ප්‍රදේශයේදී ගංජා වගා කර ඒවා අලෙවි කිරීම සඳහා රැගෙන යමින් සිටි කාන්තාවක් ගංජා කිලෝ 04යි ග්‍රෑම් 200 ක් සමඟ දඹුල්ල පොලිසිය විසින් අත්අඩංගුවට ගෙන තිබෙනවා.\nතම ගෙවත්තේ මඤ්ඤොක්කා වගාව අතරේ  ඉතා රහසිගතව මෙම කාන්තාව  ගංජා වගා කර ඇති අතර, ඉන් ලබා ගත් පළමු අස්වැන්න වියළා අලෙවි කිරීමට යාමේදී මෙලෙස පොලිස් අත්අඩංගුවට පත්ව ඇත්තේ.\nමෙම ජාවාරම සඳහා ඇයගේ සැමියාගේ සහයද ලැබී ඇති බවයි අනාවරණය වී ඇත්තේ.\nඅත්අඩංගුවට පත් කාන්තාව සහ ගංජා තොගය දඹුල්ල මහේස්ත්‍රාත්වරයා හමුවට ඉදිරිපත් කිරීමට නියමිත අතර සිද්ධිය පිළිබඳ වැඩිදුර පරීක්ෂණ දඹුල්ල පොලිසිය  විසින් පවත්වනු ලබනවා.",
       "URL": "https://www.hirunews.lk/267373/ගංජා-කිලෝ-04ක්-සමඟ-65-හැවිරිදි-කාන්තාවක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2044"
}