{
       "Source": "hirunews",
       "Timestamp": "Tuesday, 12 April 2022 - 10:02",
       "Headline": "ගොඩකවෙල ඝාතනයකින් අඹු - සැමි යුවළක් මරුට",
       "News Content": "රත්නපුර - ගොඩකවෙල - පල්ලෙබැද්ද ප්‍රදේශයේ දී තියුණු ආයුධයකින් පහර දී අඹු සැමි යුවලක් ඝාතනය කර තිබෙනවා.\nඔවුන් සිය නිවසේ සිටිය දී ඊයේ රාත්‍රියේ මෙලෙස ඝාතනයට ලක්ව ඇති බවයි පොලීසිය සඳහන් කළේ.\nඔවුන් වයස අවුරුදු 82 සහ 75 වයස් වියේ පසුවනවා.\nඝාතනය සිදුකළේ කවුරුන් ද යන්න මෙතෙක් අනාවරණ වී නැහැ.\nඝාතනයට ලක්වූ අඹු - සැමි යුවළ සති පොළ වල වෙළදාමේ නිරත පුද්ගලයින් බවයි වාර්තා වන්නේ.\nනිවසේ අල්මාරිය විවෘතව තිබී ඇති අතර මුදල් කොල්ලකෑමේ අරමුණෙන් මෙම ඝාතන සිදු කරන්නට ඇති බවට පොලීසිය සැක පළ කරනවා.",
       "URL": "https://www.hirunews.lk/301780/ගොඩකවෙල-ඝාතනයකින්-අඹු-සැමි-යුවළක්-මරුට",
       "Category": "Local News",
       "Parent URL": "https://www.hirunews.lk/local-news.php?pageID=1235"
}