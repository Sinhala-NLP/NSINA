{
       "Source": "hirunews",
       "Timestamp": "Wednesday, 27 July 2022 - 20:10",
       "Headline": "අම්බලන්ගොඩ වෙඩිතැබීමකින්  පුද්ගලයින් දෙදෙනෙකු මිය යයි (වීඩියෝ)",
       "News Content": "අද (27) පස්වරුවේ අම්බලන්ගොඩ ගලගොඩ ප්‍රදේශයේදී වෙඩිතබා පුද්ගලයින් දෙදෙනෙකුව ඝාතනය කර තිබෙනවා.\nයතුරුපැදියකින් පැමිණි නාඳුනන පුද්ගලයෙක් විසින් එම වෙඩිතැබීම සිදුකර පළාගොස් තිබෙනවා.\nඑම අවස්ථාවේ වෙඩි වැදුණු එක් පුද්ගලයෙක් එම ස්ථානයේදීම මියගොස් තිබූ අතර තුවාල ලැබූ පුද්ගලයින් දෙදෙනෙක් බලපිටිය රෝහලට ඇතුළත් කිරීමෙන් අනතුරුව ඉන් එක් පුද්ගලයෙක් මියගොස් තිබෙනවා.\nපොලීසිය සඳහන් කළේ ඝාතනයට ලක්වී ඇත්තේ 49 සහ 44 හැවිරිදි ගලගොඩ කුලීගොඩ ප්‍රදේශයේ පදිංචිකරුවන් දෙදෙනෙක් බවයි.\nමෙම වෙඩිතැබීමේ සිද්ධිය ඊයේ (26) අම්බලන්ගොඩ ඌරවත්ත ප්‍රදේශයේ සිදුවූ වෙඩිතැබීමේ සිද්ධියට යම් සම්බන්ධයක් ඇති බවට පොලීසිය සැක පල කරනවා.",
       "URL": "https://www.hirunews.lk/311129/අම්බලන්ගොඩ-වෙඩිතැබීමකින්-පුද්ගලයින්-දෙදෙනෙකු-මිය-යයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=988"
}