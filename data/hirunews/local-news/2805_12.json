{
       "Source": "hirunews",
       "Timestamp": "Friday, 10 April 2020 - 11:05",
       "Headline": "කොවිඩ් - 19 මැඬලීමට ඇමරිකාවෙන් ශ්‍රී ලංකාවට ඩොලර් මිලියන1.3ක්",
       "News Content": "යූ.එස්.ඒඩ් හෙවත් ජාත්‍යන්තර සංවර්ධනය සඳහා වන එක්සත් ජනපද නියෝජිතායතනය මගින් මෙරට කොවිඞ් නයින්ටීන් වෛරසයේ ව්‍යාප්තිය පාලනය කිරීමේ කටයුතු සඳහා ඇමරිකානු ඩොලර් මිලියන 1.3ක මුදලක් ලබාදීමට පියවර ගෙන තිබෙනවා.\nඑය ශ්‍රී ලංකා මුදලින් රුපියල් කෝටි 26කට ආසන්න මුදලක්.\nකොළඹ එක්සත් ජනපද කාර්යාලය සඳහන් කළේ දුෂ්කර අවස්ථාවන් හිදී මිතුරු රටක් වෙත සහයෝගීතාව පළ කිරීමේ පියවරක් වශයෙන් මෙම පරිත්‍යාගය සිදුකරන බවයි.\nගෝලීය වසංගතය හමුවේ වුවද ශ්‍රී ලංකාව සහ ඇමරිකා එක්සත් ජනපදය අතර තිරසාර සබඳතාවක් පවතින බව මෙයින් පිළිබිඹු වනවා.\nඑමෙන්ම, මෙම මූල්‍යාධාරය මගින් කොවිඩ් නයින්ටීන් වෛරසයට එරෙහිව සටන් වදින ශ්‍රී ලංකාවේ සෞඛ්‍ය සේවකයන්ගේ ආරක්ෂාව ද වැඩි දියුණු කළ හැකි වනු ඇති බවයි එක්සත් ජනපද තානාපති කාර්යාලය අවධාරණය කළේ.",
       "URL": "https://www.hirunews.lk/238321/කොවිඩ්-19-මැඬලීමට-ඇමරිකාවෙන්-ශ්‍රී-ලංකාවට-ඩොලර්-මිලියන1-3ක්",
       "Category": "Local News",
       "Parent URL": "https://www.hirunews.lk/local-news.php?pageID=2805"
}