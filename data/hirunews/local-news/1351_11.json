{
       "Source": "hirunews",
       "Timestamp": "Thursday, 17 February 2022 - 13:52",
       "Headline": "යාපනය සරසවි සිසුන් විරෝධතාවයක",
       "News Content": "විශ්වවිද්‍යාල පරිපාලනය සිදු කරන අනවශ්‍ය බලපෑම් නතර කරන ලෙස ඉල්ලමින් යාපනය විශ්වවිද්‍යාල මහා ශිෂ්‍ය සංගමය අද දහවල් විරෝධතාවයක නිරත වුණා.\nවිශ්වවිද්‍යාල ගේට්ටුව වසා දමමින් සිසුන් විරෝධාතාවයෙන් නිරත වු අතර ඔවුන්, ආචාර්යවරුන්ට සහ අනෙක් සිසුන්ට විශ්වවිද්‍යාලයට ඇතුළු වීමට ඉඩ ලබා නොදුන් බවයි අප වාර්තාකරු ප්‍රකාශ කළේ.\nසාකච්ජා මාර්ගයෙන් විසදුම් ලබාදීමට යාපනය විශ්වවිද්‍යාලයේ උපකුලපතිවරයා එකගත්වය පළ කළද ඊට සිසුන් කැමැත්ත පළ කර නැහැ.\nසිසුන්ගේ විරෝධය හේතුවෙන් යාපනය විශ්වවිද්‍යාලය ඉදිරිපිට මාර්ගයේ රථ වාහන ගමනාගමනයට බාධා එල්ල වී තිබුණා.",
       "URL": "https://www.hirunews.lk/297270/යාපනය-සරසවි-සිසුන්-විරෝධතාවයක",
       "Category": "Local News",
       "Parent URL": "https://www.hirunews.lk/local-news.php?pageID=1351"
}