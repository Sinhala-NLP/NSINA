{
       "Source": "hirunews",
       "Timestamp": "Thursday, 21 March 2019 - 11:11",
       "Headline": "කේරළ ගංජා සහ මත්ද්‍රව්‍ය සමඟ පාතාල කල්ලි සාමාජිකයෙකු කඩුවෙලදී අත්අඩංගුවට",
       "News Content": "කඩුවෙල - නවගමුව  ප්‍රදේශයේදී හෙරොයින් සහ කේරළ ගංජා තොගයක් මෝටර් රථයකින් ප්‍රවාහනය කරමින් සිටි පාතාල කල්ලි සාමාජිකයෙකු අත්අඩංගුවට ගෙන තිබෙනවා.\nමොහු දැනට ඩුබායි හි අත්අඩංගුවේ සිටින අංගොඩ ලොක්කා නැමැත්තාගේ ප්‍රධාන ගෝලයෙකු වන මෝල් චමින්දගේ සමීපතමයෙකු බවයි පොලිස් විශේෂ කාර්ය බලකාය සඳහන් කළේ.\nසැකකරු අත්අඩංගුවට ගන්නා අවස්ථාවේ මෝටර් රථයේ තිබී කේරළ ගංජා කිලෝ 2 කට ආසන්න ප්‍රමාණයක් සහ හෙරොයින් ග්‍රෑම් 650 ක් පොලිස් භාරයට ගනු ලැබුවා.",
       "URL": "https://www.hirunews.lk/212857/කේරළ-ගංජා-සහ-මත්ද්‍රව්‍ය-සමඟ-පාතාල-කල්ලි-සාමාජිකයෙකු-කඩුවෙලදී-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3443"
}