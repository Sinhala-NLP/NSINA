{
       "Source": "hirunews",
       "Timestamp": "Sunday, 11 June 2017 - 15:22",
       "Headline": "පොලිස් කොස්තාපල්වරයෙකුට පහර දුන් දෙදෙනෙකු අත්අඩංගුවට",
       "News Content": "පොලිස් කොස්තාපල්වරයෙකුට පහර දී තුවාල සිදුකළ පුද්ගලයන් දෙදෙනෙකු සූරියවැව පොලීසිය අත්අඩංගුවට ගෙන තිබෙනවා.\nසූරියවැව පොලිස් ක්‍රීඩාංගණයේ පොසොන් සතිය වෙනුවෙන් පැවැති උත්සවයක් අතරතුර සිදුවූ බහින්බස්වීමක් දුරදිග යාමට නොදී වළක්වා ගැනීම සඳහා එම ස්ථානයට ගිය පොලිස් කොස්තාපල්වරයෙකුට අදාළ සැකකරුවන් දෙදෙනා පහර දී ඇත්තේ ඊයේ රාත්‍රියේදියි.\nසිද්ධියට අද අත්අඩංගුවට ගත් සැකකරුවන් සූරියවැව - විහාරගල ප්‍රදේශයේ පදිංචිකරුවන්.\nපහරකෑමට ලක්වූ පොලිස් කොස්තාපල්වරයා මේ වන විට හම්බන්තොට මහරෝහලේ ප්‍රතිකාර ලබනවා.",
       "URL": "https://www.hirunews.lk/163322/පොලිස්-කොස්තාපල්වරයෙකුට-පහර-දුන්-දෙදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4474"
}