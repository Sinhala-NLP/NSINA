{
       "Source": "hirunews",
       "Timestamp": "Saturday, 02 September 2017 - 21:58",
       "Headline": "ගල් කුඩු සමඟ ඇඳ හැලෙන දියඇල්ල",
       "News Content": "උමා ඔය බහුකාර්ය යෝජනා ක්‍රමයේ අනිටු ප්‍රතිඵල හේතුවෙන් බණ්ඩාරවෙල ඇතුළු නගර රැසක ලක්ෂ සංඛ්‍යාත ජනතාවක් මේවන විටත් දුක් කම්කටොලු රැසකට මුහුණදී සිටිනවා.\nඅපගේ මෙම හෙළිදරව්ව ඛේදනීය උමා ඔය ව්‍යාපෘතියෙන් සොබාව සෞන්දර්යයට එල්ලව ඇති බලපෑමේ තවත් එක් පැතිකඩක් පිළිබඳවයි.\nවැල්ලවාය ප්‍ර දේශයේ පිහිටා ඇති ස්වභාවධර්මයේ තවත් සොඳුරු දායාදයක් වන ඇල්ලවල දියඇල්ල කලකට ඉහත නිලට නිලේ දිස්වූනා.\nඇල්ලවල දිය ඇල්ලේ ජලයට මෙම ඛේදනීය ඉරණම අත්ව ඇත්තේ බණ්ඩාරවෙල ඇතුළු ගම්මාන රැසක ජනතාවගේ පානීය ජලයට වින කෙරූ උමා ඔය බහුකාර්ය ව්‍යාපෘතිය හේතුවෙන්.\nඋමං මාර්ගයේ හටගත් විශාල ජල කාන්දුවත් සමග පිටතට ඇදී එන යෝධ ජල කඳ ව්‍යාපෘති භූමිය සෝදාගෙන මෙලෙස පහතට ගලා බසිනවා.\nජනතාව චෝදනා කරන්නේ ව්‍යාපෘති භූමියේ ඇති සිමෙන්ති සහ ගල් කුඩු ආදිය සේදී ඇල්ලවල දියඇල්ලේ ජලයට මුසුවන බවයි.\nමෙහි ඇති ඛේදනීයම තත්ත්වය වන්නේ වැල්ලවාය ඇතුළු අවට ගම්මාන රැසක ජල පරිභෝජනය සපුරාගන්නේ මෙම ස්ථානයෙන් වීමයි.\nයාලබෝව ප්‍රදේශයේ පිහිටා ඇති ජල පවිත්‍රාගාරයට නල මාර්ගයෙන් රැගෙන යන්නේ ද මෙම ජලයයි.",
       "URL": "https://www.hirunews.lk/170023/ගල්-කුඩු-සමඟ-ඇඳ-හැලෙන-දියඇල්ල",
       "Category": "Local News",
       "Parent URL": "https://www.hirunews.lk/local-news.php?pageID=4341"
}