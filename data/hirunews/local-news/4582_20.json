{
       "Source": "hirunews",
       "Timestamp": "Sunday, 02 April 2017 - 12:03",
       "Headline": "හොර හරක් ජාවාරම්කරුවන් පස් දෙනෙකු අල්ලයි",
       "News Content": "අකුරැස්ස බංගම බෝලියද්ද ප්‍රදේශයේ හොර හරක් ජාවාරම්කරුවන් පස් දෙනෙකු අල්ලා ගැනීමට පොලීස් විශේෂ කාර්ය බලකාය හා මලිදුව ගම්වසීන්ට හැකි වී තිබෙනවා.\nලද තොරතුරක් මත ගාල්ල හියාර පොලිස් විශේෂ කාර්ය බලකාය සහ මලිදුව ගම්වසීන් එක්ව ඊයේ (01) දින රාත්‍රී 11 ට පමණ ඇරඹි මෙහෙයුමකින් අනතුරුව සොරකම් කොට රැගෙන යමින් සිටි එළ ගවයින් පස් දෙනෙකු සමග සැකකරුවන් පස් දෙනෙකු අල්ලා ගැනීමට හැකි වූ බවයි අප වාර්තාකරු පවසන්නේ.\nසැකකරුවන් සමග එළ ගවයින් අකුරැස්ස පොලිස්ථානය වෙත ඉදිරි නීතිමය කටයුතු සඳහා රැගෙන එන ලද්දේ ජනතාවට සැකකරුවන් පැහැදිලිව පෙනෙන ලෙසයි.\nඅත්අඩංගුවට ගත් අවස්ථාවේ ගම්වාසීන් සහ සැකකරුවන් අතර උණුසුම් තත්ත්වයක් ඇති වූ බවයි අප වාර්තාකරු වැඩිදුරටත් සඳහන් කරේ.",
       "URL": "https://www.hirunews.lk/158313/හොර-හරක්-ජාවාරම්කරුවන්-පස්-දෙනෙකු-අල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=4582"
}