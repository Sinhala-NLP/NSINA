{
       "Source": "hirunews",
       "Timestamp": "Thursday, 25 March 2021 - 9:54",
       "Headline": "යාපනය නගරාධිපතිටත් කොරෝනා",
       "News Content": "යාපනය නගරාධිපති විශ්වලිංගම් මනිවන්නන්ට කොරෝනා වෛරසය ආසාදනය වී තිබෙනවා.\nපසුගියදා නගරාධිපතිවරයා සහභාගි වූ විවාහ මංගල උත්සවයකට පැමිණි කිහිප දෙනෙකුට කොරෝනා වෛරසය ආසාදනය වීමෙන් අනතුරුවයි ඔහු කොරෝනා පරීක්ෂණයකට යොමුව ඇත්තේ.\nමේ අතර, ඊයේ දිනයේදී ආසාදිතයින් 253 දෙනෙකු හඳුනා ගැනීමත් සමඟ මෙරටින් වාර්තා වන සමස්ත කොරෝනා ආසාදිතයින්ගේ සංඛ්‍යාව 91,018ක් දක්වා ඉහළ ගියා.\nනව ආසාදිතයින්ගෙන් 229 දෙනෙකු පෑලියගොඩ කොවිඩ් පොකුරේ ආශ්‍රිතයින් වන අතර, තවත් 9 දෙනෙකු බන්ධනාගාර පොකුරේ ආසාදිතයින් වනවා.\nඑමෙන්ම, විදේශයන් හි සිට පැමිණි 15 දෙනෙකු ද කොරෝනා ආසාදිතයින් ලෙස හදුනා ගැනුණා.\nඒ අනුව තවදුරටත් ආසාදිතයන් 2834 දෙනෙකු රෝහල්ගතව ප්‍රතිකාර ලබන අතර සුවය ලැබූ මුළු සංඛ්‍යාව 87,630ක්.\nඑමෙන්ම, ඊයේ කොරෝනා මරණ 2ක් වාර්තා වීමත් සමග මෙරට සමස්ත මරණ සංඛ්‍යාව 554 දක්වා ඉහළ ගියා.\nකොළඹ 15 ප්‍රදේශයේ පදිංචි 65 හැවිරිදි කාන්තාවක් සහ කොළොන්නාව ප්‍රදේශයේ පදිංචි 76 හැවිරිදි පිරිමි පුද්ගලයෙකු මිය ගොස් තිබෙනවා.",
       "URL": "https://www.hirunews.lk/266463/යාපනය-නගරාධිපතිටත්-කොරෝනා",
       "Category": "Local News",
       "Parent URL": "https://www.hirunews.lk/local-news.php?pageID=2065"
}