{
       "Source": "hirunews",
       "Timestamp": "Monday, 13 June 2022 - 21:26",
       "Headline": "ඉස්සෙල්ලා දේශපාලනය හරිගස්වන්න - හර්ෂ ද සිල්වා (වීඩියෝ)",
       "News Content": "ජාත්‍යන්තර මූල්‍ය අරමුදලෙන් මූල්‍ය පහසුකමක් ලබා ගැනීමට හැකි වනු ඇත්තේ, මේ වසර අවසානයේ දී බව සමගි ජන බලවේග පාර්ලිමේන්තු මන්ත්‍රී ආචාර්ය හර්ෂ ද සිල්වා පවසනවා.\nපවතින දේශපාලන ගැටලුවලට විසඳුම් නොමැති ව ආර්ථික ගැටලු විසඳිය නො හැකි බව යි ගොඩගම පැවති ජනහමුවකට එක්වෙමින් මන්ත්‍රීවරයා සඳහන් කළේ.\nමේ අතර, මෙරට පවතින අර්බුද සහ ඒ වෙනුවෙන් ලබා දිය හැකි සහාය පිළිබඳ සාකච්ඡා කිරීමට මෙරට අමෙරිකානු තානාපතිනි ජූලි චන්ග් මහත්මිය සහ චීන තානාපති ෂි සෙන්හොන්ග් අතර, හමුවක් සිදු ව තිබෙනවා.\nඅමෙරිකානු තානාපතිනිය ට්විටර් පණිවුඩක් නිකුත් කරමින් සඳහන් කළේ, වෙළෙඳ, අයෝජන සහ සංවර්ධන කටයුතු මෙන්ම ශ්‍රී ලංකාවේ දේශපාලන ස්ථාවරත්වය සහ ආර්ථික වර්ධනය වෙනුවෙන් ගත හැකි ක්‍රියාමාර්ග පිළිබඳ මෙහි දී සිත් ගන්නා අයුරින් අදහස් හුවමාරු කර ගැනීමට හැකි වූ බවයි.",
       "URL": "https://www.hirunews.lk/307055/ඉස්සෙල්ලා-දේශපාලනය-හරිගස්වන්න-හර්ෂ-ද-සිල්වා-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1097"
}