{
       "Source": "hirunews",
       "Timestamp": "Monday, 20 February 2017 - 14:36",
       "Headline": "ශ්‍රී ලංකා නීතිඥ සංගමයේ නිලවරණය දින නියමයක් නොමැතිව කල් යයි",
       "News Content": "හෙට දිනයේදී පැවැත්වීමට නියමිතව තිබූ ශ්‍රී ලංකා නීතිඥ සංගමයේ නිලවරණය දින නියමයක් නොමැතිව කල් දමා තිබෙනවා.\nශ්‍රී ලංකා නීතිඥ සංගමය සඳහන් කළේ විනිසුරුවරුන්ගේ සංගමය නිලවරණයට සහයෝගය නොදැක්වීම ඊට හේතුවී ඇති බවයි.\nඒ සමඟ නිලවරණයේ තේරීම්භාර නිලධාරිවරයා ලෙස කටයුතු කරන සොලිසිටර් ජනරාල්වරයා එම තේරිම්භාර කටයුතු ප්‍රතික්ෂේප කර තිබෙනවා.\nපසුගියදා ජනාධිපතිවරයා විසින් මහාධිකරණ විනිසුරුවරයෙකු ලෙස රාමනාදන් කන්දන් පත් කළ අතර, ඔහුගේ නම නිර්දේශ කරනු ලැබුවේ ශ්‍රී ලංකා නීතිඥ සංගමය විසින්.\nකෙසේ වෙතත්, ඊට විනිසුරුවරුන්ගේ සංගමය විරෝධය පළ කරනවා.\nඑම සිද්ධියත් සමඟයි ශ්‍රී ලංකා නීතිඥ සංගමයේ නිලවරණය දින නියමයක් නොමැතිව කල් දමා ඇත්තේ.",
       "URL": "https://www.hirunews.lk/154963/ශ්‍රී-ලංකා-නීතිඥ-සංගමයේ-නිලවරණය-දින-නියමයක්-නොමැතිව-කල්-යයි",
       "Category": "Local News",
       "Parent URL": "https://www.hirunews.lk/local-news.php?pageID=4652"
}