{
       "Source": "hirunews",
       "Timestamp": "Tuesday, 29 December 2020 - 7:06",
       "Headline": "අතුරුදන්ව සිටි මවගේ සහ කුඩා දියණියගේ සිරුරු ළිඳකින් සොයාගෙන",
       "News Content": "වවුනියාව, පරනට්කල් ගම්මානයේ ළිඳක තිබී මවකගේ සහ කුඩා දැරියකගේ මළ සිරුරු ඊයේ (28) සොයාගෙන තිබෙනවා.\nඕමන්ත පොලිසිය පැවසුවේ පසුගිය 27 වනදා අදාල මව සහ දැරිය අතුරුදන්ව ඇති බවට පැමිණිල්ලක් ද ලැබුණු බවයි.\nඒ අනුව ගම්මාවාසීන් සහ පොලිසිය එක්ව සිදුකළ පරීක්ෂා කිරීමකදී වගා ළිඳක තිබී ඔවුන්ගේ සිරුරු සොයා ගැනීමට හැකිව තිබෙනවා.\nමෙලෙස සොයාගෙන ඇත්තේ 42 හැවිරිදි කාන්තාවකගේ සහ ඇයගේ තුන් හැවිරිදි දියණියගේ සිරුරුයි.\nඅදාළ මරණයන් කෙලෙස සිදුවූවා ද යන්න සම්බන්ධනයේ පරීක්ෂණ පවත්වන අතර මළ සිරුරු පශ්චාත් මරණ පරීක්ෂණ වෙනුවෙන් වවුනියාව රෝහල් මෘත ශරීරාගාරයට යොමුකළ බවයි පොලිසිය පැවසුවේ.",
       "URL": "https://www.hirunews.lk/258206/අතුරුදන්ව-සිටි-මවගේ-සහ-කුඩා-දියණියගේ-සිරුරු-ළිඳකින්-සොයාගෙන",
       "Category": "Local News",
       "Parent URL": "https://www.hirunews.lk/local-news.php?pageID=2247"
}