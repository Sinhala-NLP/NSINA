{
       "Source": "hirunews",
       "Timestamp": "Thursday, 11 October 2018 - 15:49",
       "Headline": "අර්ජුන් ඇලෝසියස් සහ කසුන් පලිසේන යළි රිමාන්ඩ්",
       "News Content": "බැදුම්කර වංචාව සම්බන්ධයෙන් අත්අඩංගුවට ගෙන සිටින පර්පෙචුවල් ටෙ‍්‍රෂරීස් සමාගමේ හිමිකරු අර්ජුන් ඇලෝසියස් සහ එහි ප්‍රධාන විධායක නිලධාරි කසුන් පලිසේන මේ මස 25 වනදා දක්වා යළි රක්ෂිත බන්ධනාගාර ගත කෙරුණා.\nඒ ඊට අදාළ නඩුව අද කොටුව මහේස්ත්‍රාත් ලංකා ජයරත්න හමුවේ කැදවූ අවස්ථාවේදීයි.\nඑසේම, ඔවුන් ගොනුකර තිබූ ඇප අයදුම්පත ද අභියාචනාධිකරණය අද ප්‍රතික්ෂේප කළා.\nඒ එම ඇප අයදුම්පත අභියාචනාධිකරණ සභාපති විනිසුරු පී‍්‍රති පද්මන් සූරසේන සහ ශිරාන් ගුණරත්න හමුවේ කැදවනු ලැබූ අවස්ථාවේදීයි.\nමේ අතර ප්‍රකට අලි ජාවාරම්කරුවෙකු ලෙස සැලකෙන නිරාජ් රොෂාන් හෙවත් අලි රොෂාන් ඇතුළු 07 දෙනෙකුට එරෙහිව නීතිපතිවරයා විසින් විශේෂ ත්‍රිපුද්ගල මහාධිකරණය හමුවේ අද නඩු පවරනු ලැබුවා.\nඒ, නිසි බලපත්‍රයක් නොමැතිව අලි ඇතුන් 04 දෙනෙකු සන්තකයේ තබා ගැනීම ඇතුළු අධි චෝදනා 24 ක් යටතේයි.",
       "URL": "https://www.hirunews.lk/201910/අර්ජුන්-ඇලෝසියස්-සහ-කසුන්-පලිසේන-යළි-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=3704"
}