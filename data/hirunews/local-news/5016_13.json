{
       "Source": "hirunews",
       "Timestamp": "Tuesday, 07 June 2016 - 12:52",
       "Headline": "ජනපති මැදුර හෙට සිට ජනතාවට",
       "News Content": "කොළඹ - කොටුවේ පිහිටි ජනාධිපති මන්දිරය හෙට සිට මහජනතාවට නැරඹීම සඳහා විවෘත කෙරෙනවා.\nජනාධිපති මෛත්‍රීපාල සිරිසේනගේ උපදෙස් මත හෙට සිට දින 6ක කාලයක් ජනාධිපති මන්දිරය මෙලෙස ජනතාවට විවෘත කරන බවයි  ජනාධිපති මාධ්‍ය ඒකකය ප්‍රකාශ කළේ.\nජනාධිපති මන්දිරය ජනතාවට නැරඹීම සඳහා විවෘත කෙරෙන පළමු  අවස්ථාව මෙය වීම ද විශේෂත්වයක්.\nලන්දේසීන් වෙතින් මෙරට පාලනය හිමි කර ගත් බ්‍රිතානයය කොළඹ කොටුවේ පැවැති අවසන් ලන්දේසි ආණ්ඩුකාරවරයාගේ පෞද්ගලික නිවහන 1804 වසරේදී අත්පත් කර ගත් අතර එය බ්‍රිතාන්‍ය ආණ්ඩුකාර නිවස බවට පත් කර ගනු ලැබුවා.\n1948 වසරේදී ශ්‍රී ලංකාවට නිදහස ලැබීමෙන් පසුව එය ආණ්ඩුකාර නිවස බවට පත්වූ අතර 1972 වසරේ ජන රජයක්වීමෙන් පසු ජනාධිපති මන්දිරය බවට පත්වුණා.\nආණ්ඩුකාරවරුන් 29 දෙනෙකුට නිවහන වූ ජනාධිපති මන්දිරය මෙරට රාජ්‍ය නායකයන් 6 දෙනෙකුගේ ද නිළ නිවස ලෙස භාවිත කෙරුණා.",
       "URL": "https://www.hirunews.lk/134972/ජනපති-මැදුර-හෙට-සිට-ජනතාවට",
       "Category": "Local News",
       "Parent URL": "https://www.hirunews.lk/local-news.php?pageID=5016"
}