{
       "Source": "hirunews",
       "Timestamp": "Saturday, 15 July 2023 - 9:52",
       "Headline": "සුඩානයේ ආහාර අර්බුදයට ජගත් සංවිධානයෙන් විසඳුමක්",
       "News Content": "එක්සත් ජාතීන්ගේ ආහාර හා කෘෂිකර්ම සංවිධානය, සුඩානයේ හදිසි බීජ බෙදාහැරීමේ ව්‍යාපාරයක් දියත් කර තිබෙනවා.\nසුඩාන රජයේ හමුදාව සහ ප්‍රතිවාදී අතිරේක බලඇණි සමඟ පවතින ගැටුම් හේතුවෙන් මිලියන 5 කට අධික ජනතාවක් ආහාර අර්බුදයකට මුහුණ පා ඇති බවටයි එක්සත් ජාතීන්ගේ සංවිධානය නිවේදනය කළේ.\nමේ හේතුවෙන් මිලියනයක පමණ ගොවීන් සහ ඔවුන්ගේ පවුල් වෙත මෙලෙස බීජ බෙදාහැරීමේ ව්‍යාපාරය ආරම්භ කර තිබෙනවා.\nඒ අනුව බඩඉරිඟු, මෙනේරි, රටකජු සහ තල ඇට ටොන් දස දහසක් ප්‍රාන්ත 17 ක් පුරා බෙදාහැරීමට නියමිතයි.\nඑමඟින් මෙම වසරේ නොවැම්බර් සිට දෙසැම්බර් දක්වා කාලය තුළ ධාන්‍ය ටොන් මිලියන 3 ක් දක්වා වගා කිරිමට හැකිවනු ඇති බවට එක්සත් ජාතීන්ගේ සංවිධානය ගණන් බලා තිබෙනවා.\nඑමඟින් මිලියන 13 ත් 19 ත් අතර ජනතාවකගේ ආහාර අවශ්‍යතාව සපුරාලීමට හැකිවනු ඇති බවටයි ජගත් සංවිධානය විශ්වාසය පළ කර ඇත්තේ.",
       "URL": "https://www.hirunews.lk/341267/සුඩානයේ-ආහාර-අර්බුදයට-ජගත්-සංවිධානයෙන්-විසඳුමක්",
       "Category": "Local News",
       "Parent URL": "https://www.hirunews.lk/local-news.php?pageID=183"
}