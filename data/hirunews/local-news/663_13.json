{
       "Source": "hirunews",
       "Timestamp": "Friday, 16 December 2022 - 12:39",
       "Headline": "පාසල් ළමයින් අතර මත්ද්‍රව්‍ය පාලනයට පොලිසියෙත් සහාය (වීඩියෝ)",
       "News Content": "පාසල් ළමයින් අතර මත්කුඩු සහ මත්ද්‍රව්‍ය භාවිතය නතර කිරීමට අධ්‍යාපන අමාත්‍යංශය ගන්නා ඕනෑම වැඩපිළිවෙලකට පොලිසියේ උපරිම සහයෝගය ලබාදෙන බව පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරි නිහාල් තල්දූව පවසනවා.\nමේ අතර මත්ද්‍රව්‍ය ව්‍යාප්තිය මැඩලීමේ අරමුණින් කළුතර - උතුර පොලිස් ස්ථානයේ නිලධාරින් විසින් ප්‍රදේශයේ පාසල් සහ ඒ අවට වෙළඳසැල් ඊයේ (15) පරීක්ෂා කරනු ලැබුවා.\nඒ නිල පොලිස් සුනඛයෙක්ද යොදාගනිමින්.\nඅධ්‍යාපන අමාත්‍ය සුසිල් ප්‍රේම්ජයන්ත් ඊයේ පැවති මාධ්‍ය හමුවක දී අනාවරණය කළේ අයිස් මත්ද්‍රව්‍ය භාවිතයට ඇබ්බැහිවූවන් 81 දෙනෙකු පමණ මේ වන විට පුනරුත්ථාපනය සඳහා යොමුකර ඇති බවයි.",
       "URL": "https://www.hirunews.lk/322802/පාසල්-ළමයින්-අතර-මත්ද්‍රව්‍ය-පාලනයට-පොලිසියෙත්-සහාය-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=663"
}