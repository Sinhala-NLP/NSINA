{
       "Source": "hirunews",
       "Timestamp": "Saturday, 13 June 2020 - 13:12",
       "Headline": "කිරිපිටි සමාගම් මිල වැඩි කිරීමක් අපේක්ෂාවෙන්",
       "News Content": "ආනයනික කිරිපිටි මිල ඉහළ දැමීම සඳහා කිරිපිටි සමාගම් පාරිභෝගික සේවා අධිකාරියෙන් ඉල්ලීමක් කර තිබෙනවා.\nඒ, ඩොලරයට සාපේක්ෂව රුපියලේ අගය පහත වැටීම නිසා සිදුවන පාඩුව මඟ හරවා ගැනීම සඳහායි.\nකෙසේ වෙතත්, හිරු ප්‍රවෘත්ති අංශය මේ සම්බන්ධයෙන් පාරිභෝගික සේවා අධිකාරියෙන් විමසීමක් කළා.\nඑහි සභාපති විශ්‍රාමික මේජර් ජෙනරාල් ශාන්ත දිසානායක කියා සිටියේ කිරිපිටි ආනයන සමාගම් කළ ඉල්ලීමට අනුමැතිය ලබා නොදුන් බවයි.",
       "URL": "https://www.hirunews.lk/242958/කිරිපිටි-සමාගම්-මිල-වැඩි-කිරීමක්-අපේක්ෂාවෙන්",
       "Category": "Local News",
       "Parent URL": "https://www.hirunews.lk/local-news.php?pageID=2662"
}