{
       "Source": "hirunews",
       "Timestamp": "Saturday, 05 December 2020 - 23:14",
       "Headline": "චන්දිමාල් සහ ප්‍රියන්ජන්ගේ අර්ධ ශතක සබඳතාව කලම්බෝ කිංග්ස් පිළට ජයගෙන එයි",
       "News Content": "ලංකා ප්‍රිමිය ලීග් තරඟාවලියේ අද (05) පැවති දෙවන තරඟයෙන් ජය ගන්නට කලම්බෝ කිංග්ස් කණ්ඩායම සමත් වුණා.\nකැන්ඩි ටස්කස් කණ්ඩායම පරාජය කරමින් කලම්බෝ කිංග්ස් කණ්ඩායම මෙම තරඟය ජය ගත්තේ කඩුලු 07කින්.\nතරඟයේ පළමුව පන්දුවට පහර දුන් ටස්කස් ක්‍රීඩකයින්ට නියමිත පන්දුවාර 20 තුල ලබා ගැනීමට හැකි වුයේ ලකුණු 105ක් පමණයි.\nඑහිදී කැන්ඩි ටස්කස් පිළ වෙනුවෙන් මහමදුල්ලා ගුර්බාස් පන්දු 21කදී ලකුණු 34ක් රැස් කළ අතර අනෙකුත් කිසිඳු පිතිකරුවෙකුට ලකුණු 20 සීමාවට ලඟා වීමට කලම්බෝ කිංග්ස් පන්දු යවන්නන් අවස්ථාව ලබාදුන්නේ නැහැ.\nඒ අනුව කලම්බෝ කිංග්ස් කණ්ඩායමට පන්දුවාර 20 තුල හිමිවූ ඉලක්කය 106ක්.\nඑම ඉලක්කය පන්දුවාර 14යි පන්දු එකකදී පසුකර යන්නට ඔවුන්ට හැකියාව ලැබුණා.\nඑහිදී කලම්බෝ කිංග්ස් කණ්ඩායම වෙනුවෙන් දිනේෂ් චන්දිමාල් සහ අශාන් ප්‍රියන්ජන් අර්ධ ශතක සබඳතාවක් ගොඩනගමින් සිය කණ්ඩායම ජයග්‍රහණය කරා රැගෙන ගියා.\nදිනේෂ් චන්දිමාල් ලකුණු 35ක් සහ අශාන් ප්‍රියන්ජන් ලකුණු 26ක් රැස් කළා.\nතරඟයේ වීරයා දුෂ්මන්ත චමීර.",
       "URL": "https://www.hirunews.lk/256390/චන්දිමාල්-සහ-ප්‍රියන්ජන්ගේ-අර්ධ-ශතක-සබඳතාව-කලම්බෝ-කිංග්ස්-පිළට-ජයගෙන-එයි",
       "Category": "Local News",
       "Parent URL": "https://www.hirunews.lk/local-news.php?pageID=2292"
}