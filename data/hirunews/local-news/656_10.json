{
       "Source": "hirunews",
       "Timestamp": "Monday, 19 December 2022 - 17:31",
       "Headline": "චීනයෙන් රුපියල් බිලියන 5ක් විටිනා පාසල් නිල ඇඳුම්",
       "News Content": "එළඹෙන 2023 වසරේ මෙරට පාසල් සිසුන් වෙත ලබාදීම සඳහා නිල ඇඳුම් රෙදි තොගයක් පරිත්‍යාග කිරීමට සැලසුම්කර ඇති බව චීන තානාපති කාර්යාලය පවසනවා.\nට්විටර් පණිවුඩයක් නිකුත් කරමින් චීන තානාපති කාර්යාලය මේ බව සඳහන් කර තිබෙනවා.\nමෙම පරිත්‍යාගය හරහා මෙරට වාර්ෂික නිල ඇඳුම් රෙදි අවශ්‍යතාවයෙන් සියයට 70ක ප්‍රමාණයක් සපුරාලීමට හැකි බවද චීන තානාපති කාර්යාලය පවසනවා.\nමෙලෙස පරිත්‍යාග කිරීමට සැලසුම් කර ඇති නිල ඇඳුම් රෙදි තොගයේ වටිනාකම රුපියල් බිලියන 5ක් පමණ වන බවද එම ට්විටර් පණිවුඩයේ සඳහන්.\nමෙම නිල ඇඳුම් රෙදි ඇඳුම් රෙදි තොගයේ පළමු කොටස එළඹෙන ජනවාරි මස 06 වනදා කොළඹ වරාය වෙත ලඟාවීමට නියමිතයි.\nඑම රෙදි කන්ටේනර් 20ක් අසුරා ඇති බවත් එහි රෙදි මීටර් මිලියන 3ක් තිබෙන බවත් වැඩිදුරටත් සඳහන් වනවා.",
       "URL": "https://www.hirunews.lk/323059/චීනයෙන්-රුපියල්-බිලියන-5ක්-විටිනා-පාසල්-නිල-ඇඳුම්",
       "Category": "Local News",
       "Parent URL": "https://www.hirunews.lk/local-news.php?pageID=656"
}