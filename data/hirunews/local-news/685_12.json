{
       "Source": "hirunews",
       "Timestamp": "Tuesday, 06 December 2022 - 9:59",
       "Headline": "ලංකාව මුහුණ දෙන දුෂ්කරතා පිළිබඳ චීනය අවධානයෙන්",
       "News Content": "ශ්‍රී ලංකාව මුහුණ දී ඇති අභියෝගවලට තම රට ඉහළ වැදගත්කමක් ලබාදෙන බව චීන විදේශ අමාත්‍යාංශයේ ප්‍රකාශිකා මා වෝ නිංග් පවසනවා.\nශ්‍රී ලංකාව ඇතුළු රටවල්වල ණය ප්‍රතිව්‍යුහගතකරණය සම්බන්ධයෙන් සාකච්ඡා කිරීම සඳහා මෙම සතියේ දී ජාත්‍යාත්තර මූල්‍ය අරමුදලේ කණ්ඩායමක් චීනය බලා පිටත්ව යාමට නියමිත යි.\nමේ සම්බන්ධයෙන් මාධ්‍යවේදීන් කළ විමසීමකට ප්‍රතිචාර දක්වමින් චීන විදේශ අමාත්‍යාංශයේ ප්‍රකාශිකාවක් සඳහන් කළේ, ශ්‍රී ලංකාවට පවතින දුෂ්කරතා මගහරවා ගැනීමට අදාළ රටවල් සහ ජාත්‍යන්තර මූල්‍ය සංවිධාන චීනය සමඟ ධනාත්මක කාර්යභාරයක් ඉටුකරනු ඇතැ යි තම රට අපේක්ෂා කරන බව යි.\nමේ අතර, ආර්ථිකය ස්ථාවර කිරීමට සහ ජීවනෝපායන් ආරක්ෂා කිරීමට උපකාර කිරීම සඳහා ජාත්‍යන්තර සංවර්ධන සංගමය (IDA) වෙතින් සහනදායී මූල්‍ය පහසුකම් ලබා ගැනීමට ශ්‍රී ලංකාවට ඇති සුදුසුකම් ලෝක බැංකුව විසින් අනුමත කර තිබෙනවා.\nජනාධිපති මාධ්‍ය ඒකකය මේ බව නිවේදනය කරනවා.",
       "URL": "https://www.hirunews.lk/322065/ලංකාව-මුහුණ-දෙන-දුෂ්කරතා-පිළිබඳ-චීනය-අවධානයෙන්",
       "Category": "Local News",
       "Parent URL": "https://www.hirunews.lk/local-news.php?pageID=685"
}