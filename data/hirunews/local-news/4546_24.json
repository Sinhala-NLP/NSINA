{
       "Source": "hirunews",
       "Timestamp": "Wednesday, 26 April 2017 - 8:56",
       "Headline": "වගා ළිඳකට වැටී මව සහ පුතා මරුට (ඡායාරූප)",
       "News Content": "කැකිරාව - මරදන්කඩවල ප්‍රදේ්ශයේ දී වගා ළිඳකට වැටීමෙන් මව සහ පුතා ජීවිතක්ෂයට පත්වී තිබෙනවා.\nඊයේ රාත්‍රී 7.20ට පමණ මෙලෙස මිය ගොස් ඇත්තේ 37 හැවිරිදි මිනුවන්ගොඩ ප්‍රදේශයේ පදිංචි මවක් සහ 6 හැවිරිදි ඇයගේ කුඩා පිරිමි දරුවායි.\nමොවුන් කැකිරාව ප්‍රදේශයට පැමිණ ඇත්තේ අවමංගල්‍ය උත්සවයට සහභාගිවීමට බවයි පොලීසිය සදහන් කළේ.\nඅවමංගල්‍ය පැවති නිවසට යාබද නිවසේ රාත්‍රී ආහාරය ගැනීම සඳහා ගොස් යළි පැමිණෙමින් සිටියදී ඔවුන් මෙම අනාරක්ෂිත වගා ළිඳට වැටී තිබෙනවා.\nවැඩිමහල් පිරිමි දරුවා ළිඳේ තිබු බටයක එල්ලී දිවි ගලවාගෙන ඇති අතර ඔහුගේ කෑ ගැසීමට අනුව පැමිණි පිරිස් විසිනුයි දරුවා ළිඳෙන් ගොඩට ගෙන ඇත්තේ.\nතම මව සහ සොහොයුරා ද ළිඳට වැටුනු බවට එම දරුවා ප්‍රකාශ කිරීමෙන් පසු එහි සිටි පිරිස් කළ සෝදිසියකදී කාන්තාවගේ සහ 5 හැවිරිදි දරුවාගේ සිරුරු සොයාගෙන තිබෙනවා.\nදිවි ගලවාගත් 9 හැවිරිදි පිරිමි දරුවා සඳහන් කළේ රාත්‍රී ආහාරය රැගෙන පැමිණෙන විට තමා සොහොයුරා සහ මව සමගින් ළිඳට වැටුනු බවයි.\nඡායාරූප - අනුරාධපුර ඒ එච් තම්සීර් / එප්පාවල තිසර සෝමරත්න",
       "URL": "https://www.hirunews.lk/159992/වගා-ළිඳකට-වැටී-මව-සහ-පුතා-මරුට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4546"
}