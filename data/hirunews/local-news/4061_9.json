{
       "Source": "hirunews",
       "Timestamp": "Tuesday, 27 February 2018 - 16:40",
       "Headline": "පරාක්‍රම සමුද්‍රයේ වාන් දොරටු විවෘත කෙරේ (ඡායාරූප)",
       "News Content": "පවතින වර්ෂාවත් සමග පොළොන්නරුව පරාක්‍රම සමුද්‍රයේ ජල මට්ටම ඉහළ යාම හේතුවෙන් වාන් දොරටු 4 ක් විවෘත කර තිබෙනවා.\nපොළොන්නරුව කලාප වාරිමාර්ග අධ්‍යක්ෂ කාර්යාලය සඳහන් කර ඇත්තේ එක් වාන් දොරටුවක් අඩිය බැගින් විවෘත කර ඇති බවයි.\nඒ අනුව එක් වාන් දොරටුවකින් තත්පරයට ජලය ඝණ අඩි 560 බැගින් පිට කෙරෙනවා.\nමෙම ජලය මහවැලි ගගට මුදාහැරෙන බැවින් ජලාශයෙන් පහළ ප්‍රදේශයේ මහවැලි ගග පරිහරණය කරන ජනතාව අවධානයෙන් පසුවිය යුතු බවයි පොළොන්නරුව කලාප වාරිමාර්ග කාර්යාලය ප්‍රකාශ කළේ.\nඡායාරූප - පොළොන්නරුව රොෂාන් තුෂාර",
       "URL": "https://www.hirunews.lk/184657/පරාක්‍රම-සමුද්‍රයේ-වාන්-දොරටු-විවෘත-කෙරේ-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4061"
}