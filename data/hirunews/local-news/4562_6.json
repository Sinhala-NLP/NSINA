{
       "Source": "hirunews",
       "Timestamp": "Saturday, 15 April 2017 - 20:23",
       "Headline": "ලෙබනනයේ අනේක දුක්විඳි කාන්තාවක් වසර 15 කට පසු යළි දිවයිනට",
       "News Content": "සිය ආර්ථික ගැටලුවලට විසඳුම් සොයා ගෘහ සේවිකාවක ලෙස විදෙස් ගතව 15 වසරක් දුක්බර අත්දැකීමට මුහුණදුන් හසලක ප්‍රදේශයේ කාන්තාවක් පිළිබඳ අප අනාවරණය කළා.\nලෙබනනයේ ජීවත්වූ ඇය පසුගියදා හිස් අතින් යළි දිවයිනට පැමිණියේ සුන්වූ බලාපොරොත්තු රැසක් පොදිබැඳගෙනයි.\nවසර 15 ක් පුරා ලෙබනනයේ අනේක දුක්විඳි ඉනෝකා උදයංගනී තමන් මුහුණදුන් ඉරණම මෙලෙස අපට හෙළිකළේ පෙබරවාරි මස 12 වැනිදායි.\nඇයට අත්ව තිබූ ඉරණම සම්බන්ධයෙන් හිරු ප්‍රවෘත්ති ඔස්සේ සිදුකළ අනාවරණයෙන් පසු බලධාරීන්ගේ දෑස් විවිර වුණා.\nඒ අනුව, ඉනෝකාගේ ඥාතීන් විදේශ රැකියා අමාත්‍යාංශය වෙත කැඳවා බලධාරීන් ඇයව මෙරටට ගෙන්වා දෙන බවට පොරොන්දුවක් ලබාදුන්නා.\nකෙසේ වෙතත් මුදල් ඉපයීමේ බලාපොරොත්තුවෙන් විදෙස්ගතවූ ඉනෝකා සිය බලාපොරොත්තු සුන්කර ගනිමින් හිස් අතින් පසුගිය 13 වැනිදා වසර 15 කට පසු යළි දිවයිනට පැමිණියා.",
       "URL": "https://www.hirunews.lk/159260/ලෙබනනයේ-අනේක-දුක්විඳි-කාන්තාවක්-වසර-15-කට-පසු-යළි-දිවයිනට",
       "Category": "Local News",
       "Parent URL": "https://www.hirunews.lk/local-news.php?pageID=4562"
}