{
       "Source": "hirunews",
       "Timestamp": "Monday, 22 May 2017 - 7:58",
       "Headline": "ජනපති අද රාත්‍රියේ ඕස්ට්‍රේලියාවට",
       "News Content": "ජනාධිපති මෛත්‍රීපාල සිරිසේන රාජ්‍ය සංචාරයක් සදහා අද රාත්‍රියේ ඕස්ට්‍රේලියාව බලා පිටත්ව යාමට නියමිතයි.\nඕස්ට්‍රේලියානු අග්‍රාමාත්‍ය මැල්කම් ටර්න්බුල්ගේ ආරාධනයකට අනුව මෙම සංචාරය සිදුවන බවයි ජනාධිපති මාධ්‍ය අංශය ප්‍රකාශ කළේ.\nලබන 26 වනදා දක්වා ජනාධිපතිවරයා ඕස්ට්‍රේලියාවේ රැදී සිටින අතර, එම කාලය තුල එරට රජයේ ඉහළ පෙලේ නියෝජිතයන් සමග ද්වීපාර්ශවික සාකච්ඡා රැසක් පැවැත්වීමට නියමිතයි.\nමෙහිදී ආරක්ෂක, ආර්ථික සහ සාමාජිය වශයෙන් වැදගත් වන ද්වීපාර්ශවීය ගිවිසුම් කිහිපයක් අත්සන් තැබීමට ද නියමිත බවද ජනාධිපති මාධ්‍ය අංශය සදහන් කළා.",
       "URL": "https://www.hirunews.lk/161861/ජනපති-අද-රාත්‍රියේ-ඕස්ට්‍රේලියාවට",
       "Category": "Local News",
       "Parent URL": "https://www.hirunews.lk/local-news.php?pageID=4505"
}