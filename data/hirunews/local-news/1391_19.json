{
       "Source": "hirunews",
       "Timestamp": "Friday, 28 January 2022 - 14:40",
       "Headline": "නිමා නොවන ගොවි අඳෝනාව - වන්දිවත් දෙන්න (වීඩියෝ)",
       "News Content": "මහකන්නයේ අස්වැන්න අඩු වන වී වගාවන් සඳහා රුපියල් ලක්ෂයකවත් වන්දි ලබාදිය යුතු බවට වී ගොවීන් පවසනවා.\nමේ අතර වගා හානි සඳහා වී ගොවීන්ට ලබා දෙන බව පැවසූ වන්දිය එළවලු සහ පළතුරු ගොවීන්ට ද ලබා දෙන්නැයි එම ගොවීන් රජයෙන් ඉල්ලා සිටිනවා.\nමෙවර මහ කන්නයේ අස්වැන්න අඩු වන ගොවීන්ට වී කිලෝග්‍රෑමයක් සඳහා රුපියල් 25ක වන්දියක් ලබාදීමට රජය තීරණය කළ අතර ඒ සඳහා රුපියල් මිලියන 40,000ක් පමණ වෙන් කර තිබෙනවා.\nකෙසේවෙතත් එම වන්දිය වී ගොවීන්ට පමණක් නොව තමන්ටත් ලබා දෙන්නැයි රාජාංගණය ප්‍රදේශයේ එළවලු ගොවීන් ඉල්ලා සිටිනවා.\nඔවුන් පෙන්වා දෙන්නේ කාබනික පොහොර යොදා තමන් වගාකළ එළවළුවල අස්වැන්න අඩු වී ඇති බවයි.\nමැදිරිගිරිය - යාය 9 - මහ අඔගස්වැව ප්‍රදේශයේ අක්කර 200ක පමණ මහ කන්නය යටතේ සිදු කළ වී වගාව මේ වනවිට පත්ව ඇති තත්ත්වයයි මේ.\nගොවීන් සිය වගාවන් ගිනි තබා එම ස්ථානයේ විරෝධතාවක් දැක්වූයේ මෙලෙසින්.\nමේ අතර පොහොර අර්බුදය හේතුවෙන් පීඩාවට පත්ව සිටින පොළොන්නරුව කඩවල වැව ගොවි ව්‍යාපාරය යටතේ වගා කටයුතු කළ වී ගොවීන්ගේ කුඹුරු මේ\nවන විට වන අලි තර්ජනයට ගොදුරු වී තිබෙනවා.\nපොළොන්නරුවේම තවත් ගොවීන් පිරිසක් පීඩාවට පත්ව ඇත්තේ දියර පොහොර යෙදීමෙන් පසු කුඹුරුවලට කඩා පනින සුනඛයින් හේතුවෙන්.",
       "URL": "https://www.hirunews.lk/295461/නිමා-නොවන-ගොවි-අඳෝනාව-වන්දිවත්-දෙන්න-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1391"
}