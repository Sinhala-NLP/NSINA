{
       "Source": "hirunews",
       "Timestamp": "Tuesday, 10 October 2017 - 18:01",
       "Headline": "මෙවර ශ්‍රීපාද වන්දනාවේ යන අයට පණිවුඩයක් (ඡායාරූප)",
       "News Content": "මෙවර ශ්‍රීපාද වන්දනාවේ පැමිණෙන විට ආගමාණුකූලවල දුසිරිතෙන් තොරව,  පොලිතීන් භාවිතයෙන් සම්පූර්ණයෙන් වැළකීල පරිසර හිතකාමී අයුරින් ශ්‍රීපාද පුදබිමේ ගෞරවය ආරක්ෂාවන ලෙස වන්දනාවේ යෙදෙන ලෙස ශ්‍රී පාදස්ථානාධිපති, ඌව වෙල්ලස්ස විශ්වවිද්‍යාලයේ කුලපති, සබරගමුව පළාතේ ප්‍රධාන සංඝනායක බෙංගමුවේ ශ්‍රී ධම්මදින්න නායක හිමියෝ පැවසුවා.\nමෙවර ශ්‍රීපාද වන්දනා සමය ආරම්භ කිරීමට ප්‍රථම ශ්‍රීපාද වන්දනාකරුවන්ට පොදු පහසුකම් සැපයීමට අදාළව නුවරඑළිය දිස්ත්‍රික්කයේ රාජ්‍ය නිලධාරීන්, ආරක්ෂක අංශ නිලධාරීන් ඇතුලු වන්දනා සමය හා සම්බන්ධවන සමස්ථ සේවාවන්වල නියෝජිතයන් දැණුම්වත් කිරීම සම්බන්ධයෙන්  අද(10) පෙරවරුවේ නල්ලතන්නිය බහු කාර්ය ගොඩනැඟිල්ලේදී පැවති ශ්‍රීපාද සම්බන්ධීකරණ රැස්වීමේදී විශේෂ අනුශාසනාවක් කරමින් ශ්‍රීපාදස්ථානාධිපති නායක හිමියෝ එසේ සඳහන් කළා.\nනුවරඑළිය අතිරේක දිස්ත්‍රික් ලේකම්වරුන් වන මල්ලිකා අමරසේකර හා පී.ඒ සරච්චන්ද්‍ර යන අයගේ  ප්‍රධානත්වයෙන් පැවැත්වුණු මෙම රැස්වීම අඹගමුව ප්‍රාදේශිය ලේකම් ජී.පී ආර් සුමනසේකර විසින් සංවිධානය කර තිබුනා.\nඑහිදී වැඩිදුරටත් අනුශාසනාව පවත්වමින් ශ්‍රීපාදස්ථානාධිපති බෙංගමුවේ ධම්මදින්න නායක හිමියෝ මෙසේද කියා සිටියා.\n\"ශ්‍රීපාදස්ථානයට පැරණි සටහන්වල ඇත්තේ සමනළ ගල ශ්‍රීපාදස්ථානය ලෙසයි. එංගලන්තයේ ජෝර්ජ් මහ රජතුමා විසින් එවපු සනනසේ සඳහන් වන්නේ සමනළ ගල ශ්‍රීපාද චෛත්‍යස්ථානාධිපති ගාල්ලේ ශ්‍රී මේධංකර හාමුඳුරුවෝ ලෙසයි. 1818.2.6 දී ශ්‍රීපාද නායක හිමියන් ලෙස පත්වූ නායක හිමියන්ට එවපු සන්නසේ එසේ සඳහන් වෙලා තිබෙනවා. එංගලන්තයේ රජ්ජුරුවෝ අපේ ආගමේ නොවුණාට එතුමා ශ්‍රීපාදස්ථානයේ නායක පදවියට භික්ෂූන් වහන්සේ කෙනෙකු පත්කළ ආකාරයයි ඒ.\"\n\" ඊළඟට 1836 දී වික්ටෝරියා රැජිණ විසින් ශ්‍රීපාදස්ථානයේ චෛත්‍යස්ථානාධිපති මහානායක හිමියන් ඉඳුරුවේ සුමංගල කියල අපේ විහාරස්ථානයේ සිටි නායක හිමි නමක් පත්කළ සන්නස තිබෙනවා. එහි හිරි නොබසින අධිරාජ්‍යයේ රජතුමාගේ රාජ මුද්‍රාව යොදා තිබෙනවා. ඒකාලේ වත් ශ්‍රීපාදස්ථානය වෙනත් ආගමක තැනක් හැටියට ඉංග්‍රීසි යුගයේවත් යටත් විජිත කාලේවත් යොදාගෙන නෑ.\"\n\" නමුත් ලංකා මැණීමෙන් පසුව පළාත් බෙදීමේදී සබරගමුවට ඇති ශ්‍රීපාද අඩවියේ මුදුනට දාලා තිබෙන්නේ වෙනත් නමක්. මැණපු මිනින්දෝරු මහත්වරුන්ගේ ඕනෑ එපාකම් අනුව  ර්‍\"ඇඩම්ස්පීක්” කියන නම දාලා තිබෙනවා.  ලංකා මැනීමේ සිතියමේ එසේ යොදා තිබෙනවා.\"\n\" එසේ උනත් අපේ මිනිස්සු ශ්‍රීපාදය කියල වන්දනා නොකර ඇරියේ නෑ. ඉංග්‍රීසි ආණ්ඩුවත් ශ්‍රීපාදය පිළිගත්තා. මිනින්දෝරුවන්ගේ ගූගල් සිතියමේ අර නම තිබෙන නිසා දැන් එය වෙනස් කිරීමට කාලය ඇවිත් ඇති බව මම පත්වුණ කාලේ සිටන් සිතුවා. නුවරඑළිය දිසාපති කාර්යාලයෙන් පළමුවෙන්ම ගෞතම  ශ්‍රීපාදස්ථානය ලෙස සටහන් කිරීම ආරම්භ කළා.\"\n\" ඇමෙරිකාවේ ඇති ගූගල් මධ්‍යස්ථානයෙන් දැන් එය නිදහස් වෙලා තිබෙනවා. ලංකාවේ සංචාරක අමාත්‍යාංශයෙන්  තාම ඇඩම්ස්පීක් කියන නම අයින් වෙලා නෑ. වරහන් ඇතුලේ හෝ ගෞතම ශ්‍රීපාදස්ථානය ලෙස සටහන් කළ යුතුයි. මම බුද්ධ ශාසන අමාත්‍යතුමාට අපේ ආගමික උපදේශක කමිටුවෙන් ලිඛිතව මේ සම්බන්ධව භාර දුන්නා. මේ නම වෙනස්කර  ර්‍\"ගෞතම ශ්‍රීපාදස්ථානය” ලෙස ඇතුළත් කරන ලෙස ඉල්ලිමක් කළා. එය වෙනත් ආගමකට හෝ ජාතියකට අපහාස කිරීමක් ලෙස කරන දෙයක් නොවෙයි”\nමෙහිදී නල්ලතන්නිය -ශ්‍රීපාද මාර්ගයෙන් ශ්‍රීපාදස්ථානය බලා පැමිණෙන ලක්ෂ සංඛ්‍යාත දෙස් විදෙස් වන්දනාකරුවන්ට අවශ්‍ය සෞඛ්‍යල විදුලියල සනීපාරක්ෂාවල ප්‍රවාහනල මහජන ආරක්ෂාව ඇතුලු පොදු පහසුකම් සැපයිම සම්බන්ධව ශ්‍රීපාදස්ථානාධිපති නානායක හිමියන්ගේ උපදෙස් මත අතිරේක දිස්ත්‍රික් ලේකම්වරුන් විසින් අදාළ අංශ වලට අවශ්‍ය උපදෙස් ලබා දිම සිදු කෙරුනා.\nවන්දනාකරුවන් අධික දිනවලදී සිදුවන මාර්ග තදබදයේදී ශ්‍රීපාදස්ථානය බලා ගමන් කිරීමට  මරේ හා ලක්ෂපාන තේ වතුයායන්  හරහා ඇති මාර්ග සංවර්ධනය කිරිමද  මෙහිදී සාකච්ඡාවට බඳුන් වුනා.\nශ්‍රීපාදස්ථානය බලා මත්ද්‍රව්‍ය, මත් වතුරල,දිරා නොයන පොලිතීන් රැගෙන පැමිණෙන වන්දනාකරුවන්  පරීක්ෂා කිරීම සඳහා පෙර වසරවලදී මෙන්ම මෙවරද මාවුස්සාකැලේ පොලිස් මාර්ග බාධකයේදී පරීක්ෂාවට ලක්කර සියලු රථ වාහන සම්බන්ධව සටහන් ලබා ගන්නා බවත්, වන්දනාකරුවන්ගේ ආරක්ෂාව වෙනුවෙන් නල්ලතන්නිය- ශ්‍රීපාද මාර්ගයේ නල්ලතන්නිය පොලිස්ථානයට අමතරව ගඟුලතැන්න, රතු අම්බලම හා ඉදිකටුපාන යන ස්ථානවල පොලිස් මුරපොළවල් වන්දනා සමය තුළ පවත්වගෙන යන බවත් හැටන් කොට්ඨාශ භාර පොලිස් අධිකාරි බුද්ධි උඩුගමසූරිය මෙහිදී පැවසුවා.\nඅනාරක්ෂිත ජලාශ හා දිය පාරවල්වලින් ස්නානය කිරීමෙන් වැළකී සිටින ලෙස හා පරිසර සුරකිමින්ල මත්වතුර පානයල මත් ද්‍රව්‍ය රැගෙන ඒම ඇතුලු නීති විරෝධී ක්‍රියාවන් වලින් මිඳී වන්දනා ගමනක යෙදෙන ලෙස වන්දනාකරුවන්ට අවශ්‍ය උපදෙස් සෞඛ්‍ය අංශයේ නිලධාරීන් සමග එකාබද්ධව පොලීසිය  මෙවරද දැණුම්වත් කිරීමේ වැඩ සටහන් ක්‍රියාත්මක කරන බවත් පොලිස් අධිකාරිවරයා  වැඩිදුරටත් කියා සිටියා.\nපැල්මඩුල්ල ගපල්පොත්තාවෙල ශ්‍රීපාද රජමහා විහාරයේ අවාර සමයේ තැන්පත් කර තිබූ සඳාතුක කරඩුවල ශ්‍රී සුමන සමන් දෙවියන්ගේ රන්මුවා පිළිමය ඇතුලු දේවාභරණ දොරට වැඩීමේ උත්සවය දෙසැම්බර් මස:01 දින සිදු කෙරෙනවා.\nපිරිත් සඡ්ඥායනය ඇතුලු චාරිත්‍රාණුකූල ආගමික වතාවත් වලින් අනතුරුව 02 දා අළුයම් කාලයේ යෙදෙන සුභ නැකත් අනුව ගල්පොත්තාවෙල ශ්‍රීපාද රජමහා විහාරයේ සිට විශේෂ රිය පෙරහැර තුනකින් සමන් දේව ප්‍රථිමාවල සඳාතුක කරඩුව හා දේවාභරණ රැගත් පෙරහැර හැටන්ල රත්නපුර හා බලංගොඩ මාර්ග වලින් පූර්ණ රාජ්‍ය  ගෞරව සහිතව ගමන් ආරම්භ කරන බවත් උඳුවප් පුන් පෝය යෙදෙන 03 දින අළුයම යෙදෙන සුභ නැකත් අනුව සධාතුක කරඩුවල සමන් දේව ප්‍රථිමාව හා දේවාභරණ චාරිත්‍රානුකූල පුද පූජා වලින් අනතුරව ශ්‍රීපාද උඩ මලුවේ තැන්පත් කිරීමෙන් පසුව මෙවර ශ්‍රීපාද වන්දනා සමය ආරම්භ වන බව  ශ්‍රීපාස්ථානාධිපති බෙංගමුවේ ශ්‍රී ධම්මදින්න නායක හිමියෝ  වැඩිදුරටත් පැවසූවා.\nමෙම අවස්ථාවට  නල්ලතන්නිය කලප්පවෘක්ෂ විහාරාධිපති දෙහිපේ නන්ද හිමියන්ද වැඩම කර සිටියා.\nනුවරඑළිය දිස්ත්‍රික් පාර්ලිමේන්තු මන්ත්‍රී කේ.කේ. පියදාස අඹගමුව ප්‍රාදේශිය ලේකම් ආර් ටී ජීගසුමණසේකර, හැටන් කොට්ඨාශ හාර පොලිස් අධිකාර බුද්ධි උඩුගමසූරිය, සහකාර පොලිස් අධිකාරිවරුන් වන රංජිත් දසනායක, සමන් පෙරේරා   හා වන ජීවීල වන සංරක්ෂණල ප්‍රවාහන, සෞඛ්‍ය, මහා මාර්ග, නාගරික සංවර්ධන, අඹගමුව ප්‍රාදේශිය සභාව ඇතුලු රාජ්‍ය ආයතන රැසක් නියෝජනය කරමින් උසස් නිලධාරීන් සහ නල්ලතන්නිය වෙළඳ සංගමයේ නියෝජිතයින් ඇතුලු විශාල පිරිසක් සහභාගී වුනා.\nහැටන් රංජිත් රාජපක්ෂ,මස්කෙළිය ගාමිණී බණ්ඩාර ඉලංගන්තිලක",
       "URL": "https://www.hirunews.lk/173126/මෙවර-ශ්‍රීපාද-වන්දනාවේ-යන-අයට-පණිවුඩයක්-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4279"
}