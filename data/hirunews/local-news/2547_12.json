{
       "Source": "hirunews",
       "Timestamp": "Friday, 31 July 2020 - 16:53",
       "Headline": "ඉන්දියාවේ කොරෝනා ආසාදිතයින් නැවතත් වාර්තාගත ලෙස ඉහළට",
       "News Content": "ඉන්දියාවේ පැය 24 ක් තුළ වැඩිම කොරෝනා ආසාදිතයින් සංඛ්‍යාව අද නැවතත් වාර්තා වූ අතර, 55,000 ඉක්මවූ එම නව ආසාදිතයින් සමඟ ඉන්දියාවේ මුළු ආසාදිතයින් සංඛ්‍යාව දහසය ලක්ෂය ඉක්මනවා.\nඉන්දියාවේ කොරෝනා ආසාදිතයන් පහළොස් ලක්ෂයේ සිට දහසය ලක්ෂය දක්වා ඉහළ යාමට ගත වී ඇත්තේ දින 3 ක් පමණයි.\nඑමෙන්ම, ඊයේ දිනය තුළ ඉන්දියාවෙන් කොරෝනා මරණ 779 ක් වාර්තා වූ අතර, ඒ අනුව ඉන්දියාවේ මුළු කොරෝනා මරණ සංඛ්‍යාව 35,747 දක්වා ඉහළ යනවා.\nකොරෝනා වෛරස් ආසාදිතයන් සංඛ්‍යාව අතුරින් ඇමරිකා එක්සත් ජනපදයට සහ බ්‍රසීලයට පමණක් දෙවැනි වන ඉන්දියාවේ කොරෝනා මරණ සංඛ්‍යාව ලොව 5 වන ඉහළම මරණ සංඛ්‍යාවයි.",
       "URL": "https://www.hirunews.lk/246859/ඉන්දියාවේ-කොරෝනා-ආසාදිතයින්-නැවතත්-වාර්තාගත-ලෙස-ඉහළට",
       "Category": "Local News",
       "Parent URL": "https://www.hirunews.lk/local-news.php?pageID=2547"
}