{
       "Source": "hirunews",
       "Timestamp": "Friday, 04 March 2022 - 10:06",
       "Headline": "ට්‍රැක්ටරයක තලයක් වැදී නාවික හමුදා සෙබළෙකු ජීවිතක්ෂයට",
       "News Content": "තණකොළ කපමින් තිබූ ට්‍රැක්ටරයක තලයක් ගැල වී ගොස් සිදු වූ අනතුරකින් නාවික හමුදා සෙබලෙකු ජීවිතක්ෂයට පත්ව තිබෙනවා.\nමෙම නාවික සෙබළා ඊයේ පූනෑව - වෙඩිතලාව ප්‍රදේශයේ සිට නැවත සිය කඳවුරට පැමිණි විටදී එහි තණකොළ කපමින් තිබූ මෙම ට්‍රැක්ටර් රථයේ තලය ගැලවී ගොස් ඔහුගේ සිරුරේ ගැටීමෙන් මෙම අනතුර සිදුව ඇති බවයි පොලීසිය සඳහන් කළේ.\nසිද්ධියෙන් බරපතළ තුවාල ලැබූ 21 හැවිරිදි නාවික සෙබළා වවුනියාව රෝහලට ඇතුළත් කිරීමේදී ජීවිතක්ෂයට පත්වුණා.\nඔහු පූනෑව නාවික හමුදා කඳවුරට අනුයුක්තව රාජකාරි කළ ආධුනික සෙබළෙකු බවයි පොලිස් මාධ්‍ය ප්‍රකාශක කාර්යාලය සඳහන් කළේ.",
       "URL": "https://www.hirunews.lk/298626/ට්‍රැක්ටරයක-තලයක්-වැදී-නාවික-හමුදා-සෙබළෙකු-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=1319"
}