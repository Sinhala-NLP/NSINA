{
       "Source": "hirunews",
       "Timestamp": "Wednesday, 13 April 2022 - 7:25",
       "Headline": "ගොඩකවෙල අඹු - සැමි ඝාතනය තවමත් අභිරහසක්",
       "News Content": "රත්නපුර - ගොඩකවෙල - පල්ලෙබැද්ද ප්‍රදේශයේදී තියුණු ආයුධයකින් පහර දී අඹු සැමි යුවලක් ඝාතනය කිරීම අභිරහසක් බවට පත්ව ඇති බව පොලිසිය පවසනවා.\nසිද්ධිය සම්බන්ධයෙන් විමර්ශනය කරන උසස් පොලිස් නිලධාරියෙකු සඳහන් කළේ, ඝාතනය සම්බන්ධයෙන් කිසිදු හෝඩුවාවක් මේ වනවිටත් සොයා ගැනීමට නො හැකි වී ඇති බවයි.\nකෙසේ වෙතත්, ඝාතනයට සම්බන්ධ පිරිස් සෙවීම සඳහා විමර්ශන කණ්ඩායම් 03ක් යොදවා ඇති බවද ඔහු සඳහන් කළා.\nමෙම අඹුසැමි යුවල සිය නිවසේ සිටිය දී පෙරේදා රාත්‍රියේ තියුණු ආයුධයකින් පහර දී ඝාතනය කර තිබුණා.\nමෙලෙස මියගියේ වයස අවුරුදු 82 සහ 75 වන වයස්වල පසුවන අඹුසැමි යුවලක්.\nඝාතනයට ලක්වූ අඹු - සැමි යුවළ සතිපොළවල වෙළදාමේ නිරත අය බවයි වාර්තා වන්නේ.\nමොවුන්ගේ පශ්චාත් මරණ පරීක්ෂණය අද සිදු කිරීමට නියමිත යි.",
       "URL": "https://www.hirunews.lk/301856/ගොඩකවෙල-අඹු-සැමි-ඝාතනය-තවමත්-අභිරහසක්",
       "Category": "Local News",
       "Parent URL": "https://www.hirunews.lk/local-news.php?pageID=1233"
}