{
       "Source": "hirunews",
       "Timestamp": "Tuesday, 26 April 2022 - 8:33",
       "Headline": "ණය අර්බුදයෙන් මිදීමේ මඟක් ගැන අයි.එම්.එෆ් වෙතින් දැනුම්වත් කිරීමක්",
       "News Content": "ශ්‍රී ලංකාව මුහුණ දී ඇති ණය අර්බුදයෙන් මිදීම සඳහා තවදුරටත් දැඩි ප්‍රතිපත්ති අනුගමනය කළ යුතු බව ජාත්‍යන්තර මූල්‍ය අරමුදල පවසනවා.\nඑහි ආසියා - පැසිෆික් කලාපයේ වැඩබලන අධ්‍යක්ෂිකා ඈන් මාරි සදහන් කළේ මෙරට ණය අර්බුදය පිළිබදව මුදල් අමාත්‍යවරයා ඇතුළු පිරිසක් සමග පසුගිය දා ඵලදායී සාකච්ඡාවක නිරත වූ බවයි.\nමෙරට බදු ප්‍රතිශතය ඉහළ දැමීම, නිදහස් විදේශ විනිමය ප්‍රතිපත්තියක් අනුගමනය කිරීම සහ මූල්‍ය ප්‍රතිපත්ති දැඩි කිරීම තුලින් ශ්‍රී ලංකාව මුහුණ දී ඇති ණය අර්බුදයෙන් මිදීමට හැකි බව විදෙස් මාධ්‍ය වෙත ඇය ඊයේ ප්‍රකාශ කළා.\nකෙසේ වෙතත්, එම ප්‍රතිපත්ති ක්‍රියාවට නැංවීමේදී උද්ධමන අනුපාතය පිළිබදව සැලකිලිමත් විය යුතු බව ද ඇය අවධාරණය කර තිබෙනවා.\nමෙහි දී ජාත්‍යන්තර මූල්‍ය අරමුදල ලංකාවට ලබාදෙන මූල්‍ය වැඩසටහනේ ප්‍රමාණය සහ එය ලැබීමට ගත වන කාලය පිළිබඳ ද අධ්‍යක්ෂවරියගෙන් විමසා සිටි නමුත් ඇය ඊට නිසි පිළිතුරක් ලබාදී නැහැ.",
       "URL": "https://www.hirunews.lk/302836/ණය-අර්බුදයෙන්-මිදීමේ-මඟක්-ගැන-අයි-එම්-එෆ්-වෙතින්-දැනුම්වත්-කිරීමක්",
       "Category": "Local News",
       "Parent URL": "https://www.hirunews.lk/local-news.php?pageID=1209"
}