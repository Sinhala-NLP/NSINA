{
       "Source": "hirunews",
       "Timestamp": "Wednesday, 22 June 2016 - 18:39",
       "Headline": "පැහැරගත් බව කියන ව්‍යාපාරිකයාගෙන් පොලිසියට පාපොච්ඡාරණයක්",
       "News Content": "වව්නියාව හෙරොව්පතාන ප්‍රදේශයේදී පැහැරගෙන ගිය බව පැවසෙන ව්‍යාපාරිකයා  හමුවී තිබෙනවා.\nපොලිසිය සඳහන් කර ඇත්තේ වව්නියාවේ කැලෑබද ප්‍රදේශයකට අද දහවල් මෙම ව්‍යාපාරිකයා ගෙනැවිත් දමා ඇති බවයි.\nකිසියම් පිරිසක් විසින් තමා පැහැරගෙන ගොස් දීර්ඝව ප්‍රශ්ණ කර අලුයම් කාලයේදී පාලු ස්ථානයකට ගෙනැවිත් දැමු බව මෙම ව්‍යාපාරිකයා පොලිසියට ප්‍රකාශකර තිබෙනවා.\nකෙසේවෙතත් ඔහු පැහැරගෙන යනු ලැබුවේ කවුරුන් විසින් ද යන්න මෙතෙක් අනාවරණ වී නැහැ.\nමෙම ව්‍යාපාරිකයා ඊයේ සවස සිය නිවෙස වෙත යමින් සිටියදී කිසියම් පිරිසක් වෑන් රථයකින් පැමිණ පැහැරගෙන ගිය බවටයි පොලිසියට තොරතුරු ලැබී ඇත්තේ.\nඑම අවස්ථාවේ මහමග ගමන් කරමින් සිටි කාන්තාවක් එම තොරතුරු පොලිසියට ලබාදී ඇතැයි සඳහන්.\nඅප වාර්තාකරු සඳහන් කලේ මෙම ව්‍යාපාරිකයාගේ පියා වව්නියාවේ මුල්ම කෝටිපති ව්‍යාපාරිකයා ද වු බවයි.\nපොලිසිය කල පරීක්ෂණවලදී පැහැරගැනීමට ලක්වු ස්ථානයේ තිබී ව්‍යාපාරිකයාගේ ජංගම දුරකථනය / පාවහන් සහ උපැස් යුවළෙන් කොටසක් හමුවී තිබුනා. වව්නියාව පොලිසියයි සිද්ධිය පිළිබඳ විමර්ශණ මෙහෙයවන්නේ.",
       "URL": "https://www.hirunews.lk/136207/පැහැරගත්-බව-කියන-ව්‍යාපාරිකයාගෙන්-පොලිසියට-පාපොච්ඡාරණයක්",
       "Category": "Local News",
       "Parent URL": "https://www.hirunews.lk/local-news.php?pageID=4995"
}