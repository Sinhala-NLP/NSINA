{
       "Source": "hirunews",
       "Timestamp": "Sunday, 16 April 2023 - 6:11",
       "Headline": "පළාත් සහ දිස්ත්‍රික්ක කිහිපයකට අදත් වැසි",
       "News Content": "අද(16) දිනයේ දී සබරගමුව පළාතේ සහ මහනුවර සහ නුවරඑළිය යන දිස්ත්‍රික්කවලත් තැනින් තැන සවස් කාලයේ දී හෝ රාත්‍රී කාලයේ දී වැසි හෝ ගිගුරුම් සහිත වැසි ඇති වන බව කාලගුණ විද්‍යා දෙපාර්තමේන්තුව නිවේදනය කරනවා.\nඒ අතර එම පළාත්වල ඇතැම් ස්ථාන වලට මි. මී. 50 ට වැඩි තරමක් තද වැසිද ඇති විය හැකි බවයි පවසන්නේ.\nමේ අතර බස්නාහිර, දකුණු, වයඹ, ඌව සහ උතුරු - මැද පළාත්වලත්, මාතලේ දිස්ත්‍රික්කයේත් ස්ථාන ස්වල්පයක සවස් කාලයේ දී හෝ රාත්‍රී කාලයේ දී වැසි හෝ ගිගුරුම් සහිත වැසි ඇති වන බව පවසනවා.\nතවද සෙසු ප්‍රදේශවල ප්‍රධාන වශයෙන් වැසි රහිත කාලගුණික තත්ත්වයක් පවතින බවත් එම නිවේදනයේ සඳහන්.\nගිගුරුම් සහිත වැසි සමග ඇතිවිය හැකි තාවකාලික තද සුළං වලින් සහ අකුණු මඟින් සිදු වන අනතුරු අවම කර ගැනීමට අවශ්‍ය පියවර ගන්නා ලෙස එම දෙපාර්තමේන්තුව ජනතාවගෙන් ඉල්ලා සිටිනු ලබනවා.",
       "URL": "https://www.hirunews.lk/332620/පළාත්-සහ-දිස්ත්‍රික්ක-කිහිපයකට-අදත්-වැසි",
       "Category": "Local News",
       "Parent URL": "https://www.hirunews.lk/local-news.php?pageID=412"
}