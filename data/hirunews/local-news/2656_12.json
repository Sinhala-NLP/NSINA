{
       "Source": "hirunews",
       "Timestamp": "Tuesday, 16 June 2020 - 6:37",
       "Headline": "වතුර මෝටර් සොරකම් කළ සැකකරුවන් හතරදෙනෙක් අත්අඩංගුවට",
       "News Content": "යාපනය,කෝපායි ප්‍රදේශයේ ස්ථාන කිහිපයකින් වතුර මෝටර් සොරකම් කළ සැකකරුවන් හතරදෙනෙකු  අත්අඩංගුවට ගත් බව කෝපායි පොලිසිය පවසනවා.\nපොලිසිය පවසන්නේ වතුර මෝටර් සොරකම් කිරීමක් සම්බන්ධයෙන් ලද පැමිණිල්ලක් විමර්ශනය කිරීමේදී අදාළ සැකකරුවන් අත්අඩංගුවට ගත් බවයි.\nසැකකරුවන් සතුව තිබි විවිධ ස්ථානයන්ගෙන් සොරාගත් වතුර මෝටර් හතරක් සොයාගෙන ඇති අතර, තවත් වතුර මෝටර් කිහිපයක් සැකකරුවන් විකුණා දමා ඇති බවට තොරතුරු අනාවරණය වි තිබෙනවා.\nකෝපායි ප්‍රදේශයේම පදිංචි වයස අවුරුදු 20 ත් 30 ත් අතර වයසේ පසුවන සැකකරුවන් යාපනය මහේස්ත්‍රාත් අධිකරණයට ඉදිරිපත් කිරීමට නියමිතයි.\nසිද්ධිය සම්බන්ධයෙන් කෝපායි පොලිසිය වැඩිදුර පරීක්ෂණ මෙහෙයවනවා.",
       "URL": "https://www.hirunews.lk/243164/වතුර-මෝටර්-සොරකම්-කළ-සැකකරුවන්-හතරදෙනෙක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2656"
}