{
       "Source": "hirunews",
       "Timestamp": "Sunday, 26 March 2023 - 13:07",
       "Headline": "මව ඝාතනය කළ සෙබළ පුතු වසර අටකට පසු අත්අඩංගුවට",
       "News Content": "කැබිතිගොල්ලෑව - අයිතිගෙ වැව ප්‍රදේශයේදී කාන්තාවක් ඝාතනය කිරීමේ සිද්ධියක් සම්බන්ධයෙන් වසර අටකට පසු යුද හමුදා සෙබළෙකු වන ඇයගේ පුත්‍රයා අත්අඩංගුවට ගෙන තිබෙනවා.\n2015 වසරේ ජූනි මස 5 වනදා 50 හැවිරිදි මෙම කාන්තාව නිවස තුළදී ගෙළ සිරකර ඝාතනය කර තිබුණා.\nපසුව පොලිසිය සිද්ධිය සම්බන්ධයෙන් පුළුල් විමර්ශනයක් ක්‍රියාත්මක කළ අතර, එහිදී අනාවරණ වූයේ ඝාතනය සිදුකර ඇත්තේ සෙබළ පුත්‍රයා විසින් බවයි.\nඒ අනුව විශේෂ පොලිස් කණ්ඩායමක් විසින් කටුනායක යුද හමුදා කඳවුරේ සේවය කළ සැකකාර පුත්‍රයා අත්අඩංගුවට ගෙන ඇති බව සඳහන්.",
       "URL": "https://www.hirunews.lk/330957/මව-ඝාතනය-කළ-සෙබළ-පුතු-වසර-අටකට-පසු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=453"
}