{
       "Source": "hirunews",
       "Timestamp": "Sunday, 20 December 2015 - 11:09",
       "Headline": "යතුරුපැදි අනතුරකින් තරුණ ජීවිත දෙකක් අහිමි වෙයි",
       "News Content": "කුරුණෑගල මාස්පොත විහාරස්ථානය අසලදී සිදුවු රිය අනතුරකින් තරුණයන් දෙදෙනෙකු මියගොස් තිබෙනවා.\nඊයේ රාත්‍රී 9 යි 40 ට පමණ අනතුර සිදුව ඇත්තේ කුරුණෑගල දෙස සිට වාරියපොළ දෙසට ධාවනය වු යතුරුපැදියක් ප්‍රතිවිරුද්ධ දිශාවෙන් පැමිණි වෑන් රථයක මුහුණට මුහුණලා ගැටීමෙනුයි.\nඅනතුරින් යතුරුපැදියේ ගමන් කල දෙදෙනා බරපතල තුවාල ලැබු අතර ඔවුන් කුරුණෑගල රෝහලට ඇතුලත් කිරීමෙන් පසු මරණයට පත්ව තිබෙනවා.\n20 හැවිරිදි සහ 30 හැවිරිදි තරුණයන් දෙදෙනා කුරුණෑගල ප්‍රදේශයේම පදිංචිකරුවන් බව සඳහන්.\nමෘත ශරීර සම්බන්ධ පශ්චාත් මරණ පරීක්ෂණ අද පැවැත්වෙනවා.\nවෑන් රථයේ රියදුරා අත්අඩංගුවට ගෙන ඇති අතර ඔහු අද කුරුණෑගල මහේස්ත්‍රාත් හමුවට ඉදිරිපත් කිරීමට නියමිතයි.",
       "URL": "https://www.hirunews.lk/122441/යතුරුපැදි-අනතුරකින්-තරුණ-ජීවිත-දෙකක්-අහිමි-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=5242"
}