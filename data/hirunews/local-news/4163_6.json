{
       "Source": "hirunews",
       "Timestamp": "Thursday, 21 December 2017 - 7:29",
       "Headline": "පොහොට්ටුවෙන් තීන්දුවක්",
       "News Content": "නාමයෝජනා ප්‍රතික්ෂේප වූ පලාත් පාලන ආයතනවලදී ශ්‍රී ලංකා පොදුජන පෙරමුණ කිසිදු පක්ෂයකට සහය ලබා නොදෙන බව එහි සභාපති හිටපු අමාත්‍ය මහාචාර්ය ජී.එල්. පීරිස් ප්‍රකාශ කළා.\nනිදහස් පක්ෂයේ නාමයෝජනා ප්‍රතික්ෂේප වූ දෙහිඅත්තකණ්ඩිය සහ පදියතලාව ප්‍රාදේශීය සභාවලදී ශ්‍රී ලංකා පොදුජන පෙරමුණට සහය දෙන බවට රාජ්‍ය අමාත්‍ය ඩිලාන් පෙරේරා සිදුකළ ප්‍රකාශය සම්බන්ධයෙන් හිරු ප්‍රවෘත්ති අංශය කළ විමසීමකදියි ඔහු මේ බව කියා සිටියේ.\nරාජ්‍ය අමාත්‍ය ඩිලාන් පෙරේරා මෙම අදහස් දැක්වීම සිදුකරනු ලැබුවේ බදුල්ල ප්‍රදේශයේ ඊයේ පැවති ජන හමුවකදියි.\nමහරගම නගර සභාවේ නාම යෝජනා ප්‍රතික්ෂේප වීමට අදාළව මේවන විටත් අධිකරණ ක්‍රියාමාර්ග ගෙන ඇති අතර ඉදිරියේදී ප්‍රතික්ෂේප වු අනෙක් නාම යෝජනා සම්බන්ධයෙන් ද නීතිමය පියවර ගන්නා බවයි ජී එල් පීරිස් කියාසිටියේ.\nඑබැවින් කිසිදු පක්ෂයකට සහය ලබාදීමට ශ්‍රී ලංකා පොදුජන පෙරමුණට අවශ්‍ය නොවන බව ද ඔහු කියාසිටියා.\nපළමු අදියරයේ පළාත්පාලන ආයතන 93 ක් සඳහා පසුගියදා නාමයෝජනා කැඳවූ අවස්ථාවේදී ආයතන 6 ක පොදුජන පෙරමුණේ නාමයෝජනා පත්‍ර ප්‍රතික්ෂේප වුණා.",
       "URL": "https://www.hirunews.lk/178917/පොහොට්ටුවෙන්-තීන්දුවක්",
       "Category": "Local News",
       "Parent URL": "https://www.hirunews.lk/local-news.php?pageID=4163"
}