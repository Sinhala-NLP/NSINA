{
       "Source": "hirunews",
       "Timestamp": "Friday, 15 January 2021 - 22:48",
       "Headline": "ජාත්‍යන්තර මැණික් කුළුණ ඉදිකිරීමට මුල්ගල් තැබේ (වීඩියෝ)",
       "News Content": "මෙරට මැණික් වෙළෙඳාම ජාත්‍යන්තර තලයට ඔසවා තැබීමට ජාත්‍යන්තර මැණික් කුලුනක් ස්ථාපනය කිරීමේ කටයුතු රත්නපුරයේදී ආරම්භ වුණා.\nඒ අනුව එම මැණික් කුලුන සඳහා අද මුල්ගල් තැබුණා.\nමෙරට මැණික් ව්‍යාපාරය ජාත්‍යන්තර තලයට ඔසවා තැබීම සඳහා අග්‍රාමාත්‍ය මහින්ද රාජපක්ෂ'මහතාගේ සංකල්පයක් අනුවයි රත්නපුර දිස්ත්‍රික්කයේ මැණික් කුලුනක් ස්ථාපනය කිරීම සිදුවන්නේ.\nමහින්ද රාජපක්ෂ ජාත්‍යන්තර මැණික් කුලුන ලෙස නම් කර ඇති මහල් 19කින් යුත් මෙම කුලුන ජාත්‍යන්ත කෞතුකාගාරයක්ල මැණික් සායනාගාරයක්, මැණික් ව්‍යාපාරකයින් සඳහා වෙළෙඳ කුටි, හෝටල් සංකීර්ණයක්, ජාත්‍යන්තර බැංකු පද්ධතියක්, හෙලිකොප්ටර් අංගනයක් ඇතුළු අංග සම්පූර්ණ ජාත්‍යන්තර මැණික්\nවෙළෙඳ මධ්‍යස්ථානයකින් සමන්විත වනු ඇති.\nමෙම ව්‍යාපෘතියෙන් අපේක්ෂිත රාජ්‍ය ආදායම ඩොලර් බිලියන 5ක්.\nමුල්ගල් තැබීමේ අවස්ථාවට අග්‍රාමාත්‍ය මහින්ද රාජපක්ෂ මහතා වීඩියෝ තාක්ෂණය ඔස්සේ එක්වුණා.",
       "URL": "https://www.hirunews.lk/259819/ජාත්‍යන්තර-මැණික්-කුළුණ-ඉදිකිරීමට-මුල්ගල්-තැබේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2209"
}