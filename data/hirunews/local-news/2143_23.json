{
       "Source": "hirunews",
       "Timestamp": "Tuesday, 16 February 2021 - 10:14",
       "Headline": "තරුණයෙකුට දිවි අහිමි කළ කොත්මලේ මාරක අනතුර",
       "News Content": "කොත්මලේ - හරංගල මාර්ගයේ රත්මලපිටිය ප්‍රදේශයේ දී ත්‍රිරෝද රථයක් අනතුරට ලක්ව තරුණයෙකු ජීවිතක්ෂයට පත්ව තවත් පුද්ගලයෙක් තුවාල ලබා තිබෙනවා.\nඊයේ (15) පස්වරුවේ මෙම අනතුර සිදුව ඇති අතර අනතුරෙන් ජීවිතක්ෂයට පත්ව ඇත්තේ හරංගල ප්‍රදේශයේ පදිංචිව සිටි 30 හැවිරිදි තරුණයෙක්.\nඅනතුරින් තුවාල ලැබූ අනෙකුත් පුද්ගලයා ප්‍රතිකාර සඳහා නාවලපිටිය රෝහලට ඇතුලත් කර ඇති අතර ත්‍රිරෝද රථයේ සිදුවූ කාර්මික දෝෂයක් අනතුරට හේතු වී ඇති බවට පොලිසිය සිදුකළ මූලික පරීක්ෂණවලදී අනාවරණය වී තිබෙනවා.\nඅනතුර සම්බන්ධයෙන් නාවලපිටිය පොලීසිය වැඩිදුර විමර්ශණ සිදුකරනු ලබනවා.",
       "URL": "https://www.hirunews.lk/262737/තරුණයෙකුට-දිවි-අහිමි-කළ-කොත්මලේ-මාරක-අනතුර",
       "Category": "Local News",
       "Parent URL": "https://www.hirunews.lk/local-news.php?pageID=2143"
}