{
       "Source": "hirunews",
       "Timestamp": "Monday, 20 June 2016 - 10:56",
       "Headline": "කොරියා භාෂා විභාගය ඔන්ලයින් ක්‍රමයට",
       "News Content": "පරිගණක ඔස්සේ ඔන්ලයින් ක්‍රමයට පැවැත්වෙන කොරියානු භාෂා ප්‍රවීණතා විභාගය සඳහා අයදුම්පත් නිකුත් කිරීම අද ආරම්භ වුණා.\nදිවයින පුරා මධ්‍යස්ථාන 15කදී  අද සිට  ලබන 23 දක්වා සිදුකෙරෙන බව විදේශ සේවා නියුක්ති කාර්යාංශය පවසයි.\nස්ථානීය අගයට ලකුණු ලබාදීම සඳහා පරිගණක ආශ්‍රිතව පවත්වන පළමු විභාගය මෙය වෙයි.\nවිභාග අක්‍රමිකතා අවම කිරීම හා නව ලොවට ගැලපෙන ලෙස විභාගය පැවැත්වීම මෙම ක්‍රමය හදුන්වාදීමට අරමුණු වී තිබෙනවා.\nඅනුරාධපුරය, බදුල්ල, මහනුවර, මාතර, රත්නපුර පිහිටි විදේශ සේවා නියුක්ති කාර්යාංශ පළාත් කාර්යාලවලින් හා ගාල්ල, කඩවත, සීදූව, තංගල්ල, කුරුණෑගල, ත්‍රිකුණාමලය, වවුනියාව,යාපනය හා පොළොන්නරුව යන කාර්යාංශයේ පුහුණු ආයතනවලදී අයදුම්පත් නිකුත් කෙරෙනු ඇති.",
       "URL": "https://www.hirunews.lk/135990/කොරියා-භාෂා-විභාගය-ඔන්ලයින්-ක්‍රමයට",
       "Category": "Local News",
       "Parent URL": "https://www.hirunews.lk/local-news.php?pageID=4998"
}