{
       "Source": "hirunews",
       "Timestamp": "Monday, 13 April 2020 - 8:28",
       "Headline": "කොරෝනා වසංගතය සමඟ සටන් වදින සේවාවන්ට Google සමාගම ස්තූතිය පළ කරයි",
       "News Content": "ලොව පුරා කොරෝනා වසංගතයට එරෙහිව සටන් වදින සේවාවලට ස්තූතිය පළ කරමින් ගූගල් සමාගම සිය සෙවුම් යන්ත්‍රයේ මුල් පිටුව වෙනස් කිරීමට කටයුතු කර තිබෙනවා.\nඒ අනුව පසුගිය හයවනදා සිට දිනපතා ඔවුන් විවිධ සේවාවන් වෙනුවෙන් ස්තූතිය පළ කරමින් තම මුල් පිටුව වෙනස් කිරීමට කටයුතු කළ බවයි ගූගල් සමාගම සඳහන් කළේ.\nපසුගිය අප්‍රේල් 06 වනදා මහජන සෞඛ්‍ය සේවකයන් සහ විද්‍යාත්මක පර්යේෂණ සිදුකරන ප්‍රජාව වෙනුවෙනුත් අප්‍රේල් හත්වනදා වෛද්‍ය, හෙද ඇතුලු සෞඛ්‍ය කාර්ය මණ්ඩලය සඳහාත් ස්තූතිය පළ කළ ගූගල් සමාගම අප්‍රේල් අටවනදා හදිසි සේවා කාර්ය මණ්ඩල වෙනුවෙන් තම මුල් පිටුව වෙනස් කිරීමටයි කටයුතු කරනු ලැබුවේ.\nඑමෙන්ම සනීපාරක්ෂක සේවාවන් වෙනුවෙන් අප්‍රේල් 09 වනදා තම මුල් පිටුව වෙන් කළ ගූගල් සමාගම 10 වනදා වෙන් කර තිබුණේ ගොවීන් සහ කෘෂිකර්මාන්තය වෙනුවෙනුයි.\nඅද දිනයේ ගූගල් සමාගම තම මුල් පිටුව වෙළඳසැල් සේවකයන්ට ස්තූතිය පළ කිරීම සඳහා යොදාගෙන තිබෙනවා.",
       "URL": "https://www.hirunews.lk/238520/කොරෝනා-වසංගතය-සමඟ-සටන්-වදින-සේවාවන්ට-google-සමාගම-ස්තූතිය-පළ-කරයි",
       "Category": "Local News",
       "Parent URL": "https://www.hirunews.lk/local-news.php?pageID=2799"
}