{
       "Source": "hirunews",
       "Timestamp": "Thursday, 20 October 2016 - 19:43",
       "Headline": "කල් ඉකුත්වු ශක්ති ජනක පිටි විනාශ කිරීමට අධිකරණ නියෝගයක්",
       "News Content": "නිෂ්පාදිත දින වෙනස් කරමින් කල් ඉකුත් වු ශක්ති ජනක කිරි පිටි නැවත වෙළදපලට එවීමට සුදානම් වු සමාගමක් පිළිබඳ හිරු සී.අයි.ඒ පසුගියදා කළ හෙළිදරව්වත් සමග අදාළ ආයතනය පාරිභෝගික සේවා අධිකාරියේ නිලධාරීන් විසින් වටලනු ලැබුවා.\nමේ පිළිබඳව කළ කරුණු දැක්වීමට අනුව නුගේගොඩ මහේස්ත්‍රාත්වරයා නියෝග කළේ අදාළ කිරිපිටි තොගය රාජසන්තක කර විනාශ කර දමන  ලෙසයි.\nපුද්ගලයන්ගේ ශරීර බර දින 24 ක් තුලදී අඩු කරන බවට මාධ්‍ය හරහා දැන්වීම් පළ කරමින් මෙම කිරි පිටි වර්ගය පිළිබඳව අදාළ සමාගම දැවැන්ත ප්‍රචාරයක් ලබාදී තිබුණා.\nනමුත් හිරු සි.අයි.ඒ වෙත රහසිගත තොරතුරක් ලැබුණේ මෙම කිරි පිටි වර්ගය පසුගිය පෙබරවාරි මාසයෙන් කල් ඉකුත් වි ඇති බවයි.\nඒ අනුව නුගේගොඩ නගරයේ ගබඩාවක් තුළදී හොර හරසේම නිෂ්පාදිත දිනය තිනර් යොදා මකා දමමින් නව නිෂ්පාදිත දිනයක් මෙම කිරිපිටි වර්ගයේ ඇසුරුම් අලවන බවයි අප කළ ගවේෂණයේදී හෙළි වූයේ.\nමෙම ජාවාරම මැඩලීම සදහා අදාළ පරිශ්‍රය වැටලීමට පාරිභෝගික කටයුතු පිළිබඳ අධිකාරිය දැනුවත් කිරීමට අප කටයුතු කළේ ඉන් අනතුරුවයි.\nඅපගේ හෙළිදරව්වත් සමග අධික මිලකට අලෙවි කළ කල් ඉකුත් වූ කිරි පිටි පාරිභෝජනය කළ ජනතාව මෙලෙස අදහස් පළ කළා.",
       "URL": "https://www.hirunews.lk/145703/කල්-ඉකුත්වු-ශක්ති-ජනක-පිටි-විනාශ-කිරීමට-අධිකරණ-නියෝගයක්",
       "Category": "Local News",
       "Parent URL": "https://www.hirunews.lk/local-news.php?pageID=4829"
}