{
       "Source": "hirunews",
       "Timestamp": "Thursday, 07 January 2016 - 7:52",
       "Headline": "නව ආණ්ඩුක්‍රම ව්‍යවස්ථාව ගැන ජනපති පහදයි",
       "News Content": "අප කල්පනා කළ යුත්තේ එක් එක් පුද්ගලයින්ගේ අනාගතය පිළිබඳ නොව මාතෘභූමියේ අනාගතය පමණක් බව ජනාධිපති මෛත්‍රිපාල සිරිසේන පවසනවා.\nදිස්ත්‍රික් සම්බන්ධීකරණ සම සභාපතිවරුන්ට පත්වීම් ලිපි ප්‍රදානය වෙනුවෙන් ඊයේ ජනාධීපති ලේකම් කාර්යාලයේ පැවති උත්සවයකට එක්වෙමිනුයි ජනාධිපතිවරයා මෙම අදහස් පළ කළේ.\nඑහිදී ජනාධිපතිවරයා වැඩිදුරටත් සඳහන් කළේ නව ආණ්ඩුක්‍රම ව්‍යවස්ථාවක් සම්පාදනය කිරීම කිසිසේත් රහසිගතව සිදුකරන කටයුත්තක් නොවන බවයි.",
       "URL": "https://www.hirunews.lk/123517/නව-ආණ්ඩුක්‍රම-ව්‍යවස්ථාව-ගැන-ජනපති-පහදයි",
       "Category": "Local News",
       "Parent URL": "https://www.hirunews.lk/local-news.php?pageID=5219"
}