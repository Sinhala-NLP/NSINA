{
       "Source": "hirunews",
       "Timestamp": "Tuesday, 22 June 2021 - 6:19",
       "Headline": "දිස්ත්‍රික්ක 02ක ග්‍රාම නිලධාරී වසම් 02ක් හුදෙකලා කරයි",
       "News Content": "කොළඹ සහ රත්නපුර දිස්ත්‍රික්කවල ප්‍රදේශ කිහිපයක් අද (22) උදෑසන 6.00 සිට හුදෙකලා කර තිබෙනවා.\nඒ අනුව කොළඹ දිස්ත්‍රික්කයේ කොළොන්නාව පොලිස් බල ප්‍රදේශයේ සේරුපුර ග්‍රාම නිලධාරී වසමේ ශ්‍රී ආනන්දරාම මාවත මෙලෙස හුදෙකලා කර ඇති බවයි යුද හමුදාපති ජෙනරාල් ශවේන්ද්‍ර සිල්වා ප්‍රකාශ කළේ.\nඑමෙන්ම රත්නපුර දිස්ත්‍රික්කයේ ගොඩකවෙල පොලිස් බල ප්‍රදේශයේ කොටවල ග්‍රාම නිලධාරී වසමද හුදෙකලා කර තිබෙනවා.\nමීට අමතරව ගම්පහ දිස්ත්‍රික්කයේ මහබාගේ පොලිස් බල ප්‍රදේශයේ කෙරන්ගපොකුණ ජෝර්ජ් මාවත ග්‍රාම නිලධාරී වසම හුදෙකලා භාවයෙන් ඉවත් කර ඇති බවයි යුද හමුදාපතිවරයා සඳහන් කළේ.",
       "URL": "https://www.hirunews.lk/274969/දිස්ත්‍රික්ක-02ක-ග්‍රාම-නිලධාරී-වසම්-02ක්-හුදෙකලා-කරයි",
       "Category": "Local News",
       "Parent URL": "https://www.hirunews.lk/local-news.php?pageID=1869"
}