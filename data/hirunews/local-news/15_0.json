{
       "Source": "hirunews",
       "Timestamp": "Thursday, 21 September 2023 - 21:03",
       "Headline": "ජනපති රනිල් වික්‍රමසිංහ එක්සත් ජාතීන්ගේ මහා මණ්ඩල සැසිවාරය අමතයි",
       "News Content": "ජනාධිපති රනිල් වික්‍රමසිංහ එක්සත් ජාතීන්ගේ මහා මණ්ඩල සැසිවාරය ශ්‍රී ලංකා වේලාවෙන් අද(21) රාත්‍රියේදී ඇමතීමට නියමිතයි.\nසැසිවාරය මෙරට වේලාවෙන් පස්වරු 6.30 ආරම්භ කෙරුණා.\nඑහිදී රාජ්‍ය නායකයන් සිය දේශන සිදු කිරීමට නියමිත අතර ජනාධිපති රනිල් වික්‍රමසිංහ සමුළුව අමතනු ලබන්නේ න්‍යාය පත්‍රයේ 12 වන ස්ථානයටයි.\nමේ අතර ඇමරිකාවේ නිවියොර්ක් නුවරදී පැවැත්වෙන එක්සත් ජාතීන්ගේ මහා මණ්ඩල සැසිවාරයට සමගාමීව ජනාධිපතිවරයා විදෙස් රටවල නායකයන් මෙන්ම විවිධ සංවිධානවල නියෝජිතයන් රැසක් සමග සාකච්ඡා පවත්වනු ලැබුවා.\nඑසේම මූල්‍ය දුෂ්කරතා ඇති මැදි අදායම් ලබන රටවලට සහය වීම සඳහා විධිමත් සැලැස්මක් අවශ්‍ය බව ජනාධිපති රනිල් වික්‍රමසිංහ සඳහන් කළේ සංවර්ධනය සඳහා මූල්‍යකරණය පිළිබඳව ඉහළපෙළේ සංවාදයක ප්‍රධාන දේශනය සිදු කරමින්.",
       "URL": "https://www.hirunews.lk/349020/ජනපති-රනිල්-වික්‍රමසිංහ-එක්සත්-ජාතීන්ගේ-මහා-මණ්ඩල-සැසිවාරය-අමතයි",
       "Category": "Local News",
       "Parent URL": "https://www.hirunews.lk/local-news.php?pageID=15"
}