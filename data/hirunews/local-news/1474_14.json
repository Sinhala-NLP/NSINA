{
       "Source": "hirunews",
       "Timestamp": "Thursday, 23 December 2021 - 15:52",
       "Headline": "වනජිවි නිලධාරින් පිරිසක් බලංගොඩ ගමක සිර වෙයි",
       "News Content": "වනඅලි ප්‍රහාරයකින් පුද්ගලයකු මිය යාමේ සිද්ධියක් මුල් කර ගනිමින් බලංගොඩ - වැලිගෙපොළ - සඳගිරිය ප්‍රදේශවාසීන් ගම්මානයට පැමිණි වනජීවි නිලධාරීන්ට ඉන් පිට ව යාමට නො හැකි වන සේ මාර්ග අවහිර කරමින් විරෝධතාවයක නිරත වනවා.\nහිරු වාර්තාකරු සඳහන් කළේ, ඒ හේතුවෙන් වනජිවි නිලධාරින් ගම්මානය තුළ සිර වී සිටින බවයි.\nවැලිගෙපොළ - කපුගල ප්‍රධාන මාර්ගය සහ තවත් මාර්ගයක් අවහිර වන අන්දමිනුයි ඔවුන් මෙලෙස විරෝධතාවයේ නිරත වන්නේ.\nඑමෙන්ම, මියගිය පුද්ගලයාගේ දේහය ද ඔවුන් අද පෙරවරුවේ වැලිගෙපොළ - කපුගල ප්‍රධාන මාර්ගයට රැගෙනවිත් තිබුණා.",
       "URL": "https://www.hirunews.lk/291932/වනජිවි-නිලධාරින්-පිරිසක්-බලංගොඩ-ගමක-සිර-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=1474"
}