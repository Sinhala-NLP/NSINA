{
       "Source": "hirunews",
       "Timestamp": "Wednesday, 24 January 2018 - 11:25",
       "Headline": "දුම්රිය වර්ජනය අවසන්",
       "News Content": "දුම්රිය රියදුරන් සහ නියාමකවරුන් ආරම්භ කළ වර්ජනය මේ වනවිට අවසන් කර තිබෙනවා.\nඒ දුම්රිය සාමාන්‍යාධිකාරි එස්.එම් අබේවික්‍රම සමඟ අද (24) පෙරවරුවේ පැවති සාකච්ඡාවකින් අනතුරුවයි.\nතිරිංග දෝෂ සහිත චීන මැදිරි වලින් සමන්විත දුම්රිය ධාවනය කිරීමේදී සිදුවන ගැටලු සම්බන්ධයෙන් සොයා බැලීම සඳහා දුම්රිය ඉංජිනේරුවන්ගෙන් සමන්විත තාක්ෂණික කමිටුවක් පත් කිරීම සහ කොන්ත්‍රාත් පදනම මත සේවය කරන රියදුරන්ගේ සේවා කාලය දීර්ඝ කිරීමට සාමාන්‍යාධිකාරිවරයා පොරොන්දුවීම හේතුවෙන් එම වර්ජනය අවසන් කළ බවයි දුම්රිය එන්ජින් රියදුරු සංගමයේ ලේකම් ඉන්දික දොඩන්ගොඩ හිරු ප්‍රවෘත්ති අංශයට සඳහන් කළේ.\nඉල්ලීම් 04 ක් මුල් කර ගනිමින් ඊයේ මධ්‍යම රාත්‍රියේ සිට දුම්රිය රියදුරන් සහ නියාමකවරුන් මෙම වර්ජනය ආරම්භ කරනු ලැබුවා.",
       "URL": "https://www.hirunews.lk/181881/දුම්රිය-වර්ජනය-අවසන්",
       "Category": "Local News",
       "Parent URL": "https://www.hirunews.lk/local-news.php?pageID=4110"
}