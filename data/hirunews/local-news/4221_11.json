{
       "Source": "hirunews",
       "Timestamp": "Monday, 13 November 2017 - 12:54",
       "Headline": "යාපනයට මිලිමීටර් 500 ඉක්මවූ වැසි",
       "News Content": "පසුගිය දින කිහිපය පුරා මිලිමිටර් 500කට අධික වර්ෂාපතනයක් ලැබීම හේතුවෙන් උතුර පළාතේ යාපනය දිස්ත්‍රික්කයේ 1700ක් පමණ  ජනතාව ආරක්ෂිත ස්ථාන කරා යොමු කර ඇති බව ආපදා කළමණාකරන මධ්‍යස්ථානය පවසනවා.\nනිවේදනයක් නිකුත් කරමින් එම මධ්‍යස්ථානයේ නියෝජ්‍ය අධ්‍යක්ෂ ප්‍රදිප් කොඩිප්පිලි ප්‍රකාශ කළේ් අරාලි සහ අනෙකුත් කළපු ප්‍රදේශවල ජල මට්ටම් ඉහළ ගොස් ඇති බවයි.\nමේ අතර පැවති වැසි හේතුවෙන් මුලතිව් මුහුදේ ජල ප්‍රමාණය අඩි පහකින් පමණ ඉහල යාම නිසා මුලතිව් - වට්ටුවාල් මහා මාර්ගය කැඩීයාමේ තර්ජනයකටත් කලපුවෙන් ඔබ්බෙන් පිහිටි ගම්මානවලට මුහුදු ජලය ගලායාමේ අවදානමක්ද මතුව තිබෙන බව වාර්තා වනවා.\nකෙසේ වෙතත් මුලතිව් මුහුදු වෙරල හාරා ඇලක් සකස් කොට මුහුදේ වැඩි ජලය කළපුව හරහා බැස යාමේ වැඩපිලිවෙලක් බලධාරීන් ඊයේ දියත් කර තිබුණා.",
       "URL": "https://www.hirunews.lk/175913/යාපනයට-මිලිමීටර්-500-ඉක්මවූ-වැසි",
       "Category": "Local News",
       "Parent URL": "https://www.hirunews.lk/local-news.php?pageID=4221"
}