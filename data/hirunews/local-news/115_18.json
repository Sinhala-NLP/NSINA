{
       "Source": "hirunews",
       "Timestamp": "Tuesday, 08 August 2023 - 7:18",
       "Headline": "දියේ ගිලී අවුරුදු 16ක සිසුවෙක් මරුට",
       "News Content": "මහඔය, නේමිගේ වැවේ මසුන් ඇල්ලීම සඳහා ඊයේ (07) දිනයේ ගොස් සිටි පිරිසක් අතරින් ළමයෙකු දියේ ගිලී මියගොස් ඇති බවට මහඔය පොලිස් ස්ථානයට ලද තොරතුරක් මත විමර්ශන ආරම්භ කර තිබෙනවා.\nමෙලෙස මියගොස් ඇත්තේ වයස අවුරුදු 16ක් වූ මහවැල් ගම්මානය, පොල්ලේ බැද්ද ප්‍රදේශයේ පදිංචිකරුවෙක්.\nපොලිසිය පවසන්නේ මෙලෙස මියගිය දරුවා, තවත් කිහිපදෙනෙකු සමඟ ඉහත වැවේ මසුන් ඇල්ලීමට ගොස් ඇති අතර, එක් අයෙකු දියේ ගිලෙමින් සිටිනු දැක මරණකරු විසින් ඔහුව බේරා ගැනීමට උත්සාහ කිරීමේ දී දියේ ගිලී ඇති බවයි.\nමහඔය පොලිසිය සිදුවීම සම්බන්ධයෙන් වැඩිදුර විමර්ශන සිදුකරනු ලබයි.",
       "URL": "https://www.hirunews.lk/344030/දියේ-ගිලී-අවුරුදු-16ක-සිසුවෙක්-මරුට",
       "Category": "Local News",
       "Parent URL": "https://www.hirunews.lk/local-news.php?pageID=115"
}