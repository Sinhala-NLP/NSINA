{
       "Source": "hirunews",
       "Timestamp": "Sunday, 12 June 2022 - 6:49",
       "Headline": "සතොසෙන් මතු වූ ලක්ෂ දෙකහමාර ඉක්ම වූ මත්පැන් තොගය",
       "News Content": "පොසොන් සමයේ වැඩි මිලට අලෙවි කිරීම අරමුණින් කරගනිමින් නීතිවිරෝධීව ගබඩා කර තිබූ රුපියල් ලක්ෂ දෙකහමාරක් පමණ වටිනා මත්පැන් තොගයක් කැකිරාව සතොසෙන් හමු වී තිබෙනවා.\nපොලිසියට ලද තොරතුරකට අනුව සිදු කළ වැටලීමකදී සතොසෙ සේවකයෙකු විසින් මෙම මත්පැන් තොගය ගෙනැවිත්, වෙනම කාමරයක ගබඩා කර තිබී ඇති අතර, එය අනුරාධපුර තැබෑරුම් හල් මේ වනවිටත් වසා දැමීම හේතුවෙන් වැඩි මිලට අලෙවි කිරීමටයි ගෙන ඇත්තේ.\nමෙම මත්පැන් තොගය පැරණි මිලට බිල් යොදා එම ආයතනයේ ඇති මත්පැන් අලෙවි සැලෙන් ඉවත් කර ඇති බවයි සිදු කළ විමර්ශනවලදී හෙළි වී ඇත්තේ.\nසතොසෙන් සොයාගත් මත්පැන් බෝතල් 93 පොලිස් භාරයට ගෙන ඇති අතර අත් අඩංගුවට ගත් සැකකරු 31 හැවිරිදි අයෙක්.\nසැකකරු කැකිරාව දිසා මහේස්ත්‍රාත් අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/306879/සතොසෙන්-මතු-වූ-ලක්ෂ-දෙකහමාර-ඉක්ම-වූ-මත්පැන්-තොගය",
       "Category": "Local News",
       "Parent URL": "https://www.hirunews.lk/local-news.php?pageID=1101"
}