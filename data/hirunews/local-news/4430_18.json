{
       "Source": "hirunews",
       "Timestamp": "Sunday, 09 July 2017 - 16:56",
       "Headline": "යාචකයෙක් තවත් යාචකයෙක් ඝාතනය කරයි",
       "News Content": "මීගමුව මහ වීදියේ දේවස්ථානයක් අසල පදික මාරුවක් මතදී තියුණු ආයුධයකින් පහරදී යාචක පුද්ගලයකු ඝාතනය කර තිබෙනවා.\nපදික මාරුවක් මතදී යාචකයන් දෙදෙනෙකු අතර ඇතිවු බහින්බස් වීමකදීයි මෙම ඝාතනය සිදුව ඇත්තේ.\nඑහිදී එක් යාචකයෙකු විසින් අනෙක් යාචකයාට තියුණු ආයුධයකින් පහරදී ඇති අතර ඔහු බරපතල තත්වයෙන් මීගමුව රෝහලට ඇතුලත් කිරීමෙන් අනතුරුව මියගොස් තිබෙනවා.\nමරණයට පත්ව ඇත්තේ පත්මනාදන් යන අයෙක්.\nපශ්චාත් මරණ පරීක්ෂණය සඳහා මෘත ශරීරය මීගමුව රෝහලේ තැන්පත් කර තිබෙනවා.\nඝාතනය සිදු කළ යාචකයා අත්අඩංගුවට ගෙන ඇති අතර මීගමුව පොලිසියයි විමර්ශණ මෙහෙයවන්නේ.",
       "URL": "https://www.hirunews.lk/165462/යාචකයෙක්-තවත්-ඝාතනය-කරයි",
       "Category": "Local News",
       "Parent URL": "https://www.hirunews.lk/local-news.php?pageID=4430"
}