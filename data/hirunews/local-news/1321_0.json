{
       "Source": "hirunews",
       "Timestamp": "Thursday, 03 March 2022 - 15:30",
       "Headline": "යුක්රේන සහ රුසියානු සංචාරකයන්ගේ වීසා කාලය දීර්ඝ කෙරේ",
       "News Content": "මෙරටට පැමිණ සිටින යුක්රේන සහ රුසියානු ජාතික සංචාරකයන්ගේ වීසා කාලය මාස දෙකක කාලයක් දක්වා දීර්ඝ කර ඇතැයි ආගමන හා විගමන දෙපාර්තමේන්තුව නිවේදනය කරනවා.\nඒ අනුව පසුගිය පෙබරවාරි 21 වන දින වන විට වලංගු සංචාරක වීසා පැවති රුසියානු සහ යුක්රේන ජාතිකයන්ගේ වලංගු වීසා කාලය ගාස්තු අය කිරීමකින් තොරව දීර්ඝ කිරීමටයි පියවර ගෙන ඇත්තේ.\nඑමෙන්ම එම සංචාරකයින්ට නැවත තම රටවල් වෙත ආපසු යාමේදී කිසිදු බාධාවකින් තොරව මෙරට ගුවන් තොටුපලවල්වලින් පිටවීමට අවශ්‍ය පහසුකම් ද සලසා තිබෙනවා.\nරුසියාව සහ යුක්රේනය අතර වර්ධනය වී ඇති දේශපාලන අර්බුදය හේතුවෙන් එම කලාය තුල පනවා ඇති ගුවන් අවකාශ තහනම සහ ගුවන් සේවා ක්‍රියාත්මක නොවීම නිසා රුසියානු සහ යුක්රේන ජාතික සංචාරකයින්ට නැවත සිය රටවල් වෙත ආපසු යාමට නොහැකි තත්වයකුයි උද්ගතව ඇත්තේ.\nමේ හේතුව මතයි එම සංචාරකයින්ගේ වීසා කාලය දීර්ඝ කිරීමට පියවර ගැණුනේ.",
       "URL": "https://www.hirunews.lk/298561/යුක්රේන-සහ-රුසියානු-සංචාරකයන්ගේ-වීසා-කාලය-දීර්ඝ-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=1321"
}