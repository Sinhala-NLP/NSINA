{
       "Source": "hirunews",
       "Timestamp": "Tuesday, 22 August 2023 - 14:18",
       "Headline": "කසල ගොසේ තිබූ ලක්ෂ 15ක රන් ආභරණ අයිතිකරුවන්ට ලබා දුන් නගර සභා සේවකයෝ",
       "News Content": "යාපනය චාවකච්චේරි, මණ්ඩුවිල් ප්‍රදේශයේ කසල ගොඩක තිබූ රුපියල් ලක්ෂ 15 කට ආසන්න පවුම් 8 කට වැඩි රන් ආභරණ තොගයක් නැවත හිමිකරුටම ලබා දීමට චාවකච්චේරි නගරසභා සේවකයින් පිරිසක් විසින් පියවර ගෙන තිබෙනවා.\nමණ්ඩුවිල් ප්‍රදේශයේ පිහිටි නිවසක් ඉදිරිපිට තිබූ කසල ගොඩක් ඊයේ (21) දින ඉවත් කරමින් සිටියදී එහි රෙදිවලින් ඔතන ලද පාර්සලයක් තිබී එය පරික්ෂා කිරීමේදී මෙම රන් ආභරණ නගරසභා සේවකයින්ට හමු වී ඇති බවයි වාර්තා වෙන්නේ.\nපසුව ඒ පිළිබඳව අසල නිවෙස් කිහිපයකට දැනුම් දීමට නගරසභා සේවකයින් පියවර ගත් අතර පසුව අද (22) දින අදාල රත්තරන් වල හිමිකරු පැමිණීමෙන් පසුව ඔහුට රන් ආභරන ලබා දීමට නගරසභා සේවකයින් පිරිස පියවර ගෙන ඇති බවයි අප වාර්තාකරු සඳහන් කර සිටියේ.\nඅදාල රන්ආභරණ මෙලෙස කසල ගොඩට යාමට හේතුව වශයෙන් එහි හිමිකරු පවසා ඇත්තේ යාපනයේ දිස්ත්‍රීක්කයේ ක්‍රියාත්මක සොර කල්ලිවලින් රන් ආභරන ආරක්ෂා කිරීම සඳහා රත්තරන් රෙදි පොදියක බහා නිවසේ මුල්ලක දමා තිබියදී ඥාතියෙකු විසින් එය පරන රෙදි යැයි සිතා කසල ගොඩට විසිකොට ඇති බවයි.\nකෙසේ වෙතත් රන්ආබරණ හිමිකරු විසින් නැවත රණ් ආභරන ලබාදුන් නගරසභා සේවකයින් හට ප්‍රශංශා කොට රන ආභරන රැගෙන යාමට පියවර ගෙන ඇති බවයි වැඩිදුරටත් වාර්තා වෙන්නේ",
       "URL": "https://www.hirunews.lk/345708/කසල-ගොසේ-තිබූ-ලක්ෂ-15ක-රන්-ආභරණ-අයිතිකරුවන්ට-ලබා-දුන්-නගර-සභා-සේවකයෝ",
       "Category": "Local News",
       "Parent URL": "https://www.hirunews.lk/local-news.php?pageID=81"
}