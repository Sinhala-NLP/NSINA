{
       "Source": "hirunews",
       "Timestamp": "Tuesday, 19 December 2017 - 19:37",
       "Headline": "අන්නාසි වගාවක් වෙනුවෙන් කළ වන විනාශය",
       "News Content": "මන්නාරම දිස්ත්‍රික්කයේ වනාන්තරවලට දිගින් දිගටම තර්ජන එල්ලවන බව හිරු සී.අයි.ඒ හරහා අප 2015 වසරේ සිට අනාවරණය කළා.\nයුද්ධයෙන් අවතැන්වූවන් පදිංචිකරන බව පවසමින් විල්පත්තු වනාන්තර පද්ධතියේ පරිවාර වනාන්තර කලාපයවන කල්ආරු රක්ෂිතය සුනුවිසුනු කිරීම එම අනාවරණ අතරින් ප්‍රධානයි.\nඒ සමඟම අප 2015 අප්‍රේල් මස 30 වැනිදා හෙළි කළේ මන්නාරම් දිස්ත්‍රික්කයේ මඩු අභයභූමියට අයත් ප්‍රදේශද නැවත පදිංචි කිරීමේ සළුවටම මුවා වී නීති විරෝධීව අත්පත් කරගෙන ඇති බවයි.\nතත්ත්වය එසේ පවතිද්දී හිරු සී.අයි.ඒ. මඩු ප්‍රදේශයේ නැවත සංචාරයක නිරත වූයේ මෙහි නවතම තත්ත්වය සොයා බැලීම සඳහායි.\nඅන්නාසි වගාවේ සේවකයන් පැවසුවේ මෙම අන්නාසි ව්‍යාපෘතිය ලබන ජනවාරි මාසයේ සිට මාතලේ ප්‍රදේශයට රැගෙන යාමට වන විනාශය සිදුකළ බලධාරීන් මේ වන විට තීරණය කර ඇති බවයි.",
       "URL": "https://www.hirunews.lk/178819/අන්නාසි-වගාවක්-වෙනුවෙන්-කළ-වන-විනාශය",
       "Category": "Local News",
       "Parent URL": "https://www.hirunews.lk/local-news.php?pageID=4165"
}