{
       "Source": "hirunews",
       "Timestamp": "Sunday, 12 November 2017 - 19:08",
       "Headline": "සයිටම් ස්ථාවරය ශ්‍රේෂ්ඨාධිකරණයට දන්වන්නැයි, රජයේ වෛද්‍යවරුන් ජනපතිට ලියයි",
       "News Content": "මාළඹේ පෞද්ගලික වෛද්‍ය විද්‍යාලය සම්බන්ධයෙන් රජයේ ස්ථාවරය ශ්‍රේෂ්ඨාධිකරණය වෙත කඩිනමින් දැනුම් දෙන ලෙස රජයේ වෛද්‍ය නිලධාරීන්ගේ සංගමය ජනාධිපතිවරයා වෙත ලිපියක් යොමු කරමින් ඉල්ලීමක් කරනවා.\nමෙම ලිපිය සම්බන්ධයෙන් හිරු ප්‍රවෘත්ති අංශයට පැහැදිලි කළ එම සංගමයේ ලේකම් වෛද්‍ය හරිත අලුත්ගේ කියා සිටියේ සිය ඉල්ලීම සම්බන්ධයෙන් ජනාධිපතිවරයා අවදානය යොමු කරනු ඇති බවයි.\nමේ අතර, නිවේදනයක් නිකුත් කරමින් අන්තර් විශ්ව විද්‍යාලයීය ශිෂ්‍ය බල මණ්ඩලය පවසන්නේ සයිටම් ගැටළුව සම්බන්ධයෙන් ආණ්ඩුව ලබාදී ඇති එකඟතාවන් කෙරෙහි පූර්ණ විශ්වාසයක් තැබිය නොහැකි බවයි.\nඑම නිසා සයිටම් විරෝධී අරගලය පූර්ණ ජයග්‍රහණයක් දක්වා ගෙන යාම සඳහා මෙතෙක් ගෙන ආ ක්‍රියාමාර්ග වලින් බැහැරව වෙනස් ක්‍රියාමාර්ග වලට අවතීර්ණ වීමට සිදුවන බව ද එම නිවේදනයේ දැක්වෙනවා.",
       "URL": "https://www.hirunews.lk/175859/සයිටම්-ස්ථාවරය-ශ්‍රේෂ්ඨාධිකරණයට-දන්වන්නැයි-රජයේ-වෛද්‍යවරුන්-ජනපතිට-ලියයි",
       "Category": "Local News",
       "Parent URL": "https://www.hirunews.lk/local-news.php?pageID=4222"
}