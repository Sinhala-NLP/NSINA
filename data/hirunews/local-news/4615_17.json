{
       "Source": "hirunews",
       "Timestamp": "Tuesday, 14 March 2017 - 11:28",
       "Headline": "ගාලු පාරේ - මොරගල්ලේ දී යතුරුපැදි අනතුරකින් තරුණයෙක් ජීවිතක්ෂයට",
       "News Content": "ගාල්ල - කොළඹ ප්‍රධාන මාර්ගයේ අලුත්ගම - මොරගල්ල ප්‍රදේශයේ දී යතුරුපැදියක් තාප්පයක ගැටී සිදුවූ අනතුරකින් පුද්ගලයෙකු මිය ගොස් කාන්තාවක් තුවාල ලබා රෝහල් ගත කර තිබෙනවා.\nමෙලෙස මිය ගොස් ඇත්තේ 30 හැවිරිදි කඹුරුපිටිය ප්‍රදේශයේ පදිංචි තරුණයෙක්.\nකඹුරුපිටියේ සිට කොළඹ බලා යතුරුපැදියෙන් පැමිණෙමින් සිටියදී ඔවුන් මෙම අනතුරට මුහුණ දී ඇති අතර, බරපතල තුවාල ලබා කළුතර - නාගොඩ රෝහලේ ප්‍රතිකාර ලබන කාන්තාව මිය ගිය පුද්ගලයාගේ බිරිඳ බවයි පොලීසිය කියා සිටියේ.\nමොවුන් මෑතකදී විවාහ වී ඇති අතර, රෝහලේ ප්‍රතිකාර ලබන කාන්තාවගේ තත්ත්වය තරමක් බරපතල බව නාගොඩ රෝහලේ ප්‍රකාශකයෙකු කියා සිටියා.",
       "URL": "https://www.hirunews.lk/156820/ගාලු-පාරේ-මොරගල්ලේ-දී-යතුරුපැදි-අනතුරකින්-තරුණයෙක්-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=4615"
}