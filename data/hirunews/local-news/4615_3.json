{
       "Source": "hirunews",
       "Timestamp": "Tuesday, 14 March 2017 - 14:21",
       "Headline": "මුහුදු කොල්ලකරුවන් පැහැර ගත් ශ්‍රී ලංකා ධජය සහිත නෞකාව සොයා යුරෝපා සංගමයෙන් මෙහෙයුමක්",
       "News Content": "සෝමාලි මුහුදු කොල්ලකරුවන් විසින් යාත්‍රිකයන් 8 දෙනෙකු සමඟ පැහැර ගනු ලැබූ ශ්‍රී ලංකාවේ ධජය සහිත ඩුබායි ඉන්ධන නෞකාව සොයා මෙහෙයුමක් දියත් කර ඇති බව යුරෝපා සංගමයේ නාවික බලකාය ප්‍රකාශ කළා.\nසෝමාලි මුහුදේ සහ ඉන්දීය සාගරයේ මුහුදු කොල්ලකෑම් වැළැක්වීම සඳහා යුරෝපා සංගම් නාවික බලකාය ක්‍රියාත්මකයි.\nඑහි ප්‍රකාශකයෙකු සදහන් කළේ ඊයේ සන්ධ්‍යාවේ ඒරිස් 13 නමැති මෙම නෞකාව පැහැර ගත් බවට තොරතුරු ලැබුණු බවයි.\nඒ අනුව අද උදෑසනම එම නෞකාව පැවති මානයට ගුවන් යානයක් පිටත් කර යැවූ බවත් ඉන්දීය සාගරයේ යුරෝපා නාවික බලකාය සඳහන් කරනවා.\nමෙම නෞකාව ආපදා සංඥා නිකුත් කර අතුරුදන් වූ බව මුහුදු කොල්ල වැළැක්වීම සඳහා වූ සහන සංවිධානය ද තහවුරු කළා.",
       "URL": "https://www.hirunews.lk/156838/මුහුදු-කොල්ලකරුවන්-පැහැර-ගත්-ශ්‍රී-ලංකා-ධජය-සහිත-නෞකාව-සොයා-යුරෝපා-සංගමයෙන්-මෙහෙයුමක්",
       "Category": "Local News",
       "Parent URL": "https://www.hirunews.lk/local-news.php?pageID=4615"
}