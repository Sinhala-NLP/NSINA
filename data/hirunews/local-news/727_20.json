{
       "Source": "hirunews",
       "Timestamp": "Thursday, 17 November 2022 - 16:28",
       "Headline": "ඉරානයේ වරාය 06ක රැකියා අවස්ථා සඳහා ශ්‍රී ලාංකිකයන්ට අවස්ථාව",
       "News Content": "ඉරානයේ ප්‍රධාන වරාය 06ක රැකියා අවස්ථා සඳහා ශ්‍රී ලාංකිකයන් යොමුකිරීම පිළිබඳ සාකච්ඡා කරන බව ඉරානයේ ශ්‍රී ලංකා තානපති විශ්වනාත් අපොන්සු ප්‍රකාශ කරනවා.\nවරාය, නාවික සහ ගුවන්සේවා අමාත්‍ය නිමල් සිරිපාල ද සිල්වා සමඟ අද (17) පැවති සාකච්ඡාවක දී ඔහු සඳහන් කර ඇත්තේ, ටෙහෙරාන් සහ කොළඹ අතර සෘජු ගුවන්සේවා ආරම්භ කිරීම පිළිබඳ අවධානය යොමුවී ඇති බවයි.\nඑසේම ඉරාන සංචාරකයන් වැඩි වශයෙන් ශ්‍රී ලංකාවට එවීම පිළිබඳ සංචාරක කර්මාන්තයේ නියැලී සිටින පිරිස සමඟ සාකච්ඡා කරන බව ඔහු ප්‍රකාශ කර තිබෙනවා.",
       "URL": "https://www.hirunews.lk/320627/ඉරානයේ-වරාය-06ක-රැකියා-අවස්ථා-සඳහා-ශ්‍රී-ලාංකිකයන්ට-අවස්ථාව",
       "Category": "Local News",
       "Parent URL": "https://www.hirunews.lk/local-news.php?pageID=727"
}