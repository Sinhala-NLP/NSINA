{
       "Source": "hirunews",
       "Timestamp": "Thursday, 16 June 2016 - 17:18",
       "Headline": "උතුරු නැගෙනහිර පුරාවිද්‍යා සංරක්ෂණයට නෙදර්ලන්තයේ සහාය",
       "News Content": "උතුරු නැගෙනහිර ප්‍රදේශවල පුරාවිද්‍යා සංරක්ෂණ කටයුතුවලට තාක්ෂණික සහය ලබාදීමට නෙදර්ලන්ත රජය තීරණය කර තිබෙනවා.\nඒ අනුව, දැනට පුරාවිද්‍යා දෙපාර්තමේන්තුව මගින් උතුරු නැගෙනහිර ප්‍රදේශයේ සිදුකරන පුරාවිද්‍යා සංරක්ෂණ කටයුතුවලට අදාළ සහය ලබාදීමට නියමිතව ඇති බව සදහන්.\nමේ සම්බන්ධයෙන් සාකච්ඡාවක් අධ්‍යාපන අමාත්‍ය අකිල විරාජ් කාරියවසම්  සහ  නෙදර්ලන්ත තානාපතිනි චෝන් ඩෝන්වර්ඩ් අතර අද දිනයේ පැවැත්වූ බවයි අධ්‍යාපන අමාත්‍යාංශය නිවේදනයක් නිකුත් කරමින් පවසන්නේ.\nමේ වනවිටත් ශ්‍රී ලංකාවේ ප්‍රදේශ රැසක සිදුකරන පුරාවිද්‍යා සංරක්ෂණ කටයුතු සදහා නෙදර්ලන්ත රජය සිය සහාය ලබාදී තිබෙනවා.",
       "URL": "https://www.hirunews.lk/135746/උතුරු-නැගෙනහිර-පුරාවිද්‍යා-සංරක්ෂණයට-නෙදර්ලන්තයේ-සහාය",
       "Category": "Local News",
       "Parent URL": "https://www.hirunews.lk/local-news.php?pageID=5003"
}