{
       "Source": "hirunews",
       "Timestamp": "Tuesday, 11 July 2017 - 19:47",
       "Headline": "ව්‍යවස්ථා සම්පාදන ක්‍රියාවලිය සම්පූර්ණයෙන් අතහැර දැමිය යුතුයි - ජාතික සංවිධාන එකමුතුව",
       "News Content": "ව්‍යවස්ථා සම්පාදන ක්‍රියාවලිය සම්පූර්ණයෙන් අතහැර දැමිය යුතු බව ජාතික සංවිධාන එකමුතුව පවසනවා.\nඑම එකමුතුව කොළඹ අද කැදවා තිබු මාධ්‍ය සාකච්ජාවට එක්වෙමින් පුජ්‍ය ආචාර්ය මැදගොඩ අභයතිස්ස හිමියන් මෙලෙස අදහස් ප්‍රකාශ කළා.\n‘‘ යකාට පවුඩර් දැම්මාටල යකා කොණ්ඩය පීරුවාට යකා යකාමයි. ඒ නිසා ව්‍යවස්ථාව ඇතුළෙ තියෙන වචන වෙනස් කරගෙන නෙමෙයි මේක අපිට විසඳගන්න වෙන්නේ. මේ ව්‍යවස්ථා ක්‍රියාවලිය අත්හැර දමන්නයි මහා සංඝ රත්නය යෝජනා කරලා තියෙන්නේ. NGO කුක්කෝ සඳහන් කරනවා මහනායක ස්වාමීන්වහන්සේ කියන්නේ කවුද? අස්ගිරිය කියන්නේ කවුද?  අස්ගිරිය, මල්වත්ත කියනනේ සිරිකොත ඩාලි රෝඩ් එක නෙමෙයි. සියලු සංඝ සභාවන් එකතු වෙලා කරන ප්‍රකාශයන් ඒ විදිහට සැහැල්ලුකොට සලකන්න පුළුවන් කමක් නැහැ ’’\nජාතික සංවිධාන එකමුතුවේ කැදවුම්කරු ගුණදාස අමරසේකර එහිදි අදහස් දක්වමින්\n‘‘ත්‍රෛනිකායික නායක ස්වාමීන්වහන්සේලා මේ ව්‍යවස්ථාව පිළිබඳව යථාර්ථය අවබෝධ කරගෙන තිබෙනවා. අන්තර්ජාතික ප්‍රජාවත්, ඉන්දියාව ප්‍රධාන සතුරු බලවේගත්, සියලු දෙනාගේ එකම අරමුණ ව්‍යවස්ථාවෙන් මේ රට බෙදා වෙන්කිරීම. සියලු දෙනාටම වගකීමක් තියෙනවා මේ නායකයන් වහන්සේලා කියපු දේ අහලා මේ කටයුතු නවත්වන්න. එහෙම කරන්නේ නැතුව අපිට පේනවා ආණ්ඩුවත්, ආණ්ඩුව වටේ ඉන්න NGO කුක්කොත්, ඩොලර්වලින් යැපෙන බත් බැලයොත් කට කැඩිච්ච කතා කියනවා. ජනාධිපතිතුමාටත් හොඳ නැහැ මේ වගේ බත් බැලයෝ යොදවලා නායක ස්වාමීන් වහන්සේට අගෞරව කිරීම. ’’ යනුවෙන් ප්‍රකාශ කළා.",
       "URL": "https://www.hirunews.lk/165644/ව්‍යවස්ථා-සම්පාදන-ක්‍රියාවලිය-සම්පූර්ණයෙන්-අතහැර-දැමිය-යුතුයි-ජාතික-සංවිධාන-එකමුතුව",
       "Category": "Local News",
       "Parent URL": "https://www.hirunews.lk/local-news.php?pageID=4426"
}