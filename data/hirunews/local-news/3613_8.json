{
       "Source": "hirunews",
       "Timestamp": "Sunday, 09 December 2018 - 12:32",
       "Headline": "ශ්‍රී ලංකා ගුවන් ගමන් බලපත්‍රය ගෝලීය දර්ශකයේ ඉහළට",
       "News Content": "මෙරට ගමන් බලත්‍ර සඳහා ලබාදෙන ගෝලීය වර්ගීකරණය ඉහළ නංවා තිබෙනවා.\nපසුගිය වසරට වඩා ස්ථාන 9 කින් එය ඉදිරියට පැමිණීම විශේෂත්වයක්.\nදැන් ඊට හිමිව ඇත්තේ ගෝලීය වර්ගීකරණය යටතේ 84 වන ස්ථානයයි.\nවීසා නොමැතිව රටවල් වෙත ගමන් කිරීමට ඇති හැකියාව සහ පැමිණීමට ඇති හැකියාව සහ අදාළ රටේ මානව සංවර්ධන දර්ශකය මෙම වර්ගීකරණය සඳහා උපයෝගී කරගැනෙනවා.\nදැනට ශ්‍රී ලංකා ගමන් බලපත්‍රය යටතේ රටවල් 16 කට වීසා නොමැතිව ගමන් කළ හැකි අතර, මෙරටට පැමිණ වීසා ලබාගත හැකි රටවල් සංඛ්‍යාව 29 ක්.\nකෙසේ නමුත් ලොව රටවල් 153 ක් සඳහා මෙරට ගමන් බලපත්‍රය යටතේ තවදුරටත් වීසා බලපත් ලබාගත යුතු වනවා.\nගෝලීය දර්ශකයේ අංක එකේ ගමන් බලපත්‍රය ලෙස නම් කර ඇත්තේ එක්සත් අරාබි එමීර් රාජ්‍යයේ ගමන් බලපත්‍රයයි. සිංගප්පූරුවට එහි දෙවන තැනත් ජර්මනියට තුන්වන ස්ථානයත් හිමිවී තිබෙනවා.",
       "URL": "https://www.hirunews.lk/205791/ශ්‍රී-ලංකා-ගුවන්-ගමන්-බලපත්‍රය-ගෝලීය-දර්ශකයේ-ඉහළට",
       "Category": "Local News",
       "Parent URL": "https://www.hirunews.lk/local-news.php?pageID=3613"
}