{
       "Source": "hirunews",
       "Timestamp": "Friday, 16 April 2021 - 8:08",
       "Headline": "පොල් වගාකරුවන්ගෙන් සහතිකයක්",
       "News Content": "මෙරට පොල් වගාව පිළිබඳ නිසි අවධානයක් යොමුකොට ඊට අදාළ පහසුකම් ලබාදීමට රජය කටයුතු කරන්නේ නම්, පිළිකා කාරක අඩංගු පොල්තෙල් ආනයනය සිදුකිරීමට අවශ්‍ය නොවන බව පොල් වගාකරුවන්ගේ සංගමය පවසනවා.\nඑම සංගමය පෙන්වා දෙන්නේ වාර්ෂිකව පොල්තෙල් මෙටි්‍රක් ටොන් 90,000 ක් පමණ පාරිභෝජනය සඳහා අවශ්‍ය වන බවයි.\nමේ වනවිටත් ඉන් මෙටි්‍රක් ටොන් 40,000 ත් 60,000 ත් අතර ප්‍රමාණයක මෙරට තුල නිෂ්පාදනය කෙරෙන අතර, එය තවදුරටත් වර්ධනය කිරීම සඳහා රජය මැදිහත් වී ක්‍රියා කළ යුතු බවටයි පොල් වගාකරුවන්ගේ සංගමයේ සභාපති ජයන්ත සමරකෝන් හිරු ප්‍රවෘත්ති අංශයට සඳහන් කළේ.",
       "URL": "https://www.hirunews.lk/268569/පොල්-වගාකරුවන්ගෙන්-සහතිකයක්",
       "Category": "Local News",
       "Parent URL": "https://www.hirunews.lk/local-news.php?pageID=2017"
}