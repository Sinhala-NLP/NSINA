{
       "Source": "hirunews",
       "Timestamp": "Tuesday, 30 January 2018 - 7:30",
       "Headline": "වෛද්‍ය වර්ජනය උදෑසන 8 ට",
       "News Content": "සයිටම් අර්බුදයට විසඳුම් ලබාදීම ඇතුළු ඉල්ලීම් 10ක් මුල් කර ගනිමින් රජයේ වෛද්‍ය නිලධාරීන්ගේ සංගමය අද (30) දීප ව්‍යාප්ත එක්දින දින වැඩ වර්ජනයකට එළඹෙනවා.\nඒ අනුව අද උදෑසන 8 සිට අදාළ වර්ජනය ක්‍රියාත්මක කරන බවයි රජයේ වෛද්‍ය නිලධාරීන්ගේ සංගමයේ සහකාර ලේකම් වෛද්‍ය නලින්ද හේරත් හිරු ප්‍රවෘත්ති අංශයට සඳහන් කළේ.\nමේ අතර, ජාතික ජල සම්පාදන හා ජලාපවහන මණ්ඩලයේ බස්නාහිර පළාත් සේවකයින් අද උදෑසන 9 සිට පැය 4ක සංකේත වර්ජනයක නිරත වනවා.\nඒ අනුව එම කාලය තුළ ජල බිල්පත් ගෙවීම ආදී සියලුම සේවා අඩපණ වන බවයි වෘත්තීය සමිති සන්ධානයේ කැදවුම්කරු, ඉංජිනේරු උපාලි රත්නායක සඳහන් කළේ.",
       "URL": "https://www.hirunews.lk/182371/වෛද්‍ය-වර්ජනය-උදෑසන-8-ට",
       "Category": "Local News",
       "Parent URL": "https://www.hirunews.lk/local-news.php?pageID=4102"
}