{
       "Source": "hirunews",
       "Timestamp": "Friday, 17 February 2023 - 9:37",
       "Headline": "ඇහැලියගොඩ පොලිස් වසමේ දී මනුෂ්‍ය ඝාතනයක් (වීඩියෝ)",
       "News Content": "ඇහැලියගොඩ පොලිස් වසමේ තලාවිටිය වත්ත ප්‍රදේශයේ දී තියුණු ආයුධයකින් පහර දී සිදු වුණු මනුෂ්‍ය ඝාතනයක් පිළිබඳ වාර්තා වනවා.\nතුවාල ලැබූ පුද්ගලයා අවිස්සාවේල්ල රෝහලට ඇථුළු කිරීමෙන් පසු ව මිය ගිය බව යි පොලිසිය පවසන්නේ.\nමරණකරු වයස අවුරුදු 25ක අලුත්කෑල්ල, ඇහැලියගොඩ ප්‍රදේශයේ පදිංචිකරුවෙක්.\nමුදල් ආරවුලක් මත ඇති වූ බහින්බස් වීමක් දුර දිග යාම හේතුවෙන් මෙම ඝාතනය සිදු වී ඇති බව වාර්තා වනවා.\nඝාතනයට සම්බන්ධ සැකකරු අත් අඩංගුවට ගැනීම සඳහා ඇහැලියගොඩ පොලිසිය පරීක්ෂණ මෙහෙයවන බව සඳහන්.\nමේ අතර, ඊයේ (16) මිනුවන්ගොඩ පොලිස් වසමේ බොරගොඩවත්ත, රුවන් මාවත හන්දියේ දී ද මනුෂ්‍ය ඝාතනයක් පිළිබඳ වාර්තා වනවා.\nමරණකරු වයස අවුරුදු 30ක පීල්ලවත්ත, ආඬිඅම්බලම ප්‍රදේශයේ පදිංචිකරුවෙක් බව සඳහන්.\nමරණකරු බොරගොඩවත්ත, රුවන් මාවත හන්දිය අසලින් යතුරු පැදියක ගමන් කරද්දි සැඟ ව සිටි පුද්ගලයකු විසින් මෙම වෙඩි තැබීම සිදු කර පළා ගොස් ඇති බව යි පොලිසිය වාර්තා කරන්නේ.\nසැකකරු අත් අඩංගුවට ගැනීම සඳහා මිනුවන්ගොඩ පොලිසිය වැඩිදුර පරීක්ෂණ මෙහෙයවනු ඇති.",
       "URL": "https://www.hirunews.lk/327608/ඇහැලියගොඩ-පොලිස්-වසමේ-දී-මනුෂ්‍ය-ඝාතනයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=530"
}