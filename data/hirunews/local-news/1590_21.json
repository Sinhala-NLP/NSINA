{
       "Source": "hirunews",
       "Timestamp": "Monday, 01 November 2021 - 22:37",
       "Headline": "රුහුණු කතරගම මහා දේවාලයේ පවුම් 38ක රන් තැටියක් අතුරුදහන්",
       "News Content": "ඓතිහාසික රුහුණු කතරගම මහා දේවාලය සතුව තිබූ පවුම් 38ක රන් තැටියක් සොරාගෙන ගොස් ඇතැයි වාර්තා වෙනවා.\nමේ සම්බන්ධයෙන් විශේෂ පරීක්ෂණයක් ආරම්භ කිරීම සඳහා අපරාධ කොට්ඨාසයේ විශේෂ පොලිස් කණ්ඩායමක් කතරගමට ගොස් ඇතැයි උසස් පොලිස් නිලධාරියෙක් සදහන් කළා.\nපවුම් 38ක් පමණ බර මෙම රන්තැටිය බැතිමතකු 2019 වසරේ පූජා කරන ලද්දක් බවයි වාර්තා වන්නේ.\nමීට සති දෙකකට පමණ ඉහතදී මෙම රන්තැටිය සොරා ගැනීම සම්බන්ධයෙන් පැමිණිල්ලක් පොලිසිය වෙත ලැබී තිබෙනවා.\nපොලිස්පති සි.ඩි.වික්‍රමරත්න මහතාගේ උපදෙස් මත කොළඹ අපරාධ කොට්ඨාසයේ විශේෂ පොලිස් කණ්ඩායමක් ඒ සම්බන්ධයෙන් විමර්ශන පවත්වනවා.",
       "URL": "https://www.hirunews.lk/286733/රුහුණු-කතරගම-මහා-දේවාලයේ-පවුම්-38ක-රන්-තැටියක්-අතුරුදහන්",
       "Category": "Local News",
       "Parent URL": "https://www.hirunews.lk/local-news.php?pageID=1590"
}