{
       "Source": "hirunews",
       "Timestamp": "Sunday, 16 April 2023 - 19:00",
       "Headline": "කාර්මික දෝෂයට ලක් වූ ශ්‍රී ලන්කන් ගුවන් යානය හෙට යළිත් දිවයිනට",
       "News Content": "ඔස්ට්‍රෙලියාවේ මෙල්බර්න් නුවර දී කාර්මික දෝෂයකට ලක් වූ ශ්‍රී ලන්කන් ගුවන් සමාගමට අයත් ගුවන් යානය හෙට (17) දිනයේ උදෑසන වනවිට කටුනායක බණ්ඩාරනායක ජාත්‍යන්තර ගුවන් තොටුපළ වෙත ළඟා වීමට නියමිත බව ශ්‍රී ලන්කන් ගුවන් සේවයේ ආයතනික සන්නිවේදන අංශයේ ප්‍රධානී දීපාල් පෙරේරා පවසනවා.\nඅප ගුවන්තොටුපළ වාර්තාකරු පැවසුවේ අදාළ යානය ඊයේ (15) රාත්‍රියේ දී කටුනායක ගුවන්තොටුපළින් මෙල්බර්න් බලා පියාසර කළ බවයි.\nඑම යානයේ ඉංජිනේරුවරුන් සයදෙනා මේ වනවිට අදාළ ගුවන් යානය යථා තත්ත්වයට පත් කර ඇති බවත් වාර්තා වනවා.\nඒ අනුව ශ්‍රී ලන්කන් ගුවන් සේවයේ යූ.එල්.- 605 දරන මෙම ගුවන් යානය හෙට අලුයම 12.30 ට එරටින් පිටත්වන අතර ශ්‍රී ලංකාවට පැමිණීමට නියමිතව ඇත්තේ උදෑසන 9.30ටයි.\nඒ ශ්‍රී ලාංකික ගුවන් මගීන් 300ක් ද රැගෙනයි.",
       "URL": "https://www.hirunews.lk/332692/කාර්මික-දෝෂයට-ලක්-වූ-ශ්‍රී-ලන්කන්-ගුවන්-යානය-හෙට-යළිත්-දිවයිනට",
       "Category": "Local News",
       "Parent URL": "https://www.hirunews.lk/local-news.php?pageID=410"
}