{
       "Source": "hirunews",
       "Timestamp": "Thursday, 01 April 2021 - 20:05",
       "Headline": "එරික් පෙරේරා ගේ ස්ථාන මාරුව ගැන අරුන්දිකගෙන් පැහැදිලි කිරීමක් (වීඩියෝ)",
       "News Content": "වෙන්නප්පුව ප්‍රදේශය භාරව සිටි සහකාර පෙලිස් අධිකාරි එරික් පෙරේරා ගේ ස්ථාන මාරුව සම්බන්ධයෙන් තමන්ට එල්ල වන චෝදනා ප්‍රතික්ෂේප කරන බව රාජ්‍ය අමාත්‍ය අරුන්දික ප්‍රනාන්දු පවසනවා.\nකොළඹදි අද ප්‍රවෘත්ති සාකච්ඡාවක් කැඳවමින් අමාත්‍යවරයා සඳහන් කළේ, තමන් අදාළ සහකාර පොලිස් අධිකාරීවරයාගේ වැරදි ක්‍රියා කලාපයන් සම්බන්ධයෙන් පරික්ෂණයක් සිදුකර ස්ථාන මාරුවීමක් ලබාදෙන ලෙස පමණක් ඉල්ලා සිටි බවයි.\nවෙන්නප්පුව ප්‍රදේශය භාරව සිටි සහකාර පොලිස් අධිකාරී එරික් පෙරේරා මහතා ස්ථන මාරු කිරිම,සම්බන්ධයෙන් මේ වනවිට සමාජයේ දැඩි කතාබහක් මතුව තිබෙනවා.\nඒ රාජ්‍ය අමාත්‍ය අරුන්දික ප්‍රනාන්දු මහතා මහජන ආරක්ෂාව පිළිබඳ අමාත්‍ය විශ්‍රාමික රියර් අද්මිරාල් සරත් වීරසේකර මහතාට යොමු කළ බව කියැවෙන ලිපියක් සමාජ මාධ්‍යයේ සංසරණයවීමත් සමඟින්.\n2020 වසරේ දෙසැම්බර් මස 03 වැනි දින යොමු කර ඇති අදාළ ලිපියෙන් වෙන්නප්පුව හිටපු සහකාර පොලිස් අධිකාරිවරයාට අල්ලස් ලබා ගැනීම්, හෙරොයින් සහ පාතාල සාමාජිකයන් සමඟ සමීප සබඳතා පැවැත්වීම යන චෝදනා එල්ල කර තිබෙනවා.\nමෙම ලිපියෙන් වැඩිදුරටත් ඉල්ලා ඇත්තේ අදාළ සහකාර පොලිස් අධිකාරීවරයා සහ තවත් පොලිස් නිලධාරීන් කිහිපදෙනෙකු සම්බන්ධයෙන් පරික්ෂණයක් සිදුකර හලාවත මැතිවරණ කොට්ඨාසයෙන් බැහැරට ස්ථාන මාරුවක් ලබාදෙන ලෙසයි.\nඑම සහකාර පොලිස් අධිකාරීවරයා පසුගිය මාර්තු මස 29 වැනිදා මීගමුව කොට්ඨාසයට ස්ථාන මාර කර තිබුණා.\nඑම සිද්ධීන් මාලාව අතරතුර රාජ්‍ය අමාත්‍ය අරුන්දික ප්‍රනාන්දු සහ සහකාර පොලිස් අධිකාරී එරික් පෙරේරා යන මහත්වරුන් අතර 2020 පෙබරවාරි මාසයේදි\nවෙන්නප්පුව ප්‍රාදේශීය සම්බන්ධීකරණ කමිටුවේදී ඇති වූ කතාබහක හඬ පටයක් ද කරළියට පැමිණියා.\nතමන්ට එල්ල වන චෝදනාවලට පිළිතුරු ලබාදීමට රාජ්‍ය අමාත්‍ය අරුන්දික ප්‍රනාන්දු කොළඹ දී ප්‍රවෘත්ති සාකච්ඡාවක් කැඳවා තිබුණා.\nසහකාර පොලිස් අධිකාරී එරික් ප්‍රනාන්දු වෙන්නප්පුව ප්‍රදේශයෙන් මාරු කිරීම සම්බන්ධයෙන් විෂය භාර අමාත්‍ය විශ්‍රාමික රියර් අද්මිරාල් සරත් වීරසේකර මහතා පළ කළේ මෙවන් අදහසක්.",
       "URL": "https://www.hirunews.lk/267243/එරික්-පෙරේරා-ගේ-ස්ථාන-මාරුව-ගැන-අරුන්දිකගෙන්-පැහැදිලි-කිරීමක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2047"
}