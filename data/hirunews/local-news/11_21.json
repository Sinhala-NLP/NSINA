{
       "Source": "hirunews",
       "Timestamp": "Saturday, 23 September 2023 - 13:31",
       "Headline": "කොළඹ ජාත්‍යන්තර පොත් ප්‍රදර්ශනය ඇරඹේ",
       "News Content": "2023 කොළඹ ජාත්‍යන්තර පොත් ප්‍රදර්ශනය ඊයේ(22) කොළඹ බණ්ඩාරනායක ජාත්‍යන්තර අනුස්මරණ සම්මන්ත්‍රණ ශාලාවේ දී පවත්වා තිබෙනවා.\nමෙම පොත් ප්‍රදර්ශනය පැවැත්වෙන්නේ 24වන වරටයි.\nඅධ්‍යාපන අමාත්‍ය සුසිල් ප්‍රේමජයන්තගේ ප්‍රධානත්වයෙන් විවෘත කිරීමේ උත්සවය පවත්වා ඇති අතර, මේ සඳහා විශේෂ ආරාධිත අමුත්තා ලෙස අමෙරිකානු කොන්ග්‍රස් පුස්තකාලාධිපති ජෝතිකා හාම්බි ඇතුළු දෙස් විදෙස් ආරාධිතයෝ පිරිසක් රැස්ව සිටියා.\nමේ අතර, ශ්‍රී ලංකා පොත් ප්‍රකාශකයින්ගේ සංගමය ආරම්භ කළ දරු දැරියන් ශිෂ්‍යත්ව අරමුදල යටතේ සිසු සිසුවියක් පස්දෙනෙකුට ශිෂ්‍යත්ව ප්‍රදානය කිරීම ද මෙහිදී අධ්‍යාපන ඇමැතිවරයා අතින් සිදු කෙරුණා.",
       "URL": "https://www.hirunews.lk/349170/කොළඹ-ජාත්‍යන්තර-පොත්-ප්‍රදර්ශනය-ඇරඹේ",
       "Category": "Local News",
       "Parent URL": "https://www.hirunews.lk/local-news.php?pageID=11"
}