{
       "Source": "hirunews",
       "Timestamp": "Monday, 01 May 2023 - 14:26",
       "Headline": "පොලිසිය පහරදුන්නායැයි තරුණයෙක් විරෝධතාවක (වීඩියෝ)",
       "News Content": "හංවැල්ල පොලිසියේ නිලධාරීන් විසින් තමාට පහර දුන් බවට චෝදනා කරමින් හංවැල්ල දිද්දෙණිය ප්‍රදේශයේ තරුණයෙකු විරෝධතාවක නිරත වී තිබෙනවා.\nපහර කෑමට ලක් වූ බව කියන තරුණයා ඉල්ලා සිටින්නේ තමාට සිදු වූ අසාධාරණය සම්බන්ධයෙන් නීතිය ක්‍රියාත්මක විය යුතු බවයි.\nගෙවල් බිඳීමක් සම්බන්ධයෙන් අත්අඩංගුවට ගෙන හංවැල්ල පොලීසියේ රඳවාගෙන තමාට පහර දුන් බව පවසමින් මෙලෙස විරෝධතාවයේ නිරත වුයේ හංවැල්ල දිද්දෙණිය හෙන්ඩ්‍රික්වත්ත ප්‍රදේශයේ පදිංචි 20 හැවිරිදි ආර්.එම්. සමන් කුමාර නම් තරුණයෙක්.\nපසුගිය 26 වැනිදා තමන් වෙළඳසැලකට ගොස් සිටින අතරතුර සැකපිට තමන්ව අත්අඩංගුවට ගත් බවත්, අනතුරුව හංවැල්ල පොලීසියේ නිලධාරීන් විසින් පොලීසිය තුළ දී තමාට පහර දුන් බවටත් මෙම තරුණයා චෝදනා කරනවා.",
       "URL": "https://www.hirunews.lk/333944/පොලිසිය-පහරදුන්නායැයි-තරුණයෙක්-විරෝධතාවක-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=377"
}