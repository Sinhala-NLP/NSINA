{
       "Source": "hirunews",
       "Timestamp": "Friday, 27 August 2021 - 8:10",
       "Headline": "පැරාලිම්පික් තරග බිමට පිවිසෙන ශ්‍රී ලංකා ක්‍රීඩකයින්",
       "News Content": "ජපානයේ ටෝකියෝ නුවර පැවැත්වෙන ආබාධිත පුද්ගලයන් සඳහා වන ඔලිම්පික් උළෙල හෙවත් පැරලිම්පික් ක්‍රීඩා උළලේ දී අද ශ්‍රී ලාංකික ක්‍රීඩකයින් දෙදෙනෙකු තරග බිමට පිවිසෙනවා.\nපිරිමි කේවල ඔරුපැදීම ඉසව්වේ දෙවන මූලික තරගයට, ශ්‍රී ලංකාව නියෝජනය කරමින් මහේෂ් ජයකොඩි සහභාගිවීමට නියමිත යි.\nඔහු තරග වදින්නේ එක්සත් ජනපද, බ්‍රිතාන්‍ය, යුක්රේන, ඊශ්‍රායල සහ නයිජීරියානු ක්‍රීඩකයන් සමඟින්.\nඑම තරගය ශ්‍රී ලංකා වේලාවෙන් පෙරවරු 7ට ආරම්භ වන අතර 7.30ට ශ්‍රී ලංකා ක්‍රීඩක ඩී.එස්.ආර්.ධර්මසේන පිරිමි ඒකල රෝද පුටු ටෙනිස් ඉසව්වේ පළමු වටයේ තරගයකට සහභාගි වනවා.\nඑහි දී ඔහු තරග වදින්නේ චිලී ක්‍රීඩක ඇලෙක්සැන්ඩර් කැටල්ඩෝ සමගින්.",
       "URL": "https://www.hirunews.lk/280695/පැරාලිම්පික්-තරග-බිමට-පිවිසෙන-ශ්‍රී-ලංකා-ක්‍රීඩකයින්",
       "Category": "Local News",
       "Parent URL": "https://www.hirunews.lk/local-news.php?pageID=1728"
}