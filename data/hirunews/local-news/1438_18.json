{
       "Source": "hirunews",
       "Timestamp": "Sunday, 09 January 2022 - 13:41",
       "Headline": "ප්‍රවීණ සිනමා නළු රොබින් ප්‍රනාන්දුගේ අවසන් කටයුතු අද පස්වරුවේ",
       "News Content": "අභාවප්‍රාප්ත ප්‍රවීණ සිනමා නළු රොබින් ප්‍රනාන්දුගේ දේහය පිළිබඳ අවසන් කටයුතු අද (09) පස්වරුවේ සිදු කිරීමට නියමිතයි.\nවසර දෙකකට අධික කාලයක් රෝගාතුරව සිටි ඔහු වයස අවුරුදු 84 ක්ව සිටියදී ඊයේ (08) අභාවප්‍රාප්ත වූයේ මහරගම - නාවින්නේ පිහිටි සිය නිවසේදීයි.\nකොටහේන ශාන්ත බෙනඩික්ට් විද්‍යාලයේ ආදි ශිෂ්‍යයෙකු වූ රොබින් ප්‍රනාන්දු සටන් කලාවලින් වර්ණ දිනූ අතර, සිංහල සිනමාවේ ඔහු ප්‍රකට වූයේ සටන් නළුවෙකු ලෙසයි.\nබොරැල්ල පෞද්ගලික මල් ශාලාවක තැන්පත් කර ඇති රොබින් ප්‍රනාන්දුගේ දේහයට අවසන් ගෞරව දැක්වීම සඳහා ඊයේ රාත්‍රියේ සහ අද පෙරවරුවේ කලාකරුවන් ඇතුලු බොහෝ පිරිසක් පැමිණ සිටි බවයි අප වාර්තාකරුවන් ප්‍රකාශ කළේ.\nඅද පස්වරු පහට ප්‍රවීණ සිනමා නළු රොබින් ප්‍රනාන්දුගේ දේහය පිළිබඳ අවසන් කටයුතු බොරැල්ල කනත්තේදී සිදු කෙරෙනවා.",
       "URL": "https://www.hirunews.lk/293453/ප්‍රවීණ-සිනමා-නළු-රොබින්-ප්‍රනාන්දුගේ-අවසන්-කටයුතු-අද-පස්වරුවේ",
       "Category": "Local News",
       "Parent URL": "https://www.hirunews.lk/local-news.php?pageID=1438"
}