{
       "Source": "hirunews",
       "Timestamp": "Monday, 08 May 2023 - 18:40",
       "Headline": "තැපැල් සේවකයෙක් දුම්රියට පැන සියදිවි නසා ගනී",
       "News Content": "අද දහවල් ගල්ගමුව තැපැල් කාර්යාලයේ සේවකයකු, අනුරාධපුර සිට කොළඹ බලා ධාවනය වෙමින් තිබූ යාල් දේවි දුම්රියට පැණ සියදිවි නසා ගෙන ඇතැයි ගල්ගමුව පොලිසිය පවසනවා.\nඅඹන්පොල ගැටදිවුල ප්‍රදේශයේ දී මෙම සිදුවීම සිදුව ඇති අතර මෙලෙස දුම්රියට පැන සිය දිවි නසාගෙන ඇත්තේ ගල්ගමුව තැපැල් කාර්යාලයට අනුයුක්තව සේවය කළ චන්දන කුමාර හෙන්නායක නමැති අයෙක්.\nඉකුත් දා ගල්ගමුව තැපැල් කාර්යාලයේ සිදුව තිබූ රුපියල් ලක්ෂ 16ක පමණ මුදලක් අතුරුදහන් වීමක් සම්බන්ධයෙන් ගල්ගමුව පොලිස් ස්ථානයේ නිලධාරීන් විසින් විමර්ශණයක් ද ආරම්භ කර තිබී ඇති අතර එම විමර්ශණයකට අදාලව පොලිස් නිලධාරීන් පිරිසක් අද (08) දිනයේ මිය ගිය චන්දන කුමාර යන අය පදිංචි නිවස ද පරීක්ෂා කර තිබෙනවා.\nසිදුකළ එම පරීක්ෂාවෙන් අනතුරුව ඔහු මෙලෙස දුම්රියට පැන සියදිවි හානිකර ගෙන ඇති බවයි පොලීසිය පවසන්නේ.\nගල්ගමුව තැපැල් කාර්යාලයේ සිදුව ඇති එම සොරකම හා මෙම මරණය අතර සම්බන්ධතාවයක් ඇත්ද යන්න මෙතෙක් අනාවරණය වී නොමැත.\nසිද්දිය සම්බන්දයෙන් ගල්ගමුවක් පොලීසිය වැඩිදුර විමර්ශණ සිදු කරනවා.",
       "URL": "https://www.hirunews.lk/334619/තැපැල්-සේවකයෙක්-දුම්රියට-පැන-සියදිවි-නසා-ගනී",
       "Category": "Local News",
       "Parent URL": "https://www.hirunews.lk/local-news.php?pageID=359"
}