{
       "Source": "hirunews",
       "Timestamp": "Tuesday, 27 April 2021 - 6:28",
       "Headline": "නිරෝධායන නීති කැඩූ තවත් 108ක් අත්අඩංගුවට",
       "News Content": "නිරෝධායන නීති රීති කඩ කළ පුද්ගලයින් 108 දෙනෙකු ද ගත වූ පැය 24 තුළ අත්අඩංගුවට ගෙන ඇති බව පොලිස් මාධ්‍ය ප්‍රකාශක නියෝජ්‍ය පොලිස්පති අජිත් රෝහණ ප්‍රකාශ කළා.\nමේ අතර, මෙරට කොරෝනා ආසාදිතයන් සඳහා වෙන් කර ඇති දැඩි සත්කාර ඒකක ප්‍රමාණය උපරිම ධාරීතාවයට ළඟා වී ඇති බව රජයේ වෛද්‍ය නිලධාරීන්ගේ සංගමය පවසනවා.\nඑහි මධ්‍යම කාරක සභික වෛද්‍ය රුවන් ජයසූරිය හිරු ප්‍රවෘත්ති අංශයට කියා සිටියේ රෝග ව්‍යාප්තිය පාලනයට අදාල පියවර කඩිනමින් ගත යුතු බවයි.\nමේ අතර, දඹුල්ල විශේෂිත ආර්ථික මධ්‍යස්ථානය හුදෙකලා කිරීමට සිදුවීම හමුවේ ගොවීන් ඍජුව සම්බන්ධ කර ගනිමින් එළවළු හා පළතුරු බස්නාහිර පළාතට රැගෙන ඒමේ වැඩපිලිවෙලක් සැලසුම් කෙරෙනවා.\nඋසස් තාක්ෂණික කෘෂිකර්ම රාජ්‍ය අමාත්‍ය ශෂීන්ද්‍ර රාජපක්ෂ හිරු ප්‍රවෘත්ති අංශයට සදහන් කළේ නුවරඑළිය, තඹුත්තේගම සහ කැප්පෙටිපොළ යන ආර්ථික මධ්‍යස්ථාන සමඟ සම්බන්ධ වී එය ක්‍රියාත්මක කෙරෙන බවයි.",
       "URL": "https://www.hirunews.lk/269641/නිරෝධායන-නීති-කැඩූ-තවත්-108ක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1993"
}