{
       "Source": "hirunews",
       "Timestamp": "Saturday, 06 August 2016 - 16:56",
       "Headline": "ජයග්‍රාහී ශ්‍රී ලංකා කණ්ඩායමට ජනපති සුබපතයි",
       "News Content": "ඕස්ට්‍රේලියානු කණ්ඩායම පරදා ටෙස්ට් තරඟාවලි ජයක් වාර්තා කළ ශ්‍රී ලංකා කණ්ඩායමට ජනාධිපති මෛත්‍රිපාල සිරිසේන සිය සුබපැතුම් එක් කර තිබෙනවා.\nඅද ලැබූ ජයග්‍රහණයේ ප්‍රබෝධය ඔස්සේ හෙට දවසේදී ජගත් ක්‍රිකට් පිටියේ විජයග්‍රාහී ශ්‍රී ලංකා ධජය ලෙළ දෙවන්නට, කණ්ඩායමට ශක්තිය සහ ධෛර්ය ජනාධීපතිවරයා ප්‍රාර්ථනා කළ බවයි ජනාධිපති මාධ්‍ය අංශය නිවේදනය කළේ.\nගාල්ලේ පැවති වෝන් - මුරලි කුසලාන ටෙස්ට් තරඟාවලියේ දෙවන තරඟය ශ්‍රී ලංකාව අද ජයග්‍රහණය කළේ ලකුණු 229 කින්.",
       "URL": "https://www.hirunews.lk/139971/ජයග්‍රාහී-ශ්‍රී-ලංකා-කණ්ඩායමට-ජනපති-සුබපතයි",
       "Category": "Local News",
       "Parent URL": "https://www.hirunews.lk/local-news.php?pageID=4934"
}