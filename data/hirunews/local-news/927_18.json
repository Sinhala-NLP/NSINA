{
       "Source": "hirunews",
       "Timestamp": "Friday, 19 August 2022 - 23:33",
       "Headline": "කැලෑ නීතිය ක්‍රියාත්මක කිරීමට කිසිවෙකුට ඉඩ ලබා නොදෙන බව ආරක්ෂක ලේකම් අවධාරණය කරයි",
       "News Content": "ජාතික ආරක්ෂාවල නීතිය සහ මාධ්‍ය වාර්තාකරණය සම්බන්ධයෙන් අද පැවැති සම්මන්ත්‍රණයකදීද ආරක්ෂක ලේකම්වරයා අදහස් පළ කළා.\nඔහු කියාසිටියේ රටක් ඉදිරියට යන්නේ නම් ජාතික ආරක්ෂාව යනු අත්‍යවශ්‍යම සාධකයක් බව අවිවාදයෙන් පිළිගත යුතු බවයි.\nපසුගිය සමයේ ප්‍රචණ්ඩත්වය වැපිරූ සැකකරුවන් අත්අඩංගුවට ගෙන අධිකරණයට ඉදිරිපත් කර ඇප හිමිවීමේදී නීතිඥවරුන් හැසිරුණු ආකාරය ද ආරක්ෂක ලේකම්වරයා මෙහිදී සිහිපත් කළා.\nඔහු අවධාරණය කළේ මෙරට කැලෑ නීතිය ක්‍රියාත්මක කිරීමට කිසිවෙකුට ඉඩ ලබා නොදෙන බවයි.",
       "URL": "https://www.hirunews.lk/313234/කැලෑ-නීතිය-ක්‍රියාත්මක-කිරීමට-කිසිවෙකුට-ඉඩ-ලබා-නොදෙන-බව-ආරක්ෂක-ලේකම්-අවධාරණය-කරයි",
       "Category": "Local News",
       "Parent URL": "https://www.hirunews.lk/local-news.php?pageID=927"
}