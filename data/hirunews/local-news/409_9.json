{
       "Source": "hirunews",
       "Timestamp": "Monday, 17 April 2023 - 12:44",
       "Headline": "තාත්තාගේ ම අඩි පාරේ ගිය අර්ජුන් IPL වරම් දිනා ගනියි (ඡායාරූප)",
       "News Content": "ඉන්දියාවෙන් බිහි වූ විශිෂ්ටතම පිතිකරුවෙකු වන සචින් තෙන්දුල්කාර්ගේ පුත් අර්ජුන් තෙන්දුල්කාර් මංගල IPL තරගයට සුදුසුකම් ලබා ගත්තා.\nමෙම සිදුවීමෙහි ඇති සුවිශේෂීම කාරණාව නම් පිය - පුතු දෙදෙනා ම එකම කණ්ඩායමකට ක්‍රීඩා කිරීමයි.\nඒ අනුව අර්ජුන්ව මිල දී ගනු ලැබුවේ මුම්බායි ඉන්දියන්ස් විසින්.\nඊයේ (16) රාත්‍රියේ දී අර්ජුන් මුම්බායි පිළ වෙනුවෙන් තරග වරම් හිමිකර ගනිමින් කොල්කටා නයිට් රයිඩර්ස්ට එරෙහිව තරග වැදුණා.\nතුන් ඉරියව් ක්‍රීඩකයෙකු වන අර්ජුන් තවමත් පසුවන්නේ 23 හැවිරිදි වියෙහියි.\nදකුණත් පන්දු යවන්නෙකු වන අර්ජුන් ඊයේ තරගයේ දී ලකුණු 17ක් පමණක් ලබා දී පන්දුවාර 02ක් යොමු කිරීමට සමත් වුණා.\nඑහිදී කිසිදු කඩුල්ලක් ඔහුට දවා ගැනීමට නොහැකි වුණත්, තරගය ආරම්භයට පෙර පුහුණුවීම් අතරතුර පියා විසින් ඔහුට පවසා ඇත්තේ ක්‍රීඩාව වෙනුවෙන් දිගටම කැපවීමෙන් හා මහන්සි වී එයට ගරු කරමින් පුහුණුවීම් සිදු කරන ලෙසයි.\nඑය සචින් විසින් සිය නිල ට්විටර් ගිණුමෙහි ද සටහනක් තබමින් සඳහන් කර තිබෙනවා.\nසචින් තෙන්දුල්කාර් මුම්බායි ඉන්දීය පිළ වෙනුවෙන් වසර 06ක කාලයක් (2008-2013) ක්‍රීඩා කළ අතර, සචින් හා අර්ජුන් ක්‍රිකට් ඉතිහාසයට එක්වන්නේ IPL ඉතිහාසයේ ක්‍රීඩා කළ පළමු පිය-පුතු යුගලය ලෙසයි.\nපස් වතාවක් IPL ශූරයින් වන මුම්බායි ඉන්දියන්ස් විසින් අර්ජුන්ව මිලට ගනු ලැබුවේ රුපියල් ලක්ෂ 20කටයි.",
       "URL": "https://www.hirunews.lk/332735/තාත්තාගේ-ම-අඩි-පාරේ-ගිය-අර්ජුන්-ipl-වරම්-දිනා-ගනියි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=409"
}