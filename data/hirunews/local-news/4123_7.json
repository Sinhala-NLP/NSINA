{
       "Source": "hirunews",
       "Timestamp": "Tuesday, 16 January 2018 - 13:46",
       "Headline": "ඇල්පිටියේදී පත්තු වූ රාජකාරී ගිනි අවිය",
       "News Content": "සිය රාජකාරි ගිනි අවිය ක්‍රියාත්මක වීමෙන් පොලිස් නිළධාරිවරයෙකු තුවාල ලබා රෝහල් ගත කර තිබෙනවා.\nවිශේෂ රාජකාරි සඳහා ඇල්පිටිය පොලිස් ස්ථානයට අනුයුක්තව සේවය කළ මොහු කරන්දෙනිය පොලිස් ස්ථානයේ පොලිස් සැරයන්වරයෙකු ලෙස සේවය කරනවා.\nඇල්පිටිය පොලිස් ස්ථානයේ චෝදනාගාරය තුළ දී මෙම ගිනි අවිය අත්වැරදීමකින් ක්‍රියාත්මක වී ඇති බව සඳහන්.\nඑහිදී මොහුගේ පාදයකට හානි සිදු වී ඇති බවයි පොලීසිය සඳහන් කළේ.\n53 හැවිරිදි සැරයන්වරයා ප්‍රතිකාර සඳහා ඇල්පිටිය මූලික රෝහලට ඇතුළත් කර තිබෙනවා.",
       "URL": "https://www.hirunews.lk/181192/ඇල්පිටියේදී-පත්තු-වූ-රාජකාරී-ගිනි-අවිය",
       "Category": "Local News",
       "Parent URL": "https://www.hirunews.lk/local-news.php?pageID=4123"
}