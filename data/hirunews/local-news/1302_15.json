{
       "Source": "hirunews",
       "Timestamp": "Thursday, 10 March 2022 - 16:09",
       "Headline": "මාලිගාව ඉදිරිපිටදී නුවර වැවේ මසුන් ඇල්ලූ දෙදෙනෙකු අත්අඩංගුවට",
       "News Content": "මහනුවර දළදා මාලිගාව ඉදිරිපිට වැවේ මසුන් අල්ලමින් සිටි තරුණයන් දෙදෙනෙකු අත්අඩංගුවට ගෙන තිබෙනවා.\nඒ දළඳා මාලිගාවේ ආරක්ෂාවට යොදවා සිටින පොලිස් නිලධාරීන් වෙත ලද තොරතුරකට අනුවයි.\nපොලීසිය සඳහන් කලේ සැකකරුවන් සතුව තිබී කිලෝග්‍රෑම් 12කට අධික මත්ස්‍ය තොගයක් හමුවූ බවයි.\nමෙලෙස අත්අඩංගුවට ලක්ව ඇත්තේ අම්පිටිය සහ පොල්ගොල්ල යන ප්‍රදේශවල පදිංචි 29 සහ 30 හයන වයස්වන තරුණයන් දෙදෙනෙක්.\nමත්කුඩු භාවිතයට ඇබ්බැහිවූවන් බව පොලීසිය සඳහන් කළා.\nසැකකරුවන් මේ වන විට මහනුවර මහේස්ත්‍රාත් අධිකරණය වෙත ඉදිරිපත් කර තිබෙනවා.",
       "URL": "https://www.hirunews.lk/299160/මාලිගාව-ඉදිරිපිටදී-නුවර-වැවේ-මසුන්-ඇල්ලූ-දෙදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1302"
}