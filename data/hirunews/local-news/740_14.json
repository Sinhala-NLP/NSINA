{
       "Source": "hirunews",
       "Timestamp": "Saturday, 12 November 2022 - 6:58",
       "Headline": "හොර රහසේ ඉන්දියාවෙන් ගෙනා රු:ලක්ෂ 13කට අධික ගංජා",
       "News Content": "විශේෂ කාර්ය බලකාය පරයනාලන්කුලම් කඳවුරේ නිලධාරින්ට ලද තොරතුරකට අනුව සිදු කළ වැටලීමක දී කේරළ ගංජා සමග පුද්ගලයෙකු අත් අඩංගුවට ගෙන තිබෙනවා.\nඊයේ (11) පස්වරුවේ මෙම වැටලීම සිදු කර ඇත්තේ කිලිනොච්චිය - වට්ටකච්චි විල්සන් පාරේ බහිරව කෝවිල අසලදියි.\nඑම අවස්ථාවේ දී කාලාන්තරයක් තිස්සේ ඉතාම රහසිගතව ඉන්දියාවේ සිට මෙරටට ගෙන්වා අලෙවි කිරීමට තැත් කළ කේරළ ගංජා කිලෝග්‍රෑම් 10යි ග්‍රෑම් 290ක් සොයා ගැනුණා.\nසැකකරු සන්තකයේ තිබී ජංගම දුරකතනයක් ද සොයා ගෙන ඇති අතර අත් අඩංගුවට ගත් සැකකරු 63 හැවිරිදි යොනූර් ප්‍රදේශයේ පදිංචිකරුවෙක්.\nසිද්ධිය සම්බන්ධයෙන් කිලිනොච්චිය පොලිසිය වැඩිදුර විමර්ශන ක්‍රියාත්මකයි.",
       "URL": "https://www.hirunews.lk/320194/හොර-රහසේ-ඉන්දියාවෙන්-ගෙනා-රුලක්ෂ-13කට-අධික-ගංජා",
       "Category": "Local News",
       "Parent URL": "https://www.hirunews.lk/local-news.php?pageID=740"
}