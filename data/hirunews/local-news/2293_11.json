{
       "Source": "hirunews",
       "Timestamp": "Saturday, 05 December 2020 - 16:23",
       "Headline": "පාරට ඇවිත් Online තාක්ෂණයෙන් ඉගෙන ගන්න වෙර දැරූ දරුවන්ගේ ගමට 4G තාක්ෂණය",
       "News Content": "කළුතර දිස්ත්‍රික්කයට අයත් කෙලින්කන්ද ග්‍රාමයට 4G ආවරණය සහිත සන්නිවේදන පහසුකම් ලබාදීමට පියවර ගෙන තිබෙනවා.\nජනාධිපති මාධ්‍ය අංශය නිවේදනය කරන්නේ විදුලි සංදේශ නියාමන කොමිසමේ අධ්‍යක්ෂ ජනරාල් ඕෂධ සේනානායකගේ ප්‍රධානත්වයෙන් කෙලින්කන්ද විදුහල් භූමියේදී ඊයේ (04) මෙම සන්නිවේදන ව්‍යාපෘතිය ක්‍රියාත්මක කළ බවයි.\nකෙලින්කන්ද ග්‍රාමයේ දරුවන් පිරිසක් පාරක සිට ඔන්ලයින් තාක්ෂණයෙන් අධ්‍යාපනයේ නිරත වන ඡායාරූප කිහිපයක් සමාජ මාධ්‍ය වල පසුගියදා සැරිසැරුවා.\nඒ පිළිබඳ අවධානය යොමු වූ විදුලි සංදේශ නියාමන කොමිසම අදාළ ප්‍රදේශයට සති දෙකක් තුළ 4G තාක්ෂණය සහිත සන්නිවේදන පහසුකම් ලබාදීමටයි පියවර ගත්තේ.",
       "URL": "https://www.hirunews.lk/256366/පාරට-ඇවිත්-online-තාක්ෂණයෙන්-ඉගෙන-ගන්න-වෙර-දැරූ-දරුවන්ගේ-ගමට-4g-තාක්ෂණය",
       "Category": "Local News",
       "Parent URL": "https://www.hirunews.lk/local-news.php?pageID=2293"
}