{
       "Source": "hirunews",
       "Timestamp": "Tuesday, 04 April 2023 - 12:04",
       "Headline": "අතුරුදන් වූ අයෙක් සොයා ගැනීම සඳහා මහජන සහාය පතයි",
       "News Content": "වැලිගම, බටවල, පාතේගම ශ්‍රී පුෂ්පාරාම පුරාණ විහාරස්ථානයේ නේවාසිකව සිටි පුද්ගලයකු පසුගිය පෙබරවාරි මස 5 වන දින සිට අතුරුදහන්ව ඇති බැවින් ඔහු සොයා ගැනීම සඳහා මහජන සහාය පතන බව මිදිගම පොලිසිය පවසනවා.\nඑම විහාරස්ථානයේ විහාරාධිපති හබරකඩ සෝභිත හිමියන්ගේ සහෝදරයකු වූ ඈපා සෙනෙවිරත්න සිරිල් නම් වයස අවුරුදු 67ක් වන මෙම පුද්ගලයා ඉකුත් පෙබරවාරි මස 5 දින ගාල්ල හිනිදුම ප්‍රදේශයේ පිහිටි නිවසට යන බව විහාරාධිපති හිමියන් හට දන්වා විහාරස්ථානයෙන් බැහැරව ගොස් ඇති බවයි පොලිසිය පවසන්නේ.\nකෙසේ නමුත් මාස දෙකකට ආසන්න කාලයක් ගතවී ඇතත් මේ දක්වා කිසිදු තොරතුරක් ඔහු ගැන දැනගැනීම ලැබී නැහැ.\nඔහු පිළිබඳව තොරතුරක් දන්නේ නම් 0412 261 667 සහ ස්ථානාධිපති (මිදිගම) 071 859 2939 යන දුරකථන අංකවලට දැනුම් දෙන ලෙස පොලීසිය මහජනතාවගෙන් ඉල්ලා සිටිනවා.",
       "URL": "https://www.hirunews.lk/331684/අතුරුදන්-වූ-අයෙක්-සොයා-ගැනීම-සඳහා-මහජන-සහාය-පතයි",
       "Category": "Local News",
       "Parent URL": "https://www.hirunews.lk/local-news.php?pageID=435"
}