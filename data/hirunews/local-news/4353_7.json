{
       "Source": "hirunews",
       "Timestamp": "Saturday, 26 August 2017 - 8:47",
       "Headline": "පලෙයි ප්‍රදේශයේදී පැරණි මෝටාර් බෝම්බයක් පිපිරී කාන්තාවන් දෙදෙනකුට තුවාල",
       "News Content": "පලෙයි ප්‍රදේශයේදී පැරණි මෝටාර් බෝම්බයක් පිපිරීමෙන් කාන්තාවන් දෙදෙනෙකු තුවාල ලබා තිබෙනවා.\nපොලිස් මාධ්‍ය ප්‍රකාශක කාර්යාලය සඳහන් කළේ මෙම කාන්තාවන් දෙදෙනා  කැළෑ ප්‍රදේශයට දර කැඩීම සඳහා ගොස් ඇති බවයි.\nඑහිදී ඔවුන් දෙදෙනා කැළෑවේ තිබූ යකඩ කොටස් තොගයක් ද රැගෙන විත් ඇත්තේ ඒවා අබලි යකඩ ලෙස අලෙවි කිරීමටයි.\nඑම යකඩ කොටස් අතර තිබූ පැරණි මෝටාර් බෝම්බයක් පුපුරා යාමෙනුයි මොවුන් තුවාල ලබා ඇත්තේ.\nතුවාල ලැබූ 46 සහ 21 හැවිරිදි මෙම කාන්තාවන් දෙදෙනා චාවකච්චේරිය රෝහලට ඇතුළත් කර තිබෙනවා.",
       "URL": "https://www.hirunews.lk/169398/පලෙයි-ප්‍රදේශයේදී-පැරණි-මෝටාර්-බෝම්බයක්-පිපිරී-කාන්තාවන්-දෙදෙනකුට-තුවාල",
       "Category": "Local News",
       "Parent URL": "https://www.hirunews.lk/local-news.php?pageID=4353"
}