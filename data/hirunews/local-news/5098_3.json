{
       "Source": "hirunews",
       "Timestamp": "Thursday, 07 April 2016 - 18:33",
       "Headline": "UPDATE:ජාතික දේශපාලනයෙන් පක්ෂය ඉවත් කිරීමේ කුමන්ත්‍රණයක්",
       "News Content": "මැතිවරණ ක්‍රමය සංශෝධනය හරහා ජනතා විමුක්ති පෙරමුණ ජාතික දේශපාලනයෙන් ඉවත් කිරීමේ කුමන්ත්‍රණයක් ක්‍රියාත්මක වන බව එම පක්ෂයේ දේශපාලන මණ්ඩල සභික කේ ඩි ලාල්කාන්ත පවසනවා.\nඊයේ (07) දඹුල්ල ප්‍රදේශයේ පැවති රැස්වීමකට එක්වෙමින් ඔහු කියා සිටියේ පාර්ලිමේන්තුවෙන් පළාත් සභාවෙන් සහ පළාත් පාලන ආයතනවලින් තම මන්ත්‍රීවරුන් ඉවත් කිරීමේ වැඩපිළිවෙලක් ඒ හරහා ක්‍රියාත්මක බවයි.\n-------------------------------------\nකොළඹ බණ්ඩාරණායක සම්මන්ත්‍රණ ශාලාවේ ඊයේ (06) පැවති ගොවි සමුළුව සම්බන්ධයෙන් එල්ල වූ චෝදනාවලට ප්‍රතිචාර දැක්වීම සඳහා වාරිමාර්ග හා ජලසම්පත් කළමනාකරණ අමාත්‍ය විජිත් විජයමුණි සොයිසා අද පස්වරුවේ මාධ්‍ය හමුවක් කැඳවා තිබුණා.\nඑහිදී අදහස් දැක්වු අමාත්‍යවරයා කියා සිටියේ වත්මන් ආණ්ඩුව සම්බන්ධයෙන් හිටපු අමාත්‍ය විමල් වීරවංශ කළ චෝදනා ප්‍රතික්ෂේප කරන බවයි.\nමේ අතර, ගොවිතැන නසන ආණ්ඩුවේ ප්‍රතිපත්තියට එරෙහිව ගොවි ජනතාව පෙළගස්වමු යන තේමාව යටතේ දඹුල්ලේ අද (07) පැවති වැඩමුළුවකට එක්වෙමින් ජනතා විමුක්ති පෙරමුණේ දේශපාලන මණ්ඩල සභික කේ.ඞී.ලාල්කාන්ත ප්‍රකාශ කළේ ගොවීන්ගේ ඉල්ලීම් ලබානොදුනහොත් කොළඹ නගරය අවහිර කර පාර්ලිමේන්තුව වටලන බවයි.",
       "URL": "https://www.hirunews.lk/130353/updateජාතික-දේශපාලනයෙන්-පක්ෂය-ඉවත්-කිරීමේ-කුමන්ත්‍රණයක්",
       "Category": "Local News",
       "Parent URL": "https://www.hirunews.lk/local-news.php?pageID=5098"
}