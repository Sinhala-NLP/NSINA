{
       "Source": "hirunews",
       "Timestamp": "Monday, 03 April 2017 - 13:21",
       "Headline": "අළුවිහාරේ සොහොයුරන් ගැටේ",
       "News Content": "එක්සත් ජාතික පක්ෂයේ මැයි දින රැළිය පිළිබඳ සාකච්ජා කිරීම සඳහා ඊයේ පස්වරුවේ මාතලේ දිස්ත්‍රික් පාර්ලිමේන්තු මන්ත්‍රි රංජිත් අළුවිහාරේගේ නිවසේ පැවති රැස්විමේ දී උණූසුම් තත්ත්වයක් හට ගත්තා.\nමෙම සාකච්ඡාව සඳහා රාජ්‍ය අමාත්‍යවරුන් වන වසන්ත අළුවිහාරේ, රවින්ද්‍ර සමරවීර, මධ්‍යම පළාත් සභා මන්ත්‍රි අශෝක ප්‍රියන්ත හේරත් සහ හිටපු ප්‍රදේශීය සභා මන්ත්‍රිවරුන් ඇතුළු පක්ෂ නියෝජිතයන්ද සහභාගි වී සිටියා.\nමෙම රැස්විමේදී මාතලේ නගර සභාවේ හිටපු විපක්ෂ නායක ඩල්ජිත් අළුවිහාරේ දැඩි අවේගශීිලි කථාවක්ද සිදුකර තිබෙනවා.\nමේ පිළිබඳව අප කළ විමසීමකදී ඩල්ජිත් අළුවිහාරේ කියා සිටියේ ආණ්ඩුව බලයට පත්වී වසර දෙකක කාලයක් ගතව ඇතත් මාතලේ එක්සත් ජාතික පාක්ෂිකයින්ට රැකියා ලබාදීමට තම සහෝදරයා කටයුතු කර නොමැති බවයි.",
       "URL": "https://www.hirunews.lk/158388/අළුවිහාරේ-සොහොයුරන්-ගැටේ",
       "Category": "Local News",
       "Parent URL": "https://www.hirunews.lk/local-news.php?pageID=4581"
}