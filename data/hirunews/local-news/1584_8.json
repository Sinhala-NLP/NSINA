{
       "Source": "hirunews",
       "Timestamp": "Thursday, 04 November 2021 - 19:30",
       "Headline": "ජන බදු මුදලින් තුටු වන ටික්ටොක් ගිය මහජන නියෝජිතයෝ (වීඩියෝ)",
       "News Content": "මේ ශ්‍රී ලංකාවේ බදු ගෙවන ජනතාවගේ මුදල් වැය කර මහජන නියෝජිතයෙකු වෙනුවෙන් ගෙන්වන ලද සුඛෝපභෝගී ජීප් රථයක් භාවිත කරමින් පිරිසක් මුහුදු වෙරළේ විනෝද වන ආකාරයයි.\nමඩකලපුව දිස්ත්‍රික් පාර්ලිමේන්තු මන්ත්‍රී ශානක්‍යයන් රාසමාණික්‍යයන් සිය ට්විටර් ගිණුම හරහා මෙම දර්ශන ද ඇතුලත්කර නිකුත් කළ ට්විටර් පණිවිඩයේ දැක්වුණේ බදු ගෙවන ජනතාවගේ මුදල්, වාහන සහ ඉන්ධන භාවිත කරමින් වෙරළේ විනෝද වන රාජ්‍ය ඇමැතිවරුන් පිරිවර යනුවෙන්.\nමේ අතර ආරංචි මාර්ග සඳහන් කරන්නේ අංක wpC20-2801 දරණ ජිප් රථය රාජ්‍ය අමාත්‍ය එස්. වියාලේන්ද්‍රන්ට හාරදුන් ජීප් රථයක් බවත්, පාසිකුඩා වෙරළ තීරයෙහි මෙම සිදුවීම සිදුව ඇති බවට තොරතුරු වාර්තා වන බවයි.\nමෙම දර්ශන ටික්ටොක් සමාජ මාධ්‍යයට මුදාහැර ඇත්තේ ද ඔහුගේ රියදුරා විසින් බවත් වාර්තා වනවා.",
       "URL": "https://www.hirunews.lk/287013/ජන-බදු-මුදලින්-තුටු-වන-ටික්ටොක්-ගිය-මහජන-නියෝජිතයෝ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1584"
}