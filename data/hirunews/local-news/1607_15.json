{
       "Source": "hirunews",
       "Timestamp": "Monday, 25 October 2021 - 9:14",
       "Headline": "ඉන්දීය පරාජයට ප්‍රබල හේතුවක් වූ පාණ්ඩයාගේ ආබාධය",
       "News Content": "පන්දුවාර 20 ලෝක කුසලාන තරගාවලියේ ඊයේ පැවති ඉන්දියා, පාකිස්ථාන තරගය නිම වුණේ පාකිස්ථාන කණ්ඩායමට ඓතිහාසික ජයක් ගෙන දෙමින්.\nවිස්සයි විස්ස තරග රටාවට විශේෂඥ ක්‍රීඩකයින්ගෙන් සැදුම් ලත් ප්‍රබල ඉන්දියාව පාකිස්ථාන හමුවේ පරාජය වුණේ කඩුලු 10 කින්.\nමේ අතර මෙම තරගය අතර තුර ඉන්දීය කණ්ඩායමේ තුන් ඉරියව් ක්‍රීඩක හර්දික් පාණ්ඩයා අවාසනාවන්ත ලෙස උරහිසේ ආබාධයකට ලක් වුණා.\nආබාධය නිසා හර්දික් පාණ්ඩයා පිටියෙන් ඉවත්වීම ඊයේ තරගයේ දී ඉන්දීය කණ්ඩායමේ පරාජයට ප්‍රබල බලපෑමක් එල්ල කළ බවයි ක්‍රිකට් විචාරකයින් පවසන්නේ.\nමේ හේතුවෙන් පාකිස්ථාන පිළිතුරු ඉනිමේ දී පන්දු රකින්නෙකු ලෙස කටයුතු කිරීමට ඉෂාන් කිෂාන් යොදවා තිබුණා.\nපාණ්ඩයාගේ ආබාධය හේතුවෙන් ඔහු ස්කෑන් පරික්ෂාවකට ද යොමුකර ඇති බවයි ක්‍රිකට් ආරංචි මාර්ග පැවසුවේ.\nඊයේ තරගයේ දී පාණ්ඩයා පන්දු 08කට මුහුණ දෙමින් ලකුණු 11ක් රැස්කරගත් අතර ඔහුගේ ඉනිමට හතරේ ඔපහර දෙකක් ද ඇතුළත් වුණා.\nලෝක කුසලාන තරගාවලියේ ඉන්දීය කණ්ඩායම මුහුණ දෙන මීළඟ තරගය ලබන 31 වනදා නවසීලන්ත කණ්ඩායම එරෙහිව පැවැත්වෙනවා.\nමෙම තරගය සඳහා පාණ්ඩයා ක්‍රීඩා කරනව ද නැද්ද යන්න සම්බන්ධයෙන් ඔහුගේ වෛද්‍ය වාර්තා විශ්ලේෂණය කිරීමෙන් අනතුරුව තීරණය කරන බවයි ඉන්දීය ක්‍රිකට් පාලක මණ්ඩලය සඳහන් කළේ.",
       "URL": "https://www.hirunews.lk/285979/ඉන්දීය-පරාජයට-ප්‍රබල-හේතුවක්-වූ-පාණ්ඩයාගේ-ආබාධය",
       "Category": "Local News",
       "Parent URL": "https://www.hirunews.lk/local-news.php?pageID=1607"
}