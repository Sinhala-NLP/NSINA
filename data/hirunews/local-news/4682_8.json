{
       "Source": "hirunews",
       "Timestamp": "Wednesday, 01 February 2017 - 15:26",
       "Headline": "නීති පර්යේෂණ ඒකකය හෙට විවෘත වෙයි",
       "News Content": "නීති පර්යේෂණ ක්‍ෂේත්‍රය දියුණු කිරීමේ අරමුණින් පිහිටවූ නීති පර්යේෂණ ඒකකය හෙට විවෘත කෙරෙන බව අධිකරණ අමාත්‍යාංශය ප්‍රකාශ කළා.\nඅමාත්‍යාංශය සහ කොළඹ විශ්වවිද්‍යාලයේ නීතිපීඨය ඒකාබද්ධවයි නීති පර්යේෂණ ඒකකය ක්‍රියාත්මක කරන්නේ.\nනීති ක්‍ෂේත්‍රයේ අඩුපාඩු පිළිබඳ මෙන්ම නව නීති සම්පාදනය කිරීමේදීද අවශ්‍ය තොරතුරු ලබාගැනීමේදී මීට පෙර ගැටළු රැසක් මතුවුණා.\nමෙම තත්ත්වය සැළකිල්ලට ගෙන කොළඹ විශ්වවිද්‍යාලය කේන්ද්‍ර කරගනිමින් නීති පර්යේෂණ ඒකකයක් පිහිටුවීමට තීරණය කළ බවයි අධිකරණ අමාත්‍යාංශය සඳහන් කළේ.",
       "URL": "https://www.hirunews.lk/153435/නීති-පර්යේෂණ-ඒකකය-හෙට-විවෘත-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=4682"
}