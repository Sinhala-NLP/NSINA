{
       "Source": "hirunews",
       "Timestamp": "Monday, 15 August 2016 - 10:58",
       "Headline": "මත්පැන් සමඟ හතරදෙනෙකු අත්අඩංගුවට (ඡායාරූප)",
       "News Content": "මුන්දලම - නවදන්කුලම- විහේනගම ප්‍රදේශයේ දීර්ඝ කාලයක් රහසිගතව පවත්වාගෙන ගිය නීතිවිරෝධී මත්පැන් නිෂ්පාදනාගාරයක් වැටලු පොලීසිය සැකකරුවන් හතරදෙනෙකු අත්අඩංගුවට ගෙන තිබෙනවා.\nකුකුළු ගොවිපොළක් පවත්වාගෙන යාමේ මුවාවෙන් මෙම ජාවාරම කර ඇති බව සදහන්.\nඊට අමතරව නීතිවිරෝධී මත්පැන් බෝතල් දහසක්, මත්පැන් පෙරීම සඳහා උපයෝගී කරගන්නා භාණ්ඩ තොගයක්ද මුන්දලම පොලීසිය භාරයට ගෙන ඇති බවයි පොලිස් මාධ්‍ය කොට්ඨාසය සඳහන් කළේ.\nසැකකරුවන් කඳාන සහ ජාඇල ප්‍රදේශවල පදිංචිකරුවන් වන අතර ඔවුන් අද පුත්තලම මහේස්ත්‍රාත් අධිකරණය වෙත ඉදිරිපත් කිරීමට නියමිතයි.\nඡායාරූප - හිරාන් ප්‍රියංකර",
       "URL": "https://www.hirunews.lk/140662/මත්පැන්-සමඟ-හතරදෙනෙකු-අත්අඩංගුවට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4922"
}