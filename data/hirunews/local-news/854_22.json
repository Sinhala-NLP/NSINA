{
       "Source": "hirunews",
       "Timestamp": "Tuesday, 20 September 2022 - 21:33",
       "Headline": "අනුර සහ ඩලස් පිලේ විරෝධය - ජාතික සභා යෝජනාව සම්මතයි (වීඩියෝ)",
       "News Content": "යෝජිත ජාතික සභාව හෙවත් පාර්ලිමේන්තු කාරක සභාව පිළිබද යෝජනාව ඡන්ද විමසීමකින් තොරව විවාද කිරීමෙන් අනතුරුව අද පාර්ලිමේන්තුවේදී සම්මත වුණා.\nඑම යෝජනාව පාර්ලිමේන්තුවට ඉදිරිපත් කරනු ලැබුවේ අග්‍රාමාත්‍ය දිනේෂ් ගුණවර්ධන විසින්.\nජාතික සභාවේ සභාපතිත්වය කථානායකවරයාට හිමිවනවා.\nඑමෙන්ම අග්‍රමාත්‍යවරයා, සභානායකවරයා, විපක්ෂනායකවරයා, ආණ්ඩු පක්ෂයේ ප්‍රධාන සංවිධායකවරයා සහ පිළිගත් දේශපාලන පක්ෂවල පාර්ලිමේන්තුව නියෝජනය කරන මන්ත්‍රීවරුන් 35 කට නොවැඩි සංඛ්‍යාවකින් ජාතික සභාව සමන්විත විය යුතු බවටයි අද සම්මත වූ යෝජනාවේ සඳහන් වන්නේ.\nජාතික ජනබලවේගයේ නායක පාර්ලිමේන්තු මන්ත්‍රී අනුර කුමාර දිසානායක සහ ඩලස් අලහප්පෙරුම ප්‍රමුඛ කණ්ඩායමද අදාළ යෝජනාවට විරුද්ධත්වය ප්‍රකාශ කළා.",
       "URL": "https://www.hirunews.lk/315905/අනුර-සහ-ඩලස්-පිලේ-විරෝධය-ජාතික-සභා-යෝජනාව-සම්මතයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=854"
}