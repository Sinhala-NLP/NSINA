{
       "Source": "hirunews",
       "Timestamp": "Sunday, 02 June 2019 - 12:46",
       "Headline": "ත්‍රස්තවාදය වැළැක්වීමේ පනත යටතේ අත්අඩංගුවට ගන්නා පුද්ගලයින් වැලිසරට",
       "News Content": "ත්‍රස්තවාදය වැළැක්වීමේ පනත යටතේ අත්අඩංගුවට ගන්නා පුද්ගලයන් රඳවා තබාගැනීමේ ස්ථානයක් ලෙස වැලිසර නාවික හමුදා කඳවුර නම් කර තිබෙනවා.\nජනාධිපති මෛත්‍රීපාල සිරිසේන විසින් ඊට අදාළව අතිවිශේෂ ගැසට් පත්‍රයක් නිකුත් කරනු ලැබුවා.\nමැයි 27 වනදා දාතමින් ප්‍රකාශයට පත් කළ එහි දැක්වෙන්නේ 1979 අංක 48 දරණ ත්‍රස්තවාදය වැළැක්වීමේ පනත යටතේ ජනාධිපතිවරයා වෙත පැවරී ඇති බලතල අනුව අදාළ පරිශ්‍රය ත්‍රස්තවාදය වැළැක්වීමේ පනත යටතේ අත්අඩංගුවට ගන්නා පුද්ගලයින් රඳවා තබාගැනීම සඳහා නම් කළ බවයි.\nඒ අනුව වැලිසර නාවික හමුදා ගැමුණු නාවික කඳවුර එම කාර්ය සඳහා යොදා ගැනෙනු ඇති.\nපසුගිය අප්‍රේල් 21 වනදා එල්ලවූ ත්‍රස්ත ප්‍රහාරයෙන් පසු අත්අඩංගුවට ගත් සියලූම පුද්ගලයන් මේ වනවිට අපරාධ පරීක්ෂණ දෙපාර්තමේන්තුව, ත්‍රස්ත විමර්ශන දෙපාර්තමේන්තුව සහ කොළඹ අපරාධ කොට්ඨාශය යටතේ රඳවාගෙන ප්‍රශ්න කරනු ලබනවා.",
       "URL": "https://www.hirunews.lk/217567/ත්‍රස්තවාදය-වැළැක්වීමේ-පනත-යටතේ-අත්අඩංගුවට-ගන්නා-පුද්ගලයින්-වැලිසරට",
       "Category": "Local News",
       "Parent URL": "https://www.hirunews.lk/local-news.php?pageID=3322"
}