{
       "Source": "hirunews",
       "Timestamp": "Thursday, 31 August 2023 - 19:45",
       "Headline": "ඇසළ පෙරහර මංගල්‍ය සාර්ථකව අවසන්; සංදේශය ජනපතිට  (වීඩියෝ)",
       "News Content": "මහනුවර ඇසළ පෙරහර මංගල්‍ය සාර්ථකව පවත්වා නිමා කළ බවට දැක්වෙන සංදේශය සාම්ප්‍රදායනුකූලව දියවඩන නිලමේ ප්‍රදීප් නිලංග දෑල විසින් ජනාධිපති රනිල් වික්‍රමසිංහ වෙත භාරදී තිබෙනවා.\nඒ අද (31) පස්වරුවේ මහනුවර ජනාධිපති මන්දිරයේදියි.\nඅනතුරුව, ජනාධිපති රනිල් වික්‍රමසිංහ, දියවඩන නිලමේවරයා සහ සතර මහා දේවාලවල බස්නායක නිලමේවරුන් එක්ව සමූහ ඡායාරූපයකට පෙනී සිටියා.\nපෙරහර සදහා සහභාගි වූ ශිල්පීන් වෙත ජනාධිපතිවරයා විසින් ත්‍යාග ප්‍රදානය කළේ ඉන් අනතුරුවයි.\nමෙවර මහනුවර ඇසළ පෙරහර මංගල්‍යය මංගල්‍යයයේ දියකැපීමේ චාරිත්‍රය අද අලු‍යම ගැටඹේ තොටේදී සිදුකෙරුණා.\nඅනතුරුව දිවා පෙරහර පවත්වා පෙරහර මංගල්‍යයයේ කටයුතු අවසන් කළා.",
       "URL": "https://www.hirunews.lk/346751/ඇසළ-පෙරහර-මංගල්‍ය-සාර්ථකව-අවසන්-සංදේශය-ජනපතිට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=59"
}