{
       "Source": "hirunews",
       "Timestamp": "Sunday, 22 April 2018 - 18:27",
       "Headline": "පුත්තලම - හලාවත ප්‍රධාන මාර්ගයේ සිදුවූ මාරක අනතුර",
       "News Content": "පුත්තලම - හලාවත ප්‍රධාන මාර්ගයේ දසනායකපුර ප්‍රදේශයේ දි අද (22) පස්වරුවේ සිදුවූ අනතුරුකින් පුද්ගලයෙකු මියගොස් තිබෙනවා.\nත්‍රිරෝද රථයක් සහ ලොරියක් ගැටීමෙන් මෙම අනතුර සිදුව ඇති අතර අනතුරෙන් මියගොස් ඇත්තේ ත්‍රිරෝද රථ රියදුරු බවයි මුන්දලම පොලිසිය පවසන්නේ.\nඅනතුරට පත්ව බරපතල තුවාල ලබා සිටි ත්‍රිරෝද රථ රියදුරා පුත්තලම රෝහලට ඇතුළත් කිරීමෙන් අනතුරුව මියගොස් ඇති බව සඳහන්.\nමිය ගිය තැනැත්තා දසනායකපුර ප්‍රදේශයේ පදිංචිව සිටි 42 හැවිරිදි විවාහක අයෙක්.\nමිය ගිය පුද්ගලයාගේ බිරිඳ මේ වන විට විදෙස්ගතව සිටින බවත් ඔහු තනිව ජීවත් වූ බවයි අප වාර්තාකරු සඳහන් කළේ.\nඑම ප්‍රදේශයේ පැවති අවුරුදු උත්සවයකට සහභාගීවීමට ත්‍රිරෝද රථයෙන් යන අවස්ථාවේ ඔහු මෙම අනතුරට මුහුණපා තිබෙනවා.\nලොරි රථය සහ එහි රියදුරු අත්අඩංගුවට ගෙන ඇති අතර වැඩිදුර පරික්ෂණ මුන්දලම පොලිසිය විසින් සිදුකරනු ලබනවා.",
       "URL": "https://www.hirunews.lk/188982/පුත්තලම-හලාවත-ප්‍රධාන-මාර්ගයේ-සිදුවූ-මාරක-අනතුර",
       "Category": "Local News",
       "Parent URL": "https://www.hirunews.lk/local-news.php?pageID=3979"
}