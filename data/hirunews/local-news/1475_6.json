{
       "Source": "hirunews",
       "Timestamp": "Thursday, 23 December 2021 - 12:57",
       "Headline": "සංචාරක අමාත්‍යාංශයෙන් පුරාවිද්‍යා දෙපාර්තමේන්තුවට උපදෙසක්",
       "News Content": "ගාල්ල කොටුවේ කොඩිගල සිට මුහුදට පනින ක්‍රීඩාවේ නිරත තරුණයන්ට එය තවදුරටත් පවත්වාගෙන යාම සඳහා විකල්ප වැඩපිළිවෙලක් ක්‍රියාත්මක කරන ලෙස සංචාරක අමාත්‍යාංශය පුරාවිද්‍යා දෙපාර්තමේන්තුවට උපදෙස් ලබාදී තිබෙනවා.\nවසර 15ක සිට එම ස්ථානයේ මුහුදට පනින ක්‍රීඩාවේ නිරත වූ තරුණයන්ට පුරාවිද්‍යා සංරක්ෂණ කටයුතු හේතුවෙන් පසුගිය සිකුරාදා සිට ඊට අවස්ථාව හිමි වූයේ නැහැ.\nඒ පිළිබද අවදානය යොමු කරමින් පුරාවිද්‍යා නිලධාරීන් සමග සංචාරක අමාත්‍ය ප්‍රසන්න රණතුංග ඊයේ සිදුකළ සාකච්ඡාවේදී අදාළ උපදෙස් ලබාදී ඇති බවයි එම අමාත්‍යාංශය නිවේදනය කළේ.",
       "URL": "https://www.hirunews.lk/291905/සංචාරක-අමාත්‍යාංශයෙන්-පුරාවිද්‍යා-දෙපාර්තමේන්තුවට-උපදෙසක්",
       "Category": "Local News",
       "Parent URL": "https://www.hirunews.lk/local-news.php?pageID=1475"
}