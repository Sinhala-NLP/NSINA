{
       "Source": "hirunews",
       "Timestamp": "Tuesday, 19 April 2016 - 17:16",
       "Headline": "ඕස්ට්‍රේලියා යෑමට තැත් කළ 9 දෙනෙකු කොටුවෙයි (ඡායාරුප)",
       "News Content": "නීතිවිරෝධී ලෙස මුහුදු මගින්  ඕස්ට්‍රේලියාවට යාමට උත්සාහ කළ ශ්‍රී ලාංකිකයන් 9 දෙනෙකු අද මීගමුවේ සිට නාවික සැතපුම් 30 ක් බටහිරින් වූ මුහුදේදී නාවික හමුදා අත්අඩංගුවට පත්වුණා.\nපිරිමි පස්දෙනෙකු, කාන්තාවක සහ කුඩා දරුවන් තුන්දෙනෙකු ඒ අතර සිටි බවයි වාර්තාවන්නේ.\nඔවුන් රිෂ්නා දුව නැමති බහුදින යාත්‍රාවෙන් මීගමුවේ සිට  ඕස්ට්‍රේලියාව බලා පිටත්වී තිබෙනවා.\nඅත්අඩංගුවට ගත් සැකකරුවන් වැඩිදුර විමර්ශන සඳහා අපරාධ පරීක්ෂණ දෙපාර්තමේන්තුව වෙත භාරදී ඇති බව නාවික හමුදාව ප්‍රකාශ කළා.",
       "URL": "https://www.hirunews.lk/131234/ඕස්ට්‍රේලියා-යෑමට-තැත්-කළ-9-දෙනෙකු-කොටුවෙයි-ඡායාරුප",
       "Category": "Local News",
       "Parent URL": "https://www.hirunews.lk/local-news.php?pageID=5082"
}