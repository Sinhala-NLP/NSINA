{
       "Source": "hirunews",
       "Timestamp": "Friday, 03 September 2021 - 7:52",
       "Headline": "මහනුවර ඉපැරණි රජ මාළිගය සහ පුරාවිද්‍යා කෞතුකාගාරය සංරක්ෂණයට ඇමරිකාවෙන් මිලියන 52ක්",
       "News Content": "මහනුවර ඓතිහාසික දළදා මාළිගා සංකීර්ණය තුළ පිහිටි ඉපැරණි රජමාළිගය සහ පුරාවිද්‍යා කෞතුකාගාරය සංරක්ෂණය සඳහා ඇමරිකාව රුපියල් මිලියන 52ක ප්‍රදානයක් සිදුකර තිබෙනවා.\nසංස්කෘතික සංරක්ෂණය සදහා වන එක්සත් ජනපද තානාපති අරමුදල හරහා මෙම ප්‍රදානය සිදුකර ඇත්තේ යුනෙස්කෝ ලෝක උරුමයක ඇති වැදගත් ගෘහ නිර්මාණ ශිල්පය, සංස්කෘතිය, අනාගත පරම්පරාවට අධ්‍යයනය කිරීමට හැකිවීම හේතුවෙන්.\nමීට පෙර මෙම අරමුදල රජගල බෞද්ධ සෙනසුන සංරක්ෂණය, අනුරාධපුර පුරාවිද්‍යා කෞතුකාගාරය, මඩකලපුව ලන්දේසි කොටුව සංරක්ෂණය ඇතුළු ව්‍යාපෘති 14ක් සදහා අරමුදල් සපයා තිබෙනවා.\nමේ අතර, සංස්කෘතික අමාත්‍යාංශයේ සේවකයන් පිරිසක් තමන් මුහුණ දී ඇති ගැටලු සම්බන්ධයෙන් අස්ගිරි සහ මල්වතු මහා විහාර වෙත ගොස් ඊයේ සංදේශයක් භාර දෙනු ලැබුවා.",
       "URL": "https://www.hirunews.lk/281253/මහනුවර-ඉපැරණි-රජ-මාළිගය-සහ-පුරාවිද්‍යා-කෞතුකාගාරය-සංරක්ෂණයට-ඇමරිකාවෙන්-මිලියන-52ක්",
       "Category": "Local News",
       "Parent URL": "https://www.hirunews.lk/local-news.php?pageID=1714"
}