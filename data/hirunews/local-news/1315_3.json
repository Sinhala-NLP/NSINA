{
       "Source": "hirunews",
       "Timestamp": "Sunday, 06 March 2022 - 13:11",
       "Headline": "බෙංගාල බොක්ක ආශ්‍රිත ගැඹුරු පීඩන අවපාතය උතුරු තමිල්නාඩුවට",
       "News Content": "නිරිතදිග බෙංගාල බොක්ක ආශ්‍රිතව පැවති ගැඹුරු පීඩන අවපාතය, දුර්වලවී ඉදිරි පැය විසි හතර තුළ උතුරු තමිල්නාඩු වෙරළ වෙත ගමන් කරනු ඇතැයි අපේක්ෂා කරන බව කාලගුණ විද්‍යා දෙපාර්තමේන්තුව  ප්‍රකාශ කළා.\nඑහි බලපෑමෙන් මන්නාරම සිට කන්කසන්තුරේ හරහා මුලතිව් දක්වා මුහුදු ප්‍රදේශය විටින් විට ඉතා රළුවිය හැකි බවයි එමඟින් පෙන්වා දෙන්නේ.\nමේ හේතුවෙන් තවදුරටත් එම ප්‍රදේශවල ධීවර හා නාවික කටයුතුවල නොයෙදෙන ලෙස එම දෙපාර්තමේන්තුව අවවාද කළා. දිවයින වටා සෙසු මුහුදු ප්‍රදේශවල විටින් විට රළු ස්වභාවයක් ගත හැකියි.\nමේ අතර උතුර, උතුරුමැද, ඌව සහ දකුණු පළාත්වලත්, රත්නපුර සහ නුවරඑළිය දිස්ත්‍රික්කවලත් වැසි සහිත කාලගුණ තත්වයක් පැවතිය හැකියි.",
       "URL": "https://www.hirunews.lk/298784/බෙංගාල-බොක්ක-ආශ්‍රිත-ගැඹුරු-පීඩන-අවපාතය-උතුරු-තමිල්නාඩුවට",
       "Category": "Local News",
       "Parent URL": "https://www.hirunews.lk/local-news.php?pageID=1315"
}