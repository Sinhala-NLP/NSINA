{
       "Source": "hirunews",
       "Timestamp": "Sunday, 21 July 2019 - 12:57",
       "Headline": "උපද්‍රවකාරී රැකියා ලැයිස්තු ගැසට් පත්‍රයේ නියෝග ප්‍රතිශෝධනය කෙරේ",
       "News Content": "උපද්‍රවකාරි රැකියා ලැයිස්තුවට අදාළ ගැසට් පත්‍රයේ නියෝග ප්‍රතිශෝධනය කිරීමට කම්කරු සහ වෘත්තීය සමිති සබදතා අමාත්‍යාංශය සූදානම් වනවා.\n1956 අංක 47 දරණ ස්ත්‍රීන් තරුණයන් සහ ළමයින් සේවයේ යෙදවීමේ පනත යටතේ 2010 වසරේ පැනවූ නියෝග මගින් වයස අවුරුදු 18 ට අඩු තරුණ පිරිස් වලට උපද්‍රවකාරි වන සේවා අවස්ථා 51 ක් හදුනා ගැණුනා.\nඑහෙත්, සේවා වටපිටාව වෙනස් වී ඇති මේ වනවිට එවැනි රැකියා අවස්ථා 77 ක් හදුනාගෙන ඇති බව සදහන්.\nඒ අනුව, යෝජිත උපද්‍රවකාරි රැකියා නියෝග පාර්ලිමේන්තුවේ අනුමැතියට ඉදිරිපත් කිරීමට සහ එම අනුමැතිය ලද පසු රජයේ ගැසට් පත්‍රයේ පළ කිරීමට කම්කරු අමාත්‍යවරයාගේ ඉල්ලීම පරිදි ජනාධිපතිවරයා ඉදිරිපත් කළ යෝජනාවට ද කැබිනට් අනුමැතිය හිමිව ඇති බවයි රජයේ ප්‍රවෘත්ති දෙපාර්තමේන්තුව සදහන් කළේ.\nමේ අතර, 1980 අංක 47 දරණ ඡන්ද හිමියන් ලියාපදිංචි කිරීමේ පනත සංශෝධනය කිරීම සදහා ද කැබිනට් අනුමැතිය හිමිවුණා.\nවයස අවුරුදු 18 සම්පූර්ණ වන සියලූදෙනාට ඡුන්ද හිමි නාම ලේඛන ප්‍රතිශෝධන කටයුතු අරඹන තෙක් ඡුන්දය භාවිත කිරීම ඉඩ සැලසීම උදෙසා එම සංශෝධනය සිදුකෙරෙනවා.",
       "URL": "https://www.hirunews.lk/220745/උපද්‍රවකාරී-රැකියා-ලැයිස්තු-ගැසට්-පත්‍රයේ-නියෝග-ප්‍රතිශෝධනය-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=3236"
}