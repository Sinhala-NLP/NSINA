{
       "Source": "hirunews",
       "Timestamp": "Sunday, 07 May 2017 - 16:42",
       "Headline": "කඩුවෙල දී සමයංට වෙඩි තැබූ වල්ගම ලොක්කා රිමාන්ඩ්",
       "News Content": "කඩුවෙල මහේස්ත්‍රාත් අධිකරණ භූමිය තුළ දී සමයංට වෙඩි තැබීමේ සිද්ධිය සම්බන්ධයෙන් අත්අඩංගුවට ගත් පාතාල සාමාජික දොලවත්තගේ රවීන්ද්‍ර ප්‍රසාද් හෙවත් වල්ගම ලොක්කා අනිද්දා දක්වා රක්ෂිත බන්ධනාගාර ගත කෙරුණා.\nඒ, සැකකරු අද කඩුවෙල වැඩබලන මහේස්ත්‍රාත් හේමපාල ඒකනායක හමුවට ඉදිරිපත් කිරීමෙන් අනතුරුවයි.\nතලංගම ප්‍රදේශයේ ගරාජයක සිටියදී අත්අඩංගුවට ගත් සැකකරු අතුරුගිරිය ප්‍රදේශයේ පදිංචි 35 හැවිරිදි එක්දරු පියෙක්.\nඝාතනයට ලක්වූ සමයංට 2015 වර්ෂයේ සැප්තැම්බර් 23වනදා කඩුවෙල මහේස්ත්‍රාත් අධිකරණ භූමියේදී වෙඩි තැබීමේ සිද්ධියට සම්බන්ධ වෙඩික්කරු පැමිණි මෝටර් රථය පදවාගෙන පැමිණියේ මොහු බවට ද පොලිස් පරීක්ෂණවලදී අනාවරණ වී තිබුණා.",
       "URL": "https://www.hirunews.lk/160810/කඩුවෙල-දී-සමයංට-වෙඩි-තැබූ-වල්ගම-ලොක්කා-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=4529"
}