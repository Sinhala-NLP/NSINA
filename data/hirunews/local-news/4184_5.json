{
       "Source": "hirunews",
       "Timestamp": "Wednesday, 06 December 2017 - 19:57",
       "Headline": "හිරු සී.අයි.ඒ. අනාවරණය ඵල දරයි",
       "News Content": "නීති විරෝධීව පවත්වාගෙන ගිය තිස්සමහාරාම සහන සේවා පුද්ගලික සමාගම පිළිබදව හිරු සී.අයි.ඒ. අනාවරණයෙන් පසුව ශ්‍රී ලංකා මහ බැංකුවේ නීති අංශය පරීක්ෂණ ආරම්භ කර තිබෙනවා.\nඑහි නිලධාරියෙකු පැවසුවේ හිරු සී.අයි.ඒ.අනාවරණයත් සමග පොලිසිය හා විශේෂ නිලධාරීන් කණ්ඩායමක් පරීක්ෂණ සදහා පසුගිය සති අන්තයේ අදාල ආයතනයට ගොස් විමර්ශන ආරම්භ කළ බවයි.\nතිස්සමහාරාම ප්‍රදේශය කේන්ද්‍ර කර ගනිමින් පවත්වාගෙන යන සහන සේවා පුද්ගලික සමාගම නම් මෙම ආයතනයේ සේවිකාවන් සීයට 21 ක ආකර්ශනීය පොලියක් ලබා දෙන බව පවසා මුදල් තැන්පත් කිරීමට ජනතාව පොළඹ වන අයුරු අප හෙළිකලේ පසුගිය 27 වනදායි.\nතම ආයතනය මෙරට මුල්‍ය රෙගුලාසිවලට යටත් නොවන බව පවසමින් ඔවුන් ජනතාව මුලා කලේ මෙලෙසින්.",
       "URL": "https://www.hirunews.lk/177766/හිරු-සී-අයි-ඒ-අනාවරණය-ඵල-දරයි",
       "Category": "Local News",
       "Parent URL": "https://www.hirunews.lk/local-news.php?pageID=4184"
}