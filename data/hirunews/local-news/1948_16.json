{
       "Source": "hirunews",
       "Timestamp": "Monday, 17 May 2021 - 9:53",
       "Headline": "බංග්ලාදේශයට ගිය ශ්‍රී ලංකා ක්‍රීඩකයින් පළමු දිනයේම වැඩ අරඹයි",
       "News Content": "එක්දින තරඟ තුනකට සහභාගිවීමේ අරමුණින් ශ්‍රී ලංකා ක්‍රිකට් කණ්ඩායම ඊයේ (16) උදෑසන බංග්ලාදේශය බලා පිටත්ව ගියා.\nඊයේ උදෑසනම බංග්ලාදේශයට ලඟා වූ ශ්‍රී ලංකා ක්‍රීඩකයින් පළමු දිනයේදීම සිය ශාරීරික යෝග්‍යතා ව්‍යායාම සඳහා සහභාගී වූ බවයි ශ්‍රී ලංකා ක්‍රිකට් ආයතනය සඳහන් කළේ.\nක්‍රීඩකයින් රැඳී සිටින පරිශ්‍රයේදීම ඔවුන් සිය යෝග්‍යතා ව්‍යායාම සඳහා එක්ව තිබෙනවා.\nශ්‍රී ලංකා කණ්ඩායම මේ වනවිටත් ජෛව ආරක්ෂිත බුබුළකට යොමුව ඇති එහි පළමු දින තුනක කාලය නිරෝධායන කාලසීමාවක සිට කටයුතු කළ යුතු වනවා.\nඒ අනුව ශ්‍රී ලංකා ක්‍රීඩකයින්ට මැයි 21 වැනිදා දක්වා හෝටල් පරිශ්‍රය තුළම රැඳී සිටිය යුතුයි.\nදෙරට අතර එක්දින තරඟාවලිය ලබන 23, 25 සහ 28 යන තෙදින තුල පැවැත්වීමට කටයුතු සැලසුම් කර ඇති අතර මෙම තරඟ සියල්ලම පැවැත්වෙන්නේ ඩකා නුවර ශරෙයි බංග්ලා ක්‍රීඩාංගනයේදීයි.",
       "URL": "https://www.hirunews.lk/271586/බංග්ලාදේශයට-ගිය-ශ්‍රී-ලංකා-ක්‍රීඩකයින්-පළමු-දිනයේම-වැඩ-අරඹයි",
       "Category": "Local News",
       "Parent URL": "https://www.hirunews.lk/local-news.php?pageID=1948"
}