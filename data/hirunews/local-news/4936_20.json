{
       "Source": "hirunews",
       "Timestamp": "Thursday, 04 August 2016 - 18:09",
       "Headline": "ගිවිසුම් ලේඛනවලට පමණක් සීමා වන්නේ නැහැ - ඇමති කබීර්",
       "News Content": "සිය දෙදින නිල සංචාරය නිම කරමින් අග්‍රාමාත්‍ය රනිල් වික්‍රමසිංහ අද අලූයම දිවයිනට පැමිණියා.\n12 වන ලෝක ඉස්ලාමීය ආර්ථික සමුළුවට සහභාගි වීම සදහායි අග්‍රාමාත්‍යවරයා ඉන්දුනීසියාවේ නිල සංචාරයක නිරත වූයේ.\nප්‍රධාන ආර්ථික සමුළුවට සමගාමීව පැවති අමාත්‍යවරුන්ගේ සැසිවාරය සදහා රාජ්‍ය ව්‍යවසාය සංවර්ධන අමාත්‍ය කබීර් හෂීම් ඊයේ එක්වුණා.\nඑහිදී අමාත්‍යවරයා සදහන් කළේ ද්වීපාර්ශවික සහ බහුපාර්ශවික ගිවිසුම්, ලේඛනවලට පමණක් සීමා නොකිරීමට වත්මන් රජය බලාපොරොත්තු වන බවයි.\nමේ අතර,  අග්‍රාමාත්‍යවරයා අද (040 අලූයම දිවයිනට පැමිණීමට පෙර ඊයේ ඉන්දුනීසියානු වානිජ මණ්ඩල ප්‍රධානීන් ද හමුවුණා.\nශ්‍රී ලංකාවේ ඇති වී තිබෙන දේශපාලන ස්ථාවරභාවය හේතුවෙන් මෙරට ආයෝජනය කිරීමට තමන් අපේක්ෂා කරන බව එහිදී ඉන්දුනීසියානු ව්‍යාපාරිකයින් ප්‍රකාශ කර තිබෙනවා.\nඅග්‍රාමාත්‍ය කාර්යාලය නිවේදනය කළේ දෙරටේ වානිජ මණ්ඩල අතර සහයෝගිතාව ඇති කිරීමේ ක්‍රමවේදයක් සකස් කිරීම කෙරෙහි ද එම සාකච්ඡාවේදී අවධානය යොමුවූ බවයි.",
       "URL": "https://www.hirunews.lk/139832/ගිවිසුම්-ලේඛනවලට-පමණක්-සීමා-වන්නේ-නැහැ-ඇමති-කබීර්",
       "Category": "Local News",
       "Parent URL": "https://www.hirunews.lk/local-news.php?pageID=4936"
}