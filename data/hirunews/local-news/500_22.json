{
       "Source": "hirunews",
       "Timestamp": "Friday, 03 March 2023 - 12:57",
       "Headline": "පුංචි ඡන්ද දිනය තීන්දුවට කොමිසම රැස් වෙයි (වීඩියෝ)",
       "News Content": "පළාත් පාළන ඡන්දය පැවැත්වෙන නව දිනය තීරණය කිරීම සඳහා මැතිවරණ කොමිසන් සභාව මේ වනවිට රැස්වී තිබෙනවා.\nඑම රැස්වීමට කොමිසමේ සෙසු සාමාජිකයන් වන එම්.එම්.මොහොමඩ්, එස්.පී. දිවාරත්න සහ කේ.පී.පී. පතිරණ ද එක්ව සිටි බව සඳහන්.\nමැතිවරණ කොමිසම් සභාවේ පාලනයෙන් බැහැරව පැන නැගී ඇති කරුණු හේතුවෙන් මේ මස 9 වනදාට පැවැත්වීමට සැලසුම් කර තිබූ පළාත්පාලන ආයතන ඡන්ද විමසීම එදිනට පැවැත්විය නොහැකි බව පසුගියදා මැතිවරණ කොමිසම නිවේදනය කළා.\nඒ අනුව පළාත් පාලන ඡන්ද විමසීම සඳහා වෙනත් දිනයක් අද ප්‍රකාශයට පත් කිරීමට නියමිත අතර, තැපැල් ජන්දය පැවැත්වෙන දිනයද අද තීරණය කරනු ඇති.",
       "URL": "https://www.hirunews.lk/328873/පුංචි-ඡන්ද-දිනය-තීන්දුවට-කොමිසම-රැස්-වෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=500"
}