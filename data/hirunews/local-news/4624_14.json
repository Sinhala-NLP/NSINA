{
       "Source": "hirunews",
       "Timestamp": "Wednesday, 08 March 2017 - 19:47",
       "Headline": "හිරු කල අනාවරණය ගැන බන්ධනාගාර ප්‍රතිසංස්කරණ අමාත්‍යවරයාගේ ප්‍රසාදය",
       "News Content": "බන්ධනාගාර බස් රථයකට කලුතරදී එල්ලවු වෙඩි ප්‍රහාරයෙන් තුවාල ලබා පාදයක් ඉවත් කල බන්ධනාගාර නිලධාරියා සම්බන්ධයෙන් හිරු ප්‍රවෘත්ති කල අනාවරණය පිළිබඳ ස්තුතිය පළකරන බව අමාත්‍ය ඩී එම් ස්වාමිනාදන් මහතා පවසනවා.\nඅමාත්‍යවරයා ඊයේ අදාළ නිලධාරියාගේ සුවදුක් විමසීම සඳහා කොළඹ ජාතික රෝහලට ගොස් තිබුනා.\nඑහිදී අමාත්‍යවරයා පොරොන්දු වී ඇත්තේ මෙම නිලධාරියා ප්‍රතිකාර ලබන කාලසීමාව තුල සියලු පහසුකම් සැපයීමට සහ කෘතිම පාදයක් ද ලබාදීමටයි.\nඅමාත්‍ය ඩී එම් ස්වාමිනාදන් මහතා එහිදී සඳහන් කර ඇත්තේ මෙම බන්ධනාගාර නිලධාරියාගේ දෙමව්පියන්ගේ සහ පවුලේ අසරණ තත්වය පිළිබඳ කල අනාවරණය සම්බන්ධයෙන් හිරු ආයතනයට ස්තුතිය පළකරන බවයි.\nතුවාල ලැබු මෙම නිලධාරියාට ඉදිරියේදී ඔහුගේ ගම් පළාත වන මාතරට ස්ථාන මාරුවක් ලබාදීමට මෙන්ම තම ධුර කාලය තුල ඔහුට අවශ්‍ය පහසුකම් ලබාදීමට පෞද්ගලිකව කටයුතු කරන බව ද අමාත්‍ය ඩී එම් ස්වාමිනාදන් මහතා වැඩිදුරටත් සඳහන් කර තිබෙනවා.",
       "URL": "https://www.hirunews.lk/156393/හිරු-කල-අනාවරණය-ගැන-බන්ධනාගාර-ප්‍රතිසංස්කරණ-අමාත්‍යවරයාගේ-ප්‍රසාදය",
       "Category": "Local News",
       "Parent URL": "https://www.hirunews.lk/local-news.php?pageID=4624"
}