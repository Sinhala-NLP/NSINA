{
       "Source": "hirunews",
       "Timestamp": "Thursday, 04 January 2018 - 13:49",
       "Headline": "තවත් දරුණු මංකොල්ලයක් (ඡායාරූප)",
       "News Content": "හොරණ සිට නාවලපිටිය හරහා ගිනිගත්හේන දක්වා බේකරි නිෂ්පාදන බෙදා හරින ලොරි රථයක් හරස් කර එහි තිබූ රැපියල් හය ලක්ෂ දහනවදහස් හයසීයක්  පැහැරගෙන ඇති බව නාවලපිටිය පොලිසිය පවසනවා.\nඅද (04)උදැසන 4.30 ට පමණ මෙම මංකොල්ලය සිදුවි ඇත්තේ නාවලපිටිය ගිනිගත්හේන ප්‍රධාන මාර්ගයේ ජේතවනාරාම මංසන්ධියේදී බවයි සඳහන් වන්නේ.\nකේ.ඩී.එචි වෑන් රථයකින් පැමිණි සිවි දෙනෙකු නතර කර තිබූ ලොරි රථය හරස් කර ලොරි රථයට යකඩ බටවලින් පහරදි ලොරි රථයේ ඉදිරි පස තිබු රැපියල් හය ලක්ෂ දහනව දහස් හයසීයක මුදලක් පැහැර ගෙන එම මංකොල්ලකරුවන් එම වෑන් රථයෙන්ම නාවලපිටිය දෙසට පලා ගොස් ඇති බවයි සිද්ධීය පිළිබද පරික්‍ෂණ පවත්වන නාවලපිටිය පොලිසිය පවසන්නේ.\nඑම ලොරි රථයේ තිබූ මුදල් පැහැර ගන්නා අවස්ථාවේ එම ලොරි රථයේ ස්ථාන කිහිපයක තවත් රැපියල් ලක්‍ෂ දහයක පමණ මුදලක් සගවා තිබූ බවයි පොලිසිය පවසන්නේ.\nඑම මුදල් මංකොල්ලකරුවන්ට සොයා ගැනීමට නොහැකි වී ඇති අතර ලොරි රථයේ ඉදිරි පස විදුරුවට පහරදිමෙන් ලොරි රථය එම අවස්ථාවේ ධාවනය කළ රියදුරා තුවාල ලබා නාවලපිටිය මුලික රෝහල වෙත ඇතුලත් කර තිබෙනවා.\nලොරි රථයේ රියදුරන් දෙදෙනෙකු ගමන් කරන බවත් එම ලොරි රථය ගමන් ආරම්භයේ සිට තෝරා ගත් නගර කිහිපයකම බේකරි නිෂ්පාදන බෙදා හරිමින් එම අවස්ථාවේම ඒ සදහා වු මුදල් ද රැගෙන යන බවයි පොලිසිය පවසන්නේ.\nනාවලපිටිය නගරයේ වෙළදසැලකට බේකරි නිෂ්පාදන බෙදා හැර නැවත ගිනිගත්හේන නගරය වෙත යන අවස්ථාවේ නාවලපිටිය වෙළදසැල් හිමියාගෙන් රියදුරු වෙත ලද දුරකථන ඇමතුමක් නිසා ධාවනය වෙමින් තිබූ ලොරි රථය නතර කර දුරකථන ඇමතුමට පිළිතුරු දෙන අවස්ථාවේ වෑන් රථයෙන් පැමිණි සිවි දෙනා ලොරි රථය හරස් කර ලොරි රථයට පහර දි ලොරි රථයේ ඉදිරිපස තිබු මුදල් පැහැර ගෙන ගිය බවයි එම ලොරි රථයේ රියදුරා නාවලපිටිය පොලිසිය වෙත කරන ලද පැමිණිල්ලේ සදහන් කර ඇත්තේ.\nසිද්ධීය පිළිබදව අංශ කිහිපයක් ඔස්සේ නාවලපිටිය පොලිසිය පරික්‍ෂණ පවත්වනවා.",
       "URL": "https://www.hirunews.lk/180142/තවත්-දරුණු-මංකොල්ලයක්-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4142"
}