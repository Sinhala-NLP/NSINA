{
       "Source": "hirunews",
       "Timestamp": "Monday, 03 January 2022 - 13:40",
       "Headline": "ලොව හොඳම නැරඹුම් ස්ථාන අතරට ශ්‍රී ලංකාවත්(වීඩියෝ)",
       "News Content": "එළඹුණු 2022 වසරේදී ලොව විශිෂ්ඨතම සංචාරක ගමනාන්තයන් 20 අතරට ශ්‍රී ලංකාවද ඇතුළත් කර තිබෙනවා.\nසුප්‍රකට සී.එන්.එන් ප්‍රවෘත්ති සේවාවේ සංචාරක කලාපය වන සී.එන්.එන් ට්‍රැවල් මගින් මෙම ගමනාන්තයන් හඳුන්වා ඇත්තේ, ගෝලීය වසංගතයෙන් පසු ලොව යළි විවෘත වීමේදී අනිවාර්යෙන් සංචාරය කළ යුතු සිහින ගමනාන්තයන් ලෙසයි.\nඇන්ටිගුවා සහ බාබියුඩා යන කොදෙව් දිවයින්, ලතින් ඇමරිකානු චිලී දේශය, ප්‍රංශය, ග්‍රීන්ලන්තය, ෆින්ලන්තය, ඉතාලියේ නේපල්ස් ඇතුළු සංචාරක කලාප සමඟ සී.එන්.එන් ට්‍රැවල් මඟින් කොළඹ කේන්ද්‍ර කොටගත් ශ්‍රී ලංකාව පිළිබඳ විශේෂ සටහනක් ද ඉදිරිපත් කර තිබෙනවා.\nමෙරට ආකර්ශනීය වෙරළ තීරයන් සහ තේ වතුයාය මෙන්ම අපටම ආවේනික රසවත් ආහාර පිළිබඳව ද එහි සඳහන්.",
       "URL": "https://www.hirunews.lk/292899/ලොව-හොඳම-නැරඹුම්-ස්ථාන-අතරට-ශ්‍රී-ලංකාවත්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1452"
}