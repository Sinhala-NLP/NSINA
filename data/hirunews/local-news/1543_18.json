{
       "Source": "hirunews",
       "Timestamp": "Tuesday, 23 November 2021 - 9:27",
       "Headline": "ඉන්දියාවට හොර රහසේ රත්තරන් රැගෙන යාමට තැත් කළ ශ්‍රී ලාංකිකයින් දහදෙනකු කොටුවෙයි",
       "News Content": "ඉන්දියාවේ බෙන්ගලරූ හී කෙම්පෙගව්ඩා ජාත්‍යන්තර ගුවන්තොටුපොළේ රේගු අංශ නිලධාරීන් විසින් පසුගිය සෙනසුරාදා සිදු කළ පරීක්ෂාවකදී කොළඹ සිට ඉන්දියාව බලා පිටත්ව ගිය කාන්තාවන් අට දෙනකු සහ පිරිමි පුද්ගලයින් දෙදෙනකු නීති විරෝධී ලෙස රත්තරන් රැගෙන යාමේ චෝදනාව මත අත්අඩංගුවට ගෙන තිබෙනවා.\nමෙම පුද්ගලයින් සිය ගුද මාර්ගය තුළ මෙම රත්තරන් සඟවාගෙන ඉන්දියාවට ඇතුළුවීමටයි උත්සාහ දරා ඇත්තේ.\nඅදාල පිරි පසුගිය සෙනසුරාදා කොළඹින් බෙන්ගලරූ වෙත පිටත් වූ යූ.එල්11 දරණ ගුවන් යානයෙන් ඉන්දියාව බලා පිටත්ව ගොස් තිබෙනවා.\nමෙම රත්තරන් තොගයේ වටිනාකම ඉන්දීය රුපියල් කෝටියකට අධික බවයි වාර්තා වන්නේ.\nඑය මෙරට මුදලින් රුපියල් කෝටි දෙක හමාරකට අධිකයි.\nඅත්අඩංගුවට ගත් පුද්ගලයින් සම්බන්ධයෙන් වැඩිදුර විමර්ශන සිදු කරන අතර ඔවුන් සමග ඉන්දියාවේ දී සම්බන්ධකම් පවත්වන පුද්ගලයින් පිළිබඳව ද තොරතුරු විමර්ශනය කරමින් සිටින බවයි වාර්තා වන්නේ.",
       "URL": "https://www.hirunews.lk/288894/ඉන්දියාවට-හොර-රහසේ-රත්තරන්-රැගෙන-යාමට-තැත්-කළ-ශ්‍රී-ලාංකිකයින්-දහදෙනකු-කොටුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=1543"
}