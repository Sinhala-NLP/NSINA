{
       "Source": "hirunews",
       "Timestamp": "Sunday, 03 January 2016 - 14:32",
       "Headline": "ගැබිණිය ලොරියට යටකලාම  ගම්මුන් ප්‍රකෝපවීම වරදක්ද ?",
       "News Content": "කොත්මලේදී ගැබිණි කාන්තාවක් ලොරි රථයකට යටවී මියයෑමේ සිද්ධියට අදාළව එම ලොරි රථයට පහරදුන් පුද්ගලයන් දෙදෙනෙකු පොලීසිය අත්අඩංගුවට ගෙන තිබෙනවා.\nපොලිස් මාධ්‍ය ප්‍රකාශක කාර්යාලය සඳහන් කළේ ඊයේ අද අලූයම 5.40 ට පමණ වෙදමුල්ල වත්තේ ඔවුන්ගේ නිවසේ රැඳී සිටියදී මෙම අත්අඩංගුවට ගැනීම සිදුකර ඇති බවයි.\nසැකකරුවන්ගේ වයස අවුරුදු 31 ක් සහ 45 ක් වන අතර ඔවුන් හඳුනාගැනීමේ පෙරට්ටුවක් සඳහා අද නාවලපිටිය මහේස්ත්‍රාත් අධිකරණයට ඉදිරිපත් කිරීමට නියමිතයි.\nසිද්ධිය සම්බන්ධයෙන් මීට පෙර අත්අඩංගුවට ගැනුනු ලොරි රථයේ රියදුරු මේ මස 6 වනදා දක්වා දැනට රක්ෂිත බන්ධනාගාරයේ පසුවනවා.\nනුවරඑළිය සිට ගමන් ගත් ලොරි රථයකට මාර්ගය හරහා ගමන් කළ වයස අවුරුදු 34 ක ගැබිණි කාන්තාවක් යටවී මියගියේ පසුගිය 28 වනදායි.\nඉන් අනතුරුව එම ලොරි රථයේ රියදුරුට අමානුෂික ලෙස පහරදී ලොරි රථයට හානිකළ පුද්ගලයන් මෙලෙස අද අත්අඩංගුවට ගෙන තිබෙනවා.",
       "URL": "https://www.hirunews.lk/123317/ගැබිණිය-ලොරියට-යටකලාම-ගම්මුන්-ප්‍රකෝපවීම-වරදක්ද",
       "Category": "Local News",
       "Parent URL": "https://www.hirunews.lk/local-news.php?pageID=5224"
}