{
       "Source": "hirunews",
       "Timestamp": "Friday, 10 November 2017 - 13:52",
       "Headline": "ජොන්ස්ටන්ට එරෙහි නඩුවේ පැමිණිලි පාර්ශවයේ සාක්ෂි විමසීම ලබන ජනවාරියේ",
       "News Content": "වත්කම් බැරකම් හෙළි නොකිරීම සම්බන්ධයෙන් හිටපු අමාත්‍ය ජොන්ස්ටන් ප්‍රනාන්දුට එරෙහිව අල්ලස් කොමිසම ගොනුකළ නඩුවෙහි පැමිණිලි පාර්ශවයේ සාක්ෂි විමසීම සදහා හිටපු ජනාධිපති ලේකම් පී.බි.අබේකෝන්ට ලබන වසරේ ජනවාරි 11 වනදා අධිකරණය හමුවේ පෙනී සිටින අද නියෝග කෙරුණා.\nඒ ඊට අදාළ නඩුව කොළඹ ප්‍රධාන මහේස්ත්‍රාත් ලාල් රණසිංහ බණ්ඩාර හමුවේ කැදවූ අවස්ථාවේදීයි.\n2010 වසරේ සිට 2014 දක්වා වසර 5 ක කාලය තුළ ජනාධිපති ලේකම් කාර්යාලය පවත්වාගෙන ගිය අමාත්‍යවරුන් සහ නියෝජ්‍ය අමාත්‍යවරුන්ගේ වත්කම් සහ බැරකම් ප්‍රකාශ එදින ඉදිරිපත් කරන ලෙස ද නියෝග කර තිබෙනවා.\nඑම ලේඛණ භාරව සිටින ජනාධිපති ලේකම් කාර්යාලයේ නිලධාරියාට ද අධිකරණය හමුවේ පෙනී සිටින ලෙසයි කොළඹ ප්‍රධාන මහේස්ත්‍රාත්වරයා එහිදී නියෝග කර ඇත්තේ.",
       "URL": "https://www.hirunews.lk/175716/ජොන්ස්ටන්ට-එරෙහි-නඩුවේ-පැමිණිලි-පාර්ශවයේ-සාක්ෂි-විමසීම-ලබන-ජනවාරියේ",
       "Category": "Local News",
       "Parent URL": "https://www.hirunews.lk/local-news.php?pageID=4225"
}