{
       "Source": "hirunews",
       "Timestamp": "Tuesday, 24 January 2017 - 14:10",
       "Headline": "නඩරාජා රවිරාජ් ඝාතන තීන්දුවට එරෙහි අභියාචනය පිළි ගනී",
       "News Content": "දෙමළ ජාතික සන්ධාන හිටපු පාර්ලිමේන්තු මන්ත්‍රී නඩරාජා රවිරාජ් ඝාතනය සම්බන්ධයෙන් කොළඹ මහාධිකරණය ලබාදුන් තීන්දුවට එරෙහි අභියාචනා පෙත්සම අභියාචනාධිකරණය විසින් අද පිළිගත්තා.\nඒ, හිටපු මන්ත්‍රීවරයාගේ බිරිඳ ගොනු කළ පෙත්සමේ කරුණු සැලකිල්ලට ගැනීමෙන් අනතුරුවයි.\nමෙම අභියාචනය මීට පෙර අභියාචනාධිකරණය මගින් ප්‍රතික්ෂේප කරනු ලැබුවේ පෙත්සම්කාරිය අධිකරණයේ පෙනී නොසිටීම හේතුවෙන්.\nනඩරාජා රවිරාජ් ඝාතනය සම්බන්ධයෙන් චෝදනා එල්ල වූ හිටපු නාවික හමුදා බුද්ධි අංශ නිලධාරීන් 3 දෙනෙකු ඇතුළු සැකකරුවන් 5 දෙනෙකු කොළඹ මහාධිකරණය විසින් පසුගිය දෙසැම්බරයේදී නිදහස් කරනු ලැබුවා.",
       "URL": "https://www.hirunews.lk/152785/නඩරාජා-රවිරාජ්-ඝාතන-තීන්දුවට-එරෙහි-අභියාචනය-පිළි-ගනී",
       "Category": "Local News",
       "Parent URL": "https://www.hirunews.lk/local-news.php?pageID=4695"
}