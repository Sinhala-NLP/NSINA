{
       "Source": "hirunews",
       "Timestamp": "Wednesday, 23 August 2023 - 22:15",
       "Headline": "ප්‍රමාදයකින් තොරව දුම්රිය ධාවනය වෙයි",
       "News Content": "ප්‍රමාදයකින් තොරව අද දිනයේ (23) රාත්‍රී තැපැල් දුම්රිය ධාවනය වන බව දුම්රිය පාලක මැදිරිය සඳහන් කරනවා.\nඅද සවස් කාලයේ දුම්රිය දෙපාර්තමේන්තුවේ විදුලි කාර්මික ශිල්පීන් හදිසි වැඩ වර්ජනයක් දියත් කරන බවට වාර්තා වුණා.\nමේ හේතුව නිසා කොළඹින් පිටත්වන සියලුම දුම්රිය ගමන් ප්‍රමාද විය හැකි බවයි දුම්රිය පාලක මැදිරිය සඳහන් කළේ.\nමෙම වර්ජනයත් සමඟ දුම්රිය ප්‍රමාදවීම නිසා මරදාන දුම්රිය ස්ථානයේ මගීන් කලබලකාරී ලෙස හැසිරීමක් ද වාර්තා වුණා.\nනමුත් මෙම වැඩවර්ජනය මේ වනවිට අවසන් වු බැවින් සාමාන්‍ය පරිදි රාත්‍රි තැපැල් දුම්රිය ධාවනයට කටයුතු යොදයි තිබෙන්නේ.",
       "URL": "https://www.hirunews.lk/345862/ප්‍රමාදයකින්-තොරව-දුම්රිය-ධාවනය-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=77"
}