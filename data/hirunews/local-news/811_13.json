{
       "Source": "hirunews",
       "Timestamp": "Tuesday, 11 October 2022 - 10:18",
       "Headline": "අතුරුදන් වූ තැනැත්තන්ගේ පවුල් සඳහා රුපියල් ලක්ෂ දෙකක්",
       "News Content": "අතුරුදන් වූ තැනැත්තන්ගේ පවුල් සඳහා රෙජිස්ට්‍රාර් ජනරාල්වරයා විසින් නිකුත් කරන, දැනට දක්නට නො ලැබෙන සහතිකය පදනම් කරගනිමින් අතුරුදන් වූ තැනැත්තාගේ ලඟ ම ඥාතියාට රුපියල් ලක්ෂයක මුදලක් ගෙවීම පිණිස කැබිනට් අනුමැතිය ලැබී තිබුණා.\nඒ, 2022 මාර්තු 14 පැවති කැබිනට් මණ්ඩල රැස්වීමේ දී.\nනමුත් දක්නට නො ලැබීමේ සහතිකය ලබා ගැනීමට දීර්ඝ කාලයක් ගත වන නිසාත් ගෙවනු ලබන රුපියල් ලක්ෂය ප්‍රමාණවත් නො වන නිසාත් එම පටිපාටිය සංශෝධනය කිරීම සඳහා ඉදිරිපත් වුණු යෝජනාවට අමාත්‍ය මණ්ඩල අනුමැතිය හිමි වී තිබෙනවා.\nඅද (11) පැවති අමාත්‍ය මණ්ඩල රැස්වීමේ දී යි එම අනුමැතිය හිමි වී ඇත්තේ.\nඒ අනුව අදාළ පුද්ගලයා අතුරුදන් වූ බවට හානිපූර්ණ කාර්‍යාලය තහවුරු කර ඇති නම්, මුදල් ලබා ගැනීම සඳහා දක්නට නො ලැබීමේ සහතිකයක අවශ්‍යතාව ඉවත් කර ඇති බව සඳහන්.\nඑසේ ම අදාළ මුදල රුපියල් ලක්ෂ දෙක දක්වා වැඩි කිරීම ද අදාළ සංශෝධන යෝජනාවට ඇතුළත් වනවා.",
       "URL": "https://www.hirunews.lk/317560/අතුරුදන්-වූ-තැනැත්තන්ගේ-පවුල්-සඳහා-රුපියල්-ලක්ෂ-දෙකක්",
       "Category": "Local News",
       "Parent URL": "https://www.hirunews.lk/local-news.php?pageID=811"
}