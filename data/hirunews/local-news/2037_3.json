{
       "Source": "hirunews",
       "Timestamp": "Wednesday, 07 April 2021 - 7:40",
       "Headline": "ගල්කිස්සේ තරුණයෙකු ඝාතනය ගැන පොලිස් පරීක්ෂණ",
       "News Content": "ගල්කිස්ස ගාලුපාර ප්‍රදේශයේ නිවසක් අසල ගෙලෙහි කැපුම් තුවාල සහිතව මියගොස් සිටි තරුණයෙකු පිළිබඳ පොලිසිය පරීක්ෂණ ආරම්භ කර තිබෙනවා.\nඅද (07) අලුයම 1ට පමණ ලැබුණු තොරතුරකට අනුවයි පොලිසිය මෙම  මළ සිරුර සොයාගෙන ඇත්තේ.\nමියගොස් ඇත්තේ ගල්කිස්ස ප්‍රදේශයේම පදිංචි අවුරුදු 22ක තරුණයෙක්.\nමෘත ශරීරය කලුබෝවිල රෝහලේ මෘත ශරීරාගාරයේ තැන්පත් කර තිබෙනවා.\nමහේස්ත්‍රාත් පරීක්ෂණ සහ පශ්චාත් මරණ පරීක්ෂණ අද පැවැත්වීමට නියමිතයි.\nසිද්ධියට අදාළව සැකකරුවන් අත්අඩංගුවට ගැනීම සඳහා ගල්කිස්ස පොලිසිය පරීක්ෂණ ආරම්භ කර තිබෙනවා.",
       "URL": "https://www.hirunews.lk/267717/ගල්කිස්සේ-තරුණයෙකු-ඝාතනය-ගැන-පොලිස්-පරීක්ෂණ",
       "Category": "Local News",
       "Parent URL": "https://www.hirunews.lk/local-news.php?pageID=2037"
}