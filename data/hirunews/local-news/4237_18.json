{
       "Source": "hirunews",
       "Timestamp": "Friday, 03 November 2017 - 12:44",
       "Headline": "මහරගමට කුඩු බෙදු කාන්තාවක් අත්අඩංගුවට",
       "News Content": "මහරගම ප්‍රදේශයට කුඩු බෙදාහැරීමේ නිරත වූ ප්‍රධාන පෙලේ සැකකාරියක් පොලිස් විශේෂ කාර්ය බලකාය අත්අඩංගුවට ගෙන තිබෙනවා.\nඊයේ (02) රාත්‍රියේ සිදුකළ වැටලීමකදී මෙම කාන්තාව අත්අඩංගුවට ගත් බවයි පොලිසිය සඳහන් කළේ.\nමහරගම - පැරකුම් මාවත ප්‍රදේශයේ පදිංචි 57 හැවිරිදි මෙම කාන්තාවගේ වැඩිමහල් සොහොයුරියද මීට පෙර කුඩු ජාවාරමේ නිරතවීම හේතුවෙන් රක්ෂිත බන්ධනාගාරගතවයි පසුවන්නේ.\nමෙම කාන්තාවගේ වැඩිමහල් සොහොයුරිය හදුන්වන්නේ මහරගම කුඩු රැජිණ යන අන්වර්ථ නාමයෙන්.\nඅත්අඩංගුවට ගන්නා අවස්ථාවේදී අදාළ කාන්තාව සතුව තිබී කුඩු ග්‍රෑම් දෙකයි මිලිග්‍රෑම් 40 ක් ද පොලිස් විශේෂ කාර්ය බලකාය සොයාගෙන තිබෙනවා.\nමෙම කාන්තාව අද දිනයේදී නුගේගොඩ මහේස්ත්‍රාත් අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/175169/මහරගමට-කුඩු-බෙදු-කාන්තාවක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4237"
}