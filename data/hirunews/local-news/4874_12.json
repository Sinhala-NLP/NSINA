{
       "Source": "hirunews",
       "Timestamp": "Sunday, 18 September 2016 - 13:20",
       "Headline": "දැරියක් සමඟ පෙමින් බැඳුණු එක් දරු පියා (ඡායාරූප)",
       "News Content": "12 හිවිරිදි දැරියක් අපයෝජනය කළ එක් දරු පියෙකු පිටබැද්දර පොලිසිය විසින් අත්අඩංගුවට ගෙන තිබෙනවා.\nඅදාළ සැකකරු කුලී කම්කරුවකු ලෙස දැරියගේ නිවසේ වැඩකර ඇති අතර මාමලාගේ හිතවත්කම් මත දැරියගේ නිවසට පැමිණ ඇය සමඟ පෙම් සම්බන්ධයක් පවත්වා ඇති බව සඳහන්.\nපසුගිය දිනක දැරියගේ නිවසට පැමිණි සැකකරු දැරිය සතුව තිබු ජංගම දුරකථනයක කෙටි පණිවිඩයක් හේතුවෙන් දැරිය සමඟ ආරවුලක් ඇතිකර ගැනීම හේතුවෙන් දැරිය නිවසින් පලා ගොස් ඇති බවයි අප වාර්තාකරු සඳහන් කළේ.\nඒ අතරතුරදී සැකකරු ඇය රවටා රැකවරණය දෙන මුවාවෙන් දැරිය කැලෑවකට රැගෙන ගොස් අතවර කර ඇති බවයි පොලිස් පරීක්ෂණ වලදී අනාවරණ වී ඇත්තේ.\nසැකකරු මොරවක මහේස්ත්‍රාත් අධිකරණයට ඉදිරිපත් කර ඇති අතර පිටබැද්දර පොලිසිය පරීක්ෂණ පවත්වයි.\nඡායාරූප - අකුරැස්ස අජිත් ලංකා තිලක",
       "URL": "https://www.hirunews.lk/143242/දැරියක්-සමඟ-පෙමින්-බැඳුණු-එක්-දරු-පියා-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4874"
}