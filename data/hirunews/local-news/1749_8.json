{
       "Source": "hirunews",
       "Timestamp": "Tuesday, 17 August 2021 - 10:02",
       "Headline": "චාමික ඔක්සිජන් පරීක්ෂණයකට එක්වෙයි",
       "News Content": "ශ්‍රී ලංකා කණ්ඩායමේ නැගී එන තුන් ඉරියව් ක්‍රීඩකයා වන චාමික කරුණාරත්න ඊයේ දිනයේ දී ''වීඕ2 මැක්ස්'' (Vo2 Max) ශාරීරික යෝග්‍යතා පරීක්ෂණයට සහභාගි වූ බව වාර්තා වනවා.\nඑහිදී නියමිත කාලය තුළ ඔහු විසින් පෙන්වන ලද යෝග්‍යතාව අනුව මෙම පරීක්ෂණයෙන් ලබා ගත් හැකි ඉහළම ලකුණු සංඛ්‍යාවක් ලබාගෙන ඇති බවයි වාර්තාවන්නේ.\nවීඕ 2 මැක්ස් පරීක්‍ෂණය යනු ට්‍රෙඩ්මිල් එකක හෝ බයිසිකලයක සිදු කරන උපරිම ව්‍යායාම පරීක්‍ෂණයකි.\nමෙම පරීක්ෂණය මඟින් ඔබ ව්‍යායාම කරන විට ඔබට පරිභෝජනය කළ හැකි උපරිම ඔක්සිජන් ප්‍රමාණය පිළිබඳව සොයා බැලෙනවා.\nඑමෙන්ම මෙම ව්‍යායාමයේදී සිරුරට සවි කර ඇති දත්ත ලබා ගැනීමේ උපකරණ හරහා ඔබ එලෙස ආශ්වාස කරනු ලබන ඔක්සිජන් ප්‍රමාණය සිරුර තුළ කළමනාකරණය කරගන්නේ කෙසේද යන්න පිළිබඳව සහ එම වායුව පිට කරන ආකාරය පිළිබඳවත් සොයා බැලෙනවා.",
       "URL": "https://www.hirunews.lk/279906/චාමික-ඔක්සිජන්-පරීක්ෂණයකට-එක්වෙයි",
       "Category": "Local News",
       "Parent URL": "https://www.hirunews.lk/local-news.php?pageID=1749"
}