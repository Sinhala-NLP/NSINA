{
       "Source": "hirunews",
       "Timestamp": "Monday, 08 November 2021 - 19:41",
       "Headline": "මින් ඉදිරියට පාර්ලිමේන්තුවට එන මැති ඇමතිවරුන්ගේ ශරීර ස්පර්ශ පරීක්ෂාවකට",
       "News Content": "පාර්ලිමේන්තුවට ප්‍රවේශවීමේදී මින් ඉදිරියට මන්ත්‍රීවරුන් ඇතුළු සියළු දෙනාගේ ශරීර ස්පර්ශ කර පරීක්ෂාවට ලක් කරන ලෙස කථානායකවරයා දැනුම් දී තිබෙනවා.\nපාර්ලිමේන්තු මන්ත්‍රී ෆීල්ඩ් මාර්ෂල් සරත් ෆොන්සේකා මේ සම්බන්ධයෙන් අදහස් දක්වමින් ප්‍රකාශ කර සිටියේ පක්ෂ නායක රැස්වීමේදී එම තීරණයට එළඹි බවට වන ලිපියකින් මන්ත්‍රීවරුන් දැනුවත් කර ඇති බවයි.\nකෙසේ වෙතත්, එය පාර්ලිමේන්තුවේ ආරක්ෂාව සම්බන්ධයෙන් කථානායකවරයා ගත් තීරණයක් බව සභානායක අමාත්‍ය දිනේෂ් ගුණවර්ධන එහිදී කියා සිටියා.\nඑමෙන්ම, පාර්ලිමේන්තු මන්ත්‍රිනී රෝහිණී කුමාරි විජේරත්න නැගූ වාචික පැණයකට අමාත්‍ය දිනේෂ් ගුණවර්ධන පිළිතුරු ලබා දුන් අතර, එහිදී ඔවුන් දෙදෙනා අතර උණුසුම් කථාබහක් හට ගත්තා.",
       "URL": "https://www.hirunews.lk/287408/මින්-ඉදිරියට-පාර්ලිමේන්තුවට-එන-මැති-ඇමතිවරුන්ගේ-ශරීර-ස්පර්ශ-පරීක්ෂාවකට",
       "Category": "Local News",
       "Parent URL": "https://www.hirunews.lk/local-news.php?pageID=1574"
}