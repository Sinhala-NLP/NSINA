{
       "Source": "hirunews",
       "Timestamp": "Saturday, 20 February 2016 - 12:49",
       "Headline": "ඒකාබද්ධ විපක්ෂයේ තෙවැනි පොල් ගැසීම ඇරඹේ",
       "News Content": "පොලිස් මූල්‍ය අපරාධ කොට්ඨාශයට වසරක් සපිරීම නිමිත්තෙන් ඊට එරෙහිව ඒකාබද්ධ විපක්ෂය අද (20) තුන්වනවරටත් පොල් ගැසීමක නිරත වනවා.\nඒ, කුරුණෑගල - සඳලංකාව - සිංගක්කුලිය - අයියනායක දේවාලයේදීයි.\nඒකාබද්ධ විපක්ෂය නියෝජනය කරන පාර්ලිමේන්තු මන්ත්‍රීවරුන් වන සාලින්ද දිසානායක, කුමාර වෙල්ගම සහ බන්දුල ගුණවර්ධන ද ඊට එක්ව සිටින බවයි එහි සිටින හිරු වාර්තාකරු සදහන් කළේ.\nමෙහිදී ඒකාබද්ධ විපක්ෂය නියෝජනය කරන මන්ත්‍රීවරුන් ඇතුළු පිරිස පොල් ගසා දේව කන්නලව්වක් ද සිදුකර තිබෙනවා.\nමීට පෙර ද ඒකාබද්ධ විපක්ෂය දෙවතාවක් රජයට එරෙහිව පොල්ගසා දේව කන්නලව් සිදුකරනු ලැබුවා.\nඒ, හික්කඩුව - සීනිගම දේවාලයේදී සහ රත්නපුර - ගොඩකවෙල ඓතිහාසික අම්මඩුව කුඩාකතරගම දේවාලයේදීයි.",
       "URL": "https://www.hirunews.lk/126711/ඒකාබද්ධ-විපක්ෂයේ-තෙවැනි-පොල්-ගැසීම-ඇරඹේ",
       "Category": "Local News",
       "Parent URL": "https://www.hirunews.lk/local-news.php?pageID=5160"
}