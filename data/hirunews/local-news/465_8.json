{
       "Source": "hirunews",
       "Timestamp": "Monday, 20 March 2023 - 9:57",
       "Headline": "ප්‍රේමය දෙදරා යාමේ සොවින් තරුණියක් දිවි ගමනට සමුදෙයි",
       "News Content": "ප්‍රේම සම්බන්ධතාවක් දෙදරා යාම හේතුවෙන් යාපනයේ චාවාකච්චේරී - මට්ටුවිල් ප්‍රදේශයේ තරුණියක් සියදිවි හානිකරගෙන තිබෙනවා.\nඅප ප්‍රාදේශීය වාර්තාකරු සඳහන් කළේ මෙලෙස මියගොස් ඇත්තේ අවුරුදු 22ක් වන තරුණියක් බවයි.\nඊයෙ (19) දිනයේ දී මෙම තරුණිය සියදිවි හානි කරගෙන ඇති බවයි වාර්තාකරු සඳහන් කළේ.\nමෙම තරුණිය වසරක පමණ කාලයක් තිස්සේ පවත්වාගෙන ගිය ප්‍රේම සබඳතාව බිඳ වැටී ඇති අතර, ඇය පෙම් කළ තරුණයා වෙනත් තරුණියක සමග සබඳතාවක් ආරම්භ කර තිබෙනවා.\nඑම සිදුවීමෙන් සිත් තැවුලට පත්වීමෙන් ධර්මකුලරාසා මාරුතී නමැති මෙම තරුණිය විසින් දෙමව්පියන් කුඹුරට ගිය අවස්ථාවේ දී නිවසෙහි බාල්කයක එල්ලීමෙන් සියදිවි නසාගෙන තිබෙන බවත් අප ප්‍රාදේශීය වාර්තාකරු සඳහන් කළා.\nචාවකච්චේරිය පොලිසිය මියගොස් සිටි තරුණියගේ මළසිරුර චාවාකච්චේරී රෝහල වෙත පරීක්ෂණ කටයුතු සඳහා රැගෙන ගොස් තිබෙනවා.",
       "URL": "https://www.hirunews.lk/330430/ප්‍රේමය-දෙදරා-යාමේ-සොවින්-තරුණියක්-දිවි-ගමනට-සමුදෙයි",
       "Category": "Local News",
       "Parent URL": "https://www.hirunews.lk/local-news.php?pageID=465"
}