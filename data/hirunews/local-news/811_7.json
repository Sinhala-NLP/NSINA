{
       "Source": "hirunews",
       "Timestamp": "Tuesday, 11 October 2022 - 13:35",
       "Headline": "විස්සයි විස්ස ලෝක කුසලානයේ පළමු පුහුණු තරගයෙන් ශ්‍රී ලංකාවට ජයක්",
       "News Content": "විස්සයි විස්ස ක්‍රිකට් ලෝක කුසලානයට පෙර සහභාගි වූ පළමු පුහුණු තරගය ලකුණු 33කින් ජය ගැනීමට ශ්‍රී ලංකාව සමත් වුණා.\nසිම්බාබ්වේ කණ්ඩායමට එරෙහි ව මෙල්බන් හි පැවති මෙම තරගයේ මුලින් ම පන්දුවට පහරදුන් ශ්‍රී ලංකා කණ්ඩායම පන්දුවාර 20 අවසානයේ කඩුලු 5ක් දැවී රැස් කළ ලකුණු සංඛ්‍යාව 188ක්.\nඑහි දී කුසල් මෙන්ඩිස් හයේ පහර 3ක් සහ හතරේ පහර 6ක් සමගින් ලකුණු 54ක් රැස් කළා.\nකෙසේ වෙතත්, පිළිතුරු ඉනිම ක්‍රීඩා කළ සිම්බාබ්වේ කණ්ඩායමට නියමිත පන්දුවාර 20 තුළ දී කඩුලු 5ක් දැවී රැස් කරගත හැකි වූයේ ලකුණු 155ක් පමණ යි.\nපන්දු යැවීමේ දී මහීෂ් තීක්ෂණ කඩුලු 3ක් සහ චාමික කරුණාරත්න කඩුලු 2ක් බිඳ හෙලුවා.",
       "URL": "https://www.hirunews.lk/317569/විස්සයි-විස්ස-ලෝක-කුසලානයේ-පළමු-පුහුණු-තරගයෙන්-ශ්‍රී-ලංකාවට-ජයක්",
       "Category": "Local News",
       "Parent URL": "https://www.hirunews.lk/local-news.php?pageID=811"
}