{
       "Source": "hirunews",
       "Timestamp": "Sunday, 04 September 2022 - 7:36",
       "Headline": "දෙවන වරටත් ඇනහිටි සඳ ගමන",
       "News Content": "සඳ වෙත යැවීමට සූදානම් වූ ආටිමිස් - 01 රොකට්ටුවේ දෙවන මෙහෙයුම ද කල් දැමීමට සිදු වූ බව නාසා ආයතනය ප්‍රකාශ කර තිබෙනවා.\nඊට හේතුව ඉන්ධන කාන්දුවක් බවයි විදෙස් මාධ්‍ය වාර්තා කළේ.\nමෙහි පළමු මෙහෙයුම පසුගිය 29 වනදා අසාර්ථක වූයේ රොකට්ටුවේ එන්ජින් හතරෙන් එකක් නියමිත ක්‍රියාකාරී උෂ්ණත්වයට සිසිල් නොවීම හේතුවෙන්.\nඇමෙරිකාවේ නාසා ආයතනය මෙලෙස සඳ මතට රොකට්ටුවක් යැවීමට යළි සූදානම් වූයේ දශක 5කට පසුවයි.\nඑය අඟහරු ග්‍රහයා මතට රොකට්ටුවක් යැවීමේ පෙර සූදානමක් ලෙස ද නාසා ආයතනය විසින් හඳුන්වා තිබුණා.\nකක්ෂගත කර දින 42 කට පසු එය යළි පෘථිවියට ළගාවීමටයි සැලසුම් කර තිබුණේ.\n1969 වසරේදි ඇපලෝ 11 යානය පළමු වරට සඳ මතට ගොඩබසිනු ලැබුවේ ඇමෙරිකාව විසින්.\nනීල් ආම්ට්‍රෝං, එහිදී සඳ මත පා තැබූ පළමු මිනිසා ලෙස ඉතිහාසයට එක්වූ අතර මෙවර සඳ මතට ගොඩබැස්සවීමට ඇමෙරිකාව සූදානම් වූයේ මිනිසුන් රහිත රොකට්ටුවක් වීම විශේෂත්වයක්.",
       "URL": "https://www.hirunews.lk/314497/දෙවන-වරටත්-ඇනහිටි-සඳ-ගමන",
       "Category": "Local News",
       "Parent URL": "https://www.hirunews.lk/local-news.php?pageID=893"
}