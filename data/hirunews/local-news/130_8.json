{
       "Source": "hirunews",
       "Timestamp": "Wednesday, 02 August 2023 - 15:49",
       "Headline": "රුපියල් බිලියනයකට අධික අක්ෂි කාච මිල දී ගැනීමේ වංචාවට එරෙහිව පැමිණිල්ලක්",
       "News Content": "වෛද්‍ය හා සිවිල් අයිතිවාසිකම් පිළිබඳ වෛද්‍යවරුන්ගේ වෘත්තිය සමිති සන්ධානයේ සභාපති විශේෂඥ වෛද්‍ය චමල් සංජීව අද (02) අපරාධ පරීක්ෂණ දෙපාර්තමේන්තුව වෙත පැමිණිල්ලක් ඉදිරිපත් කළා.\nඒ අක්ෂි කාච මිල දී ගැනීමේදී රුපියල් බිලියනයකට අධික වංචාවක් සිදු වූ බව කියන සිද්ධිය සම්බන්ධයෙන් කඩිනම් පරීක්ෂණයක් ඉල්ලමින්.\nසමස්ථ ලංකා හෙද සංගමය ද අද කොළඹදී මාධ්‍ය හමුවක් කැඳවා තිබූ අතර එහිදී එම සංගමයේ සභාපති එස්.බී මැදිවත්ත ප්‍රකාශ කළේ පවතින අර්බුදකාරි තත්ත්වය තුළ ඇතැම් අවස්ථාවන්හි කල් ඉකුත් වීමට ආසන්න ඖෂධ රෝහල්වල භාවිත කිරීමේ ප්‍රවණතාවක් පවතින බවයි.",
       "URL": "https://www.hirunews.lk/343400/රුපියල්-බිලියනයකට-අධික-අක්ෂි-කාච-මිල-දී-ගැනීමේ-වංචාවට-එරෙහිව-පැමිණිල්ලක්",
       "Category": "Local News",
       "Parent URL": "https://www.hirunews.lk/local-news.php?pageID=130"
}