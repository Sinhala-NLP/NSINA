{
       "Source": "hirunews",
       "Timestamp": "Thursday, 12 July 2018 - 15:47",
       "Headline": "තායිලන්ත අගමැති දිවයිනට",
       "News Content": "දෙදින නිල සංචාරයක් සඳහා තායිලන්ත අගමැති ප්‍රයුත් චාන් ඕ චා දිවයිනට පැමිණ තිබෙනවා.\nඅප වාර්තාකරු සඳහන් කළේ තායිලන්ත ගුවන් හමුදාවට අයත් විශේෂ ගුවන් යානයකින් පස්වරු 2.45 ට පමණ තායිලන්ත අගමැතිවරයා කටුනායක ජාත්‍යන්තර ගුවන් තොටුපලින් දිවයිනට ළගාවු බවයි.\nමෙම සංචාරය සඳහා අග්‍රාමාත්‍ය ආර්යාව ඇතුලු 40 දෙනෙකුගෙන් සමන්විත ධුත පිරිසක් ද පැමිණ තිබෙනවා.\nඔවුන් පිළිගැනීම සඳහා අග්‍රාමාත්‍ය රනිල් වික්‍රමසිංහ, අමාත්‍යවරුන් වන සරත් ෆොන්සේකා, වජිර අබේවර්ධන, ෆයිසර් මුස්තාෆා ඇතුලු පිරිසක් ද ගුවන්තොටුපල වෙත පැමිණ සිටියා.\nතායිලන්ත අගමැතිවරයා ඇතුලු ධුත පිරිස සංචාරය අවසන් කර හෙට දිවයිනෙන් පිටත්ව යාමට නියමිතයි.",
       "URL": "https://www.hirunews.lk/195050/තායිලන්ත-අගමැති-දිවයිනට",
       "Category": "Local News",
       "Parent URL": "https://www.hirunews.lk/local-news.php?pageID=3852"
}