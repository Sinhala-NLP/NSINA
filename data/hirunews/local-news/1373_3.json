{
       "Source": "hirunews",
       "Timestamp": "Sunday, 06 February 2022 - 9:52",
       "Headline": "දියේ ගිලීම්වලින් වසරකට අහිමි වන ජීවිත ගණන ඉහළට",
       "News Content": "දියේ ගිලී සිදුවන අනතුරු වලින් වසරකට පුද්ගලයන් 500 ක් පමණ මිය යන බව පොලිස් නාවික හා ජීවිත ආරක්ෂක බලකාය පවසනවා.\nඑහි අධ්‍යක්ෂ ජ්‍යෙෂ්ඨ පොලිස් අධිකාරී ප්‍රියංකර ද සිල්වා හිරු ප්‍රවෘත්ති අංශයට කියා සිටියේ වසරකට ජල අනතුරුවලට ලක්වන පුද්ගලයන්ගෙන් දහසකගේ පමණ දිවි ගලවා ගැනීමට පොලිස් නාවික හා ජීවිත ආරක්ෂක බලකා කණ්ඩායම්වලට හැකි වන බවයි.\nඅනතුරු ඇඟවීම් නොතකා අනාරක්ෂිත ස්ථානවල දිය නෑම සහ එම ස්ථාන ආශ්‍රිතව බීමතින් හැසිරීම ජල අනතුරු වැඩි වශයෙන් වාර්තා වීමට හේතු වී තිබෙනවා.\nඑමෙන්ම අනතුරු වාර්තා වී ඇති ස්ථාන බහුතරයක අනතුරු ඇඟවීමේ සංඥා පුවරු සවි කර නොමැති බව ද පොලිස් නාවික හා ජීවිත ආරක්ෂක බලකාය සඳහන් කළා.",
       "URL": "https://www.hirunews.lk/296288/දියේ-ගිලීම්වලින්-වසරකට-අහිමි-වන-ජීවිත-ගණන-ඉහළට",
       "Category": "Local News",
       "Parent URL": "https://www.hirunews.lk/local-news.php?pageID=1373"
}