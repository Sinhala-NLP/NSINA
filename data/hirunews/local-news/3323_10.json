{
       "Source": "hirunews",
       "Timestamp": "Saturday, 01 June 2019 - 16:22",
       "Headline": "ඉදිරි දිනවලදී වැසි තත්වයේ වැඩිවීමක්",
       "News Content": "ඉදිරි දිනවලදී නිරිතදිග මෝසම් තත්වය දිවයින හරහා ක්‍රමයෙන් ස්ථාපිත වනු අතැයි අපේක්ෂා කරන බව කාලගුණ විද්‍යා දෙපාර්තමේන්තුව පවසනවා.\nඒ අනුව ලබන සඳුදා සිට දිවයිනේ නිරිතදිග කොටසේ වැසි තත්වය වැඩිවීමේ ඉහළ හැකියාවක් පවතින බවයි දෙපාර්තමේන්තුව නිවේදනය කළේ.\nබස්නාහිර, දකුණ, මධ්‍යම සහ සබරගමුව පළාත්වල තැනින් තැන වැසි හෝ ගිගුරුම් සහිත වැසි ඇතිවිය හැකියි.\nවයඹ පළාතේ සිහින් වැසි වාර කිහිපයක් ඇතිවන අතර ඌව පළාතේත් මඩකලපුව සහ අම්පාර දිස්ත්‍රික්වලත් සවස 2න් පමණ පසුව ස්ථාන ස්වල්පයක වැසි හෝ ගිගුරුම් සහිත වැසි ඇතිවීමේ හැකියාව පවතිනවා.",
       "URL": "https://www.hirunews.lk/217522/ඉදිරි-දිනවලදී-වැසි-තත්වයේ-වැඩිවීමක්",
       "Category": "Local News",
       "Parent URL": "https://www.hirunews.lk/local-news.php?pageID=3323"
}