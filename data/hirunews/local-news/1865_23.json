{
       "Source": "hirunews",
       "Timestamp": "Wednesday, 23 June 2021 - 13:52",
       "Headline": "යුනෙස්කෝ චෝදනාව ඔස්ට්‍රේලියාව ප්‍රතික්ෂේප කරයි",
       "News Content": "මහ බාධක කොරල්පරය, කාලගුණික විපර්යාසවලින්  ආරක්ෂා කරගැනීමට ප්‍රමාණවත් පියවර ගෙන නොමැති බවට යුනෙස්කෝ සංවිධානය එල්ල කරන චෝදනා ඔස්ට්‍රේලියාව ප්‍රතික්ෂේප කර තිබෙනවා.\nඔස්ට්‍රේලියානු රජය ප්‍රකාශ කළේ රටවල් 21ක සාමාජිකත්වයෙන් යුත් එක්සත් ජාතීන්ගේ ලෝක උරුම කමිටුවේ සභාපතිත්වය චීනය දරණ බැවින් දේශපාලනික අරමුණකින් මෙම චෝදනාව එල්ල කරන බවයි.\nමහබාධක කොරල්පරය විනාශවීමේ අවදානම් මට්ටමේ පවතින කාණ්ඩයට ඇතුළත් කළ යුතු බවට යුනෙස්කෝ සංවිධානය පසුගියදා ප්‍රකාශ කළා.",
       "URL": "https://www.hirunews.lk/275121/යුනෙස්කෝ-චෝදනාව-ඔස්ට්‍රේලියාව-ප්‍රතික්ෂේප-කරයි",
       "Category": "Local News",
       "Parent URL": "https://www.hirunews.lk/local-news.php?pageID=1865"
}