{
       "Source": "hirunews",
       "Timestamp": "Monday, 16 January 2023 - 20:24",
       "Headline": "ඇගිල්ල කපා රන් මුදුවක් සොරා ගත් සිද්ධියක් යාපනයෙන්",
       "News Content": "පුද්ගලයෙකුගේ ඇඟිල්ල කපා රන් මුදුවක් සොරාගැනීමේ පුවතක් යාපනය-පුවක්කරෛයි ප්‍රදේශයෙන් වාර්තා වුණා.\nමඩකලපුව ප්‍රදේශයේ පදිංචි එම පුද්ගලයා යාපනයේ සිය ඥාතියෙකුගේ නිවසට පැමිණි අවස්ථාවේ දී එහි පැමිණි දෙදෙනෙකු අදාළ පුද්ගලයාගේ එක් මුදුවක් ගලවා ගෙන තිබෙනවා.\nපසුව අනෙක් රන් මුදුව ගැලවීමට නොහැකි වීම හේතුවෙනුයි ඇඟිල්ල කපා එය සොරාගෙන ඇත්තේ.\nමේ අතර මීට වසර 26 කට පෙර සොරකමක් සිදු කළ පුද්ගලයින් දෙදෙනෙකුට කොළඹ මහාධිකරණය අද (16) ජීවිතාන්තය දක්වා සිරදඩුවම් නියම කළා.\n1997 වසරේ නොවැම්බර් මස 27 වනදා ග්‍රෑන්ඩ් පාස් ප්‍රදේශයේ දී අවි ආයුධ පෙන්වා නිවැසියන් බියට පත්කර මෙම සොරකම සිදුකර තිබූ අතර එහි දී ඔවුන් රුපියල් 7500ක මුදල් සහ රුපියල් 25,000 වටිනා රන්මාල 03ක් කොල්ල කා තිබුණා.\nසැකකරුවන්ට එරෙහි ව නීතිපති දෙපාර්තමේන්තුව නඩු පවරා තිබූ අතර, තීන්දුව ප්‍රකාශයට පත්කරමින් කොළඹ මහාධිකරණ විනිසුරු නාමල් බණ්ඩාර බලල්ලේ නියෝග කළේ, සැකකරුවන් දෙදෙනාට එරෙහි ව ජීවිතාන්තය දක්වා සිරදඩුවම් නියම කිරීමට යි.",
       "URL": "https://www.hirunews.lk/325210/ඇගිල්ල-කපා-රන්-මුදුවක්-සොරා-ගත්-සිද්ධියක්-යාපනයෙන්",
       "Category": "Local News",
       "Parent URL": "https://www.hirunews.lk/local-news.php?pageID=597"
}