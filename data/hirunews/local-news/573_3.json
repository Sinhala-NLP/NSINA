{
       "Source": "hirunews",
       "Timestamp": "Sunday, 29 January 2023 - 7:49",
       "Headline": "දින 03කින් ශ්‍රී ලංකාව ගැන තවත් මානව හිමිකම් ඇගයීමක්",
       "News Content": "ශ්‍රී ලංකාවේ මානව හිමිකම් සම්බන්ධයෙන් වන වාර්තාව ජගත් මානව හිමිකම් කවුන්සිලයේ සමාලෝචන ක්‍රියාකාරි කණ්ඩායම විසින් පෙබරවාරි පළමු වනදා පරීක්ෂා කිරීමට නියමිතයි.\nමීට පෙර 2008, 2012 සහ 2017 වසරවල දී මෙවැනි සමාලෝචන සිදුකෙරුණා.\nමෙම සමාලෝචනවලදී සිදුවන්නේ සියලුම එක්සත් ජාතීන්ගේ සාමාජික රටවල මානව හිමිකම් වාර්තා පරීක්ෂා කිරීමයි.\nඅදාළ රටවලට මානව හිමිකම් තත්ත්වය වැඩිදියුණු කිරීමට සහ මානව හිමිකම් බැඳීම් ඉටු කිරීමට තමන් ගෙන ඇති ක්‍රියාමාර්ග පැහැදිලි කිරීමට ද මෙහිදී අවස්ථාව හිමිවන බවයි ජගත් මානව හිමිකම් කවුන්සිලය සඳහන් කරන්නේ.",
       "URL": "https://www.hirunews.lk/326122/දින-03කින්-ශ්‍රී-ලංකාව-ගැන-තවත්-මානව-හිමිකම්-ඇගයීමක්",
       "Category": "Local News",
       "Parent URL": "https://www.hirunews.lk/local-news.php?pageID=573"
}