{
       "Source": "hirunews",
       "Timestamp": "Friday, 28 January 2022 - 10:45",
       "Headline": "අතුරු සිදුරු නැතිව පිරුණු - ගුරු බලමුළු නැගුණු අයුරු",
       "News Content": "ලංකා ගුරු සේවා සංගමයේ බදුල්ල දිසා සභාව ඊයේ (27) අභිමානවත් අයුරින් පැවැත්වුණා.\nඒ බදුල්ල තැපැල් ශ්‍රවණාගාරයේ දී යි.\n1997 වසරේ ලංකා ගුරු සේවා සංගමයේ ආරම්භයේ දී බදුල්ල දිසා සභාවේ ආරම්භක ලේකම්වරයා ලෙස කටයුතු කළේ, ජනතා විමුක්ති පෙරමුණු දේශපාලන මණ්ඩලක සභික සමන්ත විද්‍යාරත්න යි.\nබණ්ඩාරවෙල මහජන පුස්තකාලයේ කුඩා කාමරයක 18 දෙනෙකුගෙන් යුතු ඉතා සුළු පිරිසකගෙන් ඇරඹූ මෙම සංගමයට සුබ පැතීමට තමන් එක්වූයේ, ඉමහත් සතුටින් බවයි මෙම උත්සව අවස්ථාවට එක්වෙමින් හිටපු පළාත් සභා මන්ත්‍රී සමන්ත විද්‍යාරත්න පැවසුවේ.\nඑමෙන්ම මේ වනවිට මෑත ඉතිහාසයේ බලවත්ම කම්කරු සටනකට නායකත්වය සැපයූ මහින්ද ජයසිංහ ද එක්ව සිටීම සුවිශේෂී කොට සැලකූ ඔහු කියා සිටියේ, පැමිණ සිටි බොහෝ ගුරු විදුහල්පතිවරුන් හෙට දවසේ යහපත් සමාජයක් ගොඩනැගීම වෙනුවෙන් දරුවන්ට ශිල්ප සතර ලබාදීමට අමතරව සමාජය ඥානණය කරමින් නායකත්වය සැපයීමට ද සිය එකඟතාව පළ කළා.",
       "URL": "https://www.hirunews.lk/295426/අතුරු-සිදුරු-නැතිව-පිරුණු-ගුරු-බලමුළු-නැගුණු-අයුරු",
       "Category": "Local News",
       "Parent URL": "https://www.hirunews.lk/local-news.php?pageID=1392"
}