{
       "Source": "hirunews",
       "Timestamp": "Tuesday, 23 May 2023 - 16:36",
       "Headline": "අයි.එම්.එෆ්. පළමු සමාලෝචනය සැප්තැම්බරයේ (වීඩියෝ)",
       "News Content": "ජාත්‍යන්තර මූල්‍ය අරමුදල මගින් ශ්‍රී ලංකාවට ලබාදී ඇති විස්තීර්ණ ණය පහසුකමට අදාළ පළමු සමාලෝචනය එළඹෙන සැප්තැම්බර් මාසයේදී සිදුකරන බව මෙරටට පැමිණි ජාත්‍යන්තර මූල්‍ය අරමුදලේ නියෝජිත පිරිස ප්‍රකාශ කළා.\nපසුගිය 11 වනදා මෙරටට පැමිණි පීටර් බෲවර් සහ මසහීරෝ නොසාකි ගේ ප්‍රධානත්වයෙන් යුත් ජාත්‍යන්තර මූල්‍ය අරමුදලේ නියෝජිත පිරිස අද සිය සංචාරය නිම කරමින් මේ බව ප්‍රකාශ කර තිබුණා.\nමෙරට ආර්ථික සංවර්ධන සහ ජාත්‍යන්තර මූල්‍ය අරමුදලේ වැඩසටහන ක්‍රියාත්මක කෙරෙන ආකාරය සම්බන්ධයෙන් ඔවුන් ජනාධිපති රනිල් වික්‍රමසිංහ, මුදල් අමාත්‍යාංශ නිලධාරීන් සහ මහ බැංකු නියෝජිතයින්, විපක්ෂ නියෝජිතයින්, සිවිල් සංවිධන නියෝජිතයින්, වෘත්තිකයන්, සමඟ අදහස් හුවමාරු කරගනු ලැබුවා.\nආර්ථිකයේ යම් යම් සුභදායි වෙනස්කම් සිදුවුවද සමස්ථයක් වශයෙන් සාර්ව ආර්ථික සහ ප්‍රතිපත්තිමය වටපිටාව අභියෝගාත්මක බව ජාත්‍යන්තර මූල්‍ය අරමුදලේ නියෝජිතයින් ප්‍රකාශ කර තිබෙනවා.",
       "URL": "https://www.hirunews.lk/336012/අයි-එම්-එෆ්-පළමු-සමාලෝචනය-සැප්තැම්බරයේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=322"
}