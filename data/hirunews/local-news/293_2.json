{
       "Source": "hirunews",
       "Timestamp": "Monday, 05 June 2023 - 15:07",
       "Headline": "ආසියානු වයස අවුරුදු 20න් පහළ මලල ක්‍රීඩා තරගාවලියේදී අද ලංකාවට රන් පදක්කම් 02ක් සහ එක් ලෝකඩ පදක්කමක් (Update)",
       "News Content": "දකුණු කොරියාවේ පැවැත්වෙන ආසියානු කනිෂ්ඨ මළල ක්‍රීඩා තරගාවලියේ තුන් පිම්ම පිරිමි ඉසව්වේ ලෝකඩ පදක්කම දිනාගැනීමට මලිත් යසිරු අද(05) සමත්වුණා.\nඒ මීටර 15 යි දශම 8 යි 02 දුර ප්‍රමාණයක් වාර්තා කරමින්.\nඑමෙන්ම මීටර 800 කාන්තා ඉසව්වේ රන් පදක්කම දිනාගැනීමට තරුෂි කරුණාරත්න අද සමත්වුණා.\nඒ එම ඉසව්ව විනාඩි 02 යි තත්පර 05 යි දශම 06 යි 03 කින් නිම කරමින්.\n- UPDATE -\nමීටර් 400 මිශ්‍ර සහාය ඉසව්වේ රන් පදක්කමත් ලංකාවට\nදකුණු කොරියාවේ යෙචියොන් හිදී පැවැත්වෙන 20 වැනි ආසියානු වයස අවුරුදු 20න් පහළ මලල ක්‍රීඩා තරගාවලියේ අද (05) පැවැති මීටර් 4x400 මිශ්‍ර සහය දිවීමේ ඉසව්වේ රන් පදක්කම දිනා ගැනීමට ද ශ්‍රී ලංකාව සමත් වුණා.\nඒ ඕෂද විනෝද් ආරියවංශ, ජයේෂි උත්තරා, ෂෙහාන් දිල්රංග සහ තරුෂි දිල්සරා යන ක්‍රීඩක ක්‍රීඩිකාවන්ගේ සහභාගීත්වයෙන්.",
       "URL": "https://www.hirunews.lk/337109/ආසියානු-වයස-අවුරුදු-20න්-පහළ-මලල-ක්‍රීඩා-තරගාවලියේදී-අද-ලංකාවට-රන්-පදක්කම්-02ක්-සහ-එක්-ලෝකඩ-පදක්කමක්-update",
       "Category": "Local News",
       "Parent URL": "https://www.hirunews.lk/local-news.php?pageID=293"
}