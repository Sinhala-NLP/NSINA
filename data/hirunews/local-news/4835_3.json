{
       "Source": "hirunews",
       "Timestamp": "Sunday, 16 October 2016 - 15:11",
       "Headline": "කෝටි තුනහමාරක ස්වරණාභරණ කොල්ල කෑ, 4 දෙනෙකු අත්අඩංගුවට",
       "News Content": "ස්වර්ණාභරණ නිෂ්පාදන ආයතනයකට බලහත්කාරයෙන් ඇතුළු වී රුපියල් කෝටි තුනහමාරක පමණ රන් භාණ්ඩ හා මුදල් කොල්ලකෑමේ සිද්ධියක් සම්බන්ධයෙන් සැකකරුවන් 4 දෙනෙකු කොළඹ අපරාධ කොට්ඨාශය විසින් අත්අඩංගුවට ගෙන තිබෙනවා.\nමොවුන් ගල්නෑව ප්‍රදේශයේ රැදී සිටියදී ඊයේ අත්අඩංගුවට ගෙන ඇති බව සදහන්.\nපසුගිය මස 17 වන දින කොළඹ - ආදුරුප්පුවීදිය ප්‍රදේශයේ පවත්වාගෙන ගිය ස්වර්ණාභරණ නිෂ්පාදන ආයතනයට බලහත්කාරයෙන් ඇතුළු වී එහි සිටි සේවකයින් සිරකර මොවුන් මෙම කොල්ලය සිදුකර තිබුණා.\nඅත්අඩංගුවට ගත් සැකකරුවන් ගල්නෑව සහ කෑගල්ල යන ප්‍රදේශවල පදිංචිකරුවන්.",
       "URL": "https://www.hirunews.lk/145358/කෝටි-තුනහමාරක-ස්වරණාභරණ-කොල්ල-කෑ-4-දෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4835"
}