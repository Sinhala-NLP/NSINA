{
       "Source": "hirunews",
       "Timestamp": "Monday, 12 December 2016 - 8:47",
       "Headline": "‘‘වර්ධා’’ නිසා මුහුද අදත් රළු වෙයි",
       "News Content": "‘‘වර්ධා’’ සුළි කුණාටුව දිවයිනට ඊසාන දෙසින් කන්කසන්තුරේ සිට කිලෝමීටර 400 ක් පමණ දුරින් තවදුරටත් ස්ථානගතව පවතින බව කාලගුණ විද්‍යා දෙපාර්තමේන්තුව පවසනවා.\nමෙම සුළි කුණාටුව අද සන්ධ්‍යා කාලයේ ඉන්දියාවේ චෙන්නායි ප්‍රදේශයේ ගොඩබිමට ඇතුලුවනු ඇති බවටයි අපේක්ෂා කෙරෙන්නේ.\nමෙහි ඍජු බලපෑමක් දිවයින අභ්‍යන්තරයට නොමැති වුවත් මන්නාරම් බොක්ක සහ කන්කසන්තුරේ මුහුදු ප්‍රදේශවල රළ තරමක් ඉහළ යා හැකි  බවද එම දෙපාර්තමේන්තුව නිවේදනය කළා.\nමේ අතර දිවයින හරහා විටින් විට තරමක තද සුළං බලාපොරොත්තු විය හැකියි.\nවර්ධා සුළි කුණාටුවේ බලපෑම හේතුවෙන් බස්නාහිර, වයඹ, සබරගමුව, මධ්‍යම සහ දකුණු පළාත්වල මෙන්ම යාපනය දිස්ත්‍රික්කයට වැසි ඇතිවිය හැකි බවයි කාලගුණ විද්‍යා දෙපාර්තමේන්තුව තවදුරටත් සඳහන් කළේ.",
       "URL": "https://www.hirunews.lk/149500/වර්ධා-නිසා-මුහුද-අදත්-රළු-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=4757"
}