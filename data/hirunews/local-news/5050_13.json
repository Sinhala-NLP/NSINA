{
       "Source": "hirunews",
       "Timestamp": "Wednesday, 11 May 2016 - 18:53",
       "Headline": "හිටපු ජනපති කාර්යමණ්ඩල ප්‍රධානියාගේ නීතිවිරෝධී මූල්‍ය ගණුදෙනුවක් ගැන රියදුරා හෙළි කරයි",
       "News Content": "පසුගිය ජනාධිපතිවරණයට පෙර දිනයේදී හිටපු ජනාධිපති මහින්ද රාජපක්ෂගේ කාර්ය මණ්ඩල ප්‍රධානියාව සිටි ගාමිණී සෙනරත්ගේ උපදෙස්වලට අනුව රාජ්‍ය බැංකුවකින් රුපියල් කෝටි 1260 ක මුදලක් ලබාගත් බවට ඔහුගේ රියදුරා පොලීසියට ප්‍රකාශ කර තිබෙනවා.\nමෙම කරුණු අනාවරණ කළේ රජයේ ප්‍රවෘත්ති දෙපාර්තමේන්තුවේ අද පැවති කැබිනට් තීරණ දැනුම්දීමේ මාධ්‍ය හමුවේදී සම කැබිනට් ප්‍රකාශක අමාත්‍ය රාජිත සේනාරත්නයි.\nචෙක්පත් හතරකින් ලබාගත් එම මුදල්වලින් කෝටියක මුදලක් අදාළ  රියදුරා ලබාගෙන ඇති බව සඳහන් කළ අමාත්‍යවරයා අදාළ පරීක්ෂණ යටපත් කිරීමටද මෙම පිරිස උත්සහා දරා ඇති බවට චෝදනා කළා.\nමාධ්‍ය හමුවට අමාත්‍ය පාඨලී චම්පික රණවකද එක්ව සිටි අතර,  ඔහු කියා සිටියේ ජන වරම ආපසු හැරවීමට කිසිවෙකුටත් ඉඩ ලබා නොදෙන බවයි.",
       "URL": "https://www.hirunews.lk/132992/හිටපු-ජනපති-කාර්යමණ්ඩල-ප්‍රධානියාගේ-නීතිවිරෝධී-මූල්‍ය-ගණුදෙනුවක්-ගැන-රියදුරා-හෙළි-කරයි",
       "Category": "Local News",
       "Parent URL": "https://www.hirunews.lk/local-news.php?pageID=5050"
}