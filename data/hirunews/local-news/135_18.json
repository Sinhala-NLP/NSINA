{
       "Source": "hirunews",
       "Timestamp": "Monday, 31 July 2023 - 17:03",
       "Headline": "තලේබාන් සංවිධානය රාජසන්තක කළ සංගීත භාණ්ඩ ගිනි තබයි",
       "News Content": "සිනමාව, විනෝදාත්මක වැඩසටහන් සහ ප්‍රසිද්ධ ස්ථානවල සංගීතය වාදනය කිරීම සඳහා දැඩි තහනමක් තලේබාන් සංවිධානය විසින් ඇෆ්ගනිස්ථානයේ ජනතාවට පනවා තිබෙනවා.\nසංගීතය දුරාචාරයක් ලෙස සලකමින් තලේබාන්වරුන් රාජසන්තක කරන ලද සංගීත භාණ්ඩ සහ ඊට අදාළ උපකරණ ගිනි තබා ඇති බවයි ජාත්‍යන්තර මාධ්‍ය වාර්තා කරන්නේ.\nතලේබාන් සංවිධානය සඳහන් කළේ \"සංගීතය ප්‍රවර්ධනය කිරීම සදාචාරාත්මක දූෂණයට හේතු වන අතර එය වාදනය කිරීම තරුණයින් නොමඟ යවන\" බවයි.\nකෙසේ වෙතත් ඒ හේතුවෙන් තලේබාන් බලධාරීන් පෙරේදා (29) ඩොලර් සිය ගණනක් වටිනා සංගීත භාණ්ඩ සහ උපකරණ පුළුස්සා දමා තිබෙනවා.",
       "URL": "https://www.hirunews.lk/343186/තලේබාන්-සංවිධානය-රාජසන්තක-කළ-සංගීත-භාණ්ඩ-ගිනි-තබයි",
       "Category": "Local News",
       "Parent URL": "https://www.hirunews.lk/local-news.php?pageID=135"
}