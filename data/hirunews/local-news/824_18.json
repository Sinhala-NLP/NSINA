{
       "Source": "hirunews",
       "Timestamp": "Tuesday, 04 October 2022 - 23:22",
       "Headline": "ඇතුගල බාලදක්ෂ ඇරඹුමට සියවසක් සපිරේ",
       "News Content": "කුරුණෑගල දිසාවේ බාලදක්ෂ කටයුතු ආරම්භ කර වසර සියයක් සැපිරීම නිමිත්තෙන් ලෝක ළමා දිනයට සමගාමීව වැඩසටහන් රැසක් පැවැත්වුණා.\nලෝක ළමා දිනය දා බාලදක්ෂ ක්‍රියාකාරකම් දිනය ද ඊට පසුදින (02) පෝතක සිඟිති ක්‍රියාකාරකම් දිනය ද යෙදී තිබීම විශේෂත්වයක්.\nමේ සඳහා විශේෂ වැඩසටහනක් පැවැත්වුණේ කුරුණෑගල ශාන්ත ආනා විදුහල් භූමියේ දීයි.\nමෙම වැඩසටහන සඳහා කුරුණෑගල දිසාවේ ග්‍රාමීය සහ නාගරික පාසල්වල බාල දක්ෂ දරුවන් 1500 ක් පමණ එක්වුණා.\nසියවසක අභිමානය සිහිකරමින් පවත්වන ලැබූ බාලදක්ෂ ක්‍රියකාරකම් දින උත්සවයේ අවසන් අවස්ථාව සදහා ප්‍රධාන ආරාධිත අමුත්තා ලෙස ශාන්ත ආනා විද්‍යාලයේ ආදී ශිෂ්‍ය ජනාධිපති බාලදක්ෂ ගෘප් කැප්ටන් ප්‍රියමාල් ප්‍රනාන්දු එක්ව සිටියා.",
       "URL": "https://www.hirunews.lk/317051/ඇතුගල-බාලදක්ෂ-ඇරඹුමට-සියවසක්-සපිරේ",
       "Category": "Local News",
       "Parent URL": "https://www.hirunews.lk/local-news.php?pageID=824"
}