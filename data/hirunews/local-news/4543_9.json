{
       "Source": "hirunews",
       "Timestamp": "Friday, 28 April 2017 - 11:10",
       "Headline": "උතුරු ජනතාවගේ ඉල්ලීම් නිවැරදිව තේරුම් ගත යුතුයි - විග්නේශ්වරන්",
       "News Content": "උතුරේ ජනතාවගේ ඉල්ලීම් මධ්‍යම රජය සහ දකුණේ ජනතාව නිවැරදිව තේරුම් ගත යුතු බව උතුරු පළාත් ප්‍රධාන අමාත්‍ය සී වී විග්නේශ්වරන් මහතා පවසනවා.\nඋතුරේ ජනතාවගේ ඉල්ලීම් පිළිබඳ ජනපතිට දැනුම් දුන්න ද ඊට විසඳුම් ලැබී නොමැති බවයි ප්‍රධාන අමාත්‍යවරයා පෙන්වා දෙන්නේ.\nඊයේ උතුරු පළාත් සභා සැසිවාරයට එක්වෙමින් ඔහු මෙම අදහස් පළකලා.\nඊයේ ක්‍රියාත්මක වු හර්තාල් ව්‍යාපාරයට සහය දීමක් වශයෙන් පළාත් සභා සැසිවාරය පැවැත්වුනේ ද විනාඩි 10 ක පමණ කාලයක් පමණයි.\nඑහිදී අදහස් දැක්වු සී වී විග්නේෂ්වරන් කියාසිටියේ මෙම හර්තාල් ව්‍යාපාරයට මුල්වී ඇත්තේ තම ඥාතීන් සහ ඉඩම් අහිමි වුවන් බවයි.\nඉල්ලීම්වලට විඳුම් ලැබෙන තෙක් උතුරේ ජනතාව දින 50 කට වැඩි කාලයක් සත්‍යග්‍රහයන්වල යෙදී සිටින බව ද උතුරු පළාත් ප්‍රධාන අමාත්‍යවරයා පෙන්වා දෙනවා.\nමධ්‍යම රජයෙන් මෙම ඉල්ලීම් නිවැරදිව තේරුම් ගත යුතු අතර ඒවාට අවධානය යොමු නොකිරීම කිසිසේත් යහපත් දෙයක් නොවන බවයි සී වී විග්නේශ්වරන් මහතා  වැඩිදුරටත් සඳහන් කළේ.",
       "URL": "https://www.hirunews.lk/160163/උතුරු-ජනතාවගේ-ඉල්ලීම්-නිවැරදිව-තේරුම්-ගත-යුතුයි-විග්නේශ්වරන්",
       "Category": "Local News",
       "Parent URL": "https://www.hirunews.lk/local-news.php?pageID=4543"
}