{
       "Source": "hirunews",
       "Timestamp": "Sunday, 19 March 2017 - 9:03",
       "Headline": "අවිස්සාවේල්ලේ අනතුරකින් 16 දෙනෙකුට තුවාල",
       "News Content": "අවිස්සාවේල්ල - ඌරුපැලෑටිය ප්‍රදේශයේදී වෑන් රථයක් අඩි 50 ක පමණ ප්‍රපාතයකට පෙරළීමෙන් ඊයේ සිදුවූ රිය අනතුරකින් පුද්ගලයින් 16 දෙනෙකු තුවාල ලබා තිබෙනවා.\nමෙලෙස අනතුරට ලක්වී ඇත්තේ දැරණියගල සිට දෙහි ඕවිට පොදු සුසාන භූමියට අවමංගල පෙරහරකින් සහභාගිවූ පිරිසක් රැගත් වෑන් රථයක්.\nරියදුරාට නින්ද යාම හේතුවෙන් රථය පාලනය කරගැනීමට නොහැකිව මෙම අනතුර සිදුව ඇති බවයි පොලිසිය සඳහන් කළේ.\nඅනතුරෙන් පිරිමි පුද්ගලයන් හයදෙනෙකු, කාන්තාවන් අටදෙනෙකු සහ කුඩා ළමයින් දෙදෙනෙකු තුවාල ලබා අවිස්සාවේල්ල රෝහලට ඇතුළත් කර තිබෙනවා.",
       "URL": "https://www.hirunews.lk/157206/අවිස්සාවේල්ලේ-අනතුරකින්-16-දෙනෙකුට-තුවාල",
       "Category": "Local News",
       "Parent URL": "https://www.hirunews.lk/local-news.php?pageID=4606"
}