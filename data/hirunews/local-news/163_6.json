{
       "Source": "hirunews",
       "Timestamp": "Friday, 21 July 2023 - 19:44",
       "Headline": "වවුනියාවේ වෙඩි තැබීමක් අයෙක් මරුට",
       "News Content": "වව්නියාව නැදුන්කේනි ප්‍රදේශයේ අද(21) සිදුවූ වෙඩි තැබීමකින් පුද්ගලයෙකු ජීවිතක්ෂයට පත්වුණා.\nමෙසේ මිය ගොස් ඇත්තේ එම ප්‍රදේශයේම පදිංචි 58 හැවිරිදි පුද්ගලයෙකු වන අතර පෞද්ගලික ප්‍රශ්නයක් මත මෙම වෙඩි තැබීම සිදුකර ඇති බවයි පොලිස් මාධ්‍ය අංශය සඳහන් කළේ.\nමෙම වෙඩි තැබීමට සම්බන්ධ සැකකරු හඳුනාගෙන ඇතත් ඔහු ප්‍රදේශයෙන් පළා ගොස් ඇති නිසා ඔහුව අත්අඩංගුවට ගැනීම සඳහා පරීක්ෂණ ක්‍රියාත්මක බව පොලීසිය සඳහන් කරන්නේ.\nමෘත ශරීරය පශ්චාත් මරණ පරීක්ෂණය සඳහා වවුනියාව රෝහලට රැගෙන යාමට නියමිත අතර සිද්ධිය සම්බන්ධයෙන් නැදුන්කේනි පොලිසිය වැඩිදුර විමර්ශන ආරම්භ කර තිබෙනවා.",
       "URL": "https://www.hirunews.lk/342061/වවුනියාවේ-වෙඩි-තැබීමක්-අයෙක්-මරුට",
       "Category": "Local News",
       "Parent URL": "https://www.hirunews.lk/local-news.php?pageID=163"
}