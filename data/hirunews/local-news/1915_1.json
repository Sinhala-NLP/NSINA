{
       "Source": "hirunews",
       "Timestamp": "Tuesday, 01 June 2021 - 9:48",
       "Headline": "භික්ෂූන් වහන්සේ වෙනුවෙන් ඉදිකළ මෙරට පළමු කොරෝනා ප්‍රතිකාර මධ්‍යස්ථානය භාරදෙයි",
       "News Content": "භික්ෂූන් වහන්සේලා වෙනුවෙන් ස්ථාපිත පළමු කොරෝනා ප්‍රතිකාර මධ්‍යස්ථානය අද (01) මහනුවරදී සෞඛ්‍ය අමාත්‍යාංශයට භාරදෙනු ලැබුවා.\nමහනුවර - වැව රවුමේ සංඝරාජ මාවතේ පිහිටි  පෞද්ගලික හෝටලයක් මෙලෙස ප්‍රතිකාර මධ්‍යස්ථානයක් ලෙස සකස් කර ඇති බවයි ශ්‍රී දළදා මාළිගාවේ මාධ්‍ය හා විශේෂ ව්‍යාපෘති කාර්යාංශය සඳහන් කළේ.\nමේ දිනවල සංචාරකයින් නොමැතිවීම හේතුවෙන් අදාළ හෝටලයේ හිමිකරු තාවකාලිකව මෙය කොරෝනා ආසාදිත භික්ෂූන් වහන්සේලාට ප්‍රතිකාර කිරීම සඳහා ලබාදී තිබෙනවා.\nපසුව දළදා මාළිගාව ඊට අවශ්‍ය උපකරණ එක්කර ඇති අතර, ඒ අනුවයි අද එය සෞඛ්‍ය අමාත්‍යාංශයට භාර දෙනු ලැබුවේ.",
       "URL": "https://www.hirunews.lk/273038/භික්ෂූන්-වහන්සේ-වෙනුවෙන්-ඉදිකළ-මෙරට-පළමු-කොරෝනා-ප්‍රතිකාර-මධ්‍යස්ථානය-භාරදෙයි",
       "Category": "Local News",
       "Parent URL": "https://www.hirunews.lk/local-news.php?pageID=1915"
}