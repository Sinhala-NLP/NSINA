{
       "Source": "hirunews",
       "Timestamp": "Monday, 07 February 2022 - 18:05",
       "Headline": "තවත් කොරෝනා මරණ 26ක්",
       "News Content": "මෙරටින් තවත් කොරෝනා ආසාදිත මරණ 26ක් වාර්තාවී තිබෙනවා.\nසෞඛ්‍ය සේවා අධ්‍යක්ෂ ජනරාල්වරයා විසින් ඊයේ (06) තහවුරු කරන ලද මෙම මරණ අතර කාන්තාවන්  9ක් සහ පිරිමි පුද්ගලයන් 17 ක් වනවා.\nවයස අවුරුදු 30ට අඩු වයස් කාණ්ඩයේ පිරිමි පුද්ගලයන් දෙදෙනෙකු මියගිය පිරිසට අයත්.\nඒ අනුව මෙරට සමස්ත මරණ සංඛ්‍යාව දැක්වෙන්නේ 15621ක් ලෙසටයි.\nඅවුරුදු 30ත් 59ත් අතර පිරිමි පුද්ගලයන් 04දෙනෙකු සහ කාන්තාවන් දෙදෙනෙකු මියගිය පිරිසට අයත්.\nඅවුරුදු 60 සහ ඊට වැඩි වයස් කාණ්ඩයේ මරණ 18ක් වාර්තාවන අතර ඒ කාන්තාවන් 7ක් සහ පිරිමි 11ක් වශයෙන්.\nමේ අතර අද දිනයේදී කොරෝනා වෛරසය ආසාදනය වී රෝහල්ගතව ප්‍රතිකාර ලබමින් සිටි තවත් 454 දෙනෙකු සුවය ලබා රෝහල්වලින් පිටව ගියා.\nඒ අනුව සුවය ලැබූ සමස්ත ආසාදිතයන් සංඛ්‍යාව සටහන් වන්නේ 581659ක් ලෙසටයි.\nමෙරටින් මේ දක්වා කොරෝනා ආසාදිතයන් 619434ක් හඳුනාගෙන ඇති අතර 22180ක් තවදුරටත් රෝහල්ගතව හෝ නිවෙස්වල වෛද්‍ය අධීක්ෂණය යටතේ ප්‍රතිකාර ලබමින් පසුවනවා.",
       "URL": "https://www.hirunews.lk/296415/තවත්-කොරෝනා-මරණ-26ක්",
       "Category": "Local News",
       "Parent URL": "https://www.hirunews.lk/local-news.php?pageID=1370"
}