{
       "Source": "hirunews",
       "Timestamp": "Tuesday, 19 July 2016 - 18:08",
       "Headline": "බන්දුල සීයට සීනි ගනී",
       "News Content": "රජය විසින් අත්‍යාවශ්‍ය භාණ්ඩ සඳහා පාලන මිලක් හඳුන්වා දෙනු ලැබුවද ඇතැම් භාණ්ඩ සඳහා එය ක්‍රියාත්මක නොවන බවට ඒකාබද්ධ විපක්ෂය චෝදනා කරනවා.\nකොළඹ අද කැඳවා තිබූ මාධ්‍ය හමුවකට එක්වෙමින් පාර්ලිමේන්තු මන්ත්‍රී බන්දුල ගුණවර්ධන මේ බව කියා සිටියේ කිලෝග්‍රෑම් එකක සීනි අසුරණයක්ද මාධ්‍ය වෙත ඉදිරිපත් කරමින්. සීනි කිලෝග්‍රෑමයක් සඳහා තමන්ට රුපියල් 100 ක් ගෙවීමට සිදුවූ බව ඔහු මෙහිදී  ප්‍රකාශ කළා.\nමාධ්‍ය හමුවට එක්වූ හිටපු අමාත්‍ය මහාචාර්ය ජී.එල්. පීරිස් සඳහන් කළේ වැට් බදු හරහා ලබාගත් මුදල් ආණ්ඩුව ජනතාවට ආපසු ලබාදිය යුතු බවයි.",
       "URL": "https://www.hirunews.lk/138435/බන්දුල-සීයට-සීනි-ගනී",
       "Category": "Local News",
       "Parent URL": "https://www.hirunews.lk/local-news.php?pageID=4959"
}