{
       "Source": "hirunews",
       "Timestamp": "Tuesday, 11 September 2018 - 19:35",
       "Headline": "නිදහස් පක්ෂ මහ ලේකම් කණගාටුවෙන්",
       "News Content": "ඒකාබද්ධ විපක්ෂය පැවැත් වූ ජනබලය කොළඹට විරෝධතාව නිදහස් පක්ෂ මූලස්ථානය ඉදිරිපිටින් ගමන් කරන අවස්ථාවේ පිරිසක් හූ හඩ නැගීම සම්බන්ධයෙන් තමන් කණගාටුවට පත්වන බව එම පක්ෂයේ මහ ලේකම්, මහාචාර්ය රෝහණ ලක්ෂ්මන් පියදාස පවසනවා.\nශ්‍රී ලංකා නිදහස් පක්ෂ මූලස්ථානයේ අද කැඳවා තිබූ මාධ්‍ය හමුවට එක්වෙමින් ඔහු මේ බව කියා සිටියා.\nමේ අතර, කොළඹ අද පැවති මාධ්‍ය හමුවකින් අනතුරුව මාධ්‍යවේදීන් නැගූ ප්‍රශ්නවලට පිළිතුරු ලබාදෙමින් අමාත්‍ය ආචාර්ය සරත් අමුණුගමද ඒකාබද්ධ විපක්ෂයේ ජනබලය කොළඹට විරෝධතාව සම්බන්ධයෙන් අදහස් පළ කළා.\nඔහු කියා සිටියේ කිරි පැකට් ලබාදීම සම්බන්ධයෙන් ආණ්ඩුවට එල්ලවන චෝදනා ප්‍රතික්ෂේප කරන බවයි.",
       "URL": "https://www.hirunews.lk/199674/නිදහස්-පක්ෂ-මහ-ලේකම්-කණගාටුවෙන්",
       "Category": "Local News",
       "Parent URL": "https://www.hirunews.lk/local-news.php?pageID=3753"
}