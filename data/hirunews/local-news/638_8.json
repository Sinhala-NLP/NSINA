{
       "Source": "hirunews",
       "Timestamp": "Wednesday, 28 December 2022 - 15:15",
       "Headline": "ව්‍යාජ තොරතුරු ලබාදී විදෙස් ගතවන පුද්ගලයින් ගැන සොයන්න අවබෝධතා ගිවිසුමක්",
       "News Content": "ව්‍යාජ තොරතුරු ලබාදී විදෙස් රැකියා සඳහා යාම වැළැක්වීමට විදේශ සේවා නියුක්ති කාර්යාංශය හා පුද්ගලයින් ලියාපදිංචි කිරීමේ දෙපාර්තමේන්තුව අතර අවබෝධතා ගිවිසුමක් අද අත්සන් කෙරුණා.\nවිදෙස් ගතවන පුද්ගලයින් විවිධ හේතුන් පදනම් කර ගනිමින් තම පෞද්ගලික තොරතුරු වෙනස් කරන බවට ලද පැමිණිලිවලට අනුව එය වැළැක්වීම සඳහා මෙලෙස ගිවිසුමක් අත්සන් කළ බවයි විදෙස් සේවා නියුක්ති කාර්යාංශය සඳහන් කළේ.\nඒ අනුව, සැක සහිත පුද්ගලයින්ගේ තොරතුරු ක්ෂණිකව පරීක්ෂා කිරීම සඳහා පුද්ගලයින් ලියාපදිංචි කිරීමේ දෙපාර්තමේන්තුවේ පරිගණක දත්ත පද්ධතිය පරීශිලනය කිරීමට මෙම ගිවිසුමෙන් හැකියාව ලැබෙනවා.",
       "URL": "https://www.hirunews.lk/323756/ව්‍යාජ-තොරතුරු-ලබාදී-විදෙස්-ගතවන-පුද්ගලයින්-ගැන-සොයන්න-අවබෝධතා-ගිවිසුමක්",
       "Category": "Local News",
       "Parent URL": "https://www.hirunews.lk/local-news.php?pageID=638"
}