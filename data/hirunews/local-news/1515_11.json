{
       "Source": "hirunews",
       "Timestamp": "Sunday, 05 December 2021 - 19:54",
       "Headline": "බදාදා සිට විදුලි සැපයුම යථා තත්ත්වයට",
       "News Content": "අනිද්දා වන විට විදුලිබල සැපයුම සම්පූර්ණයෙන්ම යථා තත්ත්වයට පත් කළ හැකි බව ලංකා විදුලිබල මණ්ඩලය ප්‍රකාශ කළා.\nඅධික විදුලි ඉල්ලුමක් නොමැතිවීම නිසා අද දිනයේදී දිවයිනේ විදුලි කප්පාදුවක් සිදුනොවන බවයි එහි සාමාන්‍යාධිකාරී එම්.ආර්. රණතුංග සඳහන් කළේ.\nකෙසේ වෙතත්, හෙට සහ අනිද්දා දෙදින තුළ ඇතැම් ප්‍රදේශවලට විදුලි කප්පාදුවක් සිදුවිය හැකි බව ද ඔහු කියා සිටියා.\nමේ අතර, ලංකා විදුලිබල මණ්ඩලයේ ඒකාබද්ධ වෘත්තිය සමිති සන්ධානයේ කැඳවුම්කරු රන්ජන් ජයලාල් කොළඹ අද පැවති මාධ්‍ය හමුවකට එක්වෙමින් සඳහන් කළේ නොරොච්චෝලේ බලාගාරය චීනයට ලබාදීමේ උත්සාහයක් පවතින බවයි.",
       "URL": "https://www.hirunews.lk/290115/බදාදා-සිට-විදුලි-සැපයුම-යථා-තත්ත්වයට",
       "Category": "Local News",
       "Parent URL": "https://www.hirunews.lk/local-news.php?pageID=1515"
}