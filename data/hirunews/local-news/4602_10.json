{
       "Source": "hirunews",
       "Timestamp": "Tuesday, 21 March 2017 - 20:25",
       "Headline": "විරුවන්ගේ විත්ති වාචකය ඉදිරිපත් කිරීමේදී උණුසුම් තත්වයක්",
       "News Content": "මෙරට ආරක්ෂක අංශ යුද අපරාධ සිදු නොකළ බවට සකස් කෙරුණු ‘විරුවන්ගේ විත්ති වාචකය වාර්තාව එක්සත් ජාතීන්ගේ මානව හිමිකම් කවුන්සිල සැසිවාරයට සමගාමීව පැවැති රැස්වීමකට ඉදිරිපත් කර තිබෙනවා.\nඑහිදී එම වාර්තාව ඉදිරිපත් කළ හිටපු පාර්ලිමේන්තු මන්ත්‍රී රියර් අද්මිරාල් සරත් වීරසේකර මහතා සහ දෙමළ ඩයස්පෝරාවේ ක්‍රියාකාරීන් පිරිසක් අතර උණුසුම් වචන හුවමාරුවක් ඇති වුණා.\nඑක්සත් ජාතීන්ගේ මානව හිමිකම් කවුන්සිල සැසිවාරයට සමගාමීව මෙම නිල නොවන රැස්වීම පැවැත්වුණේ ඊයේ දිනයේයි.",
       "URL": "https://www.hirunews.lk/157408/විරුවන්ගේ-විත්ති-වාචකය-ඉදිරිපත්-කිරීමේදී-උණුසුම්-තත්වයක්",
       "Category": "Local News",
       "Parent URL": "https://www.hirunews.lk/local-news.php?pageID=4602"
}