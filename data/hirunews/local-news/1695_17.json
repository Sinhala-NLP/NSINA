{
       "Source": "hirunews",
       "Timestamp": "Monday, 13 September 2021 - 12:46",
       "Headline": "බෙන්තොට පොලිසියේ උප පොලිස් පරික්ෂක පොලිසිය තුළ ම මියයයි (වීඩියෝ)",
       "News Content": "බෙන්තොට පොලිසියේ උප පොලිස් පරික්ෂකවරයෙකු රථ වාහන අංශය තුළ මියගොස් සිටිය දී අද (13) උදෑසන සොයාගත් බව ඇල්පිිටිය ජ්‍යේෂ්ඨ පොලිස් අධිකාරි කාර්යාලය පවසනවා.\nමෙසේ මියගොස් ඇත්තේ, බලපිටිය පාතේගම කප්පින වලව්ව පාර පදිංචි 58 හැවිරිදි උප පොලිස් පරික්ෂකවරයෙක්.\nමියගිය උප පොලිස් පරික්ෂකවරයා ඊයේ රාත්‍රී ජංගම මුර සංචාරයේ ගොස් රාජකාරි අවසන් වීමෙන් පසු පොලිස් ස්ථානයට පැමිණ රථ වාහන අංශයේ මේසයට හිස තබාගෙන නිදා සිට ඇති අතර, බොහෝ වේලාවක් ඔහු එසේ නිසොල්මන්ව සිටීම නිසා අනෙක් නිලධාරින් පැමිණ බලනවිට ඔහු මියගොස් ඇති බව දැනගෙන උසස් නිලධාරින් දැනුවත් කර තිබෙනවා.\nබලපිටිය මහේස්ත්‍රාත්වරයා ගොස් මුලික පරික්ෂණ පැවැත්විමෙන්  පසු පශ්චාත් මරණ පරික්ෂණය පැවැත්විම සඳහා  මළ සිරුර රෝහලට ගෙන යාමට නියමිත ව ඇති බවයි වාර්තා වෙන්නේ.",
       "URL": "https://www.hirunews.lk/282089/බෙන්තොට-පොලිසියේ-උප-පොලිස්-පරික්ෂක-පොලිසිය-තුළ-ම-මියයයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1695"
}