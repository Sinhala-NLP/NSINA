{
       "Source": "hirunews",
       "Timestamp": "Friday, 19 May 2023 - 7:57",
       "Headline": "අපූරු ගුණ ඇති පාසල් සිසුවෙක්",
       "News Content": "ඉරුණු නිල ඇඳුමෙන් සැරසී ආ තෙවන වසරේ පාසල් සිසුවකුට සිය පන්තියේ සිසුන් කළ විහිළු නොඉවසූ ,එම පංතියේ ම සිසුවෙක් සිය මිතුරාට අලුත් ඇඳුමක් ලබා දීමට තරම් සංවේදී වූ පුවතක් පිළිබඳ වාර්තා වුණා.\nවැලිකන්ද ලුම්බිණි ප්‍රාථමික විද්‍යාලයේ තෙවන වසර ඩබ්ලිව්.ආර්,ඒ. සනුල හන්සන් විජේසුන්දර නමැති සිසුවා මෙම උතුම් ක්‍රියාව සිදුකර ඇති බව සඳහන්.\nසිසුවාට උසුළු විසුළු කරනු දුටු සනුල හන්සන් ඒ බව තම මව්පියන්ට පවසා ඔවුන්ගේ ද සහාය ඇතිව මෙසේ අලුත් ඇඳුමක් ලබා දීමට කටයුතු කර තිබූ අතරතම පන්තියේ ඉරුණු ඇඳම් ඇඳගෙන ආ මිතුරාට සෙසු සිසුන් විහිලු, තහලු, කරන සිද්ධිය දුටු හන්සන් සිය දෙමාපියන්ට පවා ඉතා කණගාටුවෙන් මේ පිළිබව පවසා තිබෙනවා.\nසිය මව්පියන්ගේ උපකාරය ඇතිව මව්පියන් සමග මිතුරා සිටි මොණරතැන්න ගම්මානයේ මිතුරාගේ නිවසටම ගොස් එම ඇඳුම් සහ තවත් උපකරණ ලබා දීමට හන්සන් කටයුතු කළේ යහපත් ගතිගුණ ඇති දරුවෙක් බව සියලු දෙනාට ම කුළුගන්වමිනි.,",
       "URL": "https://www.hirunews.lk/335589/අපූරු-ගුණ-ඇති-පාසල්-සිසුවෙක්",
       "Category": "Local News",
       "Parent URL": "https://www.hirunews.lk/local-news.php?pageID=333"
}