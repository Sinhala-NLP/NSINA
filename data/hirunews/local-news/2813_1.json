{
       "Source": "hirunews",
       "Timestamp": "Monday, 06 April 2020 - 12:33",
       "Headline": "මත්පැන් බෝතල් 100ක් සමඟ සැකකරුවන් 4ක් අත්අඩංගුවට",
       "News Content": "බලපත්‍රයක් නොමැතිව විදේශිය රටක නිෂ්පාදිත මත්පැන් බෝතල් 100ක් සුඛෝපභෝගී ජීප් රථයක ප්‍රවාහනය කරමින් සිටි සැකකරුවන් සිව්දෙනෙක් නුවරඑළිය මුලස්ථාන පොලිසිය විසින් අත්අඩංගුවට ගෙන තිබෙනවා.\nනානුඔය ප්‍රදේශයේ සිට ගම්පොල පුස්සැල්ලාව දක්වා මත්පැන් බෝතල් තොගයක් ප්‍රවාහනය කර තිබෙන අතර, නුවරඑළිය ශ්‍රි ලංකා සිංහ රෙජිමේන්තුවේ අණදෙන නිලධාරි මේජර් අසිත රණතිලක මහතා වෙත ලද තොරතුරක් මගින් නුවරඑළිය පොලිසිය සහ යුධ හමුදාවේ සහ ඇතිව නානුඔය ප්‍රදේශයේදි මාර්ග බාධකයක් යොදා සැකකරුවන් අත්අඩංගුවට ගෙන ඇත්තේ.\nනානුඔය කිරිමැටිය ප්‍රදේශයේ මත්පැන්සැලක සිට මත්පැන් බෝතල් තොගය පුස්සැල්ලාව දක්වා ප්‍රවාහනය කර ඇති අතර ඇඳිරිනීතිය කාලයේදි අත්අඩංගුවට ගත් මෙම මත්පැන් බෝතල් අධික මිලට අලෙවි කිරිම සදහා රැගෙන එමින් සිටි බවයි නුවරඑළිය පොලිසිය පැවසුවේ.\nඅත්අඩංගුවට ගත් සැකකරුවන් ගම්පොල පුස්සැල්ලාව ප්‍රදේශයේ පදිංචිකරුවන් බවත්, අත්අඩංගුවට ගත් සැකකරුවන් ,මත්පැන් බෝතල් තොගය සහ ජිප් රථය නුවරඑලිය මහෙස්ත්‍රාත් අධිකරණය වෙත ඉදිරිපත් කරීමට නියමිතයි.",
       "URL": "https://www.hirunews.lk/238039/මත්පැන්-බෝතල්-100ක්-සමඟ-සැකකරුවන්-4ක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2813"
}