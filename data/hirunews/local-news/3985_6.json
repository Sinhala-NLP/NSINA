{
       "Source": "hirunews",
       "Timestamp": "Wednesday, 18 April 2018 - 15:23",
       "Headline": "ලක්ෂ 50 ක කේරළ ගංජා සමග දෙදෙනෙකු අත්අඩංගුවට",
       "News Content": "කේරළ ගංජා කිලෝ 37 ක් ප්‍රවාහනය කරමින් සිටි පුද්ගලයන් දෙදෙනෙකු පුනරින් සංගුපිට්ටි පාලම අසලදී අත්අඩංගුවට ගෙන තිබෙනවා.\nලොරියකින් කේරළ ගංජා ප්‍රවාහනය කරන බවට ලැබුනු තොරතුරකට අනුවයි අද පෙරවරුවේ වැටලීම සිදුකර ඇත්තේ.\nයකඩ ප්‍රවාහනය කරන මුවාවෙන් යාපනයේ සිට පුත්තලම දක්වා මෙම ගංජා තොගය ප්‍රවාහනය කරමින් සිට තිබෙනවා.\nඒවායෙහි වටිනාකම රුපියල් ලක්ෂ 50 කට පමණ වන බවටයි අනාවරණ වී ඇත්තේ.\nපුත්තලම ප්‍රදේශයේ පදිංචි සැකකරුවන් දෙදෙනාගේ වයස අවුරුදු 22 සහ 24 ක් වනවා.\nඔවුන් කිලිනොච්චිය මහේස්ත්‍රාත් අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/188683/ලක්ෂ-50-ක-කේරළ-ගංජා-සමග-දෙදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3985"
}