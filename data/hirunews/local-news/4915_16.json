{
       "Source": "hirunews",
       "Timestamp": "Saturday, 20 August 2016 - 15:24",
       "Headline": "මත් පෙති ලෙස අළෙවි කළ බෙහෙත් පෙති තොගයක් සොයා ගැනේ (ඡායාරූප)",
       "News Content": "පිළිකා රෝගීන්ට පමණක් ලබා දෙන අධි වේදනා නාශක, මත් පෙති ලෙස අළෙවි කළ පුද්ගලයන් දෙදෙනෙකු සහ ඖෂධ තොගයක් හලාවත ප්‍රදේශයේදී අත්අඩංගුවට ගෙන තිබෙනවා.\nපුත්තලම  දිස්ත්‍රික් ආහාර පරීක්ෂකවරු සහ වලාන දුෂණ මර්ධන ඒකකය විසිනුයි මෙම වැටලීම කර ඇත්තේ.\nඑම වැටලීමේදී ඖෂධ පෙති 800ක් සොයාගෙන ඇති අතර පෙති 10  ඖෂධ කාර්ඩ් පතක් රුපියල් 2500ට අළෙවි කර ඇති බව සඳහන්.\nමෙම ඖෂධ  ෆාමසිවල අළෙවි කිරීම තහනම්වන අතර ඔසුසල් වල පමණක් අළෙවි කිරීමට අවසර ලබාදී ඇති ඖෂධ බවයි වැඩිදුර පරීක්ෂණ වලදී අනාවරණ වී ඇත්තේ.\nඅදාළ සැකකරුවන් අධිකරණයට ඉදිරිපත් කිරීමට නියමිත බවයි පොලිසිය ප්‍රකාශ කළේ.\nඡායාරූප - හිරාන් ප්‍රියංකර",
       "URL": "https://www.hirunews.lk/141068/මත්-පෙති-ලෙස-අළෙවි-කළ-බෙහෙත්-තොගයක්-සොයා-ගැනේ-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4915"
}