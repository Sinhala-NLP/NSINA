{
       "Source": "hirunews",
       "Timestamp": "Monday, 31 October 2016 - 16:58",
       "Headline": "කාලගුණයෙන් විශේෂ නිවේදනයක්",
       "News Content": "නොවැම්බර් මස 4 වනදා සිට 6 වනදා දක්වා දිවයිනේ සහ අවට මුහුදු ප්‍රදේශවල වැසි තත්වයේ වැඩි වීමක් අපේක්ෂා කරන බව කාලගුණ විද්‍යා දෙපාර්තමේන්තුව පවසනවා.\nදිවයිනේ නිරතදිග සහ උතුරු කොටස්වලට තද වැසි අපේක්ෂා කරන බවයි දෙපාර්තමේන්තුව නිවේදනය කලේ.\nනැගෙනහිර බෙංගාල බොක්ක ප්‍රදේශයේ වායුගෝලීය කැළඹිලි තත්වයක් වර්ධනය වී තිබෙනවා.\nඑය ක්‍රමයෙන් පීඩන අවපාතයක් දක්වා වර්ධනය වී ඉදිරි දින කිහිපයේදී ඉන්දියාව දෙසට ගමන් කරනු ඇති බවටයි බලාපොරොත්තුවන්නේ.\nඑහි බලපෑම හේතුවෙන් ඉදිරි දින කිහිපයේදී වැසි වැඩිවන බව ද කාලගුණ විද්‍යා දෙපාර්තමේන්තුව ප්‍රකාශ කලා.\nමේ අතර මෙම කැළඹිලි තත්වය හේතුවෙන් බොහෝ ප්‍රදේශවලට මිලිමීටර් 100 ට වැඩි තද වැසි ද ඇතිවිය හැකියි.\nබස්නාහිර / සබරගමුව / මධ්‍යම සහ දකුණු පළාත්වලට උදය කාලයේදී මිහිඳුම් සහිත තත්වයක් අපේක්ෂා කෙරෙන බව ද කාලගුණ විද්‍යා දෙපාර්තමේන්තුව ප්‍රකාශ කලා.",
       "URL": "https://www.hirunews.lk/146501/කාලගුණයෙන්-විශේෂ-නිවේදනයක්",
       "Category": "Local News",
       "Parent URL": "https://www.hirunews.lk/local-news.php?pageID=4814"
}