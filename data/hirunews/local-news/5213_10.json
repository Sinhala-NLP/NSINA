{
       "Source": "hirunews",
       "Timestamp": "Monday, 11 January 2016 - 18:33",
       "Headline": "නව ව්‍යවස්ථාවට මහජන අදහස් ලබා ගැනීම 18 වන දා",
       "News Content": "නව ව්‍යවස්ථාව සඳහා මහජන අදහස් විමසීම ලබන 18 වන දායින් ආරම්භ කරන බව ඒ සම්බන්ධයෙන් මහජන අදහස් විමසීමට පත් කළ කමිටුවේ සභාපති නීතිඥ ලාල් විජේනායක සඳහන් කළා.\nකොළඹ අද පැවති මාධ්‍ය හමුවකට එක්වෙමින් ඔහු කියා සිටියේ දිවයිනේ දිස්ත්‍රික්ක 25ටම ගොස් මහජන අදහස් විමසීමට තම කමිටුව අපේක්ෂා කරන බවයි.\nඅලූතින් සකස් කෙරෙන ව්‍යවස්ථාව සඳහා මහජන අදහස් විමසීමට 20 දෙනෙකුගෙන් යුත් කමිටුවක් පත් කෙරුණු අතර, එම කමිටු කාර්යාලය කොළඹ විසුම්පායේ පිහිටුවා තිබෙනවා.\nව්‍යවස්ථාව සඳහා මහජන අදහස් විමසීමට ලබාදී ඇති කාලය ලබන මාර්තු 31 වන දායින් අවසන් වන බව ද ඔහු කියා සිටියා.\nඕනෑම පුද්ගලයෙකුට තම අදහස් ලබාදිය හැකි අතර ඊට සීමා පැනවීමක් සිදුකිරීමට කමිටුව අපේක්ෂා නොකරන බවයි නව ව්‍යවස්ථාව සකස් කිරීම සඳහා පත් කළ මහජන අදහස් විමසීමේ කමිටුවේ සභාපති ලාල් විජේනායක වැඩිදුරටත් කියා සිටියේ.",
       "URL": "https://www.hirunews.lk/123821/නව-ව්‍යවස්ථාවට-මහජන-අදහස්-ලබා-ගැනීම-18-වන-දා",
       "Category": "Local News",
       "Parent URL": "https://www.hirunews.lk/local-news.php?pageID=5213"
}