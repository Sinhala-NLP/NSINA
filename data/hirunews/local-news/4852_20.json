{
       "Source": "hirunews",
       "Timestamp": "Monday, 03 October 2016 - 19:36",
       "Headline": "වැඩිහිටි දින දා මහ මග තනිවු පියාගේ හිමිකරුවන් හමුවෙයි",
       "News Content": "ලෝක වැඩිහිටි දිනය සමරන ඔක්තෝබර් 1 වැනිදා ගාල්ල - වලහන්දූව ප්‍රදේශයේ විහාරස්ථානයක් අසල ඇදි වත ද නොමැතිව රැදී සිටි අසරණ පියෙක් පිළිබදව අප තොරතුරු වාර්තා කළා.\nඑම පුවත විකාශය වීමෙන් පසු ඔහුගේ දියණිය කරාපිටිය රෝහලට පැමිණ ඔහුව යළි තම නිවස වෙත කැඳවාගෙන ගොස් තිබෙනවා.\nගාල්ල - වලහන්දුව ශ්‍රී සුදර්ශනාරාම විහාරස්ථානය ඉදිරිපිට ඇදි වත ද නොමැතිව අසරණව සිටි මෙම වයෝවෘද්ධ පුද්ගලයා දුටු ප්‍රදේශවාසීන් මැදිහත්ව ඔහුව ගිලන් රථයෙන් ගාල්ල කරාපිටිය රෝහල වෙත රැගෙන ගියා.\nපසුව හිරු ප්‍රවෘත්ති කළ අනාවරණය දුටු එම පුද්ගලයාගේ දියණිය ඔහු සොයා කරාපිටිය රෝහලට පැමිණ නැවතත් තම පියා සිය නිවෙස වෙත රැගෙන එනු ලැබුවා.",
       "URL": "https://www.hirunews.lk/144382/වැඩිහිටි-දින-දා-මහ-මග-තනිවු-පියාගේ-හිමිකරුවන්-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=4852"
}