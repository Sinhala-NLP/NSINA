{
       "Source": "hirunews",
       "Timestamp": "Saturday, 09 June 2018 - 18:53",
       "Headline": "සයිටම් සමීර අත්අඩංගුවට",
       "News Content": "සයිටම් ආයතනයේ හිටපු ප්‍රධාන විධායක නිලධාරි වෛද්‍ය සමීර සේනාරත්න අපරාධ පරීක්ෂණ දෙපාර්තමේන්තුව විසින් අද අත්අඩංගුවට ගෙන තිබෙනවා.\nඔහු ගමන් ගත් මෝටර් රථයට පසුගිය වසරේ පෙබරවාරි මාසයේ දී සයිටම් ආයතනය ආසන්නයේදී වෙඩි ප්‍රහාරයක් එල්ල වූ අතර, එය හිතාමතා සැලසුම් සහගතව සිදුකරන ලද සිද්ධියක් බවයි අනතුරුව හෙලි වූයේ.\nඒ අනුව, ඒ සම්බන්ධයෙන් වෛද්‍ය සමීර සේනාරත්නගෙන් අපරාධ පරීක්ෂණ දෙපාර්තමේන්තුව මීට පෙර ප්‍රශ්න කර තිබුණා.\nඊට අදාළවයි ඔහු මෙලෙස අත්අඩංගුවට ගෙන කඩුවෙල මහේස්ත්‍රාත් අධිකරණයට ඉදිරිපත් කිරීමෙන් අනතුරුව මේ මස 14 වනදා දක්වා රක්ෂිත බන්ධනාගාර ගත කර ඇත්තේ.",
       "URL": "https://www.hirunews.lk/192678/සයිටම්-සමීර-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3903"
}