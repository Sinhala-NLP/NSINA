{
       "Source": "hirunews",
       "Timestamp": "Sunday, 31 July 2022 - 16:52",
       "Headline": "මනුෂ්‍ය ඝාතනයකට අවශ්‍යව සිටි අඹුසැමි යුවලක් ඩුබායි පනිද්දී අත්අඩංගුවට",
       "News Content": "මනුෂ්‍ය ඝාතනයකට අවශ්‍යව සිටි අඹුසැමි යුවලක් ඩුබායි වෙත පලා යාමට උත්සාහ කිරීමේ දී අත්අඩංගුවට ගෙන තිබෙනවා.\nමෙලෙස අත්අඩංගුවට ගෙන ඇත්තේ, ගල්කිස්ස ප්‍රදේශයේ සිදුවූ මනුෂ්‍ය ඝාතනයක් සම්බන්ධයෙන් අවශ්‍යව සිටි අඹුසැමි යුවලක් වන අතර ඔවුන් ඊයේ(31) රාත්‍රියේ ඩුබායි වෙත පළා යාමට උත්සාහ කිරීමේ දී කටුනායක ගුවන් තොටුපලේ දී පොලීසිය විසින් අත්අඩංගුවට ගෙන තිබෙනවා.\nඉකුත් ජුලි 27 වැනිදා ගල්කිස්ස ප්‍රදේශයේ දී පුද්ගලයෙකු ඝාතනය කිරීමේ සිද්ධියක් සම්බන්ධයෙන් මෙම අඹුසැමි යුවළ පොලිසියට අවශ්‍යව සිටි ඇති බවයි පොලීසිය පවසන්නේ.\nසැකකරුවන් ඩුබායි වෙත පළායාමට සූදානම් වන බවට ලැබුණු තොරතුරක් මත ගල්කිස්ස පොලිසිය ගුවන් තොටුපළ පොලිසියට ඒ බව දැනුම් දී තිබූ අතර ඒ අනුව ක්‍රියාත්මක වූ පොලීසිය මෙම අත් අඩංගුවට ගැනීම සිදු කළා.\nකෙසේ නමුත් ගුවන් තොටුපළ ආගමන විගමන දෙපාර්තමේන්තුවේ නිලධාරීන් විසින් සැකකරුවන්ට එරෙහිව තාවකාලික විදෙස් ගමන් තහනමක් ද පනවා තිබුණා.",
       "URL": "https://www.hirunews.lk/311500/මනුෂ්‍ය-ඝාතනයකට-අවශ්‍යව-සිටි-අඹුසැමි-යුවලක්-ඩුබායි-පනිද්දී-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=977"
}