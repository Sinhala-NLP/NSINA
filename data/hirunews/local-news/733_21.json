{
       "Source": "hirunews",
       "Timestamp": "Tuesday, 15 November 2022 - 10:04",
       "Headline": "එක්සත් ජාතීන්ගේ ආහාර හා කෘෂිකර්ම සංවිධානයෙන් දිස්ත්‍රික්ක 8කට යූරියා පොහොර",
       "News Content": "එක්සත් ජාතීන්ගේ ආහාර හා කෘෂිකර්ම සංවිධානය විසින් මෙරට දිස්ත්‍රිකක් 8ක් සඳහා යූරියා පොහොර මෙට්‍රික් ටොන් අනූ තුන්දහසක් නොමිලේ ලබා දී තිබෙනවා.\nඅක්කරයකට වඩා අඩු බිම් ප්‍රමාණයක වී වගා කරන ගොවීන් සඳහා මෙලෙස යූරියා පොහොර ලබා දීමටයි එම සංවිධානය පියවර ගෙන ඇත්තේ.\nයාපනය, මුලතිව්, මන්නාරම, වව්නියාව, අනුරාධපුර, ත්‍රිකුණාමලය, මඩකලපුව සහ මොණරාගල යන දිස්ත්‍රික්කවල අඩු ආදායම්ලාභී ගොවීන් සඳහා කිලෝග්‍රෑම් 50ක බරින් යුත් පොහොර ප්‍රමාණයක් ලබාදීමට නියමිත බවයි කෘෂිකර්ම අමාත්‍යාංශය සඳහන් කළේ.\nමේ අතර ලෝක බැංකුවේ ණය ආධාර මත මෙරටට ලැබුණු දෙවන යූරියා පොහොර තොගය ගොඩබෑම සහ බෙදාහැරීම පිළිබඳව නිරීක්ෂණයට කෘෂිකර්ම අමාත්‍ය මහින්ද අමරවීර ඇතුළු පිරිසක් අද කොළඹ වරාය වෙත පැමිණීමට නියමිතයි.",
       "URL": "https://www.hirunews.lk/320414/එක්සත්-ජාතීන්ගේ-ආහාර-හා-කෘෂිකර්ම-සංවිධානයෙන්-දිස්ත්‍රික්ක-8කට-යූරියා-පොහොර",
       "Category": "Local News",
       "Parent URL": "https://www.hirunews.lk/local-news.php?pageID=733"
}