{
       "Source": "hirunews",
       "Timestamp": "Wednesday, 07 October 2020 - 8:49",
       "Headline": "එන්නතක බලාපොරොත්තුව වසර අවසානයේ",
       "News Content": "කොවිඩ් 19 වෛරසය සඳහා එන්නතක් මේ වසර අවසානය වනවිට හඳුන්වාදිය හැකි බව ලෝක සෞඛ්‍ය සංවිධානයේ ප්‍රධානී ටෙඩ්‍රොස් ඇඩනම් ගෙබිරයේසස් පවසනවා.\nජිනීවා හි දී මාධ්‍ය හමුවක් පවත්වමින් ඔහු කියා සිටියේ එන්නතක් සොයාගැනීමේ ක්‍රියාවලිය සඳහා සියලු රටවල් සහයෝගය ලබාදිය යුතු බවයි.\nමේ වනවිට කොරෝනා වෛරසයට එරෙහිව නිර්මාණය කළ එන්නත් 9 ක් පර්යේෂණ මට්ටමේ පවතින බවත්, ඔහු කියා සිටියා.\nමේ අතර ලොව පුරා කොරෝනා ආසාදිතයන් තුන්කෝටි 60 ලක්ෂ 28,977 ක් වාර්තාවන අතර, මරණ සංඛ්‍යාව දැක්වෙන්නේ දස ලක්ෂ 59,987 ක් ලෙසයි.\nතවදුරටත් දෛනික මරණ සහ ආසාදිතයින් ඉහළ සංඛ්‍යාවක් ඉන්දියාවෙන් වාර්තාවනවා.",
       "URL": "https://www.hirunews.lk/251983/එන්නතක-බලාපොරොත්තුව-වසර-අවසානයේ",
       "Category": "Local News",
       "Parent URL": "https://www.hirunews.lk/local-news.php?pageID=2406"
}