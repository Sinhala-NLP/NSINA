{
       "Source": "hirunews",
       "Timestamp": "Tuesday, 15 August 2023 - 11:42",
       "Headline": "මස්කෙළියේ තේ වතුයායක සැරිසරණ කොටියෙකු නිසා ජනතාව බියෙන්",
       "News Content": "මස්කෙළිය, බ්‍රන්ස්වික් තේ වතුයායේ සැරිසරණ කඳුකර කොටියෙකු නිසා එම වතුයායේ කම්කරුවන් දැඩි භීතියකින් පසුවෙන බව සඳහන්\nමෙම වතුයායේ වතු කම්කරු නිවාසවල ඇති කරන සුනඛයින් හා එළුවන් වරින්වර අතුරුදන්වී ඇති බවද එම නිවැසියන් පවසනවා.\nමස්කෙළිය-සාමිමලේ ප්‍රධාන මාර්ගයේ බ්‍රන්ස්විත් තේ වතුයාය ප්‍රදේශයේදී රාත්‍රී කාලයේදී පයින් ගමන් කරන ජනතාවට මාර්ගය මාරුවන විශාල කඳුකර කොටියෙකු කීප වරක් දැක ගැනීමට හැකි වූ බවයි එම ජනතාව සඳහන් කරන්නේ.\nතේ වතුයාය මධ්‍යයේ පිහිටි ලඳු කැළෑ සහිත ස්ථානවල මෙම කඳුකර කොටියන් දිවා කාලයේ ලැඟුම් ගෙන සිටින බවට ප්‍රදේශයේ ජනතාව සැක කරනවා.\nමේ තත්වය තුළ ප්‍රදේශයේ වතු ප්‍රජාව දැඩි භීතියකින් හා අවධානම්කාරි ස්වභාවයකින් පසුවන බවයි අප වාර්තාකරු වැඩිදුරටත් සඳහන් කර සිටින්නේ.",
       "URL": "https://www.hirunews.lk/344891/මස්කෙළියේ-තේ-වතුයායක-සැරිසරණ-කොටියෙකු-නිසා-ජනතාව-බියෙන්",
       "Category": "Local News",
       "Parent URL": "https://www.hirunews.lk/local-news.php?pageID=96"
}