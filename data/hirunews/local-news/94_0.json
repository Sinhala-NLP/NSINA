{
       "Source": "hirunews",
       "Timestamp": "Wednesday, 16 August 2023 - 15:09",
       "Headline": "චෝලන් ලෝක වාර්තා අතරට ගිය සිසුවිය (වීඩියෝ)",
       "News Content": "මිනිස් සිරුරේ අභ්‍යන්තර අවයව 432 ක් විනාඩි 04 ක් තුල නම් කරමින් අවු 08 හැවිරිදි සිසුවියක් ලොව ඉහලම මතක ශක්තියක් ඇති දරුවෙකු ලෙසින් චෝලන් ලෝක වාර්තා පොතට එක්වෙනවා.\nමිනිස් සිරුරේ අභ්‍යන්තර අවයව 432 ක් විනාඩි 04 ක් වැනි කෙටි කාලයක් තුලදි මතක තබා ගනිමින් නම් කරමින් ලොව ඉහලම මතක ශක්තියක් ඇති දැරියක් බවට ලෝක වාර්තාවක් පිහිටුවිමට අද (16) සමත් වූයේ බගවන්තලාව හොලිරොසරි දමිල මහා විද්‍යාලයේ අධ්‍යාපනය ලබන සංකර්දාස් කණිෂ්කා සිසුවියයි.\nබගවන්තලාව ආරියපුර ගම්මානයේ පදිංචි සංකර්දාස් කණිෂ්කා නැමති දැරිය බගවන්තලා හොලිරොසරි දමිල මහා විද්‍යාලයේ දෙවන වසරේ අධ්‍යාපනය ලබන අතර , ඇයගේ දෙමව්පියන් එම දැරිය පෙර පාසල් වයසේ සිටම හොද මතක ශක්තියක් ඇති බවට වටහා ගැනිමෙන් අනතුරුව ඇයට අධ්‍යනය කිරිම සදහා පොත් පත් ලබාදිමට කටයුතු කර තිබෙනවා.\nඉන්දියාවෙන් ක්‍රියාත්මක කරන චොලන් ලෝක වර්තාව පිහිටුවිම සදහා සංකර්දාස් කණිෂ්කාගේ දෙමව්පියන් වන තංගරාජ් සංකර්දාස් (පියා) සහ සංකර්දාස් දාමිණි (මව) යන අය විසින් චෝලන් ආයතනයෙන් කල ඉල්ලිමක් මත එම ආයතනයේ ශ්‍රි ලංකා ශාඛාවේ උප සභාපති නාගවාණි රාජා සහභාගි වෙමින් මෙම වාර්තාව අධික්ෂණය කළ බවයි හිරු වාර්තාකරු සඳහන් කර සිටියේ.\nචෝලන් ලෝක වාර්තාවට හිමිකම් කියන පාසල් සිසුවියට ඇය අධ්‍යාපනය ලබන පාසලේ විදුහල්පති ඇතුළු ආචාර්ය මණ්ඩලයේ සහ සිසු සිසුවියන්ගේ සුභ පැතුම් හිමි වූවා.\nඑම සිසුවිය චෝලන් ලෝක වාර්තා පොතෙහි වාර්තාවක් පිහිටුවිමෙන් අනතුරුව මාධ්‍යට අදහස් දැක් වු චෝලන් ආයතනයේ ශ්‍රි ලංකාවේ උප සභාපති නාගවාණි රාජා පවසා සිටියේ ඉන්දියාවේ සිට ක්‍රියාත්මක කරන තම ආයතනය ලෝකයේ රටවල් 26 ක ක්‍රියාත්මක වන බවයි.\nදිවයිනේ සියළුම දිස්ත්‍රික්ක වල මෙවැනි දක්ෂතා ඇති දරුවන් හදුනාගෙන ඔහුන්ගේ දක්ෂතාවයන් ඉදිරියට රැගෙන ඒමේ අරමුණින් තම ආයතනය මගින් චෝලන් ලෝක වාර්තා පොත පවත්වාගෙන යන බව ඔහු වැඩිදුරටත් පවසා සිටියේ.",
       "URL": "https://www.hirunews.lk/345014/චෝලන්-ලෝක-වාර්තා-අතරට-ගිය-සිසුවිය-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=94"
}