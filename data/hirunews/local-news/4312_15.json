{
       "Source": "hirunews",
       "Timestamp": "Wednesday, 20 September 2017 - 17:38",
       "Headline": "වසර 15 ක් වංචනිකව ජලය ලබාගත් ව්‍යාපාරිකයෙක් (ඡායාරූප)",
       "News Content": "අවුරුදු 15 වැඩි කාලයක් ජල මිටරයක් නැතිව කිසිදු මුදලක් නොගෙවා ජල සම්පාදන මණ්ඩලයට අයිති හෙම්මාතගම නගරයේ ප්‍රධාන ජල නලයෙන් ජලය ලබා ගත් හෙම්මාතගම නගරයේ උත්සව ශාලාවක් හිමි ව්‍යාපාරික ස්ථානයක් අද (20) සොයා ගත්තා.\nජල සම්පාදන මණ්ඩලයේ වැටලිම් අංශය මාසකට වැඩි කාලයක් පරික්ෂණ සිදු කිරීමෙන් අනතුරුවයි ජලය මීටරයක් නොමැතිව ජලය ලබා ගෙන ඇති බව අනාවරණ කර ගත්තේ.\nමෙම වැටලීම සිදු කර ඇත්තේ මාවනැල්ල ජල සම්ප්‍රාදන මණ්ඩලයේ වැටලිම අංශයේ නිලධාරි සේනක විජේවර්ධන ගේ උපදෙස් අනුව කෑගල්ල වැටලීම් හා විමර්ශන අංශයේ නිලධාරි එච්. දසනායක ඇතුලූ කණ්ඩායමක්.\nමෙම ස්ථානයේ ජලය හොර රහසේ ලබා ගන්නා බව පසුගිය සති කිහිපයේදි සොයා ගෙන ඇත්තේ හෙම්මාතගම මාවනැල්ල දක්වා අලූතෙන් කාපට් අතුරා සංවර්ධනය කරන ලද පසු එම කාපට් පුපුරා සිදු වු ජල කාන්දුවක් හේතුවෙන්.\nඒ අනුව පරික්ෂණ පැවැත්වු මාවනැල්ල ජල සම්පාදන මණ්ඩලය මගින් සති කිහිපයක්ම මෙ සඳහා කැනිම් සිදු කොට පරික්ෂණ පැවැත්වීමෙන් අනතුරුව මිටරයක් නොමැති ජල නළයක් හමු වුනා.\nඒ අනුව පරික්ෂණ සිදු කරන ලද නිලධාරින් මෙම ජල නලය යන දිශාව සොයා ගැනිමේ අපහසුතාවය මත ප්‍රධාන ජල නලයෙන් ජල සැපයුම එම ජල නළයට ලබා දී ඇති ස්ථානයෙන් විසන්ධි කළා.\nපසුව මෙ සම්බන්ධයෙන් පුළුල් පරික්ෂණයක් සිදු කල යුතු බව පැවසු මාවනැල්ල වැඩ බලන නිලධාරි සේනක විජේවර්ධන, අද දිනයේ පරීක්ෂණ අවසානයේ අදාළ සොයා ගැනීම කළා.\nඑහිදි හෙළි වුයේ වසර 15 කට වැඩි කාලයක් මීටරයක් නොමැතිව ජලය ලබා ගෙන ඇති බවයි.\nවැටලීම් නිලධාරි එච් දසනායක පැවසුයේ ජල සම්ප්‍රාදන මණ්ඩලයේ නිතී වලට අනුව ඉදිරි කටයුතු එම ව්‍යාපාරිකයාට එරෙහිව සිදු කරන බවයි.\nඒ අනුව මෙම ජලය හොර රහසේ පාවිච්චි කරන ලද ව්‍යාපාරිකයා විසින් ජල සම්පාදන මණ්ඩලයේ නිලධාරින්ට නියම කරන ලද මුදල ගෙවීමට කැමැත්ත ප්‍රකාශ කරමින් ලිපියක් ලබා දි තිබෙනවා.\nඑම මුදල ගෙවිම සිදු නොකර හොත් අදාල නිතීමය කටයුතු සිදු කරන බව ජල සම්පාදන මණ්ඩලයේ වැටලිම් නිලධාරින් මාධ්‍ය වෙත පැවසුවා.\nඑහි ගිය අපට දැක ගැනිමට හැකි වුයේ ජල නලය ඉතා රහසිගත මාර්ගයක් ඔස්සේ උත්සව ශාලාව වෙත පොළව යටින් ගෙන ගොස් තිබු අකාරයයි.\nමෙම හොර ජලය නිසා කොටි ගණනක් වියදම් කර විවෘත නොකරන ලද හෙම්මාතගම මාවනැල්ල මාර්ගයේ ද නැවත කාපට් ගලවා ඉවත් කර වලවල් හරා දැමීමටද සිදු වු අතර ඒවායේ අලාභය වෙනුවෙන් ද මෙම ව්‍යාපාරිකයාගෙන් මුදල් අය කර යුතු බවයි ප්‍රදේශවාසින් පවසන්නේ.\nඡායාරූප - හෙම්මාතගම සමන් විජය බණ්ඩාර",
       "URL": "https://www.hirunews.lk/171398/වසර-15-ක්-වංචනිකව-ජලය-ලබාගත්-ව්‍යාපාරිකයෙක්-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4312"
}