{
       "Source": "hirunews",
       "Timestamp": "Saturday, 13 April 2019 - 18:32",
       "Headline": "ප්‍රදේශ කිහිපයකට හදිසි විදුලිය බිඳවැටීමක්",
       "News Content": "නව ලක්ෂපාන විදුලි බලාගාරයේ සිට බලංගොඩ ග්‍රිඩ්  උපපොලට විදුලිය සම්ප්‍රේෂණය කෙරෙන රැහැන් මාර්ගයකට අකුණුසැර වැදීම හේතුවෙන් දකුණු පළාතේ ප්‍රදේශ කිහිපයක විදුලිය විසන්ධි වී තිබෙනවා.\nහම්බන්තොට, ඇඹිලිපිටිය, දෙණියාය, වැලිගම යන ප්‍රදේශවලට මෙලෙස විදුලිය ඇණ හිට ඇති බවයි විදුලිබල හා බලශක්ති අමාත්‍යාංශයේ මාධ්‍ය ප්‍රකාශක සුලක්ෂණ ජයවර්ධන ප්‍රකාශ කළේ.\nමෙම විදුලිය බිඳවැටීම් යථා තත්ත්වයට පත් කිරීමට මේ වනවිටත් කටයුතු කරමින් සිටින බව ද ඔහු වැඩිදුරටත් කියා සිටියා.",
       "URL": "https://www.hirunews.lk/214412/ප්‍රදේශ-කිහිපයකට-හදිසි-විදුලිය-බිඳවැටීමක්",
       "Category": "Local News",
       "Parent URL": "https://www.hirunews.lk/local-news.php?pageID=3404"
}