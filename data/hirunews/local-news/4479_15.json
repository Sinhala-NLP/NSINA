{
       "Source": "hirunews",
       "Timestamp": "Wednesday, 07 June 2017 - 21:27",
       "Headline": "නව අමාත්‍යංශ ලේකම්වරුන් කිහිප දෙනෙකු පත්වෙයි",
       "News Content": "කැබිනට් අමාත්‍යාංශ කිහිපයක් සදහා නව ලේකම්වරු පත්කර තිබෙනවා.\nසෞඛ්‍ය පෝෂණ සහ දේශීය වෛද්‍ය අමාත්‍යාංශයේ නව ලේකම්වරයා ලෙස උදය ආර් සෙනෙවිරත්න මහතා පත්කර තිබෙනවා.\nමහවැලි සංවර්ධන හා පරිසර අමාත්‍යාංශ ලේකම් ධුරයට පත්කර ඇත්තේ අනුර දිසානායක මහතායි.\nඑන්. සරණතිස්ස මහතා කම්කරු සහ වෘත්තීය සමිති සබඳතා අමාත්‍යාංශයේ නව ලේකම්වරයා ලෙස පත්කර ඇති අතර, ජයන්ත විජයරත්න මහතා වාරිමාර්ග හා ජල සම්පත්  කළමනාකරණ අමාත්‍යාංශයේ නව ලේකම්වරයායි.\nඛනිජ තෙල් සම්පත් සංවර්ධන අමාත්‍යාංශයේ නව ලේකම්වරයා ලෙස උපාලි මාරසිංහ මහතා පත්කර තිබෙනවා.",
       "URL": "https://www.hirunews.lk/163077/නව-අමාත්‍යංශ-ලේකම්වරුන්-කිහිප-දෙනෙකු-පත්වෙයි",
       "Category": "Local News",
       "Parent URL": "https://www.hirunews.lk/local-news.php?pageID=4479"
}