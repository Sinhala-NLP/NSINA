{
       "Source": "hirunews",
       "Timestamp": "Friday, 02 December 2022 - 11:19",
       "Headline": "රුසියාවේ ආක්‍රමණය නිසා යුක්‍රේන සොල්දාදුවන් 13,000ක් මිය ගිහිං",
       "News Content": "රුසියාවේ යුක්‍රේන ආක්‍රමණය ආරම්භ වූ දා සිට යුක්රේන සොල්දාදුවන් 13,000ක් පමණ මිය ගොස් ඇති බව යුක්රේන ජනාධිපති ව්ලැදිමීර් සෙලන්ස්කිගේ උපදේශකයෙකු වන මිහායිලෝ පොඩොල්යාක් පවසනවා.\nඔහු පවසන්නේ මිය ගිය බට පිරිස් පිළිබඳ නිෂ්චිත සංඛ්‍යා දත්ත නැතත් එම ප්‍රමාණය 10,000ත් 13,000ත් අතර ප්‍රමාණයක් වන බවයි.\nකෙසේ නමුත්, යුක්රේන ජනාධිපතිවරයාගේ ප්‍රකාශය එරට හමුදාව විසින් තහවුරු කර නොමැති බවයි විදෙස් මාධ්‍ය වාර්තා කරන්නේ.\nපසුගිය ජුනි මාසයේ දී ඔහු කියා සිටියේ, දිනකට යුක්රේන සොල්දාදුවන් 100ත් 200ත් අතර සංඛ්‍යාවක් මිය යන බවයි.\nනමුත් පසුගිය මාසයේ, එක්සත් ජනපද ජෙනරාල් මාර්ක් මිලී පැවසුවේ, යුද්ධය ආරම්භයේ සිට රුසියානුවන් 100,000ක් සහ යුක්රේන සොල්දාදුවන් 100,000ක් පමණ මිය ගොස් හෝ තුවාල ලබා ඇති බව යි.\nපෙරේදා යුරෝපා සංගම් ප්‍රධානී උර්සෙලා වැන් ඩර් ලෙයින් කියා සිටියේ රුසියානු හමුදා විසින් යුක්‍රේන හමුදා බටයන් 100,000ක් මරා දමා ඇති බවයි.\nනමුත් යුරෝපා කොමිසමේ ප්‍රකාශකයෙකු පසු ව මෙය අත්වැරැද්දක් බව පැහැදිලි කළා.",
       "URL": "https://www.hirunews.lk/321779/රුසියාවේ-ආක්‍රමණය-නිසා-යුක්‍රේන-සොල්දාදුවන්-13000ක්-මිය-ගිහිං",
       "Category": "Local News",
       "Parent URL": "https://www.hirunews.lk/local-news.php?pageID=693"
}