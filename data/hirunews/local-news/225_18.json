{
       "Source": "hirunews",
       "Timestamp": "Friday, 30 June 2023 - 8:27",
       "Headline": "බස් ගාස්තු සංශෝධනය හෙට නොකරන බව බස් සංගම් පවසයි",
       "News Content": "සෑම වසරකම ජුලි මස 01 වැනිදා සිදු කෙරෙන ජාතික බස් ගාස්තු සංශෝධනයට අනුව මෙවර ගාස්තුවේ වෙනසක් සිදු නොකරන බව බස් සංගම් පවසනවා.\nලංකා පෞද්ගලික බස් හිමියන්ගේ සංගමයේ සභාපති ගැමුණු විජේරත්න කොළඹ දී ඊයේ (29) පැවති මාධ්‍ය හමුවකදී කියා සිටියේ ජාතික ගමනාගමන කොමිසම් සභාව විසින් 7%ක බස් ගාස්තු වැඩිවීමක් සිදු කළ හැකි බවට දැනුම්දී ඇති නමුත් මෙවර ගාස්තු ඉහළ දැමීමක් සිදු නොකරන බවයි.\nකෙසේ වෙතත් පසුගිය මැයි 1 වැනිදා සිදුවූ ඉන්ධන මිල සංශෝධනයෙන් අනතුරුව ලංකා පෞද්ගලික බස් හිමියන්ගේ බස් හිමියන්ගේ සංගමයේ සභාපති ගැමුණු විජේරත්න කියා සිටියේ වාර්ෂික බස් ගාස්තු සංශෝධනය සිදු කෙරෙන ජූලි මස 1 වැනිදා බස් ගාස්තු අඩු කළ හැකි බවයි.\nඑදින ලංකා සුපර් ඩීසල් ලීටරයක මිල රුපියල් 135කින් අඩු කෙරුණු අතර, ලංකා සුදු ඩීසල් ලීටරයක් රුපියල් 15කින් පහත දැමුණා.",
       "URL": "https://www.hirunews.lk/339532/බස්-ගාස්තු-සංශෝධනය-හෙට-නොකරන-බව-බස්-සංගම්-පවසයි",
       "Category": "Local News",
       "Parent URL": "https://www.hirunews.lk/local-news.php?pageID=225"
}