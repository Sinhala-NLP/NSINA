{
       "Source": "hirunews",
       "Timestamp": "Sunday, 06 September 2020 - 6:37",
       "Headline": "ඉන්දියාව යළිත් කොරෝනා වෛරස ව්‍යාප්තියෙන් වාර්තාවක් තබයි",
       "News Content": "කොරෝනා වෛරස් ව්‍යාප්තිය ආරම්භ වීමෙන් පසු දිනකදී එක් රටකින් වාර්තාවූ වැඩිම ආසාදිතයන් සංඛ්‍යාව ඉන්දියාවෙන් යළි වාර්තාවී තිබෙනවා.\nගතවූ පැය 24ක කාලය තුල එරටින් හමුවී ඇති ආසාදිතයන් සංඛ්‍යාව 90600ක්.\nඉන්දියාවෙන් මේවන විට හමුවී ඇති සමස්ත ආසාදිතයන් සංඛ්‍යාව 4,110,000ක්.\nඉන්දියාවේ ඊයේ දිනය තුල මරණ 1066ක් සිදුවී ඇති අතර සිදුව ඇති සමස්ත මරණ සංඛ්‍යාව 70679ක් වනවා.\nමේ වනවිට ලොව පුරා කොරෝනා ආසාදිතයන් සංඛ්‍යාව දෙකෝටි හැත්තෑ ලක්ෂය ඉක්මවා ඇති අතර, මරණ සංඛ්‍යාව අටලක්ෂ 83,000 කට අධිකයි.\nඇමරිකාවෙන් කොරෝනා ආසාදිතයන් 64 ලක්ෂ 29,000 ක් සහ මරණ එක්ලක්ෂ 92,000 ක් වාර්තාවන අතර, බ්‍රසීලයෙන් ආසාදිතයන් 41 ලක්ෂ 23,000 ක් සහ මරණ එක්ලක්ෂ 26,000 ක් වාර්තාවනවා.\nඊයේ දිනයේදී කොරෝනා ආසාදිතයින් 6 දෙනෙකු හඳුනා ගැනීමත් සමග මෙරටින් වාර්තා වන කොරෝනා ආසාදිතයින්ගේ සංඛ්‍යාව 3121 දක්වා ඉහළ ගොස් තිබෙනවා.\nරජයේ ප්‍රවෘත්ති දෙපාර්තමේන්තුව සඳහන් කළේ ඉන්දියාවේ සිට පැමිණි තුන්දෙනෙකු, බහරේනය සහ කටාර් රාජ්‍යයේ සිට දිවයිනට පැමිණි පුද්ගලයින් දෙදෙනෙකු සහ කන්දකාඩු පුනරුත්ථාපන මධ්‍යස්ථානයේ රැඳවියෙකු මෙලෙස ආසාදිතයින් ලෙස හඳුනාගෙන ඇති බවයි.\nතවත් කොරෝනා ආසාදිතයන් 11 දෙනෙකු ඊයේ සුවය ලබා රෝහල්වලින් පිටව ගිය අතර, ඒ අනුව සුවය ලැබූ මුළු කොරෝනා ආසාදිතයන් සංඛ්‍යාව 2,918ක්.\nමේ වනවිට රෝහල්ගතව තවදුරටත් ප්‍රතිකාර ලබන්නේ ආසාදිතයින් 191 දෙනෙකු පමණයි.",
       "URL": "https://www.hirunews.lk/249509/ඉන්දියාව-යළිත්-කොරෝනා-වෛරස-ව්‍යාප්තියෙන්-වාර්තාවක්-තබයි",
       "Category": "Local News",
       "Parent URL": "https://www.hirunews.lk/local-news.php?pageID=2474"
}