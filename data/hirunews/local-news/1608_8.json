{
       "Source": "hirunews",
       "Timestamp": "Sunday, 24 October 2021 - 19:24",
       "Headline": "පාප් වහන්සේගෙන් කාදිනල් හිමියන්ට ලිපියක් (වීඩියෝ)",
       "News Content": "පාස්කු ප්‍රහාරය සම්බන්ධයෙන් යුක්තිය ඉල්ලා සිදුකෙරෙන සියළු කාර්යයන් වෙනුවෙන් අවශ්‍ය සෑම සහයෝගයක්ම ලබාදෙන බවට අති උතුම් ශුද්ධෝත්තම ෆ්‍රැන්සිස් පාප් වහන්සේ, අගරදගුරු අති උතුම් මැල්කම්  කාදිනල් රංජිත් හිමිපාණන් වෙත ලිපියක් යොමු කරමින් දැනුම් දී තිබෙනවා.\nකාදිනල් හිමිපාණන් මේ බව ප්‍රකාශ කළේ යුරෝපයේ වෙසෙන ශ්‍රී ලාංකිකයන් සමග සූම් තාක්ෂණය ඔස්සේ පැවති සාකච්ඡාවකට එක්වෙමින්.\nපාස්කු ප්‍රහාරයේ වින්දිතයන් වෙනුවෙන් යුක්තිය ඉල්ලා යුරෝපයේ වෙසෙන ශ්‍රී ලාංකිකයන් දැනුවත් කිරීමේ වැඩසටහන් මාලාවේ තවත් අදියරක් අගරදගුරු අති උතුම් මැල්කම් කාදිනල් රංජිත් හිමිපාණන්ගේ ප්‍රධානත්වයෙන් සූම් තාක්ෂණය ඔස්සේ ඊයේ පැවැත්වුණා.\nමේ අතර, පාස්කු ප්‍රහාරයේ වින්දිතයන්ට යුක්තිය ඉටු කරන ලෙස ඉල්ලා ඉතාලියේ වෙරෝනා හිදී එරට සිටින ශ්‍රී ලාංකිකයන් ඊයේ විරෝධතාවයේ නිරත වුණා.",
       "URL": "https://www.hirunews.lk/285951/පාප්-වහන්සේගෙන්-කාදිනල්-හිමියන්ට-ලිපියක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1608"
}