{
       "Source": "hirunews",
       "Timestamp": "Sunday, 05 September 2021 - 8:20",
       "Headline": "ගුරු සංගම්වලින් මහ නාහිමිවරුන්ට සංදේශයක් (වීඩියෝ)",
       "News Content": "දැනට ඔන්ලයින් ඉගැන්වීමේ වර්ජනයේ නිරත ගුරු - විදුහල්පති වෘත්තිය සමිති අස්ගිරි සහ මල්වතු පාර්ශවයේ මහ නාහිමියන් වෙත සන්දේශයක් භාරදුන්නා.\nපවතින කොරෝනා වසංගතය හේතුවෙන් ඔවුන්ට අස්ගිරි සහ මල්වතු පාර්ශවයේ මහ නාහිමිවරුන් බැහැදැකීමට අවස්ථාව හිමි නොවූ අතර, එහිදී ඔවුන්ගේ සන්දේශ විහාරස්ථානයේ ආරක්ෂක අංශ වෙත ඊයේ ලබාදීමටයි කටයුතු කර ඇත්තේ.\nඑමෙන්ම ගුරු විදුහල්පති වෘත්තිය සංගම් ගැටඹේ විහාරස්ථානයේ විහාරාධිපති පූජ්‍ය කැප්පෙටියාගොඩ සිරි විමල නාහිමියන් බැහැදැක තම ඉල්ලීම් ඇතුළත් සංදේශය භාරදුන්නා.\nඑහිදි උන්වහන්සේ සඳහන් කළේ ගුරුවරුන්ගේ මෙම ඉල්ලීම සාධාරණ ඉල්ලීමක් බැවින් බලධාරීන් ඒ පිළිබඳව අවධානය යොමු කළ යුතු බවයි.",
       "URL": "https://www.hirunews.lk/281413/ගුරු-සංගම්වලින්-මහ-නාහිමිවරුන්ට-සංදේශයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1710"
}