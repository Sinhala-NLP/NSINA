{
       "Source": "hirunews",
       "Timestamp": "Saturday, 18 March 2023 - 9:39",
       "Headline": "සත්කාරකයන්ගෙන් ශ්‍රී ලංකාවට දැඩි සත්කාරයක්",
       "News Content": "සංචාරක ශ්‍රී ලංකාව සහ නවසීලන්තය අතර පැවැත්වෙන තරග දෙකකින් යුතු ටෙස්ට් ක්‍රිකට් තරගාවලියේ දෙවන තරගයේ පළමු ඉනිම සඳහා සිය ඉනිම අත්හිට වූ නවසීලන්ත කණ්ඩායම කඩුළු 4ක් දැවී ලකුනු 580ක් රැස් කළා.\nනවසීලන්ත ඉනිම වෙනුවෙන් කේන් ව්ලියම්සන් සහ හෙන්රි නිකොල්ස් ද්විත්ව ශතක වාර්තා කළා.\nඑහි දී කේන් විලියම්සන් පන්දු 296ක් තුළ රැස් කළ ලකුණු 215ට හතරේ පහර 23ක් සහ හයේ පහර 2ක් ඇතුළත් වුණා.\nවිලියම්සන්ට අනගි සහායක් වෙමින් තුවෙනි කඩුල්ල වෙනුවෙන් ලකුණු 363ක සබඳතාවක් ගොඩ නැගීමට සහාය වූ හෙන්රි නිකොල්ස් පන්දු 240ක් තුළ නොදැවී ලකුණු 200ක් වාර්තා කළේ හතරේ පහර 15ක් සහ හයේ පහර 4ක් සමගින්.\nනවසීලන්ත ඉනිම වෙනුවෙන් ඩෙවෝන් කොන්වේ ලකුණු 78ක් ද වාර්තා කළා.\nපන්දු යැවීම් අංශයෙන් ශ්‍රී ලංකාව වෙනුවෙන් කසුන් රාජිත කඩුළු 2ක් දවාගත් අතර ධනංජය සිල්වා සහ ප්‍රභාත් ජයසූරිය එක් කඩුල්ල බැගින් ලබා ගත්තා.",
       "URL": "https://www.hirunews.lk/330242/සත්කාරකයන්ගෙන්-ශ්‍රී-ලංකාවට-දැඩි-සත්කාරයක්",
       "Category": "Local News",
       "Parent URL": "https://www.hirunews.lk/local-news.php?pageID=469"
}