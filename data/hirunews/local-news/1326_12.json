{
       "Source": "hirunews",
       "Timestamp": "Tuesday, 01 March 2022 - 6:39",
       "Headline": "තවත් ගැසට් නිවේදනයක් නිකුත් වෙයි (වීඩියෝ)",
       "News Content": "බොදුබල සේනා සංවිධානයේ මහලේකම් පූජ්‍ය ගලගොඩඅත්තේ ඥානසාර හිමියන්ගේ සභාපතීත්වයෙන් පත් කෙරුණු “එක රටක් - එක නීතියක් සදහා වූ ජනාධිපති කාර්ය සාධක බලකායේ කාලය තවත් මාස 3කින් දීර්ඝ කර තිබෙනවා.\nඑම කාර්ය සාධක බලකායේ කාර්යයන් සහ වගකීම් සපුරාලීම සඳහා ලබා දී තිබූ කාලය ඊයේ දිනයෙන් අවසන්වීමට නියමිතව තිබුණා.\nකෙසේ වෙතත්, දිවයිනේ සියලු ම පළාත් ආවරණය වන පරිදි මහජන අදහස් ලබා ගැනීමට හා විද්වත් මණ්ඩලවලින් අදහස් ලබා ගැනීමට අවශ්‍ය වන බැවින්, සුදුසු ක්‍රියාකාරී සැලැස්මක් තුළ එය කාර්යක්ෂම ලෙස සිදු කොට අවසන් කිරීම සඳහා එහි කාලය තවත් මාස 3කින් දීර්ඝ කොට ගැසට් නිවේදනයක් නිකුත් කර තිබෙනවා.",
       "URL": "https://www.hirunews.lk/298339/තවත්-ගැසට්-නිවේදනයක්-නිකුත්-වෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1326"
}