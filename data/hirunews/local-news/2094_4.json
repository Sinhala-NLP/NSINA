{
       "Source": "hirunews",
       "Timestamp": "Friday, 12 March 2021 - 6:51",
       "Headline": "කැනඩාවට මුහුදෙන් යන්න හැදූ පිරිසක් කල්පිටියේදී නාවුක හමුදා දැලේ",
       "News Content": "මුහුදු මාර්ග ඔස්සේ කැනඩාව බලා යෑමට උත්සාහ කළ බවට සැකකෙරෙන 24 දෙනෙකුගෙන් යුත් පිරිසක් අත්අඩංගුවට ගන්නට නාවික හමුදාව ඊයේ (11) සමත්ව තිබෙනවා.\nකල්පිටිය ප්‍රදේශයේදී මෙලෙස අත්අඩංගුවට ගැනුනේ ත්‍රිකුණාමලය, මඩකලපුව, කිලිනොච්චිය ආදී ප්‍රදේශවලින් පැමිණි පිරිසක්.\nඅත්අඩංගුවට පත් පිරිස අතර කුඩා දරුවන් තිදෙනෙකු ද සිටින බවයි නාවික හමුදාව සඳහන් කළේ.\nකල්පිටිය ප්‍රදේශයට ඔවුන් රැගෙන පැමිණි ලොරි රථය ද නාවික හමුදාව විසින් අත්අඩංගුවට ගෙන ඇති අතර මෙම පිරිස කැනඩාවට මුහුදු මාර්ගයෙන් යෑම සඳහා අදාළ මිනිස් ජාවාරම්කරුට රුපියල් ලක්ෂ 03 සිට රුපියල් ලක්ෂ 05 දක්වා මුදලක් ගෙවා ඇති බවටයි මෙතෙක් කරන ලද පරීක්ෂණවලදී අනාවරණය වී ඇත්තේ.\nඅත්අඩංගුවට ගත් පිරිස අද (12) දින පුත්තලම අධිකරණය වෙත ඉදිරිපත් කිරීමට නියමිත අතර අදාල ජාවාරම්කරු සොයා පොලිස් පරීක්ෂණ තවදුරටත් ක්‍රියාත්මක බවයි පොලිස් මාධ්‍ය ප්‍රකාශක නියෝජ්‍ය පොලිස්පති අජිත් රෝහණ සඳහන් කළේ.",
       "URL": "https://www.hirunews.lk/265083/කැනඩාවට-මුහුදෙන්-යන්න-හැදූ-පිරිසක්-කල්පිටියේදී-නාවුක-හමුදා-දැලේ",
       "Category": "Local News",
       "Parent URL": "https://www.hirunews.lk/local-news.php?pageID=2094"
}