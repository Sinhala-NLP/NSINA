{
       "Source": "hirunews",
       "Timestamp": "Sunday, 23 May 2021 - 10:17",
       "Headline": "ඊයේත් (22) වැඩිම කොරෝනා ආසාදිතයන් කොළඹ දිස්ත්‍රික්කයෙන්",
       "News Content": "ඊයේ වාර්තා වූ කොරෝනා ආසාදිතයින් අතරින් වැඩිම පිරිස වාර්තා වන්නේ කොළඹ දිස්ත්‍රික්කයෙන්.\nඒ අනුව, ආසාදිතයින් 556ක් කොළඹ දිස්ත්‍රික්කයෙන් වාර්තා වන අතර, කළුතර දිස්ත්‍රික්කයෙන් ආසාදිතයින් 407ක් සහ ගම්පහ දිස්ත්‍රික්කයෙන් ආසාදිතයින් 354ක් වාර්තා වන බවයි කොවිඩ් 19 පැතිරීම වැළැක්වීමේ ජාතික ක්‍රියාන්විත මධ්‍යස්ථානය සඳහන් කළේ.\nකොළඹ දිස්ත්‍රික්කයේ ආසාදිතයන් 556 අතුරෙන් 127 දෙනෙකුම වාර්තා වන්නේ නාරාහේන්පිට ප්‍රදේශයෙන්.\nඊට අමතරව පාදුක්ක ප්‍රදේශයෙන් ආසාදිතයින් 81ක් සහ හෝමාගම ප්‍රදේශයෙන් ආසාදිතයින් 40 දෙනෙකු වාර්තා වනවා.",
       "URL": "https://www.hirunews.lk/272185/ඊයේත්-22-වැඩිම-කොරෝනා-ආසාදිතයන්-කොළඹ-දිස්ත්‍රික්කයෙන්",
       "Category": "Local News",
       "Parent URL": "https://www.hirunews.lk/local-news.php?pageID=1935"
}