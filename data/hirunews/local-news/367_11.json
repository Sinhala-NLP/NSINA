{
       "Source": "hirunews",
       "Timestamp": "Friday, 05 May 2023 - 15:25",
       "Headline": "බුදු පාමුල අතැර ගිය දින පහක බිළිදා",
       "News Content": "ඇල්කඩුව ශ්‍රී මලියදේව ලෙන් විහාරස්ථානයේ බුද්ධ ප්‍රතිමාව අසල අසල දමා ගිය දින පහක් වයසැති බිළිඳෙකු පොලිසිය විසින් ඊයේ (4) සොයාගෙන තිබෙනවා.\nවත්තේගම පොලිස් නිලධාරීන්ට ලද තොරතුරක් මත මෙම බිළිදාව සොයාගෙන ඇති බවයි වාර්තා වන්නේ.\nබිළිදා ප්‍රතිකාර සඳහා නුවර මහ රෝහලට ඇතුළත් කර ඇති බවයි වත්තේගම පොලිසිය පවසන්නේ.\nදින 5ක බිළිඳෙකු කෲරත්වයට පත් කර අතහැර දමා ගිය චෝදනාව යටතේ සැකකාර මව වත්තේගම පොලිසිය විසින් අද (05) අත්අඩංගුවට ගෙන තිබෙනවා.\nඅදාළ මව වයස අවුරුදු 36ක් වන මාතලේ කරගහහින්න ප්‍රදේශයේ පදිංචිකාරියක් බවයි වාර්තා වන්නේ.\nමවගෙන් කළ ප්‍රශ්න කිරීම්වල දී අනාවරණය වී ඇත්තේ ඇය තම නිවසේ දී දරුවා බිහි කර මාතලේ ප්‍රදේශය වෙත ධාවනය වූ ලොරි රථයකින් පැමිණ අදාළ ස්ථානයේ දරුවා දමා ගිය බවයි.",
       "URL": "https://www.hirunews.lk/334326/බුදු-පාමුල-අතැර-ගිය-දින-පහක-බිළිදා",
       "Category": "Local News",
       "Parent URL": "https://www.hirunews.lk/local-news.php?pageID=367"
}