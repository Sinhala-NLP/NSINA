{
       "Source": "hirunews",
       "Timestamp": "Monday, 30 May 2022 - 14:23",
       "Headline": "රැට්ටා ව කොම්පඤ්ඤවීදීය පොලිසියට කැඳවෙයි",
       "News Content": "සමාජ මාධ්‍ය ක්‍රියාකාරී රතිඳු සුරම්‍ය සේනාරත්න හෙවත් 'රැට්ටා' නමැති පුද්ගලයාට අද (30) හවස 3ට කොප්පඤ්ඤවීදිය පොලිසියේ පෙනී සිටින ලෙස දැනුම් දීමක් ලැබී තිබෙනවා.\nඔහු ඇතුළු තවත් පිරිසකට යි මෙම කැඳවීම ලැබී ඇත්තේ.\nඉකුත් දිනයක දී කොටුව මහේස්ත්‍රාත් උසාවිය ඉදිරිපිට සිදු කළ විරෝධතාවක් හේතුවෙන් මෙම කැඳවීම සිදු කර ඇති බව වාර්තා වනවා.\nඑම විරෝධතාව හේතුවෙන් උසාවියේ කටයුතුවලට බාධා වූ බව ප්‍රකාශ කරමිනු යි අදාළ පැමිණිල්ල ගොනු කළ පිරිස පැමිණිල්ල ගොනු කර ඇත්තේ.\nගාලුමුවදොර අරගලය හා 'ගෝඨාගෝගම' ඇතුළු මේ වන විටත් ක්‍රියාත්මක වන අරගලය තුළ, රැට්ටා ඉතා ම ක්‍රියාකාරී ලෙස කටයුතු සිද්ධ කළ අයෙක්.",
       "URL": "https://www.hirunews.lk/305711/රැට්ටා-ව-කොම්පඤ්ඤවීදීය-පොලිසියට-කැඳවෙයි",
       "Category": "Local News",
       "Parent URL": "https://www.hirunews.lk/local-news.php?pageID=1132"
}