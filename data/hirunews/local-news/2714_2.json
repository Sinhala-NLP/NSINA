{
       "Source": "hirunews",
       "Timestamp": "Saturday, 23 May 2020 - 11:25",
       "Headline": "ගත වූ පැය විසි හතරේ චීනයෙන් කොරෝනා ආසාදිතයින් වාර්තා වී නැහැ",
       "News Content": "ගත වූ පැය 24 තුළ දී චීනයෙන් කිසිදු කොරෝනා ආසාදිතයෙකු වාර්තා වී නොමැති බව විදෙස් වාර්තා ප්‍රකාශ කළා.\nමේ වන විට ලොව පුරා කොරෝනා ආසාදිතයින් 53 ලක්ෂ 6235ක් වාර්තා වී ඇති අතර, මරණ සංඛ්‍යාව තුන් ලක්ෂ 40,000 ඉක්මා තිබෙනවා.\nඇමරිකාවේ මුළු කොරෝනා ආසාදිතයින් සංඛ්‍යාව 16 ලක්ෂ 45,000 දක්වා ඉහළ ගොස් ඇති බව ද විදෙස් වාර්තාවල දැක්වුණා.\nමේ අතර, කොරෝනා වෛරසය මැඬ පැවැත්වීම සඳහා පනවා ඇති හදිසි තත්ත්වය ජුනි මස අවසානය දක්වා පවත්වාගෙන යාමට තායිලන්ත බලධාරීන් තීරණය කර තිබෙනවා.\nදැනට පනවා ඇති සීමාවන් ලිහිල් කරන අතරතුර වෛරස ව්‍යාප්තිය පාලනය කර තබා ගැනීම සඳහා මෙලෙස හදිසි තත්ත්වය දීර්ඝ කිරීමටයි එරට රජය පියවර ගෙන ඇත්තේ.",
       "URL": "https://www.hirunews.lk/241318/ගත-වූ-පැය-විසි-හතරේ-චීනයෙන්-කොරෝනා-ආසාදිතයින්-වාර්තා-වී-නැහැ",
       "Category": "Local News",
       "Parent URL": "https://www.hirunews.lk/local-news.php?pageID=2714"
}