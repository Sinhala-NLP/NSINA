{
       "Source": "hirunews",
       "Timestamp": "Monday, 28 November 2022 - 9:39",
       "Headline": "පාසල් ළමුන් ඉලක්ක කර මත් කරල් විකිණූ පුද්ගලයෙක් අත්අඩංගුවට",
       "News Content": "විශේෂ කාර්‍ය බලකායේ වව්නියාව කඳවුරේ නිලධාරින්ට ලද තොරතුරකට අනුව පුවරසන්කුලම් පොලිස් වසමේ 04 කණුව - වව්නියාව ප්‍රදේශයේ සිදු කළ වැටලීමක දී නීතිවිරෝධී මත් කරල් සමග පුද්ගලයෙක් අත් අඩංගුවට ගෙන තිබෙනවා.\nමෙම සැකකරු විසින් අන්තරාදායක ඖෂධයක් වන Pregub 150 mg වර්ගයේ මත්කරල් 539 සිය සන්තකයේ තබා ගනිමින්, එම මත් පෙති පාසල් දරුවන්ට අලෙවි කර ඇති බවයි වාර්තා වන්නේ.\nදිගු කලක සිට මෙම සැකකරු අදාළ මත්පෙති ජාවාරම සිදු කරගෙන ගොස් ඇති අතර, මොහු 33 හැවිරිදි වව්නියාව ප්‍රදේශයේ ම පදිංචිකරුවෙක්.\nසිද්ධිය සම්බන්ධයෙන් පුවරසන්කුලම් පොලිසිය විමර්ශන සිදු කරනවා.",
       "URL": "https://www.hirunews.lk/321471/පාසල්-ළමුන්-ඉලක්ක-කර-මත්-කරල්-විකිණූ-පුද්ගලයෙක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=703"
}