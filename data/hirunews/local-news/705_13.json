{
       "Source": "hirunews",
       "Timestamp": "Sunday, 27 November 2022 - 10:13",
       "Headline": "ඇෆ්ගන් - ශ්‍රී ලංකා දෙවැනි තරගය අදයි - ශ්‍රී ලංකාවට තරගය තීරණාත්මකයි !",
       "News Content": "සංචාරක ඇෆ්ගනිස්තාන කණ්ඩායම සමග පැවැත්වෙන එක්දින තරගාවලියේ දෙවැනි තරගය අද (27) පැවැත්වීමට නියමිතයි.\nඒ මහනුවර - පල්ලෙකැලේ ජාත්‍යන්තර ක්‍රිකට් ක්‍රීඩාංගණයේ දියි.\nපෙරේදා (25) ආරම්භ වූ ශ්‍රී ලංකා - ඇෆ්ගනිස්තානු පළමු එක්දින තරගයේ ජය හිමිවූයේ ඇෆ්ගනිස්තානයටයි.\nශ්‍රී ලංකා කණ්ඩායමේ දුර්වල පිතිකරණය හමුවේ ලකුණු 60ක අමිහිරි පරාජයක් වැළඳ ගන්නට ශ්‍රී ලංකාවට සිදු වුණා.\nඅද තරගයේ ජය ශ්‍රී ලංකාවට තීරණාත්මක වන අතර, ඊට හේතුව අද තරගය ශ්‍රී ලංකාව ජය නොගතහොත්, ඔවුන්ට ඇෆ්ගනිස්ථානය හමුවේ දරුණු එක්දින තරගාවලි පරාජයක් ද ලැබීමට සිදු වනවා.\nඅද තරගය පස්වරු 2.30ට ඇරඹීමට නියමිතයි.",
       "URL": "https://www.hirunews.lk/321388/ඇෆ්ගන්-ශ්‍රී-ලංකා-දෙවැනි-තරගය-අදයි-ශ්‍රී-ලංකාවට-තරගය-තීරණාත්මකයි",
       "Category": "Local News",
       "Parent URL": "https://www.hirunews.lk/local-news.php?pageID=705"
}