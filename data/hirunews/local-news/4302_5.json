{
       "Source": "hirunews",
       "Timestamp": "Tuesday, 26 September 2017 - 17:30",
       "Headline": "ගල්කිස්ස මංසන්දිය අසල දැඩි රථවාහන තදබදයක්",
       "News Content": "ගල්කිස්ස මංසන්දිය අසල උත්ඝෝෂණයක් හේතුවෙන් දැඩි රථවාහන තදබදයක් පවතින බව පොලිසිය පවසනවා.\nමේ අතර ගල්කිස්ස ප්‍රදේශයේ නිවසක රැඳී සිටි මියන්මාර ජාතිකයින් පිරිසක් අද පොලිස් භාරයට ගෙන තිබෙනවා.\nමියන්මාර රොහින්ග්‍යා සරණාගතයින් මෙම නිවසේ රැඳී සිටින බවට භික්ෂූන් වහන්සේලා පිරිසක් උද්ඝෝෂණයක නිරතවීමට උත්සාහ කිරීමේදී මොවුන් මෙලෙස පොලිස් භාරයට ගෙන ඇති බවයි පොලිස් මාධ්‍ය ප්‍රකාශක, පොලිස් අධිකාරී රුවන් ගුණසේකර සඳහන් කළේ.\nමොවුන් වීසා නොමැතිව කන්කසන්තුරේ ප්‍රදේශයේ රැඳී සිටියදී පොලීසිය අත්අඩංගුවට ගෙන පසුව ශ්‍රී ලංකාවේ සරණාගතයින් පිළිබද එක්සත් ජාතීන්ගේ මහකොමසාරිස් කාර්යාලය වෙත භාර දී තිබෙනවා.\nඅනතුරුව මිරිහාන රැඳවුම් කදවුරේ රදවා තැබීමෙන් පසු එක්සත් ජාතීන්ගේ කොළඹ කාර්යාලයේ මැදිහත්වීමෙන් මෙම පිරිස ගල්කිස්සේ පිහිටි කුලී පදනම මත ලබාගත් නිවසක රදවා සිටි බව පොලිස් මාධ්‍ය ප්‍රකාශකවරයා සඳහන් කළා.\nපොලිස් භාරයට ගත් මෙම පිරිස රොහින්ග්‍යා වැසියන් ද යන්න මෙතෙක් තහවුරු වී නොමැති අතර, ඔවුන්ගෙන් වැඩිදුර ප්‍රශ්න කිරීම් සිදුකරන බවයි ඔහු වැඩිදුරටත් කියා සිටියේ.\nකෙසේවෙතත් අදාළ නිවසේ තවත් රොහින්ග්‍යා වැසියන් රැඳී සිටින බව පවසමින් පැමිණි පිරිස උද්ඝෝෂණයේ නිරත වුනා",
       "URL": "https://www.hirunews.lk/171912/ගල්කිස්ස-මංසන්දිය-අසල-දැඩි-රථවාහන-තදබදයක්",
       "Category": "Local News",
       "Parent URL": "https://www.hirunews.lk/local-news.php?pageID=4302"
}