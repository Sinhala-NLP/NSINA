{
       "Source": "hirunews",
       "Timestamp": "Tuesday, 04 July 2017 - 16:49",
       "Headline": "සමූහ දූෂණයට ලක් වූ දැරියගේ තවත් කරුණු එළියට",
       "News Content": "යාපනය- පුන්කුඩිතිව් 09 වන පටුමග ප්‍රදේ‍යේදි සමුහ දුෂණය කර ඝාතනයට ලක්වු ශිවලෝගනාදන් විද්‍යා පාසල් දැරියගේ මරණය සම්බන්ධයෙන් ත්‍රිපුද්ගල විනිසුරු මඩුල්ල ඉදිරියේ පුද්ගලයින් කිහිපදෙනෙකු අද(04) දිනයේ ද සාක්ෂි ලබා දුන්නා.\nවව්නියාව මහාධිකරණ විනිසුරු බාලේන්ද්‍රන් ශෂී මහේන්ද්‍රන්ගේ සභාපතිත්වයෙන් යුතුව යාපනය මහාධිකරණ විනිසුරු මානික්කවාසගර් ඉලංචේලියන් හා ත්‍රිකුණාමලය මහාධිකරණ විනිසුරු අන්නාලිංගම් ප්‍රේමශංකර්  ඉදිරියේදී නඩුවට අදාළ සාක්ෂි විමර්ශනය ඊයේ(03) හා අද(04) එලෙස සාක්ෂි සිදුකෙරුනා.\nබි. බාලචන්ද්‍රන් නමැත්තා ත්‍රිපුද්ගල විනිසුරු මඩුල්ල ඉදිරියේ සාක්ෂි ලබාදෙමින් පැවසූවේ මම විද්‍යා ඝාතනයට ලක්වු මැයි 13 වන දිනයේ ඝාතනය සිදුවු ස්ථානය ආසන්නයේ අතුරු මාර්ගයේ පූබාලසිංහම් ජෙයකුමාර් හා පූබාලසිංහම් තවකුමාර් යන අය සිටිනවා දුටු බවයි.\n\"මම 14 වැනිදා තමයි දන්නේ අදාළ ස්ථානයේ තිබිලා විද්‍යා දැරියගේ මළ සිරුර සොයාගත්තා කියලා. විද්‍ය ඝාතනය සිදුවු ස්ථානයට අඩි 15 ක විතර දුරකදි තමයි මම පූබාලසිංහම් ජෙයකුමාර් දැක්කේ. පූබාලසිංහම් ජෙයකුමාර් මගේ නැගණියේ ස්වාමිපූරුයා.\"\nඅදාළ අවස්ථාවේ පැමිණිල්ල වෙනුවෙන්පෙනී සිටින නීතිඥවරුන් ඇසුවේ විත්තිකරුවන් අතරින් අදාළ සැකකරුවන් හදුනා ගැනීමට හැකිද යන්නයි.එහිදි අදාළ පුද්ගලයා පැවසූවේ දෙවන හා තෙවන විත්තිකරුවන් අදාළ ස්ථානයේ සිටි බවට තමන් හදුනන බවයි.\nඝාතන සිදුවීම සම්බන්ධයෙන් ඥානේශ්වරන් ඉලංගේශ්වරන්, ත්‍රිපුද්ගල විනිසුරු මඩුල්ල ඉදිරියේ සාක්ෂි ලබාදෙමින් මෙලෙස පැවසුවා.\n\"මම විද්‍යාගේ ගෙවල් තිබුණ අතුරු පා‍රේ තමයි ජිවත්වෙන්නේ. මැයි 14 වැනිදා විද්‍යාගේ අම්මයිල සහෝදරයයි ගමේ කට්ටියයි විද්‍යා 13 වැනිදා ඉදලා අතුරුදහන්වෙලා කියලා හැම ‍තැනම හෙව්වා. අපේ ගෙවල් පැත්තේ තිබුණ ළිංවල, බෝක්කුවල හැම තැනකම ගිහින් බැලුවා විද්‍යා ඉන්නවාද කියලා.\nඑහෙම හොයනකොට විද්‍යගේ අයියා අබලන්වෙලා තිබුණ ගෙයක් පැත්තෙත් හොයලා බැලුවා. එහෙම ඉන්නකොට විද්‍යා‍ගේ සහෝදරයා 'අයියෝ විද්‍යා, අයි‍යෝ විද්‍යා' කියලා කෑගහනවා ඇහුණා\"\n\"අපි විද්‍යාගේ අම්මාත් එක්ක ඒ සද්දය ආපු දිහාවට ගියා. එතකොට තමයි දැක්කේ විද්‍යගේ මළ සිරුර තියෙනවා. විද්‍යා‍ගේ ඝාතනය සිදුවු දිනට ඉස්සෙල්ල දවසේ මැයි 12 වැනිදා හවස මම ගෙදරට අවශ්‍ය බඩු ගෙන්න ගෙවල් ළග කඩයකට ගියා. ඒ වෙලාවේ විද්‍යා‍ පාසල් ඇරිලා එන ගමන් හිටියේ. විද්‍යා පාසල් ඇරිලා බයිසිකලෙන් තමයි ගියේ.\"\n\"මම කඩේ ගාවට යනකොට කඩේ ළග වෑන් එකක් තවත්තලා තිබුණා. ඒ වෑන් එක ටික වෙලාවක ඉදලා එතන නතර කරලා තිබුණා.\nවෑන් එකේ ඉස්සරහා ෂිට් එකේ ස්විස් කුමාර් කළු කණ්ණාඩි දාලා වාඩිවෙලා හිටියා. අනෙක් ෂිට්වල චන්ද්‍රන්ලචන්ද්‍රහාසන්, කන්නන් ඉන්නවා කියලා මම දැක්කා. තව දෙන්නෙකුත් වෑන් එකේ හිටියා. එයාලා පාසල් ඇරිලා යන විද්‍යා දිහා බලාගෙන හිටියේ. \"\nඑවිට නියෝජ්‍ය සොලිස්ටර් ජෙනරාල්වරයා විමසුවේ අදාළ අවස්ථාවේ වෑන් රථයේ සිටි අය අතරින් විත්තිකරුවන් සිටින්නේදැයි හදුනා ගැනීමට හැකිද යන්නයි. සාක්ෂිකරු එහිදි පැවසූවේ 04ල05ල08 හා 09 වන සැකකරුවන් අදාළ වෑන් රථයේ සිටි බවට තමන්ට හදුනාගැනීමට හැකි බවයි.\nඝාතනය සම්බන්ධයෙන් සාක්ෂි ලබාදුන් සෙල්වරාසා සදානන්දරූබිනි නමැත්තිය පැවසූවේ\n\"විද්‍යා ඝාතනය වුණ දවසේ උදේ 7.30 ත් 8.00 ත් අතර කාලයේ මම වේලනෙයි ප්‍රාදේශීය ලේකම් කාර්යාලයට යන්න මගේ සයිකලයෙන් පිටත්වුණා.\nමම යනකොට පාරේ ඉදලා තිබුණ පොඩි අතුරුපාරක චන්ද්‍රහාසන් සරම කෙටි කරලා ඇඳගෙන යනවා මම දැක්වා. එයා ගියපු පාරේ මීටර 200 ක් විතර ගියවිට තමයි විද්‍යාගේ මළ සිරුර පහුවෙනිදා හමුවෙලා තිබුණේ. චන්ද්‍රහාසන් ඒ පාරේ විද්‍යා හොයාගෙන ගියා කියලා කියන්න හරියටම මම දන්නේ නෑ. ඒත් චාන්ද්‍රහාසන් ඒ පාරේ ඇවිදගෙන යනවා මම දැක්කා.\"\nශිවලෝගනාදන් විද්‍යාගේ ඝාතනය සම්බන්ධයෙන් මනිවන්නන් දනුරාම් නමැති දරුවාට අමතරව ඉලංගේශ්වරන් දනුජන්  නැමති 13 හැවිරිදි දරුවෙකුද ත්‍රිපුද්ගල විනිසුරු මඩුල්ල ඉදිරියේ සාක්ෂි ලබාදීම සිදුකරනු ලැබුවා.\n\"මමයි ම‍ගේ යාළුවා වන මනිවන්නන් දනුරාම් පාපැදියෙන් පාසල් යමින් සිටින විටලමාගේ සෙරෙප්පුව ගැලවුණා.දනුරාම් මගේ සෙරෙප්පුව ඇහිදින්න ගියා.\nසෙරෙප්පුව ඇහිදින්න ගියපු වෙලාවේ කෙදිරිලි සද්යදක් ඇහුණා කියලා දනුරාම් කිව්වා.අපි බයවුණා. එතන පාළු ස්ථානයක් හින්දා යක්කු ඇති කියලා අපි එතනින් ඉක්මනට ගියා.\"\n2015 මැයි 13 වැනිදා විද්‍යා සිසුවියගේ ඝාතනය සිදුවු ස්ථානයට ආසන්නයේ සිදුවීමක් සම්බන්ධයෙන් මනිවන්නන් දනුරාම් දරුවා 03 වැනිදා විනිසුරු මඩුල්ල ඉදිරියේ සාක්ෂි ඉදිරිපත් කරමින් පැවසූවේ.\n\"මමත් මාගේ යාළුවාත් පාපැදියෙන් පාසල් යමින් සිටින විටලමාගේ යහළුවාගේ සෙරෙප්පුව ගැලවුණා. යහළුවාගේ සෙරෙප්පුව ඇහිදින්න මම ගියා.\nමම සෙරෙප්පුව ඇහිදින්න ගියපු වෙලාවේ කෙදිරිලි සද්යද ක් ඇහුණා. මම බයවුණා.එතන පාළු ස්ථානයක් හින්දා යක්කු ඇති කියලා අපි එතනින් ඉක්මනට ගියා. අපි යන අතරමග 02 වන විත්තිකරු අදාළ ස්ථානයේ පාරේ හිටියා\"\nවිද්‍යා සිසුවියගේ මව වන ශිවයෝගනාදන් සරස්වතී මහත්මිය නඩු විභාගය වෙනුවෙන් මීට පෙර සාක්ෂි ලබාදෙමින් මෙලෙස සදහන් කළා.\n\"මාගේ දියණිය දිනපතා පාසල් යන්නේ යතුරු පැදියෙන්. පෙරුම්බාල් කියන්නෙ  මගේ පුතා. ඔහුයි වැඩිපුරම ඇයව පාසල් ගෙන යන්නේ. සමහර වෙලාවට ඇයට වැඩක් තියෙනවා නම් දුව ඇයගේ එකට ඉගෙන ගන්න යාළුවො එක්ක පාසල් යනවා. මාගේ සැමියා අංශභාගය රෝගයෙන් පෙලෙනවා. ඔහු ඉන්නෙ ඔත්පලවයි. මෙනිසා පුතා අතරමගදී පාසල් අධ්‍යාපනයත් නතර කර  වැඩට යන්න පටන් ගත්තා. නිවසේ සිට පාසල් යන මාර්ගය කැලෑවෙන් හා පාළු ගෙවල්වලින් යුක්තයි. මාර්ගත් අබලන්ග වැසි කාලෙට ඒ මාර්ගය භාවිතා කරන්නත් අපහසුයි.\"\n\"සිද්ධිය සිදුවූ දින උදෑසන විද්‍යා දියණිය පාසලට පිටත් වුණේ උදෑසන 7.30ට. මමයි ඇයව පාරට ඇරලුවේත්. එදින ඇය හා එකට ඉගෙන ගන්න දැරියක් එක්ක පාසල් යන බව කිව්වා. එම සිසුවිය නොපැමිණි නිසා විද්‍යා තනියම පාසලට ගියා. පාසල් ගිය විද්‍යා නිවසට එන සුපුරුදු වේලාව පසුවී යාම නිසා ඇය ගැන සොයා බලන්නැයි කියල මං පුතාව පාසලට යැව්වා. එයා එහි ගිහිං පාසලේ කවුරුත් නැහැල පාසලත් වහල කියල දුරකතනයෙන් කියුවා. ඉන් පසු ඇගේ මිතුරු මිතුරියන්ගෙන් අහද්දි ඔවුන් කියා සිටියා විද්‍යා අද පාසල් ආවේ නැහැ කියලා. ඊට පස්සේ මායි පුතායි විද්‍යා ව හොයහොයා ඇවිද්දා. හවස 6.30ට විතර කුරික්කට්ටුවාන් පොලිස් මුරපොල වෙත පැමිණිලි කරන්න ගියා. ගියාම ඔවුන් පැමිණිල්ල බාර ගන්න බැහැ කියුවා\"\n\" අපි කයිඩ්ස් පොලිසියට ගියා ඒ අනුව රෑ 8ට විතර කයිට්ස් පොලිසියට ගියා පැමිණිල්ලක් දාන්න. මේ වයසේ ගෑනු ළමයි කොහේ උනත් යයි, ආයෙ එයි කියලා පොලිසිය කිව්වා. පස්සේ අපි කිව්වා අපේ දැරිය එහෙම කෙලේලෙක් නෙවෙයි කියලා. පසුවයි අපේ පැමිණිල්ල ඔවුන් සටහන් කරගත්තේ. පැමිණිල්ල දාන්න පොලිසියට ගියේ අපි ත්‍රීරෝද රථයක් හයර් කරගෙන. රෑ 10ට විතර ගෙදරට හැරිල එද්දි ත්‍රීවිල් රියදුරු කියුවා මා හැමදාම උදෑසන 7.30ට විද්‍යාව ආලඩි මංසන්දියේදී දකිනවා කියලා. එහෙත් අද:සිද්ධීය වූ දින මැයි13 මා ඇයව දැක්කේ නැහැ. මෙනිසා ඇය අනිවාර්යෙන්ම අතුරුදහන් වෙන්න ඕන ඇයගේ නිවසත් ආලඩි මංසන්දියත් අතරතුරයි. ඒ පැත්තේ සොයා බලන්න කියල කියුවා. රෑ වීමත් වැසි ඇදහැලීමත් නිසා අපි විද්‍යාව හොයන එක අතහැරල නිවස කරා පැමිණියා. පසුදින උදෑසන 6.30ට පමණ මායි මගේ පුතයි නැවතත් විද්‍යාව සොයන්න පටන් ගත්තා. පාර දෙපැත්තට වී අපි ඇයව සෙව්වා\"\n\"මගේ පුතයි ඔහුගේ යාළුවයි 'අම්මා විද්‍යා' කියල මහහයියෙන් කෑ ගසනවා ඇසුනා. ඒ සද්දෙට මාත් ඒ දෙසටම දිවගියා. අම්මා අපේ විද්‍යා කියලා පුතා නැවත නැවතත් කෑ ගසා අඬද්දි මාත් සිහිසුන් වුනා. මාත් එක්ක ආව අසල්වැසියා තමයි ගමේ අයත් එක්කන් ආවේ. මම විද්‍යාගේ මලසිරුර මීටර් 20ක් විතර ඇතින් ඉදලයි දැක්කේ. ළඟට යන්න තරම් ශක්තියක් තිබුණේ නැහැ. පුතාත් සිහිසුන්ව ඇද වැටුණු නිසා පුතාවත් රෝහල් ගත කළා. අනතුරුව කයිට්ස් පොලිසියේ නිළධාරීන් උදෑසන 10ට විතර සිද්ධිය වූ තැනට පැමිණියා. දේහය පරීක්ෂණ සදහා රෝහල වෙත ගෙන ගියා.\"\nවිත්තිකරුවන් වන පූබාලසිංගම් ඉන්ද්‍රකුමාර්, පූබාලසිංගම් ජෙයක්කුමාර්, පූබාලසිංගම් තවක්කුමාර්, මහාලිංගම් ශෂිතරන්, තිල්ලේනාදන් චන්ද්‍රහාසන්, සිවදේවන් දුෂාන්ත්පෙ(රියම්බි), පලනි රූපසිංහම් කුගදාසන්, ජෙයතරන් කෝකිලන්ල මහාලිංගම් ශෂිදරන්:(ස්විස් කුමාර්) යන සැකකරුවන් 09 දෙනාද අධිකරණය හමුවට ඉදිරිපත් කොට සිටියා.\nපැමිණිල්ල වෙනුවෙන් නීතිපති දෙපාර්තුමේන්තුවේ නියෝජ්‍ය සොලිසිටර් ජෙනරාල් කුමාර් රත්නම් , රජයේ නීතීඥවරුන් වන නිශාන්ත් නාගරත්නම් , ලක්සි ද සිල්වා සහ මාලිනී විග්නේෂ්වරන් පෙනී සිටියා.\nසිද්ධියට සම්බන්ධ  01, 02, 03, 05 සහ 06 වැනි විත්තිකරුවන් වෙනුවෙන් ජනාධිපති නීතීඥ සුරංග බාලසිංහ  සහ නීතීඥ මහින්ද ජයවර්ධන ද 05 වැනි විත්තිකරු වෙනුවෙන් නීතීඥ ආරුමුගම් රගුපති පිල්ලේ ද 04, 07, 08 සහ 09 වැනි විත්තිකරුවන් වෙනුවෙන් නීතීඥ සින්නරාසා කේදීස්වරනුත් ද, විත්තිකරුවන් නව දෙනා වෙනුවෙන්ම රජයේ රජයේ නීතීඥ විග්නරාජා ජයන්තා ද පෙනී සිටියා.\nයාපනය කයිට්ස් පුංකුඩිතිව් 09 වන පටුමග ප්‍රදේශයේදි 2015 මැයි මස 13 වන දින පාසල් ඇදුම්න් සැරසි පාසල් ගිය 18 හැවිරිදි ශිවලෝගනාදන් විද්‍යා දැරිය පැහැරගෙන ගොස් සමුහ දුෂණය කර ඝාතනය කොට තිබුනා.\nඝාතනය සැළසුම් සහගතව සිදුකොට ඇති බැව් ත්‍රිපුද්ගල විනිසුරු මඩුල්ල ඉදිරියේ නීතිපති දෙපාර්තමේන්තු නිළධාරීන් සදහන් කරනු ලැබුවා.\nනීතිපති දෙපාර්තමේන්තු නියමයන් අනුව ඉතිහාසයේ පළමු වරට යාපනය මහාධිකරණය තුළ ත්‍රිපුද්ගල විනිසුරු මඩුල්ලක් ඉදිරියේ නඩු විභාගය කැදවා තිබෙනවා.",
       "URL": "https://www.hirunews.lk/165078/සමූහ-දූෂණයට-ලක්-වූ-දැරියගේ-තවත්-කරුණු-එළියට",
       "Category": "Local News",
       "Parent URL": "https://www.hirunews.lk/local-news.php?pageID=4438"
}