{
       "Source": "hirunews",
       "Timestamp": "Tuesday, 23 August 2022 - 11:30",
       "Headline": "රාජ්‍ය මාධ්‍ය ආයතනවල සේවකයන් වන්දි ගෙවීමකින් තොරව ඉවත් කරන්නේ නෑ! - බන්දුල (වීඩියෝ)",
       "News Content": "රාජ්‍ය ආයතන ප්‍රතිව්‍යුහගත කිරීමේ දී රාජ්‍ය මාධ්‍ය ආයතනවල අතිරික්ත සේවකයන් ඉවත් කිරීමේ දී වන්දි ගෙවීමකින් තොරව සිදු නො කරන බව කැබිනට් මාධ්‍ය ප්‍රකාශක ආචාර්ය බන්දුල ගුණවර්ධන පවසනවා.\nරාජ්‍ය සංස්ථා, ව්‍යවස්ථාපිත මණ්ඩලවල ඇති වන්දි සූත්‍රයට අනුව කටයුතු කරන බවත්, මීට පෙර අවස්ථාවල ද එම ක්‍රමවේදය යොදා ගත් බවත් ඔහු පැවසුවා.\nනමුත් පසුව පත්වන අමාත්‍ය්වරුන් විසින් එම ආයතනවලට තම හිතවතුන් පත් කර ඇති බවත්, මෙවර දී කිසි සේත් එසේ කළ නො හැකි බවත් ඒ සම්බන්ධයෙන් කමිටු මගින් අධ්‍යනය කර වන්දි සූත්‍රය අනුව කටයුතු කරන බවත් ඔහු ප්‍රකාශ කළා.",
       "URL": "https://www.hirunews.lk/313507/රාජ්‍ය-මාධ්‍ය-ආයතනවල-සේවකයන්-වන්දි-ගෙවීමකින්-තොරව-ඉවත්-කරන්නේ-නෑ-බන්දුල-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=920"
}