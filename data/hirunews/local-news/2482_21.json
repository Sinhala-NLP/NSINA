{
       "Source": "hirunews",
       "Timestamp": "Wednesday, 02 September 2020 - 9:54",
       "Headline": "පාස්කු කොමිසමේ පොලිස් ඒකකයට රංජිත් මද්දුමබණ්ඩාර සහ ආශු මාරසිංහ පැමිණෙයි (වීඩියෝ)",
       "News Content": "නීතිය හා සාමය පිළිබඳ හිටපු අමාත්‍යවරයෙකු වන රංජිත් මද්දුම බණ්ඩාර සහ හිටපු පාර්ලිමේන්තු මන්ත්‍රී ආශු මාරසිංහ අද පාස්කු ප්‍රහාරය සම්බන්ධයෙන් සොයාබලන ජනපති කොමිසමේ පොලිස් ඒකකය වෙත පැමිණියා.\nඒ එම කොමිසම ඔවුන්ට කළ දැනුම්දීමකට අනුවයි. අද පෙරවරු 9.40ට පමණ ඔවුන් එම ඒකකය වෙත පැමිණි අතර, හිටපු පාර්ලිමේන්තු මන්ත්‍රී ආශු මාරසිංහ පැයකට පමණ පසු එම ස්ථානයෙන් පිටව ගොස් තිබෙනවා.\nමේ අතර, පාර්ලිමේන්තු මන්ත්‍රී ශිවනේෂතුරෙයි චන්ද්‍රකාන්තන් හෙවත් පිල්ලෙයාන් සහ හිටපු අමාත්‍ය මංගල සමරවීර හෙට දිනයේදී මෙම කොමිසමේ පොලිස් ඒකකය වෙත කැඳවා තිබෙනවා.\nඒ අනුව, දැනට මඩකලපුව බන්ධනාගාරයේ රඳවා සිටින පාර්ලිමේන්තු මන්ත්‍රී ශිවනේෂතුරෙයි චන්ද්‍රකාන්තන් වැලිකඩ බන්ධනාගාරය වෙත රැගෙන ඒමට නියමිත බවයි වාර්තා වන්නේ.",
       "URL": "https://www.hirunews.lk/249219/පාස්කු-කොමිසමේ-පොලිස්-ඒකකයට-රංජිත්-මද්දුමබණ්ඩාර-සහ-ආශු-මාරසිංහ-පැමිණෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2482"
}