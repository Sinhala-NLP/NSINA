{
       "Source": "hirunews",
       "Timestamp": "Thursday, 02 December 2021 - 13:09",
       "Headline": "රවීන්ද්‍ර විජේගුණරත්න ඇතුළු 3 දෙනාට එරෙහි නඩුව කල් යයි",
       "News Content": "තරුණයින් 11 දෙනෙකු පැහැර ගෙන ගොස් අතුරුදන් කළේ යැයි චෝදනා එල්ල වී සිටින ලුතිනන් කමාන්ඩර් චන්දන ප්‍රසාද් හෙට්ටිආරච්චිට රැකවරණය දුන්නේ යැ යි කියන සිද්ධිය සම්බන්ධයෙන් හිටපු නාවික හමුදාපති, අද්මිරාල් රවීන්ද්‍ර විජේගුණරත්න ඇතුළු තුන් දෙනාට එරෙහි නඩුව ලබන වසරේ මැයි 11 වන දා දක්වා කල්දමා තිබෙනවා.\nඒ, කොළඹ කොටුව මහේස්ත්‍රාත් ප්‍රියන්ත ලියනගේ හමුවේ අද මෙම නඩුව කැදවූ අවස්ථාවේදියි.\nහිටපු නාවික හමුදාපතිවරයාට අමතරව, හිටපු නාවික නිලධාරී චන්දන ප්‍රසාද් හෙට්ටිආරච්චි, ව්‍යාපාරික ලක්සිරි ගලගමගේ යන අයට ද මෙම නඩුවෙන් චෝදනා එල්ල කර තිබෙනවා.",
       "URL": "https://www.hirunews.lk/289807/රවීන්ද්‍ර-විජේගුණරත්න-ඇතුළු-3-දෙනාට-එරෙහි-නඩුව-කල්-යයි",
       "Category": "Local News",
       "Parent URL": "https://www.hirunews.lk/local-news.php?pageID=1522"
}