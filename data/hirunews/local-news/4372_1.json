{
       "Source": "hirunews",
       "Timestamp": "Monday, 14 August 2017 - 15:24",
       "Headline": "හිටපු ජනපතිට පක්ෂ මහලේකම්ගෙන් යළි චෝදනාවක්",
       "News Content": "හිටපු ජනාධිපති මහින්ද රාජපක්ෂ ශ්‍රී ලංකා නිදහස් පක්ෂය විනාශ කිරීමේ කාර්යයේ නිරතව සිටින බව එහි මහ ලේකම්, අමාත්‍ය දුමින්ද දිසානායක පවසනවා.\nඔහු මේ බව කියා සිටියේ ගාල්ල - අක්මීමන ප්‍රදේශයේ ඊයේ පැවති ජනහමුවකට එක්වෙමින්.\nනව පක්ෂ පිහිටුවීම නොව පක්ෂය තුළ සිට 2020 දී නිදහස් පක්ෂ ආණ්ඩුවක් බිහිකළ යුතු බවයි ඔහු සදහන් කළේ.\nමේ අතර, පක්ෂය ශක්තිමත් කළ යුත්තේ පක්ෂය තුල රැඳී සිටිමින් බව උතුර පළාත් ආණ්ඩුකාර රෙජිනෝල්ඩ් කුරේ ප්‍රකාශ කළා.\nඔහු මේ බව කියා සිටියේ යටිනුවර ප්‍රදේශයේ ඊයේ (13) පැවති ජනහමුවකට එක්වෙමින්.",
       "URL": "https://www.hirunews.lk/168416/හිටපු-ජනපතිට-පක්ෂ-මහලේකම්ගෙන්-යළි-චෝදනාවක්",
       "Category": "Local News",
       "Parent URL": "https://www.hirunews.lk/local-news.php?pageID=4372"
}