{
       "Source": "hirunews",
       "Timestamp": "Wednesday, 11 May 2022 - 15:39",
       "Headline": "ගෑස් බෙදාහැරීම හා ගබඩා කිරීම ගැන ලිට්රෝ සමාගමෙන් නිවේදනයක්",
       "News Content": "ලිට්රෝ සමාගම ගෑස් බෙදාහැරීම, ගබඩා කිරීම හා අලෙවි කිරීම සිදුකරනු ලබන්නේ ලිට්රෝ ආයතනයේ බලයලත් බෙදාහැරීමේ නියෝජිතයන් සහ බලයලත් අලෙවි නියෝජිතයන් හරහා පමණක් බව එම සමාගම පවසනවා.\nඊට අදාළ නොවන ගබඩා කිරීම්, තොග පවත්වාගෙන යෑම් සිදුවන්නේ නම් එය ලිට්රෝ සමාගමේ අභිමතයෙන් තොරව සිදුවන්නක් බවයි ලිට්රෝ ගෑස් ලංකා සමාගම නිවේදනයක් නිකුත් කරමින් පෙන්වා දෙන්නේ.\nඑසේම එවැනි පුද්ගලික ගබඩා කිරීම් අනුමත නොකරන බවද අදාළ නිවේදනයේ සඳහන්.\nපාර්ලිමේන්තු මන්ත්‍රි ජොන්ස්ටන් ප්‍රනාන්දුගේ නිවසට ගිනි තැබීමේදී එහි තිබී ගෑස් සිලින්ඩර 80 කට අධික ප්‍රමාණයක් සහ කුරුණෑගල නගරාධිපති තුෂාර සංජීවගේ නිවසේ තිබී ගෑස් සිලින්ඩර තොගයක් හමුවී ඇති බව අද ජාතික පුවත්පතක් විසින් වාර්තා කර තිබුණා.",
       "URL": "https://www.hirunews.lk/304078/ගෑස්-බෙදාහැරීම-හා-ගබඩා-කිරීම-ගැන-ලිට්රෝ-සමාගමෙන්-නිවේදනයක්",
       "Category": "Local News",
       "Parent URL": "https://www.hirunews.lk/local-news.php?pageID=1176"
}