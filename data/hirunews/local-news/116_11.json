{
       "Source": "hirunews",
       "Timestamp": "Monday, 07 August 2023 - 18:25",
       "Headline": "බම්බලපිටියේ වෙඩි තැබීමක්",
       "News Content": "බම්බලපිටියේ මැරයින් ඩ්‍රයිව් ප්‍රදේශයට වෙඩි තැබීමේ සිද්ධිය සම්බන්ධයෙන් සුරාබදු දෙපාර්තමේන්තුවේ පොලිස් පරීක්ෂකවරයෙකු ඇතුළු නිලධාරීන් සිව් දෙනෙකු පොලිසිය විසින් අත්අඩංගුවට ගෙන තිබෙනවා.\n......................................UPDATE.........................................\nබම්බලපිටිය මැරීන් ඩ්‍රයිව්හි අතුරු මාර්ගයක් ඔස්සේ මෝටර් රථයක් ඉලක්ක කර ගනිමින් සුරාබදු දෙපාර්තමේන්තුවේ නිලධාරීන් වෑන් රථයකට වෙඩි තබා තිබෙනවා.\nවෙඩි තැබීමෙන් අනතුරුව වාහන දෙකම එම ස්ථානයෙන් පලා ගොස් ඇති අතර මෝටර් රථයේ සිටි පුද්ගලයින් මත්ද්‍රව්‍ය ජාවාරම්කරුවන් බවට සැක කෙරෙනවා.\nවෙඩි තැබීමෙන් මෝටර් රථයට වෙඩි ප්‍රහාර කිහිපයක් වැදී ඇති බව පොලීසිය සඳහන් කළා.\nසිද්ධිය සම්බන්ධයෙන් විමර්ශන ආරම්භ කළ පොලීසිය එම ස්ථානයේ තිබී හිස් පතොරම් කොපු කිහිපයක් සොයාගෙන තිබෙනවා.\nවෙඩිතැබීම සම්බන්ධයෙන් බම්බලපිටිය පොලීසිය වැඩිදුර විමර්ශන ආරම්භ කර තිබෙනවා.",
       "URL": "https://www.hirunews.lk/343991/බම්බලපිටියේ-වෙඩි-තැබීමක්",
       "Category": "Local News",
       "Parent URL": "https://www.hirunews.lk/local-news.php?pageID=116"
}