{
       "Source": "hirunews",
       "Timestamp": "Tuesday, 17 January 2017 - 8:18",
       "Headline": "නියඟය ගැන ජාත්‍යන්තර ප්‍රජාවත් දැනුවත් කරයි",
       "News Content": "ඉදිරියේදී මතුවිය හැකි නියං සහිත කාලගුණ තත්ත්වය හමුවේ පීඩාවට පත්වන ජනතාවට සහන සැලසීමට අවශ්‍ය පූර්ණ සහාය ලබාදෙන බව එක්සත් ජාතීන්ගේ සංවිධානය පවසනවා.\nඑහි මෙරට නිත්‍ය නියෝජිත සහ එක්සත් ජාතීන්ගේ සංවිධානයේ සංවර්ධන වැඩසටහනේ ශ්‍රී ලංකා නේවාසික සම්බන්ධීකාරිනී, උනා මැකියුලේ සහ ජනාධිපති මෛත්‍රීපාල සිරිසේන අතර හමුවක් ජනාධිපති කාර්යාලයේදී ඊයේ පැවැත්වුණා.\nඑම හමුවේදී ඇය මේ බව කියා සිටියේ.\nඑහි පළමු පියවර ලෙස නියං තත්ත්වය පිළිබද පරීක්ෂා කිරීම, සමීක්ෂණය හා සන්නිවේදනය යන ක්ෂේත්‍රවලට විශේෂඥ දැනුම ලබාදීමට තීරණය කර තිබෙනවා.",
       "URL": "https://www.hirunews.lk/152203/නියඟය-ගැන-ජාත්‍යන්තර-ප්‍රජාවත්-දැනුවත්-කරයි",
       "Category": "Local News",
       "Parent URL": "https://www.hirunews.lk/local-news.php?pageID=4706"
}