{
       "Source": "hirunews",
       "Timestamp": "Saturday, 10 July 2021 - 8:53",
       "Headline": "දැඩි සුළං හේතුවෙන් ප්‍රදේශ රැසක ආපදා - විදුලියත් විසන්ධි වෙයි",
       "News Content": "පළාත් කිහිපයකට අද දිනයේත් මිලිමීටර් 100 ඉක්ම වූ තද වැසි සහ තද සුළං ඇති විය හැකි බව කාලගුණ විද්‍යා දෙපාර්තමේන්තුව ප්‍රකාශ කළා.\nමේ අතර වර්ෂාව සහ දැඩි සුළං තත්ත්වය නිසා, රැහැන් මාර්ගවලට හානි සිදුවීම හේතුවෙන්, පුත්තලම, කුරුණෑගල, කෑගල්ල, ගම්පහ සහ ගාල්ල දිස්ත්‍රික්කවල විදුලි පාරිභෝගිකයන් 85000 කට විදුලිය ඇණහිට තිබෙනවා.\nමෙය කඩිනමින් යතා තත්වයට පත් කරන බවයි විදුලිබල අමාත්‍යංශයේ මාධ්‍ය ප්‍රකාශක සුලක්ෂණ ජයවර්දන අප කළ විමසීමකදී සඳහන් කළේ.\nඊයේ රාත්‍රියේ සිට පැවති තද සුළං තත්ත්වයන් හේතුවෙන් දිවයින පුරා ප්‍රදේශ රැසක ගස් කඩා වැටීම් ඇතුළු ආපදා රැසක්ද මෙලෙස වාර්තා වනවා.\nමේ අතර, පස් කඳු කඩා වැටීම් හේතුවෙන් හැටන් - කොළඹ  ප්‍රධාන මාර්ගය ස්ථාන කිහිපයකින් අවහිර වී තිබෙනවා.",
       "URL": "https://www.hirunews.lk/276574/දැඩි-සුළං-හේතුවෙන්-ප්‍රදේශ-රැසක-ආපදා-විදුලියත්-විසන්ධි-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=1830"
}