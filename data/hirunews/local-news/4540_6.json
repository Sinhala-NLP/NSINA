{
       "Source": "hirunews",
       "Timestamp": "Sunday, 30 April 2017 - 13:50",
       "Headline": "මහපොළ ශිෂ්‍යධාරය කප්පාදු කිරීමේ උත්සාහයක්, අන්තරෙන් චෝදනා",
       "News Content": "දේශන මග හරින සිසුන්ගේ මහපොළ අත්හිටුවන බව පවසමින් බලධාරීන් මහපොල ශිෂ්‍යාධාරය කප්පාදු කිරීමේ උත්සාහයක නිරතවෙමින් සිටින බවට අන්තර් විශ්වවිද්‍යාලයීය ශිෂ්‍ය බල මණ්ඩලය චෝදනා කරනවා.\nඑහි කැඳවුම්කරු ළහිරු වීරසේකර හිරු ප්‍රවෘත්ති අංශයට ප්‍රකාශ කළේ විශේෂයෙන් සයිටම් විරෝධී සටනේ නිරත වෛද්‍ය සිසුන් මෙහිදී ඉලක්ක කරගෙන ඇති බවයි.\nවිරෝධතාවලට සහභාගිවීම සඳහා දේශණ මගහරින ශිෂ්‍යයන්ගේ මහපොළ ශිෂ්‍යාධාරය අත්හිටුවීමට විශ්වවිද්‍යාල ප්‍රතිපාදන කොමිසම දැනටමත් පියවර ගෙන ඇති බව සඳහන්.\nඒ පිළිබඳව ප්‍රතිපාදන කොමිසම සියලුම සරසවිවල උපකුලපතිවරුන් වෙත දැනුම්දීමක් සිදුකර ඇති බව වාර්තාවනවා.\nවිශ්වවිද්‍යාල ප්‍රතිපාදන කොමිසම පෙන්වා දෙන්නේ විරෝධතාවලට සහභාගිවීම සඳහා සිසුන් දේශන වර්ජනය කිරීම නිසා විශ්වවිද්‍යාලවල අධ්‍යාපන ක්‍රියාකාරකම් පහත වැටී ඇති බවයි.\nදැනට පළමු වසරේ සිසුන් 13 000 ක් ඇතුලු සරසවි සිසුන් 50 000 කට පමණ මසකට රුපියල් 5 000 බැගින් වූ මහපොල ශිෂ්‍යාධාරය හිමිවනවා.",
       "URL": "https://www.hirunews.lk/160309/මහපොළ-ශිෂ්‍යධාරය-කප්පාදු-කිරීමේ-උත්සාහයක්-අන්තරෙන්-චෝදනා",
       "Category": "Local News",
       "Parent URL": "https://www.hirunews.lk/local-news.php?pageID=4540"
}