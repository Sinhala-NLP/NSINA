{
       "Source": "hirunews",
       "Timestamp": "Saturday, 22 May 2021 - 13:58",
       "Headline": "නීතිපති දෙපාර්තමේන්තු විද්‍යුත් පුස්තකාලයේ සමරු ඵලකය ප්‍රතිස්ථාපනය කෙරේ (ඡායාරූප)",
       "News Content": "නීතිපති දෙපාර්තමේන්තුවේ පසුගියදා විවෘත කෙරුණු විද්‍යුත් පුස්තකාලයේ සමරු ඵලකය යළි ස්ථාපිත කිරීමට පියවර ගෙන තිබෙනවා.\nඒ එම විවෘත කිරීමේ පුවරුවේ සටහන දෙමළ භාෂාවෙන් දක්වා නොතිබීම හේතුවෙන්.\nඑය සටහන් කර තිබුණේ සිංහල, ඉංග්‍රීසි සහ චීන භාෂාවලින්.\nමෙම විද්‍යුත් පුස්තකාලය ස්ථාපිත කිරීම සඳහා අනුග්‍රහය දක්වා තිබුණේ චීන රජයයි.\nමෙරට චීන තානාපතිවරයා ද එය විවෘත කිරීමේ අවස්ථාවට එක්වුණා.\nකෙසේ නමුත්, දෙමළ භාෂාව ද ඇතුළත් නව සමරු ඵලකය එහි දැන් ස්ථාපිත කර ඇති බවයි නීතිපතිවරයාගේ සම්බන්ධීකරණ නිලධාරිනි රජයේ අධිනීතිඥ නිශාරා ජයරත්න සඳහන් කළේ.\nමේ අතර එම ඵලකයේ දෙමළ භාෂාවේ පිටපතක් නොමැති බවට අග්‍රාමාත්‍ය සම්බන්ධීකරණ ලේකම් සෙන්තිල් තොන්ඩමන් අධිකරණ අමාත්‍ය අලී සබ්‍රි දැනුම්වත් කර ඇති බවයි වාර්තා වුණේ.\nඒ අනුව එය නිවැරදි කරන බවට අධිකරණ අමාත්‍යවරයා තමන් සමඟ ප්‍රකාශ කර සිටි බව අග්‍රාමාත්‍ය සම්බන්ධීකරණ ලේකම් සෙන්තිල් තොන්ඩමන්ගෙන් හිරු ප්‍රවෘත්ති අංශය කළ විමසීමකදී සඳහන් කර සිටියා.",
       "URL": "https://www.hirunews.lk/272128/නීතිපති-දෙපාර්තමේන්තු-විද්‍යුත්-පුස්තකාලයේ-සමරු-ඵලකය-ප්‍රතිස්ථාපනය-කෙරේ-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=1936"
}