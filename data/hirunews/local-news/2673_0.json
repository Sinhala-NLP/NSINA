{
       "Source": "hirunews",
       "Timestamp": "Tuesday, 09 June 2020 - 7:53",
       "Headline": "යුරෝපය වසා දැමීමෙන් කොරෝනා මරණ 31 ලක්ෂයක්, වැලකුණු බව හෙළිවේ",
       "News Content": "කොවිඩ් 19 ව්‍යාප්තිය වැළැක්වීම සඳහා යුරෝපය වසා දැමීමෙන් මිලියන සංඛ්‍යාත ජීවිත සුරැකුණු බව අධ්‍යයනයකින් හෙළි වී තිබෙනවා.\nලන්ඩනයේ ඉම්පීරියල් විද්‍යා ආයතනය මගින් සිදුකළ එම අධ්‍යයනයට අනුව එම සීමාවන් ක්‍රියාත්මක නොවූයේ නම්, යුරෝපය දැවැන්ත ඛේදවාචකයකට මුහුණ දෙනු ඇති.\nමෙම අධ්‍යයනය සඳහා ප්‍රංශය, ජර්මනිය, ඉතාලිය, ස්පාඤ්ඤය සහ එක්සත් රාජධානිය ඇතුළු යුරෝපීය රටවල් 11ක දත්ත ඇගයීමට ලක් කර තිබෙනවා.\nඑහිදී හෙළි වී ඇත්තේ සෞඛ්‍යාරක්ෂණ පියවර අනුගමනය කරමින් රටවල් වසා දැමීමකින් තොරව පසුගිය මැයි 4 වන දා වන විට තිස් එක් ලක්ෂය ඉක්ම වූ කොවිඩ් 19 මරණ යුරෝපයේ සිදුවීමට ඉඩ තිබූ බවයි.\nකෙසේ නමුත්, රටවල් නැවත විවෘත කිරීමේදී සෞඛ්‍යාරක්ෂණ පියවර අනුගමනය නොකළහොත් දෙවැනි කොරෝනා රැල්ලක් ඇතිවීමේ අවදානමක් පවතින බව ද බ්‍රිතාන්‍යයේ අධ්‍යයන කණ්ඩායමේ වෛද්‍ය සෙත් ෆ්ලැක්ස්මන් ප්‍රකාශ කළා.",
       "URL": "https://www.hirunews.lk/242632/යුරෝපය-වසා-දැමීමෙන්-කොරෝනා-මරණ-31-ලක්ෂයක්-වැලකුණු-බව-හෙළිවේ",
       "Category": "Local News",
       "Parent URL": "https://www.hirunews.lk/local-news.php?pageID=2673"
}