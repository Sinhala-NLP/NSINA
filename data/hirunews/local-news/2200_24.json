{
       "Source": "hirunews",
       "Timestamp": "Wednesday, 20 January 2021 - 12:31",
       "Headline": "කොරෝනා වැළදුනු දයාසිරි සුවය ලබා නිවසට (වීඩියෝ)",
       "News Content": "කොරෝනා වෛරසය ආසාදනය වී පෞද්ගලික හෝටලයක නිරෝධායනයට ලක්වෙමින් සිටි ශ්‍රී ලංකා නිදහස් පක්ෂයේ  මහලේකම් රාජ්‍ය අමාත්‍ය දයාසිරි ජයසේකර පූර්ණ සුවය ලබා අද නිවෙස වෙත ගොස් තිබෙනවා.\nකොළඹ පිහිටි තම නිවසට පැමිණි රාජ්‍ය අමාත්‍යවරයා හිරු ප්‍රවෘත්ති අංශය  සමඟ අදහස් දක්වමින් කියා සිටියේ තමන්ට තවත් සතියකට වැඩි කාලයක් නිරෝධායනයට ලක්වීමට සෞඛ්‍ය උපදෙස් ලැබී ඇති බවයි.\nමේ අතර, කොරෝනා ආසාදිතව කොග්ගල මධ්‍යස්ථානයක ප්‍රතිකාර ලබන පාර්ලිමේන්තු මන්ත්‍රී රවුෆ් හකීම් වෛද්‍ය පරීක්ෂාවන්ට ලක්වන ආකාරය දැක්වෙන ඡායාරූපයක් සිය ට්විටර් ගිණුමට එක් කර තිබෙනවා.\nතම නිරෝධායන කාලය තවත් දින 3කින් අවසන් වන බවයි එමගින් ඔහු වැඩිදුරටත් දක්වා ඇත්තේ.",
       "URL": "https://www.hirunews.lk/260198/කොරෝනා-වැළදුනු-දයාසිරි-සුවය-ලබා-නිවසට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2200"
}