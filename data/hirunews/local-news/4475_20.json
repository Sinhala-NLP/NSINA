{
       "Source": "hirunews",
       "Timestamp": "Saturday, 10 June 2017 - 19:52",
       "Headline": "හිරු හෙළිදරව්වෙන් පසු නතරවු අනවසර ඉදි කිරීමක් යළිත් ඇරඹෙයි",
       "News Content": "වීරවිල - තිස්සපුර සමෘද්ධි හෙවත් මදුගහපැලැස්ස වැව ආශ්‍රිතව සිදුකෙරෙන අනවසර ඉදිකිරීම් හේතුවෙන් වැවට හා වැවේ ජල පෝෂක ප්‍ර දේශයන්ට සිදුවන හානිය පිළිබඳව අප මීට පෙර හිරු සී.අයි.ඒ හරහා අනාවරණය කළා.\nඅප කළ ගවේෂණයේදී හෙලිවූයේ තිස්සමහාරාම ජාතික යොවුන් සේනාංක මධ්‍යස්ථානයේ ඉදිකිරීම් සඳහා ජල පෝෂක ප්‍රදේශය මෙලෙස වනසා දමා ඇති බවයි.\nහිරු සී.අයි.ඒ හෙළිකිරීමත් සමග එහි සිදුකරගෙන ගිය අනවසර ඉදිකිරීම් කටයුතු නැවැත්වීමට බලධාරීන් පසුගියදා තීරණය කළා.\nඉන් නොනැවතී හම්බන්තොට ගොවිජන සංවර්ධන දෙපාර්තමේන්තුවේ සහකාර කොමසාරිස් චමින්ද ඒකනායක මහතා සඳහන් කළේ ඉදිකිරීම්වල  අත්තිවාරම් පවා ඉවත් කර නැවත භූමිය යථා තත්ත්වයට පත් කිරීමට ප්‍රාදේශීය ලේකම්වරයාට නියෝගයක් නිකුත් කරන බවයි.\nතත්ත්වය එලෙස තිබියදී ගොවිජන සංවර්ධන දෙපාර්තමේන්තුවේ සහකාර කොමසාරිස්වරයා සති දෙකකට ඉහතදී චීනය බලා පිටත්වන්නේ පුහුණුවක් සඳහායි.\nමෙම නීතිවිරෝධී ඉදිකිරීම්වලට එරෙහි වූ මෙම නිලධාරියා මෙරටින් පිටවූවාත් සමගම අදාළ කොන්ත්‍රාත්කරුවන් එහි ඉදිකිරීම් දිවාරෑ නොබලා නැවතත් ආරම්භ කර තිබුණේ මෙලෙසින්.",
       "URL": "https://www.hirunews.lk/163283/හිරු-හෙළිදරව්වෙන්-පසු-නතරවු-අනවසර-ඉදි-කිරීමක්-යළිත්-ඇරඹෙයි",
       "Category": "Local News",
       "Parent URL": "https://www.hirunews.lk/local-news.php?pageID=4475"
}