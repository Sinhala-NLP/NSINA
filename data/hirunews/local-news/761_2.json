{
       "Source": "hirunews",
       "Timestamp": "Thursday, 03 November 2022 - 7:06",
       "Headline": "රේගුවෙන් හමු වූ මෙතෆෙටමින් තොගය",
       "News Content": "ශ්‍රී ලංකා රේගුව විසින් සිදු කළ පරීක්ෂාවක දී ජර්මනියේ සිට අංගොඩ ප්‍රදේශයට එවන ලද පාර්සලයක තිබී මෙතෆෙටමින් නමැති මත් ද්‍රව්‍ය පෙති තොගයක් සොයා ගෙන තිබෙනවා.\nශ්‍රී ලංකා රේගුවේ තැපැල් තක්සේරු අංශයට අනුයුක්ත ව සිටි විදේශයේ සිට මෙරටට තැපැල් මඟින් එවන පාර්සල් පරීක්ෂා කිරීමේ රාජකාරියේ නියැලෙමින් සිටි සහකාර රේගු අධිකාරීවරයාට ඇති වූ සැකයක් මත යි මෙම පාර්සලය පරීක්ෂාවකට ලක් කර ඇත්තේ.\nඑසේ පරීක්ෂා කිරීමේ දී පාර්සලය තුළ ග්‍රෑම් 2387ක මත් පෙති 4956ක් තිබුණු බව සඳහන්.\nශ්‍රී ලංකා රේගුවේ මත්ද්‍රව්‍ය පාලන ඒකකයේ නිලධාරින් විසින් ඒවා පරික්ෂා කිරීමෙන් අනතුරු ව එහි වෙළෙඳපොළ වටිනාකම රුපියල් මිලියන 49.56ක් ලෙස තක්සේරු කළ බව සඳහන් වනවා.\nඉදිරි විමර්ශන කටයුතු ශ්‍රී ලංකා පොලිසියේ මත්ද්‍රව්‍ය කාර්යාංශය විසින් මෙහෙයවනු ඇති.",
       "URL": "https://www.hirunews.lk/319487/රේගුවෙන්-හමු-වූ-මෙතෆෙටමින්-තොගය",
       "Category": "Local News",
       "Parent URL": "https://www.hirunews.lk/local-news.php?pageID=761"
}