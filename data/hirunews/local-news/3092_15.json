{
       "Source": "hirunews",
       "Timestamp": "Friday, 18 October 2019 - 7:28",
       "Headline": "තැන්පත්කරුවන්ගේ කෝටි 55ක් වංචා කළ, බැංකු සභාපතිවරයෙක් අත්අඩංගුවට",
       "News Content": "තැන්පත්කරුවන්ගෙන් රුපියල් කෝටි 55 කට අධික මුදලක් සාවද්‍ය පරිහරණය කිරීමේ සිද්ධියක් සම්බන්ධයෙන් ගම්පහ ප්‍රදේශයේ මූල්‍ය ආයතන සභාපතිවරයෙකු අත්අඩංගුවට ගෙන ඇති බව පොලිස් මාධ්‍ය ප්‍රකාශක පොලිස් අධිකාරී රුවන් ගුණසේකර ප්‍රකාශ කළා.\nඅපරාධ පරීක්ෂණ දෙපාර්තමේන්තුව විසින් ඔහු ඊයේ අත්අඩංගුවට ගෙන ඇති අතර, සැකකරු විසින් තැන්පත්කරුවන්ගේ බැංකු ගිණුම් 120ක තිබූ මුදල් මෙලෙස සාවද්‍ය පරිහරණය කර ඇති බවටයි අනාවරණ වී ඇත්තේ.\nඅත්අඩංගුවට ගත් සැකකරු දිවුලපිටිය ප්‍රදේශයේ පදිංචි 66 හැවිරිදි පුද්ගලයෙක්.\nඔහු වෘත්තියෙන් නීතිඥවරයෙකු ද වනවා. තැන්පත්කරුවන්ගෙන් ඔහු සම්බන්ධයෙන් දිගින් දිගටම ලද පැමිණිලිවලට අනුවයි අපරාධ පරීක්ෂණ දෙපාර්තමේන්තුවේ මූල්‍ය විමර්ශන විශේෂ ඒකකයේ නිලධාරීන් විසින් අත්අඩංගුවට ගෙන ඇත්තේ.\nසැකකරු අද ගම්පහ මහේස්ත්‍රාත් අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/226461/තැන්පත්කරුවන්ගේ-කෝටි-55ක්-වංචා-කළ-බැංකු-සභාපතිවරයෙක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3092"
}