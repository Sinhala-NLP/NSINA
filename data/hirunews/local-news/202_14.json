{
       "Source": "hirunews",
       "Timestamp": "Saturday, 08 July 2023 - 15:09",
       "Headline": "සම්භාහන මධ්‍යස්ථාන මුවාවෙන් පවත්වාගෙන ගිය ගණිකා නිවාස දෙකක් වටලයි",
       "News Content": "ගල්කිස්ස, රත්මලාන ප්‍රදේශයේ දී ගල්කිස්ස පොලිස් ස්ථානයේ නිලධාරීන්ට ලද තොරතුරක් මත ඊයේ(07) සම්භාහන මධ්‍යස්තාන මුවාවෙන් පවත්වාගෙන ගිය ගණිකා නිවාස දෙකක් වටලා තිබෙනවා.\nඑහිදී එම ගණිකා නිවාස කළමනාකරණය කිරීම සම්බන්ධයෙන් සැකකාරියන් දෙදෙනෙකු හා ගණිකා වෘත්තියේ යෙදුනු සැකකාරියන් පස් දෙනෙකු අත්අඩංගුවට ගෙන තිබෙනවා.\nඅත්අඩංගුවට ගත් සැකකාරියන් අවුරුදු 23ක් හා 39ක් යන වයස්වල පසුවන කටුගස්තොට, නුගේගොඩ, පොල්ගහහේන, අහංගම, නාගොල්ල, බද්දේගම හා කැකිරාව ප්‍රදේශවල පදිංචිකාරියන්.\nඅත්අඩංගුවට ගත් සැකකාරියන් අද දින ගල්කිස්ස මහේස්ත්‍රාත් අධිකරණය වෙත ඉදිරිපත් කිරීමට නියමිතයි.",
       "URL": "https://www.hirunews.lk/340491/සම්භාහන-මධ්‍යස්ථාන-මුවාවෙන්-පවත්වාගෙන-ගිය-ගණිකා-නිවාස-දෙකක්-වටලයි",
       "Category": "Local News",
       "Parent URL": "https://www.hirunews.lk/local-news.php?pageID=202"
}