{
       "Source": "hirunews",
       "Timestamp": "Friday, 29 July 2022 - 14:33",
       "Headline": "ජාත්‍යන්තර නායකත්ව සමුළුව ඇමතීමට හිටපු ජනපති පිලිපීනයට",
       "News Content": "විශ්ව සාම සංවිධානය මෙහෙයවනු ලබන රටවල් 28 ක් නියෝජනය කරමින් පැමිණෙන රාජ්‍ය නායකයන් සහ පාර්ලිමේන්තු නියෝජිතයන් සහභාගී වන \"ජාත්‍යන්තර නායකත්ව සමුළුව 2022\" සමාරම්භක උළෙලේ ප්‍රධාන ආරාධිත දේශනය පැවැත්වීම සඳහා හිටපු ජනාධිපති මෛත්‍රීපාල සිරිසේන අද දින(29) පිලිපීනයේ මැනිලා නුවර බලා පිටත්ව ගොස් තිබෙනවා.\nඒ සිංගප්පූරු ගුවන් සමාගමට අයත් QS 469 ගුවන් යානයෙන්.\nපුරා දින දෙකක් (30/31) ජාත්‍යන්තර නායකත්ව සමුළුව පැවැත්වෙන අතර, මෙවර තේමාව වී ඇත්තේ \"කොරියානු අර්ධද්වීපය ඒකාබද්ධ කිරීම උදෙසා සාම ක්‍රියාවලියට සංස්කෘතිමය අඩිතාලමක් යෙදීමයි\".\nලෝකයේ රාජ්‍ය නායකයන් සහභාගී වන මෙම ජාත්‍යන්තර සමුළුවේදී විදේශ රාජ්‍ය නායකයන් කිහිපදෙනෙකු මුණගැසීමට ද හිටපු ජනාධිපතිවරයා බලාපොරොත්තු වනවා.\nඑමෙන්ම ශ්‍රී ලංකාවේ වර්තමාන ආර්ථික අර්බුදය උදෙසා විදේශ රටවලින් ලබාගත හැකි සහාය පිළිබඳව ද මෙහිදී අවධානය යොමු කෙරෙනු ඇති.",
       "URL": "https://www.hirunews.lk/311297/ජාත්‍යන්තර-නායකත්ව-සමුළුව-ඇමතීමට-හිටපු-ජනපති-පිලිපීනයට",
       "Category": "Local News",
       "Parent URL": "https://www.hirunews.lk/local-news.php?pageID=983"
}