{
       "Source": "hirunews",
       "Timestamp": "Tuesday, 06 June 2023 - 9:51",
       "Headline": "හික්කඩුවේ දී යුද හමුදා බස්රථයක ගැටුණු විදේශිකයා මරුට",
       "News Content": "ගාල්ල - කොළඹ ප්‍රධාන මාර්ගයේ හික්කඩුව ප්‍රදේශයේ දී යුද හමුදා බස් රථයක ගැටීමෙන් විදේශිකයෙකු ජීවිතක්ෂයට පත්ව තිබෙනවා.\nඊයේ (05) සිදුවූ මෙම අනතුරින් මියගොස් ඇත්තේ අවුරුදු 70 පමණ වයසැති පුද්ගලයෙක්.\nමොහුගේ අනන්‍යතාවය මෙතෙක් තහවුරු වී නොමැති අතර ඔහුගේ මෘත ශරීරය මේ වන විට කරාපිටිය ශික්ෂණ රෝහලේ තැන්පත් කර තිබෙනවා.\nසිද්ධිය සම්බන්ධයෙන් යුද හමුදා බස් රථය පැදවූ රියදුරු අත්අඩංගුවට ගෙන ඇති බවයි පොලිසිය සඳහන් කළේ.\nමේ අතර අකුරැස්ස - වැලිගම ප්‍රධාන මාර්ගයේ උඩුකාව ප්‍රදේශයේ දී බස් රථ දෙකක් එකිනෙක ගැටී ඊයේ (05) පස්වරුවේ සිදුවූ අනතුරකින් 15 දෙනෙකු තුවාල ලබා රෝහල් ගත කර තිබෙනවා.",
       "URL": "https://www.hirunews.lk/337169/හික්කඩුවේ-දී-යුද-හමුදා-බස්රථයක-ගැටුණු-විදේශිකයා-මරුට",
       "Category": "Local News",
       "Parent URL": "https://www.hirunews.lk/local-news.php?pageID=291"
}