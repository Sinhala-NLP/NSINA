{
       "Source": "hirunews",
       "Timestamp": "Tuesday, 22 August 2017 - 13:19",
       "Headline": "අනුරාධපුර - නාවක්කුලම වැවේ තවත් ක්ලේමෝ බෝම්බයක්",
       "News Content": "අනුරාධපුර දිස්ත්‍රිකයේ මොරගොඩ පොලිස් බල ප්‍රදේශයේ නවක්කුලම ගම්මානයේ, නවක්කුලම වැවේ තිබි ක්ලේමෝ බොම්බ දෙකක් හමුවී තිබෙනවා.\nමේ දිනවල නියන් සහනාධාර වැඩ පවතින අතර නවක්කුලම නියන් සහනාධාර හිමි ජනයාට නියන් සහනාධාර වැඩ කොටස හිමිව ඇත්තේ තම ගම්මානයේ වැවේහි ඇති පාසි වර්ග ඉවත් කිරිමටයි.\nඒහි තම තමන්ට හිමි  වැඩ කොටස් මේ දින කිපය පුරාම නවක්කුලම වැවේහි සිදුකල අතර පසුගිය 19 වැනිදා වැඩ කරමින් සිටියදී  වැවෙහි නාන මංකඩයක් අසල තිබි ක්ලේමෝ බොම්බයක් හමුවී ඇති බවයි වාර්තා වන්නේ.\nපසුව එය පොලිසියට භාර දීමට කටයුතු කොට ඇති අතර එය දිරාපත්ව තිබූ බව පොලිසිය සදහන් කරනවා.\nඅද (22) දින උදෑසන කාලයේද වැවෙහි වැඩ කරමින් සිටියේදී ජනයාට පාසි අතර තිබි තවත් ක්ලේමෝ බොම්බයක් හමුව තිබෙනවා.\nබැලු බැල්මට එහි පැරණි බවක් නොමැති බවයි ප්‍රදේශවාසීන් කියා සිටින්නේ.\nඑය මෑත කාලයේ සැඟවූවකද යන්න ප්‍රදේශවාසීන් සැකකරනවා.\nමේ පිළිබඳව මොරගොඩ පොලිස් ස්ථානයට දැනුම් දීමට ජනයා කටයුතු කර ඇති අතර පොලිස් ස්ථානයේ නිළධාරින් එම ස්ථානයට ආරක්ෂාව යොදවා තිබුණා.\nක්ලේමෝ බොම්බය සම්බන්ධයෙන් කැකිරාව අධිකරණයට දැනුම් දීමෙන් අනතුරැව කැකිරාව මමහේස්ත්‍රාත් අධිකරණ නියෝගය වූයේ එය නිශ්ක්‍රීය කිරිමටයි.\nඒ අනුව අනුරාධපුර පොලිස් විශේෂ කාර්ය බලකාය විසින්  එය නිශ්ක්‍රීය කිරීමට නියමිතව තිබුණා.\nප්‍රදේශවාසීන් ඉල්ලා සිටින්නේ තවත් ක්ලේමෝ බොම්බ හෝ වෙනත් පුපුරන ද්‍රව්‍ය  තම වැවේ ඇද්දැයි පරික්ෂා කර වැව පිරිසිදු කර දෙන ලෙසටයි.",
       "URL": "https://www.hirunews.lk/169067/අනුරාධපුර-නාවක්කුලම-වැවේ-තවත්-ක්ලේමෝ-බෝම්බයක්",
       "Category": "Local News",
       "Parent URL": "https://www.hirunews.lk/local-news.php?pageID=4359"
}