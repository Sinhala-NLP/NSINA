{
       "Source": "hirunews",
       "Timestamp": "Monday, 12 October 2020 - 13:49",
       "Headline": "ශ්‍රී ලංකාවේ නව මහා භාරකාරවරයා නීතීඥ ගනේෂ් ධර්මවර්ධන",
       "News Content": "මෙරට නව මහා භාරකාරවරයා ලෙස නීතීඥ ගනේෂ් ආර්. ධර්මවර්ධන පත්කර ඇති බව අධිකරණ අමාත්‍යාංශය නිවේදනය කළා. අද පෙරවරුවේ ඊට අදාළ පත්වීම් ලිපිය ලබා ගත්තේ අධිකරණ අමාත්‍ය ජනාධිපති නීතීඥ මොහොමඞ් අලි සබ්රි අතින්.\nමොහු මීට පෙර නියෝජ්‍ය මහා භාරකාරවරයා ලෙස මෙන්ම මහා භාරකාරවරයාගේ නීති උපදේශක ලෙස ද කටයුතු කරනු ලැබුවා.\nඊට අමතරව මොහු අල්ලස් හෝ දූෂණ විමර්ශන කොමිෂන් සභාවේ අධ්‍යක්‍ෂ ජනරාල්වරයා සහ අග්‍රාමාත්‍ය අතිරේක ලේකම් නීතී තනතුරේද කටයුතු කර ඇති අතර නීතීඥයෙකු ලෙස වසර 25ක පළපුරුද්දක් පවතින බවයි අධිකරණ අමාත්‍යාංශය ප්‍රකාශ කළේ.",
       "URL": "https://www.hirunews.lk/252370/ශ්‍රී-ලංකාවේ-නව-මහා-භාරකාරවරයා-නීතීඥ-ගනේෂ්-ධර්මවර්ධන",
       "Category": "Local News",
       "Parent URL": "https://www.hirunews.lk/local-news.php?pageID=2394"
}