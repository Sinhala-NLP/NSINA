{
       "Source": "hirunews",
       "Timestamp": "Monday, 17 December 2018 - 17:38",
       "Headline": "ජනාධිපති ලේකම් කාර්යාලයේ ලිපි ව්‍යාජව සකස් කළ ගුරුවරයෙකු අත්අඩංගුවට",
       "News Content": "ජනාධිපති ලේකම් කාර්යාලයේ ලිපි ලේඛන ව්‍යජව සකස් කර, පාසල් ළමයින් සඳහා විවිධ වැඩසටහන් ක්‍රියාත්මක කළ ගුරුවරයෙකු මහියංගනය පොලීසිය අත්අඩංගුවට ගෙන තිබෙනවා.\nජාතික භාෂා කුසලතා සංවර්ධන වැඩසටහන් නොමිළේ පවත්වන බවට පවසා රාජ්‍ය සේවය පිණිසයි යන මැයෙන් ලිපි සකස් කර සිසුන්ගේ නිවෙස් වෙත යොමු කර එම ගුරුවරයා මුදල් වංචා කර ඇති බවටයි පැමිණිලි ලැබී ඇත්තේ.\nඑලෙස සංවිධාන කළ වැඩසටහනක් පසුගිය දා මහියංගනයේදී පවත්වා ඇති අතර, ඉන් අනතුරුව අදාළ ගුරුවරයා අත්අඩංගුවට ගෙන තිබෙනවා. ඔහු කුරුණෑගල  - මහව ප්‍රදේශයේ පදිංචිකරුවෙක්.",
       "URL": "https://www.hirunews.lk/206314/ජනාධිපති-ලේකම්-කාර්යාලයේ-ලිපි-ව්‍යාජව-සකස්-කළ-ගුරුවරයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3601"
}