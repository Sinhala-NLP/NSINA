{
       "Source": "hirunews",
       "Timestamp": "Sunday, 16 June 2019 - 6:50",
       "Headline": "ලෝක පියවරුන්ගේ දිනය අද",
       "News Content": "ශ්‍රී ලංකාවේ අපට දෙමව්පියන් වෙනුවෙන් දින සැමරීම නුපුරුදු කරුණක්.\nඑහෙත් අද වනවිට සමස්ත ලෝකයම එය සංස්කෘතික ලක්ෂණයක් බවට පත්කරගෙන තිබෙනවා.\nඅම්මාට, තාත්තාට සැලකීම ඇතමුන්ට අමතක වන යුගයක එය යම් තරමකින් හෝ ඔවුන්ගේ ගුණ මහිමය සිහිපත් කරන්නක්.\nසෑම වසරකම ජූනි මාසයේ තුන්වන ඉරිදා දිනයයි ලෝක පියවරුන්ගේ දිනය ලෙස සැමරෙන්නේ.\nමෙය 1910 වසරේදී පමණ ඇමරිකාවෙන් ආරම්භ වූ බව සඳහන්.\n1916 පමණ වනවිට ඇමරිකාවේ ජනාධිපති වූ වුඩ්රෝ විල්සන් මෙය අත්‍යවශ්‍ය දින සැමරුමක් ලෙස සලකමින් කටයුතු කර තිබෙනවා.\nලොව ඇතැම් රටවල් නොවැම්බර් 19 වැනිදා ලෝක පියවරුන්ගේ දිනය සමරන අතර, ඇතැම් රටවල් තමන් විසින් තෝරා ගත් විවිධ දිනයන්හිදී එම දිනය සමරනවා.\nශ්‍රී ලාංකේය සංස්කෘතිය පදනම් කරගත් අපි, දෙමාපියන්ට සැළකීම ජීවිත දර්ශනයක් කරගත් පිරිසක්. මතු බුදුවන අම්මාට නියත විවරණ දෙන තාත්තා සමරන්නට වෙනම දිනයක්, වේලාවක්, අවශ්‍ය නැති වුවත්, පිය සෙනෙහස අමතක කළ අයෙක් වෙතොත් අදවත් එය මතකයට නගා ගත හැකි නොවේ ද ?",
       "URL": "https://www.hirunews.lk/218487/ලෝක-පියවරුන්ගේ-දිනය-අද",
       "Category": "Local News",
       "Parent URL": "https://www.hirunews.lk/local-news.php?pageID=3298"
}