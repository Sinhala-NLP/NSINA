{
       "Source": "hirunews",
       "Timestamp": "Monday, 31 July 2023 - 16:13",
       "Headline": "විදුහල්පතිවරයෙකුට අපරාධ චෝදනා යටතේ පැමිණිල්ලක්",
       "News Content": "ඇඹිලිපිටිය මහා විද්‍යාලයේ වර්තමාන විදුහල්පතිට එරෙහිව ඇඹිලිපිටිය මූලස්ථාන පොලිසිය වෙත පැමිණිල්ලක් ඉදිරිපත් කර තිබෙනවා .\nමෙම පැමිණිල්ලේ චුදිතයන් ලෙස ඇඹිලිපිටිය කලාප අධ්‍යක්ෂක සහ සබරගමුව පලාත් අධ්‍යාපන ලේකම්වරියද සැකකරුවන් ලෙස නම් කර තිබෙනවා .\nඇඹිලිපිටිය උඩගම මහා විද්‍යාලයේ විදුහල්පතිවරයාගෙ වංචා දූෂණ, අක්‍රමිකතා වලට එරෙහිව සබරගමුවේ අධ්‍යාපන බලධාරීන්ට මේ සම්බන්ධයෙන් පැමිණිල්ලක්ද ඉරිපත් කර ඇති බව සඳහන්. ඒ අත්සන් හයක් සහිත පාසලේ ආදි ශිෂ්‍ය සංගමයේ ප්‍රධානීන් විසින්.\nඑම පැමිණිල්ලට එරෙහිව පරීක්ෂණ නොකිරීම නිසා අධ්‍යාපන බලධාරීන්ට එරෙහිව අපරාධ චෝදනා ඉදිරිපත් කරමින් පැමිණිලි කර තිබෙනවා .\nඊට අමතරව විදුහල්පති විසින් ඔහුට හිතවත් කණ්ඩායමක් මෙහෙයවා ආදි ශිෂ්‍ය සංගමය සමග ගැටුම් ඇතිකරවන බවටත්, විදුහල්පතිගේ උපදෙස් මත අදාල කණ්ඩායම දෙමාපියන් නොමග යවමින් හිස් කොලවලට අත්සන් ගෙන කූට ලේඛන සෑදීමත් ඇතුලුව ඔහුගේ දූෂිත ක්‍රියාකාරකම්වලට එරෙහිව මෙම පැමිණිල්ල ඉදිරිපත් කර තිබෙන බව වාර්තා වෙනවා.",
       "URL": "https://www.hirunews.lk/343176/විදුහල්පතිවරයෙකුට-අපරාධ-චෝදනා-යටතේ-පැමිණිල්ලක්",
       "Category": "Local News",
       "Parent URL": "https://www.hirunews.lk/local-news.php?pageID=136"
}