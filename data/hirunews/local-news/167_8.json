{
       "Source": "hirunews",
       "Timestamp": "Thursday, 20 July 2023 - 15:18",
       "Headline": "ඩොලර් බිලියනයකට අධික සෘජු විදේශ ආයෝජන මෙරටට",
       "News Content": "පසුගිය වසරේදී ඇමරිකානු ඩොලර් බිලියන 1.075 ක වටිනාකමකින් යුත් සෘජු විදේශ ආයෝජන මෙරටට ලැබී තිබෙනවා\nඉන් ඩොලර් මිලියන 576 ක් යටිතල පහසුකම් ක්ෂේත්‍රය යටතේ මෙරටට ලැබී ඇති අතර නිෂ්පාදන ක්ෂේත්‍රය යටතේ ලැබුණු සෘජු විදේශ ආයෝජන ප්‍රමාණය ඩොලර් මිලියන 398 ක්. සේවා ක්ෂේත්‍රයෙන් මෙරටට ඩොලර් මිලියන 101 ක සෘජු අයෝජන ප්‍රමාණයක් ලැබී ඇති බවයි ජනාධිපති මාධ්‍ය කේන්ද්‍රයේ අද පැවති මාධ්‍ය හමුවකට එක්වෙමින් වැඩබලන අයෝජන ප්‍රවර්ධන රාජ්‍ය අමාත්‍ය දිලුම් අමුණුගම සඳහන් කළේ.\nඑමෙන්ම මේ වසරේ මුල් කාර්තුව තුළදී ඩොලර් මිලියන 211 ක වටිනාකමකින් යුත් සෘජු විදේශ ආයෝජන ප්‍රමාණයක් ලැබී ඇති අතර ජුනි මාසය දක්වා ලැබුණු ආයෝජන යෝජනා අතරින් ඩොලර් මිලියන 682 ක වටිනාකමකින් යුත් ආයෝජන සඳහා ශ්‍රී ලංකා ආයෝජන මණ්ඩලය ගිවිසුම් ගතවී ඇති බව අමාත්‍යවරයා සඳහන් කළා.",
       "URL": "https://www.hirunews.lk/341902/ඩොලර්-බිලියනයකට-අධික-සෘජු-විදේශ-ආයෝජන-මෙරටට",
       "Category": "Local News",
       "Parent URL": "https://www.hirunews.lk/local-news.php?pageID=167"
}