{
       "Source": "hirunews",
       "Timestamp": "Friday, 07 July 2023 - 9:34",
       "Headline": "පාරිතෝෂිත ගෙවීමේ නීති වෙනස් වන ලකුණු",
       "News Content": "නව කම්කරු නීති යටතේ පාරිතෝෂිත ගෙවීමේ නීති වෙනස් කිරීමට අපේක්ෂා කරන බව කම්කරු හා විදේශ රැකියා අමාත්‍ය මනූෂ නානායක්කාර පවසනවා.\nනූතන වැඩ ලෝකෙට ගැලපෙන කම්කරු නීති පද්ධතියක් සකස් කිරීම සඳහා වන දළ කෙටුම්පත කම්කරු උපදේශක සභාවට ඊයේ (07) ඉදිරිපත් කිරීමෙන් අනතුරුව මාධ්‍ය වෙත අදහස් දක්වමිනුයි අමාත්‍යවරයා මේ බව ප්‍රකාශ කර සිටියේ.\nඒ අනුව නව කම්කරු නීතිය යටතේ පාරිතෝෂික ගෙවීමේදී දින 180ක් සේවය කරන සෑම සේවා නියුක්තිකයෙකුටම මාස භාගයක පාරිතෝෂිකයක් ගෙවිය යුතු බවට වන නීතියක් සකස් කර ඇති බවයි අමාත්‍යවරයා වැඩිදුරටත් සඳහන් කර සිටියේ.\nඑමෙන් ම දැනට පවතින අවුරුදු 05ක සේවා කාලය සහ සේවකයින් 15 ක් සිටීමේ සීමාව ඉවත් කිරීමට ද එමගින් පියවරගන්නා බවයි අමාත්‍යවරයා ප්‍රකාශ කර සිටියේ.",
       "URL": "https://www.hirunews.lk/340302/පාරිතෝෂිත-ගෙවීමේ-නීති-වෙනස්-වන-ලකුණු",
       "Category": "Local News",
       "Parent URL": "https://www.hirunews.lk/local-news.php?pageID=207"
}