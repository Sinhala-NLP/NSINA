{
       "Source": "hirunews",
       "Timestamp": "Tuesday, 21 June 2016 - 19:10",
       "Headline": "යහපාලනය සොයන පුරවැසි සංවිධාන සහ සාධාරණ සමාජය උරණ වේ",
       "News Content": "‘‘ජනවාරි අටවනදා පැතූ යහපාලනය මේකද’’ යන මැයෙන් පුරවැසි බලය සංවිධානය විසින් අද සංවිධාන කර තිබූ සම්මන්ත්‍රණයකදී ගැටළුකාරී තත්ත්වයක් මතුවුණා.\nඒ, සාධාරණ සමාජයක් සඳහා වූ ජාතික ව්‍යාපාරයේ පිරිසක් සහ පුරවැසි බලය සංවිධානයේ නියෝජිතයින් පිරිසක් අතරයි.\nසම්මන්ත්‍රණය ආරම්භයේදී අපවත්වී වදාළ පූජ්‍ය මාදුළුවාවේ සෝභිත හිමියන් සිහි නොකළ බවට චෝදනා කරමින් සාධාරණ සමාජයක් සඳහා වූ ජාතික ව්‍යාපාරයේ කිහිපදෙනෙකු ප්‍රකෝපකාරී ලෙස හැසිරුනු අතර, එම අවස්ථාවේ පුරවැසිබලය සංවිධානයේ නියෝජිතයින් සහ සාධාරණ සමාජයක් සඳහා වූ ජාතික ව්‍යාපාරයේ සාමාජිකයින් අතර සංවාදයක් ඇතිවුණා.\nකෙසේ වෙතත් පසුව අපවත්වී වදාළ පූජ්‍ය මාදුළුවාවේ සෝභිත හිමියන් සිහිකිරීමෙන් අනතුරුව යළි සම්මන්ත්‍රණය ආරම්භ කර තිබුණා.",
       "URL": "https://www.hirunews.lk/136115/යහපාලනය-සොයන-පුරවැසි-සංවිධාන-සහ-සාධාරණ-සමාජය-උරණ-වේ",
       "Category": "Local News",
       "Parent URL": "https://www.hirunews.lk/local-news.php?pageID=4996"
}