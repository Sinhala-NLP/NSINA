{
       "Source": "hirunews",
       "Timestamp": "Tuesday, 31 October 2017 - 19:27",
       "Headline": "පියසිරිගේ කථාවට විමල්ගෙන් උත්තර",
       "News Content": "පාර්ලිමේන්තුවට බෝම්බ ප්‍රහාරයක් එල්ල කළ යුතු බවට සිදුකරන ලද ප්‍රකාශය සම්බන්ධයෙන් යළිත් ජාතික නිදහස් පෙරමුණේ නායක පාර්ලිමේන්තු මන්ත්‍රී විමල් වීරවංශ අදහස් පළ කළා.\nඒ, කොළඹ වානිජ මහාධිකරණයේ විභාග වන නඩුවකට අද පෙනී සිටීමෙන් අනතුරුව මාධ්‍යවේදීන් ප්‍රශ්නවලට පිළිතුරු ලබාදෙමින්.\nඑහිදී මන්ත්‍රීවරයා කියා සිටියේ රටට බලපාන අයුරින් නීති සම්පාදනය කිරීමට නව ව්‍යවස්ථාව හරහා නොහැකි වීම හේතුවෙන් පාර්ලිමේන්තුව ඵලක් නොමැති බවයි.\nජාතික නිදහස් පෙරමුණේ ජාතික සංවිධායක පියසිරි විජේනායක පසුගියදා සිදුකළ ප්‍රකාශය සම්බන්ධයෙන් අදහස් දක්වමින් මන්ත්‍රීවරයා කියා සිටියේ සුළං හමන විට දුර්වල නැටි තිබෙන ගෙඩි බිම වැටෙන බවයි.\nඑය ස්වභාව ධර්මයේ ස්වරූපය බවද ඔහු පෙන්වා දුන්නා.",
       "URL": "https://www.hirunews.lk/174929/පියසිරිගේ-කථාවට-විමල්ගෙන්-උත්තර",
       "Category": "Local News",
       "Parent URL": "https://www.hirunews.lk/local-news.php?pageID=4242"
}