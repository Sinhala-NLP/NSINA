{
       "Source": "hirunews",
       "Timestamp": "Wednesday, 16 August 2023 - 11:38",
       "Headline": "ගිනි අවිය  ක්‍රියාත්මකවී තුවාල ලැබූ සිවිල් ආරක්ෂක රෝහලට",
       "News Content": "සිවිල් ආරක්ෂක නිලධාරියෙකුගේ ගිනි අවිය ක්‍රියාත්මක වීමෙන්  තුවාල ලැබූ තවත් සිවිල් ආරක්ෂක නිලධාරියකු ප්‍රතිකාර සඳහා හලාවත මහ රෝහලට ඇතුළත් කර තිබෙනවා.\nලුණුවිල පොල් පර්යේෂණ ආයතනයට අයත් මාග්‍රට් වත්ත නැමැතිපොල් පර්යේෂණ මධ්‍යස්ථානයේ  ආරක්ෂක රාජකාරියේ නිරතව සිටි පුත්තලම සිවිල්  ආරක්ෂකබලකා නිලධාරියෙකුගේ ගිනි අවිය මෙසේ ක්‍රියාත්මක වී ඇති බව පොලීසිය පවසනවා.\nක්‍රියාත්මක වූ ගිනි අවිය  බෝර 12 වර්ගයේ පතුරන් තුවක්කුවක් බවද අනාවරණය වෙනවා.\nමෙම සම්බන්ධයෙන් ඉදිරි විමර්ශන  රස්නායකපුර පොලිසිය විසින් සිදුකරන බව සඳහන් වේ.",
       "URL": "https://www.hirunews.lk/344990/ගිනි-අවිය-ක්‍රියාත්මකවී-තුවාල-ලැබූ-සිවිල්-ආරක්ෂක-රෝහලට",
       "Category": "Local News",
       "Parent URL": "https://www.hirunews.lk/local-news.php?pageID=94"
}