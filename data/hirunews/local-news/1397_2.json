{
       "Source": "hirunews",
       "Timestamp": "Wednesday, 26 January 2022 - 13:14",
       "Headline": "විශාරද නීලා වික්‍රමසිංහගේ දේහය ශ්‍රී ලංකාවට ?",
       "News Content": "හදිසි රෝගී තත්ත්වයක් හේතුවෙන් 2022 ජනවාරි 17 වැනි දා අභාවප්‍රාප්ත වූ විශාරද නීලා වික්‍රමසිංහගේ දේහය අද (26) ශ්‍රී ලංකාවට රැගෙන ඒමට නියමිත ව තිබුණා.\nනමුත් විදේශ අමාත්‍යාංශය නිකුත් කළ නිවේදනයේ දැක්වෙන්නේ, ඇයගේ දේහය හෙට (27) රැගෙන ඒමට නියමිත ව ඇති බව යි.\nඒ අනුව හෙට, ඇයගේ දේහය ළඟ ම ඥාතින් විසින් බණ්ඩාරනායක ජාත්‍යන්තර ගුවන්තොටුපොළේ දී භාර ගැනීමට නියමිත බව යි වාර්තා වෙන්නේ.\nඉකුත් 17 වැනි දා අභාවප්‍රාප්ත වූ විශාරද නීලා වික්‍රමසිංහ ශ්‍රී ලාංකීය ගීත සාහිත්‍යයට කළ මෙහෙය අනුපමේය යි.",
       "URL": "https://www.hirunews.lk/295232/විශාරද-නීලා-වික්‍රමසිංහගේ-දේහය-ශ්‍රී-ලංකාවට",
       "Category": "Local News",
       "Parent URL": "https://www.hirunews.lk/local-news.php?pageID=1397"
}