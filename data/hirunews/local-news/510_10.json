{
       "Source": "hirunews",
       "Timestamp": "Monday, 27 February 2023 - 10:57",
       "Headline": "ශ්‍රී ලංකා ක්‍රිකට් කණ්ඩායම නවසීලන්තයට",
       "News Content": "ටෙස්ට්, එක්දින සහ පන්දු වාර විස්ස තරග සංචාරයක් සඳහා ශ්‍රී ලංකා ක්‍රිකට් කණ්ඩායම අද (27) අලුයම නවසීලන්තය බලා පිටත්ව ගියා.\nක්‍රීඩකයින් 17 දෙනෙකු සහ නිලධාරීන් 12 දෙනෙකුගෙන් සමන්විත 29 දෙනෙකුගෙන් යුත් කණ්ඩායමක් නවසීලන්තය බලා පිටත්ව ගිය බවයි ගුවන් තොටුපල හිරු වාර්තාකරු සඳහන් කළේ.\nටෙස්ට් තරග දෙකක්, එක්දින තරග තුනක් සහ පන්දු වාර විස්ස තරග 3 ක් සඳහා මොවුන් ක්‍රීඩා කරනු ඇති.\nඅද අලුයම ශ්‍රී ලංකාවෙන් පිටත්වූ ටෙස්ට් කණ්ඩායමේ නායකත්වය දිමුත් කරුණාරත්න විසින් හොබවන අතර, එක්දින සහ පන්දු වාර විස්ස තරග සඳහා නායක දසුන් ශානක ඇතුලු අනෙකුත් ක්‍රීඩකයින් පසුව නවසීලන්තය බලා පිටත්ව යාමට නියමිතයි.",
       "URL": "https://www.hirunews.lk/328454/ශ්‍රී-ලංකා-ක්‍රිකට්-කණ්ඩායම-නවසීලන්තයට",
       "Category": "Local News",
       "Parent URL": "https://www.hirunews.lk/local-news.php?pageID=510"
}