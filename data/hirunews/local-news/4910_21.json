{
       "Source": "hirunews",
       "Timestamp": "Tuesday, 23 August 2016 - 18:10",
       "Headline": "විශිෂ්ඨයන් ජනපති හමුවෙයි",
       "News Content": "2015 වසරේ සාමාන්‍ය පෙළ විභාගයෙන් විශිෂ්ඨ ලෙස සමත්ව දිවයිනේ මුල් ස්ථාන 10 අතරට පත්වූ සිසුන් 12 දෙනා අද ජනාධිපති මෛත්‍රිපාල සිරිසේන හමුවුණා.\nඒ, ජනාධිපති ලේකම් කාර්යාලයේදියි.\nඑහිදී සිසුන්ගේ දක්ෂතා අගයමින් මුදල් තිලිණ ප්‍රදානයක්ද සිදු කෙරුණු බවයි ජනාධිපති මාධ්‍ය අංශය සඳහන් කළේ.\nඔවුන්ගේ ඉදිරි අධ්‍යාපන කටයුතු සඳහා ලැප්ටොප් පරිගණකය බැගින්ද ලබාදී තිබෙනවා.\nමේ අතර වයස අවුරුදු 11 දී තොරතුරු තාක්ෂණය පිළිබඳව බී.සී.එස්. උපාධිය සම්පූර්ණ කළ සහ වයස අවුරුදු 9 දී වෙබ් අඩවියක් නිර්මාණය කරමින් මෙරට ලාබාලතම වෙබ් නිර්මාණවරිය බවට පත්වූ  දැරියද අද ජනාධිපති මෛත්‍රිපාල සිරිසේන හමුවුණා.",
       "URL": "https://www.hirunews.lk/141322/විශිෂ්ඨයන්-ජනපති-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=4910"
}