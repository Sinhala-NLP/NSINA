{
       "Source": "hirunews",
       "Timestamp": "Saturday, 06 May 2023 - 17:06",
       "Headline": "කැමිලා එක්සත් රාජධානියේ රැජින ලෙස කිරුළ පළදියි",
       "News Content": "රාජකීය රාජාභිෂේක උත්සවයේදී කැමිලා එක්සත් රාජධානියේ රැජින ලෙස කිරුළු පැළඳුවාය.\nඒ වෙස්මිනිස්ටර් ඇබේ දේවස්ථනයේදීයි.\nමේ සඳහා විදෙස් ආරාධිතයන් 2000ක් පමණ සහභාගී වී තිබෙන බවයි වාර්තා වන්නේ.\nරාජාභිෂේක උත්සවය පැවති වෙස්මිනිස්ටර් ඇබේ දේවස්ථානය වෙත චාල්ස් රජු සහ කැමිලා බිසව බකිංහැම් මාලිගයේ සිට පැමිණියේ විශේෂ රාජකීය පෙරහරකින්.\nරජු සහ රැජින එම රාජකීය පෙරහරේ පැමිණීමට යොදා ගෙන තිබුණේ දෙවන එලිසබෙත් රැජින විසින් භාවිත කළ රැජිනගේ දියමන්ති ජුබිලි අශ්ව කරත්තයයි.\nවෙස්මිනිස්ටර් ඇබේ දේවස්ථානය වෙත පැමිණෙන මග දෙපස රැස්වූ විශාල ජනකායක් චාල්ස් රජු සහ කැමිලා බිසවට සුබ පැතුම් එක් කළා.",
       "URL": "https://www.hirunews.lk/334416/කැමිලා-එක්සත්-රාජධානියේ-රැජින-ලෙස-කිරුළ-පළදියි",
       "Category": "Local News",
       "Parent URL": "https://www.hirunews.lk/local-news.php?pageID=365"
}