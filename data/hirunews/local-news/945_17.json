{
       "Source": "hirunews",
       "Timestamp": "Saturday, 13 August 2022 - 7:24",
       "Headline": "විදුලි බිල වැඩි කිරීමට නිදහස් වෙළෙඳ කලාප සහ පොදු සේවා සේවක සංගමයේ විරෝධය",
       "News Content": "සියයට 75කින් විදුලි ගාස්තු වැඩි කිරීමට එරෙහිව නිදහස් වෙළෙඳ කලාප සහ පොදු සේවා සේවක සංගමය සිය විරෝධය පළ කරනවා.\nඑහි සම ලේකම් ඇන්ටන් මාක්ස් හිරු ප්‍රවෘත්ති අංශය කළ විමසීමක දී කියා සිටියේ මෙම ක්‍රියාවලිය සම්බන්ධයෙන් විරෝධය පළ කරමින් මහජන උපයෝගිතා කොමිසමට ද ඊයේ (13) ලිපියක් යොමුකළ බවයි.\nකෙසේ වෙතත්, ඒ සම්බන්ධයෙන් තම සංගමයට පිලිතුරක් නොලැබුණහොත් ඉදිරියේ දී දීප ව්‍යාප්ත ක්‍රියාමාර්ග ගැනීමට සිදුවන බවයි නිදහස් වෙළෙඳ කලාප සහ පොදු සේවා සේවක සංගමයේ සම ලේකම් ඇන්ටන් මාක්ස් සඳහන් කළේ.",
       "URL": "https://www.hirunews.lk/312605/විදුලි-බිල-වැඩි-කිරීමට-නිදහස්-වෙළෙඳ-කලාප-සහ-පොදු-සේවා-සේවක-සංගමයේ-විරෝධය",
       "Category": "Local News",
       "Parent URL": "https://www.hirunews.lk/local-news.php?pageID=945"
}