{
       "Source": "hirunews",
       "Timestamp": "Friday, 23 December 2022 - 17:18",
       "Headline": "ආගමන, විගමන දෙපාර්තමේන්තුවෙන් දැනුම්දීමක්",
       "News Content": "ලබන 26 වනදා රජයේ විශේෂ නිවාඩු දිනයක් ලෙස ප්‍රකාශ කිරීම හේතුවෙන් විදෙස් ගමන්බලපත්‍ර අයදුම් කළ පිරිස් සඳහා වෙනත් දින ලබාදී තිබෙනවා.\nරජයේ ප්‍රවෘත්ති දෙපාර්තමේන්තුව සඳහන් කළේ ඒ සඳහා ලබන 27 සිට 30 දක්වා දින වෙන්කර ඇති බවයි.\nඒ අනුව 26 වනදා උදෑසන 08 ත් 10 ත් අතර වේලාවන් ලබාදී තිබූ පිරිස් සඳහා 27 වනදාත්, උදෑසන 10 ත් දහවල් 12 ත් අතර වේලාවන් ලබාදී තිබූ පිරිස් සඳහා 28 වනදාත් වෙන්කර තිබෙනවා.\nමීට අමතරව දහවල් 12 ත් පස්වරු 02 ත් අතර වේලාවන් ලබාදී තිබූ පුද්ගලයින්ට ලබන 29 වනදා සහ පස්වරු 02 න් පසුව වේලාව වෙන්කර දී තිබූ පිරිස් සඳහා ලබන 30 වන සිකුරාදා දිනය ලබා දීමටයි ආගමන හා විගමන දෙපාර්තමේන්තුව පියවර ගෙන ඇත්තේ.",
       "URL": "https://www.hirunews.lk/323401/ආගමන-විගමන-දෙපාර්තමේන්තුවෙන්-දැනුම්දීමක්",
       "Category": "Local News",
       "Parent URL": "https://www.hirunews.lk/local-news.php?pageID=647"
}