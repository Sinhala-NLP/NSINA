{
       "Source": "hirunews",
       "Timestamp": "Wednesday, 22 July 2020 - 10:41",
       "Headline": "ලොව කොරෝනා ආසාදිතයින් එක්කෝටි 50 ලක්ෂය ඉක්මවයි - ඇමරිකාවේ යළි දෛනික මරණවල ඉහළ යාමක්",
       "News Content": "ලොව පුරා කොරෝනා ආසාදිතයින් එක්කෝටි 50 ලක්ෂ 84,334ක් දක්වා ඉහළ ගොස් තිබෙනවා.\nමරණ සංඛ්‍යාව දැක්වෙන්නේ හයලක්ෂ 18,476ක් ලෙසයි.\nඇමරිකාවේ යළිත් දෛනික මරණ සංඛ්‍යාව ඉහළ යමින් ගත වූ පැය 24 තුළ එරට නව මරණ 1110ක් වාර්තා වී තිබෙනවා.\nඒ අනුව එරට සමස්ත මරණ සංඛ්‍යාව එක්ලක්ෂ 44,944ක් ලෙස දැක්වෙන අතර නව ආසාදිතයින් 66,898ක් සමඟ සමස්ත ආසාදිතයන් සංඛ්‍යාව 40 ලක්ෂ 28,327ක් ලෙස සටහන් වුණා.\nබ්‍රසීලයේ තවදුරටත් දෛනික මරණ සංඛ්‍යාව ඉහළම රට ලෙස වාර්තා අතරට එක්වෙමින් ගත වූ පැය 24 රේ මරණ 1346ක් සමඟ සමස්ත මරණ සංඛ්‍යාව 81,597ක් ලෙස සටහන් වනවා.\nඒ අනුව එරට සමස්ත ආසාදිතයින් සංඛ්‍යාව දැක්වෙන්නේ විසි එක්ලක්ෂ 66,532ක් ලෙසයි.\nඉන්දියාවේ කොවිඩ් මරණ 28,770ක් වාර්තා වන අතර, ආසාදිතයන් සංඛ්‍යාව දැක්වෙන්නේ එකොලොස් ලක්ෂ 94,085ක් ලෙසයි.",
       "URL": "https://www.hirunews.lk/246121/ලොව-කොරෝනා-ආසාදිතයින්-එක්කෝටි-50-ලක්ෂය-ඉක්මවයි-ඇමරිකාවේ-යළි-දෛනික-මරණවල-ඉහළ-යාමක්",
       "Category": "Local News",
       "Parent URL": "https://www.hirunews.lk/local-news.php?pageID=2568"
}