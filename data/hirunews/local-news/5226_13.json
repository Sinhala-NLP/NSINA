{
       "Source": "hirunews",
       "Timestamp": "Friday, 01 January 2016 - 14:04",
       "Headline": "ලිංගික රෝග නිසා කාන්තාවන් 10% ක් වඳ භාවයට",
       "News Content": "ලිංගිකව  සම්ප්‍රේෂණවන  රෝග හේතුවෙන් මෙරට කාන්තාවන්ගෙන් සියයට 10ක් වඳ භාවයට  භාවයට පත්ව ඇතැයි සෞඛ්‍ය අමාත්‍යංශය පවසනවා.\nඅමාත්‍යංශයේ ඒඩ්ස් මර්ධන ඒකකයේ අධ්‍යක්ෂ වෛද්‍ය සිසිර ලියනගේ  පවසන්නේ විවාහයට පෙර හෝ පසුව අනාරක්ෂිත ලිංගික හැසිරිම්  ඔස්සේ එම රෝග වැළදෙන බවයි.\nබොහෝ කාන්තාවන්ට විවිධ ලිංගික රෝග වැළදී ඇති අතර ඒ ඔස්සේ  ඩිම්බ කෝෂ වලට හානි සිදුවී වඳ  භාවයට පත්වන බවයි වෛද්‍යවරුන් පෙන්වා දෙන්නේ.\nගර්භණි සමයේදී ලිංගික එක්වීමේදී සැළකිලිමත් විය යුතු බව වෛද්‍යවරුන් ජනතාවට දැනුම් දෙනවා.\nමේ අතර ගතවු වසරේ එච්.අයි.වී වෛරසය වැළදුණු ගර්භණි මව්වරුන් 23 දෙනෙකු හදුනා ගෙන තිබෙනවා.  කළල ආරක්ෂා කර ගැනීම සදහා  ප්‍රතිකාරද සිදුකර ඇති බව ඒඩ්ස් මර්ධනය ඒකකය සදහන් කළා.\nපසුගිය වසරේදී -  පුද්ගලයින් එක් ලක්ෂ හැත්තෑපන් දහසක්   එච් අයි වී පරීක්ෂාවට ලක් කර තිබෙනවා.  අවුරුදු  15 -  25 ත් අතර තරුණ තරුණියන් 27 දෙනෙකුටච ඒඩිස් වැළදී  ඇති බවට එහි දී අවානවරණ  වී තිබේ.\nපසුගිය වසරේදී හදුනා ගෙන ඇති සමස්ථ ඒඩ්ස් රෝගීන් සංඛ්‍යාව 225 ක්.",
       "URL": "https://www.hirunews.lk/123203/ලිංගික-රෝග-නිසා-කාන්තාවන්-10-ක්-වඳ-භාවයට",
       "Category": "Local News",
       "Parent URL": "https://www.hirunews.lk/local-news.php?pageID=5226"
}