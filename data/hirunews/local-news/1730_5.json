{
       "Source": "hirunews",
       "Timestamp": "Thursday, 26 August 2021 - 10:37",
       "Headline": "ප්ලාස්ටික් අපද්‍රව්‍ය කළමණාකරණය සඳහා දස අවුරුදු ජාතික ක්‍රියාකාරි සැලැස්මක්",
       "News Content": "ප්ලාස්ටික් අපද්‍රව්‍ය කළමනාකරණය සඳහා 2021 වසරේ සිට 2030 වසර දක්වා දස අවුරුදු ජාතික ක්‍රියාකාරී සැලැස්මක් පරිසර අමාත්‍යාංශය හඳුන්වා දී තිබෙනවා.\nප්ලාස්ටික් අපද්‍රව්‍ය බැහැර කිරීම ශීඝ්‍රයෙන් ඉහළ යාම හේතුවෙන් මෙම සැලැස්ම හඳුන්වා දුන් බවයි එම අමාත්‍යාංශය නිවේදනයක් නිකුත් කරමින් සඳහන් කළේ.\nමෙම ජාතික ක්‍රියාකාරී සැලැස්ම අමාත්‍යාංශ ලේකම් විශේෂඥ වෛද්‍ය අනිල් ජාසිංහ විසින් අමාත්‍ය මහින්ද අමරවීර වෙත ඊයේ බාර දෙනු ලැබුවා.\nමේ වනවිට ප්ලාස්ටික් අපද්‍රව්‍ය බැහැර කිරීමේ දී පවතින අවිධිමත් බව සැළකිල්ලට ගෙන ඉදිරි දස වසර තුළ ප්ලාස්ටික් භාවිතය අවම කිරීම මෙමඟින් අපේක්ෂිතයි.\nපසුගිය මාර්තු 31 සිට සැෂේ පැකට් ඇතුළු ප්ලාස්ටික් හා පොලිතින් ආශ්‍රිත නිෂ්පාදන 05ක් තහනම් කිරීමට පරිසර අමාත්‍යාංශය පියවර ගත්තා.",
       "URL": "https://www.hirunews.lk/280638/ප්ලාස්ටික්-අපද්‍රව්‍ය-කළමණාකරණය-සඳහා-දස-අවුරුදු-ජාතික-ක්‍රියාකාරි-සැලැස්මක්",
       "Category": "Local News",
       "Parent URL": "https://www.hirunews.lk/local-news.php?pageID=1730"
}