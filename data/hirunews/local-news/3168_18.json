{
       "Source": "hirunews",
       "Timestamp": "Sunday, 01 September 2019 - 19:56",
       "Headline": "විපක්ෂ නායකවරයාගෙන් පොරොන්දුවක්",
       "News Content": "ඉදිරි ජනාධිපතිවරණයෙන් පසු ගොඩනගන ආණ්ඩුවෙන් දරු පරපුර සහ ගුරුවරුන් රැක ගැනීමට කටයුතු කරන බව විපක්ෂ නායක මහින්ද රාජපක්ෂ මහතා පවසනවා.\nඅද පෙරවරුවේ කොළඹදී පැවති පෙර පාසල් ගුරුවරුන්ගේ ජාතික හමුව අමතමින් විපක්ෂ නායකවරයා මේ බව සදහන් කළා.\nජාතික පෙර පාසල් ගුරු වෘත්තීය සමිතිය සංවිධානය කළ පෙර පාසල් ගුරු ජාතික හමුව අද පෙරවරුවේ කොළඹ ප්‍රදර්ශන හා සම්මේලන මධ්‍යස්ථානයේදී පැවැත්වුණා.\nඑම අවස්ථාවට විපක්ෂ නායක මහින්ද රාජපක්ෂ මහතා සමග පාර්ලිමේන්තු මන්ත්‍රීවරුන් ඇතුළු පිරිසක් සහ  ශ්‍රි ලංකා පොදුජන පෙරමුණේ ජනාධිපති අපේක්ෂක ගෝඨාභය රාජපක්ෂ මහතා ද එක්ව සිටියා.",
       "URL": "https://www.hirunews.lk/223405/විපක්ෂ-නායකවරයාගෙන්-පොරොන්දුවක්",
       "Category": "Local News",
       "Parent URL": "https://www.hirunews.lk/local-news.php?pageID=3168"
}