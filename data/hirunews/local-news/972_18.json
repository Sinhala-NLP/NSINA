{
       "Source": "hirunews",
       "Timestamp": "Tuesday, 02 August 2022 - 13:01",
       "Headline": "ජීවන්ත පීරිස් පියනමගෙන් ශ්‍රේෂ්ඨාධිකරණයට පෙත්සමක්",
       "News Content": "අරගලයේ ක්‍රියාකාරිකයෙකු වන ජීවන්ත පීරිස් පියතුමා විසින් ශ්‍රේෂ්ඨාධිකරණයට පෙත්සමක් ගොනු කර තිබෙනවා.\nඒ තමන් අත්අඩංගුවට ගැනීම වළක්වමින් නියෝගයක් නිකුත් කරන ලෙස ඉල්ලමින්.\nමේ අතර විරෝධතා ව්‍යාපාරයේ යෙදී සිටින ජීවන්ත පීරිස් පියතුමාට ඇතුළු පිරිසට එරෙහි මර්දනයට විරුද්ධව ශ්‍රී ලංකාවේ කතෝලික පූජකවරුන්, සහෝදරියන් සහ සහෝදරයන් 1640 විසින් ඊයේ (01) ප්‍රකාශයක් නිකුත් කරනු ලැබුවා.\nකතෝලික පූජකවරුන් විසින් අත්සන් කරන ලද එම ඒකාබද්ධ ප්‍රකාශයේ, ජීවන්ත පීරිස් පියතුමා ඇතුළු පිරිස අත්අඩංගුවට ගැනීමට දරණ උත්ත්සාහයන් සම්බන්ධ‍යෙන් ඔවුන්ගේ දැඩි කණස්සල්ල පළ කර තිබුණා.\n2022 වසරේ අප්‍රේල් 09 වැනි දා පමණ සිට තමන් ගෝඨාගෝගම විරෝධතාවට එක් වූ බවත් ඉන් අනතුරු ව හිටපු ජනාධිපති ගෝඨාභය රාජපක්ෂ ප්‍රමුඛ රජය විසින් පීඩාවට පත් කළ ජනතාවට යුක්තිය ඉටු කරදීම සඳහා එම විරෝධතාවයේ සක්‍රීය ව සහභාගි වූ බවත් ජීවන්ත පීරිස් පියතුමා පවසනවා.\nත්‍රිවිධ හමුදාව විසින් 'ගෝඨාගෝගම' විනාශ කිරීමෙන් පසු තමන්ට එරෙහි ව විදෙස් ගමන් තහනමක් ද ලබාගෙන ඇති බව හා ඒ පිළිබඳ ජූලි 25 සවස රූපවාහිනී ප්‍රවෘත්ති විකාශනයකින් තමා දැනගත් බවත් එතුමා අවධාරණය කරනවා.",
       "URL": "https://www.hirunews.lk/311651/ජීවන්ත-පීරිස්-පියනමගෙන්-ශ්‍රේෂ්ඨාධිකරණයට-පෙත්සමක්",
       "Category": "Local News",
       "Parent URL": "https://www.hirunews.lk/local-news.php?pageID=972"
}