{
       "Source": "hirunews",
       "Timestamp": "Tuesday, 06 July 2021 - 14:06",
       "Headline": "පෙට්‍රල් හිඟයක් ඇතිවිය හැකි බවට පළවන වාර්තා අසත්‍යයි",
       "News Content": "මෙරට තුළ නුදුරු දිනයකදී පෙට්‍රල් හිඟයක් ඇතිවන බවට ඇතැම් වෙබ් අඩවි පළ කර ඇති වාර්තා අසත්‍ය බව බලශක්ති අමාත්‍ය නීතීඥ උදය ගම්මන්පිල ප්‍රකාශ කළා.\nඔහු කියා සිටියේ දින 30 කට ප්‍රමාණවත් පෙට්‍රල් තොග රට සතුව පවතින බවයි. එමෙන්ම තවත් දින 13 කින් මෙටි්‍රක් ටොන් 35,000 ක පෙට්‍රල් සහිත නැවක් දිවයිනට පැමිණීමට නියමිත බවද අමාත්‍යවරයා සඳහන් කළා.\nඑබැවින් ශ්‍රී ලංකාවේ පෙට්‍රල් හිගයක් ඇතිවීමේ අවදානමක් ඇති බවට පතුරන කට කතා පදනම් විරහිත අතර ඒ සම්බන්ධයෙන් ජනතාව කලබල වීමට අවශ්‍ය නොවන බවයි බලශක්ති අමාත්‍යවරයා අවධාරණය කළේ.",
       "URL": "https://www.hirunews.lk/276234/පෙට්‍රල්-හිඟයක්-ඇතිවිය-හැකි-බවට-පළවන-වාර්තා-අසත්‍යයි",
       "Category": "Local News",
       "Parent URL": "https://www.hirunews.lk/local-news.php?pageID=1838"
}