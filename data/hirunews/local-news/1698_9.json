{
       "Source": "hirunews",
       "Timestamp": "Saturday, 11 September 2021 - 19:42",
       "Headline": "ඩුබායි, හෙට සිට ශ්‍රී ලංකාවටත් විවෘතයි",
       "News Content": "ශ්‍රී ලංකාව ඇතුලු රටවල් 15ක් සඳහා පනවා තිබූ සංචාර තහනම හෙට සිට ඉවත් කරන බව එක්සත් අරාබි එමීර් රාජ්‍යය නිවේදනය කළා.\nඒ සඳහා ලෝක සෞඛ්‍ය සංවිධානය අනුමත කල කොරෝනා එන්නත් මාත්‍රා 2ම ලබා තිබීම අනිවාර්යයි.\nඑක්සත් අරාබි එමීරයේ, එක් එමීරයක් වන ඩුබායිහිදී ලබන ඔක්තෝම්බර් පළමු වනදා සිට එක්ස්පෝ-2020 ජාත්‍යන්තර ප්‍රදර්ශනයට පැවැත්වීමට නියමිතයි.\nමේ අතර, පූර්ණ එන්නත්කරණය ලැබූ සංචාරකයන් සඳහා බැංකොක් නුවර ලබන ඔක්තෝම්බර් මාසයේ සිට විවෘත කිරීමට කටයුතු යොදා ඇති බව තායිලන්ත බලධාරීන් ප්‍රකාශ කළා.\nඒ කොරෝනා වෛරස් ගෝලිීය වසංගතයෙන් අඩපන වූ එරට සංචාරක කර්මාන්තය යළි ප්‍රකෘතිමත් කිරීමේ අරමුණින්. ගෝලීය වසංගතයට පෙර තායිලන්තයේ ජාතික ආදායමෙන් 5 න් 1 ක් හිමිවූයේ සංචාරක කර්මාන්තයෙන්.",
       "URL": "https://www.hirunews.lk/281965/ඩුබායි-හෙට-සිට-ශ්‍රී-ලංකාවටත්-විවෘතයි",
       "Category": "Local News",
       "Parent URL": "https://www.hirunews.lk/local-news.php?pageID=1698"
}