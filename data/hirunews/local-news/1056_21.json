{
       "Source": "hirunews",
       "Timestamp": "Thursday, 30 June 2022 - 14:49",
       "Headline": "මූල්‍ය අරමුදලේ නියෝජිතයින් දිවයිනෙන් නික්මෙයි (වීඩියෝ)",
       "News Content": "ශ්‍රී ලංකාවට විස්තීර්ණ අරමුදල් සම්පාදනය සඳහා ජාත්‍යන්තර මූල්‍ය අරමුදලේ විධායක මණ්ඩලයේ අනුමැතිය හිමිවීමට නම්, ණය ස්ථායිකරණය සම්බන්ධයෙන් මෙරට ණය හිමියන්ගේ සහතිකයක් අවශ්‍ය බව එහි නියෝජිත කණ්ඩායම ප්‍රකාශ කළා.\nදස දින සංචාරය නිම කරමින් මූල්‍ය අරමුදලේ නියෝජිත කණ්ඩායම දිවයිනෙන් නික්ම යාමට පෙර නිවේදනයක් නිකුත් කරමින් සඳහන් කළේ මෙරට බළධාරින් සමග සාර්ථක සහ ඵලදායි සාකච්ඡා පැවැත්වීමට හැකිවූ බවයි.\nශ්‍රී ලංකාවේ ආර්ථිකය ශක්තිමත් කිරීම සඳහා දීර්ඝ කාලීන බදු ප්‍රතිසංස්කරණ අවශ්‍ය බවත්, ඒවා උද්ධමනය ඉහළ නැංවීමේ ප්‍රතිසංස්කරණ නොවිය යුතු බව මූල්‍ය අරමුදලේ නියෝජිත කණ්ඩායම පෙන්වා දී තිබෙනවා.\nඑමගින් දිලිඳු සහ පීඩාවට පත්වූවන් ආරක්ෂා කර ගත හැකි බව ඔවුන්ගේ අදහසයි.",
       "URL": "https://www.hirunews.lk/308632/මූල්‍ය-අරමුදලේ-නියෝජිතයින්-දිවයිනෙන්-නික්මෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1056"
}