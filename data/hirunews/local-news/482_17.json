{
       "Source": "hirunews",
       "Timestamp": "Saturday, 11 March 2023 - 20:56",
       "Headline": "මද්දකට හසුව සිටි දිවියකු බේරා ගැනීමට ගිය වනජීවී වෛද්‍යවරයාට දිවියාගෙන් ප්‍රහාරයක්",
       "News Content": "තිස්සමහාරාම රන්මිණිතැන්න රොටවැව කැළෑබද ප්‍රදේශයක මද්දකට හසුව සිටි දිවියකු බේරා ගැනීමේ මෙහෙයුමක යෙදී සිටි වනජීවී වෛද්‍යවරයකු දිවියාගේ පහරදීමට ලක්ව තුවාල ලබා රෝහල් ගත කර තිබෙනවා.\nයාල වනෝධ්‍යානයට ආසන්නව දිවියකු මද්දකට හසුව සිටින බවට වන ජීවී නිළධාරීන්ට ලැබී තිබූ තොරතුරකට අනුව ඌව පළාත් බාර වනජීවී වෛද්‍ය ඩබ්ලිවු. ඒ. ධර්මකීර්ති ප්‍රමුඛ කන්ඩායමක් අද පෙරවරුවේදී රොටවැව ප්‍රදේශයට පැමිණ දිවියා බේරා ගැනීම සදහා මෙහෙයුම ක්‍රියාත්මක කරද්දී එකවරම මද්ද කඩාගත් දිවියා වනජීවී වෛද්‍ය මාලක අබේවර්ධනගේ ඇඟට පැන ඔහුගේ දකුණු අත වැලමිට ප්‍රදේශයෙන් සපා කා තිබෙනවා.\nවනජීවී නිළධාරීන් ගේ කෑ ගැසීමත් සමඟ දිවියා කැළයට පැන ගොස් තිබෙනවා.\nදිවියාගේ පහර දීමෙන් තුවාල ලැබූ වනජීවී වෛද්‍යවරයා වහාම වලස්මුල්ල මූලික රෝහලට ඇතුළත් කොට තිබෙනවා.\nඑහිදී වනජීවී වෛද්‍ය වරයා සැත්කමකටද ලක් කොට තිබෙනවා.",
       "URL": "https://www.hirunews.lk/329673/මද්දකට-හසුව-සිටි-දිවියකු-බේරා-ගැනීමට-ගිය-වනජීවී-වෛද්‍යවරයාට-දිවියාගෙන්-ප්‍රහාරයක්",
       "Category": "Local News",
       "Parent URL": "https://www.hirunews.lk/local-news.php?pageID=482"
}