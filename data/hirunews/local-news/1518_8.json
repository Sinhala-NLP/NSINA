{
       "Source": "hirunews",
       "Timestamp": "Saturday, 04 December 2021 - 13:11",
       "Headline": "ඔමික්‍රොන් ගැන ලෝක සෞඛ්‍ය සංවිධානයෙන් තවත් අනාවරණයක්",
       "News Content": "සීග්‍ර ව්‍යාප්තියක් සහිත ඔමික්‍රොන් කොරෝනා ප්‍රභේදය ලොව ප්‍රචලිත කොරෝනා ප්‍රභේදය බවට පත්විය හැකි බව ලෝක සෞඛ්‍ය සංවිධානය ප්‍රකාශ කළා.\nපසුගිය 26 වනදා දකුණු අප්‍රිකාවෙන් ප්‍රථමවරට ඔමික්‍රොන් විකෘති ප්‍රභේදය සහිත ආසාදිතයෙකු හඳුනා ගැනුනු අතර, මේ වනවිට එය රටවල් 40 ක ව්‍යාප්තවී තිබෙනවා.\nමේ අතර, ඔමික්‍රොන් කොවිඩ් ප්‍රභේදය සම්බන්ධයෙන් කලබලයට පත්වීම නොව කළ යුත්තේ ඊට මුහුණදීමට සූදානම් වීම බව ලෝක සෞඛ්‍ය සංවිධානය පවසනවා.\nකෙසේ නමුත් ඒ සඳහා නව එන්නතක් අවශ්‍ය නොවන බවයි, එමඟින් අවධාරණය කළේ.\nමේ අතර, පසුගිය සති දෙක තුළ ශ්‍රී ලංකාවට පැමිණි කොරෝනා ආසාදිත පුද්ගලයන් 94 දෙනෙකුගේ ජාන පරීක්ෂණ ප්‍රතිඵල ශ්‍රී ජයවර්ධනපුර විශ්වවිද්‍යාලයේ ආසාත්මිකතා, ප්‍රතිශක්ති විද්‍යා හා සෛල ජෛව විද්‍යා ආයතනය මගින් ප්‍රකාශයට පත්කරනු ලැබුවා.\nඑහි අධ්‍යක්ෂ ආචාර්ය චන්දිම ජීවන්දර ප්‍රකාශ කළේ ඔමික්‍රොන් ආසාදිත නයිජීරියානුවා හැර ඉන් 93 දෙනෙකුම ඩෙල්ටා කොරෝනා ප්‍රභේදයේ ආසාදිතයන් බවයි.\nඒ අතුරෙන් ශ්‍රී ලංකාවට ආවේනික ඒ. වයි. 28 සහ ඒ. අයි. 104 උප ප්‍රභේද ආසාදනය වූවන් කොළඹ, ගම්පහ, නුවරඑළිය, වවුනියාව, වැලිගම ආදී ප්‍රදේශ රැසකින් සොයාගෙන තිබෙනවා.",
       "URL": "https://www.hirunews.lk/289998/ඔමික්‍රොන්-ගැන-ලෝක-සෞඛ්‍ය-සංවිධානයෙන්-තවත්-අනාවරණයක්",
       "Category": "Local News",
       "Parent URL": "https://www.hirunews.lk/local-news.php?pageID=1518"
}