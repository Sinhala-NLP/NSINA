{
       "Source": "hirunews",
       "Timestamp": "Wednesday, 29 June 2022 - 13:18",
       "Headline": "වෝන් - මුරලි කුසලාන පළමු තරගයේ පළමු දිනය ඇරඹෙයි",
       "News Content": "ශ්‍රී ලංකාව සහ ඕස්ටේ්‍රලියාව අතර තරග දෙකකින් යුත් මුරලි - වෝන් ටෙස්ට් ක්‍රිකට් තරගාවලියේ පළමු තරගය ගාල්ල ජාත්‍යන්තර ක්‍රිකට් ක්‍රීඩාංගනයේ දී අද ආරම්භ වුණා.\nකාසියේ වාසිය දිනා ගත් ශ්‍රී ලංකා නායක දිමුත් කරුණාරත්න පළමුව පන්දුවට පහරදීමට තීරණය කළ අතර, ඒ අනුව දිවා ආහාරය සඳහා තරගය නතර කරන විට ශ්‍රී ලංකා කණ්ඩායම පළමු ඉනිම වෙනුවෙන් කඩුලු 2ක් දැවී ලබා සිටි ලකුණු සංඛ්‍යාව 68ක්.\nදඟ පන්දු යවන ක්‍රීඩක ජෙෆ්රි වැන්ඩසේ අද ටෙස්ට් වරම් දිනා ගත් අතර, ඔහු මෙරට ටෙස්ට් වරම් දිනා ගත් 158 වැනි ක්‍රීඩකයා ලෙසට යි වාර්තා පොත් අතරට එක්වුණේ.\nඅද තරගය ආරම්භයට පෙර සුනාමි ව්‍යසනයේ දී විපතට පත් වූවන්ට සහ ගාල්ල ජාත්‍යන්තර ක්‍රිකට් ක්‍රීඩාංගනය සංවර්ධනය කිරීම වෙනුවෙන් උපකාර කළ අභාවප්‍රාප්ත ඔස්ට්‍රේලියානු හිටපු සුපිරි දඟ පන්දු යවන ක්‍රීඩක ෂේන් වෝන් අනුස්මරණය කිරීම ද සිදු කෙරුණා.\nඊට 1996 එක්දින ලෝක ශූරතාව ශ්‍රී ලංකාවට දිනා දුන් කණ්ඩායමේ නායක අර්ජුන රණතුංග, අරවින්ද ද සිල්වා, රොමේෂ් කළුවිතාරණ, උපුල් චන්දන මෙන්ම ශ්‍රී ලංකා ක්‍රිකට් සභාපති මොහාන් ද සිල්වා සහ ඕස්ටේ්‍රලියානු ක්‍රිකට් ආයතනයේ ප්‍රධාන විධායක නිලධාරි නික් හොක්ලි ද එක්ව සිටියා.",
       "URL": "https://www.hirunews.lk/308495/වෝන්-මුරලි-කුසලාන-පළමු-තරගයේ-පළමු-දිනය-ඇරඹෙයි",
       "Category": "Local News",
       "Parent URL": "https://www.hirunews.lk/local-news.php?pageID=1060"
}