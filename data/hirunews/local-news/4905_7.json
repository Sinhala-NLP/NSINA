{
       "Source": "hirunews",
       "Timestamp": "Sunday, 28 August 2016 - 6:33",
       "Headline": "උඩරට මාර්ගය ගිලා බැසීමේ අවධානමක",
       "News Content": "මාවනැල්ල - අලගල්ල රක්ෂිතයේ තේ වගාවකට අනවසරෙයෙන් එළිපෙහෙලි කිරීම නිසා එම ප්‍රදේශය නායයාමේ අවධානමකට ලක්ව තිබෙනවා.\nමෙහි බලපෑම උඩරට දුම්රිය මාර්ගයේ ඉහළ කෝට්ටේ ප්‍රදේශයටද එල්ල වී අවසන්.\nඋඩරට දුම්රිය මාර්ගයට ඉහළින් පිහිටි මාවනැල්ල - අලගල්ල රක්ෂිතය අනවසරයෙන් එළිපෙහෙලි කිරීම නිසා උඩරට දුම්රිය මාර්ගයේ ඉහළකෝට්ටේ ප්‍රදේශය ගිලා බැසීමේ තර්ජනයකට මුහුණදී තිබෙනවා.\nමේ හේතුවෙන් දුම්රිය දෙපාර්තමේන්තුව අදාළ ප්‍රදේශය නිරන්තරයෙන් නිරීක්ෂණය කිරීමට කම්කරුවෙකු යොදවා ඇත්තේ දුම්රියේ ආරක්ෂාව වෙනුවෙන්.",
       "URL": "https://www.hirunews.lk/141623/උඩරට-මාර්ගය-ගිලා-බැසීමේ-අවධානමක",
       "Category": "Local News",
       "Parent URL": "https://www.hirunews.lk/local-news.php?pageID=4905"
}