{
       "Source": "hirunews",
       "Timestamp": "Sunday, 28 October 2018 - 10:51",
       "Headline": "වෛද්‍යවරියකගේ බැංකු කාඩ්පතක් සොරකම් කර මුදල් ගත් කාන්තාවක් සොයා විමර්ශණ",
       "News Content": "හම්බන්තොට මහ රෝහලේ වෛද්‍යවරියකගේ බෑගයේ තිබු ඒ ටී එම් කාඩ්පතක් සොරා ගෙන මුදල් ලබාගත් කාන්තාවක් සොයා ගැනීමට පොලිසිය මහජන සහය පතනවා.\nසැකකාර කාන්තාව සී සී ටී වී දර්ශන මගින් හඳුනාගෙන පොලිසිය විමර්ශණ ආරම්භ කර ඇති බවයි අප වාර්තාකරු සඳහන් කළේ.\nපසුගිය 15 වනදා සවස 5 ට පමණ හම්බන්තොට රෝහලේ වෛද්‍යවරුන්ගේ රාජකාරී මේ සය මත තිබු වෛද්‍යවරියකගේ බෑගයක් සොරාගෙන එහි තිබු රන් මුදුවක්, රුපියල් තුන් දහසක මුදලක් මෙන්ම බැංකු කාඩ්පත සොරකම් කර තිබුනා.\nසැකකාරිය එම කාඩ්පත ගෙන ගොස් බැංකුවකින් මුදල් ලබාගන්නා ආකාරය කැමරාවල සටහන් වී තිබෙනවා.\nමුදල් ලබා ගැනීමෙන් පසුව වෛද්‍යවරියට අයත් හැඳුනුම්පත සහ බෑගය නැවත රෝහලේ භාහිර රෝගී අංශයේ දමාගොස් තිබු බව සඳහන්.\nවෛද්‍යවරිය මේ පිළිබඳ හම්බන්තොට පොලිසියේ පැමිණිල්ලක් සිදුකර ඇති අතර සැකකාරිය සම්බන්ධයෙන් තොරතුරුක් දන්නේ නම් පොලිසියට දැනුම්දෙන ලෙසටයි පොලිසිය ඉල්ලා සිටින්නේ.",
       "URL": "https://www.hirunews.lk/203093/වෛද්‍යවරියකගේ-බැංකු-කාඩ්පතක්-සොරකම්-කර-මුදල්-ගත්-කාන්තාවක්-සොයා-විමර්ශණ",
       "Category": "Local News",
       "Parent URL": "https://www.hirunews.lk/local-news.php?pageID=3678"
}