{
       "Source": "hirunews",
       "Timestamp": "Tuesday, 07 June 2022 - 7:25",
       "Headline": "බිලියන 695ක පරිපූරකයක් අද පාර්ලිමේන්තුවට",
       "News Content": "අත්‍යාවශ්‍ය රාජ්‍ය සේවා බාධාවකින් තොරව පවත්වාගෙන යාමට අවශ්‍ය අරමුදල් සපයා ගැනීම සඳහා අග්‍රාමාත්‍යවරයා අද දිනයේ රුපියල් බිලියන 695ක පරිපූරක ඇස්තමේන්තුවක් පාර්ලිමේන්තුවට ඉදිරිපත් කිරීමට නියමිතයි.\nඊට අදාළ විවාදය හෙට පැවැත්වීමට නියමිත බවයි පාර්ලිමේන්තුවේ සන්නිවේදන දෙපාර්තමේන්තුව සඳහන් කළේ.\nඑමෙන්ම, රටේ වර්තමාන ආර්ථික තත්වය පිළිබඳව අග්‍රාමාත්‍ය රනිල් වික්‍රමසිංහ අද පාර්ලිමේන්තුවේ දී විශේෂ ප්‍රකාශයක් සිදු කිරීමට නියමිතයි.\nඉන් අනතුරුව ඒ පිළිබඳව සභාව කල් තැබීමේ විවාදයක් අද සහ හෙට පැවැත්වෙනවා.\nඑසේම, ආනයන හා අපනයන පාලන පනත යටතේ පනවන ලද ගැසට් පත්‍රයේ සඳහන් රෙගුලාසි සහ ණය සීමාව රුපියල් ටි්‍රලියනයකින් ඉහළ නැංවීම සඳහා දේශීය භාණ්ඩාගාර බිල්පත් ආඥා පනත යටතේ වන යෝජනාව ද අද පාර්ලිමේන්තුවේදී විවාදයකින් තොරව අනුමත කර ගැනීමට ද නියමිතයි.",
       "URL": "https://www.hirunews.lk/306422/බිලියන-695ක-පරිපූරකයක්-අද-පාර්ලිමේන්තුවට",
       "Category": "Local News",
       "Parent URL": "https://www.hirunews.lk/local-news.php?pageID=1114"
}