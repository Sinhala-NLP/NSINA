{
       "Source": "hirunews",
       "Timestamp": "Friday, 20 September 2019 - 19:18",
       "Headline": "එජාපෙ තවත් සාකච්ඡාවක් අද රාත්‍රියේ",
       "News Content": "ජනාධිපතිවරණ අපේක්ෂකයා තෝරා ගැනීමට අදාළ එක්සත් ජාතික පක්ෂයේ තවත් සාකච්ඡාවක් මේ වනවිට අරලියගහ මන්දිරයේදි පැවැත්වෙනවා.\nඒ  එක්සත් ජාතික පෙරමුණේ නායකයින් සහ එක්සත් ජාතික පක්ෂ නායක අග්‍රාමාත්‍ය රනිල් වික්‍රමසිංහ අතරයි.\nමෙම සාකච්ඡාව ඊයේ පස්වරුවේ පැවැත්වීමට සැලසුම් කර තිබුණත් එක්සත් ජාතික පෙරමුණේ නායකයින් කිහිපදෙනෙකුම ඊට සහභාගි නොවීම හේතුවෙන් එය අදට කල් දැමුණා.\nඑසේම, කතානායක කරූ ජයසූරිය විසින් ජනාධිපති අපේක්ෂකත්වය ලබාදෙන ලෙස ලිඛිත ඉල්ලීමක් සිදුකර ඇති බවට අද දින ප්‍රධාන ජාතික පුවත්පතක ඇති පුවත නිවැරදි නොවන බව කතානායක කාර්යාලය නිවේදනය කළා.\nමේ අතර, අමාත්‍ය සජිත් ප්‍රේමදාසට ජනාධිපති අපේක්ෂකත්වය ලබාදෙන ලෙස බල කරමින් සමස්ත ලංකා ත්‍රෛනිකායික සඟ පෙරමුණ අද කොළඹදී පාගමනක නිරත වුණා.\nවිහාර මහාදේවි උද්‍යානය අසලින් ඇරඹි එම පාගමන අවසන් වුණේ කොළඹ නිදහස් චතුරස්‍රය අසලින්.",
       "URL": "https://www.hirunews.lk/224666/එජාපෙ-තවත්-සාකච්ඡාවක්-අද-රාත්‍රියේ",
       "Category": "Local News",
       "Parent URL": "https://www.hirunews.lk/local-news.php?pageID=3137"
}