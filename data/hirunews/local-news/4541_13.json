{
       "Source": "hirunews",
       "Timestamp": "Saturday, 29 April 2017 - 14:03",
       "Headline": "මුලන්නටුව වැවේදී  කිඹුලෙකුට ගොදුරක් වූ දැරියගේ සිරුර හමුවේ",
       "News Content": "ගල්නෑව, මුලන්නටුව වැවේ දිය නාමින් සිටියදී  කිඹුලෙකු ඩැහැගෙන ගිය 12 හැවිරිදි  දැරියගේ සිරුර අද හමුවී තිබෙනවා.\nඒ ප්‍රදේශවාසීන් සහ නාවික හමුදාව එක්ව අල්ලාගත් කිඹුලාගේ උදරයෙන්.\nමව සහ පියා මෙම දැරිය හඳුනාගෙන ඇති බව අප වාර්තාකරු සඳහන් කළා.\nවැඩිදුර පරීක්ෂණ සඳහා සිරුරු කොටස් අනුරාධපුර අධිකරණ වෛද්‍ය නිලධාරීවරයාට සහ රස පරීක්ෂකවරයා වෙත යොමුකර ඇතැයි සඳහන්.\nමෙසේ කිඹුලකුගේ ගොදුරක් බවට පත්ව අතුරුදන්ව සිටියේ ගල්නෑව, ලෝලුගස්වැව පදිංචි එස්.එම් ගිම්හානී අනුෂිකා නම් දැරියයි.\nපසුගියදා (27) රාත්‍රී 7.00 ට පමණ සිය දෙමාපියන් හා අසල්වාසී කුඩා දරුවන් පිරිසක් සමගින් ගල්නෑව මුලන්නටුව වැවේ දිය නෑමට ගිය අවස්ථාවේදී දැරිය අතුරුදන්ව තිබුනේ.\nඇගේ 13 වැනි උපන් දිනය මැයි මස 02 වැනි දිනට යෙදී ඇතැයිද පවුලේ ඥාතීන් පවසනවා.\nඅතුරුදන් දැරියගේ මළ සිරුර සොයා නාවික හමුදාව, පොලිස් ජීවිතාරක්ෂක ඒකක , සිවිල් ආරක්ෂක නිළධාරීන් හා ප්‍රදේශවාසීන් එක්ව මුලන්නෑව වැවෙහි සෝදිසි කිරීම්වල නියැලුනා.",
       "URL": "https://www.hirunews.lk/160258/මුලන්නටුව-වැවේදී-කිඹුලෙකුට-ගොදුරක්-වූ-දැරියගේ-සිරුර-හමුවේ",
       "Category": "Local News",
       "Parent URL": "https://www.hirunews.lk/local-news.php?pageID=4541"
}