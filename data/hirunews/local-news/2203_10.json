{
       "Source": "hirunews",
       "Timestamp": "Tuesday, 19 January 2021 - 7:05",
       "Headline": "චීන සිනොවැක් එන්නත මෙරටට ලබාගැනීමේ සාකච්ඡා සාර්ථකයි - චීනයේ ශ්‍රී ලංකා තානාපති ආචාර්ය පාලිත කොහොන",
       "News Content": "කොරෝනා වෛරසයට එරෙහිව චීනයේ නිපදවූ සිනොවැක් එන්නත මෙරටට ලබාදීම සඳහා චීන සමාගම් කැමැත්ත පළ කර තිබෙනවා.\nඅදාළ එන්නත් ඉල්ලා ජනාධිපති ගෝඨාභය රාජපක්ෂ විසින් චීන ජනාධිපති ෂී ජින්පින් වෙත යොමුකළ ලිපිය එරට බලධාරීන්ට භාරදීමට කටයුතු කළ බවයි චීනයේ ශ්‍රී ලංකා තානාපති ආචාර්ය පාලිත කොහොන කියා සිටියේ.\nඒ අනුව අදාළ එන්නත නිෂ්පාදනය කරන සහ බෙදාහැරීම සිදුකරන සමාගම් ඇතුලු සියලු පාර්ශව සමඟ මේ වනවිටත් සාකච්ඡා සිදුකර ඇති අතර, එම සාකච්ඡා ඉතා සාර්ථක මට්ටමක පවතින බවද ඔහු කියා සිටියා.\nකොරෝනා වෛරසයට එරෙහිව චීනය නිපදවූ සිනොවැක් එන්නත සියයට 78 ක සාර්ථකත්වයක් පෙන්නුම් කරන බව මීට පෙර වාර්තාවුණා.\nමේ අතර ඉන්දුනීසියානු ජනාධිපති ජෝකෝ විඩෝඩෝ ඊයේ මෙම එන්නත ලබාගාන්නා ආකාරය විදෙස් මාධ්‍ය වාර්තා කර තිබුණා.\nඑමෙන්ම තුර්කි ජනාධිපති රිසෙප් තායි අර්ඩවාන් ද ප්‍රකාශ කළේ තමන්ද එම එන්නත ලබාගත් බවයි.",
       "URL": "https://www.hirunews.lk/260078/චීන-සිනොවැක්-එන්නත-මෙරටට-ලබාගැනීමේ-සාකච්ඡා-සාර්ථකයි-චීනයේ-ශ්‍රී-ලංකා-තානාපති-ආචාර්ය-පාලිත-කොහොන",
       "Category": "Local News",
       "Parent URL": "https://www.hirunews.lk/local-news.php?pageID=2203"
}