{
       "Source": "hirunews",
       "Timestamp": "Friday, 02 June 2017 - 18:00",
       "Headline": "පාහියන්ගල ලෙන සම්බන්ධයෙන් ඇමති වාර්තාවක් කැදවයි",
       "News Content": "බුලත්සිංහල, පාහියන්ගල ලෙන ඇතුලත් පුරාවිද්‍යා භූමිය නායයෑමේ අවදානමට ලක්ව තිබීම සම්බන්ධයෙන් වාර්තාවක් කැදවා ඇති බව අධ්‍යාපන අමාත්‍ය අකිල විරාජ් කාරියවසම් පවසනවා.\nපාහියන්ගල ලෙන මෙරට පිහිටි විශාලම ගල්ලෙන වන අතර, වසර 58,000කට පෙර නූතන මානවයා මෙහි ජීවත්වී ඇති බවට සිදුකළ කැණීම්වලින් අනාවරණ වී තිබෙනවා.\nපසුගිය දිනවල පැවැති අයහපත් කාලගුණ තත්ත්වයෙන් පසු මෙම ගල් ලෙන ද නාය යාමේ තර්ජනයට මුහුණ දී ඇති බව ජාතික ගොඩනැගිලි පර්යේෂණ සංවිධානය ප්‍රකාශ කළා.\nඒ අනුව ඒ සම්බන්ධයෙන් වහා අවදානය යොමු කරන ලෙස තමන් අදාළ නිලධාරින්ට දැනුම් දුන් බවයි අධ්‍යාපන අමාත්‍ය අකිල විරාජ් කාරියවසම් කියා සිටියේ.",
       "URL": "https://www.hirunews.lk/162696/පාහියන්ගල-ලෙන-සම්බන්ධයෙන්-ඇමති-වාර්තාවක්-කැදවයි",
       "Category": "Local News",
       "Parent URL": "https://www.hirunews.lk/local-news.php?pageID=4487"
}