{
       "Source": "hirunews",
       "Timestamp": "Friday, 19 August 2022 - 7:11",
       "Headline": "ජපානයෙන් මෙරටට ජපන් යෙන් මිලියන 500ක වෛද්‍ය උපකරණ",
       "News Content": "මෙරට ණය ප්‍රතිව්‍යුහගතකරණය සම්බන්ධයෙන් ඉන්දියාව සහ චීනය සමඟ සාකච්ඡා කිරීමට මැදිහත්වන ලෙස ජපානයට ඇරයුම් කරන බව ජනාධිපති රනිල් වික්‍රමසිංහ රොයිටර් පුවත් සේවය සමඟ සිදු කළ සාකච්ඡාවක දී ප්‍රකාශ කර තිබෙනවා.\nජනාධිපතිවරයා වැඩිදුරටත් සඳහන් කර ඇත්තේ, ජපාන අග්‍රාමාත්‍යවරයා සමඟ මේ පිළිබඳ සාකච්ඡා පැවැත්වීම සඳහා ලබන මාසයේ ජපානයේ ටෝකියෝ නුවර සංචාරයක නිරත වීමට සැලසුම් කර ඇති බව යි.\nමේ අතර, ශ්‍රී ලංකා රජයේ ඉල්ලීමකට අනුව ජපන් යෙන් මිලියන 500ක වෛද්‍ය උපකරණ හා ආධාර ලබාදීමට ජපාන රජය එකඟතාව පළ කර තිබෙනවා.\nඑම ප්‍රදානයට අදාළ සටහන් හුවමාරුව සිදු වුණේ, මුදල් අමාත්‍යාංශයේ ලේකම් කේ.එම්. මහින්ද සිරිවර්ධන සහ මෙරට ජපාන තානාපති මිසුකොෂි හිදෙයකි අතර යි.",
       "URL": "https://www.hirunews.lk/313138/ජපානයෙන්-මෙරටට-ජපන්-යෙන්-මිලියන-500ක-වෛද්‍ය-උපකරණ",
       "Category": "Local News",
       "Parent URL": "https://www.hirunews.lk/local-news.php?pageID=930"
}