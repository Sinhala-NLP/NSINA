{
       "Source": "hirunews",
       "Timestamp": "Sunday, 20 August 2017 - 10:17",
       "Headline": "සූදු පිටියක් වටලා කාන්තාවන් 6 ක් අත්අඩංගුවට (ඡායාරූප)",
       "News Content": "කාන්තාවන් පිරිසක් පවත්වාගෙන ගිය සුදු පිටියක් වටලා කාන්තාවන් 6 දෙනෙකු පොලිස් අත්අඩංගුවට ගෙන තිබෙනවා.\nඅම්බලන්තොට රුහුණු රිදියගම ප්‍රදේශයේ නිවසකයි මෙම සුදු පිටිය පවත්වාගෙන ගොස් ඇත්තේ.\nපොලිසියට ලැබුනු තොරතුරකට අනුව කළ වැටලීමේදී අත්අඩංගුවට පත්වු කාන්තාවන් අතර ගැබිණියක් සහ කුඩා දරුවෙකු ද අතැතිව සුදු ක්‍රීඩාවේ නිරතවු කාන්තාවක් ද වනවා.\nඔවුන් සියලුදෙනා රුහුණු රිදියගම ප්‍රදේශයේම පදිංචිකරුවන් වන අතර සියලු සැකකාරියන් වයස අවුරුදු 30 සහ ඊට අඩු වයස්වල පසුවන්නන්.\nමෙම කාන්තාවන්ගේ සැමියන් විවිධ වෘත්තීන්වල නිරතවන්නන් වන අතර ඔවුන් රැකියා සඳහා පිටත්ව ගිය පසු මෙම පිරිස සුදු ක්‍රීඩාවේ නිරතවී ඇති බවයි හෙළිවී ඇත්තේ.\nඔවුන් හම්බන්තොට මහේස්ත්‍රාත් අධිකරණයට ඉදිරිපත් කිරීමට  නියමිතයි.\nඡායාරූප - අම්බලන්තොට අජිත් පුෂ්පකුමාර",
       "URL": "https://www.hirunews.lk/168890/සූදු-පිටියක්-වටලා-කාන්තාවන්-6-ක්-අත්අඩංගුවට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4362"
}