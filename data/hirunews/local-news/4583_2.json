{
       "Source": "hirunews",
       "Timestamp": "Sunday, 02 April 2017 - 8:08",
       "Headline": "මත්ද්‍රව්‍ය කිලෝග්‍රෑම් 13.5 ක් සමග ඉන්දීය ජාතිකයන් හයක් අත්අඩංගුවට",
       "News Content": "හෙරොයින් බවට සැක කෙරෙන මත්ද්‍රව්‍ය තොගයක් සමග ඉන්දීය ජාතිකයන් හයදෙනෙකු උතුරු මුහුදේදී නාවික හමුදාව අත්අඩංගුවට ගෙන තිබෙනවා.\nනාවික හමුදා මාධ්‍ය ප්‍රකාශක  ලූතිනන් කමාන්ඩර් චමින්ද වළාකුළුගේ හිරු ප්‍රවෘත්ති අංශයට කියා සිටියේ ඔවුන් පැමිණි යාත්‍රාව සහ මත්ද්‍රව්‍ය කිලෝග්‍රෑම් 13.5 ක් සමග මෙම පිරිස අත්අඩංගුවට ගත් බවයි.\nඉදිරි විමර්ශන කටයුතු සඳහා අදාළ මත්ද්‍රව්‍ය තොගය සහ සැකකරුවන් පොලිස් මත්ද්‍රව්‍ය නාශක කාර්යාංශයට භාරදුන් බවයි ඔහු වැඩිදුරටත් කියා සිටියේ.",
       "URL": "https://www.hirunews.lk/158299/මත්ද්‍රව්‍ය-කිලෝග්‍රෑම්-13-5-ක්-සමග-ඉන්දීය-ජාතිකයන්-හයක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4583"
}