{
       "Source": "hirunews",
       "Timestamp": "Thursday, 02 June 2016 - 12:38",
       "Headline": "PB  ජයසුන්දර ජනපති කොමිසමෙන් වෙනත් දිනයක් ඉල්ලයි",
       "News Content": "හිටපු භාණ්ඩාගාර ලේකම් ආචාර්ය P B  ජයසුන්දර අද දිනයේ බරපතල වංචා සොයන ජනාධිපති කොමිසම හමුවේ පෙනී සිටීමට නියමිතව තිබුණත් ඔහු ඒ සඳහා වෙනත් දිනයක් ඉල්ලා තිබෙනවා.\nඑහි ප්‍රකාශකයෙකු සඳහන් කළේ ඒ අනුව හිටපු භාණ්ඩාගාර ලේකම්වරයාට මේ මස 10 වනදා කොමිසම හමුවේ පෙනී සිටින ලෙසට දැනුම්දී ඇති බවයි.\nහිටපු අමාත්‍ය බැසිල් රාජපක්ෂගේ අභ්‍යන්තර ගුවන් ගමන් සඳහා මග නැගුමේ රුපියල් දහතුන් කෝටියක මුදලක් ලබාදීමට අනුමැතිය පළ කිරීමේ සිද්ධියක් සම්බන්ධයෙන් ප්‍රකාශයක් ලබාදීමටයි මොහුට ජනාධීපති කොමිසම හමුවේ පෙනී සිටින ලෙස දැනුම්දී ඇත්තේ.\nහිටපු අමාත්‍ය බැසිල් රාජපක්ෂගේ අභ්‍යන්තර ගුවන් ගමන් සම්බන්ධයෙන් ජනාධිපති පරීක්ෂණ කොමිසම මේ වනවිටත් විමර්ශනයක් ආරම්භ කර තිබෙනවා.\nඑහිදී අදාළ ගුවන් ගමන් සම්බන්ධයෙන් මුදල් ලබාදුන් අවස්ථා පිළිබඳ විවිධ තොරතුරු වාර්තාවී ඇතිි අතර, ඉන් එක් අවස්ථාවක් ලෙස මග නැගුම ව්‍යාපෘතියෙන් මුදල් ලබාදීම පිළිබඳ චෝදනා එල්ලවනවා.",
       "URL": "https://www.hirunews.lk/134604/pb-ජයසුන්දර-ජනපති-කොමිසමෙන්-වෙනත්-දිනයක්-ඉල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=5022"
}