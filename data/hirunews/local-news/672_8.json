{
       "Source": "hirunews",
       "Timestamp": "Monday, 12 December 2022 - 12:12",
       "Headline": "පුලස්තිපුර නිධන් හෑරූ සිව්දෙනෙකු අත්අඩංගුවට",
       "News Content": "විශේෂ කාර්‍ය බලකාය අරලගංවිල කඳවුරේ නිලධාරින්ට ලද බුද්ධි තොරතුරකට අනුව ඊයේ (11) සිදු කළ වැටලීමක දී පුලස්තිපුර ප්‍රදේශයේ නීතිවිරෝධී ව නිධන් සොයා කැණීම් කළ පුද්ගලයින් සිව්දෙනෙකු අත් අඩංගුවට ගෙන තිබෙනවා.\nමෙම වැටලීම සිදු කර ඇත්තේ තල්පත - පුලස්තිපුර ප්‍රදේශයේදියි.\nසැකකරුවන් අත් අඩංගුවට ගන්නා අවස්ථාවේ දී ඔවුන් කැණීම් සඳහා යොදාගත් උදුළු 03ක්, මීටර් 26 දිග රබර් හෝස් 01ක්, ප්ලාස්ටික් තාච්චි ඇතුළු උපකරණ තොගයක් ද සොයා ගැනුණා.\nසැකකරුවන් වයස අවුරුදු 26,43,53 සහ 73 යන වයස්වල පසුවන අම්බලන්තොට, තන්තිරිමුල්ල හා පුලස්තිපුර යන ප්‍රදේශවල පදිංචිකරුවන්.\nසිද්ධිය සම්බන්ධයෙන් අරලංගවිල පොලිසිය වැඩිදුර විමර්ශන ක්‍රියාත්මකයි.",
       "URL": "https://www.hirunews.lk/322493/පුලස්තිපුර-නිධන්-හෑරූ-සිව්දෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=672"
}