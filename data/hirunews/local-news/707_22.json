{
       "Source": "hirunews",
       "Timestamp": "Saturday, 26 November 2022 - 9:17",
       "Headline": "විදෙස් ප්‍රේෂණවල ඉහළ යාමක්",
       "News Content": "පසුගිය වසරේ ඔක්තෝම්බර් මාසයට සාපේක්ෂව මේ වසරේ ඔක්තෝම්බර් මාසය තුළ ලැබුණු විදේශ සේවා නියුක්තිකයන්ගේ ප්‍රේෂණ ලැබීම ඉහළ ගොස් තිබෙනවා.\nශ්‍රී ලංකා මහ බැංකු වාර්තාවලට අනුව පසුගිය වසරේ ඔක්තෝම්බර් මාසය තුළ ඇමරිකානු ඩොලර් මිලියන 314.4 ක් ලැබී තිබුණු අතර, මේ වසරේ ඔක්තෝම්බර් මාසය තුළ එය සටහන් වුණේ ඇමරිකානු ඩොලර් මිලියන 355.4ක් ලෙසටයි.\nමේ අතර මේ වසරේ ජනවාරි මාසයේ සිට සැප්තැම්බර් මාසය දක්වා අපනයන ආදායම ඩොලර් මිලියන 9991.1 ක්.\nඑමෙන්ම එම කාලසීමාව තුළ ආනයන වියදම ඇමරිකානු ඩොලර් 14,085.2 ක් ලෙසයි මහ බැංකු වාර්තාවේ දැක්වන්නේ.",
       "URL": "https://www.hirunews.lk/321309/විදෙස්-ප්‍රේෂණවල-ඉහළ-යාමක්",
       "Category": "Local News",
       "Parent URL": "https://www.hirunews.lk/local-news.php?pageID=707"
}