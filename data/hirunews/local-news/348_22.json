{
       "Source": "hirunews",
       "Timestamp": "Friday, 12 May 2023 - 19:43",
       "Headline": "අනුරාධපුර ශික්ෂණ රෝහලේ පිළිකා රෝගීන්ට ගැටලුවක් (වීඩියෝ)",
       "News Content": "අනුරාධපුර ශික්ෂණ රෝහලේ පිළිකා රෝගී වාට්ටුවේ ඉඩකඩ ප්‍රමාණවත් නොවීම නිසා එම රෝහලේ ප්‍රතිකාර ලබන රෝගීන් දැඩි අපහසුතාවයට පත්ව තිබෙනවා.\nවාට්ටුව තුල තිබෙන ඇදන් ප්‍රමාණවත් නොවීම සහ ඖෂධ හිඟය හේතුවෙන් එය තවත් උග්‍ර වී ඇති බව සඳහන්.\nඑසේම, පිලිකා රෝගීන් ප්‍රමාණය දිනෙන් දින වර්ධනය වීමත් සමග රෝහලට පැමිණෙන රෝගීන්ගෙන් සංඛ්‍යාව ද ඉහළ ගොස් තිබෙනවා.\nමේ අතර, කතරගම ප්‍රාදේශීය ලේකම් කාර්යාලයේ මැදිහත්වීමෙන් නොමිලේ සංවිධාන කර තිබූ වකුගඩු වෛද්‍ය සායනයකට ප්‍රදේශයේ ප්‍රධාන සෞඛ්‍ය වෛද්‍යවරයා එරෙහි වීමත් සමග අද එම සායනය එහි පවත්වා තිබුණේ නැහැ.\nකෙසේ වෙතත් කතරගම සෞඛ්‍ය වෛද්‍ය නිලධාරි කාර්යාලයෙන් කළ විමසීමක දී ඔවුන් කියා සිටියේ සෞඛ්‍ය නිලධාරින්ගෙන් අවසර ලබා නොගැනීම හේතුවෙන් මෙම වැඩසටහන පැවැත්වීමට අවසර නොදුන් බවයි.",
       "URL": "https://www.hirunews.lk/335003/අනුරාධපුර-ශික්ෂණ-රෝහලේ-පිළිකා-රෝගීන්ට-ගැටලුවක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=348"
}