{
       "Source": "hirunews",
       "Timestamp": "Tuesday, 03 November 2020 - 22:18",
       "Headline": "දික්වැල්ල වෙරළේ දිය නෑමට ගිය දෙදෙනෙක් මුහුදට බිලි",
       "News Content": "දික්වැල්ල, පොල්ගහමුල්ල, ධර්මා වෙරළේ දිය නෑමට ගිය පුද්ගලයින් දෙදෙනෙකු අද (03) සවස දියේ ගිලී අතුරුදහන්ව තිබෙනවා.\nඅප වාර්තාකරු සදහන් කළේ මෙලෙස අතුරුදන්වූ පුද්ගලයින් දෙදෙනාගෙන් එක් අයෙකුගේ සිරුර මේ වනවිට සොයාගෙන ඇති බවයි.\nමෙලෙස සොයාගෙන ඇත්තේ දික්වැල්ල, පොල්ගහමුල්ල ප්‍රදේශයේ පදිංචිව සිටි 29 හැවිරිදි අයෙකුගේ සිරුර බවයි වාර්තා වන්නේ.\nඅතුරුදන් පුද්ගලයා අඹගස්කොරටුව, පොල්ගහමුල්ල පදිංචි 25 හැවිරිදි අයෙක් වන අතර ඔහුගේ සිරුර සොයා නාවික හමුදා කිමිදුම්කරුවන් සහ දික්වැල්ල පොලිසියේ නිලධාරින් එක්ව මෙහෙයුමක් ක්‍රියාත්මක කර තිබෙනවා.\nමොවුන් පවුලේ අය සමඟ අද (03) සවස මුහුදේ දිය නෑමට පැමිණ ඇති අතර එසේ දිය නාමින් සිටියදී මෙම දෙදෙනා රළ පහරකට හසුව ගසාගෙන ගොස් ඇති බවයි අනාවරණය වී ඇත්තේ.",
       "URL": "https://www.hirunews.lk/253952/දික්වැල්ල-වෙරළේ-දිය-නෑමට-ගිය-දෙදෙනෙක්-මුහුදට-බිලි",
       "Category": "Local News",
       "Parent URL": "https://www.hirunews.lk/local-news.php?pageID=2353"
}