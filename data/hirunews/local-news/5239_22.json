{
       "Source": "hirunews",
       "Timestamp": "Monday, 21 December 2015 - 23:52",
       "Headline": "දින වෙනස් කරන සහල් ටොන් 200ක් අල්ලයි",
       "News Content": "වැඩි මිල සටහන් කළ වෙනත් සන්නාමයකින් යුත් මළුවලට අසුරමින් තිබූ සහල් ටොන් 200ක් පමණ ඔරුගොඩවත්තේ පෞද්ගලික සහල් ගබඩාවකින් අද (21) සොයා ගැනුණා. ඒවායේ කල් ඉකුත් වූ දිනය ද මාස 10කින් දිගු කර සටහන් කරමින් තිබූ බවයි වාර්තා වන්නේ. පාරිභෝගික අධිකාරියේ විශේෂ විමර්ශන ඒකකය මගින් සිදුකළ වැටලීමකදි මෙම සහල් තොගය සොයා ගත් අතර ගබඩාවේ භාරකරු ඇතුළු 3 දෙනෙකු අත්අඩංගුවට ගෙන තිබෙනවා. අලූතින් අසුරන මළුවල බෙදා හරින්නාගේ විස්තර ඇතුළත් නොවීම ද ඔවුන්ට එරෙහිව එල්ල වන තවත් චෝදනාවක්. මෙම සහල් තොගය ආනයනය කර ඇත්තේ ඉන්දියාවෙන්.",
       "URL": "https://www.hirunews.lk/122547/දින-වෙනස්-කරන-සහල්-ටොන්-200ක්-අල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=5239"
}