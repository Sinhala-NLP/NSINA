{
       "Source": "hirunews",
       "Timestamp": "Tuesday, 22 January 2019 - 12:48",
       "Headline": "කිරලාගල පුරාවිද්‍යා ස්ථානයේ නටබුන් මත ඡායාරූප ගත් පිරිස ගැන පොලීසියට පැමිණිලි",
       "News Content": "පිදුරංගල පර්වතය මත සිට අඩ නිරුවත් ඡායාරූප ගෙන සමාජ මාධ්‍යයට මුදාහැරීමේ සිද්ධියෙන් පසු යළිත් එවැනිම පුරාවිද්‍යා වටිනාකමින් යුත් නටබුන් මත පිරිසක් ඡායාරූප ගැනීමේ සිද්ධියක් පිළිබදව මේ වන විට සමාජ මාධ්‍ය ඔස්සේ සංසරණය වෙමින් පවතිනවා.\nබෞද්ධ තොරතුරු කේන්ද්‍රය සඳහන් කළේ අනුරාධපුර, හොරොව්පතාන කිරලාගල පුරා විද්‍යා වටිනාකමින් යුත් දාගැබක නටබුන් මත මෙලෙස පිරිසක් ඡායාරූප ගෙන ඇති බවයි.\nමීට පෙර මෙවැනිම සිද්ධියක් ලෙස පිදුරංගල පර්වතයේ සිට ඡායාරූප ගැනීමේ සිද්ධිය වාර්තා වූ අතර ඊට තරුණයින් 3 දෙනෙකු අත්අඩංගුවට ගෙන පසුව අධිකරණයට ඉදිරිපත් කොට මුදා හැරීමටයි කටයුතු කරනු ලැබුවේ.\nකෙසේ වෙතත්, තවත් එවැනිම ක්‍රියාවක් ලෙස අනුරාධපුර, හොරොව්පතාන පුරාවිද්‍යා ස්ථානයේ නටබුන් මත ඡායාරූප ගැනීමේ සිද්ධිය නම් කළ හැකි බැවින් ඒ පිළිබදව බෞද්ධ තොරතුරු කේන්ද්‍රය අද පොලිස්පතිවරයාට පැමිණිල්ලක් ද ගොනු කර තිබෙනවා.",
       "URL": "https://www.hirunews.lk/208773/කිරලාගල-පුරාවිද්‍යා-ස්ථානයේ-නටබුන්-මත-ඡායාරූප-ගත්-පිරිස-ගැන-පොලීසියට-පැමිණිලි",
       "Category": "Local News",
       "Parent URL": "https://www.hirunews.lk/local-news.php?pageID=3541"
}