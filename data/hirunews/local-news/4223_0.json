{
       "Source": "hirunews",
       "Timestamp": "Sunday, 12 November 2017 - 14:52",
       "Headline": "තල්මසෙකුට සමාන යෝධ තිත්මඩු මාළුවා (ඡායාරූප)",
       "News Content": "මන්නාරම පේසාලේ ප්‍රදේශයේ ධීවරයින් පිරිසකගේ දැළට යෝධ තිත්මඩු වර්ගයේ මත්ස්‍යයෙකු හසුවී තිබෙනවා.\nදැළ ගොඩට ගන්නා විටත් මියගොස් සිටි මෙම සත්වයා කිලෝග්‍රෑම් 500කට වඩා බරකින් යුක්ත වන බවයි ධීවරයින් පැවසුවේ.\nඑම ධීවරයින් පිරිස විසින් මත්ස්‍යයා මහජනතාවට දැකගැනීම සඳහා ට්‍රැක්ටරයක පටවාගෙන වීදි සංචාරයේ ගොස් ඇති බවයි වාර්තා වන්නේ.\nපසුගිය සතියේ මන්නාරම තාවුල්පාඩු ප්‍රදේශයේදීද මෙවැනිම විශාලත්වයෙන් යුතු මත්ස්‍යයෙකු ධීවරයින්ගේ දැළකට හසුවී තිබුණා.\nධීවරයින් පවසන්නේ මෙම මතස්‍යයන් දැළට හසුවී ඉතාම ස්වල්ප වේලාවකින් මියයන බවයි.\nදැළ්වල ඇති විෂ සහිත තත්වය මෙයට හේතුව විය හැකි බවද ඔවුන් පවසනවා.\nඡායාරූප - වවුනියාව දිනසේන රතුගමගේ / වවුනියාව රොමේෂ් මධුසංක",
       "URL": "https://www.hirunews.lk/175841/තල්මසෙකුට-සමාන-යෝධ-තිත්මඩු-මාළුවා-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4223"
}