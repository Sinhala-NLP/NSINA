{
       "Source": "hirunews",
       "Timestamp": "Friday, 13 January 2023 - 23:56",
       "Headline": "පාපන්දු නිලවරණය කට උඩ තබාගෙන මතුවන හුටපට (වීඩියෝ)",
       "News Content": "ශ්‍රී ලංකා පාපන්දු සම්මේලනය නිලවරණය හෙට උදෑසන 10ට කොළඹ ක්‍රීඩා අමාත්‍යංශ ඩන්කන් වයිට් ශ්‍රවණාගාරයේදී පැවැත්වීමට නියමිතයි.\nපාපන්දු නිලවරණයට පැය කිහිපයක් ඉතිරිව තිබියදී සභාපති ධුරය සඳහා නාමයෝජනා භාරදී තිබුණු ශ්‍රී ලංකා පාපන්දු සම්මේලනය හිටපු සභාපති ජස්වර් උමාර්ගේ නාමයෝජනාව නීති විරෝධී බවට සඳහන් කරමින් නිර්දේශයක් ලබා දෙන්නට පාපන්දු අභියාචානා කමිටුව විසින් කටයුතු කළා.\nඒ රාජ්‍ය සේවා පාපන්දු සම්මේලනයේ M .H .M .අෆ්ලා විසින් ගොනු කළ අභියාචනයක් සලකා බැලීමෙන් අනතුරුයි.\nඒ අනුව අදාළ තීරණය ක්‍රියාත්මක කරන ලෙස ක්‍රීඩා අධ්‍යක්ෂ ජනරාල්වරයා විසින් ශ්‍රී ලංකා පාපන්දු නිලවරණ කමිටුව වෙත දැනුම් දී තිබෙනවා.\nකෙසේ වෙතත් මේ සම්බන්ධයෙන් අවසන් තීරණය හෙට උදෑසන ගන්නා බව ශ්‍රී ලංකා පාපන්දු නිලවරණ කමිටුවේ සභාපති විශ්‍රාමික මහාධිකරණය විනිසුරු U .L .A .\nමජිඩ් මහතා HIRU SPORTS කළ විමසීමකදී සඳහන් කර සිටියා.\nමේ අතර අදාළ තීරණය සම්බන්ධයෙන් තමන්ට මෙතෙක් කිසිදු දැනුම් දීමක් ක්‍රීඩා අමාත්‍යංශය විසින් සිදු කර නොමැති බව ජස්වර් උමාර් පවසනවා.\nඒ අතරවාරයේදී මෙම ගැටලුව සම්බන්ධයෙන් දැනුවත් කිරීම සඳහා ශ්‍රී ලංකා පාපන්දු සම්මේලනයේ හිටපු සභාපතිවරයකු වූ අනුර ද සිල්වාගේ ප්‍රධානත්වයෙන් කොළඹ දී ප්‍රවෘත්ති සාකච්ඡාවක් කැඳවා තිබුණා.",
       "URL": "https://www.hirunews.lk/324980/පාපන්දු-නිලවරණය-කට-උඩ-තබාගෙන-මතුවන-හුටපට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=604"
}