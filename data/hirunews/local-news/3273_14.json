{
       "Source": "hirunews",
       "Timestamp": "Sunday, 30 June 2019 - 21:01",
       "Headline": "Update - කුරුඳුගහහැතැප්මදී වෙඩි ප්‍රහාරයට ලක්වූ පුද්ගලයා ජීවිතක්ෂයට",
       "News Content": "ඇල්පිටිය - කුරුඳුගහහැතැප්ම - අනුරුද්ධගම ප්‍රදේශයේ නිවසක් ඉදිරිපිට සිදුවූ වෙඩි තැබීමකින් තුවාල ලබා රෝහල් ගතකළ පුද්ගලයා මියගොස් තිබෙනවා.\nමෙලෙස මියගොස් ඇත්තේ 42 හැවිරිදි අනුරුද්ධගම ප්‍රදේශයේ පදිංචි කමල් ප්‍රභාත් කුමාර නැමති ප්‍රදේශයේ පස් ව්‍යාපාරිකයෙක්.\nඅද (30) රාත්‍රි 8.10 ට පමණ සිදුවූ වෙඩි තැබීමෙන් තුවාල ලැබූ මෙම පුද්ගලයා ඇල්පිටිය රෝහලට ඇතුළත් කිරීමෙන් පසුවයි මියගොස් ඇත්තේ.\nUpdate :- Sunday, June 30, 2019, 9.06PM\n-----------------------------------------------------\nකුරුඳුගහහැතැප්ම ප්‍රදේශයේදී පුද්ගලයෙකුට වෙඩි\nකුරුඳුගහහැතැප්ම, අනුරුද්ධගම ප්‍රදේශයේ නිවසක සිටි පුද්ගලයෙකුට වෙඩි ප්‍රහාරයක් එල්ලවී තිබෙනවා.\nවෙඩි ප්‍රහාරයෙන් තුවාල ලැබූ පුද්ගලයා රෝහල් ගතකර ඇති බවයි පොලිසිය පවසන්නේ.",
       "URL": "https://www.hirunews.lk/219410/update-කුරුඳුගහහැතැප්මදී-වෙඩි-ප්‍රහාරයට-ලක්වූ-පුද්ගලයා-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=3273"
}