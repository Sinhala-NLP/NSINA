{
       "Source": "hirunews",
       "Timestamp": "Friday, 07 April 2023 - 15:23",
       "Headline": "නීතිවිරෝධීව මෙරටට ඇතුලුවීමට උත්සාහ කළ ඉරාක ජාතික පිය පුතු  දෙපළක් අත්අඩංගුවට",
       "News Content": "ව්‍යාජ ගුවන් බලපත්‍රයක් උපයෝගි කර ගනිමින් ඩුබායි සිට පැමිණ මෙරටට ඇතුලු වීමට උත්සාහ කළ 18 හැවිරිදි ඉරාක ජාතික තරුණයෙකු සහ ඔහුගේ පියා කටුනායක ගුවන්තොටුපල රේගුව මගින් අත්අඩංගුවට ගෙන තිබෙනවා.\nපසුව ඔවුන් නැවත ඩුබායි රාජ්‍ය බලා පිටුවහල් කර ඇති බව සඳහන්.\nමෙම පිය පුතු දෙදෙනා ගුවන්තොටුපල බලධාරීන් විසින් පරික්ෂාවට ලක් කර ඇත්තේ පිටත්වීමේ පර්යන්තයේ දියි.\nඑහිදී රේගු බලධාරීන් වෙත ඉදිරිපත් කර ඇත්තේ ඩොමිනිකානු ජනරජයට අයත් ගුවන් බලපත්‍ර දෙකක් වන අතර ඒවා ව්‍යාජ ලෙස සකස් කර ඇති බවට කළ පරීක්ෂණවලදී හෙළිවී තිබෙනවා.",
       "URL": "https://www.hirunews.lk/331946/නීතිවිරෝධීව-මෙරටට-ඇතුලුවීමට-උත්සාහ-කළ-ඉරාක-ජාතික-පිය-පුතු-දෙපළක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=428"
}