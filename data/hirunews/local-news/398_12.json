{
       "Source": "hirunews",
       "Timestamp": "Saturday, 22 April 2023 - 13:29",
       "Headline": "යාපනයේ පස් පුද්ගල ඝාතනයක් (වීඩියෝ)",
       "News Content": "යාපනය - ඩෙල්ෆ්ට් දූපතේ මාවිලා වරාය අසළදී කාන්තාවන් තුන්දෙනෙකු ඇතුලු පස්දෙනකු තියුණු ආයුධවලින් පහරදී ඝාතනය කර තිබෙනවා.\nඅද(22) අලුයම මෙම ඝාතනය සිදුවී ඇති අතර, සිද්ධියට හේතුව මෙතෙක් අනාවරණ වී නැහැ.\nනාඳුනන පුද්ගලයින් පිරිසක් විසින් මෙම ඝාතනය සිදුකර ඇති බවයි වාර්තාවන්නේ.\nඝාතනයට ලක්වූ පස්දෙනාගෙන් දෙදෙනෙකු විදේශගතව සිට මෙරටට පැමිණි අය බව පොලිසිය කියා සිටියා.\nඅනෙක් තුන්දෙනාගෙන් එක් අයෙකු ව්‍යාපාරිකයෙකු බව සඳහන්.\nසිද්ධියෙන් තවත් කාන්තාවක් බරපතල තුවාල ලබා යාපනය මහ රෝහලට ඇතුළත් කර ඇති අතර, ඇයද විදේශ ගතව සිට මෙරටට පැමිණ තිබූ බවයි පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරී නිහාල් තල්දූව සඳහන් කළේ.",
       "URL": "https://www.hirunews.lk/333148/යාපනයේ-පස්-පුද්ගල-ඝාතනයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=398"
}