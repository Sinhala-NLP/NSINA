{
       "Source": "hirunews",
       "Timestamp": "Tuesday, 07 March 2023 - 17:06",
       "Headline": "රුසියානු සංචාරකයෙක් අලුත්ගම දී මුහුදට බිලි වෙයි (ඡායාරූප)",
       "News Content": "රුසියාවේ සිට මෙරට සංචාරයට පැමිණි අයෙක් අලුත්ගම මොරගල්ල ප්‍රදේශයට ආසන්න මුහුදේ දියනෑමට ගොස් සිටිය දී දියේ ගිලී මියගොස් තිබෙනවා.\nමෙලෙස මියගොස් ඇත්තේ 38 හැවිරිදි රුසියන් ජාතික සර්ජි ඉතිමොව් නම් අයෙකු බවයි අලූත්ගම පොලිසිය පැවසුවේ.\nමියගිය විදෙස් ජාතිකයා සිය පෙම්වතිය සමඟ ඉකුත් 2 වැනි දින ශ්‍රී ලංකාවට පැමිණ අලුත්ගම ප්‍රදේශයේ හෝටලයක නවාතැන් ගෙන තිබෙනවා.\nමේ වන විට එම මරණකරුගේ ගේ මෘත ශරීරය බේරුවල රෝහලේ තැන්පත් කර තිබේන අතර බේරුවලහදිසි මරණ පරීක්ෂක රෙජිනෝල්ඩ් හෙට්ටිආරච්චි විසින් එහි මූලික මරණ පරීක්ෂණ කටයුතු සිදු කළා.",
       "URL": "https://www.hirunews.lk/329254/රුසියානු-සංචාරකයෙක්-අලුත්ගම-දී-මුහුදට-බිලි-වෙයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=491"
}