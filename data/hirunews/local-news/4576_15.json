{
       "Source": "hirunews",
       "Timestamp": "Thursday, 06 April 2017 - 7:19",
       "Headline": "ජවිපෙ සහ පෙරටුගාමීන් අප්‍රේල් විරුවන් සමරයි",
       "News Content": "1971 අරගලයේදී දිවි පිඳූවන් ගමන් කළ මාර්ගයේ යායුතුව ඇතැයි ජනතා විමුක්ති පෙරමුණේ නායක පාර්ලිමේන්තු මන්ත්‍රී අනුර කුමාර දිසානායක පවසනවා.\nඔහු මේ බව කියා සිටියේ 46 වැනි අප්‍රේල් විරු සමරුවට සමඟාමීව මොණරාගල ඊයේ පැවති රැස්වීමක් අමතමින්.\n1971 අරගලයේදී දිවිදුන් සිය සාමාජිකයින් සිහි කරමින් මොණරාගල, මාතලේ, සහ ගාල්ල යන ප්‍රදේශවල ජනතා විමුක්ති පෙරමුණ ඊයේ විරු සැමරුම් සංවිධාන කර තිබුණා.\nමේ අතර පෙරටුගාමී සමාජවාදී පක්ෂයද අවිස්සාවේල්ල, කුරුණෑගල සහ තංගල්ල ප්‍රදේශවලදී ඊයේ අප්‍රේල් විරු සැමරුම් පවත්වනු ලැබුවා.\nඅවිස්සාවේල්ල නගර ශාලාවේ පැවති විරු සැමරුම සඳහා එම පක්ෂයේ මධ්‍යම කාරක සභිකයින් වන කුමාර් ගුණරත්නම්, පුබුදු ජයගොඩ, දුමින්ද නාගමුව ඇතුලූ පිරිසක් එක්ව සිටියා.",
       "URL": "https://www.hirunews.lk/158600/ජවිපෙ-සහ-පෙරටුගාමීන්-අප්‍රේල්-විරුවන්-සමරයි",
       "Category": "Local News",
       "Parent URL": "https://www.hirunews.lk/local-news.php?pageID=4576"
}