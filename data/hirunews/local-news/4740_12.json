{
       "Source": "hirunews",
       "Timestamp": "Saturday, 24 December 2016 - 8:51",
       "Headline": "සුපිරි ඇමතිවරයාට මුක්තිය ලබාදීමට රජය සූදානම් වනවා",
       "News Content": "සංවර්ධන විශේෂ විධිවිධාන පනත් කෙටුම්පතින් ඇතිකිරීමට යන සුපිරි ඇමතිවරයාට මුක්තිය ලබාදීමට රජය සූදානම්වන බව පාර්ලිමේන්තු මන්ත්‍රී විමල් වීරවංශ මහතා පවසනවා.\nඔහු මේ බව පැවසුවේ කඩුවෙල ප්‍රදේශයේ පැවති ජන හමුවකදී.\nපාර්ලිමේන්තු මන්ත්‍රී විමල් වීරවංශ මහතා\n- අවුරුදු 2 ට රුපියල් 20 කින් රුපියල අවප්‍රමාණය වෙලා තිබෙනවා.අවුරුදු 2ට රුපියල් 20 නම් මේක දිගට ගියොත් කොහොම රුපියල බහීද කියලා\nතමුන්නාන්සෙලාට හිතාගන්න පුළුවන්. මහ බැංකුවේ මහ දවල් මහ සුද්දයක් කළා. ප්‍රකෝටි ගානක මහ වංචාවක් කළා.අතේ මාට්ටු. තමුන්නාසෙලාට පේනවා මේ කිව්වේ එකක් කරන්නේ එකක්.කොහොමද දැන් රයිස් මිල. රයිස් ප්‍රයිස් එක අහනකොට මොකද හිතෙන්නේ. හාල් මාෆියාව හොඳට වැඩ.\nඅස්වනු ගොඩගසා තිබුණ වී ආණ්ඩුව ගත්තා. ගත්තු ඒවා කුණු කොල්ලෙට දුන්නා දැන් කියනවා හාල් නෑ ගේන්න ඕනෙලු ඉන්දියාවෙන් හාල්. දැන් ජනාධිපතිටත් වඩා බලතල තියෙන ඇමති කෙනෙක් හදන්න යනවා. ඒ ඇමතිට පුළුවන් මේ රටේ ඕන දේපලක් පවරාගන්න.රටවැසියට බෑ නඩු\nයන්න. ඇමතිට තියෙනවා මුක්තිය.ජනාධිපතිගේ මුක්තිය හොඳ නෑ කිය කිය ආපු කට්ටිය දැන් තව ඇමති කෙනෙකුටත් හදනවා මුක්තිය. ඕකද යුක්තිය.\nසංවර්ධන විශේෂ විධි විධාන පනත යටතේ හැදෙන ආයතනයේ නිලධාරීන් වරදක් කළා කියලා පහළ උසාවියෙන් ඔප්පු වුණොත් වන්දිය ගෙවන්න ඕන\nආණ්ඩුවෙන්. කොහොමද වැඩේ. දැන් ශ්‍රී ලංකා නිදහස් පක්ෂය ආණ්ඩුව ඇතුලේ ඉන්න අයියාලා ටික කට ඇරලා ටිකක් කියවන්න පටන් අරන් තියෙනවා මේ අසූචි වළේ ඉන්න බැහැ කියලා. අවුරුදු 2 ක් ගිහිල්ලත් අසූචි වළක් කියලා හිතුන එකත් ලොකු දෙයක්.කොහොමහරි දැන් තමුන්නාන්සෙලාට පේනවා විකාර ආණ්ඩුවක්. ආණ්ඩුවේ කෑලි දෙකයි, ඒ කෑල්ල මේ කෑල්ලට බයිනවා මේ කෑල්ල ඒ කෑල්ලට බයිනවා. 2015 ජනවාරි 8 මේ රටේ මිනිසු කරගත්තේ කටේ දතක් දෙකක් කුණුවෙලා තිබ්බා කරන්න තිබුණේ නරක්වෙච්ච දත ගළවන එක ඒ වෙනුවට මුළු දත් 32 ම ගැලෙව්වා. දැන් ලොම්බක් තියෙගානෙ ඉන්නවා විටක් හපාගන්නවත් බැරිව. දැන් ඉන්නවා මොකක්ද මේ වුණේ කියලා.",
       "URL": "https://www.hirunews.lk/150458/සුපිරි-ඇමතිවරයාට-මුක්තිය-ලබාදීමට-රජය-සූදානම්-වනවා",
       "Category": "Local News",
       "Parent URL": "https://www.hirunews.lk/local-news.php?pageID=4740"
}