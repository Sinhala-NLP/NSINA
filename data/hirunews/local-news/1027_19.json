{
       "Source": "hirunews",
       "Timestamp": "Tuesday, 12 July 2022 - 8:30",
       "Headline": "විදේශ රටකට පළා යෑමට තැත් කළ තවත් 62ක් මඩකලපුවේ දී අත් අඩංගුවට",
       "News Content": "මඩකලපුව මුහුදු සීමාවේ දී බහුදින ධීවර යාත්‍රාවකින් නීති විරෝධී ලෙස විදේශ රටකට පලා යාමට තැත්කළ හැට දෙදෙනෙකු ත්‍රිකුණාමලය නාවික හමුදා කදවුරේ නිලධාරීන් අත්අඩංගුවට ගෙන තිබෙනවා.\nමොවුන් අතර අවුරුදු 02ත් 17ත් අතර පිරිමි ළමයින් 04 දෙනෙකු, ගැහැණු ළමුන් 06 දෙනෙකු, අවුරුදු 20ත් 42ත් අතර කාන්තාවන් 09ක් සහ වයස අවුරුදු 18ත් 60ත් අතර පිරිමි පුද්ගලයින් 43 දෙනකු මේ අතර වනවා.\nඊයේ අත්අඩංගුවට ගත් මොවුන් මුලතිව්, ත්‍රිකුණාමලය, මාරවිල, වැල්වැටිතුරෙයි, මනිප්පායි, නාත්තන්ඩිය, නිලාවේලි, කිලිනොච්චිය, පුදුකුඩිඉරිප්පු, අච්චුවේලි, කන්කසන්තුරෙයි, සන්ධිවේලි සහ ධර්මපුරම් යන ප්‍රදේශවල පදිංචිකරුවන්.\nමේ අතර ඊයේ අලුයම ද නීතිවිරෝධී ලෙස ඕස්ටේ්‍රලියාවට සංක්‍රමණය වීමට තැත් කළ 77 දෙනෙකු මඩකලපුව - කලවන්කේනි මුහුදු ප්‍රදේශයේදී අත්අඩංගුවට ගත්තා.\nකෙසේ වෙතත් පවතින දැඩි ආර්ථික අර්බුදය හමුවේ ගතවූ දින 11 ක කාලය තුළ දී පමණක් නීතිවිරෝධී ලෙස මුහුදු මාර්ගය ඔස්සේ විදෙස්ගත වීමට උත්සාහ කළ පිරිස 300කට අධික යි.",
       "URL": "https://www.hirunews.lk/309755/විදේශ-රටකට-පළා-යෑමට-තැත්-කළ-තවත්-62ක්-මඩකලපුවේ-දී-අත්-අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1027"
}