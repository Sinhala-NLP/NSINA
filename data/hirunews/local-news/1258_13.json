{
       "Source": "hirunews",
       "Timestamp": "Thursday, 31 March 2022 - 20:10",
       "Headline": "අස්ථාන වූ ගමන් බෑගය සොයන්න ඉන්ඩිගෝ ගුවන් සේවයේ වෙබ් අඩවිය හැක් කරයි",
       "News Content": "අස්ථානගත වූ තම ගමන් බෑගය සොයා ගැනීමට ඉන්දීය ගුවන් සේවයක් වන ඉන්ඩිගෝ ගුවන්සේවයේ නිල වෙබ් අඩවියට අනවසරයෙන් ඇතුළු වූ පුද්ගලයෙකු පිළිබඳ පුවතක් විදෙස් මාධ්‍ය වාර්තා කර තිබෙනවා.\n28 හැවිරිදි නන්දන් කුමාර් නම් මොහු මෘදුකාංග ඉංජිනේරුවෙක්.\nඉන්ඩිගෝ ගුවන් සේවයට ඇමතුමක් ලබාදී තම ගමන් මල්ල වෙනත් මගියෙකුගේ ගමන් බෑගය සමග මාරු වී ඇති බැවින් එය සොයා ගැනීමට සහය වන ලෙස ඔහු ඉල්ලා තිබෙනවා.\nකෙසේ වෙතත්, එම ගුවන් සේවය අදාළ ගුවන් මගියා පිළිබඳ තොරතුරු ලබාදීම ප්‍රතික්ෂේප කිරීම හේතුවෙන් ඔහු ඉන්ඩිගෝ ගුවන් සේවයේ නිල වෙබ් අඩවියට අනවසරයෙන් ඇතුළු වී එම ගුවන් මගියා පිළිබඳ තොරතුරු ලබාගෙන ඇති බවයි විදෙස් වාර්තා සඳහන් කළේ.",
       "URL": "https://www.hirunews.lk/300893/අස්ථාන-වූ-ගමන්-බෑගය-සොයන්න-ඉන්ඩිගෝ-ගුවන්-සේවයේ-වෙබ්-අඩවිය-හැක්-කරයි",
       "Category": "Local News",
       "Parent URL": "https://www.hirunews.lk/local-news.php?pageID=1258"
}