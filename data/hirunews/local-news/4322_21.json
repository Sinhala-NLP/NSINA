{
       "Source": "hirunews",
       "Timestamp": "Thursday, 14 September 2017 - 12:56",
       "Headline": "ඉදිරි දින කිහිපයේත් තද වැසි",
       "News Content": "දිවයින හරහා පවතින සුළං ප්‍රවාහයේ වෙනස් විමක් හේතුවෙන් ඉදිරි දින කිහිපයේදීත් දිවයිනේ නිිරිතදිග ප්‍රදේශයට තද වැසි ඇති විය හැකි බව කාලගුණ විද්‍යා දෙපාර්තමේන්තුව පවසනවා.\nරත්නපුර දිස්ත්‍රික්කයේ කහවත්ත -  කපුහෙන්කන්ද සහ ගලබඩ වන ප්‍රදේශවලින් අද උදෑසන සුළු නායයෑම් දෙකක් වාර්තා වුණා.\nමෙම නායයෑම් වලින් එම ප්‍රදේශවල ජීවත් වූ කිසිවෙකුටත්  හානි සිදුවී නොමැති බවයි ආපදා කළමණාකරණ මධ්‍යස්ථාන සඳහන් කළේ.\nඑමෙන්ම අයහපත් කාලගුණ තත්ත්වය හේතුවෙන් මාතර, ගාල්ල, කඵතර, රත්නපුර සහ කෑගල්ල යන දිස්ත්‍රික්කවලට පනවා තිබු නාය යෑමේ අවධාණම තවදුරටත් ක්‍රියාත්මක බව  එහි සහකාර අධ්‍යක්ෂක ප්‍රදීප් කොඩිප්පිලි කියා සිටියා.\nමේ අතර ඊයේ දිනයේ දි මහනුවර සිට රත්මලාන දක්වා පැමිණි විදෙස් ගුවන් සමාගමකට අයත් හෙලිකොප්ටර් යානයක් පැවති අයහත් කාලගුණ තත්ත්වය හේතුවෙන් මිරිගම ප්‍රදේශයට ගොඩබස්සවා තිබෙනවා.\nඑම යානයේ සංචාරයක් සඳහා පැමිණිි විදේශිකයින් සිව් දෙනෙකු සිට ඇති බවයි පොලිසිය ප්‍රකාශ කළේ්.\nපසුව විදේශිකයන් සිව්දෙනා වෙනත් වාහනයකින් පිටව ගොස් ඇති අතර කාලගුණ තත්ත්වය යහපත් වු පසු යානය රැගෙන යන බව ගුවන් නියමුවා ප්‍රකාශ කර තිබෙනවා.\nකෙසේ වෙතත් අද පෙරවරු 8.30න් අවසන් වු පැය 24 තුල වැඩිම වර්ෂාපතනය ගම්පහ කිරිදිවැල ප්‍රදේශයට ලැබී ඇති බවයි කාලගුණ විද්‍යා දෙපාර්තමේන්තුව සඳහන් කළේ.\nඑය මිලිමිටර් 141.6ක්. එමෙන්ම බන්ඩාරගම, පස්යාල, නිට්ටඹුව, මීගමුව යන ප්‍රදේශවලට මිලිමිටර් 100ට වැඩි වැසි ඇද හැලී තිබෙනවා.",
       "URL": "https://www.hirunews.lk/170904/ඉදිරි-දින-කිහිපයේත්-තද-වැසි",
       "Category": "Local News",
       "Parent URL": "https://www.hirunews.lk/local-news.php?pageID=4322"
}