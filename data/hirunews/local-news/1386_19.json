{
       "Source": "hirunews",
       "Timestamp": "Sunday, 30 January 2022 - 19:21",
       "Headline": "කළ යුත්තේ මව්බිමට අවඥාවෙන් හිනැහීම නොවේ - ඇමති විමල්",
       "News Content": "මේ මොහොතේ කළ යුත්තේ බංග්ලාදේශයෙනුත් ණය ගන්න වුණානේ කියමින් තම මව්බිමට අවඥාවෙන් හිනැහීම හෝ අවමන් කිරීම නොව අප සතුව පවතින වටිනාම සම්පත් යොදා ගනිමින් මව්බිම ඉහළට ඔසවා තැබීම බව කර්මාන්ත අමාත්‍ය විමල් වීරවංශ පවසනවා.\nඔහු මේ බව කියා සිටියේ රත්මලාන ප්‍රදේශයේ පසුගියදා පැවති උත්සවයකට එක්වෙමින්.\nමේ අතර, මෙරටට අවශ්‍ය සහල්, සිමෙන්ති සහ ඖෂධ ආනයනය සඳහා ඩොලර් මිලියන 200ක ණය පහසුකමක් ලබාදීමට පාකිස්ථානය එකඟ වී තිබෙනවා.\nපසුගියදා එරට සංචාරයක නිරතවූ වෙළඳ අමාත්‍ය ආචාර්ය බන්දුල ගුණවර්ධන සඳහන් කළේ අදාළ ආනයනයන් ශ්‍රී ලංකා වානිජ නීතිගත සංස්ථාව මගින් සිදුකරන බවයි.",
       "URL": "https://www.hirunews.lk/295692/කළ-යුත්තේ-මව්බිමට-අවඥාවෙන්-හිනැහීම-නොවේ-ඇමති-විමල්",
       "Category": "Local News",
       "Parent URL": "https://www.hirunews.lk/local-news.php?pageID=1386"
}