{
       "Source": "hirunews",
       "Timestamp": "Sunday, 02 January 2022 - 11:05",
       "Headline": "පැල්වත්ත සීනි සමාගමේ ගබඩාවකින් පොහොර පැහැරගත් 9ක් අත්අඩංගුවට",
       "News Content": "පැල්වත්ත සීනි සමාගමේ ගබඩාවකට ඇතුලු වී පොහොර තොගයක් බලහත්කාරයෙන් රැගෙන ගිය පුද්ගලයන් 9 දෙනෙකු අත්අඩංගුවට ගෙන තිබෙනවා.\nමොණරාගල කොට්ඨාස අපරාධ විමර්ශන අංශයේ නිලධාරීන් මෙම අත්අඩංගුවට ගැනීම සිදුකර ඇති අතර, සැකකරුවන් ගබඩාවේ සිටි මුරකරු බියවද්දා පොහොර මිටි 60කට ආසන්න ප්‍රමාණයක් ඊයේ (01) පැහැරගෙන ඇති බවයි පොලීසිය සඳහන් කළේ.\nපොහොර ප්‍රවාහනය කිරීමට යොදාගත් ටිපර් රථයක් සහ ත්‍රිරෝද රථයක් පොලිස් භාරයට ගෙන ඇති අතර, අදාළ සැකකරුවන් වැල්ලවාය මහේස්ත්‍රාත් අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/292808/පැල්වත්ත-සීනි-සමාගමේ-ගබඩාවකින්-පොහොර-පැහැරගත්-9ක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1454"
}