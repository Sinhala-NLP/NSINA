{
       "Source": "hirunews",
       "Timestamp": "Friday, 25 March 2022 - 8:00",
       "Headline": "තොටළඟ ගින්නකින් නිවාස විසි එකක් විනාශ වෙයි",
       "News Content": "කොළඹ - තොටළඟ - කජීමාවත්ත ප්‍රදේශයේ නිවාස පෙළක හටගත් ගින්නකින් නිවාස විසි එකක් මුළුමනින්ම විනාශ වී තිබෙනවා.\nඊයේ රාත්‍රී 12.30ට පමණ ගින්නක් හටගෙන ඇති බවට කොළඹ මහ නගර සභාවේ ගිනි නිවන ඒකකයට ලද තොරතුරක් මත ගිනි නිවන රථ දෙකක් සහ ජල බවුසර හතරක් යොදවා ගින්න සම්පූර්ණයෙන්ම මැඩපැවැත්වූ බවයි ගිනි නිවන ඒකකය සඳහන් කළේ.\nගින්නෙන් කිසිදු පුද්ගලයෙකුට තුවාල හෝ ජීවිත හානි සිදුව නොමැති අතර, ගින්නට හේතුව ද මෙතෙක් අනාවරණ වී නැහැ.",
       "URL": "https://www.hirunews.lk/300325/තොටළඟ-ගින්නකින්-නිවාස-විසි-එකක්-විනාශ-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=1273"
}