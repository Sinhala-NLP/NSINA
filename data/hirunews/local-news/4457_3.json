{
       "Source": "hirunews",
       "Timestamp": "Thursday, 22 June 2017 - 18:22",
       "Headline": "15 පාසල් සිසුවියට කට්ටඩියා කළ අමුතු ශාන්ති කර්මය",
       "News Content": "නිවසක ශාන්තිකර්මයක් සදහා පැමිණි කට්ටඩියකු එහි පාසල් දැරියක ත්‍රීරෝද රථයක් තුළදී අපයෝජනය කිරීමට සූදානම්වන විට අත්අඩංගුවට ගෙන තිබෙනවා.\nපාසල් දැරියගේ වයස අවු.15 ක්.\nඅලව්ව - හුම්බුළුව ප්‍රදේශයේ නිවසක ශාන්තිකර්මයක් සදහා මෙම කට්ටඩියා සහ සහයකයා පැමිණ ඇත්තේ ගම්පොල දොළුව ප්‍රදේශයේ සිටයි.\nනිවසේ රාත්‍රීයේ පවත්වනු ලැබූ ශාන්තිකර්මයට අවශ්‍ය හඳුන්කූරූ රැගෙන ඒම සඳහා වෙළඳ සැලකට යන මුවාවෙන් එම දැරිය සහ සිව් හැවිරිදි දරුවකු ත්‍රීරෝද රථයකින් රැගෙන ගොස් තිබෙනවා.\nඅලව්ව - ගිරිඋල්ල මාර්ගයේ මල්ලැහැව ප්‍රදේශයේ ලඳු කැලෑවක් අසල අතුරු මාර්ගයකට දැරිය රැගෙන ගොස් අතවර කිරීමට සැරසෙද්දී පොලිසිය දෙදෙනා අත්අඩංගුවට ගෙන තිබෙනවා.",
       "URL": "https://www.hirunews.lk/164184/15-පාසල්-සිසුවියට-කට්ටඩියා-කළ-අමුතු-ශාන්ති-කර්මය",
       "Category": "Local News",
       "Parent URL": "https://www.hirunews.lk/local-news.php?pageID=4457"
}