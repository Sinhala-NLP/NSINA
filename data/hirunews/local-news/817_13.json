{
       "Source": "hirunews",
       "Timestamp": "Saturday, 08 October 2022 - 10:42",
       "Headline": "මෙරට නිෂ්පාදිත ගිනි අවියක් සමග පුද්ගලයෙකු අත්අඩංගුවට",
       "News Content": "විශේෂ කාර්‍ය බලකායේ කතරගම කඳවුරට ලැබුණු තොරතුරකට අනුව සිදු කරන ලද පරීක්ෂාවක දී මෙරට නිෂ්පාදිත ටී. කටස් වර්ගයේ ගිනි අවියක් සමග පුද්ගලයෙක් අත්අඩංගුවට ගෙන තිබෙනවා.\nඊයේ (07) පස්වරුවේ දී මෙම වැටලීම සිදු කර ඇත්තේ තිස්සමහාරාම - දිවුල්පල්ලම ප්‍රදේශයේදියි.\nමෙම ගිනි අවියට ටී.56 වර්ගයේ උණ්ඩ යෙදිය හැකි පිස්තෝලයක් බව ද තොරතුරු අනාවරණය වී තිබෙනවා.\nඅත් අඩංගුවට ගැනුණු තැනැත්තා 27 හැවිරිදි තිස්සමහාරාම ප්‍රදේශයේ ම පදිංචිකරුවෙක් වන අතර සිද්ධිය සම්බන්ධයෙන් වැඩිදුර විමර්ශන තිස්සමහාරාම පොලිසිය විසින් සිදු කරනු ලබනවා.",
       "URL": "https://www.hirunews.lk/317326/මෙරට-නිෂ්පාදිත-ගිනි-අවියක්-සමග-පුද්ගලයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=817"
}