{
       "Source": "hirunews",
       "Timestamp": "Saturday, 17 December 2022 - 13:16",
       "Headline": "අධික ශීතලෙන් මියගිය සතුන්ගේ හිමිකරුවන් වන්දි ඉල්ලයි",
       "News Content": "පසුගියදා ඇති වූ ශීත කාලගුණ තත්ත්වය නිසා උතුර - නැගෙනහිර ප්‍රදේශවල මියගිය ගවයින් හා එළුවන් වෙනුවෙන් ජනතාවට වන්දි මුදලක් හෝ සතුන් ලබාදීමට ආණ්ඩුව මැදිහත් විය යුතු බව ජාතික කිරිගොවි ව්‍යාපාරය පවසනවා.\nජාතික කිරිගොවි ව්‍යාපාරයේ ජාතික සංවිධායක චම්ලි ජයරත්න මේ බව කියා සිටියේ හිරු ප්‍රවෘත්ති අංශය කළ විමසීමකදීයි.\nමෙම පළාත්වල පසුගියදා ඇතිවූ අධික ශීත කාලගුණික තත්ත්වයෙන් පසුව එළ ගවයින්, මී ගවයින් සහ එළුවන් 1,660 ක් පමණ මියගොස් ඇති බවටයි වාර්තා වුණේ.\nමේ අතර, සත්ත්ව නිෂ්පාදන සෞඛ්‍ය දෙපාර්තමේන්තුවේ විද්‍යාගාර පරීක්ෂණ අනුව උතුර, නැගෙනහිර ප්‍රදේශයේ සතුන් මියගියේ වසංගත තත්ත්වයකින් නොවන බවට තවදුරටත් තහවුරු වූ බව පශු සම්පත් සංවර්ධන රාජ්‍ය අමාත්‍ය ඩී.බී.හේරත් ප්‍රකාශ කළා.\nඔහු කියා සිටියේ වන්දි ගෙවීමට අමාත්‍යාංශය සතුව මුදල් නොමැති බවයි.",
       "URL": "https://www.hirunews.lk/322888/අධික-ශීතලෙන්-මියගිය-සතුන්ගේ-හිමිකරුවන්-වන්දි-ඉල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=661"
}