{
       "Source": "hirunews",
       "Timestamp": "Sunday, 14 February 2021 - 7:56",
       "Headline": "විමල්, ගම්මන්පිල සහ වාසු කණ්ඩායම 25 යළි රැස්වේ",
       "News Content": "ඉදිරි දේශපාලන කටයුතු සාකච්ඡා කිරීම සඳහා ශ්‍රී ලංකා පොදුජන පෙරමුණට අනුබද්ධ පක්ෂ නායකයින්ගෙන් මීළඟ රැස්වීම ශ්‍රී ලංකාවේ කොමියුනිස්ට් පක්ෂ මූලස්ථානයේදී ලබන 25 වනදා පැවැත්වීමට නියමිතයි.\nමෙම සාකච්ඡා මාලාවේ පළමු රැස්වීම පසුගිය අඟහරුවාදා පැවැත්වුණේ ජාතික නිදහස් පෙරමුණේ නායක අමාත්‍ය විමල් වීරවංශගේ නිවසේදීයි.\nඑම සාකච්ඡාවට පිවිතුරු හෙළ උරුමයේ නායක උදය ගම්මන්පිල, ප්‍රජාතන්ත්‍රවාදී වාමාංශික පෙරමුණේ නායක අමාත්‍ය වාසුදේව නානායක්කාර ඇතුලු ආණ්ඩුවට සම්බන්ධ දේශපාලන පක්ෂ 12 ක නායකයින් එක්ව සිටියා.",
       "URL": "https://www.hirunews.lk/262534/විමල්-ගම්මන්පිල-සහ-වාසු-කණ්ඩායම-25-යළි-රැස්වේ",
       "Category": "Local News",
       "Parent URL": "https://www.hirunews.lk/local-news.php?pageID=2148"
}