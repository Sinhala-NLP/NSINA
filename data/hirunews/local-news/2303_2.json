{
       "Source": "hirunews",
       "Timestamp": "Monday, 30 November 2020 - 13:37",
       "Headline": "නොනවතින දෙවනගල ඉඩම් කොල්ලය (වීඩියෝ)",
       "News Content": "මාවනැල්ල දෙවනගල ඓතිහාසික පුදබිමේ සිදුවන ඉඩම් ආක්‍රමණයන් සම්බන්ධයෙන් හිරු සී. අයි. ඒ හරහා අප රටට අනාවරණ කලේ වරක් දෙවරක් නොවේ.\nනමුත් මෙම ඉඩම් ආක්‍රමණිකයන්ගේ ක්‍රියාකාරකම් තවමත් නැවතී නැහැ.\nසබරගමුව පළාතට අයත් මාවනැල්ල ප්‍රදේශයේ පිහිටි දෙවනගල පුදබිම, පුරාවිද්‍යා ස්ථානයක් ලෙසයි නම් කර ඇත්තේ.\nඑවන් ඓතිහාසික වටිනාකමකින් යුත් මෙම පුදබිමේ ඉඩම් පසුගිය කාලය පුරා ඉඩම් කොල්ලකරුවන්ගේ  දැඩි ග්‍රහණයට නතුව තිබුණා.\nකෙසේ වෙතත්, මේ පිළිබඳව අවස්ථා කිහිපයකදී හිරු  සී.අයි.ඒ. සිදු කල අනාවරණයෙන් පසු මෙහි පළමු අදියරේ මිනුම් කටයුතු ආරම්භ කළා.\nඒ අනුව ප්‍ර දේශවාසීන්ට දැනුම් දුන්නේ මිනුම් කටයුතු අවසන් වන තෙක් මෙම භූමියේ කිසිදු ඉදිකිරීම් කටයුත්තක් සිදු නොකරන ලෙසයි.\nකෙසේ වෙතත් එම උපදෙස් නෑසුකන්ව අවස්ථා කිහිපයකදී සිදු කල ඉදිකිරීම් පොලීසිය මැදිහත්වීමෙන් නවතා දැමුණා.",
       "URL": "https://www.hirunews.lk/255965/නොනවතින-දෙවනගල-ඉඩම්-කොල්ලය-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2303"
}