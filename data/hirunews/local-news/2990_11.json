{
       "Source": "hirunews",
       "Timestamp": "Sunday, 22 December 2019 - 15:19",
       "Headline": "ප්‍රදේශ රැසකට අද පස්වරුවේත් තද වැසි",
       "News Content": "උතුර, නැගෙනහිර, උතුරුමැද, ඌව සහ මධ්‍යම පළාත්වලට මෙන්ම හම්බන්තොට දිස්ත්‍රික්කයටත් අද පස්වරුවේ  වැසි ඇතිවිය හැකි බව කාලගුණ විද්‍යා දෙපාර්තමේන්තුව පවසනවා.\nවිශේෂයෙන් අනුරාධපුරය, පොළොන්නරුව, ත්‍රිකුණාමලය සහ වවුනියාව යන දිස්ත්‍රික්කවලට මිලිමීටර 100 ඉක්මවූ තද වැසි ඇතිවිය හැකියි.\nගිගුරුම් සහිත වැසි පවතින අවස්ථාවල කන්කසන්තුරය සිට මන්නාරම, පුත්තලම හරහා කොළඹ දක්වා වන මුහුදු ප්‍රදේශවල සුලගේ වේගය පැයට කිලෝමීටර 70 ත් 80 ත් දක්වා ඉහළ යා හැකි බවයි කාලගුණ විද්‍යා දෙපාර්තමේන්තුව සඳහන් කළේ.\nමේ අතර අධික වැසි හේතුවෙන් මීඔයේ - ගල්ගමුව ප්‍රදේශයෙන් අවධානයෙන් සිටිය යුතු ජල මට්ටමක් පවතින බවද වාරිමාර්ග දෙපාර්තමේන්තුව ප්‍රකාශ කළා.",
       "URL": "https://www.hirunews.lk/230753/ප්‍රදේශ-රැසකට-අද-පස්වරුවේත්-තද-වැසි",
       "Category": "Local News",
       "Parent URL": "https://www.hirunews.lk/local-news.php?pageID=2990"
}