{
       "Source": "hirunews",
       "Timestamp": "Friday, 04 September 2020 - 11:06",
       "Headline": "හෙරොයින් ජාවාරමේ නිරත කාන්තාවන් දෙදෙනෙකු පානදුරේදී අත්අඩංගුවට",
       "News Content": "හෙරොයින් ජාවාරමේ නිරත කාන්තාවන් දෙදෙනෙකු පානදුර - නිව්ඩාව ප්‍රදේශයේදී අත්අඩංගුවට ගෙන තිබෙනවා.\nපානදුර පොලීසිය සිදුකළ වැටලීමකදී එම කාන්තාවන් දෙදෙනා අත්අඩංගුවට ගත් බවයි පොලීසිය සඳහන් කළේ.\nසැකකාර කාන්තාවන් සතුව තිබී රුපියල් ලක්ෂ 4 කට ආසන්න වටිනාකමකින් යුත් හෙරොයින් ග්‍රෑම් 15 කට ආසන්න ප්‍රමාණයක් පොලිසිය භාරයට ගෙන තිබෙනවා.\nඑකම පවුලේ සොහොයුරියන් වන මොවුන් අවුරුදු 40, 55 යන වයසේ පසුවනවා.\nමොවුන් සතුව තිබී ජංගම දුරකථන 4 ක් සහ වරින්වර හෙරොයින් ජාවාරමෙන් උපායගත් මුදල් තැන්පත් කරන ලද බව කියන බැංකු පොතක්ද පොලිසිය භාරයට ගනු ලැබුවා.",
       "URL": "https://www.hirunews.lk/249386/හෙරොයින්-ජාවාරමේ-නිරත-කාන්තාවන්-දෙදෙනෙකු-පානදුරේදී-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2477"
}