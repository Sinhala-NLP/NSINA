{
       "Source": "hirunews",
       "Timestamp": "Saturday, 27 March 2021 - 13:34",
       "Headline": "සාරා ජීවතුන් අතර ද? - කඩිනම් විමර්ශනයක්",
       "News Content": "මොහොමඩ් හස්තුන්ගේ බිරිඳ ලෙස සැලකෙන පුලස්තිනී රාජේන්ද්‍රන් හෙවත් සාරා මිය ගියා ද යන්න තහවුරු කිරීම සඳහා නැවතත් ඩී.එන්.ඒ. පරීක්ෂාවක් සිදුකෙරෙනවා.\nඒ සඳහා සයින්දමරදු පිපිරීමෙන් මිය ගිය පුද්ගලයින්ගේ ශරීර කොටස් නැවත ගොඩගැනීමට සැලසුම් කර ඇති බව සඳහන්.\nමහජන ආරක්ෂක අමාත්‍ය විශ්‍රාමික රියර් අද්මිරාල් ආචාර්ය සරත් වීරසේකර කියා සිටියේ සාරාගේ බවට සැක කෙරෙන ඩී.එන්.ඒ. සහ ඇගේ මවගේ ඩී.එන්.ඒ. මීට පෙර පරීක්ෂාවට ලක් කළ ද ඒවා සැසදී නොතිබූ බවයි.\nඒ හේතුවෙනුයි සහරාන් හෂීම්ගේ පවුලේ අය මිය ගිය සයින්දමරදු හි මිහිදන් කර ඇති ඔවුන්ගේ සිරුරු කොටස් යළි ගොඩගෙන පරීක්ෂණ පැවැත්වීමට තීරණය වී ඇත්තේ.\nමේ අතර, පුත්තලම - මද්‍රසා පාසලේ සිසුන්ට අවි පුහුණුව ලබාදුන් බවට අත්අඩංගුවට ගත් එම පාසලේ ගුරුවරුන් දෙදෙනාගෙන් ත්‍රස්තවාදය වැළැක්වීම පනත යටතේ රඳවාගෙන ප්‍රශ්න කිරීමට නියමිතයි.\nනීතිපතිවරයාගේ උපදෙස් මත අපරාධ පරීක්ෂණ දෙපාර්තමේන්තුව මගින් ඊයේ මොවුන් අත්අඩංගුවට ගනු ලැබුවා.\nඅවුරුදු 26 සහ 27 යන වයස්වල පසුවන ඔවුන් හලාවත සහ මදුරන්කුලිය ප්‍රදේශවල පදිංචිකරුවන්.",
       "URL": "https://www.hirunews.lk/266703/සාරා-ජීවතුන්-අතර-ද-කඩිනම්-විමර්ශනයක්",
       "Category": "Local News",
       "Parent URL": "https://www.hirunews.lk/local-news.php?pageID=2059"
}