{
       "Source": "hirunews",
       "Timestamp": "Thursday, 29 June 2023 - 11:03",
       "Headline": "මාලඹේට මත්ද්‍රව්‍ය බෙදූ කතක් අත්අඩංගුවට",
       "News Content": "කඩුවෙල මාලඹේ ප්‍රදේශවලට මත්ද්‍රව්‍ය බෙදා හැරීමේ නිරත වුණු කාන්තාවක් කොළඹ අපරාධ කොට්ඨාසය විසින් අත්අඩංගුවට ගෙන තිබෙනවා.\nමෙලෙස අත්අඩංගුවට ගෙන ඇත්තේ මාලඹේ ප්‍රදේශයේ පදිංචි තිස් 39 හැවිරිදි කාන්තාවකි.නීති විරෝධී මත්පැන් ජාවාරම් කරන බවට ලද තොරතුරක් මත කොළඹ අපරාධ කොට්ඨාසයේ නිලධාරීන් විසින් වැටලීමක් සිදු කිරීමේ දී සැකකාරිය සතුව තිබූ නීති විරෝධී මත්පැන් පෙරීමට යොදා ගන්නා ගෝඩා ලීටර් 652 ගංජා  කිලෝ ග්‍රෑම් එකයි ග්‍රෑම් 520 ක් සොයා ගැනීමට හැකි වූ බව පොලීසිය පවසයි.\nඅත්අඩංගුවට ගත් සැකකාරියගේ සැමියා බන්ධනාගාරගතව සිටින අතර ඇය විසින් කඩුවෙල මාලඹේ ප්‍රදේශ වලට නීති විරෝධී මත්පැන් මෙන්ම  මත්ද්‍රව්‍ය ද බෙදා හැරීමේ නිරත වී සිට ඇති බව  විමර්ශනවලදී අනාවරණය තිබෙනවා",
       "URL": "https://www.hirunews.lk/339444/මාලඹේට-මත්ද්‍රව්‍ය-බෙදූ-කතක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=227"
}