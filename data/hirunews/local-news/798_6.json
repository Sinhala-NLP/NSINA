{
       "Source": "hirunews",
       "Timestamp": "Monday, 17 October 2022 - 7:06",
       "Headline": "නාවලපිටියේ සජබ විරෝධතාකරුවන්ට ඇප",
       "News Content": "සමගි ජන බලවේගය විසින් නාවලපිටිය නගරයේ සංවිධාන කර තිබූ විරෝධතා පාගමනක් අතරතුර දී අත්අඩංගුවට ගත් 15 දෙනා ඇප මත මුදාහැර තිබෙනවා.\nඒ ඔවුන් නාවලපිටිය මහේස්ත්‍රාත් නිලන්ත විමලරත්න හමුවට ඊයේ ඉදිරිපත් කිරීමෙන් අනතුරුවයි.\nරුපියල් ලක්ෂය බැගින් වූ ශරීර ඇප මතයි මොවුන් මුදාහැර ඇත්තේ.\nශ්‍රී ලංකා පොදුජන පෙරමුණ විසින් සංවිධාන කර තිබූ “එක්ව නැගිටිමු” ජනරැලි මාලාවේ දෙවන රැලිය ඊයේ නාවලපිටිය නගරයේ දී පැවති අතර එදිනම සමගි ජන බලවේගය ද විරෝධතා පා ගමනක් සංවිධාන කර තිබුණා.\nකෙසේ වෙතත්, මෙම පාගමනට අවසර ලබාදිය නොහැකි බවට පොලීසිය නිවේදනය කිරීමත් සමග උණුසුම් තත්ත්වයක් ද හට ගත්තා.\nපොලීසිය එම අවස්ථාවේදී සමගි ජනබලවේගයේ නාවලපිටිය ආසන සංවිධායක සසංක සම්පත්, ඇතුළු 15 දෙනෙකු අත්අඩංගුවට ගනු ලැබුවා.",
       "URL": "https://www.hirunews.lk/318066/නාවලපිටියේ-සජබ-විරෝධතාකරුවන්ට-ඇප",
       "Category": "Local News",
       "Parent URL": "https://www.hirunews.lk/local-news.php?pageID=798"
}