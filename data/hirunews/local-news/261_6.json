{
       "Source": "hirunews",
       "Timestamp": "Saturday, 17 June 2023 - 12:23",
       "Headline": "පාර්ලිමේන්තුවේ විශ්‍රාමික උසස් නිලධාරියෙකුට විශ්‍රාම වැටුපට අමතරව පෙර වැටුප සහ තවත් සුඛෝපභෝගී පහසුකම්",
       "News Content": "පාර්ලිමේන්තුවෙන් මෑතකදී විශ්‍රාම ලැබූ උසස්ම නිලධාරියකු එහි විශේෂිත කමිටුවක ඉහළ තනතුරකට පත්ව විශ්‍රාම වැටුපට අමතරව පෙර නිලයේ සම්පූර්ණ වැටුපද වාහන ඇතුළු අනෙකුත් සියලු පහසුකම්ද ලබා ගන්නා බව වාර්තා වෙනවා.\nඔහුගේ මෙම ක්‍රියාකලාපය ගැන බොහෝ නිලධාරීන් හා සේවකයන් දැඩි අප්‍රසාදය පළකර ඇති බව සඳහන්.\nපාර්ලිමේන්තුවෙන් මෑතකදී විශ්‍රාම ලැබූ මෙම නිලධාරියා පාර්ලිමේන්තුවට දින කිහිපයක්ම පැමිණෙන අතර ඒ පැමිණෙන සෑම අවස්ථාවකම පාර්ලිමේන්තුවෙන් සුඛෝපභෝගී වාහනද ලබා ගන්නා බවත් සඳහන්.\nරජයේ ඉහළ ප්‍රධානියකුගේ අනුමැතිය මත ඔහු මෙම තනතුරට පත්ව ඇතත් මැති ඇමැතිවරුන් රැසක්ද ඔහුගේ මෙම පත්වීමට අප්‍රසාදය පළකර ඇති අතර රටේ දැඩි මූල්‍ය අර්බුදයක් පවතින අවස්ථාවක මෙවැනි පත් කිරීම් කර වැටුප් ගෙවීම සහ අනෙකුත් පහසුකම් ලබාදීම බරපතළ ගැටලුවක් නොවේද?",
       "URL": "https://www.hirunews.lk/338205/පාර්ලිමේන්තුවේ-විශ්‍රාමික-උසස්-නිලධාරියෙකුට-විශ්‍රාම-වැටුපට-අමතරව-පෙර-වැටුප-සහ-තවත්-සුඛෝපභෝගී-පහසුකම්",
       "Category": "Local News",
       "Parent URL": "https://www.hirunews.lk/local-news.php?pageID=261"
}