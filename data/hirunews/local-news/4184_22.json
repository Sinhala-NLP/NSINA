{
       "Source": "hirunews",
       "Timestamp": "Wednesday, 06 December 2017 - 15:24",
       "Headline": "බියර් බෝතලයක් මරු කැඳවයි",
       "News Content": "නාවලපිටිය බස් නැවතුම්පොළ අසලදී බීර බෝතලයකින් ඇණ පුද්ගලයෙකු ඝාතනය කර තිබෙනවා.\nඅද දහවල් 11.30 ට පමණ දෙපිරිසක් අතර ඇතිවු ආරවුලක් හේතුවෙන් මෙම ඝාතනය සිදුව ඇති බවටයි අනාවරණ වී ඇත්තේ.\nමියගොස් ඇත්තේ නාවලපිටිය ප්‍රදේශයේම පදිංචි 53 හැවිරිදි පුද්ගලයෙක්.\nදහවල් ඇතිවු ආරවුලේදී එක් පුද්ගලයෙකු බීර බෝතලයක් කඩා අනෙක් පුද්ගලයාට ඇණ ඇතැයි සඳහන්.\nඝාතනයට සම්බන්ධ සැකකරු හඳුනාගෙන ඇති අතර ඔහු ප්‍රදේශයෙන් පළාගොස් තිබෙනවා.\nසැකකරු අත්අඩංගුවට ගැනීම සඳහා නාවලපිටිය පොලිසිය විමර්ශණ ආරම්භ කර තිබෙනවා.\nමියගිය පුද්ගලයාගේ මෘත ශරීරය නාවලපිටිය රෝහලේ තැන්පත් කර ඇති අතර  පශ්චාත් මරණ පරීක්ෂණය හෙට පැවැත්වීමට නියමිතයි.",
       "URL": "https://www.hirunews.lk/177737/බියර්-බෝතලයක්-මරු-කැඳවයි",
       "Category": "Local News",
       "Parent URL": "https://www.hirunews.lk/local-news.php?pageID=4184"
}