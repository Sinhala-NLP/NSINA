{
       "Source": "hirunews",
       "Timestamp": "Wednesday, 13 September 2023 - 19:44",
       "Headline": "විරෝධතාවයක් අතරතුර පුද්ගලයෙක් ජීවිතක්ෂයට",
       "News Content": "බොල්ගොඩ ගඟට බණ්ඩාරගම හෝටලයකින් ඉවත ලන අපද්‍රව්‍ය බැහැර කිරීම නවත්වන ලෙස ඉල්ලමින් සිදු කළ විරෝධතාවයක් හමුවේ එම විරෝධතාවයට සහභාගී වූ පුද්ගලයෙකු අවාසනාවන්ත ලෙසින් ජීවිතක්ෂයට පත් වී තිබෙනවා.\nමෙලෙස ජීවිතක්ෂයට පත්ව ඇත්තේ ඇත්තේ බණ්ඩාරගම බොල්ගොඩ පදිංචිව සිටි 52 හැවිරිදි වියේ පසු වූ පුද්ගලයෙක්\nතිදරු පියෙක් වන මෙම පුද්ගලයා මධ්‍යම පරිසර අධිකාරියේ නිලධාරීන් පිරිසක් අදාළ හෝටලය වෙත පැමිණ සිටි අවස්ථාවේදී තවත් ගම්වාසින් පිරිසක් සමඟ මෙම විරෝධතාවය සිදුකොට තිබෙනවා.\nඑහිදී ඇති වූ හදිසි අසනීප තත්ත්වයක් නිසා එහි සිටි පිරිස ඔහුව කඩිනමින් බණ්ඩාරගම දිසා රෝහල වෙත ඇතුළත් කිරීමට පියවර ගෙන තිබූ අතර එම අවස්ථාවේදී ඔහු ජීවිතක්ෂයට පත් වූ බවයි වාර්තා වෙන්නේ.",
       "URL": "https://www.hirunews.lk/348165/විරෝධතාවයක්-අතරතුර-පුද්ගලයෙක්-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=32"
}