{
       "Source": "hirunews",
       "Timestamp": "Monday, 02 January 2023 - 12:48",
       "Headline": "මෝටර් රථ ලියාපදිංචි ආකෘතිපත්‍රය සංශෝධනය කෙරේ",
       "News Content": "මෝටර් රථ ප්‍රවාහන දෙපාර්තමේන්තුවේ, මෝටර් රථ ලියාපදිංචියේ දී අනුගමනය කළ යුතු ක්‍රියා පිළිවෙල හා භාර දිය යුතු එම්.ටී.ඒ 6 සහ 8 ආකෘතිපත්‍ර ඇතුළත් පිටු 24කින් යුත් වාහන පැවරුම් ලියාපදිංචි ආකෘති පත්‍රය සංශෝධනය කර තිබෙනවා.\nඒ, සේවාලාභීන්ගේ පහසුව සඳහා යි.\nඒ අනුව, පිටු 24කින් යුත් ආකෘති පත්‍රය පිටු 10කින් යුත් ආකෘති පත්‍රයක් ලෙස සංශෝධනය වී ඇති බවට මෝටර් රථ ප්‍රවාහන දෙපාර්තමේන්තුව නිවේදනයක් නිකුත් කර තිබෙනවා.\nඑම ආකෘති පත්‍රය මෝටර් රථ ප්‍රවාහන දෙපාර්තමේන්තුවේ වෙබ් අබවිය වන www.dmt.gov.lk ඔස්සේ භාගත කර ගත හැකි බවයි වැඩිදුරටත් එම නිවේදනයේ දැක්වෙන්නේ.",
       "URL": "https://www.hirunews.lk/324079/මෝටර්-රථ-ලියාපදිංචි-ආකෘතිපත්‍රය-සංශෝධනය-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=629"
}