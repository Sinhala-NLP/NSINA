{
       "Source": "hirunews",
       "Timestamp": "Tuesday, 27 June 2023 - 22:59",
       "Headline": "නාමල්ගෙන් අස්වැසුමට දොස්",
       "News Content": "අස්වැසුම සමීක්ෂණයෙන් සමෘද්ධිලාභීන්ට විශාල අසාධාරණයක් සිදුවී ඇති බවත්, මේ අවස්ථාවේ දී තමා සමෘද්ධි ලැබිය යුතු සියලු දෙනාම වෙනුවෙන් කොන්දේසි විරහිතව පෙනී සිටින බවත් ශ්‍රී ලංකා පොදුජන පෙරමුණේ පාර්ලිමේන්තු මන්ත්‍රී නාමල් රාජපක්ෂ පවසනවා.\nඅස්වැසුම කරදරයක් වී ඇති බව පවසන නාමල් රාජපක්ෂ කියන්නේ ඉන් සමෘද්ධිය ලැබිය යුතු පුද්ගලයින්ට සමෘද්ධිය නොලැබී ගිය අතර සමෘද්ධිය අවශ්‍ය නැති පුද්ගලයින්ට සමෘද්ධිය ලැබී ඇති බවයි.\nසමීක්ෂණයක් සිදු කරනවානම් වහාම නිසි පරිදි එය සිදුකරන ලෙසටත් වැරදි නිවැරැදි කරන ලෙසටත් ඔහු රජයට අවධාරණය කරනවා.\nරජය විසින් නිසි ක්‍රමවේද අනුගමනය කර ජනතාවට සහනයක් ලබාදිය යුතු බවත් කිසිදු දේශපාලන කෝණයකින් නොබලා මනුෂ්‍යත්වය ප්‍රමුඛ කරගෙන සමෘද්ධිය ලැබිය යුත්තන්ට ප්‍රතිලාභ අත්කරදීමට කටයුතු කරන ලෙස තමා රජයට බල කරන බවත් නාමල් රජපක්ෂ ප්‍රකාශ කරනවා.",
       "URL": "https://www.hirunews.lk/339299/නාමල්ගෙන්-අස්වැසුමට-දොස්",
       "Category": "Local News",
       "Parent URL": "https://www.hirunews.lk/local-news.php?pageID=231"
}