{
       "Source": "hirunews",
       "Timestamp": "Wednesday, 23 August 2017 - 18:57",
       "Headline": "කරවනැල්ල රෝහලේ කාන්තා ඝාතනයට පුද්ගලයෙකු අත්අඩංගුවට",
       "News Content": "කරවනැල්ල මුලික රෝහලේ ප්‍රතිකාර ලබමින් සිටියදී අතුරුදන්ව පසුව අපයෝජනය කර ගෙළ සිරකර ඝාතනය කර ඇති බවට අනාවරණ වූ කාන්තාවගේ මරණය සම්බන්ධයෙන් පුද්ගලයෙකු අත්අඩංගුවට ගෙන තිබෙනවා.\nඔහු තවත් රෝගියෙකුගේ  උපස්ථාන කටයුතු සදහා පැමිණි අයකු බවටයි සැක කෙරෙන්නේ.\nඅගුරුවැල්ල - වේරගොඩ ප්‍රදේශයේ පදිංචි 70 හැවිරිදි ඩබ්ලිව්. පොඩි මැණිකේ නැමති අදාළ කාන්තාව සෙම් රෝගයකට ප්‍රතිකර ගැනිම සදහා කරවනැල්ල රෝහලට ඇතුලත් වී තිබුණේ පසුගිය 15 වනදායි. දින 03 කට පසු රෝහලේදී අතුරුදන්වූ ඇයගේ නිරුවත් මළ සිරුර රෝහලේ අපජල වළක තිබී හමුවුණා.\nමියගිය කාන්තාවගේ ඥාතීන් චෝදනා කලේ මෙම මරණයට  රෝහල් බලධාරින් වගකිව යුතු බවයි.\nමේ අතර ගල්ගමුව - ගිරිබාව - අශෝකපුර ප්‍රදේශයේ නිවසක තිබී අභිරහස් ලෙස ඝාතනය කළ අවුරුදු 17 ක් වයසැති තරුණියකගේ සිරුරක් සොයාගෙන තිබෙනවා.\nසිද්ධිය සම්බන්ධයෙන් එම ප්‍රදේශයේම පදිංචි 23 හැවිරිදි තරුණයෙකු අත්අඩංගුවට ගෙන ඇති බවයි පොලිස් මූලස්ථානය ප්‍රකාශ කළේ.",
       "URL": "https://www.hirunews.lk/169193/කරවනැල්ල-රෝහලේ-කාන්තා-ඝාතනයට-පුද්ගලයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4356"
}