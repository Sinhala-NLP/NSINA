{
       "Source": "hirunews",
       "Timestamp": "Wednesday, 18 April 2018 - 13:27",
       "Headline": "පිළිකා රෝහලේ ඖෂධ හිඟයක්",
       "News Content": "මහරගම පිළිකා රෝහලේ අත්‍යාවශ්‍ය ඖෂධ කිහිපයක හිඟයක් පවතින බව වාර්තා වනවා.\nහිරු ප්‍රවෘත්ති අංශයට අදහස් දක්වමින් රෝගීන් කිහිපදෙනෙකු කියා සිටියේ පසුගිය සතිය තුළ තමන්ට රෝහලෙන් ඖෂධ ලබාගැනීමට නොහැකි වීම හේතුවෙන් අපහසුතාවන්ට මුහුණ දීමට සිදු වූ බවයි.\nමෙලෙස හිඟව පවතින්නේ රාජ්‍ය ඖෂධ නීතිගත සංස්ථාව මගින් මෙරටට ආනයනය කරන ඖෂධ කිහිපයක් වන අතර, අලූත් අවුරුදු නිවාඩුව හේතුවෙන් අදාළ ඖෂධ ගෙන්වා ගැනීමේ ප්‍රමාදයක් සිදුවූ බව අප කළ විමසීමකදී මහරගම පිළිකා රෝහලේ අධ්‍යක්ෂ විශේෂඥ වෛද්‍ය විල්ෆ‍්‍රඩ් කුමාරසිංහ සඳහන් කළේ.\nමේ සතිය තුළ එම ඖෂධ ගෙන්වා ගැනීමට කටයුතු කරන බව ද ඔහු කියා සිටියා.",
       "URL": "https://www.hirunews.lk/188675/පිළිකා-රෝහලේ-ඖෂධ-හිඟයක්",
       "Category": "Local News",
       "Parent URL": "https://www.hirunews.lk/local-news.php?pageID=3985"
}