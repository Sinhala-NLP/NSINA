{
       "Source": "hirunews",
       "Timestamp": "Monday, 28 June 2021 - 7:15",
       "Headline": "පන්දහස ලබාදීමේදී ආදායම් අහිමිවූවන්ට ප්‍රමුඛතාවය",
       "News Content": "සමෘද්ධිලාභීන්ට හැර සෙසු පුද්ගලයන්ට රුපියල් 5,000 දීමනාව ලබාදීමේදී සංචරණ සීමා හේතුවෙන් සම්පූර්ණයෙන්ම අදායම් අහිමි වූ පුද්ගලයන්ට ප්‍රමුඛතාවය ලබාදෙන බව සමෘද්ධි, ගෘහ ආර්ථික සහ ස්වයං රැකියා පිළිබඳ රාජ්‍ය අමාත්‍ය ශෙහාන් සේමසිංහ පවසනවා.\nරාජ්‍ය අමාත්‍යවරයා හිරු ප්‍රවෘත්ති අංශයට කියා සිටියේ මේ වනවිට සියලු සමෘද්ධිලාභීන්ට එම දීමනාව ලබා දී අවසන් බවයි.\nකෙසේ වෙතත්, රුපියල් 5,000 දීමනාව නොලැබුණු බව පවසමින් තවදුරටත් විවිධ පිරිස් චෝදනා එල්ල කරනවා.\nපානදුර - පිංවත්ත ප්‍රදේශයේ ධීවරයන්ද ඊයේ (27) විරෝධතාවයක නිරත වුණේ තමන්ට රුපියල් 5,000 දීමනාව ලබා දෙන ලෙස ඉල්ලමින්.",
       "URL": "https://www.hirunews.lk/275499/පන්දහස-ලබාදීමේදී-ආදායම්-අහිමිවූවන්ට-ප්‍රමුඛතාවය",
       "Category": "Local News",
       "Parent URL": "https://www.hirunews.lk/local-news.php?pageID=1856"
}