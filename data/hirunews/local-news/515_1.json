{
       "Source": "hirunews",
       "Timestamp": "Saturday, 25 February 2023 - 7:44",
       "Headline": "ශ්‍රී ලංකාව ගැන අමෙරිකාව සහ චීනය විශේෂ සාකච්ඡාවක (වීඩියෝ)",
       "News Content": "ඉන්දියාවේ බැංගලෝර්හි පැවැත්වෙන ජී 20 රටවල්වල මුදල් අමාත්‍යවරුන්ගේ රැස්වීමට සමගාමීව ඇමරිකාව සහ චීනය අතර නියෝජිත මට්ටමේ සාකච්ඡාවක් පැවැත්වීමට නියමිතයි.\nඑහි දී ණය අර්බුදය සහ අනෙකුත් කරුණු සම්බන්ධයෙන් අදහස් හුවමාරු කරගැනීමට නියමිත බවයි විදෙස් මාධ්‍ය සඳහන් කළේ.\nමේ අතර අඩු ආදායම්ලාභී සහ ශ්‍රී ලංකාව ඇතුළු මධ්‍ය ආදායම්ලාභී රටවල් සඳහා ණය සහන ලබාදීමට චීනය අනුගමනය කරන පසුගාමී ප්‍රතිපත්තිය ඇමරිකාව විසින් දිගින් දිගටම විවේචනය කර ඇති බව ද වාර්තාවනවා.\nමේ අතර ලෝක බැංකුවේ නියෝජ්‍ය සභාපතිවරයෙකු සංචාරයක් සඳහා අද (25) මෙරටට පැමිණිමට නියමිතව තිබෙනවා.\nජාත්‍යන්තර මූල්‍ය අරමුදලේ සහය ලැබෙනතුරු මෙරට සෞඛ්‍ය සේවා පද්ධතිය ප්‍රශස්ත මට්ටමකින් පවත්වා ගැනීම සඳහා ලබා දිය යුතු සහය පිළිබඳ සොයා බැලීම මොහුගේ සංචාරයේ අරමුණ බවයි සෞඛ්‍ය අමාත්‍යාංශයේ ප්‍රාථමික සෞඛ්‍ය සේවා පද්ධතිය සවිබල ගැන්වීමේ ව්‍යාපෘතියේ අධ්‍යක්ෂ, වෛද්‍ය ජයසුන්දර බණ්ඩාර කියා සිටියේ.",
       "URL": "https://www.hirunews.lk/328254/ශ්‍රී-ලංකාව-ගැන-අමෙරිකාව-සහ-චීනය-විශේෂ-සාකච්ඡාවක-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=515"
}