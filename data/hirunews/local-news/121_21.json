{
       "Source": "hirunews",
       "Timestamp": "Sunday, 06 August 2023 - 10:07",
       "Headline": "වැඩිම වැටලීම් ප්‍රමාණයක් සිදු කළ බන්ධනාගාර නියාමකට මැර ප්‍රහාරයක්",
       "News Content": "ගාල්ල බන්ධනාගාරයේ වැඩිම ජංගම දුරකතන ප්‍රමාණයක්  අත්අඩංගුවට ගත් බන්ධනාගාර නියාමකවරයෙකු නාඳුනන කණ්ඩායමකගේ ප්‍රහාරයකට ලක්ව තුවාල ලබා ප්‍රතිකාර සඳහා මාතර රෝහලට ඇතුළත් කර තිබෙනවා.\nකිරින්ද පුහුල්වැල්ල ප්‍රදේශයේ පදිංචි මෙම  නියාමකවරයා සේවා මුරය අවසන් කර ඔහු පදිංචි නිවසට  බස් රථයෙන් ගමන් කරමින් සිටියදී වැලිගම නගරයේ දී බස් රථය තුළට පැමිණි කණ්ඩායමක්මෙම පහරදීම සිදුකර ඇති බව පොලීසිය පවසනවා.\nඑලෙස පහර දීමට පැමිණි පිරිස අතුරින් එක් අයෙකු සතුව  ටී-56 ගිනි අවියක්ද සඟවාගෙන  ගෙනැවිත් ඇති අතර බස් රථයේ සිටි මගීන් විරෝධතාවය දැක්වීම හේතුවෙන් එම ගිනි අවිය ක්‍රියාත්මක කර නොමැති බව වැඩිදුරටත් පොලිසිය අනාවරණය කරනවා.\nපහරකෑමට ලක්වූ නියාමකවරයා ගාල්ල බන්ධනාගාරය තුළ තිබූ ජංගම දුරකථන පනහකට අධික ප්‍රමාණයක් ඔහු භාරයට ගෙන නීතිමය කටයුතුවලට ඉදිරිපත් කර ඇති බවද අනාවරණය වූ බව පොලීසිය වැඩිදුරටත් පවසනවා.\nපහරදීමට සම්බන්ධ පුද්ගලයන් සොයා වැලිගම පොලිසිය ඉදිරි විමර්ශන සිදු කරමින් පවතින බව වාර්තා වෙනවා.",
       "URL": "https://www.hirunews.lk/343781/වැඩිම-වැටලීම්-ප්‍රමාණයක්-සිදු-කළ-බන්ධනාගාර-නියාමකට-මැර-ප්‍රහාරයක්",
       "Category": "Local News",
       "Parent URL": "https://www.hirunews.lk/local-news.php?pageID=121"
}