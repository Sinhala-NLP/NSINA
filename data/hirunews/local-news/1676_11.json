{
       "Source": "hirunews",
       "Timestamp": "Wednesday, 22 September 2021 - 12:35",
       "Headline": "කේරල ගංජා ප්‍රවාහනය කළ යුවළක් විශේෂ කාර්ය බලකා අත්අඩංගුවට",
       "News Content": "විශේෂ කාර්ය බලකාය බුද්ධි කොට්ඨාශයේ නිලධාරින්ට ලද තොරතුරකට අනුව බුද්ධි කොට්ඨාශ නිලධාරීන් කණ්ඩායමක් විසින් ඊයේ (21) වැනි දින වත්තල පොලිස් වසමේ හේකිත්ත මාර්ගයේ, ශාන්ත ලාසරස් කතෝලික දේවස්ථානය ඉදිරිපිට දී වැටලීමක් සිදු කළා.\nඑහි දී රාත්‍රී 8.20ට පමණ කේරළ ගංජා කිලෝ ග්‍රෑම් 06යි ග්‍රෑම් 161ක් ත්‍රී රෝද රථයකින් ප්‍රවාහනය කරමින් සිටි වයස අවුරුදු 34 හා 40 වයසේ මට්ටක්කුලිය, වත්තල ප්‍රදේශවල යුවළක් අත්අඩංගුවට ගෙන වැඩිදුර විමර්ශන කටයුතු සඳහා වත්තල පොලිස් ස්ථානය වෙත භාර දුන්නා.\nමෙහි දී අත්අඩංගුවට ගත් පුද්ගලයින් සතු ව තිබූ ජංගම දුරකතන තුනක් ද පොලිස් භාරයට ගැනුණු අතර, වැටලීමේ දී අත්අඩංගුවට ගත් කේරළ ගංජාවල දල වටිනාකම රුපියල් හය ලක්ෂ පනස්දාහකට අධික‍යි.",
       "URL": "https://www.hirunews.lk/282918/කේරල-ගංජා-ප්‍රවාහනය-කළ-යුවළක්-විශේෂ-කාර්ය-බලකා-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1676"
}