{
       "Source": "hirunews",
       "Timestamp": "Saturday, 11 September 2021 - 19:32",
       "Headline": "නිසි මිලක් ලැබෙනතුරු වී අලෙවි නොකිරීමට පොලොන්නරුවේ ගොවීන් පිරිසක් තීරණයක  (වීඩියෝ)",
       "News Content": "නිසි මිලක් ලැබෙනතුරු තම වී අස්වනු රජයේ හෝ පෞද්ගලික අංශයේ කිසිදු ගබඩාවකට අලෙවි නොකරන බව පොළොන්නරුව ප්‍රදේශයේ ගොවීන් පවසනවා.\nපාලන මිලක් යටතේ සහල් ව්‍යාපාරිකයින්ගෙන් රජය සහල් තොග මිලදී ගැනීමත් සමග තම අස්වනු අලෙවි කරගත නොහැකි තත්ත්වයකට පත්ව ඇති බවයි ගොවීන් චෝදනා කරන්නේ.\nරජය විසින් නාඩු වී කිලෝග්‍රෑමයක් සදහා රුපියල් 50 ක් හා සම්බා වී කිලෝග්‍රෑමයක් සදහා රුපියල් 52 ක් බැගින් උපරිම මිලක් නියම කිරීම ඊට හේතුව බවයි ගොවීන් පවසනවා.\nමේ අතර , පොළොන්නරුව දිස්ත්‍රික්කයේ ක්‍රියාත්මක සංවර්ධන ව්‍යාපෘති නිරීක්ෂණය කිරීම සඳහා අමාත්‍ය නාමල් රාජපක්ෂ , රාජ්‍ය අමාත්‍යවරුන් වන රොෂාන් රණසිංහ සහ  සිරිපාල ගම්ලත් අද එක්වුණා.",
       "URL": "https://www.hirunews.lk/281961/නිසි-මිලක්-ලැබෙනතුරු-වී-අලෙවි-නොකිරීමට-පොලොන්නරුවේ-ගොවීන්-පිරිසක්-තීරණයක-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1698"
}