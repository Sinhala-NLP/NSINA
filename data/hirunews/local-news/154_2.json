{
       "Source": "hirunews",
       "Timestamp": "Tuesday, 25 July 2023 - 10:21",
       "Headline": "කාන්තාවක් නාන හැටි ජංගම දුරකථනයෙන් වීඩියෝ කළ සැරයන්ට වැඩ වරදී",
       "News Content": "නිවසකට ඇතුළු වී නාන කාමරයේ සිටි කාන්තාවකගේ දර්ශන ජංගම දුරකථනයෙන් වීඩියෝ කළ බව කියන ඇමති ආරක්ෂක කොට්ඨාසයට අනුයුක්තව රාජකාරි කරන පොලිස් සැරයන්වරයකු සැකපිට අත්අඩංගුවට ගත් බව අම්පාර මූලස්ථාන පොලීසිය පවසනවා.\nඅත්අඩංගුවට ගත් සැකකාර පොලිස් සැරයන්වරයා හිටපු පාර්ලිමේන්තු මන්ත්‍රීවරියක ගේ ආරක්ෂාවට යොදවා සිටි අයෙක් යැයි ප්‍රදේශයේ උසස් පොලිස් නිලධාරියෙක් සඳහන් කළා.\nමෙම පොලිස් සැරයන්වරයා හිටපු මන්ත්‍රීවරියගේ නිවසේ රාජකාරියේ නිරතව සිටින අතර වාරයේ යාබද ඉඩමකට හොර රහසේ ඇතුළු වී එම ඉඩමේ පිහිටි නිවසේ නාන කාමරයක සිටි කාන්තාවගේ දර්ශන සිය ජංගම දුරකථනයෙන් වීඩියෝ කරගෙන ඇතැයි පොලිසිය සදහන් කළා.\nඑම ජංගම දුරකථනයද පොලිස් භාරයට ගෙන තිබෙනවා.\nකාන්තාව මේ බව දැක කරන ලද පැමිණිල්ලක් අනුව පරීක්ෂණ පවත්වා සැරයන්වරයා පොලිසිය විසින් සැකපිට අත්අඩංගුවට ගෙන තිබෙනවා.",
       "URL": "https://www.hirunews.lk/342447/කාන්තාවක්-නාන-හැටි-ජංගම-දුරකථනයෙන්-වීඩියෝ-කළ-සැරයන්ට-වැඩ-වරදී",
       "Category": "Local News",
       "Parent URL": "https://www.hirunews.lk/local-news.php?pageID=154"
}