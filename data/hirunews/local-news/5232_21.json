{
       "Source": "hirunews",
       "Timestamp": "Sunday, 27 December 2015 - 15:05",
       "Headline": "පුත්තලමේදී සිව්දරු මවක් ගිනි තබාගෙන සියදිවි හානිකරගනී",
       "News Content": "පුත්තලම - වනාතවිල්ලූව - එළුවන්කුලම ප්‍රදේශයේදී 55 හැවිරිදි සිව්දරු මවක් අද උදෑසන ගිනි තබාගෙන සියදිවි හානිකරගෙන තිබෙනවා.\nපොලීසිය සඳහන් කළේ සිය නිවසේ වැසිකිලිය තුළදී ඇය මෙලෙස ගිනි තබාගෙන සියදිවි හානිකරගෙන ඇති බවයි.\nගිනි තබාගැනීමට හේතුව මෙතෙක් අනාවරණ වී නැහැ.\nමෙම කාන්තාවගේ දරුවන් ප්‍රකාශකර ඇත්තේ ඇය මාස කිහිපයක සිට මානසික ආබාධයකින් පෙළෙන බවයි.\nඇයට සියදිවි හානිකර ගැනීමට  තරම් ගැටලුවක් නොතිබු බව ද ඔවුන් ප්‍රකාශකර තිබෙනවා.\nමියගොස් ඇත්තේ අලූත්එළුවන්කුලම ප්‍රදේශයේ පදිංචිව සිටි  එච්.ඒ. ඇනී මෙරේයා නැමති සිව්දරු මවක්.\nමරණය සම්බන්ධයෙන් සැකයක් නොමැති බවට දරුවන් ප්‍රකාශ කිරීම හේතුවෙන් සිරුර නිවසට රැගෙන යාමට අවසර ලබාදී ඇති බවයි අප වාර්තාකරු සඳහන් කලේ.",
       "URL": "https://www.hirunews.lk/122891/පුත්තලමේදී-සිව්දරු-මවක්-ගිනි-තබාගෙන-සියදිවි-හානිකරගනී",
       "Category": "Local News",
       "Parent URL": "https://www.hirunews.lk/local-news.php?pageID=5232"
}