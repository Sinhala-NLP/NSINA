{
       "Source": "hirunews",
       "Timestamp": "Thursday, 07 July 2022 - 14:28",
       "Headline": "විශ්වවිද්‍යාල ආචාර්යවරුන් පාපැදි පෙළපාලියකින් කොළඹට (වීඩියෝ)",
       "News Content": "විශ්වවිද්‍යාල ආචාර්යවරුන්ගේ සමිති සම්මේලනය අද පාපැදි පෙළපාලියකින් විරෝධතාවක නිරත වුණා.\nඒ, සර්ව පාක්ෂික ආණ්ඩුවක් පිහිටුවා රට මුහුණදී ඇති අර්බුදවලට විසඳුම් ලබාදෙන ලෙස බලකරමින්.\nනුගේගොඩ ගුවන් පාලම අසලින් ආරම්භ වූ මෙම පෙළපාලිය මහජන පුස්තකාලය දක්වා ගමන් කිරීමෙන් පසු එම ස්ථානයේදී විශේෂ සමුළුවක්ද සංවිධාන කර ඇති බවයි හිරු වාර්තාකරුවන් සඳහන් කළේ.\nඑමෙන්ම, අනිද්දා කොළඹ විශ්වවිද්‍යාලය අසලින් ඔවුන් විරෝධතාවක් ආරම්භ කිරීමට ද නියමිතයි.",
       "URL": "https://www.hirunews.lk/309319/විශ්වවිද්‍යාල-ආචාර්යවරුන්-පාපැදි-පෙළපාලියකින්-කොළඹට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1040"
}