{
       "Source": "hirunews",
       "Timestamp": "Friday, 09 September 2022 - 18:41",
       "Headline": "ජාත්‍යන්තර පාපන්දු ක්‍රීඩාංගණයක් ශ්‍රී ලංකාවේ ඉදිවෙයි ?",
       "News Content": "ශ්‍රී ලංකාව තුළ ජාත්‍යන්තර පාපන්දු ක්‍රීඩාංගණයක් ඉදි කිරීම සම්බන්ධයෙන් සාකච්ඡා කර තිබෙනවා.\nඒ කටාර් පාපන්දු සංගමයේ සභාපති Sheik Hamad Bin Khalifa Bin Ahmed Al-Thani සමගයි.\nසංචාරක අමාත්‍යවරයා විසින් ක්‍රීඩා ක්ෂේත්‍රයේ ද සංචාරක ව්‍යාපාරය ප්‍රවර්ධනය කිරීම වෙනුවෙන් ද සාකච්ඡා පවත්වා තිබෙනවා.\nඅමාත්‍යවරයා ට්විටර් පණිවිඩයක් නිකුත් කරමින් පැවසුවේ, කටාර් පාපන්දු සංගමයේ සභාපතිවරයා සමග සාර්ථක වූ සාකච්ඡාවක් පැවැත්වීමට තමන්ට හැකි වූ බවයි.\nඑහිදී අදාළ පාපන්දු ක්‍රීඩාංගණය සැකසීම වෙනුවෙන් ඉඩමක් ලබාදීම සම්බන්ධයෙන් ද සාකච්ඡා කර තිබෙනවා.\nමෙහිදී අමාත්‍ය හරීන් ප්‍රනාන්දුගේ නම සටහන් කළ පාපන්දු කමීසයක් ද කටාර් සංගමයේ සභාපතිවරයා විසින් අමාත්‍යවරයාට පිරිනමනු ලැබුවා.",
       "URL": "https://www.hirunews.lk/314986/ජාත්‍යන්තර-පාපන්දු-ක්‍රීඩාංගණයක්-ශ්‍රී-ලංකාවේ-ඉදිවෙයි",
       "Category": "Local News",
       "Parent URL": "https://www.hirunews.lk/local-news.php?pageID=879"
}