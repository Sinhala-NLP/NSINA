{
       "Source": "hirunews",
       "Timestamp": "Wednesday, 27 July 2016 - 9:34",
       "Headline": "කිලිනොච්චියේ අනතුරකින් පාපැදිකරුවෙකු මරුට",
       "News Content": "කිලිනොච්චිය පරන්තන් මන්සන්ධිය අසලදී  මාර්ගයේ ගමන්ගත් පාපැදිකරුවෙකු මෝටර්රථයක ගැටීමෙන් මියගොස් තිබෙනවා.\nපුත්තලම් සිට යාපනය දක්වා ගමන්ගත් මෝටර් රථයකට මෙසේ පාපැදියකින් ගමන්ගත් වයස්ගත පුද්ගලයෙකු ගැටී ඇති අතර එහිදී බරපතල තුවාල\nලැබූ පාපැදිකරු කිලිනොච්චිය රෝහලට ඇතුලත් කිරීමෙන් පසුවයි මිය ගොස් ඇත්තේ.\nමෙසේ අනතුරට ලක්වූයේ පරන්තන්හි පදිංචි 64 හැවිරිදි පුද්ගලයෙක්.\nඅනතුරට හේතුව වශයෙන් මෝටර් රථයේ රියදුරුට නින්ද යාම බවට සැක පල කරන අතර අනතුරින් පසුව මෝටර් රථයේ රියදුරු අත්අඩංගුවට ගෙන තිබෙනවා.\nඅනතුර සම්බන්ධයෙන්  කිලිනොච්චිය පොලීසිය වැඩි දුර පරීක්ෂණ සිදුකරනවා",
       "URL": "https://www.hirunews.lk/139095/කිලිනොච්චියේ-අනතුරකින්-පාපැදිකරුවෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=4948"
}