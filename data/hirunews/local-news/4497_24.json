{
       "Source": "hirunews",
       "Timestamp": "Friday, 26 May 2017 - 13:48",
       "Headline": "ගං වතුර අවදානමක් හේතුවෙන් මහානගර හා බස්නාහිර සංවර්ධන අමාත්‍යවරයාගෙන් විශේෂ නිවේදනයක්",
       "News Content": "අධික වර්ෂාව හේතුවෙන් කැළණි ගඟේ ජල මට්ටම ඉහළ ගොස් තිබෙනවා.\nමේ අතර කොළඹ නගරයට ඇතිවූ අධික වර්ෂාව හේතුවෙන් කොළඹ, කොළොන්නාව, කඩුවෙල,වත්තල, කැළණිය යන ප්‍රදේශ ජලයෙන් යටවීමේ අවදානමක් උත්ගතවී ඇති බවයි වාර්තා වන්නේ.\nමේ හේතුවෙන් මහානගර හා බස්නාහිර සංවර්ධන අමාත්‍ය පාඨලී චම්පික රණවක විසින් ඉඩම් ගොඩකිරීමේ හා සංවර්ධනය කිරීමේ සංස්ථාව සහ අදාළ අනෙකුත් ආයතන වෙත උපදෙස් දී ඇත්තේ අදාල ප්‍රදේශවල ස්වභාවික ඇල මාර්ග හා ජලමාර්ග අවහිර වන සේ ගොඩනගා ඇති ඉදිකිරීම් අදාළ නගර සභා, ප්‍රාදේශීය සභා දැනුවත් කිරීමෙන් පසු කඩිනමින් ඉවත් කිරීමට පියවර ගන්නා ලෙසයි.\nජන ජීවිතය ආරක්ෂා කිරීමට ඉහත පියවරයන් ගැනීමේදී ඒ සඳහා අවශ්‍ය සහය ලබා දෙන මෙන් මහජන නියෝජතයින්ගෙන් සහ මහජනතාවගෙන් ඉල්ලා සිටින බවද අමාත්‍යවරයා වැඩිදුරටත් සඳහන් කර තිබෙනවා.",
       "URL": "https://www.hirunews.lk/162214/ගං-වතුර-අවදානමක්-හේතුවෙන්-මහානගර-හා-බස්නාහිර-සංවර්ධන-අමාත්‍යවරයාගෙන්-විශේෂ-නිවේදනයක්",
       "Category": "Local News",
       "Parent URL": "https://www.hirunews.lk/local-news.php?pageID=4497"
}