{
       "Source": "hirunews",
       "Timestamp": "Thursday, 20 October 2022 - 17:19",
       "Headline": "ප්‍රසාද ලකුණු සටහනේ පෙරමුණට ආ ශ්‍රී ලංකාව",
       "News Content": "පන්දුවාර 20-20 ලෝක කුසලානයේ ප්‍රසාද ලකුණු සටහනේ පෙරමුණ ගැනීමට ශ්‍රී ලංකා කණ්ඩායම අද (20) සමත් වුණා.\nඒ මීට ටික වේලාවකට පෙර පැවති නැමීබියාව සහ එක්සත් අරාබි එමීර් රාජ්‍යය අතර පැවති තරගයෙන් එමීර් රාජ්‍යය ලකුණු 07ක ජයක් ලැබීමත් සමගයි.\nඅද පැවති ශ්‍රී ලංකාව සහ නෙදර්ලන්තය අතර තරගයෙන් ද ශ්‍රී ලංකාවට විශිෂ්ට ජයක් හිමිවුණා.\nමේ සමග 'ඒ' කාණ්ඩයෙන් පැවති තරග තුනකින් තරග දෙකක් ජයග්‍රහණය කළ ශ්‍රී ලංකා පිල පළමු තැනට පත්ව අවසන් සුපිරි 12 වටයට ද සුදුසුකම් ලබා තිබෙනවා.\nදෙවැනි ස්ථානය හිමිව ඇත්තේ නෙදර්ලන්ත කණ්ඩායමට වන අතර තෙවැන්න හිමිව ඇත්තේ නැමීබියාවටයි.",
       "URL": "https://www.hirunews.lk/318399/ප්‍රසාද-ලකුණු-සටහනේ-පෙරමුණට-ආ-ශ්‍රී-ලංකාව",
       "Category": "Local News",
       "Parent URL": "https://www.hirunews.lk/local-news.php?pageID=789"
}