{
       "Source": "hirunews",
       "Timestamp": "Tuesday, 25 July 2017 - 9:14",
       "Headline": "යාපනය වෙඩි තැබීමේ ප්‍රධාන සැකකරු පොලිසියට භාර වෙයි",
       "News Content": "යාපනය මහාධිකරණ විනිසුරු එම්.ඉලංචේලියන්ට ආරක්ෂාව සපයමින් ගමන් කරමින් සිටියදී වෙඩි තබා පොලිස් නිලධාරියෙකු ඝාතනය කිරීමේ සිද්ධියට සම්බන්ධ ප්‍රධාන සැකකරු පොලිසියට භාරවී තිබෙනවා.\nපොලිසිය සදහන් කළේ අද උදෑසන ප්‍රධාන සැකකරු යාපනය පොලිසියට භාර වූ බවයි.\nසැකකරු පුනරුත්ථාපනය නොවූ එල්.ටී.ටී.ඊ සාමාජිකයෙකුට බවටද තොරතුරු අනාවරණ වී තිබෙනවා.\n39 හවිරිදි සිවරාසා ජයන්තන් නමැති මොහු 1994 වසරේදී එල්.ටී.ටී.ඊ සංවිධානයට සම්බන්ධ වී ඇත්තේ වයස අවුරුදු 16 ක්ව සිටියදීයි.\n2012 වසරේ යාපනයේ සිදුවූ මිනිස් ඝාතනයක් සම්බන්ධයෙන් ද සැකපිට සිවරාසා ජයන්තන් අත්අඩංගුවට ගෙන පසුව මොහු ඇප මත මුදා හැර ඇති බව  සදහන්.\nඑලෙස ඇප මත සිටින අතරතුරයි ඔහු මෙලෙස පොලිසියට වෙඩි තැබීමේ සිද්ධියට සම්බන්ධ වී ඇත්තේ.\nවෙඩි තැබීමෙන් මියගිය පොලිස් සැරයන් සරත් ප්‍රේමචන්ද්‍රගේ දේහය හලාවත - කුමාරකට්ටුව ප්‍රදේශයේ පිහිටි ඔහුගේ නිවසේ මේ වනවිට තැන්පත් කර ඇති අතර, අවසන් කටයුතු පූර්ණ පොලිස් ගෞරව සහිතව හෙට සිදුකිරීමට නියමිතයි.",
       "URL": "https://www.hirunews.lk/166704/යාපනය-වෙඩි-තැබීමේ-ප්‍රධාන-සැකකරු-පොලිසියට-භාර-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=4405"
}