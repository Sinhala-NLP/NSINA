{
       "Source": "hirunews",
       "Timestamp": "Wednesday, 31 May 2023 - 11:00",
       "Headline": "IMF නියෝජ්‍ය කළමනාකාර අධ්‍යක්ෂ අද දිවයිනට",
       "News Content": "ජාත්‍යන්තර මුල්‍ය අරමුදලේ නියෝජ්‍ය කළමනාකාර අධ්‍යක්ෂ කෙන්ජි ඔකමුරා දෙදින නිල සංචාරයක් සඳහා අද (31) මෙරටට පැමිණීමට නියමිතයි. මුදල් රාජ්‍ය අමාත්‍ය ෂෙහාන් සේමසිංහ කියා සිටියේ ශ්‍රී ලංකාවේ ආර්ථික තත්ත්වයේ මෑතකාලිීන ප්‍රවණතා සම්බන්ධයෙන් මෙහිදී සාකච්ඡා වට කිහිපයක් පැවැත්වෙනු ඇති බවයි.\nජනාධිපති රනිල් වික්‍රමසිංහ සහ මහ බැංකු නියෝජිතයින් ඇතුලු නිලධාරින් සමඟ එම සාකච්ඡා පැවැත්වෙන බවයි රාජ්‍ය අමාත්‍යවරයා තවදුරටත් කියා සිටියේ.",
       "URL": "https://www.hirunews.lk/336663/imf-නියෝජ්‍ය-කළමනාකාර-අධ්‍යක්ෂ-අද-දිවයිනට",
       "Category": "Local News",
       "Parent URL": "https://www.hirunews.lk/local-news.php?pageID=305"
}