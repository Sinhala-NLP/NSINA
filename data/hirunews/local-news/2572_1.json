{
       "Source": "hirunews",
       "Timestamp": "Monday, 20 July 2020 - 15:09",
       "Headline": "පාඨලී චම්පික සහ සුදත් අස්මඩල සිතාසි (වීඩියෝ)",
       "News Content": "2016 වසරේ රාජගිරිය ප්‍රදේශයේදී තරුණයෙකු රිය අනතුරකට ලක් කිරීමේ සිද්ධිය සම්බන්ධයෙන් හිටපු අමාත්‍ය පාඨලී චම්පික රණවක ඇතුලු තුන්දෙනෙකුට කොළඹ මහාධිකරණය විසින් අද සිතාසි නිකුත් කරනු ලැබුවා.\nහිටපු අමාත්‍යවරයාට අමතරව, ඔහුගේ රියදුරු වන දිලුම් තුසිත කුමාර සහ එවකට වැලිකඩ පොලීසියේ ස්ථානාධිපති ලෙස කටයුතු කළ සහකාර පොලිස් අධිකාරි සුදත් අස්මඩලට ද අගෝස්තු 20 වනදා මහාධිකරණය හමුවේ පෙනී සිටින ලෙසයි එලෙස සිතාසි නිකුත් කරනු ලැබුවේ.\nරිය අනතුරකට ලක් කිරීමේ සිද්ධිය සම්බන්ධයෙන් අසත්‍ය සාක්ෂි ගොනු කිරීම ඇතුළු අධි චෝදනා 16 ක් යටතේ නීතිපතිවරයා කොළඹ මහාධිකරණයේ මීට පෙර නඩු පවරනු ලැබුවා.\nඒ අනුව, එම නඩුව කොළඹ මහාධිකරණ විනිසුරු ගිහාන් කුලතුංග හමුවේ අද කැඳවනු ලැබූ අතර, එහිදී ඔවුන්ට අධිකරණය හමුවේ පෙනී සිටින ලෙසට සිතාසි නිකුත් කෙරුණා.",
       "URL": "https://www.hirunews.lk/245984/පාඨලී-චම්පික-සහ-සුදත්-අස්මඩල-සිතාසි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2572"
}