{
       "Source": "hirunews",
       "Timestamp": "Thursday, 19 January 2023 - 11:51",
       "Headline": "පවිත්‍රා වන්නිආරච්චිට සහ ජීවන් තොණ්ඩමන්ට කැබිනට් අමාත්‍ය ධුර (වීඩියෝ)",
       "News Content": "නව කැබිනට් අමාත්‍යවරුන් දෙදෙනෙකු අද ජනාධිපති රනිල් වික්‍රමසිංහ ඉදිරියේ දිවුරුම් දෙනු ලැබුවා.\nඒ ජනාධිපති කාර්යාලයේ දී යි.\nඒ අනුව, පාර්ලිමේන්තු මන්ත්‍රීනි පවිත්‍රා වන්නිආරච්චි, වනජිවි හා වන සම්පත් සංරක්ෂණ අමාත්‍ය ධුරයේත්, ලංකා කම්කරු කොංග්‍රසයේ මහලේකම්, පාර්ලිමේන්තු මන්ත්‍රී ජීවන් තොණ්ඩමන් ජල සම්පාදන සහ වතු, යටිතල පහසුකම් සංවර්ධන අමාත්‍ය ධුරයේත් දිවුරුම් දෙනු ලැබුවා.\nමීට පෙර, කෘෂිකර්ම අමාත්‍ය මහින්ද අමරවීර වනජිවි සහ වන සම්පත් සංරක්ෂණ අමාත්‍ය ධුරය දැරූ අතර ඔහු අද පෙරවරුවේ එම ධුරයෙන් ඉල්ලා අස්වී තිබෙනවා.\nජල සම්පාදන අමාත්‍ය ධුරය දරනු ලැබුවේ සෞඛ්‍ය අමාත්‍ය කෙහෙළිය රඹුක්වැල්ලයි.\nමෙම දිවුරුම්දීමත් සමග වත්මන් රජයේ කැබිනට් අමාත්‍යවරුන්ගේ සංඛ්‍යාව 20 දක්වා ඉහළ ගොස් තිබෙනවා.\nආණ්ඩුවේ රාජ්‍ය අමාත්‍ය ධුර සංඛ්‍යාව 37ක්.",
       "URL": "https://www.hirunews.lk/325392/පවිත්‍රා-වන්නිආරච්චිට-සහ-ජීවන්-තොණ්ඩමන්ට-කැබිනට්-අමාත්‍ය-ධුර-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=592"
}