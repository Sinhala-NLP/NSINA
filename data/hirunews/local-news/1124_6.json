{
       "Source": "hirunews",
       "Timestamp": "Thursday, 02 June 2022 - 16:17",
       "Headline": "ලසිත් මාලිංග යළිත් උපාය මාර්ගික පුහුණුකරු වෙයි",
       "News Content": "ඕස්ට්‍රේලියාව සමග පැවැත්වෙන විස්සයි විස්ස සහ එක්දින තරගාවලියේ වේග පන්දු යැවීමේ උපාය මාර්ගික පුහුණුකරු ලෙස ලසිත් මාලිංග පත් කර තිබෙනවා.\nමාලිංග මීට පෙර ඕස්ට්‍රේලියානු සංචාරයේදී ද එම තනතුරේ කටයුතු කළා.\nඔස්ට්‍රේලියාව සහ ශ්‍රී ලංකා කණ්ඩායම අතර පළමු 20යි 20 තරගය ලබන 7 වනදා ආරම්භ වීමට නියමිතයි.\nශ්‍රී ලංකාවේ සංචාරයක නිරත වන ඔස්ට්‍රේලියානු ජාතික ක්‍රිකට් කණ්ඩායම, ටෙස්ට්, එක්දින හා විස්ස යි විස්ස තරගාවලියකට සහභාගි වීමට නියමිත යි.\nමේ අතර, මෙම තරගාවලියට අදාළ ප්‍රවේශ පත්‍රවල මිල ගණන් පිළිබඳ ශ්‍රී ලංකා ක්‍රිකට් ආයතනය නිවේදනයක් නිකුත් කර තිබෙනවා.\nඑම මිල ගණන් මෙසේ යි\n* කොළඹ ආර්.ප්‍රේමදාස ජාත්‍යන්තර ක්‍රීඩාංගණය\nරුපියල් 300, 1500, 2500, 4000, 5000\n* මහනුවර පල්ලෙකැලේ ජාත්‍යන්තර ක්‍රීඩාංගණය\nරුපියල් 300, 2000, 4000, 5000, 6500\n* ගාල්ල ජාත්‍යන්තර ක්‍රිකට් ක්‍රීඩාංගණය\n300, 500, 1000, 5000, 7500",
       "URL": "https://www.hirunews.lk/306028/ලසිත්-මාලිංග-යළිත්-උපාය-මාර්ගික-පුහුණුකරු-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=1124"
}