{
       "Source": "hirunews",
       "Timestamp": "Wednesday, 06 February 2019 - 17:06",
       "Headline": "රාජ්‍ය බැංකු දෙකකට වැඩබලන සභාපතිවරුන් පත් කෙරේ",
       "News Content": "මහා භාණ්ඩාගාරයේ නියෝජ්‍ය ලේකම්වරුන් දෙදෙනෙකු ලංකා බැංකුවේ සහ මහජන බැංකුවේ වැඩබලන සභාපතිවරුන් ලෙස පත්කර තිබෙනවා.\nමේ අනුව මුදල් අමාත්‍ය මංගල සමරවීර විසින් ලංකා බැංකුවේ වැඩබලන සභාපතිවරයා ලෙස පත්කර ඇත්තේ මහා භාණ්ඩාගාරයේ ජ්‍යෙෂ්ඨ නියෝජ්‍ය ලේකම්වරයෙකු වන ඒ.ආර්. දේශප්‍රියයි.\nඑසේම එහි නියෝජ්‍ය ලේකම්වරයෙකු වන ඒ.එම්.පී.එම්.බී. අතපත්තු මහජන බැංකුවේ වැඩබලන සභාපතිවරයා ලෙස පත් කර ඇති බව මුදල් අමාත්‍යාංශය නිවේදනය කළා.\nමෙම ලේකම්වරුන් දෙදෙනා අදාළ බැංකු දෙකෙහි අධ්‍යක්‍ෂ මණ්ඩලවල මහා භාණ්ඩාගාර නියෝජිතයන් ලෙස ද කටයුතු කරනු ඇති.",
       "URL": "https://www.hirunews.lk/209850/රාජ්‍ය-බැංකු-දෙකකට-වැඩබලන-සභාපතිවරුන්-පත්-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=3515"
}