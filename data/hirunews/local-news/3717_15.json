{
       "Source": "hirunews",
       "Timestamp": "Wednesday, 03 October 2018 - 16:21",
       "Headline": "මිද්දෙණියේ රිය අනතුරකින් මවක් සහ දරුවෙක් මරුට",
       "News Content": "මිද්දෙණිය - හුංගම මාර්ගයේ මුරුංගස්යාය ගොවිපල ඉදිරිපිට අද සිදුවූ රිය අනතුරකින් කාන්තාවක් සහ අවුරුදු 3 ක් පමණ වයසැති ඇගේ කුඩා දරුවා මියගොස් තිබෙනවා.\nහුංගම සිට මිද්දෙණිය දෙසට ගමන් කළ ටිපර්  රථයක මෙම කාන්තාව පැදවූ ත්‍රිරෝද රථය ගැටීමෙන් මෙම අනතුර සිදුව ඇති බවයි පොලීසිය සඳහන් කළේ.\nජීවිතක්ෂයට පත්වූ දෙදෙනා තංගල්ල - උස්වැව - සූරියපොකුණ ප්‍රදේශයේ පදිංචිකරුවන් වන අතර, අනතුර සම්බන්ධයෙන් පොලීසිය ටිපර් රථයේ රියදුරු අත්අඩංගුවට ගෙන තිබෙනවා.",
       "URL": "https://www.hirunews.lk/201322/මිද්දෙණියේ-රිය-අනතුරකින්-මවක්-සහ-දරුවෙක්-මරුට",
       "Category": "Local News",
       "Parent URL": "https://www.hirunews.lk/local-news.php?pageID=3717"
}