{
       "Source": "hirunews",
       "Timestamp": "Sunday, 19 February 2023 - 13:53",
       "Headline": "විදුලියේ වැඩිවීම ජල බිලටත්",
       "News Content": "විදුලි ගාස්තු ඉහළ යාමත් සමඟ ජල බිලද ඉහළ දැමීමේ අවශ්‍යතාවක් මතුව ඇති බව ජාතික ජල සම්පාදන හා ජලාපවහාන මණ්ඩලය පවසනවා.\nකෙසේ නමුත් ඒ සම්බන්ධයෙන් මේ වනතෙක් අවසන් තීරණයක් ගෙන නොමැති බවයි ජාතික ජල සම්පාදන හා ජලාපවහන මණ්ඩලයේ වාණිජ අංශයේ නියෝජ්‍ය සාමාන්‍යාධිකාරි පියල් පද්මනාථ කියා සිටියේ.\nඑමෙන්ම විදුලි බිල ඉහළ යාමත් සමඟ ඉදිරියේදී කම්බි සහ පී.වී.සී බටවල මිල ගණන් ද ඉහළ යනු ඇති බව ජාතික ඉදිකිරීම් සේවක සංගමය පවසනවා.\nකොළඹ අද (19) පැවති මාධ්‍ය හමුවකදී එම සංගමයේ ලේකම් සුපුන් අබේසේකර කියා සිටියේ මේ වනවිටත් සිමෙන්ති මිල රුපියල් 200 කින් ඉහළගොස් ඇති බවයි.\nමේ අතර විදුලිබිල ඉහළ දැමීම හේතුවෙන් ජල ගාස්තුවද ඉහළ දැමීමට සිදුවනු ඇති බව ජලසම්පාදන හා වතු යටිතල පහසුකම් අමාත්‍ය ජීවන් තොන්ඩමන් පවසනවා.\nමාතලේ නගර ශාලාවේ අද  පැවති ජන හමුවකට එක්වෙමිනුයි ඔහු මේ බව කියා සිටියේ.",
       "URL": "https://www.hirunews.lk/327782/විදුලියේ-වැඩිවීම-ජල-බිලටත්",
       "Category": "Local News",
       "Parent URL": "https://www.hirunews.lk/local-news.php?pageID=526"
}