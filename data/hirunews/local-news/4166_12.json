{
       "Source": "hirunews",
       "Timestamp": "Tuesday, 19 December 2017 - 8:34",
       "Headline": "තේ-වලට කෘමියා ගියේ කොහොමද ?",
       "News Content": "නියමිත ක්‍රමවේදයන්ට අනුව අපනයනය සඳහා සකස් කරන තේ තොග නිෂ්පාදනය කරන බව කුඩා තේ වතු සංවර්ධන අධිකාරිය පවසනවා.\nරුසියාව මෙරට තේ සඳහා පැනවූ තාවකාලික තහනම සම්බන්ධයෙන් අදහස් පළ කරමින් එහි අධ්‍යක්ෂවරයෙකු වන රොෂාන් රාජදුරෙයි හිරු ප්‍රවෘත්ති අංශයට සඳහන් කළේ අපනයනය සඳහා තේ සකස් කිරීමේදී කිසිදු අඩුපාඩුවක් සිදුනොවන බවයි.\nඅදාළ කෘමියා කෙසේ එම තේ තොගයට ඇතුළු වූයේ ද යන්න පිළිබදව විමර්ශනයක් සිදුකළ යුතු බවටයි ඔහු කියා සිටියේ.\nමේ අතර, ශ්‍රී ලංකා තේ පර්යේෂණ ආයතනයේ සභාපති වෛද්‍ය එච්.එම්.ජේ.බී. ගවරම්මාන හිරු ප්‍රවෘත්ති අංශයට සඳහන් කළේ රුසියාවට අපනයන කරන ලද තේ තොගය සමඟ හමුවූ කෘමියා සම්බන්ධයෙන් මෙරට තේ වගාකරුවන් බියක් ඇති කර ගත යුතු නොමැති බවයි.\nකෙසේ වෙතත්, ඇති වී තිබෙන තත්ත්වය පිළිබඳව සොයා බැලීම සඳහා හෙට දිනයේදී තාක්ෂණික කමිටුවක් රුසියාව බලා පිටත්ව යාමට නියමිතව තිබෙනවා.",
       "URL": "https://www.hirunews.lk/178737/තේ-වලට-කෘමියා-ගියේ-කොහොමද",
       "Category": "Local News",
       "Parent URL": "https://www.hirunews.lk/local-news.php?pageID=4166"
}