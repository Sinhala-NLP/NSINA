{
       "Source": "hirunews",
       "Timestamp": "Thursday, 06 February 2020 - 7:59",
       "Headline": "ත්‍රිකුණාමලයේදී බස් රථ දෙකක් ගැටී අයෙක් මරුට - 10 කට තුවාල",
       "News Content": "ත්‍රිකුණාමලය - තඹලගමුව 99 මංසන්ධියේදී සුඛෝපභෝගී බස් රථයක් සහ ශ්‍රී ලංගම බස් රථයක් ගැටීමෙන් පුද්ගලයෙකු ජීවිතක්ෂයට පත්ව තවත් 10 දෙනෙකු තුවාල ලැබුවා.\nපොලීසිය සඳහන් කළේ අද අලූයම සිදුවූ අනතුරින් තුවාල ලැබූවන් ත්‍රිකුණාමලය, තඹලගමුව සහ කන්තලේ යන රෝහල්වලට ඇතුළත් කර ඇති බවයි.\nකොළඹ සිට ත්‍රිකුණාමලය දක්වා ධාවනය වූ බස් රථ දෙකක් මෙලෙස ගැටී තිබුණා.\nසුඛෝපභෝගී බස් රථයක රියදුරුට නින්දයාම හේතුවෙන් මාර්ගයේ පසෙක නවතා තිබූ ලංගම බස් රථයක පිටුපස ගැටී ඇති අතර සිද්ධියෙන් මියගොස් ඇත්තේ සුඛෝපභෝගී බස් රථයේ කොන්දොස්තරවරයා බවටයි අනාවරණ වී ඇත්තේ.",
       "URL": "https://www.hirunews.lk/233812/ත්‍රිකුණාමලයේදී-බස්-රථ-දෙකක්-ගැටී-අයෙක්-මරුට-10-කට-තුවාල",
       "Category": "Local News",
       "Parent URL": "https://www.hirunews.lk/local-news.php?pageID=2916"
}