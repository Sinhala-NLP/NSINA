{
       "Source": "hirunews",
       "Timestamp": "Thursday, 03 November 2022 - 11:14",
       "Headline": "අසූර් සමාගමට අයත් ගුවන් යානය කටුනායකට පැමිණෙ යි",
       "News Content": "ශ්‍රී ලංකාව සමග ගුවන් ගමන් යළි ආරම්භ කරමින් රුසියාවේ අසූර් ගුවන් සමාගමට අයත් ඉසෙඩ් එෆ් - 1611 දරණ ගුවන් යානය කටුනායක ගුවන්තොටුපල වෙත පැමිණියා.\nඅද (03) පෙරවරු 9.45ට මෙම යානය මෙරටට පැමිණියේ රුසියාවේ මොස්කව් නුවර සිට යි.\nඑහි මගීන් 335 දෙනෙකු සිට තිබෙනවා.\nඅද සිට ශ්‍රී ලංකාව වෙත සිය සේවාවන් දියත් කරන රුසියාවේ අසූර් ගුවන් සමාගම සෙන්පීටර්ස්බර්ග්, ක්‍රස්නයාස්ක්, නොවෝසර්බියක් සිට දින 10කට වරක් දිවයිනට පැමිණීමට නියමිත යි.\nඑමෙන්ම මොස්කව් සිට සතියකට දින දෙකක් අසූර් ගුවන් සමාගමට අයත් යානාවක් පැමිණෙන බවයි රුසියාවේ ශ්‍රී ලංකා තානාපති මහාචාර්ය ජනිතා ලියනගේ සඳහන් කළේ.",
       "URL": "https://www.hirunews.lk/319515/අසූර්-සමාගමට-අයත්-ගුවන්-යානය-කටුනායකට-පැමිණෙ-යි",
       "Category": "Local News",
       "Parent URL": "https://www.hirunews.lk/local-news.php?pageID=760"
}