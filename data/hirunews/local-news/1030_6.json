{
       "Source": "hirunews",
       "Timestamp": "Monday, 11 July 2022 - 8:26",
       "Headline": "අද සිට දුම්රිය සහ ලංගම සාමාන්‍ය පරිදි",
       "News Content": "අද (11) සිට සාමාන්‍ය පරිදි දුම්රිය ධාවනය කරන බව දුම්රිය දෙපාර්තමේන්තුව පවසනවා.\nකාර්යාල දුම්රිය සියල්ලම ධාවනයට සැළසුම් කර ඇති බවයි දුම්රිය නියෝජ්‍ය සාමාන්‍යාධිකාරී ගාමිණී සෙනෙවිරත්න කියා සිටියේ.\nමේ අතර අද සිට ක්‍රියාත්මක වීමට නියමිතව තිබූ දුම්රිය ගාස්තු සංශෝධනයද දින නියමයක් නොමැතිව කල් දමා ඇති බව දුම්රිය දෙපාර්තමේන්තුව ඊයේ දැනුම්දුන්නා.\nඑමෙන්ම ශ්‍රී ලංගම බස් රථ අද සාමාන්‍ය පරිදි ධාවනය කරන බව එහි ප්‍රකාශකයෙකු සඳහන් කළා.\nමේ අතර ලංකා පෞද්ගලික බස් හිමියන්ගේ සංගමයේ සභාපති ගැමුණු විජේරත්න කියා සිටියේ ඉන්ධන ලැබුණහොත් අද බස් රථ ධාවනය කරන බවයි.",
       "URL": "https://www.hirunews.lk/309666/අද-සිට-දුම්රිය-සහ-ලංගම-සාමාන්‍ය-පරිදි",
       "Category": "Local News",
       "Parent URL": "https://www.hirunews.lk/local-news.php?pageID=1030"
}