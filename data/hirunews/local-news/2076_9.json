{
       "Source": "hirunews",
       "Timestamp": "Saturday, 20 March 2021 - 7:23",
       "Headline": "හිටපු නාවික හමුදාපතිවරයෙකුට සහ මධ්‍යම පරිසර අධිකාරියේ නිලධාරීන් පිරිසකට විරෝධය",
       "News Content": "කොත්මලේ ඔයට ජලය ගලා බසින පූඩලු ඔය හරස් කරමින් පෞද්ගලික ජල විදුලි බලාගාරයක් ඉදිකිරීමේ කටයුතු සඳහා පැමිණි හිටපු නාවික හමුදාපතිවරයෙකු වන අද්මිරාල් ඔෆ් ද ෆ්ලීට් වසන්ත කරන්නාගොඩට සහ  මධ්‍යම පරිසර අධිකාරියේ නිලධාරීන් පිරිසකට, ප්‍රදේශවාසීන් පිරිසක් විරෝධය පල කර තිබෙනවා.\nඔවුන් කියා සිටියේ අදාල ජල විදුලි බලාගාර ව්‍යාපෘතිය සදහා 2016 වසරේදී සැලසුම් සකස් කළද ඊට තමන්ගෙන් එල්ල වූ දැඩි විරෝධය මධ්‍යයේ එම ව්‍යාපෘතියේ කටයුතු ආරම්භ නොකළ බවයි.\nකෙසේවෙතත් එම කටයුතු යළි ආරම්භ කිරීම සඳහා හිටපු නාවික හමුදාපතිවරයා ඇතුලු නිලධාරීන් පිරිසක් යළි උත්සහ දරමින් සිටින බවටද ප්‍රදේශවාසීන් චෝදනා කළා.",
       "URL": "https://www.hirunews.lk/265934/හිටපු-නාවික-හමුදාපතිවරයෙකුට-සහ-මධ්‍යම-පරිසර-අධිකාරියේ-නිලධාරීන්-පිරිසකට-විරෝධය",
       "Category": "Local News",
       "Parent URL": "https://www.hirunews.lk/local-news.php?pageID=2076"
}