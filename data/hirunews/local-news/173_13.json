{
       "Source": "hirunews",
       "Timestamp": "Tuesday, 18 July 2023 - 15:07",
       "Headline": "සෙලන්දිවා සමාගම් ඈවර කිරීමේ තීරණය කැබිනට් මණ්ඩලය අනුමත කළ බවට ශ්‍රේෂ්ඨාධිකරණයට දැනුම් දෙයි",
       "News Content": "ඉකුත් පාලන සමයේ මහත් ආන්දෝලනයකට තුඩු දුන් අමාත්‍ය මණ්ඩල අනුමැතිය මත ස්ථාපිත කළ “සෙලන්දිවා ලෙෂර්ස් ඉන්වෙස්මන්ට්”‍ සහ “ සෙලන්දිවා ඉන්වෙස්මන්ට් ලිමිටඩ් ”‍ යන සමාගම් ස්වෙච්ඡාවෙන් ඈවර කිරීමට ගත් තීරණය කැබිනට් මණ්ඩලය අනුමත කළ බව එම සමාගම වෙනුවෙන් පෙනී සිටි නීතිඥවරයා අද ශ්‍රේෂ්ඨාධිකරණයට දැනුම් දුන්නා.\nඒ, රජයට අයත් දේපල එම සමාගම්වලට පැවරීම හෝ විකීණීම වැලැක්වීමේ අතුරු නියෝගයක් නිකුත් කරන්නැයි ඉල්ලා වෘත්තීකයින්ගේ ජාතික පෙරමුණේ ලේකම්වරයා ගොනු කර තිබූ මූලික අයිතිවාසිකම් පෙත්සම අද කැඳවූ අවස්ථාවේදී කැදවූ අවස්ථාවේදීයි.\nවිජිත් මලල්ගොඩ ,අචල වෙංගප්පූලි සහ අර්ජුන ඔබේසේකරගෙන් සමන්විත ශ්‍රේෂ්ඨාධිකරණ විනිසුරු මඩුල්ල හමුවේ එය කැඳවනු ලැබුවා. එහිදී වග උත්තරකාර සමාගම වෙනුවෙන් පෙනී සිටි නීතීඥවරයා අධිකරණයට දන්වා සිටියේ එම සමාගම් ස්වෙච්ඡාවෙන් ඈවර කිරීමේ තීරණයට අදාළව අමාත්‍ය මණ්ඩලයට ඉදිරිපත් කළ කැබිනට් පත්‍රිකාවක් පසුගිය ජූනි මස 26 වැනිදා අනුමත කළ බවයි.",
       "URL": "https://www.hirunews.lk/341649/සෙලන්දිවා-සමාගම්-ඈවර-කිරීමේ-තීරණය-කැබිනට්-මණ්ඩලය-අනුමත-කළ-බවට-ශ්‍රේෂ්ඨාධිකරණයට-දැනුම්-දෙයි",
       "Category": "Local News",
       "Parent URL": "https://www.hirunews.lk/local-news.php?pageID=173"
}