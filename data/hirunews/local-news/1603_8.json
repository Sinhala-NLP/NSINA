{
       "Source": "hirunews",
       "Timestamp": "Wednesday, 27 October 2021 - 8:57",
       "Headline": "කුවේට් අරමුදලේ ආධාර මත මෙරටට තවත් වෛද්‍ය පීඨයක්",
       "News Content": "මොරටුව විශ්වවිද්‍යාලය සඳහා වෛද්‍ය පීඨයක් ආරම්භ කිරීමට අවශ්‍ය අරමුදල් සැපයීමට අරාබි ආර්ථිකය සංවර්ධනය සඳහා වූ කුවේට් අරමුදල එකඟතාව පළ කර තිබෙනවා.\nමීට පෙර අදාළ වෛද්‍ය පීඨය ආරම්භ කිරීම සඳහා අමාත්‍ය මණ්ඩලයේ අනුමැතිය ලබා දී තිබූ අතර, ඒ සඳහා වන අරමුදල් ලබා දීමටයි කුවේට් අරමුදල එකඟතාව පළ කර ඇත්තේ.\nඒ අනුව යෝජිත ව්‍යාපෘති සඳහා ඇමරිකන් ඩොලර් මිලියන 33.2ක් ලබාදීමට නියමිතයි.\nඑම මුදල් ලබාගැනීම සඳහා අදාළ ගිවිසුමට එළඹීම පිණිස මුදල් අමාත්‍යවරයා ඉදිරිපත් කළ යෝජනාවද අමාත්‍ය මණ්ඩලය අනුමත කර තිබෙනවා.",
       "URL": "https://www.hirunews.lk/286164/කුවේට්-අරමුදලේ-ආධාර-මත-මෙරටට-තවත්-වෛද්‍ය-පීඨයක්",
       "Category": "Local News",
       "Parent URL": "https://www.hirunews.lk/local-news.php?pageID=1603"
}