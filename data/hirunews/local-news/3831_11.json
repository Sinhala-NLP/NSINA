{
       "Source": "hirunews",
       "Timestamp": "Wednesday, 25 July 2018 - 19:20",
       "Headline": "නව ව්‍යවස්ථාව වංචාව නීතිගත කිරීමේ උත්සාහයක්",
       "News Content": "නව ආණ්ඩුක්‍රම ව්‍යවස්ථාවක් හරහා වර්තමාන රජය වංචාව නීතිගත කිරීමට උත්සාහ දරණ බවට ඒකාබද්ධ විපක්ෂය චෝදනා කරනවා.\nකොළඹ අද කැඳවා තිබූ මාධ්‍ය හමුවකට එක්වෙමින් පාර්ලිමේන්තු මන්ත්‍රී මහින්දානන්ද අලූත්ගමගේ මෙම අදහස් පළ කළා.\nආණ්ඩුවේ ඇතැම් පාර්ශවයන්ට අවශ්‍ය පරිදි යෝජනා ඉදිරිපත් කරමින් ව්‍යවස්ථාව ගෙන ඒමට සූදානම් වන බවද මන්ත්‍රීවරයා එහිදී කියා සිටියා.\nමෙම ව්‍යවස්ථාවට ජනාධිපතිවරයා ඉවත් කිරීමට අග්‍රාමාත්‍යවරයා, විපක්ෂ නායකවරයා සහ කථානායකවරයාට බලතල ලබාදීමේ යෝජනාවක්ද ඇතුළත් වන බවද ඔහු එහිදී සඳහන් කළා.",
       "URL": "https://www.hirunews.lk/196059/නව-ව්‍යවස්ථාව-වංචාව-නීතිගත-කිරීමේ-උත්සාහයක්",
       "Category": "Local News",
       "Parent URL": "https://www.hirunews.lk/local-news.php?pageID=3831"
}