{
       "Source": "hirunews",
       "Timestamp": "Wednesday, 21 June 2023 - 13:01",
       "Headline": "මිනුවන්ගොඩ වෙඩික්කරු අම්බලන්ගොඩ ධර්මාශෝක නියෝජ්‍ය විදුහල්පතිට වෙඩි තැබූ පුද්ගලයා බවටත් තොරතුරු (වීඩියෝ)",
       "News Content": "මිනුවන්ගොඩ බැස්ටියන් මාවත ආසන්නයේදී පසුගිය 17 වනදා සිදුවූ වෙඩි තැබීමේ සිද්ධියට අදාළව කුලියාපිටියේදී අත්අඩංගුවට ගත් සැකකරු අම්බලන්ගොඩ ධර්මාශෝක විද්‍යාලයේ නියෝජ්‍ය විදුහල්පති ධනුක සොයිසාට වෙඩි තැබීමේ සිද්ධියට ද සම්බන්ධ බව පොලීසිය ප්‍රකාශ කළා.\nපොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරි නිහාල් තල්දූව සදහන් කළේ 46 හැවිරිදි සැකකරු පසුගිය වසරේ ඔක්තෝම්බර් මාසයේ මිනුවන්ගොඩ - ගමන්ගෙදර ප්‍රදේශයේදී එකම පවුලේ පියා සහ පුතුන් දෙදෙනා ඝාතනය කිරීමේ සිද්ධියේ වෙඩික්කරුවෙකු ලෙස ද කටයුතු කර ඇති බවයි.\nසැකකරු විදේශ රටක නිෂ්පාදිත පිස්තෝල අවියක්, උණ්ඩ ගැබක්, ජීවන උණ්ඩයක්, හෙරොයින් සහ මුදල් සමග පොලිස් විශේෂ කාර්ය බලකාය විසින් අත්අඩංගුවට ගෙන තිබුණා.",
       "URL": "https://www.hirunews.lk/338605/මිනුවන්ගොඩ-වෙඩික්කරු-අම්බලන්ගොඩ-ධර්මාශෝක-නියෝජ්‍ය-විදුහල්පතිට-වෙඩි-තැබූ-පුද්ගලයා-බවටත්-තොරතුරු-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=249"
}