{
       "Source": "hirunews",
       "Timestamp": "Thursday, 27 April 2023 - 11:46",
       "Headline": "අල්ලස් කොමිසමෙන් හිටපු නියෝජ්‍ය අමාත්‍යවරයෙකුට නඩුවක්",
       "News Content": "ජාතික ලොතරැයි මණ්ඩලයේ සභාපති වරයා වශයෙන් කටයුතු කරමින් සිටිය දී එහි වාහන අවභාවිතා කළේ යැයි චෝදනා ලැබ සිටින හිටපු නියෝජ්‍ය අමාත්‍ය සරණ ගුණවර්ධන මහතාට එරෙහිව ගොනුකර තිබෙන නඩුවක් පසුගිය අගෝස්තු මස 11වන දා විභාගයට ගැනීමට කොළඹ මහාධිකරණය නියම කර තිබෙනවා.\nමෙම නඩුව අද කොළඹ මහාධිකරණ විනිසුරු මංජුල තිලකරත්න ඉදිරියේ කැඳවනු ලැබ ඇති බවයි වාර්තා වන්නේ.\nඅල්ලස් කොමිසම වෙනුවෙන් පෙනී සිටි නීතිඥවරිය අධිකරණයට දන්වා සිටියේ මෙම නඩුව විභාගය සඳහා දිනයක් නියම කරන ලෙසයි.\nනඩුවේ 13වන සාක්ෂිකරුගෙන් නඩු විභාගය ආරම්භ කරන බවත් රජයේ නිතිඥ වරිය දැනුම් දී තිබෙනවා.\nඒ අනුව අදාළ සාක්ෂිකරුට සිතාසි නිකුත් කළ මහාධිකරණ විනිසුරුවරයා නඩු විභාගය අගෝස්තු මස 11 වනදා කැඳවීමටයි නියම කර ඇත්තේ.\n2006 වසරේ ජාතික ලොතරැයි මණ්ඩලයේ සභාපතිවරයා වශයෙන් කටයුතු කරමින් සිටියදී කුලී පදනම මත ලබාගත් වාහන තුනක් අවභාවිතා කිරීම තුළින් රජයට පාඩුවක් සිදු කළේ යැයි චෝදනා කරමින් අල්ලස් කොමිසම විසින් සරණ ගුණවර්ධන මහතාට එරෙහිව මෙම නඩුව ගොණුකර තිබෙනවා.",
       "URL": "https://www.hirunews.lk/333573/අල්ලස්-කොමිසමෙන්-හිටපු-නියෝජ්‍ය-අමාත්‍යවරයෙකුට-නඩුවක්",
       "Category": "Local News",
       "Parent URL": "https://www.hirunews.lk/local-news.php?pageID=387"
}