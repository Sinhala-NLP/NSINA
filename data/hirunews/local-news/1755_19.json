{
       "Source": "hirunews",
       "Timestamp": "Saturday, 14 August 2021 - 9:00",
       "Headline": "ගුරු වෘත්තීය සමිති අන්තර්ජාල පෙත්සමක් අත්සන් කරයි",
       "News Content": "ගුරු වැටුප් විෂමතා ගැටලුවට විසඳුම් ඉල්ලා ඔන්ලයින් ඉගැන්වීම්වලින් ඉවත් වීමේ වෘත්තීය ක්‍රියාමාර්ගයක නිරත වන ගුරු වෘත්තීය සමිති අද අන්තර්ජාල පෙත්සමක් අත්සන් කිරීමට නියමිතයි. ලංකා ගුරු සංගමයේ ප්‍රධාන ලේකම් ජෝසෆ් ස්ටාලින් හිරු ප්‍රවෘත්ති අංශයට කියා සිටියේ එම පෙත්සමට සහාය දැක්වීමට ඕනෑම පුද්ගලයෙකුට හැකියාව පවතින බවයි.\nමේ අතර ගුරු, විදුහල්පති වැටුප් ගැටලු‍ව සම්බන්ධයෙන් සොයා බලා වාර්තාවක් ඉදිරිපත් කිරීමට පත් කළ අමාත්‍ය මණ්ඩල අනුකමිටුව ඊයේ ශ්‍රී ලංකා පොදුජන අධ්‍යාපන සේවා සංගමය හමු වී සාකච්ඡාවක නිරත වුණා.\nඑමෙන්ම ලබන අඟහරුවාදා සහ බදාදා දිනයන්හි තවත් ගුරු වෘත්තීය සමිති 10ක් හමු වී සාකච්ඡා කරන බවයි එම කමිටුවේ සාමාජික අමාත්‍ය ඩලස් අලහප්පෙරුම සඳහන් කළේ.\nමේ අතර ගුරු වෘත්තීය සමිති සඳහන් කළේ ඔන්ලයින් ඉගැන්වීම්වලින් ඉවත් වීමේ වෘත්තීය සමිති ක්‍රියාමාර්ගය අද 33 වන දිනටත් ක්‍රියාත්මක බවයි.",
       "URL": "https://www.hirunews.lk/279653/ගුරු-වෘත්තීය-සමිති-අන්තර්ජාල-පෙත්සමක්-අත්සන්-කරයි",
       "Category": "Local News",
       "Parent URL": "https://www.hirunews.lk/local-news.php?pageID=1755"
}