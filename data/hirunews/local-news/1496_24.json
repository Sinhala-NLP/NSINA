{
       "Source": "hirunews",
       "Timestamp": "Monday, 13 December 2021 - 17:06",
       "Headline": "ප්‍රියන්ත කුමාර ඝාතනය සම්බන්ධයෙන් තවත් 18 දෙනෙකු රිමාන්ඩ්",
       "News Content": "පාකිස්තානයේ සියල්කොට් හිදී ශ්‍රී ලාංකික කම්හල් කළමනාකරු ප්‍රියන්ත කුමාර දියවඩන අමානුෂික ලෙස ඝාතනය කිරීමේ සිද්ධිය සම්බන්ධයෙන් අත්අඩංගුවට ගත් තවත් 18 දෙනෙකු ගුජරන්වාලා ත්‍රස්ත මර්දන අධිකරණය මගින් අද(13)දින රක්ෂිත බන්ධනාගාර ගත කරනු  ලැබුවා.\nදින 15කට රක්ෂිත බන්ධනාගාර ගත කළ ඔවුන් ලබන 28 වන දා යළි අධිකරණය වෙත ඉදිරිපත් කෙරෙනු ඇති.\nප්‍රියන්ත කුමාර ඝාතන සිද්ධිය සම්බන්ධයෙන් අත්අඩංගුවට ගත් තවත් 34 දෙනෙකු ගුජරන්වාලා අධිකරණය මගින් මීට පෙර රක්ෂිත බන්ධනාගාර ගත කරනු ලැබුවා.\nමීට අමතරව සිද්ධිය සම්බන්ධයෙන් තවත් පුද්ගලයන් 900 දෙනෙකුට පමණ ත්‍රස්තවාදය, මිනී මැරීමට තැත් කිරීම, ඒ සඳහා කුමන්ත්‍රණය කිරීම, මිනී මැරීම සහ සිරුර විනාශ කිරීම යන චෝදනා යටතේ නඩු පැවරීමටයි පන්ජාබ් පොලීසිය පියවර ගෙන ඇත්තේ.",
       "URL": "https://www.hirunews.lk/290895/ප්‍රියන්ත-කුමාර-ඝාතනය-සම්බන්ධයෙන්-තවත්-18-දෙනෙකු-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=1496"
}