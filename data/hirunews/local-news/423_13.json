{
       "Source": "hirunews",
       "Timestamp": "Monday, 10 April 2023 - 7:56",
       "Headline": "දියේ ගිලී දරුවෙක් මරුට",
       "News Content": "සෙවණගල - වළවේ ගඟේ සිය දරුවන් දෙදෙනා සමඟ දිය නෑමට ගිය පියෙකු දියේ ගිලී අනතුරට පත්ව තිබෙනවා.\nසිද්ධියෙන් එක් දරුවෙකු දියේ ගිලී සෙවණගල දන්ඩුම රෝහලට ඇතුළත් කිරීමේදී මියගොස් ඇති බවයි පොලිසිය සඳහන් කළේ.\nමෙලෙස මියගියේ අවුරුදු 12 ක් වයසැති සෙවණගල - හබරත්තාවෙල ප්‍රදේශයේ පදිංචි හත්වන ශ්‍රේණියේ ඉගෙනගන්නා සිසුවෙක්.\nපියා සිය දරු දෙදෙනා සමඟ හබරත්තාවල ප්‍රදේශය හරහා ගලාබසින වළවේ ගඟේ තොටුපලෙන් ඊයේ දහවල් දිය නෑමට ගොස් ඇති අතර, එහිදී බාල දරුවා නහවා ගොඩින් තබා මියගිය දරුවා නහවමින් සිටියදී මෙම අනතුර සිදුව තිබෙනවා.\nපියාට දරුවාගේ අත අතහැරී ගොස් ඇති අතර, එම අවස්ථාවේදියි ඔහු දියේ ගිලී ඇත්තේ.",
       "URL": "https://www.hirunews.lk/332149/දියේ-ගිලී-දරුවෙක්-මරුට",
       "Category": "Local News",
       "Parent URL": "https://www.hirunews.lk/local-news.php?pageID=423"
}