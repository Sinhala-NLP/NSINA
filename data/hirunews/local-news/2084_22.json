{
       "Source": "hirunews",
       "Timestamp": "Tuesday, 16 March 2021 - 15:06",
       "Headline": "බස්නාහිර පළාතේ සියලුම දහම් පාසල් අප්‍රේල් 25 වනදා සිට ඇරඹෙයි",
       "News Content": "බස්නාහිර පළාතේ දහම් පාසල් අප්‍රේල් මස 25 වන ඉරිදා ආරම්භ කිරීමට සමස්ත ලංකා ශාසනාරක්ෂක මණ්ඩලයේදී තීරණය කර තිබෙනවා.\nබෞද්ධ කටයුතු පිළිබඳ දෙපාර්තමේන්තුව නිවේදනය කළේ බස්නාහිර පළාතේ පාසල් අප්‍රේල් 19 වනදා ආරම්භ කිරීමට ගෙන ඇති තීරණය සැළකිල්ලට ගනිමින් මෙලෙස එම පළාතේ දහම් පාසල් ආරම්භ කිරීමට තීරණය කර ඇති බවයි.\nබස්නාහිර පළාතේ දහම් පාසල් 2026 ක් ක්‍රියාත්මක අතර, ඒවායේ අධ්‍යාපනය ලබන දරු දැරියන් සංඛ්‍යාව හයලක්ෂ 4,853 ක්.\nඑසේම අප්‍රේල් මස 4 වනදා පැවැත්වීමට නියමිතව තිබූ දහම් පාසල් ශ්‍රේණි විභාගය මැයි මස 9 වනදා පැවැත්වෙන බවයි බෞද්ධ කටයුතු පිළිබඳ දෙපාර්තමේන්තුව නිවේදනය කළේ.",
       "URL": "https://www.hirunews.lk/265506/බස්නාහිර-පළාතේ-සියලුම-දහම්-පාසල්-අප්‍රේල්-25-වනදා-සිට-ඇරඹෙයි",
       "Category": "Local News",
       "Parent URL": "https://www.hirunews.lk/local-news.php?pageID=2084"
}