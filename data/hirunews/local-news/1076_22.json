{
       "Source": "hirunews",
       "Timestamp": "Wednesday, 22 June 2022 - 12:06",
       "Headline": "ඉන්දීය විශේෂ දූත පිරිසක් හෙට මෙරට හදිසි සංචාරයක",
       "News Content": "ඉන්දීය රජයේ විදේශ ලේකම්වරයා ඇතුළු විශේෂ දූත පිරිසක් හෙට (23) හදිසි සංචාරයක් සඳහා මෙරටට පැමිණෙන බව වාර්තා වනවා.\nඑම විශේෂ දූත පිරිසට ඉන්දීය රජයේ ප්‍රධාන ආර්ථික උපදේශක වී. ආනන්ද නාගේස්වරන් ද ඇතුළත්.\nමෙම ඉන්දීය නියෝජිත දූත පිරිස ජනාධිපතිවරයා සහ අග්‍රාමාත්‍යවරයා සමග සාකච්ඡා පැවැත්වීමට ද නියමිත බවයි වාර්තා වන්නේ.\nමෙරට ආර්ථික තත්ත්වය පිළිබදව තක්සේරුවකට පැමිණීම ඔවුන්ගේ මෙම සංචාරයේ මූලික අරමුණ බව ද සඳහන් වනවා.\nමෙම නියෝජිත පිරිස මෙරට තුළ රැදී සිටින්නේ පැය තුනක කාලයක් පමණක් වන අතර ඔවුන් මෙරටට විශේෂ ගුවන් යානයකින් පැමිණීමට නියමිතයි.",
       "URL": "https://www.hirunews.lk/307868/ඉන්දීය-විශේෂ-දූත-පිරිසක්-හෙට-මෙරට-හදිසි-සංචාරයක",
       "Category": "Local News",
       "Parent URL": "https://www.hirunews.lk/local-news.php?pageID=1076"
}