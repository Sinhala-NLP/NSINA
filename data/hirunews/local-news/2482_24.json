{
       "Source": "hirunews",
       "Timestamp": "Wednesday, 02 September 2020 - 8:49",
       "Headline": "බස්නාහිර පළාතේ වැටලීම්වලින් 433 දෙනෙකු අත්අඩංගුවට",
       "News Content": "බස්නාහිර පළාතේ සිදුකළ වැටලීම්වලදී මත්ද්‍රව්‍ය සහ විවිධ චෝදනා සම්බන්ධයෙන් 433 දෙනෙකු අත්අඩංගුවට ගෙන තිබෙනවා.\nසැකකරුවන් සතුව තිබී හෙරොයින් ග්‍රෑම් 440ක්, ගංජා කිලෝග්‍රෑමයක් ඇතුළු තවත් මත්ද්‍රව්‍ය තොගයක් සොයාගෙන ඇති බවයි බස්නාහිර පළාත භාර ජ්‍යෙෂ්ඨ නියෝජ්‍ය පොලිස්පති කාර්යාලය සඳහන් කළේ.\nමේ අතර නුගේගොඩ කොට්ඨාස අපරාධ විමර්ශන අංශයේ නිලධාරි කන්ඩායමක් විසින් මීගස්තැන්නේ යටියන්තොට දී මෙරට නිෂ්පාදිත ගල්කටස් වර්ගයේ අවියක් හා සැකකරුවකු අත්අඩංගුවට ගෙන තිබෙනවා.",
       "URL": "https://www.hirunews.lk/249216/බස්නාහිර-පළාතේ-වැටලීම්වලින්-433-දෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2482"
}