{
       "Source": "hirunews",
       "Timestamp": "Wednesday, 28 July 2021 - 19:16",
       "Headline": "නිල් මැණික් පොකුර විදේශ වෙන්දේසියකට යන ලකුණු (වීඩියෝ)",
       "News Content": "රත්නපුරයෙන් සොයා ගැණුනු ලොව විශාලතම මැණික් පොකුර, මේ වසර අගදී විදේශ රටක පැවැත්වෙන මැණික් වෙන්දේසිය සඳහා ඉදිරිපත් කිරීම කෙරෙහි අවධානය යොමුව තිබෙනවා.\nමැණික් හා ස්වර්ණාභරණ අධිකාරියේ ආරංචි මාර්ග සඳහන් කළේ ඊට අදාල කටයුතු සොයා බැලීම මේ වන විට සිදු කරමින් පවතින බවයි.\nකිලෝ 510 ක් බරැති මෙම මැණික් පොකුර තාරකා මැණික් වර්ගයට අයත් වනවා.\nවානේ පැහැති මෙම මැණික් පොකුරට ජාත්‍යන්තර වෙළඳපොල තුල හිමිව ඇති වටිනාකම ඩොලර් මිලියන 100 ක් පමණ වනවා.\nමෙම මැණික් පොකුර පිළිබඳ සොයා බැලීමට හිරු ප්‍රවෘත්තී කණ්ඩායම අද එම ප්‍රදේශයේ සංචාරයකද නිරත වුණා.",
       "URL": "https://www.hirunews.lk/278258/නිල්-මැණික්-පොකුර-විදේශ-වෙන්දේසියකට-යන-ලකුණු-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1789"
}