{
       "Source": "hirunews",
       "Timestamp": "Saturday, 26 September 2020 - 13:43",
       "Headline": "ලෝකාන්තයට නව මාර්ගයක් ඉදිකිරිම නිසා ගැටළු රැසක් (වීඩියෝ)",
       "News Content": "බලංගොඩ නන්පේරියල් වතුයාය හරහා ලෝකාන්තය දක්වා මාර්ගයක් ඉදිකිරීමට බලංගොඩ - ඉඹුල්පේ ප්‍රාදේශීය සභාවේ අනුමැතිය හිමිව තිබෙනවා.\nකෙසේ වෙතත් නන්පේරියල් වතුයායේ ජනතාව චෝදනා කරන්නේ මෙමගින් පාරිසරික මෙන්ම සමාජීය ගැටලු රැසක් උද්ගත වන බවටයි.\nලෝක උරුමයක් වූ හෝර්ටන්තැන්න ජාතික වනෝද්‍යානයට පිවිසීම සඳහා පට්ටිපොල සහ ඔහිය දෙසින් ප්‍රධාන මාර්ග 2ක් දැනටමත් විවෘතව පවතිනවා.\nමේ වන විට බලංගොඩ සිට නන්පේරියල් වතුයාය හරහා නව ප්‍රවේශ මාර්ගයක් විවෘත කිරීමට ඉඹුල්පේ ප්‍රාදේශීය සභාවේ අවධානය යොමුව තිබෙනවා.\nකෙසේ වෙතත් නන්පෙරියල් වතුයාය හරහා මෙම මාර්ගය විවෘත කළහොත් නිතර පැමිණෙන සංචාරකයන් හේතුවෙන් පරිසර විනාශය මෙන්ම සමාජීය ගැටලු රැසක් උද්ඝත වනු ඇති බවට ජනතාව චෝදනා කරනවා.\nකෙසේ වෙතත් බලංගොඩ ප්‍රාදේශීය සභාවේ සභාපතිවරයා පවසන්නේ නැග්රැග් ප්‍රදේශයේ සිට හෝර්ටන්තැන්න හරහා කොටස පා ගමනින් පමණක් සිදුකළ හැකි ලෙසට මාර්ගය ඉදිකරන බැවින් පරිසර විනාශයක් සිදුනොවන බවයි.",
       "URL": "https://www.hirunews.lk/251156/ලෝකාන්තයට-නව-මාර්ගයක්-ඉදිකිරිම-නිසා-ගැටළු-රැසක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2428"
}