{
       "Source": "hirunews",
       "Timestamp": "Sunday, 18 July 2021 - 7:26",
       "Headline": "ආණ්ඩු පක්ෂයේ මන්ත්‍රී හමුවක් අද",
       "News Content": "ජනාධිපති ගෝඨාභය රාජපක්ෂගේ ප්‍රධානත්වයෙන් ආණ්ඩු පක්ෂයේ මන්ත්‍රී කණ්ඩායම් හමුවක් අද පස්වරුවේ පැවැත්වීමට නියමිතයි.\nජනාධිපති මන්දිරයේදී අද පස්වරු 6 ට මෙම හමුව පැවැත්වෙන බවයි වාර්තා වන්නේ.\nඅමාත්‍ය උදය ගම්මන්පිලට එරෙහිව විපක්ෂයෙන් ඉදිරිපත් කර ඇති විශ්වාසභංග යෝජනාව විවාදයට ගැනීමට නියමිතව තිබියදී මෙම හමුව පැවැත්වීම විශේෂත්වයක්.\nආණ්ඩුවේ ආරංචි මාර්ග සඳහන් කළේ විශ්වාසභංගයේදී ගම්මන්පිල අමාත්‍යවරයාට එරෙහිව අදහස් පළ කර ඇති මන්ත්‍රීවරුන් දැනුවත් කිරීම, මන්ත්‍රී කණ්ඩායම් හමුවේ ප්‍රධාන අරමුණක් බවයි.\nඑමෙන්ම, මෙහිදී නව මුදල් අමාත්‍ය බැසිල් රාජපක්ෂ විසින් රජයේ ඉදිරි සැලසුම් පිළිබඳව ආණ්ඩු පක්ෂයේ මන්ත්‍රීවරුන් දැනුවත් කිරීමට ද නියමිතව ඇති බව ආරංචි මාර්ග සඳහන් කළා.",
       "URL": "https://www.hirunews.lk/277273/ආණ්ඩු-පක්ෂයේ-මන්ත්‍රී-හමුවක්-අද",
       "Category": "Local News",
       "Parent URL": "https://www.hirunews.lk/local-news.php?pageID=1813"
}