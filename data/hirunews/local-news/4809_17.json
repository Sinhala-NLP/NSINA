{
       "Source": "hirunews",
       "Timestamp": "Thursday, 03 November 2016 - 19:24",
       "Headline": "රාජිතගේ ප්‍රකාශය හෙළා දකිනවා - ගෝඨාභය රාජපක්ෂ",
       "News Content": "යාපනයේ ක්‍රියාත්මක \"ආවා\" නැමති කණ්ඩායම සමඟ තමන්ට සබඳතා ඇති බවට සම කැබිනට් ප්‍රකාශක අමාත්‍ය රාජිත සේනාරත්න මහතා කළ\nප්‍රකාශය හෙළා දකින බව හිටපු ආරක්ෂක ලේකම් ගෝඨාභය රාජපක්ෂ මහතා පවසනවා.\nකැබිනට් තීරණ දැනුම්දීමේ ප්‍රවෘත්ති සාකච්ඡාවේදී අමාත්‍ය රාජිත සේනාරත්න මහතා චෝදනා කළේ \"ආවා\" කණ්ඩායම හිටපු ආරක්ෂක ලේකම්වරයා විසින් නිර්මාණය කළ එකක් බවයි.\nමේ අතර, උතුර පළාත් සභා මන්ත්‍රී එම්.කේ.සිවාජිලිංගම්ද මේ පිළිබඳව අදහස් දක්වමින් කියා සිටියේ රාජිත සේනාරත්න අමාත්‍යවරයා ආවා කණ්ඩායම පිළිබඳව මතු වී ඇති තත්ත්වය වෙනත් පාර්ශවයක් වෙත පැටවීමට උත්සාහ කරන බවයි.",
       "URL": "https://www.hirunews.lk/146756/රාජිතගේ-ප්‍රකාශය-හෙළා-දකිනවා-ගෝඨාභය-රාජපක්ෂ",
       "Category": "Local News",
       "Parent URL": "https://www.hirunews.lk/local-news.php?pageID=4809"
}