{
       "Source": "hirunews",
       "Timestamp": "Friday, 03 September 2021 - 19:46",
       "Headline": "සීනි සැඟවීමක් සිදු නොකළ බවට ආනයනකරුවන් කියයි (වීඩියෝ)",
       "News Content": "තම සංගමයේ කිසිවෙකුත් සීනි තොග සැගවීමක් සිදුනොකළ බවත් නීතියට අනුව ඒවා ආනයනය කළ බව සීනි ආනයනකරුවන්ගේ සංගමය පවසනවා.\nඑහි උප සභාපති නිහාල් සෙනෙවිරත්න අද මාධ්‍ය වෙත අදහස් දක්වමින් මේ බව ප්‍රකාශ කළා.\nපසුගිය දින කිහිපය තුළම පාරිභෝගික කටයුතු පිළිබද අධිකාරිය විසින් සිදුකළ වැටලීම්වලදී සගවා තිබූ සීනි තොග මෙටි්‍රක් ටොන් 29,000ක් පමණ සොයා ගනු ලැබුවේ සීනි මිල වෙලදපළේ රුපියල් 220 දක්වා ඉහළ යාමත් සමග සීනි ආනයනකරුවන් විසින් තොග සගවා ඇති බවට ලද තොරතුරුවලට අනුවයි.\nකෙසේ වෙතත් රජය විසින් ඊයේ සිට ක්‍රියාත්මක වන පරිදි සීනි සහ සහල් සදහා උපරිම සිල්ලර මිලක් පැනවීමට කටයුතු කළා.\nමේ අතර රාජ්‍ය අමාත්‍ය ලසන්ත අලගියවන්න අද, පිටකොටුව ප්‍රදේශයේ නිරීක්ෂණ චාරිකාවක නිරත වූයේ නියමිත මිලට ඒවා අලෙවි වනවා ද නැද්ද යන්න සොයා බැලීම සඳහායි.\nමේ අතර තමන්ට හැටන් - දික්ඔය නගර සභාවේ ශ්‍රී ලංකා පොදුජන පෙරමුණේ මන්ත්‍රිවරයෙකු පහරදුන් බවට හැටන් සතොස ශාඛාවේ කළමනාකරු එහි ඉහළ කළමනාකාරීත්වයට පැමිණිලි කර තිබෙනවා.\nඊයේ එම වෙළඳසැලට පැමිණි මන්ත්‍රීවරයා පරිප්පු කිලෝ දෙකක් ඉල්ලා ඇති අතර, එහි සේවකයින් ප්‍රකාශ කර ඇත්තේ ඉහළ කළමනාකාරිත්වය ලබාදී ඇති උපදෙස් අනුව පරිප්පු කිලෝවක් පමණක් ලබාදිය හැකි බවයි.\nඑම අවස්ථාවේදී නාගරික මන්ත්‍රීවරයා සේවකයින්ට බැණ තමන්ට පහරදුන් බවයි හැටන් සතොස ශාඛාවේ කළමනාකරු පැමිණිලි කර ඇත්තේ.",
       "URL": "https://www.hirunews.lk/281313/සීනි-සැඟවීමක්-සිදු-නොකළ-බවට-ආනයනකරුවන්-කියයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1713"
}