{
       "Source": "hirunews",
       "Timestamp": "Thursday, 04 November 2021 - 13:13",
       "Headline": "පූර්ණ එන්නත්කරණය ලැබූ මෙරට සමස්ත ජනගහනය 61 % ඉක්මවයි (වීඩියෝ)",
       "News Content": "පුර්ණ එන්නත් කරණයට ලක් වූ මෙරට පුද්ගලයින් සංඛ්‍යාව සමස්ත ජනගහනයෙන් 60% ඉක්මවා ගොස් තිබෙනවා.\nකොරෝනා එන්නත්කරණ වැඩසටහන යටතේ මෙරට තුල පුද්ගලයින් 13,521,516 දෙනෙකු පූර්ණ එන්නත් ලබා තිබෙනවා.\nඑය සමස්ත ජනගහනයෙන් 61%ක්.\nමේ වනවිට පුද්ගලයින් 21,924 දෙනෙකුට කොරෝනා 03 වන මාත්‍රාවක් ලෙස ෆයිසර් එන්නත ලබාදී ඇති බව වසංගත රෝග විද්‍යා අංශය සඳහන් කළා.\nමේ අතර, ඇමෙරිකාවේ සමස්ත ජනගහනයෙන් සියයට 58 දෙනෙකු පූර්ණ එන්තත්කරණයට ලක්කර ඇති බව විදෙස් මාධ්‍ය වාර්තා කරනවා.\nකෙසේ වෙතත් ගෙවුණු දිනයේ ලොව වැඩිම කොරෝනා මරණ වන 1436 ක් ඇමෙරිකාවෙන් වාර්තා වූ අතර 75,000 ඉක්මවා ගෙවුණු දිනයේ ලොව වැඩිම ආසාදිතයින් සංඛ්‍යාව ද එරටින් වාර්තා වුණා.\nඑමෙන්ම ඉන්දියාවේ නිෂ්පාදිත කොවැක්සීන් එන්නත හදිසි භාවිතයට ලෝක සෞඛ්‍ය සංවිධාන අනුමැතිය හිමි වී තිබෙනවා.",
       "URL": "https://www.hirunews.lk/286977/පූර්ණ-එන්නත්කරණය-ලැබූ-මෙරට-සමස්ත-ජනගහනය-61-ඉක්මවයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1584"
}