{
       "Source": "hirunews",
       "Timestamp": "Saturday, 27 May 2023 - 21:12",
       "Headline": "නිවසක් බිඳ භාණ්ඩ සොරා ගත් පුද්ගලයින් දෙදෙනකු අත්අඩංගුවට",
       "News Content": "බන්ධනාගාරයෙන් නිදහස් වී පැය හතළිස් අටක් යාමට පෙර නිවසක් බිඳ භාණ්ඩ සොරා ගත් පුද්ගලයින් දෙදෙනකු ආරච්චිකට්ටුව පොලීසිය විසින් ඊයේ(26) අත්අඩංගුවට ගෙන තිබෙනවා.\nනොච්චියාගම ප්‍රදේශයන් සොරකම් කරන ලද යතුරු පැදියකින් මෙම පුද්ගලයින් දෙදෙනා ආරච්චිකට්ටුව ප්‍රදේශයට පැමිණ ඇති බවයි පොලිසිය පවසන්නේ.\nඑම ප්‍රදේශයේදී කාන්තාවකගේ ගෙල බැඳි රන් මාලයක් සොරා ගැනීමට උත්සාහ දරා තිබෙන අතර කාන්තාවගේ කෑ ගැසීමට බිය වූ මෙම දෙදෙනා යතුරුපැදිය අතහැර පලාගොස් තිබෙනවා.\nපැය කිහිපයකට පසුව පලාගිය දෙදෙනා එම අසල තිබු තවත් නිවසකට පැන මුදල් සහ ජංගම දුරකථන සොරා ගෙන එම නිවසේ තිබූ පා පැදියක නැඟී ගමන් කරමින් සිටිය දී පොලිස් නිලධාරීන් විසින් අත්අඩංගුවට ගෙන තිබෙනවා.\nඅත්අඩංගුවට ගත් සැකකරුවන් දෙදෙනා අධික ලෙස අයිස් මත්ද්‍රව්‍ය භාවිතා කිරීමට හුරු වූ අය බව පොලිසිය පවසයි.",
       "URL": "https://www.hirunews.lk/336402/නිවසක්-බිඳ-භාණ්ඩ-සොරා-ගත්-පුද්ගලයින්-දෙදෙනකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=312"
}