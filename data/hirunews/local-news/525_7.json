{
       "Source": "hirunews",
       "Timestamp": "Monday, 20 February 2023 - 7:25",
       "Headline": "ජල බිල් ගෙවන්න පාරිභෝගිකයින්ට පහසු අවස්ථාවක් (ඡායාරූප)",
       "News Content": "පාරිභෝගික පහසුව තකා ජල බිල්පත විද්‍යුත් තැපැල් (ඊමේල්) මාර්ගයෙන් ලබා ගැනීම සඳහා ජල සම්පාදන හා ජලාපවහන මණ්ඩලය මගින් අවස්ථාව හිමිකර දී තිබෙනවා.\nමණ්ඩලය සඳහන් කරන්නේ, තම ජල බිල්පතෙහි ගිණුම් අංකය හිස්තැනක් තබා සිය ඊමේල් ලිපිනය සඳහන් කර 071-9399999 ට SMS පණිවිඩයක් යොමු කරන ලෙසයි.\nඉන් අනතුරුව පාරිභෝගික ඔබගේ ඊමේල් ගිණුමට ලැබෙන පණිවිඩයේ සඳහන් ''Accept\" ක්ලික් කිරීම මගින් ඊ-බිල් සඳහා ලියාපදිංචි වී බිල්පත් ගෙවීමේ පහසුව ලබාගත හැකි බවත් ජල සම්පාදන මණ්ඩලය නිවේදනය කරනවා.",
       "URL": "https://www.hirunews.lk/327819/ජල-බිල්-ගෙවන්න-පාරිභෝගිකයින්ට-පහසු-අවස්ථාවක්-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=525"
}