{
       "Source": "hirunews",
       "Timestamp": "Thursday, 15 June 2017 - 13:17",
       "Headline": "පොහොට්ටුවේ සැබෑ අරමුණ ඇමති අමරවීර පහදයි",
       "News Content": "පොදු ජන පෙරමුණ සමග එක් වන පුද්ගලයින්ට අවශ්‍ය වී ඇත්තේ ශ්‍රි ලංකා නිදහස් පක්ෂය දෙකඩ කර, 2020 දී එක්සත් ජාතික පක්ෂ ආණ්ඩුවක් සැදීමට බව නිදහස් සන්ධාන මහ ලේකම් අමාත්‍ය මහින්ද අමරවිර පවසනවා.\nඔහු මේ බව කියා සිටියේ ශ්‍රි ලංකා නිදහස් පක්ෂ මුලස්ථානයේ අද පැවැති මාධ්‍ය හමුවට එක්වෙමින්.\nඉදිරි සැසිවාරයේදී පළාත් පාලන මැතිවරණ සංශෝධන පනත් කෙටුම්පත පාර්ලිමේන්තුවට ඉදිරිපත් කරන බව ද අමාත්‍ය මහින්ද අමරවීර ප්‍රකාශ කළා.\nරුසියාවේ හිටපු තානාපති උදයංග වීරතුංග සහ නියෝජ්‍ය අමාත්‍ය අරුන්දික ප්‍රනාන්දු මහතා අතර හමුව අහඹු සිදුවීමක් බවයි එක්සත් ජනතා නිදහස් සන්ධානයේ මහලේකම් අමාත්‍ය මහින්ද අමරවීර මහතා මෙහිදී කියාසිටියේ.",
       "URL": "https://www.hirunews.lk/163622/පොහොට්ටුවේ-සැබෑ-අරමුණ-ඇමති-අමරවීර-පහදයි",
       "Category": "Local News",
       "Parent URL": "https://www.hirunews.lk/local-news.php?pageID=4468"
}