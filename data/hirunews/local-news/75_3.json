{
       "Source": "hirunews",
       "Timestamp": "Thursday, 24 August 2023 - 21:34",
       "Headline": "පැහැරගත් ජීප් රථය පොලිසිය දැක අතහැර පලා යයි",
       "News Content": "ගාල්ල - බද්දේගම ප්‍රදේශයෙන් පැහැර ගත් සුඛෝපභෝගී ජීප් රථයක් දක්ෂිණ අධිවේගී මාර්ගය ඔස්සේ රැගෙන යමින් සිටියදී පොලිස් නිලධාරීන් නැවතීමට කළ සංඥාවත් සමගම කිලෝමීටර් 9.2 වීදියගොඩ ප්‍රදේශයේ දී ජීප් රථය අත්හැර දමා එහි සිටි සැකකරුවන් සිව්දෙනෙකු පලාගොස් ඇතැයි පොලිසිය සඳහන් කරනවා.\nජීප් රථය සොයාගන්නා විට එහි ලියාපදිංචි අංකය වෙනස් කර තිබූ අතර ඉදිරිපස බොනට්ටුව මත වාහනය දුටු පමණින් එකවර හඳුනාගත නොහැකි ලෙස ස්ටිකරයක් අලවා තිබූ බව පොලීසිය සඳහන් කරනවා.\nබද්දේගම ප්‍රදේශයේ පුද්ගලයකු ඔහුට අයත් සුඛෝපභෝගී ජීප් රථය විකිණීමට සූදානම් කර ඇති අතර එය මිලදී ගන්නා මුවාවෙන් ගොස් ඔහුට පහර දී ජිප් රථයෙන් බිමට ඇද දමා එය පැහැර ගෙන තිබෙනවා.",
       "URL": "https://www.hirunews.lk/345995/පැහැරගත්-ජීප්-රථය-පොලිසිය-දැක-අතහැර-පලා-යයි",
       "Category": "Local News",
       "Parent URL": "https://www.hirunews.lk/local-news.php?pageID=75"
}