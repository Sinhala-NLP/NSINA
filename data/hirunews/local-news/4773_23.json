{
       "Source": "hirunews",
       "Timestamp": "Wednesday, 30 November 2016 - 14:08",
       "Headline": "මන්ත්‍රීවරුන්ට රුපියල් ලක්ෂයක කාර්යාල දීමනාවක් - පාර්ලිමේන්තුවට පැමිණීමේ දීමනාවත් ඉහළ නංවයි",
       "News Content": "සියලූ පාර්ලිමේන්තු මන්ත්‍රීවරුන්ට රුපියල් ලක්ෂයක මාසික කාර්යාල දීමනාවක් ලබාදීම සඳහා අමාත්‍ය මණ්ඩලයේ අනුමැතිය හිමිව තිබෙනවා.\nඑසේම පාර්ලිමේන්තු රැස්වීමට පැමිණීමේදී ලබාදෙන දෛනික දීමනාව ද රුපියල් 2000 දක්වා ඉහළ නැංවීමට අමාත්‍ය මණ්ඩලයේ අනුමැතිය හිමි වූ බවයි අද පැවැති කැබිනට් තීරණ දැනුම් දීමේ මාධ්‍ය හමුවට එක්වෙමින් සම කැබිනට් ප්‍රකාශක, අමාත්‍ය ගයන්ත කරුණාතිලක සඳහන් කළේ.\nමන්ත්‍රීවරයෙකුට පාර්ලිමේන්තුවට පැමිණීමේදී එක් දිනයක් සඳහා මෙතෙක් ලබාදුන්නේ රුපියල් 500ක්.",
       "URL": "https://www.hirunews.lk/148665/මන්ත්‍රීවරුන්ට-රුපියල්-ලක්ෂයක-කාර්යාල-දීමනාවක්-පාර්ලිමේන්තුවට-පැමිණීමේ-දීමනාවත්-ඉහළ-නංවයි",
       "Category": "Local News",
       "Parent URL": "https://www.hirunews.lk/local-news.php?pageID=4773"
}