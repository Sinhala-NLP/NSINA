{
       "Source": "hirunews",
       "Timestamp": "Saturday, 29 April 2023 - 19:13",
       "Headline": "චෙන්නායි ධීවරයින්ගෙන් ඉල්ලීමක්",
       "News Content": "ශ්‍රී ලංකා නාවික හමුදාව විසින් අත්අඩංගුවට ගෙන ඇති තම බෝට්ටු මුදා හැරීමට ප්‍රාන්ත සහ මධ්‍යම රජය මැදිහත් නොවීම සම්බන්ධයෙන් චෙන්නායි ප්‍රාන්තයේ ධීවරයින් සිය කණගාටුව ප්‍රකාශකර තිබෙනවා.\n2018 වසරේ සිට ජාත්‍යන්තර මුහුදු සීමාව (IMBL) තරණය කිරීම ඇතුලු විවිධ චෝදනා මත ධීවරයින් සමඟ බෝට්ටු 109ක් ශ්‍රී ලංකා බලධාරීන් විසින් අත්අඩංගුවට ගෙන ඇති බවයි ධීවරයින් ප්‍රකාශ කරන්නේ.\nධීවරයින් අත්අඩංගුවට ගෙන සිරගත කරන ලද අතර ඔවුන්ගේ යාත්‍රා, ධීවර දැල් සහ මසුන් නාවික හමුදා භාරයට ගෙන තිබෙනවා.\nඅත් අඩංගුවට ගත් ධීවරයින් දින 15කට පසු නිදහස් කර ඇතත්, බෝට්ටු, දැල් සහ මසුන් ආපසු නොදුන් බවයි වාර්තා වෙන්නේ.\nමසුන් ඇල්ලීම සඳහා ගැඹුරු මුහුදට යාමට බෝට්ටු නොමැති නිසා බොහෝ දෙනෙකුට පසුගිය මාස කිහිපය තුළ රැකියා අහිමිව ගොස් තිබෙනවා.\nඔවුන්ගේ බෝට්ටු නිදහස් කර ගැනීම සඳහා ප්‍රාන්ත සහ මධ්‍යම රජයෙන් කඩිනම් මැදිහත්වීමක් ධීවරයින් බලාපොරොත්තුව වෙන බවයි වාර්තා වෙන්නේ.",
       "URL": "https://www.hirunews.lk/333789/චෙන්නායි-ධීවරයින්ගෙන්-ඉල්ලීමක්",
       "Category": "Local News",
       "Parent URL": "https://www.hirunews.lk/local-news.php?pageID=381"
}