{
       "Source": "hirunews",
       "Timestamp": "Tuesday, 14 May 2019 - 9:34",
       "Headline": "ජාතික තව්හීද් ජමාත් ඇතුළු සංවිධාන 3ක් තහනම් කිරීමේ ගැසට් නිවේදනය නිකුත් වෙයි",
       "News Content": "ජාතික තව්හීද් ජමාත් ඇතුළු සංවිධාන 3ක්, තහනම් කිරීමේ ගැසට් නිවේදනය නිකුත් වේ\nජාතික තව්හීද් ජමාත් සංවිධානය ඇතුළු සංවිධාන 3ක් තහනම් කිරීමේ ගැසට් නිවේදනය නිකුත් කර තිබෙනවා.\nජමාතේ මිල්ලාතේ ඊබ්‍රාහිම් හෙවත් ජේ.එම්.අයි. සහ විලයාත් අස් සෙයිලානි, එමගින් තහනම් සංවිධාන ලෙස නම් කර ඇති අනෙක් සංවිධාන දෙක වනවා.\nජනාධිපති මෛත්‍රීපාල සිරිසේනගේ අත්සනින් යුතුව එම අති විශේෂ ගැසට් පත්‍රය නිකුත් කර ඇත්තේ මහජන ආරක්ෂක ආඥා පනතේ හදිසි නීති රෙගුලාසිවල 75 - 1 වගන්තිය යටතේයි.\nපාස්කු ඉරිදා දින ප්‍රහාර සම්බන්ධයෙන් ජාතික තව්හීද් ජමාත් සංවිධානය වෙත චෝදනා එල්ල වුණා.\nපාර්ලිමේන්තුව මගින් අදාළ සංවිධාන තහනම් කිරීමේ යෝජනා සම්මත කිරීමට පෙර හදිසි පියවරක් ලෙස එම සංවිධාන තහනම් කරන බවයි ජනාධිපතිවරයා පසුගිය දා ප්‍රකාශ කළේ.",
       "URL": "https://www.hirunews.lk/216344/ජාතික-තව්හීද්-ජමාත්-ඇතුළු-සංවිධාන-3ක්-තහනම්-කිරීමේ-ගැසට්-නිවේදනය-නිකුත්-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=3353"
}