{
       "Source": "hirunews",
       "Timestamp": "Tuesday, 22 March 2016 - 21:19",
       "Headline": "බ්‍රසල්ස් අගනුවරට එල්ලවූ ත්‍රස්ත ප්‍රහාරයට ජනපති කණගාටුව පළ කරයි",
       "News Content": "බෙල්ජියමේ බ්‍රසල්ස් අගනුවරට එල්ලවූ ත්‍රස්ත ප්‍රහාරය පිළිබඳව ශ්‍රී ලාංකික ජනතාව වෙනුවෙන් තමන් කණගාටුව පළ කරන බව ජනාධීපති මෛත්‍රීපාල සිරිසේන පවසනවා.\nබෙල්ජියමේ ශ්‍රී ලංකා තානාපති කාර්යාලය ප්‍රකාශ කළේ මෙම ප්‍රහාරයෙන් ශ්‍රී ලාංකිකයෙකුට හානියක් සිදුවූ බවට මෙතෙක් වාර්තාවී නොමැති බවයි.\nබ්‍රසල්ස් අගනුවර රොක් සැවැන්ටම් ගුවන් තොටුපලෙන් සහ උමං දුම්රියපොලකින් අද බෝම්බ පිපිරීම් මාලාවක් වාර්තාවුණා.\nපිපිරීම්වලින් පුද්ගලයින් 34 දෙනෙකු මියගොස් ඇති අතර, තවත් 170 කට වැඩි පිරිසකට තුවාල සිදුව ඇති බවයි වාර්තාවන්නේ.",
       "URL": "https://www.hirunews.lk/129135/බ්‍රසල්ස්-අගනුවරට-එල්ලවූ-ත්‍රස්ත-ප්‍රහාරයට-ජනපති-කණගාටුව-පළ-කරයි",
       "Category": "Local News",
       "Parent URL": "https://www.hirunews.lk/local-news.php?pageID=5119"
}