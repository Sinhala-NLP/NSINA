{
       "Source": "hirunews",
       "Timestamp": "Tuesday, 05 January 2021 - 13:26",
       "Headline": "දිවුරුම් දුන් රතන හිමියන් විපක්ෂයේ අසුන් ගනී (වීඩියෝ)",
       "News Content": "අපේ ජනබල පක්ෂයේ ජාතික ලැයිස්තු මන්ත්‍රී ධුරයේ පූජ්‍ය අතුරලියේ රතන හිමියන් අද (05) දිවුරුම් දෙනු ලැබුවා.\nඒ, කථානායක මහින්ද යාපා අබේවර්ධන ඉදිරියේදියි.\nසිව්වන වරටත් පාර්ලිමේන්තු මන්ත්‍රීවරයෙකු වශයෙන් දිවුරුම් දුන් උන්වහන්සේ දිවුරුම්දීමෙන් අනතුරුව විපක්ෂයේ මන්ත්‍රීවරුන්ට වෙන් කර ඇති මුල් පෙළ අසුනක අසුන්ගනු ලැබුවා.\nමේ අතර පාසල් ගුරුවරුන් ලෙස ගුවන් හමුදා නිලධාරීන් පත් කිරීමේ සූදානමක් ඇති බවට පළ වන වාර්තා ප්‍රතික්ෂේප කරන බව අධ්‍යාපන අමාත්‍ය මහාචාර්ය ජී.එල්. පීරිස් ප්‍රකාශ කළා.\nඒ, සමගි ජනබලවේගයේ පාර්ලිමේන්තු මන්ත්‍රිනී රෝහිණී කවිරත්න වාචික පිළිතුරු අපේක්ෂාවෙන් යොමු කළ ප්‍රශ්නයකට පිළිතුරු ලබාදෙමින්.",
       "URL": "https://www.hirunews.lk/258861/දිවුරුම්-දුන්-රතන-හිමියන්-විපක්ෂයේ-අසුන්-ගනී-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2232"
}