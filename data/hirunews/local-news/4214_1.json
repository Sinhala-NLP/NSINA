{
       "Source": "hirunews",
       "Timestamp": "Friday, 17 November 2017 - 13:47",
       "Headline": "උතුරු දුම්රිය මාර්ගයේ ගමනාගමනය යථා තත්ත්වයට",
       "News Content": "දුම්රිය පීලිපැනීමක් හේතුවෙන් අඩාල වූ උතුරු දුම්රිය මාර්ගයේ ගමනාගමනය අද (17) අලුයම යථා තත්ත්වයට පත් කර තිබෙනවා.\nපසුගිය 14 වනදා මාතර සිට වව්නියාව දක්වා ධාවනය කර රජරට රැජිනි සීඝ්‍රගාමී දුම්රිය මැදවච්චිය සහ පරසන්ගස්වැව අතරදී පීලිපැනීමට ලක්වීම හේතුවෙන් උතුරු දුම්රිය මාර්ගයේ ගමනාගමනය සීමා වුණා.\nඑහිදී දුම්රිය නියාමක මැදිරිය ඇතුළු දුම්රිය මැදිරි 05ක් සහ දුම්රිය මාර්ගයට ද සිදුවූයේ විශාල හානියක්.\nඒ හේතුවෙන් කොළඹ - කොටුවේ සිට ධාවනය කරන දුම්රිය අනුරාධපුරය දක්වාත්, යාපනය සිට පැමිණෙන දුම්රිය මැදවච්චිය දක්වාත් ධාවනය කිරීමට සිදුවූ බවයි දුම්රිය පාලක මැදිරිය සදහන් කළේ.\nකෙසේ වෙතත් දුම්රිය ගමනාගමනය අඩාල වීමෙන් සිදුවූ අලාභය මෙතෙක් ගණන් බලා නොමැති බව අතිරේක දුම්රිය සාමාන්‍යාධිකාරි විජය සමරසිංහ හිරු ප්‍රවෘත්ති අංශයට කියා සිටියා.",
       "URL": "https://www.hirunews.lk/176266/උතුරු-දුම්රිය-මාර්ගයේ-ගමනාගමනය-යථා-තත්ත්වයට",
       "Category": "Local News",
       "Parent URL": "https://www.hirunews.lk/local-news.php?pageID=4214"
}