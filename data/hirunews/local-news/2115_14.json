{
       "Source": "hirunews",
       "Timestamp": "Tuesday, 02 March 2021 - 14:59",
       "Headline": "නිසි මිළක් නොමැති වීමෙන් කරාබුනැටි ගොවීන් පීඩාවට (වීඩියෝ)",
       "News Content": "මෙරටට ඉහළ විදේශ විනිමයක් ගෙන දෙන කුළු බඩු අතර කරාබුනැටිවලට සුවිශේෂ ස්ථානයක් හිමිවෙනවා.\nනමුත් නමුත් මේ වන විට කරාබුනැටි සඳහා නිසි මිළක් නොමැති වීම හේතුවෙන් එම ගොවීන් තම වගාවන් අතහැර දමන තත්ත්වයකටයි පත්ව තිබෙන්නේ.\nකොවිඩ් වසංගතය මුළු ලොවම වෙලාගෙන තිබූ කාලවකවානුවේදී ගතවූ වසර තුළ මෙරට කුළු බඩු අපනයනයෙන් පෙර වසරවලට වඩා වැඩි ආදායමක් ලබා ගත් බව අපනයන කෘෂිකර්ම දෙපාර්තමේන්තුව පවසනවා.\nඒ අනුව මහනුවර දිස්ත්‍රික්කයේ කරාබුනැටි ගොවීන් ද සිය වගාවන් ලබා ගත්තා. නමුත් මේ වන විට කරාබු නැටි සඳහා පවතින මිල පහළ ගොස් ඇති බවයි වාර්තා වන්නේ.\nඑම මිල කරාබුනැටි වගාවේ වියඳම සමඟ සැසඳීමේදී පාඩු ලබන තත්වයට පත්ව ඇති බවයි ගොවීන් පවසනවා.\nමෙම තත්වය හමුවේ බොහෝ ගොවීන් කරාබුනැටි වගාව අතහැර දමන තත්ත්වයකටයි පත්ව ඇත්තේ.\nගොවීන් අදාළ බලධාරීන්ගෙන් ඉල්ලා සිටින්නේ රටට වැඩි විදේශ විනිමයක් සපයන කරාබුනැටි ගොවියන්ගේ මෙම ගැටලුව සම්බන්ධයෙන් සොයා බලා නිසි විසඳුමක් ලබා දෙන ලෙසයි.",
       "URL": "https://www.hirunews.lk/264116/නිසි-මිළක්-නොමැති-වීමෙන්-කරාබුනැටි-ගොවීන්-පීඩාවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2115"
}