{
       "Source": "hirunews",
       "Timestamp": "Wednesday, 02 September 2020 - 7:42",
       "Headline": "6 සිට 13 දක්වා ශ්‍රේණිවල අධ්‍යයන කටයුතු සාමාන්‍ය පරිදි",
       "News Content": "කොරෝනා වෛරස ව්‍යාප්තියත් සමඟ වසා දැමුණු පාසල් අදියර කිහිපයක් යටතේ විවෘත කරමින් සිසුන් ගෙන්වා ගනු ලැබුවාද අද සිට සියලුම පාසල්වල හය ශ්‍රේණිය සිට 13 වන ශ්‍රේණිය දක්වා සිසුන් සතියේ දින පහම පාසලට පැමිණිය යුතු බව අධ්‍යාපන අමාත්‍යාංශය නිවේදනය කළා.\nඒ අනුව පාසල් පෙරවරු 7.30 ට ආරම්භ වී පස්වරු 1.30 දක්වා පන්ති පැවැත්වෙනු ඇති.\nකෙසේ වෙතත් 1 වන ශ්‍රේණියේ සිට පහ ශ්‍රේණිය දක්වා සිසුන් පාසලට පැමිණිය යුත්තේ ලබන 8 වනදා සිටයි.\nඑදින සිට පාසල්වල අධ්‍යයන කටයුතු සාමාන්‍ය පරිදි පැවැත්වෙන බවයි අධ්‍යාපන අමාත්‍යාංශය පසුගියදා නිවේදනය කළේ.\nඑමෙන්ම, කොරෝනා වසංගතය හේතුවෙන් දිවයිනට පැමිණීමට නොහැකිව ඕස්ටේ්‍රලියාවේ රැඳී සිටි ශ්‍රී ලාංකිකයන් 236 දෙනෙකු ඊයේ මත්තල ගුවන් තොටුපළින් මෙරටට පැමිණියා.",
       "URL": "https://www.hirunews.lk/249207/6-සිට-13-දක්වා-ශ්‍රේණිවල-අධ්‍යයන-කටයුතු-සාමාන්‍ය-පරිදි",
       "Category": "Local News",
       "Parent URL": "https://www.hirunews.lk/local-news.php?pageID=2483"
}