{
       "Source": "hirunews",
       "Timestamp": "Wednesday, 23 August 2017 - 18:53",
       "Headline": "චෝදනාව සාමූහිකත්වය කඩකිරීම පමණයි - එජාපය කියයි",
       "News Content": "හිටපු අධිකරණ හා බුද්ධශාසන අමාත්‍ය විජේදාස රාජපක්ෂ අමාත්‍ය ධුරයෙන් ඉවත් කළේ අධිකරණ පද්ධතියට බලපෑම් සිදුකළ නිසා නොව කැබිනට් සාමූහිකත්වය කඩකිරීම නිසා බව සම කැබිනට් ප්‍රකාශක අමාත්‍ය ගයන්ත කරුණාතිලක ප්‍රකාශ කළා.\nඒ කැබිනට් තීරණ දැනුම්දීමේ මාධ්‍ය හමුවට අද එක්වෙමින්.\nඑහිදී මාධ්‍යවේදීන් සුසිල් ප්‍රේමජයන්ත අමාත්‍යවරයාද ආණ්ඩුවට එරෙහිව සිදුකරන ප්‍රකාශ සම්බන්ධයෙන් අමාත්‍යවරුන් වන රාජිත සේනාරත්න සහ දයාසිරි ජයසේකර පිළිතුරු ලබාදුන්නා.\nඑහිදී රාජිත සේනාරත්න අමාත්‍යවරයා කියා සිටියේ කිසිවෙකුට වෙනස් ආකාරයකට ආණ්ඩුව කටයුතු නොකරන බවයි.\nකවුරුන් හෝ සාමූහික වගකීම් කඩවන ආකාරයෙන් කටයුතු කළහොත් ඒ පිළිබඳව ඉදිරියේදී තීන්දු ගනු ඇති බවද රාජිත සේනාරත්න අමාත්‍යවරයා එහිදී කියා සිටියා.\nඑහිදී වැඩිදුරටත් අදහස් දැක්වූ අමාත්‍යවරුන් වන දයාසිරි ජයසේකර  කියා සිටියේ එක්සත් ජාතික පක්ෂ පාර්ලිමේන්තු මන්ත්‍රී නලින් බණ්ඩාර ක්‍රිකට් අර්බුදකාරී තත්ත්වය සම්බන්ධයෙන් තමන්ට චෝදනා කරන්නේ නම් ඊට පිළිතුරු ලබාදීමටද තමන්ට සිදුවන බවයි.\nඑහිදී අමාත්‍යවරයා සඳහන් කළේ මුදල් සහ වාහන ලබාදුන් ඇමතිවරුන්ට එවැනි චෝදනා සිදුකිරීමට නලින් බණ්ඩාර මන්ත්‍රීවරයා කටයුතු නොකරන බවයි.\nතමන් කිසිවිටකත් ක්‍රිකට් පරිපාලනයට ස්වාධීනව කටයුතු කිරීමට ඉඩ ලබාදී ඇති බවද සඳහන් කළා.",
       "URL": "https://www.hirunews.lk/169192/චෝදනාව-සාමූහිකත්වය-කඩකිරීම-පමණයි-එජාපය-කියයි",
       "Category": "Local News",
       "Parent URL": "https://www.hirunews.lk/local-news.php?pageID=4356"
}