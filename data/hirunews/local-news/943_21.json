{
       "Source": "hirunews",
       "Timestamp": "Saturday, 13 August 2022 - 17:05",
       "Headline": "රන් මාල කොල්ලකරුවකු ඇල්ලූ පොලිස් සැරයන්වරයකුට කඩිනම් ඇගයීමක්",
       "News Content": "ගාල්ල උණවටුන වැල්ලේ දේවාලයේ වාර්ෂික මංගල්‍යයට පැමිණි ග්‍රාමනිලධාරිනියකගේ ගෙල බැදි රන්මාලයක් කොල්ලකෑ සැකකරුවෙකු අත්අඩංගුවට ගැනීමට සමත් වූ පොලිස් සැරයන්වරයකු අද දිනයේම ඇගයීමට ලක් කිරීමට ගාල්ල ජ්‍යෙෂ්ඨ පොලිස් අධිකාරිවරයා කටයුතු කළා.\nඅද අලුයම අදාළ සිද්ධිය සිදුව ඇති අතර අත්අඩංගුවට ගත් සැකකරු පාසල් සිසුවෙකු බවයි පොලිසිය සදහන් කළේ.\nගාල්ල පොලිසියට අනියුක්තව සේවය කරන අදාළ පොලිස් සැරයන්වරයා සැකකරු ලුහුබැද ගොස් අත්අඩංගුවට ගෙන තිබූ අතර නිලධාරීන් දිරිමත් කිරීමෙන් අරමුණින් අද දිනයේම මෙම ඇගයීම සිදුකළ බව ගාල්ල ජ්‍යෙෂ්ඨ පොලිස් අධිකාරී සුදත් මාසිංහ පැවැසුවා.",
       "URL": "https://www.hirunews.lk/312667/රන්-මාල-කොල්ලකරුවකු-ඇල්ලූ-පොලිස්-සැරයන්වරයකුට-කඩිනම්-ඇගයීමක්",
       "Category": "Local News",
       "Parent URL": "https://www.hirunews.lk/local-news.php?pageID=943"
}