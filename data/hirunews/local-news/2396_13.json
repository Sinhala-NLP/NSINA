{
       "Source": "hirunews",
       "Timestamp": "Sunday, 11 October 2020 - 14:56",
       "Headline": "සුවය ලැබූ කොරෝනා ආසාදිතයන් 3307 දක්වා ඉහළට",
       "News Content": "කොරෝනා වෛරසය ආසාදනය වූ තවත් අයෙකු සුවය ලබා රෝහල්වලින් පිටව යාමත් සමඟ සුවය ලැබූ මුළු සංඛ්‍යාව 3307 දක්වා ඉහළ ගියා.\nඒ අනුව තවදුරටත් 1308 වෛද්‍ය අධීක්ෂණය යටතේ ප්‍රතිකාර ලබන බවයි වසංගත රෝග විද්‍යා ඒකකය සඳහන් කළේ.\nදැනට මෙරටින් වාර්තා වන සමස්ත කොරෝනා ආසාදිතයින් සංඛ්‍යාව ලෙස 4628ක්.\nඑමෙන්ම, ත්‍රිවිධ හමුදාව මගින් පාලනය කරනු ලබන නිරෝධායන මධ්‍යස්ථාන 92ක් තුළ පුද්ගලයින් 10,224 දෙනෙකු තවදුරටත් නිරෝධායනයට ලක් වෙමින් සිටින බව කොවිඩ් 19 පැතිරීම වැළැක්වීමේ ජාතික ක්‍රියාන්විත මධ්‍යස්ථානය සඳහන් කළා.\nමේ අතර, ජාතික සමාජ සංවර්ධන ආයතනයේ සමාජ වැඩ, උපාධි පාඨමාලා ඇතුළු සියළුම පාඨමාලාවල දේශන කල් දමා තිබෙනවා.\nඑහි වැඩබලන අධ්‍යක්ෂ ජනරාල් ෂාමිණී අත්තනායක සඳහන් කළේ දින නියමයක් නොමැතිව සියළුම දේශන ද කල් දමා ඇති බවයි.",
       "URL": "https://www.hirunews.lk/252300/සුවය-ලැබූ-කොරෝනා-ආසාදිතයන්-3307-දක්වා-ඉහළට",
       "Category": "Local News",
       "Parent URL": "https://www.hirunews.lk/local-news.php?pageID=2396"
}