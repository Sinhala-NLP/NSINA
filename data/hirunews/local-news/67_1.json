{
       "Source": "hirunews",
       "Timestamp": "Monday, 28 August 2023 - 13:52",
       "Headline": "මහනුවර තෙවන රන්දෝලි පෙරහැර අද රාත්‍රියේ දී (වීඩියෝ)",
       "News Content": "මහනුවර ඓතිහාසික දළදා මාලිගාවේ ඇසළ පෙරහැර මංගල්‍යෙයේ 3 වැනි රන්දෝලි පෙරහැර අද රාත්‍රියේ වීදි සංචාරය කිරීමට නියමිතයි.\nඇසළ පෙරහැර මංගල්‍යයේ දෙවැනි රන්දෝලි පෙරහැර අති උත්කර්ශවත් අයුරින් ඊයේ රාත්‍රියේ වීදි සංචාරය කෙරුණා.\nමහනුවර ශ්‍රී දළදා මාලිගාවේ ඇසළ පෙරහැර මංගල්‍යයේ දෙවැනි රන්දෝලි පෙරහැර ඊයේ පස්වරු 6.46ට යෙදුණු සුබ නැකතින් වීදි සංචාරය කෙරුණා.\nදෙවැනි රන්දෝලි පෙරහැර දැක බලා ගැනීමටත් විශාල ජනකායක් මහනුවරට රැස්ව සිටියා.\nදෙවැනි රන්දෝලි පෙරහැරේ කරඬුව වැඩමවීමේ භාග්‍යය හිමිවුණේ ශ්‍රී දළදා මාලිගාවේ සිංහරාජා හස්තියාටයි.\nමියන්රාජා සහ කණ්ඩුල හස්තීන් සුපුරුදු පරිදි දෑලේ වගකීම ඉටු කළා.\nඇසළ පෙරහැරේ තුන්වැනි රන්දෝලි පෙරහැර අද පස්වරු 6.48ට යෙදෙන සුබ නැකතින් වීදි සංචාරය කිරීමට නියමිතයි.\nමේ අතර මෙවර දළදා පෙරහැරට එක්ව සිටින අලි ඇතුන්ගේ සෞඛ්‍ය තත්ත්වය පරික්ෂා කිරීමේ පශු වෛද්‍ය සායනයක් ඇත්ගාල පරිශ්‍රයේ පැවැත්වුණා.\nඑහිදී මෙවර පෙරහැරට එක්ව සිටින සියලුම අලි ඇතුන් පරීක්ෂාවට ලක් කෙරුණා.",
       "URL": "https://www.hirunews.lk/346401/මහනුවර-තෙවන-රන්දෝලි-පෙරහැර-අද-රාත්‍රියේ-දී-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=67"
}