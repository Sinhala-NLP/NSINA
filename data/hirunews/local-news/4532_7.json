{
       "Source": "hirunews",
       "Timestamp": "Friday, 05 May 2017 - 13:38",
       "Headline": "හිටපු ජනපතිගේ ආරක්ෂාව ගැන ඇමති සාගලගෙන් පැහැදිලි කිරීමක්",
       "News Content": "හිටපු ජනාධිපති මහින්ද රාජපක්ෂගේ ආරක්ෂාව සදහා යොදවා සිටි ආරක්ෂක හමුදා සාමාජිකයින් පිරිසක් ඉවත් කිරීම සම්බන්ධයෙන් නීතිය සාමය හා දක්ෂිණ සංවර්ධන අමාත්‍ය සාගල රත්නායක අද (05) පාර්ලිමේන්තුවේදී පැහැදිලි කිරීමක් කළා.\nඑහිදී ඔහු කියා සිටියේ වත්මන් ආරක්ෂක තත්ත්වය සැලකිල්ලට ගෙන එම පියවර ගෙන ඇති අතර, හිටපු ජනාධිපතිවරයාට තවදුරටත් පූර්ණ ආරක්ෂාවක් ලබාදෙන බවයි.\nහිටපු ජනාධිපතිවරයාට පොලිස් විශේෂ කාර්ය බලකායේ නිලධාරින් 26 දෙනෙකු ඇතුළු 229 දෙනෙකු ආරක්ෂාව සදහා යොදවා සිටි බවත්, මේ වනවිට ආරක්ෂක තත්ත්වයන් සැලකිල්ලට ගනිමින් ඉන් 42 දෙනෙකු අඩු කිරීමට පියවර ගත් බවත් අමාත්‍යවරයා සදහන් කළා.\nකෙසේ වෙතත්, මේ වනවිට පොලිස් විශේෂ කාර්ය බලකායේ නිලධාරින් ඇතුළු 187 දෙනෙකු තවදුරටත් හිටපු ජනාධිපති මහින්ද රාජපක්ෂගේ ආරක්ෂාවට යොදවා ඇති බව ද අමාත්‍ය සාගල රත්නායක වැඩිදුරටත් කියා සිටියා.",
       "URL": "https://www.hirunews.lk/160663/හිටපු-ජනපතිගේ-ආරක්ෂාව-ගැන-ඇමති-සාගලගෙන්-පැහැදිලි-කිරීමක්",
       "Category": "Local News",
       "Parent URL": "https://www.hirunews.lk/local-news.php?pageID=4532"
}