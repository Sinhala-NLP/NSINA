{
       "Source": "hirunews",
       "Timestamp": "Sunday, 16 May 2021 - 13:32",
       "Headline": "කාලගුණයෙන් පීඩාවට පත්වූවන්ට කඩිනමින් වන්දි (වීඩියෝ)",
       "News Content": "අයහපත් කාලගුණ තත්වය හේතුවෙන් පීඩාවට පත්ව සිටින පුද්ගලයන්ට සිදුවූ හානි පිළිබඳව තක්සේරු වාර්තා අනුව දිස්ත්‍රික් ලේකම් කාර්යාලය හරහා වන්දි ලබා දීමට සූදානම් බව ආපදා කළමනාකරණ මධ්‍යස්ථානයේ අධ්‍යක්ෂ ප්‍රදීප් කොඩිපිලි ප්‍රකාශ කළා.\nඅයහපත් කාළගුණයත් සමඟ නිරිත දිග ගංගා ද්‍රෝණි 6ක් ආශ්‍රිතව පැවති ගංවතුර තත්ත්වය මේ වනවිට සම්පූර්ණයෙන් පහව ගොස් තිබෙනවා.\nපැවති වර්ෂාවත් සමඟ උඩවලව ජලාශය වාන් මට්ටමේ පවතින බැවින් එක් දොරටුවක් අඩිය බැගින් අද අලුයම සිට විවෘත කර ඇති බව අපාදා කළමණාකරන මධ්‍යස්ථානය ප්‍රකාශ කළා.\nගත වූ පැය 24 තුල දිවයිනේ වැඩිම වර්ෂාපතනය ගාල්ල දිස්ත්‍රික්කයේ බද්දේගම ප්‍රදේශයට වාර්තා වන අතර එය මිලිමීටර 62ක්.\nමේ අතර පවතින අයහපත් කාලගුණ තත්වය හේතුවෙන් පුත්තලම - ආරච්චිකට්ටුව මුතුපන්තිය දූපත දරුණු ලෙස ඛාදනයට ලක්ව තිබෙනවා.\nමීට පෙර වෙරළ  ඛාදනයෙන් ආරක්ෂාවීම සඳහා වෙරළ සංරක්ෂණ දෙපාර්තමේන්තුව දමා තිබූ ගල් වැටිද මේ වනවිට මුහුදට ගසාගෙන යමින් පවතින බවයි එම දූපත්වාසීන් සඳහන් කළේ.",
       "URL": "https://www.hirunews.lk/271511/කාලගුණයෙන්-පීඩාවට-පත්වූවන්ට-කඩිනමින්-වන්දි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1950"
}