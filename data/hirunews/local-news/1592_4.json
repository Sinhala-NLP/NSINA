{
       "Source": "hirunews",
       "Timestamp": "Monday, 01 November 2021 - 12:51",
       "Headline": "ඥාණසාර හිමියන්ගෙන් ඉල්ලීමක් (වීඩියෝ)",
       "News Content": "පටු බෙදීම් පසෙක තබා සියලු ජාතීන් එකට එක්කරන නීතියක් නිර්මාණය කිරීමට සහය ලබා දෙන්නැයි එක් රටක් එක් නීතියක් සඳහා වූ ජනාධිපති කාර්යසාධක බලකායේ සභාපති, පූජ්‍ය ගලගොඩඅත්තේ ඥාණසාර හිමියන් ඉල්ලීමක් කළා.\nඋන්වහන්සේ මේ බව කියා සිටියේ, ජනාධිපති මාධ්‍ය කේන්ද්‍රයේ අද පැවති මාධ්‍ය හමුවට එක්වෙමින්.\nඑහිදී මාධ්‍යවේදීන් ඥාණසාර හිමියන්ගේ පත්වීම සම්බන්ධයෙන් අධිකරණ අමාත්‍ය ජනාධිපති නීතීඥ අලි සබ්රි අප්‍රසාදය පළ කර ඇති බවට පළවන මාධ්‍ය වාර්තා සම්බන්ධයෙන් ප්‍රශ්න කළා.\nජනාධිපති මාධ්‍ය ප්‍රකාශක කිංස්ලි රත්නායකද ඊට ප්‍රතිචාර දක්වා සිටියා.\nමේ අතර කාර්ය සාධක බලකායට දමිළ නියෝජිතයින් නොමැතිවීම සම්බන්ධයෙන්ද මෙහිදී මාධ්‍යවේදියෙකු ප්‍රශ්ණ කළා.",
       "URL": "https://www.hirunews.lk/286668/ඥාණසාර-හිමියන්ගෙන්-ඉල්ලීමක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1592"
}