{
       "Source": "hirunews",
       "Timestamp": "Friday, 14 July 2023 - 12:24",
       "Headline": "කෘත්‍රිම රසකාරකයක් ගැන WHO අනාවරණයක්",
       "News Content": "ඇස්පාටෙම් යනු දශක ගණනාවක් පුරා ආහාර සහ පැණි බීම සඳහා යොදා ගනු ලබන කෘත්‍රිම රසකාරකයකි.\nමෙම රසකාරකය අඩු සීනි පැණි බීම වර්ග සඳහා සහ අඩු සීනි ආහාර වර්ග නිෂ්පාදනය සඳහා බහුල වශයෙන්ම යොදා ගන්නා බව අනාවරණය වී තිබෙනවා.\nකෙසේ වෙතත් ලෝක සෞඛ්‍ය සංවිධානය විසින් ඊයේ (13) දිනයේ නිවේදනයක් නිකුත් කරමින් දන්වා සිටියේ ඇස්පාටෙම් කෘත්‍රිම රසකාරකය හරහා උග්‍ර පිළිකා කාරක සෛල මිනිස් සිරුර තුළ වර්ධනය විය හැකි බවයි.\nලොව ප්‍රමුඛතම සංවිධානයක් කෘත්‍රිම රස කාරකයක් සම්බන්ධයෙන් මෙවැනි අනාවරණයක් සිදු කළ පළමු අවස්ථාව මෙය ලෙසයි විදෙස් මාධ්‍ය වාර්තා කරන්නේ.",
       "URL": "https://www.hirunews.lk/341173/කෘත්‍රිම-රසකාරකයක්-ගැන-who-අනාවරණයක්",
       "Category": "Local News",
       "Parent URL": "https://www.hirunews.lk/local-news.php?pageID=185"
}