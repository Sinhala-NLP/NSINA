{
       "Source": "hirunews",
       "Timestamp": "Monday, 28 February 2022 - 7:18",
       "Headline": "පුනරින් - සංගුපිඩි ප්‍රදේශයේ දී මාරක රිය අනතුරක්",
       "News Content": "පුනරින් පොලිස් වසමේ චාවකච්චේරි - පුනරින් මාර්ගයේ සංගුපිඩි ප්‍රදේශයේ දී මාරක රිය අනතුරක් සිදු වී තිබෙනවා.\nපුනරින් සිට චාවකච්චේරි දෙසට ධාවනය වූ යතුරුපැදියක් යතුරුපැදිකරුට පාලනය කරගත නො හැකි ව මාර්ගයෙන් ඉවතට පැන පෙරළීමෙනු යි මෙම අනතුර සිදු වී ඇත්තේ.\nඅනතුරින් බරපතළ තුවාල ලැබූ යතුරුපැදිකරු පුනරින් රෝහලට ඇතුළත් කළ පසු මිය ගිය බව වාර්තා වනවා.\nමරණකරු වයස අවුරුදු 24ක කල්මුනේ ප්‍රදේශයේ පදිංචි රාජ්‍ය බුද්ධි අංශයට අනුයුක්ත ව සේවය කළ පොලිස් කොස්තාපල්වරයෙක්.\nඅනතුර පිළිබඳ වැඩිදුර පරීක්ෂණ පුනරින් පොලිසිය විසින් මෙහෙයවෙනු ඇති.\nමේ අතර, දික්වැල්ල පොලිස් වසමේ හුන්නදෙණිය හංදිය අසල දී ලො‍රි රථයක් හා කැබ් රථයක් ගැටී අනතුරක් සිදු වී තිබෙනවා.\nඑහි දී කැබ් රථයේ ගමන් කළ වයස අවුරුදු 78ක කාන්තාවක් මිය ගිය බව වාර්තා වනවා.\nඇය බෙලි අත්ත ප්‍රදේශයේ පදිංචිකාරියක්.\nදික්වැල්ල පොලිසිය වැඩිදුර පරීක්ෂණ මෙහෙයව යි.",
       "URL": "https://www.hirunews.lk/298241/පුනරින්-සංගුපිඩි-ප්‍රදේශයේ-දී-මාරක-රිය-අනතුරක්",
       "Category": "Local News",
       "Parent URL": "https://www.hirunews.lk/local-news.php?pageID=1328"
}