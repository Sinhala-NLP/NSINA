{
       "Source": "hirunews",
       "Timestamp": "Thursday, 24 February 2022 - 13:46",
       "Headline": "ප්‍රවීණ මාධ්‍යවේදී බන්දුල පද්මකුමාර අභාවප්‍රාප්ත වේ",
       "News Content": "ජ්‍යෙෂ්ඨ මාධ්‍යවේදී බන්දුල පද්මකුමාර අභාවප්‍රාප්ත වී තිබෙනවා.\nඅසනීප තත්ත්වයක් නිසා, ඔහු කාලයක් කොළඹ පෞද්ගලික රෝහලක ප්‍රතිකාර ලබමිනුයි පසුවූයේ.\n80 දශකයේ අතිශය ජනප්‍රියත්වයට පත්වූ කුමරි, අරලිය, සරසි, සත්සර, රැජිණ පුවත්පත්වල ප්‍රධාන කර්තෘවරයා මෙන්ම 'ලක්බිම' සතිඅන්ත ජාතික පුවත්පතේ ආරම්භක කතුවරයා ද ඔහු යි.\nඑමෙන්ම, ලේක් හවුස් ආයතනයේ සභාපතිවරයා ලෙස ද කලක් ඔහු කටයුතු කළා.\nවකුගඩු ආබාධයකින් දීර්ඝ කාලයක සිට පීඩා විඳි ඔහු මියයනවිට 71 හැවිරිදි වියේ පසුවුණා.\nමේ අතර, ඊයේ අභාවප්‍රාප්ත වූ ජ්‍යෙෂ්ඨ මාධ්‍යවේදී සුනිල් මාධව ප්‍රේමතිලකගේ අවසන් කටයුතු එළඹෙන සෙනසුරාදා සිදුකෙරෙනවා.\nඔහුගේ දේහය අද පස්වරුවේ තලංගම පිහිටි ඔහුගේ නිවසට ගෙන ඒමට නියමිතයි.",
       "URL": "https://www.hirunews.lk/297915/ප්‍රවීණ-මාධ්‍යවේදී-බන්දුල-පද්මකුමාර-අභාවප්‍රාප්ත-වේ",
       "Category": "Local News",
       "Parent URL": "https://www.hirunews.lk/local-news.php?pageID=1336"
}