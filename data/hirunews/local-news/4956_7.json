{
       "Source": "hirunews",
       "Timestamp": "Thursday, 21 July 2016 - 16:02",
       "Headline": "නිවස අසල පොකුණට වැටී කුඩා දැරියක් මියයයි",
       "News Content": "තම නිවස අසල පිහිටි පොකුණකට වැටී කුඩා දැරියක් මියයාමේ පුවතක් ගාල්ල - තල්ගම්පොල ප්‍රදේශයෙන් වාර්තා වනවා.\nපොලිසිය සදහන් කළේ අවුරුදු 2 යි මාස 11 ක් පමණ වයසැති කුඩා දැරියක් ඊයේ මෙලෙස මියගොස් ඇති බවයි.\nමව විසින් දැරියට දහවල් බත් කැවීම සදහා ඇය පිලිබදව සොයා බැලූ අවස්ථාවේදී ඊට ප්‍රතිචාරයක් නොලැබීම හේතුවෙනුයි ඒ පිලිබදව පරීක්ෂා කර ඇත්තේ.\nඑම අවස්ථාවේදී දැරිය නිවස අසල තිබූ කුඩා පොකුණට වැටී සිටින අයුරු දක්නට ලැබී ඇති අතර පසුව එම අවස්ථාවේදීම කරාපිටිය රෝහලට ඇතුළත් කර තිබෙනවා.\nඑහෙත් රෝහලට ඇතුළත් කිරීමට පෙර දැරිය මියගොස් සිටි බවටයි වාර්තා වන්නේ.",
       "URL": "https://www.hirunews.lk/138612/නිවස-අසල-පොකුණට-වැටී-කුඩා-දැරියක්-මියයයි",
       "Category": "Local News",
       "Parent URL": "https://www.hirunews.lk/local-news.php?pageID=4956"
}