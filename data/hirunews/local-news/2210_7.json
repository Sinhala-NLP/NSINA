{
       "Source": "hirunews",
       "Timestamp": "Friday, 15 January 2021 - 17:16",
       "Headline": "නාවලපිටියේ වෙළඳසැල් දින දෙකක් වැසේ",
       "News Content": "නාවලපිටිය නගරයේ වෙළදසැල් (16) හෙට සහ (17) අනිද්දා තාවකාලිකව වසා දැමීමට වෙළඳ සංගමය තිරණය කර තිබෙනවා.\nනාවලපිටිය සෞඛ්‍ය වෛද්‍යය නිලධාරි කාර්යාල බල ප්‍රදේශයෙන් කොරෝනා වෛරස අසාදිතයන් 16 දෙනෙකු හමුවීම හේතුවෙන් මෙම තීරණය ගත් බවයි වෙළඳ සංගමයේ සභාපතිවරයා සදහන් කළේ.\nනාවලපිටිය නගරයේන් වාර්තා වූ කොරෝනා ආසාදිතයින් කිහිපදෙනක් නාවලපිටිය නගරයේ වෙළඳසැල්වලට පැමිණීම හමුවේ සෞඛ්‍ය අංශ උපදෙස් මත මෙම තිරණය ගත් බව වෙළඳ සංගමයේ සභාපති ප්‍රකාශ කළා.\nවසා දැමු නාවලපිටිය නගරයේ සියළුම වෙළඳසැල් සහ නගරය ලබන 18 දින විෂබීජහරණය කිරීමට නියමිතයි.\nමේ අතර නගරයට පැමිණීම හැකිතාක් සීමා කරන ලෙසට නාවලපිටිය නගරාධිපති සසංක සම්පත් ජනතාවගෙන් ඉල්ලීමක් කරනවා.",
       "URL": "https://www.hirunews.lk/259798/නාවලපිටියේ-වෙළඳසැල්-දින-දෙකක්-වැසේ",
       "Category": "Local News",
       "Parent URL": "https://www.hirunews.lk/local-news.php?pageID=2210"
}