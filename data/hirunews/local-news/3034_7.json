{
       "Source": "hirunews",
       "Timestamp": "Sunday, 24 November 2019 - 10:22",
       "Headline": "නිධන් හෑරූ හිටපු එල්.ටී.ටී.ඊ. සාමාජිකයෙකු ඇතුලූ හයදෙනෙකු අත්අඩංගුවට",
       "News Content": "පුලියන්කුලම - නයිනමඩු රක්ෂිතයේ අනවසර ලෙස කැණිම් සිදුකරමින් සිටි හිටපු එල්.ටී.ටී.ඊ. සාමාජිකයෙකු ඇතුලූ හයදෙනෙකු අත්අඩංගුවට ගෙන තිබෙනවා.\nයුද හමුදා බුද්ධි අංශ නිලධාරීන් වෙත ලද තොරතුරක් මත පොලීසිය සමඟ එක්ව සිදුකළ වැටලීමකදී මෙම සැකකරුවන් අත්අඩංගුවට ගෙන ඇති අතර, එම ස්ථානයේ සිටි තවත් එක් සැකකරුවෙකු පලාගොස් ඇති බවයි පොලිස් මාධ්‍ය ප්‍රකාශක කාර්යාලය සඳහන් කළේ.\nඑම ස්ථානයේ තිබී පූජා භාණ්ඩ කිහිපයක් සහ කැණීම් කටයුතු සඳහා යොදාගන්නා උපකරණද පොලිස් භාරයට ගෙන තිබෙනවා.\nඅත්අඩංගුවට ගත් සැකකරුවන් අවුරුදු 28 ත් 56 ත් වයස්වල පසුවන්නන් වන අතර, ඔවුන් වවුනියාව සහ නැදුන්කර්නි ප්‍රදේශවල පදිංචිකරුවන්.\nඅත්අඩංගුවට ගනු ලැබූ එල්.ටී.ටී.ඊ. සංවිධානයට අනුයුක්තව සිටි පුද්ගලයා යුද්ධයෙන් පසු පුනරුත්ථාපනය ලබා ඇති අයෙකු බවට අනාවරණ වී තිබෙනවා.\nසැකකරුවන් වවුනියාව මහේස්ත්‍රාත් අධිකරණයට අද ඉදිරිපත් කිරීමට නියමිත අතර, පලාගිය සැකකරු සොයා පුලියන්කුලම පොලිසිය විමර්ශන ආරම්භ කර ඇති බව සඳහන්.",
       "URL": "https://www.hirunews.lk/228863/නිධන්-හෑරූ-හිටපු-එල්-ටී-ටී-ඊ-සාමාජිකයෙකු-ඇතුලූ-හයදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3034"
}