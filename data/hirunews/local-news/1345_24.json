{
       "Source": "hirunews",
       "Timestamp": "Sunday, 20 February 2022 - 11:11",
       "Headline": "ශ්‍රී ලංකාව අද ගෞරවය රැකගැනීමේ සටනක",
       "News Content": "පූර්ණ විස්සයි විස්ස තරඟාවලි පරාජයකින් මිදීමේ අරමුණින් අද (19) ශ්‍රී ලංකා කණ්ඩායම මෙල්බර්න් නුවරදී ඔස්ට්‍රෙලියාව සමග පස්වන සහ අවසන් විස්සයි විස්ස තරගයට එක්වනවා.\nපැවති තරග හතරෙන්ම ශ්‍රී ලංකා ක්‍රීඩකයින්ට පරාජය වූ අතර, ශ්‍රී ලංකාව අද නිරතවන්නේ ගෞරවය රැකගැනීමේ සටනකයි.\nවනිඳු හසරංග, රමේෂ් මෙන්ඩිස්, බිනුර ප්‍රනාන්දු සහ අවිශ්ක ප්‍රනාන්දු අද තරගයට සහභාගි නොවන අතර, ධනුෂ්ක ගුණතිලක වෙනුවට ජනිත් ලියනගේ කණ්ඩායමට එක් කිරීමේ හැකියාවක් පවතිනවා.\nහසරංග නොමැති නිසා මහීෂ් තීක්ෂණගේ පන්දු යැවීම ඔස්ට්‍රෙලියානු පිතිකරුවන්ට එරෙහි ප්‍රධාන අභියෝගය වනු ඇති.\nතරගාවලියේදී මෙතෙක් පිත්තෙන් දස්කම් දැක්වීමට සමත්වූ පැතුම් නිස්සංක මේ වනවිට ලණු 171 ක් රැස් කරගෙන සිටින අතර, ඔහුට තරගාවලියේ වැඩිම ලකුණු ලාභියා බවට අවස්ථාවක් පවතිනවා.\nඅද තරගය ද ජයගෙන පූර්ණ තරගාවලි ජයක් වාර්තා කළ ද ඔස්ට්‍රෙලියාව අයි.සී.සී. විස්සයි විස්ස කණ්ඩායම් දර්ශකයේ මුල් කණ්ඩායම් පහ අතරට පිවිසීමට හැකියාවක් ලැබෙන්නේ නැහැ.",
       "URL": "https://www.hirunews.lk/297496/ශ්‍රී-ලංකාව-අද-ගෞරවය-රැකගැනීමේ-සටනක",
       "Category": "Local News",
       "Parent URL": "https://www.hirunews.lk/local-news.php?pageID=1345"
}