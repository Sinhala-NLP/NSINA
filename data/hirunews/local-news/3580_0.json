{
       "Source": "hirunews",
       "Timestamp": "Monday, 31 December 2018 - 15:22",
       "Headline": "වයිස් අද්මිරාල් සිරිමෙවන් රණසිංහ නාවික හමුදාපති ධුරයෙන් සමු ගනී",
       "News Content": "නාවික හමුදාපතිවරයා ලෙස කටයුතු කළ වයිස් අද්මිරාල් සිරිමෙවන් රණසිංහ සිය සමු ගැනීම ප්‍රකාශ කිරීම සඳහා ආරක්ෂක රාජ්‍ය අමාත්‍ය රුවන් විජේවර්ධන මුණ ගැසී තිබෙනවා.\nආරක්ෂක අමාත්‍යාංශයේ අද දහවල් පැවති හමුවකදී ඔහු සිය සමු ගැනීම ප්‍රකාශ කර ඇති බව සඳහන්.\nඑහිදී රට වෙනුවෙන් සහ නාවික හමුදාව වෙනුවෙන් සුවිශේෂී සේවාවක් සිදුකිරීම සම්බන්ධයෙන් වයිස් අද්මිරාල් සිරිමෙවන් රණසිංහට ආරක්ෂක රාජ්‍ය අමාත්‍යවරයා ප්‍රණාමය පුද කර තිබෙනවා.\n23 වන නාවික හමුදාපතිවරයා ලෙස රියර් අද්මිරාල් පියල් ද සිල්වා අද ජනාධිපති මෛත්‍රීපාල සිරිසේන අතින් සිය පත්වීම් ලිපිය ලබා ගත්තා.",
       "URL": "https://www.hirunews.lk/207175/වයිස්-අද්මිරාල්-සිරිමෙවන්-රණසිංහ-නාවික-හමුදාපති-ධුරයෙන්-සමු-ගනී",
       "Category": "Local News",
       "Parent URL": "https://www.hirunews.lk/local-news.php?pageID=3580"
}