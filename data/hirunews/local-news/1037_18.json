{
       "Source": "hirunews",
       "Timestamp": "Friday, 08 July 2022 - 13:08",
       "Headline": "22න් ජනපති බලතල සීමා කිරීම ප්‍රමාණවත් තරම් සිදු ව නැති බවට චෝදනා (වීඩියෝ)",
       "News Content": "ගැසට් කරන ලද 22 වැනි ව්‍යවස්ථා සංශෝධනය මගින් ජනාධිපතිවරයාගේ බලතල ප්‍රමාණවත් තරම් සීමා කර නොමැති බව ශ්‍රී ලංකා නීතිඥ සංගමය ප්‍රවෘත්ති සාකච්ඡාවක් කැඳවමින් පවසනවා.\nඑහි සභාපති ජනාධිපති නීතීඥ සාලිය පීරිස් වැඩිදුරටත් සඳහන් කළේ රටේ පවතින වත්මන් තත්ත්වයට එමගින් නිසි පිළියමක් නොලැබෙන බවයි.\n22 වැනි ව්‍යවස්ථා සංශෝධනය ගෙන ඒමේ මූලික අරමුණ වනුයේ ද්විත්ව පුරවැසිභාවය අහෝසි කිරීම සහ ජනපති බලතල සීමා කිරීම සඳහායි.\nඑතුළින් 19 වැනි ව්‍යවස්ථා සංශෝධනයට ද කිසියම් බලපෑමක් එල්ල වන බවයි දේශපාලනික විචාරකයින් පෙන්වා දෙන්නේ.",
       "URL": "https://www.hirunews.lk/309426/22න්-ජනපති-බලතල-සීමා-කිරීම-ප්‍රමාණවත්-තරම්-සිදු-ව-නැති-බවට-චෝදනා-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1037"
}