{
       "Source": "hirunews",
       "Timestamp": "Wednesday, 15 March 2017 - 12:19",
       "Headline": "සෝමාලි මුහුදු කොල්ලකරුවන් ග්‍රහණයට ලක්වූ නෞකාවේ ප්‍රධාන නිලධාරියාගේ බිරිඳ, හිරුට කතා කරයි",
       "News Content": "සෝමාලි මුහුදු කොල්ලකරුවන් පැහැර ගත් නෞකාවේ කාර්යමණ්ඩල සාමාජිකයන් අතර කපිතාන්වරයෙකු ඇතුළු ශ්‍රී ලාංකිකයන් අට දෙනෙකු සිටින බව මේ වන විට තහවුරු වී තිබෙනවා.\nඒරිස් 13 නැමති එක්සත් අරාබි එමිර් රාජ්‍යයට අයත් මෙම නෞකාව ජිබුටි රාජ්‍යයේ සිට සෝමාලියාවේ මොගඩිෂු දක්වා බොරතෙල් ප්‍රවාහනය කරමින් සිටියදි මෙලෙස පැහැර ගැනිමට ලක්ව ඇති බව විදෙස් මාධ්‍ය වාර්තා කළා.\nනෞකාවේ ප්‍රධාන නිලධාරියා ලෙස කටයුතු කළ මතුගම ප්‍රදේශයේ පදිංචි කේ.ටී. ප්‍රේමනාත් රුවන් සම්පත්ගේ බිරිඳ හිරු ප්‍රවෘත්ති අංශය වෙත අදහස් දක්වමින් කියා සිටියේ තම ස්වාමිපුරුෂයා ඇතුලු සෙසු ශ්‍රී ලාංකිකයන් හත්දෙනා හැකි ඉක්මණින් නිදහස්කර දෙන ලෙසටයි.\nමේ අතර එම නිලධාරියාගේ සහෝදරිය අද පෙරවරුවේ විදේශ කටයුතු අමාත්‍යංශයට ගොස් මේ සම්බන්ධව විමසීමක්ද සිදුකර තිබෙනවා.\nපැහැර ගැනීමට ලක්වූ නෞකාව මුදා හැරීම සඳහා සෝමාලි මුහුදු කොල්ලකරුවන් විසින් කප්පම් ඉල්ලා ඇති බව විදෙස් මාධ්‍ය අද වාර්තා කළා.\nකොල්ලකරුවන් පැහැරගත් නැවේ ප්‍රධාන නිලධාරීයාගේ බිරිඳ පැවසූවේ මෙවැන්නක්.",
       "URL": "https://www.hirunews.lk/156914/සෝමාලි-මුහුදු-කොල්ලකරුවන්-ග්‍රහණයට-ලක්වූ-නෞකාවේ-ප්‍රධාන-නිලධාරියාගේ-බිරිඳ-හිරුට-කතා-කරයි",
       "Category": "Local News",
       "Parent URL": "https://www.hirunews.lk/local-news.php?pageID=4613"
}