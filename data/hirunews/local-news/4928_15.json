{
       "Source": "hirunews",
       "Timestamp": "Wednesday, 10 August 2016 - 18:06",
       "Headline": "පෝට් සිටි පාලනයට සංස්ථාවක්",
       "News Content": "කොළඹ වරාය නගර ව්‍යාපෘතිය පාලනය කිරීම සඳහා වෙනම සංස්ථාවක් පිහිටුවන බව අග්‍රාමාත්‍ය රනිල් වික්‍රමසිංහ අද පාර්ලිමේන්තුවේදී ප්‍රකාශ කළා.\nවිපක්ෂයේ ප්‍රධාන සංවිධායක අනුර කුමාර දිසානායක පෝට් සිටි ව්‍යාපෘතිය සම්බන්ධයෙන් අග්‍රාමාත්‍යවරයාට ප්‍රශ්න යොමු කරන අවස්ථාවේදී අසන ලද පැනයකට පිළිතුරු ලෙසයි ඔහු මේ බව කියා සිටියේ.\nමීට අමතරව එට්කා ගිවිසුම සම්බන්ධයෙන්ද අග්‍රාමාත්‍යවරයාගෙන් පාර්ලිමේන්තු මන්ත්‍රී ජයන්ත සමරවීර අද දිනයේදී ප්‍රශ්න කළා.\nඇතමුන් අදාළ තත්ත්වය සම්බන්ධයෙන් අසත්‍ය ප්‍රචාර ගෙන යන බවයි අග්‍රාමාත්‍යවරයා එහිදී අවධාරණය කළේ.",
       "URL": "https://www.hirunews.lk/140310/පෝට්-සිටි-පාලනයට-සංස්ථාවක්",
       "Category": "Local News",
       "Parent URL": "https://www.hirunews.lk/local-news.php?pageID=4928"
}