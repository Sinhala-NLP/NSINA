{
       "Source": "hirunews",
       "Timestamp": "Sunday, 16 August 2020 - 13:08",
       "Headline": "යාපනයේ කඩසාප්පු රාත්‍රී 10 තෙක් විවෘත කරන ලෙස ඉල්ලීමක්",
       "News Content": "යාපනය අර්ධද්වීපයේ ආර්ථික ක්‍රියාකාරකම් සක්‍රිය ලෙස පවත්වාගැනීම සඳහා එහි කඩසාප්පු රාත්‍රි 10 වනතුරු විවෘත කර තැබීමට ආණ්ඩුකාරවරිය වන පී.එස්.එම්.චාල්ස් උපදෙස් ලබාදී තිබෙනවා.\nඇය පවසන්නේ දැනට රාත්‍රී 7.30 පමණ වනවිට මෙම කඩසාප්පු වසා දැමීම හේතුවෙන් ජනතාවගේ දෛනික කටයුතුවලට බාධා එල්ලවන බවයි.\nආණ්ඩුකාරවරිය මෙම උපදෙස් ලබාදුන්නේ දිස්ත්‍රික් ලේකම් කාර්යාලයේ කැඳවා තිබූ විශේෂ සාකච්ඡාවකදියි.\nමෙහිදී රාත්‍රී 10 පමණ වනතුරු විවෘතව තැබෙන වෙළඳසැල් සඳහා අවශ්‍ය ආරක්ෂාව සපයා දෙන ලෙස පොලීසියට උපදෙස් ලබාදුන් බවයි උතුර පළාත් ආණ්ඩුකාර පී.එස්.එම්.චාල්ස් ප්‍රකාශ කළේ.",
       "URL": "https://www.hirunews.lk/247940/යාපනයේ-කඩසාප්පු-රාත්‍රී-10-තෙක්-විවෘත-කරන-ලෙස-ඉල්ලීමක්",
       "Category": "Local News",
       "Parent URL": "https://www.hirunews.lk/local-news.php?pageID=2517"
}