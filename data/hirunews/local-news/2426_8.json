{
       "Source": "hirunews",
       "Timestamp": "Sunday, 27 September 2020 - 17:52",
       "Headline": "නීති විරෝධීව කහ ප්‍රවාහනය කරමින් සිටි දෙදෙනෙක් අත්අඩංගුවට",
       "News Content": "නීති විරෝධීව කහ ප්‍රවාහනය කරමින් සිටි සැකකරුවන් දෙදෙනෙකු මන්නාරම තල්ලඩි පාලම අසලදී අද(27) යුදහමුදාව විසින් අත්අඩංගුවට ගෙන තිබෙනවා.\n54වන සේනාංකයේ සෙබලුන් විසින් අදාළ ලොරි රථයක් පරික්ෂා කිරීමේදී එහි සූක්ෂමව සඟවා තිබූ කහ කැබලි කිලෝ 30ක් සහ කහ කුඩු කිලෝ 60ක තොගයක් සොයා ගෙන තිබෙනවා.\nඑහිදී අනාවරණය වී ඇත්තේ එම කහ තොගය, ඉන්දියාවේ සිට මුහුදු මාර්ගයෙන් මන්නාරමට රැගෙනවිත් නුවරට ප්‍රවාහනය කිරීමට සැලසුම්කර තිබූ බවයි.\nඅත්අඩංගුවට ගත් සැකකරුවන් මහනුවර හතරලියද්ද ප්‍රදේශයේ පදිංචිකරුවන් පිරිසක් බවයි වාර්තා වන්නේ.\nයුද හමුදව විසින් අදාළ සැකකරුවන් පිළිබඳ වැඩිදුර පරීක්ෂණ සිදුකිරීමට මන්නාරම් පොලීසියට භාරදී තිබෙනවා.",
       "URL": "https://www.hirunews.lk/251237/නීති-විරෝධීව-කහ-ප්‍රවාහනය-කරමින්-සිටි-දෙදෙනෙක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2426"
}