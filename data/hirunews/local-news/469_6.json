{
       "Source": "hirunews",
       "Timestamp": "Saturday, 18 March 2023 - 13:16",
       "Headline": "ගත වූ මාස තුන තුළ දුම්රිය අනතුරුවලින් 57ක් මිය ගිහිං",
       "News Content": "මේ වසරේ ගත වූ මාස තුනහමාරක කාලසීමාව තුළදී අපරික්ෂාකාරීව දුම්රිය මාර්ගයේ ගමන් කිරීමෙන් සහ දුම්රියට පැන සියදිවි හානි කරගැනීමෙන් පුද්ගලයින් 57 දෙනෙකු මියගොස් ඇති බව දුම්රිය දෙපාර්තමේන්තුව පවසනවා.\nඑය පසුගිය වසරට සාපේක්ෂව වැඩීවීමක් බවයි එම දෙපාර්තමේන්තුව සඳහන් කළේ.\nපසුගිය වසරේ දුම්රියට පැන සියදිවි හානිකරගෙන ඇති සංඛ්‍යාව 175ක් වන අතර, තුවාල ලැබූ සංඛ්‍යාව 276ක්.\nමේ අතර, මේ වසරේ ගත වූ කාල සීමාව තුළදී දුම්රිය අනතුරු 13ක් සිදුව තිබෙනවා.\nපසුගිය වසරේ දුම්රිය අනතුරු 94ක් සිදුව ඇති අතර ඉන් පුද්ගලයින් 18 දෙනෙකු ජිවිතක්ෂයට පත්ව තවත් 45 දෙනෙකු තුවාල ලබා තිබුණා.\nදිවයිනේ දුම්රිය හරස් මාර්ගයන්හි බෙල් ඇන්ඩ් ලයිට් ක්‍රමයට සංඥා සවිකර ඇති ස්ථානයන්හි සංඥා ක්‍රියත්මකව තිබිය දී බහුලව අනතුරු සිදුව ඇති බවටයි අනාවරණ වී ඇත්තේ.\nකෙසේ වෙතත් දුම්රිය හරස් මාර්ග භාවිත කිරීමේදී සුපරීක්ෂාකාරි වන ලෙසට දුම්රිය දෙපාර්තමේන්තුව ජනතාවගෙන් ඉල්ලීමක් කරනවා.",
       "URL": "https://www.hirunews.lk/330255/ගත-වූ-මාස-තුන-තුළ-දුම්රිය-අනතුරුවලින්-57ක්-මිය-ගිහිං",
       "Category": "Local News",
       "Parent URL": "https://www.hirunews.lk/local-news.php?pageID=469"
}