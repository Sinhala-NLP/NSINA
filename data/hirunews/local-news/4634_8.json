{
       "Source": "hirunews",
       "Timestamp": "Friday, 03 March 2017 - 9:42",
       "Headline": "වන අලි ප්‍රහාරයකට ලක්වීමෙන් පුද්ගලයකුට තුවාල (ඡායාරූප)",
       "News Content": "වන අලියකුගේ පහරකෑමට ලක්වීමෙන් පුද්ගලයකු බරපතල තුවාල ලබා තිබෙනවා.\nදඹුල්ල බකමුණ ප්‍රධාන මාර්ගයේ 13 කණුව අසල මාර්ගයේ ගමන් කරමින් සිටියදී ඔහු වන අලි ප්‍රහාරයට ලක්ව ඇති බවයි අප වාර්තාකරු සඳහන් කලේ.\nඅද උදෑසන වන අලි ප්‍රහාරයකට ලක්වු පුද්ගලයකු වැටී සිටින බවට මාර්ගයේ ගමන් කල පිරිසක් බකමුණ වනජීවී කාර්යාලයට කල දැනුම්දීමකට අනුවයි ඔවුන් පැමිණ අදාළ පුද්ගලයා රෝහලට ගත කිරීමට කටයුතු කර ඇත්තේ.\nකෙසේවෙතත් නිලධාරීන් තුවාලකරු රෝහල් ගත කිරීම සඳහා රැගෙන යාමට වාහනයක් නවතා ගැනීමට පැයක පමණ කාලයක් කල උත්සාහය ව්‍යර්ත වු බව ද අප වාර්තාකරු ප්‍රකාශ කලා.\nඅනතුරුව දඹුල්ල පොලිසියේ නිලධාරියකුගේ මැදිහත්වීමෙනුයි වන අලි ප්‍රහාරයට ලක්වු පුද්ගලයා දඹුල්ල රෝහලට ඇතුලත් කර ඇත්තේ.\nතුවාල ලැබු පුද්ගලයා කවුරුන් ද යන්න මෙතෙක් අනාවරණ වී නැහැ.\nඔහු වන අලි ප්‍රහාරයට ලක්වු ප්‍රදේශය නිරන්තරයෙන් අලින් ගැවසෙන අතර ජනතාව පාගමනින් නොයන ප්‍රදේශයක් බව ද සඳහන්.\nඡායාරූප -  දඹුල්ල කාංචන කුමාර",
       "URL": "https://www.hirunews.lk/155931/වන-අලි-ප්‍රහාරයකට-ලක්වීමෙන්-පුද්ගලයකුට-තුවාල-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4634"
}