{
       "Source": "hirunews",
       "Timestamp": "Thursday, 07 September 2023 - 16:53",
       "Headline": "වතු ආශ්‍රිත නගරවල කීරිසම්බා හාල් හිඟයක්",
       "News Content": "වෙලදපොලේ කීරි සම්බා සහල් හිගයක්, ආපනශාලා හිමියන් දැඩි අසිරුතාවයට පත්වී තිබෙන බව වාර්තා වෙනවා.\nහැටන් ඇතුළු වතු ආශ්‍රිත නගර වල කීරි සම්බා සහල් හිගයක් පවතින නිසයි මෙලෙස ආපනශාලා හිමියන් දැඩි අසිරුතාවයට පත් වි ඇත්තේ.\nපවතින කීරි සම්බා සහල් හිගයත් සමග කීරි සම්බා සහල් තොග තබාගෙන සිටින ඇතැම් ව්‍යාපාරිකයන් කීරි සම්බා පාලන මිල වන රු 260 ඉක්මවා රු 300-325 අතර විවිධ මිල ගණන් යටතේ අලෙවි කරන බවයි ආපනශාලා හිමියන් කියා සිටින්නේ.\nහැටන් ඇතුළු වතු ආශ්‍රිත ප්‍රදේශවල සහල් අලෙවි කරන වෙලෙන්දුන් කියා සිටින්නේ නාඩු , රතු සහ සම්බා සහල්ද සහල් මෝල් හිමියන් විසින් උපරිම සිල්ලර මිලට ආසන්න තොග මිලකට සහල් තොග නිකුත් කරන නිසා සහල් අලෙවියෙන් තමන්ට විශාල ලාභ ප්‍රතිශතයක් නොමැති බවයි.\nසහල් මෝල් හිමියන් විසින් කීරි සම්බා කිලෝවක් රු 298-300 වැනි තොග මිලකට ,සිමිත කීරි සම්බා සහල් තොග ප්‍රමාණයක්\nපමණක් වෙලදපොලට නිකුත් කරන නිසයි මෙලෙස වෙලදපොලේ කීරි සම්බා හිගයක් පවතින්නේ.",
       "URL": "https://www.hirunews.lk/347488/වතු-ආශ්‍රිත-නගරවල-කීරිසම්බා-හාල්-හිඟයක්",
       "Category": "Local News",
       "Parent URL": "https://www.hirunews.lk/local-news.php?pageID=45"
}