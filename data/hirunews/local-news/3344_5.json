{
       "Source": "hirunews",
       "Timestamp": "Monday, 20 May 2019 - 7:20",
       "Headline": "කහවත්තෙන් අතුරුදන් සිසුවෙකු ඇඹිලිපිටියෙන් හමුවෙයි - (ඡායාරූප)",
       "News Content": "රත්නපුර - කහවත්ත - වැල්අදුර ප්‍රදේශයෙන් අතුරුදන්ව සිටි පාසල් සිසුවෙකු ඇඹිලිපිටිය ප්‍රදේශයෙන් සොයාගෙන තිබෙනවා.\nපොලීසිය සඳහන් කළේ 13 හැවිරිදි මෙම පාසල් සිසුවා පසුගිය 17 වන දා සිට අතුරුදන්ව සිට ඇති බවට පැමිණිල්ලක් ලැබී තිබූ බවයි.\nපසුව සිසුවා පිළිබදව පරීක්ෂණ ආරම්භ කර ඇති අතර, එහිදී හෙළිදරව් වී ඇත්තේ ඔහු බස් රථයක නැගී ඇඹිලිපිටියට පැමිණ ඇති බවටයි.\nබස් රථයේ කොන්දොස්තරවරයා සිසුවා පිළිබදව සැක සිතී හම්බන්තොට පොලීසියට භාර දී තිබෙනවා.\nසිසුවාගේ මව විදේශගතව සිටින අතර පියා ද නිවසේ නොමැති අවස්ථාවලදී සිය මාමා විසින් පහරදීම හේතුවෙන් නිවස අතහැර ආ බවට ඔහු පොලීසියට ප්‍රකාශයක් ලබාදී ඇති බව සඳහන්.",
       "URL": "https://www.hirunews.lk/216714/කහවත්තෙන්-අතුරුදන්-සිසුවෙකු-ඇඹිලිපිටියෙන්-හමුවෙයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=3344"
}