{
       "Source": "hirunews",
       "Timestamp": "Monday, 14 January 2019 - 13:40",
       "Headline": "බටුවන්දර දී වැටලූ මත්කුඩු පැකට් කිරීමේ මධ්‍යස්ථානය",
       "News Content": "පිළියන්දල, බටුවන්දර ප්‍රදේශයේ නිවසක් තුළ පවත්වාගෙන ගිය මත්කුඩු පැකට් කිරීමේ මධ්‍යස්ථානයක් පොලිසිය විසින් අද (14) වටලා තිබෙනවා.\nගල්කිස්ස පොලිස් දුෂණ මර්ධන කොට්ඨාශය වෙත ලද තොරතුරක් මතයි මෙම වැටලීම සිදු කර ඇත්තේ.\nවැටලීම සිදුකරන අවස්ථාවේදී එම සැකකරු අදාළ නිවසේ දෙවන මහලේ රැදී සිට මත්ද්‍රව්‍ය ඇසුරුම් කරමින් සිට තිබෙනවා.\nඔහු මෙම නිවසේ කුලී පදනම මත රැඳී සිට ඇති බවයි වාර්තා වන්නේ.\nඅත්අඩංගුවට ගන්නා අවස්ථාවේදී සැකකරු සතුව තිබී ලක්ෂ 20ක් වටිනා හෙරොයින් ග්‍රෑම් 120ක් සොයාගෙන තිබෙනවා.\nඅත්අඩංගුවට ගත් සැකකරු පිළියන්දල ප්‍රදේශයේ පදිංචි වයස අවුරුදු 32ක් වයසැති පුද්ගලයෙක්.\nසැකකරු අද (14) කැස්බෑව මහේස්ත්‍රාත් අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/208191/බටුවන්දර-දී-වැටලූ-මත්කුඩු-පැකට්-කිරීමේ-මධ්‍යස්ථානය",
       "Category": "Local News",
       "Parent URL": "https://www.hirunews.lk/local-news.php?pageID=3555"
}