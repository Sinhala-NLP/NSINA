{
       "Source": "hirunews",
       "Timestamp": "Friday, 12 November 2021 - 8:37",
       "Headline": "හෙට රාත්‍රියේ සිට පැය 28 ක කාලයක් කොළඹ, ප්‍රදේශ කිහිපයකට ජල සැපයුම අත්හිටුවයි",
       "News Content": "හෙට රාත්‍රී අටේ සිට ඉරිදා මධ්‍යම රාත්‍රි 12 දක්වා පැය 28ක කාලයක් කොළඹ සහ තදාසන්න ප්‍රදේශ කිහිපයකට ජල සැපයුම අත්හිටුවන බව ජාතික ජලසම්පාදන හා ජලාපවහන මණ්ඩලය පවසනවා.\nඒ අනුව කොළඹ හතර, පහ, හය, හත, අට සහ කෝට්ටේ මෙන්ම කඩුවෙල මහ නගර සභා බල ප්‍රදේශය, මහරගම සහ බොරලැස්ගමුව නගර සභා බල ප්‍රදේශවලට මෙලෙස ජල සැපයුම අත්හිටවනු ඇති.\nඅඹතලේ සිට කෝට්ටේ ජල තටාකය වෙත ජලය සැපයෙන ප්‍රධාන සම්ප්‍රේෂණ නළයේ හදිසි කාන්දුවක් පිළිසකර කිරීම හේතුවෙන් මෙලෙස ජල සැපයුම අත්හිටුවන බවයි ජලසම්පාදන හා ජලාපවහන මණ්ඩලය සඳහන් කළේ.",
       "URL": "https://www.hirunews.lk/287767/හෙට-රාත්‍රියේ-සිට-පැය-28-ක-කාලයක්-කොළඹ-ප්‍රදේශ-කිහිපයකට-ජල-සැපයුම-අත්හිටුවයි",
       "Category": "Local News",
       "Parent URL": "https://www.hirunews.lk/local-news.php?pageID=1566"
}