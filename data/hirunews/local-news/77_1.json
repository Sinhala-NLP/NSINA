{
       "Source": "hirunews",
       "Timestamp": "Thursday, 24 August 2023 - 10:44",
       "Headline": "වෑන් රථයක් ප්‍රපාතයකට පෙරලෙයි",
       "News Content": "පොළොන්නරුවේ සිට කොළඹ බලා ධාවනය වෙමින් තිබූ සුඛෝපභෝගී කුඩා වෑන් රථයක් දඹුල්ල කුරුණෑගල ප්‍රධාන මාර්ගයේ දී අද(24) ඇළකට පෙරලී තිබෙනවා.\nමෙසේ අනතුරට ලක්ව ඇත්තේ එකම පවුලේ පස් දෙනෙක් ගමන් ගත් වෑන් රථයක්.\nවාහනය පදවා ඇත්තේ එම පවුලේම සාමාජිකයෙක් වන අතර ඔහුට නින්ද යාම නිසා අධික වේගයෙන් පැමිණි රථය අඩි තිහක් පමණ ප්‍රපාතයකට පෙරලී ඇති බවයි අප වාර්තාකරු සඳහන් කර සිටියේ.\nඑම අනතුරෙන් හතර දෙනෙකු තුවාල ලබා දඹුල්ල රෝහලට ඇතුළත් කර ඇති බවයි වාර්තා වන්නේ.\nපොලිසිය සඳහන් කරන්නේ මෙසේ තුවාල ලැබූවන් අතර වයස අවුරුදු පහක කුඩා දියණියක් ද සිටින බව‍යි.",
       "URL": "https://www.hirunews.lk/345909/වෑන්-රථයක්-ප්‍රපාතයකට-පෙරලෙයි",
       "Category": "Local News",
       "Parent URL": "https://www.hirunews.lk/local-news.php?pageID=77"
}