{
       "Source": "hirunews",
       "Timestamp": "Wednesday, 15 June 2022 - 15:17",
       "Headline": "මහීෂ් තීක්ෂණ ICC T20 පන්දු යැවීම් ශ්‍රේණිගත ලැයිස්තුවේ මුල් දහයට",
       "News Content": "ශ්‍රී ලංකා ක්‍රිකට් කණ්ඩායමේ දඟ පන්දු යවන ක්‍රීඩක මහීෂ් තීක්ෂණ ICC විස්සයි විස්ස පන්දු යවන්නන් ශ්‍රේණිගත කිරීමේ ලැයිස්තුවේ පළමු 10 දෙනා අතරට පැමිණීමට සමත්ව තිබෙනවා.\nඒ ඔස්ට්‍රෙලියාව හා ශ්‍රී ලංකාව අතර පැවති පන්දුවාර විස්සයි විස්ස තරගාවලියේ දී පන්දු යැවීමේ දී ඔහු දැක් වූ දක්ෂතා හේතු කරගෙනයි.\nඒ අනුව ඔහු එම ශ්‍රේණිගත කිරීමේ ලැයිස්තුවේ 8 වැනි ස්ථානය දක්වා පෙරමුණට පැමිණ තිබෙනවා.\nඑම ශ්‍රේණිගත කිරීමේ ලැයිස්තුවේ ඔහුට ඉදිරියෙන් පසු වන්නේ ශ්‍රී ලංකා දඟ පන්දු යවන සුපිරි ක්‍රීඩක වනිඳු හසරංග ද සිල්වා යි.\nමහීෂ් තීක්ෂණ අදාළ ශ්‍රේණිගත කිරීමේ ලැයිස්තුවේ 8වැනි ස්ථානය ලබා සිටින්නේ ප්‍රසාද ලකුණු 647ක් ලබා ගනිමින්.\nඔහුට ස්ථානයක් ඉදිරියෙන් සිටින වනිදු හසරංග ප්‍රසාද ලකුණු 668ක් ලබා ගෙන සිටිනවා.\nICC විස්සයි විස්ස පන්දුයවන්නන් ශ්‍රේණිගත කිරීමේ ලැයිස්තුවේ තවදුරටත් පෙරමුණේ රැඳී සිටීමට ඔස්ට්‍රෙලියානු වේග පන්දු යවන ක්‍රීඩක ජෝෂ් හේසල්වුඩ් සමත්ව සිටිනවා.\nඒ ප්‍රසාද ලකුණු 792ක් ලබාගනිමින්.",
       "URL": "https://www.hirunews.lk/307195/මහීෂ්-තීක්ෂණ-icc-t20-පන්දු-යැවීම්-ශ්‍රේණිගත-ලැයිස්තුවේ-මුල්-දහයට",
       "Category": "Local News",
       "Parent URL": "https://www.hirunews.lk/local-news.php?pageID=1094"
}