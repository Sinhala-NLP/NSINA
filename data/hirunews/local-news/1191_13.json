{
       "Source": "hirunews",
       "Timestamp": "Thursday, 05 May 2022 - 7:49",
       "Headline": "ඔසුසල් හිමියනුත් මිල සූත්‍රයක් ඉල්ලයි",
       "News Content": "රටේ පවතින අර්බුදකාරී තත්වය හමුවේ වුවද පාරිභෝගිකයාට සහන සැලසීමේ අරමුණින් අත්‍යවශ්‍ය භාණ්ඩ සඳහා උපරිම මිලක් නියම කරන බව පාරිභෝගික ආරක්ෂණ රාජ්‍ය අමාත්‍ය ගුණපාල රත්නසේකර පවසනවා.\nඔහු මේ බව ප්‍රකාශ කළේ, රජයේ ප්‍රවෘත්ති දෙපාර්තමේන්තුවේ ඊයේ පැවති මාධ්‍ය හමුවකදී යි.\nමේ අතර, සියලු දෙනාට පිළිගත හැකි ඖෂධ මිල සූත්‍රයක් හඳුන්වා දී ඇති බව සමස්ත ලංකා පෞද්ගලික ඖෂධශාලා හිමියන්ගේ සංගමයේ සභාපති චන්දික ගන්කන්ද ප්‍රකාශ කළා.\nඖෂධ වර්ග 60ක මිල සියයට 40කින් ඉහළ නංවමින් සෞඛ්‍ය අමාත්‍යවරයා විසින් පසුගිය 29 වන සිකුරාදා අතිවිශේෂ ගැසට් නිවේදනයක්ද නිකුත් කර තිබුණා.",
       "URL": "https://www.hirunews.lk/303533/ඔසුසල්-හිමියනුත්-මිල-සූත්‍රයක්-ඉල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=1191"
}