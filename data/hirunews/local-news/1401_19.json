{
       "Source": "hirunews",
       "Timestamp": "Monday, 24 January 2022 - 19:51",
       "Headline": "විදුලි කප්පාදුවක් නැහැ. - තීරණ ගන්නේ ඉංජිනේරුවන් නොවේ (වීඩියෝ)",
       "News Content": "විදුලිය කප්පාදුවක් සිදුනොකිරීමට ජනාධිපතිවරයා සමග අද පැවති විශේෂ සාකච්ඡාවේදී තීරණය කළ බව විදුලිබල අමාත්‍ය ගාමිණී ලොකුගේ ප්‍රකාශ කළා.\nවිදුලි අර්බුදය සම්බන්ධයෙන් විදුලිබල හා බලශක්ති අමාත්‍යාංශ බලධාරීන් අතරයි මෙම සාකච්ඡාව පැවැත්වුණේ.\nවිදුලිය උත්පාදනය සඳහා බලාගාරවල සංචිත ඉන්ධන තොග අවසන් වෙමින් ඇති පසුබිමක අද සිට විදුලිය කප්පාදුවක් සිදුකෙරෙනු ඇති බව විදුලි ඉංජිනේරු සංගමය මීට පෙර සිටම අනතුරු ඇගවීම් සිදුකළා.\nඒ අනුව අද දිනය තුළ විදුලිය කප්පාදු කිරීම සම්බන්ධයෙන් පෙරවරුවේ සිටම පැවතුණේ අවිනිශ්චිත තත්ත්වයක්.\nඑවන් පසුබිමක් තුළයි පවතින විදුලි හා ඉන්ධන අර්බුදයට විසදුම් සෙවීමේ අරමුණෙන් ජනාධිපතිවරයාගේ ප්‍රධානත්වයෙන් අද විශේෂ සාකච්ඡාවක් පවත්වා ඇත්තේ.\nමේ අතර, විදුලිය කප්පාදුවක් සම්බන්ධයෙන් තීරණයක් ගැනීමට වෘත්තීය සංගම්වලට කිසිදු අයිතියක් නොමැති බව මහජන උපයෝගීතා කොමිසම අවධාරණය කළා.\nඔහු එම මාධ්‍ය හමුවේදී වැඩිදුරටත් කියා සිටියේ පවතින අර්බුදකාරී තත්ත්වය හමුවේ විදුලි භාවිතය අවම කිරීම සඳහා නිර්දේශ කිහිපයක් ද ඉදිරිපත් කර ඇති බවයි.",
       "URL": "https://www.hirunews.lk/295039/විදුලි-කප්පාදුවක්-නැහැ-තීරණ-ගන්නේ-ඉංජිනේරුවන්-නොවේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1401"
}