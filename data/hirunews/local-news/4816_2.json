{
       "Source": "hirunews",
       "Timestamp": "Sunday, 30 October 2016 - 15:50",
       "Headline": "නිවසකට ගිනි තැබීමෙන් පුද්ගලයෙකු මරුට",
       "News Content": "ගාල්ල - කරන්දෙනිය ප්‍රදේශයේ නිවසකට කිසියම් පිරිසක් ගිනි තැබීම හේතුවෙන් එහි සිටි පුද්ගලයෙකු ජීවිතක්ෂයට පත්වී තිබෙනවා.\nපොලීසිය සඳහන් කළේ පසුගිය 27 වන දා මෙම ගිනි තැබීම සිදුකර ඇති බවයි.\nගිනි තැබීම සිදුවන අවස්ථාවේ නිවසේ මව, පියා සහ දරුවන් 3 දෙනෙකු සිට ඇති අතර, සිද්ධියෙන් ජීවිතක්ෂයට පත්වී ඇත්තේ 47 හැවිරිදි පස් දරු පියෙක්.\nඅනතුරෙන් ඔවුන්ගේ මව ද බරපතල තුවාල ලබා මේ වන විට කරාපිටිය ශික්ෂණ රෝහලේ ප්‍රතිකාර ලබනවා.\nජීවිතක්ෂයට පත්වූ පියා කරාපිටිය ශික්ෂණ රෝහලේ ප්‍රතිකාර ලබමින් සිට ඇති අතර අද උදෑසන ඔහු ජීවිතක්ෂයට පත්වී තිබෙනවා.\nසිද්ධියෙන් බරපතල තුවාල ලැබූ මව ද මේ වන විට එම රෝහලේ ප්‍රතිකාර ලබනවා.\nපොලිස් පරීක්ෂණවලින් හෙළි වී ඇත්තේ පෙට්‍රල් දමා මෙම නිවසට ගිනි තබා ඇති බවටයි.\nමෙම ගිනි තැබීම කවුරුන් විසින් සිදුකළේ ද යන්න මෙතෙක් අනාවරණ වී නොමැති අතර පවුල් ආරවුලක් සිද්ධියට හේතු වී ඇති බවට පොලීසිය සැක පළ කරනවා.",
       "URL": "https://www.hirunews.lk/146427/නිවසකට-ගිනි-තැබීමෙන්-පුද්ගලයෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=4816"
}