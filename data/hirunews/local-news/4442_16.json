{
       "Source": "hirunews",
       "Timestamp": "Sunday, 02 July 2017 - 12:44",
       "Headline": "උමා ඔය ගැටළුවට ජවිපෙ, ආණ්ඩුවෙන් ඍජු පිළිතුරක් ඉල්ලයි",
       "News Content": "උමා ඔය ගැටළුවට ආණ්ඩුවෙන් ඍජු පිළිතුරු බලාපොරොත්තු වන බව උමා ඔය බහුවිනාශකාරී ව්‍යාපෘතියට එරෙහි ජනතා පෙරමුණ පවසනවා.\nඑහි කැඳවුම්කරු ජනතා විමුක්ති පෙරමුණු ඌව පළාත් සභා මන්ත්‍රී සමන්ත විද්‍යාරත්න මේ බව ප්‍රකාශ කළේ උමා ඔය ව්‍යාපෘතිය සම්බන්ධයෙන් බදුල්ලේදී අද කැඳවා තිබූ මාධ්‍ය හමුවකට එක්වෙමින්.\nඋමා ඔය ව්‍යාපෘතියේ සංවර්ධන කටයුතු නතර කර ඉන් පීඩාවට පත්ව සිටින ජනතාවට සහන සැළසීමට කඩිනම් පියවර ගන්නා ලෙස රජයට බල කරමින් බණ්ඩාරවෙල ගම්මාන රැසක ජනතාව පසුගිය මස 28 වනදා විරෝධතාවක නිරතවුණා.\nමෙම  විරෝධතාවයෙන් අනතුරුව රජය විසින් අමාත්‍යවරුන් තුන්දෙනෙකුගෙන් සැදුම්ලත් අමාත්‍ය මණ්ඩල අනුකමිටුවක් පත් කළ අතර එම අනු කමිටුව හෙට දිනයේ උමා ඔය ව්‍යාපෘතිය නිරික්ෂණය කිරීමට නියමිතයි.",
       "URL": "https://www.hirunews.lk/164896/උමා-ඔය-ගැටළුවට-ජවිපෙ-ආණ්ඩුවෙන්-ඍජු-පිළිතුරක්-ඉල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=4442"
}