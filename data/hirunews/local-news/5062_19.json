{
       "Source": "hirunews",
       "Timestamp": "Tuesday, 03 May 2016 - 8:26",
       "Headline": "ඉන්දියාවේ සිට නීතිවිරෝධීව ගෙන ආ ලක්ෂ 34ක දුම්වැටි සමඟ පුද්ගලයෙකු අත්අඩංගුවට",
       "News Content": "ඉන්දියාවේ සිට නීතිවිරෝධීව මෙරටට රැගෙන විත් තිබූ රුපියල් ලක්ෂ 34ක් වටිනා විදේශීය දුම්වැටි තොගයක් සමඟ පුද්ගලයෙකු පොලිස් කොට්ඨාශ දුෂණ මර්දන ඒකකය විසින් ඊයේ අත්අඩංගුවට ගෙන තිබෙනවා.\nසැකකරු මීගමුව පෙරියමුල්ල ප්‍රදේශයේ පදිංචි ඇඟලූම් කම්හලක විධායක නිලධාරියෙකු ලෙස කටයුතු කරන 45 හැවිරිදි පුද්ගලයෙකු බව සදහන්.\nමොහු ඉන්දියාවේ සිට කටුනායකට මෙම විදේශීය දුම්වැටි තොගය තැරැව්කරුවන් හරහා ගෙනවිත් ඇති බවයි පරීක්ෂණවලදී අනාවරණ වී ඇත්තේ.\nඔහු කලක සිට මීගමුව ප්‍රදේශයේ ආපන ශාලා වෙත නියමිත මිලට අඩුවෙන් තොග වශයෙන් දුම්වැටි අලෙවි කර ඇති බව පරීක්ෂණවලදී හෙළිදරව් වී තිබෙනවා.",
       "URL": "https://www.hirunews.lk/132276/ඉන්දියාවේ-සිට-නීතිවිරෝධීව-ගෙන-ආ-ලක්ෂ-34ක-දුම්වැටි-සමඟ-පුද්ගලයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=5062"
}