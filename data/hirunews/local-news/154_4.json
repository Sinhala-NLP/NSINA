{
       "Source": "hirunews",
       "Timestamp": "Tuesday, 25 July 2023 - 10:07",
       "Headline": "පොලීසියට පහරදුන් 15 දෙනා රක්ෂිත බන්ධනාගාරයට",
       "News Content": "හලාවත - තොඩුවාව ප්‍රදේශයේ රාජකාරියේ නිරතව සිටි පොලිස් රථවාහන අංශයේ නිලධාරීන් දෙදෙනෙකුට පහරදීමේ සිද්ධියකට අත්අඩංගුවට ගත් 15 දෙනා මේ මස 31 වනදා දක්වා රක්ෂිත බන්ධනාගාර ගතකර තිබෙනවා. ඒ, සැකකරුවන් මාරවිල මහේස්ත්‍රාත් අධිකරණය වෙත ඊයේ ඉදිරිපත් කිරීමෙන් අනතුරුවයි.\nරාජකාරියේ නිරතව සිටිය දී මාර්ගයේ ගමන්ගත් යතුරුපැදියක් පරීක්ෂා කිරීම සඳහා නතර කරන ලෙසට පොලිසිය දැනුම් දුන්නද එය නොනවත්වා ධාවනය කර විදුලි කණුවක ගැටී අනතුරක් සිදුව තිබුණා.\nසිද්ධියෙන් පසු යතුරුපැදිය අනතුරට ලක්කිරීමේ චෝදනාව පොලිස් නිලධාරීන් දෙදෙනා වෙත එල්ල කරමින් ප්‍රදේශවාසීන් විසින් ඔවුන්ට පහර දී තිබුණා.",
       "URL": "https://www.hirunews.lk/342444/පොලීසියට-පහරදුන්-15-දෙනා-රක්ෂිත-බන්ධනාගාරයට",
       "Category": "Local News",
       "Parent URL": "https://www.hirunews.lk/local-news.php?pageID=154"
}