{
       "Source": "hirunews",
       "Timestamp": "Tuesday, 25 May 2021 - 13:48",
       "Headline": "කොවිඩ් ආසාධිත බන්ධනාගාර නිලධාරීන්ට ප්‍රතිකාර මධ්‍යස්ථානයක්",
       "News Content": "බන්ධනාගාර නිලධාරීන් කොවිඩ් ආසාධිත තත්වයට පත්වුවහොත් ඔවුන්ට පහසුකම් සහිතව ප්‍රතිකාර ලබාදීම සදහා අගුණුකොලපැලැස්ස නව බන්ධනාගාර පරිශ්‍රය තුල අතරමැදි ප්‍රතිකාර මධ්‍යස්ථානයක් ආරම්භකර තිබෙනවා.\nමෙහි පහසුකම් සහිත නිවාස 06ක් සකස්කර ඇත.\nඑහි එකවර නිලධාරීන් 50 දෙනෙකුට ප්‍රතිකාර ලබාදිය හැකි අතර නිලධාරීන්සගේ පවුලේ සාමාජිකයන් ආසාධිත වුවහොත් ඔවුන්ටද එකටසිට ප්‍රතිකාර ලබාදීමට හැකිවන පරිදි මෙය සකසා ඇති බවයි වාර්තා වන්නේ.\nමෙම අතරමැදි ප්‍රතිකාර මධ්‍යස්ථානයේ ප්‍රතිකාර සඳහා සෞඛ්‍ය අමාත්‍යංශය මගින් වෛද්‍යවරයෙකු ද අනෙකුත් සෞඛ්‍ය කාර්යය මණ්ඩලය බන්ධනාගාර දෙපාර්තමේන්තුව මගින් ද ලබාදීමට කටයුතු කර තිබෙනවා.\nමෙහි ප්‍රතිකාර සදහා ඇතුලත් කරනු ලබන නිලධාරීන්ගේ සියළුම සුභසාධන කටයුතු සම්බන්ධව කටයුතු කිරීම සදහා බන්ධනාගාර සහකාර අධිකාරීවරයෙකු යටතේ කාර්යය මණ්ඩලයක් යොමු කිරීමට කටයුතු යොදා ඇත.\nකිසියම් බන්ධනාගාර නිලධාරියෙකු ආසාධිතයෙකු බවට පත්වූ අවස්ථාවල ප්‍රතිකාර මධ්‍යස්ථානයට ඇතුලත්වීම සදහා 0114677101 අංකය ඔස්සේ බන්ධනාගාර කොවිඩ් පාලන කමිටුව වෙත දැන්වීමෙන් අවශ්‍ය පහසුකම් සම්පාදනය කල හැකියි.",
       "URL": "https://www.hirunews.lk/272392/කොවිඩ්-ආසාධිත-බන්ධනාගාර-නිලධාරීන්ට-ප්‍රතිකාර-මධ්‍යස්ථානයක්",
       "Category": "Local News",
       "Parent URL": "https://www.hirunews.lk/local-news.php?pageID=1930"
}