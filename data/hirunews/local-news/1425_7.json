{
       "Source": "hirunews",
       "Timestamp": "Friday, 14 January 2022 - 13:31",
       "Headline": "තෙල් සංස්ථාවෙන් විදුලිබල මණ්ඩලයට අඟහරුවාදා වනතුරු ඩීසල් (වීඩියෝ)",
       "News Content": "මෙරට දෛනික විදුලි උත්පාදනය සඳහා අවශ්‍ය ඩීසල් මෙටි්‍රක් ටොන් 1500 බැගින් ලබන අඟහරුවාදා දක්වා ලබාදීමට ලංකා ඛනිජ තෙල් නීතිගත සංස්ථාව තීරණය කර තිබෙනවා.\nඑහි සභාපති සුමිත් විජේසිංහ අද (14) දින පැවති මාධ්‍ය හමුවකදී සඳහන් කළේ, ලබන අඟහරුවාදා රැස්වී නැවතත් තත්ත්වය පිළිබඳව සාකච්ඡා කරන බවයි.\nමේ අතර, පාදුක්ක ප්‍රදේශයේ අද පැවති උත්සවයකින් පසු මාධ්‍ය වෙත අදහස් පළ කරමින් පාර්ලිමේන්තු මන්ත්‍රී ජගත් කුමාර කියා සිටියේ, කළින් දැනුම් නොදී විදුලිය කප්පාදු කිරීමේ ගැටළුව විසඳීමට විෂයභාර අමාත්‍යවරයා මැදිහත්වී කටයුතු කළ යුතු බවයි.\nමේ අතර දිනකට පැයක කාලයක් පමණක් විදුලිය විසන්ධි කරන බව විදුලි බල මණ්ඩලය ප්‍රකාශ කළද ඊයේ දිනයේදී පැය දෙකකට ආසන්න කාලයක් විදුලිය විසන්ධි කළ බවටයි, ජනතාව මැසිවිලි නැගුවේ.",
       "URL": "https://www.hirunews.lk/293995/තෙල්-සංස්ථාවෙන්-විදුලිබල-මණ්ඩලයට-අඟහරුවාදා-වනතුරු-ඩීසල්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1425"
}