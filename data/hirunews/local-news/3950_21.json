{
       "Source": "hirunews",
       "Timestamp": "Friday, 11 May 2018 - 8:35",
       "Headline": "ත්‍රිකුණාමලයේ වෙඩි තැබීමෙන් මියගිය පුද්ගලයා අපරාධ කල්ලි සමඟ සබඳතා පැවැත්වූ අයෙක් බවට තොරතුරු",
       "News Content": "ත්‍රිකුණාමලය - සිරිමා පුර ප්‍රදේශයේදී සිදුවූ වෙඩි තැබීමෙන් මියගිය පුද්ගලයා සෙලින් කුමාර නොහොත් තෙල් කුමාර නමැති ව්‍යාපාරිකයා බව අනාවරණ වී තිබෙනවා.\n45 හැවිරිදි මෙම පුද්ගලයා සිරිමාපුර ප්‍රදේශයේම පදිංචිකරුවෙකු වන අතර වෘත්තීයෙන් මත්ස්‍ය ව්‍යාපාරිකයෙක්.\nමොහු ලොරියක් තුළ සිටියදී, මෝටර් රථයකින් පැමිණි පුද්ගලයින් 3 දෙනෙකු විසින් වෙඩි තැබීම සිදුකර පලාගොස් තිබුණා.\nඅපරාධ කල්ලි සාමාජිකයින් සහ මියගිය පුද්ගලයා අතර පැවති සබඳතාවයන් පිළිබඳව ද මූලික පරික්ෂණවලදී හෙළි වී තිබෙනවා.\n(ඡායාරූප - අබ්දුල් සලාම් යාසිම් )",
       "URL": "https://www.hirunews.lk/190476/ත්‍රිකුණාමලයේ-වෙඩි-තැබීමෙන්-මියගිය-පුද්ගලයා-අපරාධ-කල්ලි-සමඟ-සබඳතා-පැවැත්වූ-අයෙක්-බවට-තොරතුරු",
       "Category": "Local News",
       "Parent URL": "https://www.hirunews.lk/local-news.php?pageID=3950"
}