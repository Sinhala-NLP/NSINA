{
       "Source": "hirunews",
       "Timestamp": "Monday, 21 August 2023 - 7:28",
       "Headline": "කේක් ගෙඩියක් ඇතුළේ විශාල කුකුළු පිහාටුවක්",
       "News Content": "කිළිනොච්චිය නගරයේ ආපනශාලාවකින් ඊයේ (20) මිලට ගත් කේක් ගෙඩියක් තුළ විශාල කුකුළු පිහාටුවක් දා හමු වී තිබෙනවා.\nමෙම සිද්ධිය සම්බන්ධයෙන් පාරිභෝගිකයා කිළිනොච්චිය මහජන සෞඛ්‍ය පරීක්ෂක කාර්යාලයට දැනුම් දී ඇති බවයි වාර්තා වන්නේ.\nනමුත් කිළිනොච්චියේ වැසියන් පවසන්නේ කිළිනොච්චිය නගරයේ ආපනශාලාවලින් මේ අන්දමට විවිධ ද්‍රව්‍ය ආහාර සමඟ තිබී හමු වෙතත් සෞඛ්‍ය නිලධාරීන් ඊට එරෙහිව දැඩි ක්‍රියාමාර්ග නොගන්නා බවයි.\nමෙම තත්ත්වය මත කිළිනොච්චිය නගරයේ ආපන ශාලාවල් තුළ මිනිස් ආහාරයට නුසුදුසු ආහාර ද්‍රව්‍ය අලෙවි කිරීමට වෙළෙදුන් පෙළඹී සිටින බවට ද කිළිනොච්චියේ වැසියෝ චෝදනා කරනවා.",
       "URL": "https://www.hirunews.lk/345537/කේක්-ගෙඩියක්-ඇතුළේ-විශාල-කුකුළු-පිහාටුවක්",
       "Category": "Local News",
       "Parent URL": "https://www.hirunews.lk/local-news.php?pageID=84"
}