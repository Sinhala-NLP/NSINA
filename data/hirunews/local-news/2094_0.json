{
       "Source": "hirunews",
       "Timestamp": "Friday, 12 March 2021 - 7:48",
       "Headline": "මධ්‍යම සංස්කෘතික අරමුදලේ අධ්‍යක්ෂ ජනරාල්ට ඇමතිගෙන් පාඩමක්",
       "News Content": "මෑත ඉතිහාසය තුළ මෙරට ජාතික උරුමයන්ට රට තුළින් මෙන්ම බාහිරවද තර්ජන එල්ල වන බව ජාතික උරුම, ප්‍රසාංග කලා හා ග්‍රාමීය කලා ශිල්පි ප්‍රවර්ධන කටයුතු රාජ්‍ය අමාත්‍ය විදුර වික්‍රමනායක පවසනවා.\nඅනුරාධපුර මුල් යුගයට අයත් බෞද්ධ සිද්ධස්ථානයක් වන ජාතික නාමල් උයන ව්‍යාපෘතියේ සංරක්ෂණ කටයුතු ඊයේ ආරම්භ කෙරුණු අතර, අමාත්‍යවරයා එහිදී මේ බව කියා සිටියා.\nඑහිදී මධ්‍යම සංස්කෘතික අරමුදලේ නව අධ්‍යක්ෂ ජනරාල්වරයාට ජාතික උරුම, ප්‍රසාංග කලා හා ග්‍රාමීය කලා ශිල්පි ප්‍රවර්ධන කටයුතු රාජ්‍ය අමාත්‍ය විදුර වික්‍රමනායක උපදෙසක්ද ලබාදුන්නා.\n1991 වසරේ ආරම්භ කළ ජාතික නාමල් උයන ව්‍යාපෘතිය 2018 වසරේ සිට මධ්‍යම සංස්කෘතික අරමුලේ ව්‍යාපෘතියක් ලෙස ක්‍රියාත්මක වනවා.\nඅක්කර 2,000 කින් යුත් මෙම භූමි ප්‍රදේශය ජාතික උරුමයක් ලෙස ප්‍රකාශ කිරීමට කෙටුම්පත් සකස් කරමින් පවතින අතර, පාරිසරික සංචාරක කර්මාන්ත ව්‍යාපෘතියක් ලෙස කේබල් කාර් ව්‍යාපෘතියක් ආරම්භ කිරීමට ද රජයේ අවධානය යොමුව ඇති බවයි මධ්‍යම සංස්කෘතික අරමුදල සඳහන් කළේ.",
       "URL": "https://www.hirunews.lk/265088/මධ්‍යම-සංස්කෘතික-අරමුදලේ-අධ්‍යක්ෂ-ජනරාල්ට-ඇමතිගෙන්-පාඩමක්",
       "Category": "Local News",
       "Parent URL": "https://www.hirunews.lk/local-news.php?pageID=2094"
}