{
       "Source": "hirunews",
       "Timestamp": "Wednesday, 24 March 2021 - 19:24",
       "Headline": "පරිසර හානි කළ 300 කට නඩු (වීඩියෝ)",
       "News Content": "පරිසර හානි සිදුකරන පුද්ගලයින් 300කට අධික පිරිසකට මේ වන විට නීතිය ක්‍රියාත්මක කර ඇති බව පරිසර අමාත්‍ය මහින්ද අමරවීර ප්‍රකාශ කලා.\nපරිසර අමාත්‍යාවරයා මේ බව කියා සිටියේ කොළඹ අද පැවති මාධ්‍ය හමුවකට එක්වෙමින්.\nමේ අතර, විවාදයට තුඩු දි ඇති සිංහරාජයේ ආසන්නයේ ඇති ඉඩම රක්ෂිතයට අදාලව ගැසට් කර ඇති භුමියට අයත් නොවන බව ද පරිසර අමාත්‍ය මහින්ද අමරවීර අද  පාර්ලිමේන්තුවේදි ද ප්‍රකාශ කළා.\nමේ අතර, වනජීවි සහ වන සංරක්ෂණ අමාත්‍යාංශය කොළඹ අද කැදවා තිබු මාධ්‍ය හමුවකදී සිංහරාජ රක්ෂිතය සම්බන්ධයෙන් මතුවි ඇති ගැටලුව සම්බන්ධයෙන් මාධ්‍යවේදීන් ප්‍රශ්ණ කළා.\nඑමෙන්ම, රූමස්සල වන විනාශයට එරෙහිව හබරාදුව නගරයේ ජනතාවගෙන් අත්සන් ලබාගැනීමේ ව්‍යාපාරයක් සංවිධානය අද කර තිබුනේ පරිසර සංවිධාන එකමුතුව විසින්.\nඑසේම, දැරනියගල ප්‍රදේශයේ සිදුකරන අනවසර පස් කැපීම් වලට විරෝධය දක්වමින් ප්‍රදේශවාසීන් දැරනියගල  - දෙහිඕවිට අවිස්සාවේල්ල ප්‍රධාන මාර්ගය අවහිර කරමින් විරෝධාතාවක නිරත වුනා.",
       "URL": "https://www.hirunews.lk/266424/පරිසර-හානි-කළ-300-කට-නඩු-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2065"
}