{
       "Source": "hirunews",
       "Timestamp": "Thursday, 13 July 2023 - 10:57",
       "Headline": "පිහිඇනුමකින් පුද්ගලයෙක් ජීවිතක්ෂයට",
       "News Content": "මත්පැන් සාදයක් අතරතුරදී සිදු වූ පිහි ඇණුමකින් පුද්ගලයෙක් ජීවිතක්ෂයට පත්ව තිබෙනවා.\nමෙසේ ජීවිතක්ෂයට පත්ව ඇත්තේ මිනුවන්ගොඩ මාබෝදල ඉද්දවත්ත ප්‍රදේශයේ පදිංචිව සිටි ස්කැවේටර් රියදුරෙකු ලෙස සේවය කළ 39 හැවිරිදි එක්දරු පියෙක් බවයි වාර්තා වෙන්නේ.\nවසර 04කට අධික කාලයක් වෙන්දේසි ඉඩමේ ස්කැවේටර් රියදුරෙකු ලෙස කටයුතු කර තිබූ ඝාතනයට ලක්වූ පුද්ගලයාගේ වැඩ අවසන්වූ බැවින් ඔහු වෙනුවෙන් අනෙක් සේවකයින් පිරිස මෙම මත්පැන් සාදය සංවිධානය කර තිබෙනවා.\nපොලීසිය සඳහන් කළේ ඝාතනය සම්බන්ධයෙන් හිටපු ගුවන් හමුදා සෙබළෙකු ඝාතනයට යොදාගත් ආයුධයත් සමග අත්අඩංගුවට ගත් බවයි.\nඅත්අඩංගුවට ගත් සැකකරු මැල්සිරිපුර ප්‍රදේශය බලා යෑම සඳහා යතුරුපැදිය වෙත පැමිණ සිටියදී ඝාතනයට ලක්වූ පුද්ගලයා ඔහුගේ ගෙල ප්‍රදේශය මිරිකා බාධා කිරීමේදී ඊට කෝපවී ඇති සැකකරු ගමන් බෑගයේ තිබූ උල් පිහිය රැගෙන මෙම ඝාතනය සිදුකර තිබූ බව අනාවරණය වී ඇත්තේ.\nසිදුවීම සම්බන්ධයෙන් මොරගහහේන පොලීසිය වැඩිදුරටත් පරීක්ෂණ ක්‍රියාත්මකයි.",
       "URL": "https://www.hirunews.lk/341049/පිහිඇනුමකින්-පුද්ගලයෙක්-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=188"
}