{
       "Source": "hirunews",
       "Timestamp": "Saturday, 24 June 2023 - 11:14",
       "Headline": "වැග්නර් සටන්කාමීන් යුක්රේනයේ සිට රුසියාවට දේශසීමාව හරහා ඇතුළුවෙයි",
       "News Content": "රුසියානු ජනාධිපති ව්ලැදිමීර් පුටින්ගේ පාලනයට එරෙහිව මේ වනවිට අතුරු හමුදා කුමන්ත්‍රණයක් ක්‍රියාත්මක වෙමින් පවතින බවට විදෙස් වාර්තා පවසනවා.\nරුසියානු රජය විසින් යුක්රේනය ආක්‍රමණයේදී යොදවා තිබූ කුළී හමුදාවක් වන වැග්නර් කණ්ඩායම විසින් මෙම කුමන්ත්‍රණය දියත් කර ඇති බවටයි වාර්තාවන්නේ.\nඒ සමඟ සිවිල් යුද්ධයක් ප්‍රකාශයට පත් කිරීමටද රුසියානු ජනාධිපති ව්ලැදිමීර් පුටින් කටයුතු කර තිබෙනවා.\nඑමෙන්ම මොස්කව් අගනුවර ආරක්ෂාවද තර කර ඇති බවයි වාර්තාවන්නේ.\nප්‍රකාශයක් නිකුත් කරමින් වැග්නර් කණ්ඩාමේ ප්‍රධානී යෙව්ගනි ප්‍රිගොෂින් ප්‍රකාශ කර ඇත්තේ තමන් රොස්තොව් නුවර බලය අල්ලාගෙන ඇති බවටයි.\nමෙම නගරය පිහිටා ඇත්තේ නැගෙනහිර යුක්රේනයට මායිම්ව මොස්කව් අගනුවර සිට සැතපුම් දහසක් පමණ දුරකින්.\nකෙසේ වෙතත් රොස්තොව් නගරයේ ආණ්ඩුකාරවරයා තම පුරවැසියන්ගෙන් ඉල්ලා ඇත්තේ නිවෙස්වලින් පිටව නොයන ලෙසටයි.",
       "URL": "https://www.hirunews.lk/338920/වැග්නර්-සටන්කාමීන්-යුක්රේනයේ-සිට-රුසියාවට-දේශසීමාව-හරහා-ඇතුළුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=241"
}