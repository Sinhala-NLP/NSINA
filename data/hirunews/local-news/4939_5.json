{
       "Source": "hirunews",
       "Timestamp": "Tuesday, 02 August 2016 - 19:34",
       "Headline": "හිරු ප්‍රවෘත්තිය ඵළදරයි - නැඳුන්ගමුවේ රාජාට විශේෂ ආරක්ෂාව",
       "News Content": "ශ්‍රී දළදා පෙරහැරේ කරඬුව වැඩම කරවීමේ දුර්ලභ වාසනාව හිමි වූ නැඳුන්ගමුවේ රාජා හස්තියා පා ගමනින්ම සිය ගමනාන්තය දක්වා ළගා\nවන විට මුහුණ දිය හැකි අනතුරු අවදානම සම්බන්ධයෙන් අප ඊයේ අනාවරණ කළා.\nඒ ල ජාතික සම්පතක් ලෙස සැලකිය හැකි රාජා හස්තියා රැක ගැනීමේ අරමුණින්.\nඅප ප්‍රවෘත්තිය විකාශය වී පැය කිහිපයක් ඉක්ම යාමට මත්තෙන් හස්තියාට ආරක්ෂාව ලබා දීමට බලධාරීන් කටයුතු කර තිබෙනවා.\nදස වන වරටත් ශ්‍රී දළදා කරඬුව වැඩම කරවීමේ අපේක්ෂාවෙන් නැඳුන්ගමුවේ රාජා හස්තියා ඊයේ පෙරවරුවේ යෙදුණු සුභ මොහොතින් මහනුවර බලා ගමන් ආරම්භ කළා.\nසෑම පෙරහැරකට සහභාගී වීම සදහා පා ගමනින් යන රාජා හස්තියාට එම ගමනේදී සිදු විය හැකි අනතුරු සම්බන්ධයෙන් අප පසුගිය වසරේ කළ අනාවරණයෙන් පසු ආරක්ෂාව ලබා දෙන බවට බලධාරීන් දුන් පොරොන්දු වචනයකට පමණක් සීමා වී ඇති බව ඊයේ පෙන්වා දුන්නා.\nඑම ප්‍රවෘත්තිය විකාශය වී පැය කිහිපයක් ඉක්ම යාමට මත්තෙන් තිරසර සංවර්ධන හා වන ජීවී අමාත්‍ය ගාමිණී ජයවික්‍රම පෙරේරා මහතාගේ උපදෙස්\nපරිදි හස්තියාට විශේෂ ආරක්ෂාවක් ලබා දීමට පියවර ගෙන තිබෙනවා.",
       "URL": "https://www.hirunews.lk/139670/හිරු-ප්‍රවෘත්තිය-ඵළදරයි-නැඳුන්ගමුවේ-රාජාට-විශේෂ-ආරක්ෂාව",
       "Category": "Local News",
       "Parent URL": "https://www.hirunews.lk/local-news.php?pageID=4939"
}