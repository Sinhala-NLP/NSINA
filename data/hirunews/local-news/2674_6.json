{
       "Source": "hirunews",
       "Timestamp": "Monday, 08 June 2020 - 16:56",
       "Headline": "පවුල් 48කට පමණක් රුපියල් 5000 දීමනාව ලබා නොදීමට එරෙහිව පැවති විරෝධය (වීඩියෝ)",
       "News Content": "කොවිඩ් 19 වසංගතය හේතුවෙන් පීඩාවට පත් වුවන් සදහා රජය මගින් ලබා දෙන රුපියල් 5000 දිමනාව ලබා නොදිමට එරෙහිව විරෝධය පලකරමින් දිඹුලාගල ගොවින් දෙදෙනෙකු අද (08)  සවස සමෘද්ධි කාර්යාලයේ වහලය උඩට නැග විරෝධතාවයක නිරත වුනා.\nතම ග්‍රාමසේවා වසමේ ගොවි පවුල් 650 ක් ජිවත් වන බවත් ඉන් 602 ක් සදහා රුපියල් 5000 රජය විසින් ලබා දුන්න ද පවුල් 48 කට පමණක් 5000 දිමනාව ලබා නොදිමට එරෙහිව එම සියලු පවුල් වෙනුවෙන් දිමනාව ලබාදෙන තුරු වහලය මත නැග මෙලෙස විරෝධය පල කරන බව එම ගොවීන් දෙදෙනා පැවසුවා.\n5000 දිමනාව නොලැඹුන අනිත් පිරිසද සමෘද්ධි කාර්යාලය අසල සිට විරෝධතාකරුවන්ට සහය පලකරමින් කෑ ගසා විරෝධය පල කළ බවයි අප වාර්තාකරු ප්‍රකාශ කළේ.\nමෙම අවස්ථාවට දිඹුලාගල ආරණ්‍යවාසි හේනානිගල චුල්ලපන්තකාලංකාර ස්වාමින් වහන්සේ වැඩම කර සිදු වී ඇති අසාධාරණය පිලිබද දිඹුලාගල ප්‍රාදේශිය ලේකම්වරයා ඇතුලූ අදාල බලධාරින් දුරකථනය මගින් දැනුවත් කිරිමෙන් අනතුරුව අසාධාරණයට පත් ගොවින් සමග 09 වෙනිදා සාකච්ඡාවක් කර විසදුමක් ලබාදෙන බවට දිඹුලාගල ප්‍රාදේශිය ලේකම්වරයා ලබාදුන් පොරොන්දුවත් සමග විරෝධතාවය අවසන් විය.\nඅප වාර්තාකරු මේ පිලිබදව දිඹුලාගල ප්‍රාදේශිය ලේකම් පි.ටි.එම්.ඉර්ෆාන්ගෙන් දුරකථනයෙන් කරන ලද විමසිමකදි ප්‍රකාශ කලේ එම ගොවි පවුල් 48 ම ඇතුලත් කර ඇත්තේ කීඩැ උවදුරින් වන්දි ගෙවන ලේඛනයට බවත් ඔවුන් සදහා ගෙවන මුදල් මෙතෙක් රජයෙන් නොලැබූනු බවත් එම නිසා මුදල් ගෙවිමට නොහැකි බවත් මුදල් ලැබුන විගස ඔවුනට 5000 දිමනාව ලබා දිමට කටයුතු කරන බවයි.",
       "URL": "https://www.hirunews.lk/242594/පවුල්-48කට-පමණක්-රුපියල්-5000-දීමනාව-ලබා-නොදීමට-එරෙහිව-පැවති-විරෝධය-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2674"
}