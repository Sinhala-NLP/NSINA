{
       "Source": "hirunews",
       "Timestamp": "Monday, 01 February 2016 - 16:55",
       "Headline": "ඥාණසාර හිමි  ගැන තීරණයක්",
       "News Content": "බොදුබල සේනා සංවිධානයේ මහ ලේකම් පූජ්‍ය ගලගොඩඅත්තේ ඥාණසාර හිමියන්ගේ ක්‍රියාකලාපය පිළිබඳ දැනුවත් කිරීම සඳහා නීතිපති දෙපාර්තමේන්තුවේ නියෝජිතයෙකු  සියම් මහ නිකායේ කෝට්ටේ කල්‍යාණි  සාමග්‍රි ධර්ම මහා සංඝ  සභාවේ මහානායක පූජ්‍ය ඉත්තෑපානේ ධම්මාලංකාර හිමියන් හමුවී තිබෙනවා. ඒ අනුව ඥාණසාර හිමියන්ගේ ක්‍රියාකලාපය පිළිබඳව මේ මාසය තුළ සංඝ සභාව රැස්වී තීරණයක් ගැනීමට නියමිත බවයි වාර්තාවන්නේ. දැනට රක්ෂිත බන්ධනාගාර ගතකර සිටින පූජ්‍ය ගලගොඩඅත්තේ ඥාණසාර හිමියන් නියෝජනය කරන්නේ කෝට්ටේ පාර්ශවයයි.\nහෝමාගම අධිකරණය ඉදිරිපිට පිරිසක් කළහකාරී ලෙස හැසිරීම සහ ඥාණසාර හිමියන් අධිකරණයට අපහාස කිරීමේ සිද්ධීන් සම්බන්ධයෙන් තවදුරටත් කටයුතු කිරීම සඳහා විශේෂ කමිටුවක් පත් කිරීමට ශ්‍රී ලංකා නීතීඥ සංගමය තීරණය කර තිබෙනවා.\nමේ අතර ඊයේ දිනයේදීද මහේස්ත්‍රාත් අධිකරණය ඉදිරිපිට කළහකාරී ලෙසට හැසිරුණු බවට චෝදනා එල්ලවීම නිසා අත්අඩංගුවට ගත් පුද්ගලයන් හතරදෙනෙකු මේ මස 9 වනදා දක්වා  රක්ෂිත බන්ධනාගාර ගතකෙරුණා.\nඥාණසාර හිමියන් අත්අඩංගුවට  පත්වූයේ  පසුගිය 26 වන දිනයි.... එම වීඩියෝව පහතින් .....",
       "URL": "https://www.hirunews.lk/125231/ඥාණසාර-හිමි-ගැන-තීරණයක්",
       "Category": "Local News",
       "Parent URL": "https://www.hirunews.lk/local-news.php?pageID=5186"
}