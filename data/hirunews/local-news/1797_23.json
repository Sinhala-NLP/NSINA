{
       "Source": "hirunews",
       "Timestamp": "Sunday, 25 July 2021 - 8:04",
       "Headline": "චීනයෙන් තවත් සයිනොෆාම් එන්නත් ලක්ෂ 16ක පරිත්‍යාගයක්",
       "News Content": "තවත් සයිනොෆාම් එන්නත් මිලියන 1.6 ක් අනිද්දා අලුයම මෙරටට ලැබීමට නියමිත බව කොළඹ පිහිටි චීන තානාපති කාර්යාලය නිවේදනය කළා.\nඑම එන්නත් තොගය පරිත්‍යාගයක් ලෙස මෙරටට ලැබෙන බවයි වාර්තාවන්නේ.\nඊයේ වනවිට මෙරට පුද්ගලයින්ට කොරෝනා එන්නත් මාත්‍රා 8,439,469 ක් ලබාදී තිබෙනවා.\nඒ අනුව එන්නත් එක් මාත්‍රාවක් හෝ ලබා ගත් සංඛ්‍යාව 6,693,072 ක් වන අතර, මාත්‍රා දෙකම ලබාගත් සංඛ්‍යාව 1,746,397 ක් වන බවයි වසංගත රෝග විද්‍යා අංශය සඳහන් කළේ.\nඉන් වැඩිම පිරිසකට ලබාදී ඇත්තේ සයිනොෆාම් එන්නතයි.\nඑම සංඛ්‍යාව මාත්‍රා 6,265,371ක්.\nඒ අනුව සයිනොෆාම් එන්නතේ පළමු මාත්‍රාව මෙරට පුද්ගලයින් 4,919,323 දෙනෙකුට ලබාදී තිබෙනවා.\nඑහි දෙවන මාත්‍රාව 1,346,048 දෙනෙකුට ලබාදී ඇති බවයි වසංගත රෝග විද්‍යා අංශය සඳහන් කළේ.\nඇස්ට්‍රාසෙනෙකා කොවිෂීල්ඩ් එන්නතේ පළමු මාත්‍රාව පුද්ගලයින් 925,242 කට ලබාදී ඇති අතර, එහි දෙවන මාත්‍රාව ලබාදී ඇති සංඛ්‍යාව 385,885ක්.\nඑම එන්නතේ පළමු මාත්‍රාව ලබාගත් සියලු පාර්ශවයන්ට දෙවන මාත්‍රාව ලබාදීම ගැටළුවක් වී ඇති අතර, ඒ අනුව පුද්ගලයින් 539,357 දෙනෙකුට ඇස්ට්‍රාසෙනෙකා කොවිෂීල්ඩ් එන්නතේ දෙවන මාත්‍රාව ලබාදීමට නියමිතව තිබෙනවා.\nස්පුට්නික් වී එන්නතේ පළමු මාත්‍රාව පුද්ගලයින් 159,081 කට ලබාදී ඇති අතර, දෙවන මාත්‍රාව ලබා ගත් සංඛ්‍යාව 14,464 ක්.\nෆයිසර් එන්නතේ පළමු මාත්‍රාව පුද්ගලයින් 126,058 කටත්, මොඩර්නා එන්නතේ පළමු මාත්‍රාව පුද්ගලයින් 563,368 කටත් ලබාදී තිබෙනවා.",
       "URL": "https://www.hirunews.lk/277936/චීනයෙන්-තවත්-සයිනොෆාම්-එන්නත්-ලක්ෂ-16ක-පරිත්‍යාගයක්",
       "Category": "Local News",
       "Parent URL": "https://www.hirunews.lk/local-news.php?pageID=1797"
}