{
       "Source": "hirunews",
       "Timestamp": "Thursday, 02 March 2017 - 18:08",
       "Headline": "පොලිසිය හොඳින් සැලකුවා - සයිටම් සමීරගෙන් වෙනස් කතාවක්",
       "News Content": "වෙඩි ප්‍රහාරයෙන් පසුව ප්‍රකාශයක් ලබාදීම සඳහා පොලිසියට ගිය අවස්ථාවේදී එම නිලධාරීන් තමන්ට ඉතා උසස් අන්දමින් සැලකූ බව මාලඹේ පෞද්ගලික වෛද්‍ය විද්‍යාලයේ හිටපු ප්‍රධාන විධායක නිලධාරී සමීර සේනාරත්න පවසනවා.\nහිරු ප්‍රවෘත්ති අංශයට අදහස් දක්වමින් ඔහු කියා සිටියේ වෙඩි තැබීමේ සිද්ධිය තමා සැලසුම් කළ එකක් නොවන බවයි.\nමේ අතර, මාලඹේ පෞද්ගලික වෛද්‍ය විද්‍යාලය සම්බන්ධයෙන් හටගෙන ඇති අර්බුදකාරි තත්ත්වය පිළිබඳව මාධ්‍ය හමුවලදී මෙන්ම දේශපාලන වේදිකාවේද තවමත් විවිධ අදහස් පළ වනවා.\nඑමෙන්ම, රජයේ වෛද්‍ය නිලධාරීන්ගේ සංගමයද කොළඹදී අද (02) මාධ්‍ය හමුවක් කැඳවමින් සඳහන් කළේ මාලඹේ පෞද්ගලික වෛද්‍ය විද්‍යාලය සම්බන්ධයෙන් මතුව ඇති ගැටලූවට එරෙහිව ක්‍රියාත්මක කරන වර්ජනය හෙට (03) බස්නාහිර පළාතේ සිදුකරන බවයි.",
       "URL": "https://www.hirunews.lk/155881/පොලිසිය-හොඳින්-සැලකුවා-සයිටම්-සමීරගෙන්-වෙනස්-කතාවක්",
       "Category": "Local News",
       "Parent URL": "https://www.hirunews.lk/local-news.php?pageID=4635"
}