{
       "Source": "hirunews",
       "Timestamp": "Sunday, 25 June 2023 - 23:33",
       "Headline": "කැබ් රථයකට යට වී යතුරු පැදිකරු එම ස්ථානයේදී ම ජීවිතක්ෂයට",
       "News Content": "මුලතිව් මල්ලාවි ප්‍රදේශයේදී කැබ් රථයකට යතුරු පැදියක් යටවීමෙන් සිදුවූ අනතුරකින් යතුරු පැදියේ ගමන් කළ පුද්ගලයා සිද්ධිය වූ ස්ථානයේදීම අද(25) මියගොස් තිබෙනවා.\nමෙම අනතුරත් සමගම යතුරු පැදිය හා කැබ් රථය ගිනි ගෙන ඇති අතර එම ගින්නෙන් වාහන දෙකටම දැඩි අලාභ හානි සිදුව තිබෙන අතර යතුරු පැදිය සම්පූර්ණයෙන්ම දැවී අගුරු බවට පත්ව තිබෙනවා.\nමියගිය පුද්ගලයාගේ මළ සිරුර එළියට ගෙන ඇත්තේ කැබ් රථයේ පසුපස කොටසේ සිර වී තිබියදී බව අප වාර්තාකරු පවසනවා.\nමෙම අනතුරෙන් මියගොස් ඇත්තේ එස්.කුමාර් නැමති 39 හැවිරිදි අයෙකු වන අතර ඔහුගේ මෘත දේහය මල්ලාවී රෝහලට පශ්චාත් මරණ පරීක්ෂණ කටයුතු සදහා යොමු කර තිබෙනවා.\nඅනතුරට සම්බන්ධ කැබ් රථයේ රියදුරු අත්අඩංගුවට ගෙන ඇති අතර මල්ලාවී පොලිසිය සිද්ධිය සම්බන්ධයෙන් පරීක්ෂණ පවත්වනු ලබයි.",
       "URL": "https://www.hirunews.lk/339071/කැබ්-රථයකට-යට-වී-යතුරු-පැදිකරු-එම-ස්ථානයේදී-ම-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=237"
}