{
       "Source": "hirunews",
       "Timestamp": "Thursday, 07 July 2022 - 17:29",
       "Headline": "ඉන්ධන පෝලිමකදී බස් රියදුරෙකුට පහරදුන් නාවික හමුදා නිලධාරියෙකු අත්අඩංගුවට ගැනීමට නියෝග",
       "News Content": "ගාල්ල - දෙවට ඉන්ධන පිරවුම්හලේ පෝලිමක රැදී සිටි බස් රථ රියදුරෙකුට පහරදුන් බවට චෝදනා එල්ල වූ නාවික හමුදා නිලධාරියෙකු අත්අඩංගුවට ගෙන අධිකරණයට ඉදිරිපත් කරන ලෙස අද ගාල්ල මහේස්ත්‍රාත් අධිකරණය නියෝගයක් නිකුත් කළා.\nඒ ඊට අදාළ නඩුව ගාල්ල මහේස්ත්‍රාත් පවිත්‍රා සංජීවනී පතිරණ හමුවේ කැඳවූ අවස්ථාවේදීයි.\nපසුගිය 3 වනදා මෙම පහරදීම සිදුවූයේ ගාල්ල - කලහේ ප්‍රදේශයේ පදිංචි පෞද්ගලික බස් රථ රියදුරෙකුටයි.\nඒ සම්බන්ධයෙන් අදාළ රියදුරු ගාල්ල, වරාය පොලීසියට පැමිණිල්ලක් ද සිදුකර තිබුණා.",
       "URL": "https://www.hirunews.lk/309342/ඉන්ධන-පෝලිමකදී-බස්-රියදුරෙකුට-පහරදුන්-නාවික-හමුදා-නිලධාරියෙකු-අත්අඩංගුවට-ගැනීමට-නියෝග",
       "Category": "Local News",
       "Parent URL": "https://www.hirunews.lk/local-news.php?pageID=1039"
}