{
       "Source": "hirunews",
       "Timestamp": "Friday, 25 May 2018 - 14:04",
       "Headline": "හිටපු ආරක්ෂක ලේකම් ගෝඨාභයගේ ඇවන්ගාඩ් නඩුවට අදාළ ප්‍රතිශෝධන පෙත්සම 31 වනදා සලකා බැලේ",
       "News Content": "ඇවන්ගාඩ් ගණුදෙනුවට අදාළව කොළඹ මහේස්ත්‍රාත් අධිකරණයේ පවතින නඩු කටයුතු අත්හිටුවන ලෙස ඉල්ලා හිටපු ආරක්ෂක ලේකම් ගෝඨාභය රාජපක්ෂ ගොනුකළ ප්‍රතිශෝධන පෙත්සම ලබන 31 වනදා සලකා බැලීමට අභියාචනාධිකරණය අද (25) නියෝග කළා.\nඑහි සභාපති විනිසුරු ප්‍රීති පද්මන් සූරසේන සහ විනිසුරු අර්ජුන ඔබේසේකර නියෝග කළේ එම පෙත්සම මීළඟ දිනයේ අභියාචනාධිකරණයේ වෙනත් විනිසුරු මඩුල්ලක් හමුවේ කැඳවීමටයි.\nඇවන්ගාඩ් පාවෙන අවි ගබඩාව හේතුවෙන් රජයට රුපියල් බිලියන 11.4 ක පාඩුවක් සිදුකළ බවට හිටපු ආරක්ෂක ලේකම් ගෝඨාභය රාජපක්ෂ ඇතුළු 8 දෙනෙකුට එරෙහිව අල්ලස් කොමිසම කොළඹ ප්‍රධාන මහේස්ත්‍රාත් අධිකරණයේ නඩු පවරා තිබුණා.",
       "URL": "https://www.hirunews.lk/191539/හිටපු-ආරක්ෂක-ලේකම්-ගෝඨාභයගේ-ඇවන්ගාඩ්-නඩුවට-අදාළ-ප්‍රතිශෝධන-පෙත්සම-31-වනදා-සලකා-බැලේ",
       "Category": "Local News",
       "Parent URL": "https://www.hirunews.lk/local-news.php?pageID=3927"
}