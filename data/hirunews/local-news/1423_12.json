{
       "Source": "hirunews",
       "Timestamp": "Saturday, 15 January 2022 - 13:12",
       "Headline": "පොල්තෙල් නිෂ්පාදකයින්ගෙන් හෙළිදරව්වක් (වීඩියෝ)",
       "News Content": "පෞද්ගලික ආයතනයක් මගින් ඇණවුම් කළ පොල්තෙල් මෙට්‍රික් ටොන් 12,000ක් බදු සහන ලබා දී මෙරටට ගෙන්වා රුපියල් මිලියන 1,500කට ආසන්න බදු වංචාවක් කිරීමේ සූදානමක් පවතින බවට සමස්ත ලංකා පාරම්පරික පොල්තෙල් නිෂ්පාදකයින්ගේ සංගමය චෝදනා කරනවා.\nඑහි කැඳවුම්කරු බුද්ධික ද සිල්වා මේ බව කියා සිටියේ, දඹුල්ලේ ඊයේ පැවති මාධ්‍ය හමුවකදි යි.\nදේශීය පොල්තෙල් නිෂ්පාදනාගාර අඩපණ වුව හොත් සත්ත්ව ආහාර නො මැති ව කුකුළු ගොවිපොළ ද වැසී යාමේ අවදානමක් ද පවතිනවා.\nඑය, කුකුළු මස් සහ බිත්තර කර්මාන්තය සඳහා බලපාන බවයි එම සංගමයේ සමකැඳවුම්කරු දේශක්ති අලහකෝන් මෙම මාධ්‍ය හමුවේ දී සඳහන් කළේ.",
       "URL": "https://www.hirunews.lk/294079/පොල්තෙල්-නිෂ්පාදකයින්ගෙන්-හෙළිදරව්වක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1423"
}