{
       "Source": "hirunews",
       "Timestamp": "Tuesday, 23 January 2018 - 11:20",
       "Headline": "තැපැල් දුම්රියේ වැසිකිළියෙන් හමුවූ පුද්ගලයා",
       "News Content": "දුම්රිය වැසිකිළියක් තුළ මිය ගොස් සිටි පුද්ගලයෙකුගේ මළ සිරුරක් දුම්රිය ආරක්ෂක අංශ විසින් පොලීසියට භාර දී තිබෙනවා.\nකොළඹ කොටුවේ සිට බදුල්ල දක්වා ධාවනය වූ ඊයේ (22) රාත්‍රී තැපැල් දුම්රියේ වැසිකිළියක් තුළ මිය ගොස් සිටියදී මෙම පුද්ගලයාගේ මළ සිරුර සොයා ගත් බවයි පොලීසිය සඳහන් කළේ.\nමරණකරුගේ අනන්‍යතාව මෙතෙක් තහවුරු වී නැහැ.\nමේ අතර, යටියන්තොට - සීපෝන් ප්‍රදේශයේ බෝක්කුවක් යට තිබී පුද්ගල මළ සිරුරක් ද පොලීසිය ඊයේ (22) සොයාගෙන තිබෙනවා.",
       "URL": "https://www.hirunews.lk/181790/තැපැල්-දුම්රියේ-වැසිකිළියෙන්-හමුවූ-පුද්ගලයා",
       "Category": "Local News",
       "Parent URL": "https://www.hirunews.lk/local-news.php?pageID=4112"
}