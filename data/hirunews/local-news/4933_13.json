{
       "Source": "hirunews",
       "Timestamp": "Sunday, 07 August 2016 - 6:42",
       "Headline": "ආණ්ඩුව පෙරළන්න බැහැ - ඇමති අමුණුගම",
       "News Content": "ඒකාබද්ධ විපක්ෂය ප්‍රකාශ කරන පරිදි වර්තමාන ආණ්ඩුව පෙරලා දැමිය නොහැකි බව විශේෂ ව්‍යාපෘති අමාත්‍ය, ආචාර්ය සරත් අමුණුගම පවසනවා.\nඔහු මේ බව ප්‍රකාශ කළේ ඊයේ පස්වරුවේ මල්වතු මහනාහිමියන් බැහැ දැකීමෙන් අනතුරුව මාධ්‍යවේදීන් නැගූ ප්‍රශ්නවලට පිළිතුරු ලබාදෙමින්.\nඔහු එහිදී ඒකාබද්ධ විපක්ෂයේ පාද යාත්‍රාව පිළිබඳව පළ කළේ මෙවන් අදහසක්.\n‘‘දැන් අපිට ලැබෙන ආරංචිවල හැටියට ඇත්තටම මේ පාද යාත්‍රවට ඇවිල්ලා තියෙන්නේ 15,000 යි. ඉතිං ඉතාමත් අවිනීත විදියට හැසිරෙන එක අපිට කිසිසේත් අනුමත කරන්න බෑ. පාද යාත්‍රාවක් කරන්න ඔක්කොටම අයිතිය තියෙනවා. ඒක නෑ කියන්න බෑනේ. ඒක විනයානුකූලව තමන්ගේ අදහස් ප්‍රකාශ කරන එක. දරුවන් යොදා ගැනීමත් නීතිවිරෝධීයි. මොකද ළමයි  ඕවට පාවිච්චි කරන එක කරන්නත් බෑනේ.’’",
       "URL": "https://www.hirunews.lk/139993/ආණ්ඩුව-පෙරළන්න-බැහැ-ඇමති-අමුණුගම",
       "Category": "Local News",
       "Parent URL": "https://www.hirunews.lk/local-news.php?pageID=4933"
}