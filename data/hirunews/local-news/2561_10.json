{
       "Source": "hirunews",
       "Timestamp": "Saturday, 25 July 2020 - 12:52",
       "Headline": "මූල්‍ය පනත උල්ලංගණය කළ මූල්‍යායතනවලට මිලියන 6ක් දඩ (වීඩියෝ)",
       "News Content": "මූල්‍ය ගනුදෙනු වාර්තා කිරීමේ පනත උල්ලංගණය කරමින් කටයුතු කළ මූල්‍ය ආයතන සඳහා පසුගිය වසරේදී රුපියල් මිලියන 5ක දඩ නියම කළ අතර, මේ වසරේ මැයි මාසය දක්වා එලෙස රුපියල් මිලියනයක දඩ පැනවූ බව ශ්‍රී ලංකා මහබැංකුව පවසනවා.\nමහබැංකුවේ මූල්‍ය මණ්ඩලය මගින් මෙලෙස බැංකු දෙකකට සහ මූල්‍ය ආයතන 3කට දඩ පනවා ඇති බවයි එමගින් නිවේදනය කළේ.\nප්‍රධාන වශයෙන් තුන්වන පාර්ශවයේ තැන්පතු, දේශපාලන වශයෙන් අනාවරණ වූ තැනැත්තන් සඳහා අනුමැතිය ලබා ගැනීම මෙන්ම මුදල් ගනුදෙනු වාර්තා ඉදිරිපත් කිරීම සම්බන්ධයෙන් වන නීති උල්ලංගණය කිරීම වෙනුවෙන් මෙම දඩ පනවා තිබෙනවා.",
       "URL": "https://www.hirunews.lk/246359/මූල්‍ය-පනත-උල්ලංගණය-කළ-මූල්‍යායතනවලට-මිලියන-6ක්-දඩ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2561"
}