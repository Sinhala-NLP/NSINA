{
       "Source": "hirunews",
       "Timestamp": "Thursday, 22 December 2022 - 20:49",
       "Headline": "වැවිලි සමාගම්වලට දුන් ඉඩම් ජනතාවට ලබාදෙන වැඩසටහනක් නිදහස් දිනයට පෙර",
       "News Content": "වැවිලි සමාගම්වලට ලබාදී ඇති බලපත්‍ර ඉඩම් ජනතාවට ලබාදීමේ වැඩපිලිවෙල පෙබරවාරි 04ට පෙර අවසන් කරන බවත් එම ගැටළුවලින් 50%ක් පමණ නිලධාරී මට්ටමින් විසඳුම් ලබාදිය හැකි ඒවා බව ජනාධිපතිවරයා පැවසුවා.\nඒ අනුව නුවරඑළිය දිස්ත්‍රික්කයේ ඉඩම් ගැටලු විසදීම සම්බන්ධයෙන් සියලු රාජ්‍ය ආයතන ඒකාබද්ධව සකස්කරන ලද වාර්තාවක් පෙබරවාරි 04 වනදාට පෙර තමා වෙත ලැබීමට සලස්වන ලෙසත් වාර්තාවක් ඉදිරිපත් නොකළහොත් තමාට පැවරී ඇති බලතල අනුව ක්‍රියා කරන ජනාධිපති රනිල් වික්‍රමසිංහ නිලධාරින්ට උපදෙස් ලබා දුන්නා.\nජනාධිපතිවරයා මේ බව සඳහන් කළේ, අද (22) නුවරඑළිය දිස්ත්‍රික් ලේකම් කාර්යාලයේ පැවති දිස්ත්‍රික් කමිටු රැස්වීමට එක්වෙමින්.\nඑම ගැටළු සාකච්ඡා කිරීමට කොළඹ සිට වියදම් කරගෙන මැති ඇමතිවරුන් පැමිණීම අවශ්‍ය නොවන බව සඳහන් කළ ජනාධිපති රනිල් වික්‍රමසිංහ, රාජ්‍ය නිලධාරීන් කඹ ඇදීමකින් තොරව වගකීම් නිසිලෙස ඉටු කළ යුතු බවයි අවධාරණය කළේ.",
       "URL": "https://www.hirunews.lk/323320/වැවිලි-සමාගම්වලට-දුන්-ඉඩම්-ජනතාවට-ලබාදෙන-වැඩසටහනක්-නිදහස්-දිනයට-පෙර",
       "Category": "Local News",
       "Parent URL": "https://www.hirunews.lk/local-news.php?pageID=649"
}