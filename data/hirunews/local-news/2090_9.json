{
       "Source": "hirunews",
       "Timestamp": "Saturday, 13 March 2021 - 23:11",
       "Headline": "ප්‍රකාශයක් ලබාදීමට අසාද් සාලි කුරුඳුවත්ත පොලිසියට (වීඩියෝ)",
       "News Content": "ඕනෑම අවස්ථාවක අපරාධ පරීක්ෂණ දෙපාර්තමේන්තුව හමුවේ පෙනී සිටීමට සූදානම් බව ජාතික සමගි පෙරමුණේ නායක අසාද් සාලි පවසනවා.\nඔහු මේ බව කියා සිටියේ පස්වරුවේ කුරුඳුවත්ත පොලිස් ස්ථානයට පැමිණීමෙන් අනතුරුව මාධ්‍ය වෙත අදහස් දක්වමින්.\nමුස්ලිම් නීතිය කිසිසේත් වෙනස් කළ නොහැකි බවට ආන්දෝලනාත්මක ප්‍රකාශයක් සිදුකළ අසාද් සාලි අත්අඩංගුවට ගෙන ප්‍රශ්න කරන ලෙස තමන් අපරාධ පරීක්ෂණ දෙපාර්තමේන්තුවට දැනුම් දුන් බව මහජන ආරක්ෂක අමාත්‍ය විශ්‍රාමික රියර් අද්මිරාල් සරත් වීරසේකර ප්‍රකාශ කළා.\nඑසේම, අසාද් සාලි පසුගියදා සිදුකළ ප්‍රකාශයට එරෙහිව මේ වනවිට විවිධ පාර්ශව අපරාධ පරීක්ෂණ දෙපාර්තමේන්තුවට පැමිණිලි කිහිපයක් ඉදිරිපත් කර තිබෙනවා.\nමෙම ප්‍රකාශය සම්බන්ධයෙන් මහජන ආරක්ෂක අමාත්‍ය විශ්‍රාමික රියර් අද්මිරාල් සරත් වීරසේකර කොළඹ පැවති උත්සවයකින් අනතුරුව මාධ්‍ය වෙත අදහස් පළ කළා.\nඔහු කියා සිටියේ ඉහත ප්‍රකාශය සම්බන්ධයෙන් අසාද් සාලිට එරෙහිව නීතිය ක්‍රියාත්මක කරන ලෙසට මේ වනවිටත් උපදෙස් ලබාදී ඇති බවයි.",
       "URL": "https://www.hirunews.lk/265251/ප්‍රකාශයක්-ලබාදීමට-අසාද්-සාලි-කුරුඳුවත්ත-පොලිසියට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2090"
}