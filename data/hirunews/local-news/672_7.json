{
       "Source": "hirunews",
       "Timestamp": "Monday, 12 December 2022 - 12:26",
       "Headline": "ජාතික තරුණ සේවා සභාවෙන් කෘෂි තාක්ෂණික ප්‍රදර්ශනයක්",
       "News Content": "ජාතික තරුණ සේවා සභාවේ කෘෂි තාක්ෂණික සමාගම් යටතේ ලියාපදිංචි තරුණ ව්‍යවසායකයින්ගේ නිෂ්පාදන හා ගොවිපළ නිෂ්පාදන ප්‍රදර්ශනයක් හා පොළක් ඊයේ (11) සිට ආරම්භ කෙරුණා.\nඒ මහරගම ජාතික තරුණ සේවා සභා පරිශ්‍රයේදියි.\nදින 03ක් පුරා පැවැත්වෙන මෙම ප්‍රදර්ශනය සහ පොළ විවෘත කෙරුණේ ක්‍රීඩා අමාත්‍ය රොෂාන් රණසිංහ විසින්.\nමේ සඳහා ජාතික තරුණ සේවා සභාවේ කෘෂි තාක්ෂණික සමාගම් යටතේ ලියාපදිංචි තරුණ ව්‍යසායකයින්ගේ නිෂ්පාදන ඇතුළත් ප්‍රදර්ශනය හා පොළ සදහා දිස්ත්‍රික් මට්ටමින් ලියාපදිංචි තරුණ ව්‍යවසායකයින්ගේ වෙළෙඳ කුටි 39 ක්ද , ගොවිපල ආශ්‍රිත වෙළඳ ප්‍රදර්ශන කුටි 15 ද , බාහිර ආයතන වෙළෙඳ කුටි 10ක්ද මෙහි ඉදිකර තිබෙනවා.",
       "URL": "https://www.hirunews.lk/322494/ජාතික-තරුණ-සේවා-සභාවෙන්-කෘෂි-තාක්ෂණික-ප්‍රදර්ශනයක්",
       "Category": "Local News",
       "Parent URL": "https://www.hirunews.lk/local-news.php?pageID=672"
}