{
       "Source": "hirunews",
       "Timestamp": "Sunday, 30 July 2023 - 16:30",
       "Headline": "අග්බෝ සුව අතට (වීඩියෝ)",
       "News Content": "මේ අතර පාදයකට වෙඩි වැදීමෙන් අසාධ්‍ය තත්ත්වයේ පසු වූ අග්බෝ හස්තියාට ප්‍රතිකාර ලබාදීම තවදුරටත් සිදුකරන බව වනජීවී නිලධාරීන් පවසනවා.\nඅනුරාධපුර, තිරප්පනය, සන්දනන්කුළම ප්‍රදේශයේ රජයේ රක්ෂිතයක් තුළ මේ වන විට අග්බෝ හස්තියා සිටින අතර වනජීවී නිලධාරීන් හා පශු වෛද්‍ය නිලධාරීන් හස්තියාට පැය විසිහතර පුරා ප්‍රතිකාර සිදුකරනවා.\nඅප කළ විමසීමකදී පන්ඩුලගම පශු වෛද්‍ය ඒකකයේ වෛද්‍ය ජයන්ත ජයසිංහ මහතා සඳහන් කළේ හස්තියාට සිදුකරන වෛද්‍ය ප්‍රතිකාර හමුවේ මේ වන විට අග්බෝගේ සෞඛ්‍ය තත්ත්වය යහපත් අතට හැරෙමින් පවතින බවයි.\nහස්තියාගේ බාහිර තුවාල සුවවෙමින් පැවතියත් පාදයේ අස්ථි බිඳීමක් සිදුව ඇති බැවින් එය සුව කිරීමට හා ආසාදන තත්ත් පාලනය සඳහා ප්‍රතිකාර සිදුකරන බව වෛද්‍ය ජයන්ත ජයසිංහ වැඩිදුරටත් සඳහන් කළා.\nමේ අතර ශ්‍රී ලංකා නිදහස් පක්ෂයේ ජාතික සංවිධායක පාර්ලිමේන්තු මන්ත්‍රී දුමින්ද දිසානායක අග්බෝ හස්තියාගේ තත්වය සම්බන්ධයෙන් සොයා බැලීමට පැමිණ තිබුණා.",
       "URL": "https://www.hirunews.lk/343051/අග්බෝ-සුව-අතට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=139"
}