{
       "Source": "hirunews",
       "Timestamp": "Saturday, 18 November 2017 - 20:22",
       "Headline": "සී අයි ඒ හෙළිදරව්වෙන් පසු පරීක්ෂණයක්",
       "News Content": "ලග්ගල නව නගරයේ ඉදිකරන ලද රාජ්‍ය ආයතන ගොඩනැගිලි පුපුරායාමට හේතුව සොයාගත හැක්කේ නිසි පරීක්ෂණයක් සිදුකිරීමෙන් පමණක් බව ව්‍යාපෘතිය භාරව කටයුතු කරන මහවැලි අධිකාරියේ ඉංජිනේරුවරයා පවසනවා.\nඑලෙස පරීක්ෂණයක් සිදු කළ යුතු බව ඔහු පිළිගනු ලැබුවේ අදාළ ගොඩනැගිලිවල පිපිරුම් සම්බන්ධයෙන් හිරු සී.අයි.ඒ දිගින් දිගටම සිදුකළ ප්‍රශ්න කිරීම්වලින් අනතුරුවයි.\nකළුගඟ පහළ නිම්න සංවර්ධන ව්‍යාපෘතිය යටතේ ඉදි කෙරෙමින් පවතින ලග්ගල නව නගරයේ ඉදිකිරීම් ප්‍රමිතිය පිළිබඳ හිරු සී.අයි.ඒ පසුගිය දින කිහිපය පුරා\nදිගින් දිගටම හෙළි කළා.\nමෙම ගොඩනැගිලි බොහෝමයක් සාදා නිම කර භාරදීමටත් ප්‍රථම පුපුරා ඉරිතලා ගොස් ඇති අයුරු අප පෙන්වා දුන්නේ දර්ශන සාක්ෂි සහිතවයි.\nඑමෙන්ම කොන්ත්‍රාත්කරුවන් වැඩ නිමවීමටත් මත්තෙන් රාජ්‍ය නිලධාරීන්ට අදාළ ආයතන නීති විරෝධී ලෙස භාරදී තමන්ගෙන් සිදුව ඇති වැරදි වසාගැනීමට ක්‍රියාකරන අයුරුද අප ඒ හරහා හෙළි කළා.",
       "URL": "https://www.hirunews.lk/176360/සී-අයි-ඒ-හෙළිදරව්වෙන්-පසු-පරීක්ෂණයක්",
       "Category": "Local News",
       "Parent URL": "https://www.hirunews.lk/local-news.php?pageID=4211"
}