{
       "Source": "hirunews",
       "Timestamp": "Wednesday, 23 February 2022 - 8:30",
       "Headline": "ඉන්ධන මිල වැඩි නොකිරීමේ තීරණයක් (වීඩියෝ)",
       "News Content": "පවතින තත්ත්වය හමුවේ කිසි ලෙසකින් ඉන්ධන මිල ඉහළ දැමීමට තීරණයක් ගෙන නොමැති බව ආණ්ඩුව පවසනවා.\nපවතින බලශක්ති අර්බුදය පිළිබඳව සාකච්ඡා කිරීම සඳහා ඊයේ (22) පස්වරුවේ පැවති විශේෂ කැබිනට් රැස්වීමෙන් අනතුරුව මෙම තීරණය ගෙන ඇති අතර, වරායට පැමිණ ඇති ඉන්ධන නෞකා සඳහා මුදල් ප්‍රතිපාදන ලබාදීමට ද එහිදී තීරණය වී තිබෙනවා.\nජනාධිපති කාර්යාලයේදී පැවති විශේෂ කැබිනට් රැස්වීමට අමාත්‍යවරුන් මෙන්ම මහබැංකු අධිපතිවරයා සහ මුදල් අමාත්‍යාංශ ලේකම්වරයා ද එක්ව සිටි බව සඳහන්.",
       "URL": "https://www.hirunews.lk/297774/ඉන්ධන-මිල-වැඩි-නොකිරීමේ-තීරණයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1339"
}