{
       "Source": "hirunews",
       "Timestamp": "Saturday, 11 January 2020 - 16:32",
       "Headline": "අර්ධ සුඛෝපභෝගී බස් රථ සේවාවට ප්‍රවාහන ඇමතිගෙන් යෝජනා දෙකක්",
       "News Content": "සියලුම බස් රථවල ඝෝෂාකාරී සංගීත වාදනය නතර කිරීමට මේ මස 15 වනදා දක්වා කාලය ලබා දී ඇති බව ප්‍රවාහන අමාත්‍ය මහින්ද අමරවීර පවසනවා.\nමේ මස 15 වනදායින් පසු එවැනි ඝෝෂාකාරී සංගීත වාදනය කරන බස් රථ සම්බන්ධයෙන් නීතිමය පියවර ගැනීමට කටයුතු කරන බවයි අමාත්‍යවරයා වැඩිදුරටත් පවසා සිටියේ.\nමේ අතර අර්ධ සුඛෝපභෝගී බස් රථ සේවාව සම්බන්ධයෙන් අදහස් දැක්වූ අමාත්‍යවරයා පවසා සිටියේ අර්ධ සුඛෝපභෝගී බස් රථ, අර්ධ සුඛෝපභෝගී මට්ටමට අවශ්‍ය සියලු පහසුකම් මගී ජනතාවට ලබාදිය යුතු බවත්, නැතිනම් සාමාන්‍ය ගාස්තු යටතේ එම බස් රථ ධාවනය කළ යුතු බවයි.\nමේ සම්බන්දයෙන් බස් රථ හිමියන් දැනුවත්කර ඔවුන්ගේ අදහස් ඉදිරිපත් කරන ලෙස ද දන්වා ඇති බවයි ප්‍රවාහන අමාත්‍යවරයා පවසා සිටියේ.\nඅම්බලන්තොට ලංගම ඩිපෝවේ නිරීක්ෂණ චාරිකාවකට අද (11) පෙරවරුවේ එක්වෙමින් ඔහු මෙම අදහස් පළකළා.",
       "URL": "https://www.hirunews.lk/232072/අර්ධ-සුඛෝපභෝගී-බස්-රථ-සේවාවට-ප්‍රවාහන-ඇමතිගෙන්-යෝජනා-දෙකක්",
       "Category": "Local News",
       "Parent URL": "https://www.hirunews.lk/local-news.php?pageID=2958"
}