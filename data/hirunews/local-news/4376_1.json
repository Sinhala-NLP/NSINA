{
       "Source": "hirunews",
       "Timestamp": "Friday, 11 August 2017 - 19:24",
       "Headline": "ඒකාබද්ධ විපක්ෂයේ අමුතු පාර්ලිමේන්තු රැස්වීම, වරප්‍රසාද කමිටුවට",
       "News Content": "අධිකරණ අමාත්‍ය විජේදාස රාජපක්ෂ ඉදිරිපත් කර තිබූ අපරාධ නඩු විධාන සංග්‍රහ සංශෝධන පනත් කෙටුම්පත සහ අධිකරණ සංවිධාන පනත යටතේ වන නියෝගයක් සභානායක, අමාත්‍ය ලක්ෂ්මන් කිරිඇල්ල විසින් අද ඉල්ලා අස්කර ගනු ලැබුවා.\nශ්‍රේෂ්ඨාධිකරණයේදී ඇති කර ගත් එකඟතා මත අපරාධ නඩු විධාන සංග්‍රහ සංශෝධන පනත් කෙටුම්පත ඉවත් කර ගැනීම සිදුවූ බව පාර්ලිමේන්තු නියෝජ්‍ය මහලේකම්වරයා අප කළ විමසීමකදී සඳහන් කළා.\nඑමෙන්ම, ඒකාබද්ධ විපක්ෂය පසුගිය දා පාර්ලිමේන්තුවේදී වෙනම රැස්වීමක් පැවැත්වීම පිළිබදව නියෝජ්‍ය අමාත්‍ය අජිත් පී. පෙරේරා වරප්‍රසාද ප්‍රශ්නයක් යොමුකළ අතර, සමෘද්ධි සහනාධාර සම්බන්ධයෙන් විෂය භාර අමාත්‍ය එස්.බී. දිසානායක අද පාර්ලිමේන්තුවේදී අදහස් පළ කළා.\nඑහිදී පාර්ලිමේන්තු මන්ත්‍රී දිනේෂ් ගුණවර්ධන, සභානායක අමාත්‍ය ලක්ෂ්මන් කිරිඇල්ල සහ නියෝජ්‍ය අමාත්‍ය නිමල් ලංසා ද සංවාදයට මැදිහත් වුණා.",
       "URL": "https://www.hirunews.lk/168211/ඒකාබද්ධ-විපක්ෂයේ-අමුතු-පාර්ලිමේන්තු-රැස්වීම-වරප්‍රසාද-කමිටුවට",
       "Category": "Local News",
       "Parent URL": "https://www.hirunews.lk/local-news.php?pageID=4376"
}