{
       "Source": "hirunews",
       "Timestamp": "Tuesday, 22 March 2022 - 10:28",
       "Headline": "අධිභාර බදු පනත් කෙටුම්පත ව්‍යවස්ථානුකූලයි - ශ්‍රේෂ්ඨාධිකරණය දැනුම්දෙයි",
       "News Content": "අධිභාර බදු පනත් කෙටුම්පත ආණ්ඩුක්‍රම ව්‍යවස්ථාවට අනුකූල බැවින් එය පාර්ලිමේන්තුවේ සරල බහුතරයකින් සම්මත කර හැකි බවට ශ්‍රේෂ්ඨාධිකරණය දැනුම් දී ඇති බව නියෝජ්‍ය කථානායක රංජිත් සියඹලාපිටිය අද (22) පාර්ලිමේන්තුවේදී ප්‍රකාශ කළා.\nමේ අතර,ආණ්ඩු පක්ෂයේ ප්‍රධාන සංවිධායක අමාත්‍ය ජොන්ස්ටන් ප්‍රනාන්දු පාර්ලිමේන්තුවේදී කියා සිටියේ විශේෂ භාණ්ඩ හා සේවා බදු පනත් කෙටුම්පත දෙවන වර කියවීම අද දිනයේ න්‍යාය පත්‍රයෙන් ඉවත් කර ගන්නා බවයි.\nඑහි වගන්ති කිහිපයක් සංශෝධනය කිරීමට අවශ්‍ය බවට මුදල් අමාත්‍යාංශය දැනුම්දීම ඊට හේතු වී තිබෙනවා.\nමේ අතර, ජාත්‍යන්තර මූල්‍ය අරමුදල ශ්‍රී ලංකාව සම්බන්ධයෙන් ඉදිරිපත් කළ වාර්තාව පාර්ලිමේන්තුවට ඉදිරිපත් නොකිරීම සම්බන්ධයෙන් එක්සත් ජාතික පක්ෂයේ නායක රනිල් වික්‍රමසිංහ අදත්, ප්‍රශ්න කළා.",
       "URL": "https://www.hirunews.lk/300075/අධිභාර-බදු-පනත්-කෙටුම්පත-ව්‍යවස්ථානුකූලයි-ශ්‍රේෂ්ඨාධිකරණය-දැනුම්දෙයි",
       "Category": "Local News",
       "Parent URL": "https://www.hirunews.lk/local-news.php?pageID=1279"
}