{
       "Source": "hirunews",
       "Timestamp": "Thursday, 26 May 2016 - 15:50",
       "Headline": "නිවසකට පැමිණි භයානක අමුත්තා (ඡායාරූප)",
       "News Content": "මහියංගණය පගරගම්මන ප්‍රදේශයේ නිවසක් අසල සිටි දැවැන්ත කිඹුලෙකු ප්‍රදේශවාසීන් විසින් අල්ලා වනජීවී නිලධාරීන්ට භාරදී තිබෙනවා.\nඅද උදෑසන මෙම කිඹුලා හමුවී ඇත්තේ නිවසේ කුකුල් කූඩුවක් අසල සිටියදීයි.\nඅඩි 10 ක් පමණ දිගැති මෙම සත්වයාගේ වලිගයේ අග කොටස නොමැති අතර පිටුපස කකුලක ඇගිලි දෙකක් ද නොමැති බවයි අප වාර්තාකරු සඳහන් කලේ.\nවනජීවී නිලධාරීන්ට මේ සම්බන්ධයෙන් දැනුම්දීමෙන් අනතුරුව ගිරාඳුරුකෝට්ටේ නිලධාරීන් පැමිණ කිඹුලා අල්ලා රැගෙන ගොස් තිබෙනවා.\nකිඹුලා අල්ලා ගැනීමට පෙර අගරගම්මන ප්‍රාථමික විද්‍යාලයේ ගුරුවරුන් අනාරක්ෂිත ලෙස කිඹුලා නැරඹීටම සිසුන් රැගෙනවිත් තිබුණා.\nඡායාරූප - මාපාකඩවැව එච් එම් ආර් කරුණාවිර",
       "URL": "https://www.hirunews.lk/134093/නිවසකට-පැමිණි-භයානක-අමුත්තා-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=5031"
}