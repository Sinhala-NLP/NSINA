{
       "Source": "hirunews",
       "Timestamp": "Tuesday, 11 January 2022 - 18:26",
       "Headline": "අභියාචනාධිකරණ විනිසුරුවන් දෙදෙනෙකු නඩු විභාගයකින් ඉවත්වෙයි",
       "News Content": "වත්කම් හා බැරකම් ප්‍රකාශ ඉදිරිපත් කළ පාර්ලිමේන්තු මන්ත්‍රීවරුන්ගේ නම් ලැයිස්තු මුදාහරින ලෙස ශ්‍රී ලංකා තොරතුරු කොමිසම නිකුත් කළ නියෝගයකට එරෙහිව ඉදිරිපත් කළ අභියාචනයක් සළකා බැලීමෙන් අභියාචනාධිකරණ විනිසුරුවරුන් දෙදෙනෙකු අද ඉවත්වුණා.\nපාර්ලිමේන්තු මහ ලේකම් ධම්මික දසනායක සහ නියෝජ්‍ය මහ ලේකම් කේ.ඒ. රෝහණධීර මෙම අභියාචනා ඉදිරිපත් කර තිබූ අතර, ඒවා අද සළකා බැලුනු අවස්ථාවේ රුවන් ප්‍රනාන්දු සහ සම්පත් විජේරත්න යන අභියාචනාධිකරණ විනිසුරුවරුන් කියා සිටියේ පෙත්සම් සළකා බැලීමෙන් තමන් ඉවත්වන බවයි.\nමාධ්‍යවේදියෙකු ඇතුලු පිරිසක් ඉදිරිපත් කළ පැමිණිල්ලක් විභාග කළ තොරතුරු කොමිසම වත්කම් හා බැරකම් ප්‍රකාශ ලබාදුන් මන්ත්‍රීවරුන්ගේ නම් ලැයිස්තුවක් මුදාහරින ලෙස තමන් වෙත නියම කර ඇති බවයි පෙත්සම්කරුවන් සිය පෙත්සම් මගින් සඳහන් කර ඇත්තේ.",
       "URL": "https://www.hirunews.lk/293706/අභියාචනාධිකරණ-විනිසුරුවන්-දෙදෙනෙකු-නඩු-විභාගයකින්-ඉවත්වෙයි",
       "Category": "Local News",
       "Parent URL": "https://www.hirunews.lk/local-news.php?pageID=1432"
}