{
       "Source": "hirunews",
       "Timestamp": "Tuesday, 16 January 2018 - 8:04",
       "Headline": "අකුරැස්ස ප්‍රාදේශීය ලේකම්ට පහර දුන් පුද්ගලයෙකු අත්අඩංගුවට",
       "News Content": "අකුරැස්ස ප්‍රාදේශීය ලේකම්වරයාට පහරදීමේ සිද්ධියක් සම්බන්ධයෙන් එක් පුද්ගලයෙකු මේ වන විට අත්අඩංගුවට ගෙන තිබෙනවා.\nපොලීසිය සඳහන් කළේ පළා ගිය අනෙක් පුද්ගලයා සොයා මේ වන විට පරීක්ෂණ ආරම්භ කර ඇති බවයි.\nඅකුරැස්ස - හේනෙගම -  ඕවිටිමුල්ල ප්‍රදේශයේ මාර්ග නිරීක්ෂණ කටයුත්තක් සඳහා ගිය අවස්ථාවේදී යතුරුපැදියකින් පැමිණි දෙදෙනෙකු ඊයේ මෙම පහරදීම සිදුකර ඇති බවයි පොලීසිය සඳහන් කළේ.\nපොලීසිය කියා සිටියේ මෙම පහරදීමෙන් ඔවුන් ගමන් කළ කැබ් රථ දෙකකට ද හානි සිදුව ඇති බවයි.\nපහරකෑමෙන් තුවාල ලැබූ අකුරැස්ස ප්‍රාදේශීය ලේකම් චන්දන තිලකරත්න මේ වන විට අකුරැස්ස දිසා රෝහලේ නේවාසිකව ප්‍රතිකාර ලබනවා.",
       "URL": "https://www.hirunews.lk/181150/අකුරැස්ස-ප්‍රාදේශීය-ලේකම්ට-පහර-දුන්-පුද්ගලයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4124"
}