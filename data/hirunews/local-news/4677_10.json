{
       "Source": "hirunews",
       "Timestamp": "Saturday, 04 February 2017 - 14:58",
       "Headline": "අරලියගහ මන්දිරය ඉදිරිපිට ඡායාරූප ගත් ඉන්දීය ජාතිකයෙකු අත්අඩංගුවට",
       "News Content": "අරලියගහ මන්දිරය ඉදිරිපිට ඡායාරූප ගනිමින් සිටි ඉන්දීය ජාතිකයෙකු සැකපිට අත්අඩංගුවට ගෙන තිබෙනවා.\nපොලිස් මාධ්‍ය ප්‍රකාශක කාර්යාලය සදහන් කළේ සැකකරු අද දහවල් මෙලෙස කොල්ලූපිටිය පොලිසිය අත්අඩංගුවට ගෙන ඇති බවයි.\nවයස අවුරුදු 36 ක් වන මෙම පුද්ගලයා ඉන්දියාවේ - තමිල්නාඩුවේ පදිංචිකරුවෙකු වන අතර ඔහු මේ වනවිට වැල්ලවත්ත ප්‍රදේශයේ රැදී සිටින පුද්ගලයෙක්.\nඔහු නීත්‍යානුකූලව මෙරට රැදී සිටින බව සදහන්. සැකකරු තවදුරටත් රදවාගෙන ප්‍රශ්න කරන බවයි පොලිස් මාධ්‍ය ප්‍රකාශක කාර්යාලය කියා සිටියේ.",
       "URL": "https://www.hirunews.lk/153664/අරලියගහ-මන්දිරය-ඉදිරිපිට-ඡායාරූප-ගත්-ඉන්දීය-ජාතිකයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4677"
}