{
       "Source": "hirunews",
       "Timestamp": "Monday, 17 April 2023 - 20:05",
       "Headline": "උෂ්ණත්වයේ ඉහළ යාම මැයි මස අග දක්වා (වීඩියෝ)",
       "News Content": "උෂ්ණත්වයේ ඉහළ යාම මැයි මස අග දක්වා අපේක්ෂා කරන බව කාළගුණ විද්‍යා දෙපාර්තමේන්තුව පවසනවා.\nඑහි අධ්‍යක්ෂ ශිරෝමනි ජයවර්ධන සඳහන් කළේ වර්ෂාව සමඟ එම තත්ත්වයේ අඩුවීමක් තිබුණද එය තාවකාලික බවයි.\nමේ අතර අද (17) සහ හෙට (18) කිලිනොච්චිය, වවුනියාව, මුලතිව්, මන්නාරම, අනුරාධපුර, කුරුණෑගල, මොණරාගල සහ හම්බන්තොට දිස්ත්‍රික්කවල ඇතැම් ස්ථානවල මිනිස් සිරුරට දැනෙන උණුසුම අවධානය යොමුකළ යුතු මට්ටමක පවතින බව කාලගුණ විද්‍යා දෙපාර්තමේන්තුව නිවේදනය කළා.\nපාසල් පැවැත්වෙන කාල සීමාවල එළිමහනේ ක්‍රියාකාරකම් සීමාකරන ලෙසයි සෞඛ්‍ය අංශ ජනතාවගෙන් ඉල්ලා සිටින්නේ.\nපවතින අධික උණුසුම හේතුවෙන් උතුරේ සීනි කැකිරි පරිභෝජනය ඉහළ ගොස් තිබෙනවා.\nවැඩිවන ඉල්ලුම හමුවේ මේ වන විට සීනි කැකිරි කිලෝග්‍රෑමයක මිල ද රුපියල් 450ත් 500ත් දක්වා ඉහළ ගොස් ඇති බවයි අප වාර්තාකරුවන් ප්‍රකාශ කළේ.",
       "URL": "https://www.hirunews.lk/332774/උෂ්ණත්වයේ-ඉහළ-යාම-මැයි-මස-අග-දක්වා-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=408"
}