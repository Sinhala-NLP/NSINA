{
       "Source": "hirunews",
       "Timestamp": "Friday, 29 January 2016 - 14:18",
       "Headline": "ටින් මාළු මිල වෙනස් නොවේ",
       "News Content": "ටින් මාළු මිල කිසිලෙසකවත් සංශෝධනය නොවන බව මුදල් අමාත්‍යාංශය පවසනවා.\nකොළඹ අද පැවැති මාධ්‍ය හමුවකට එක්වෙමින් මුදල් අමාත්‍ය රවී කරුණානායක සඳහන් කළේ ආනයන කරන ටින් මාළුවල ප්‍රමිතිය ඉහළ මට්ටමක පවත්වාගෙන යාම සම්බන්ධයෙන් ධීවර අමාත්‍යාංශයෙන් ඉල්ලීමක් ඉදිරිපත් වී තිබුණත් ඊට මිල සංශෝධනයක් අදාළ නොවන බවයි.\nකෙසේ වෙතත්, ආනයනික ටින් මාලූ කිලෝවක් සඳහා පැවති බද්ද රුපියල් 100  දක්වා ඉහළ දැමීමට අමාත්‍ය මණ්ඩල අනුමැතිය හිමිවූ බව කැබිනට් ප්‍රකාශක අමාත්‍ය රාජිත  සේනාරත්න ඊයේ ප්‍රකාශ කළා.\nඅමාත්‍ය මණ්ඩල තීරණ දැනුම්දීම සඳහා කොළඹ පැවති මාධ්‍ය හමුවකට එක්වෙමින් ඔහු කියා සිටියේ පසුගිය වසරේදී මෙම බද්ද රුපියල් 50 දක්වා පහත දැමූ බවයි.",
       "URL": "https://www.hirunews.lk/125003/ටින්-මාළු-මිල-වෙනස්-නොවේ",
       "Category": "Local News",
       "Parent URL": "https://www.hirunews.lk/local-news.php?pageID=5191"
}