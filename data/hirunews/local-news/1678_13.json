{
       "Source": "hirunews",
       "Timestamp": "Tuesday, 21 September 2021 - 10:48",
       "Headline": "ඉන්දියාවේ සිට මුහුදු ජීවින් ප්‍රවාහනය කළ ශ්‍රී ලාංකිකයෙක් අත්අඩංගුවට",
       "News Content": "ඉන්දියාවේ මනෝලී දූපතේ සිට මන්නාරම දක්වා බෝට්ටුවකින් නීති විරෝධී ලෙස ප්‍රවාහනය කරමින් තිබූ මුහුදු කූඩැල්ලන් කිලෝ ග්‍රෑම් 1500ක් මුහුදු අශ්වයින් කිලෝ ග්‍රෑම් 200ක් හා තවත් මුහුදු ජීවීන්\nකිලෝ ග්‍රෑම් 800ක් සමඟ සැකකරුවෙක් ඉන්දීය වෙරළාරක්ෂක පොලිසිය විසින් 20 දා දේවීපට්ටනම් ප්‍රදේශයේ දී අත් අඩංගුවට ගෙන තිබේ.\nවෙරළාරක්ෂක පොලිස් නිලධාරීන්ට ලැබුණු ඔත්තුවක් මත මේ බෝට්ටුව අත්අඩංගුවට ගැනීමට ගිය අවස්ථාවේ දී එහි සිටි සැකකරුවන් හතර දෙනා මුහුදට පැන වෙනත් බෝට්ටුවක ආධාරයෙන් පලා යෑමට උත්සාහ කරද් දී එක් සැකකරුවෙකු අත් අඩංගුවට ගැනීමට හැකි වී තිබේ.\nඅත්අඩංගුවට පත් ව ඇත්තේ මන්නාරම පේසාලේ ප්‍රදේශයේ පදිංචි මොහොමඩ් යසාර් අලි නමැති මුස්ලිම් ජාතික ධීවරයෙකි.\nඅත්අඩංගුවට ගත් සැකකරු හා මුහුදු ජීවීන් ඉන්දියාවේ දේවීපට්ටන ප්‍රාදේශීය අධිකරණය වෙත ඉදිරිපත් කිරීමට ඉන්දීය වෙරළාරක්ෂක පොලිසිය පියවර ගෙන තිබේ.",
       "URL": "https://www.hirunews.lk/282810/ඉන්දියාවේ-සිට-මුහුදු-ජීවින්-ප්‍රවාහනය-කළ-ශ්‍රී-ලාංකිකයෙක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1678"
}