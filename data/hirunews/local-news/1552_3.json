{
       "Source": "hirunews",
       "Timestamp": "Friday, 19 November 2021 - 8:54",
       "Headline": "වැඩ නැති වුණත් සපුගස්කන්දේ වැටුප් වෙනුවෙන් කෝටි 10ක්",
       "News Content": "සපුගස්කන්ද තෙල් පිරිපහදුවට බොරතෙල් නො ගෙන්වීම නිසා එහි සේවකයින් කිසිඳු රාජකාරියක් නො මැති ව නිකරුණේ කාලය ගත කරන බව වාර්තා වෙනවා.\nඛනිජ තෙල් පොදු සේවක සංගමයේ සභාපති අශෝක රන්වල මහතා ප්‍රකාශයක් සිදු කරමින් ඒ බව දන්වා සිටියා.\nතෙල් පිරිපහදු කටයුතු සිදු නො වුණ ද මෙම සේවකයින් දිනපතා රාජකාරියට වාර්තා කරන අතර, ඒ සඳහා මාසික ව රුපියල් කෝටි 10ක් පමණ වැය කිරීමට සිදු වෙන බවයි වාර්තා වෙන්නේ.\nබොරතෙල් ගෙන්වනවා නම්, පරිභෝජනයට අවශ්‍ය දැවිතෙල්, ගුවන් යානා තෙල්, සහ භූමි තෙල් ආදිය සපුගස්කන්ද පිරිපහදුව හරහා නිෂ්පාදනය කරගැනීමට අවස්ථව තිබූ බව අශෝක රන්වල සඳහන් කරනවා.\nපිරිපහදුව වසා දැමීම නිසා එම තෙල් වර්ග ද ඩොලර් ගෙවා ගෙන් වීමට සිදු වී තිබෙනවා.",
       "URL": "https://www.hirunews.lk/288500/වැඩ-නැති-වුණත්-සපුගස්කන්දේ-වැටුප්-වෙනුවෙන්-කෝටි-10ක්",
       "Category": "Local News",
       "Parent URL": "https://www.hirunews.lk/local-news.php?pageID=1552"
}