{
       "Source": "hirunews",
       "Timestamp": "Tuesday, 16 February 2021 - 11:29",
       "Headline": "මුහුදු රළ ඉහළ යා හැකියි - කාලගුණ විද්‍යා දෙපාර්තමේන්තුවෙන් දැනුම්දීමක්",
       "News Content": "මන්නාරම සිට ගාල්ල හරහා හම්බන්තොට දක්වා වන වෙරළාසන්න මුහුදු ප්‍රදේශවල මුහුදු රළ මීටර 2.0 ත් 2.5 ත් පමණ ඉහළ යා හැකි බව කාලගුණ විද්‍යා දෙපාර්තමේන්තුව ප්‍රකාශ කළා.\nඒ හේතුවෙන් මුහුදු රළ ගොඩබිමට පැමිණීමේ හැකියාවක් සහ එම මුහුදු ප්‍රදේශ විටින් විට රළු විය හැකි බවයි එම දෙපාර්තමේන්තුව සඳහන් කළේ.\nඒ අනුව ධීවර සහ නාවික ප්‍රජාව මෙන්ම වෙරළාසන්නයේ ජීවත්වන ජනතාව මේ සම්බන්ධයෙන් දැඩි අවධානයෙන් පසුවිය යුතු බව එම දෙපාර්තමේන්තුව දැනුම් දෙනවා.",
       "URL": "https://www.hirunews.lk/262744/මුහුදු-රළ-ඉහළ-යා-හැකියි-කාලගුණ-විද්‍යා-දෙපාර්තමේන්තුවෙන්-දැනුම්දීමක්",
       "Category": "Local News",
       "Parent URL": "https://www.hirunews.lk/local-news.php?pageID=2143"
}