{
       "Source": "hirunews",
       "Timestamp": "Thursday, 29 September 2016 - 18:08",
       "Headline": "බදු බර, නව පක්ෂයක් බිහි කිරීම කඩිනම් කරනු ඇතැයි බැසිල් කියයි",
       "News Content": "රට තුළ ක්‍රියාත්මක බෙදුම්වාදි කණ්ඩායම්වලට එරෙහි බලවේගයක් නිර්මාණය කිරීමේ අරමුණින් ලබන 08 වැනිදා රත්තපුර රැළිය පවත්වන බව ඒකාබද්ධ විපක්ෂය පවසනවා.\nකොළඹ අද (29) පැවති මාධ්‍ය හමුවකට එක්වෙමින් පාර්ලිමේන්තු මන්ත්‍රි රොෂාන් රණසිංහ මේ බව ප්‍රකාශ කළා.\nඑම මාධ්‍ය හමුවට එක්වු පාර්ලිමේන්තු මන්ත්‍රී ඉන්දික අනුරුද්ධ ප්‍රකාශ කළේ අධිකරණයේ ස්වාධීනත්වයට හා මාධ්‍ය නිදහසට සිදු කරණ බලපැම් වලට එරෙහිව නැගී සිටිය යුතු බවයි.\nමේ අතර ජනතාව මත තවදුරටත් බදු පනවන්නේ නම් නව පක්ෂයක් පිහිටුවීමද ඉක්මන්වනු ඇති බව හිටපු අමාත්‍ය බැසිල් රාජපක්ෂ මහතා පවසනවා.\nඔහු මේ බව සදහන් කළේ බත්තරමුල්ල නෙළුම් මාවතේ පිහිටි හිටපු ජනාධිපතිවරයාගේ කාර්යාලයේදී මාධ්‍ය වෙත අදහස් දක්වමින්.",
       "URL": "https://www.hirunews.lk/144100/බදු-බර-නව-පක්ෂයක්-බිහි-කිරීම-කඩිනම්-කරනු-ඇතැයි-බැසිල්-කියයි",
       "Category": "Local News",
       "Parent URL": "https://www.hirunews.lk/local-news.php?pageID=4858"
}