{
       "Source": "hirunews",
       "Timestamp": "Tuesday, 27 December 2022 - 12:57",
       "Headline": "මෝල්ටාවෙන් සංචාරකයින් පිරිසක් මෙරටට - 2022 වසරේ සංචාරක පැමිණීමත් ඉහළට",
       "News Content": "පළමු වරට යුරෝපා මහද්වීපයට අයත් මෝල්ටා රාජ්‍යයේ සිට මෙරටට සංචාරකයින් කණ්ඩායමක් පැමිණ තිබෙනවා.\nඔවුන් අද (27) අදෑසන 8.20ට ඩුබායි සිට පැමිණි එමිරේට්ස් ගුවන් සේවයට අයත් ඊ.කේ -650 දරන යානයෙන් මෙරටට ලඟා වුණා.\n50 දෙනෙකුගෙන් සමන්විත මෙම සංචාරකයින් පිරිස ශ්‍රී ලංකාව තුළ දින 12ක පමණ කාලයක් රැදී සිටිමිට නියමිත යි.\nඑහි දී ඔවුන් මීගමුව, සීගිරිය, දඹුල්ල, කවුඩුල්ල ජාතික වනෝද්‍යානය, මහනුවර, නුවරඑළිය, හෝටන්තැන්න, යාල සහ ඇල්ල යන ප්‍රදේශවල සංචාරය කරනු ඇති.\nමේ අතර 2022 වසරේ මේ දක්වා කාලය තුළ දිවයිනට පැමිණි සංචාරකයින් සංඛ්‍යාව 700,000 ඉක්මවා තිබෙනවා.\nඒ අනුව පැමිණි මුළු සංචාරකයින් ගණන ලෙස දැක්වෙන්නේ 701,331ක් බවයි සංචාරක අමාත්‍යාංශය සඳහන් කළේ.",
       "URL": "https://www.hirunews.lk/323666/මෝල්ටාවෙන්-සංචාරකයින්-පිරිසක්-මෙරටට-2022-වසරේ-සංචාරක-පැමිණීමත්-ඉහළට",
       "Category": "Local News",
       "Parent URL": "https://www.hirunews.lk/local-news.php?pageID=640"
}