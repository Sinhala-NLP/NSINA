{
       "Source": "hirunews",
       "Timestamp": "Tuesday, 07 November 2017 - 12:55",
       "Headline": "කයිට්ස්, යතුරුපැදිවලින් 80% කට බලපත්‍ර නොමැති බව හෙළිවේ",
       "News Content": "යාපනය - කයිට්ස් පොලිස් බල ප්‍රදේශයේ ධාවනය වන යතුරුපැදිවලින් සියයට 80කටම කිසිදු බලපත්‍රයක් නොමැති බව කයිට්ස් මහේස්ත්‍රාත් අධිකරණයේදී අනාවරණ වී තිබෙනවා.\nකයිට්ස් ප්‍රදේශයේ පූජකවරයෙකු බීමතින් යතුරුපැදියක් ධාවනය කිරිමේ චෝදනා මත ඊයේ අත්අඩංගුවට ගෙන කයිට්ස් මහේස්ත්‍රාත් අධිකරණයට ඉදිරිපත් කර තිබුණා.\nඑහිදී විනිසුරුවරයා මෙම පූජකවරයාට දැඩි ලෙස අවවාද කර රුපියල් 25,000ක දඩයක් ද නියම කරනු ලැබූ බවයි හිරු අධිකරණ වාර්තාකරු සඳහන් කළේ.\nකයිට්ස් පොලීසිය මෙම අවස්ථාවේදී අධිකරණයට දැනුම් දී ඇත්තේ එම ප්‍රදේශයේ ධාවනය වන යතුරුපැදිවලින් සියයට 80කටම කිසිදු බලපත්‍රයක් නොමැති බවයි.\nඑමෙන්ම යතුරුපැදි ධාවකයන්ගෙන් වැඩි පිරිසකට රියදුරු බලපත්‍රය ද නොමැති බවයි පොලීසිය අධිකරණයට තවදුරටත් කරුණු වාර්තා කර ඇත්තේ.",
       "URL": "https://www.hirunews.lk/175453/කයිට්ස්-යතුරුපැදිවලින්-80-කට-බලපත්‍ර-නොමැති-බව-හෙළිවේ",
       "Category": "Local News",
       "Parent URL": "https://www.hirunews.lk/local-news.php?pageID=4231"
}