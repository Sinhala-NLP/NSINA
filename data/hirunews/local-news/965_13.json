{
       "Source": "hirunews",
       "Timestamp": "Thursday, 04 August 2022 - 17:18",
       "Headline": "කොළඹ වරාය නගර ආර්ථික කොමිසමට නව සභාපතිවරයෙක්",
       "News Content": "කොළඹ වරාය නගර ආර්ථික කොමිසමේ සභාපතිවරයා ලෙස ව්‍යාපාරික දිනේෂ් වීරක්කොඩි පත් කර තිබෙනවා.\nඔහු 2001-2004 දක්වා ශ්‍රී ලංකාවේ අග්‍රාමාත්‍යවරයාගේ උපදේශකයෙකු, ලෙස මෙන් ම ජාතික ප්‍රතිපත්ති සහ ආර්ථික කටයුතු අමාත්‍යාංශය සහ සංචාරක සංවර්ධන අමාත්‍යවරයාගේ උපදේශකවරයෙක් ලෙස ද කටයුතු කොට තිබෙනවා.\nඑසේ ම ඔහු ශ්‍රී ලංකා ජාත්‍යන්තර වාණිජ මණ්ඩලයේ හිටපු සභාපති වරයෙක් මෙන් ම, ශ්‍රී ලංකා අධ්‍යක්ෂවරුන්ගේ ශ්‍රී ලංකා ආයතනයේ උප සභාපති ලෙස හා සමාගම් කිහිපයක අධ්‍යක්ෂවරයා ලෙස ද කටයුතු කොට තිබෙනවා.\nඔහු මේ වන විට ජනාධිපති රනිල් වික්‍රමසිංහගේ භාණ්ඩාගාර කටයුතු පිළිබඳ උපදේශකවරයෙකු ලෙස කටයුතු කරනවා.\nකොළඹ වරාය නගර ආර්ථික කොමිසම යනු කොළඹ වරාය නගර ව්‍යාපෘතිය කළමනාකරණය කරන ප්‍රධාන අධිකාරිය යි.",
       "URL": "https://www.hirunews.lk/311893/කොළඹ-වරාය-නගර-ආර්ථික-කොමිසමට-නව-සභාපතිවරයෙක්",
       "Category": "Local News",
       "Parent URL": "https://www.hirunews.lk/local-news.php?pageID=965"
}