{
       "Source": "hirunews",
       "Timestamp": "Thursday, 27 April 2023 - 11:20",
       "Headline": "විදුහල්පති සේවයේ ගැටලු විසදීමට පංච පුද්ගල විද්වත් කමිටුවක්",
       "News Content": "විදුහල්පති සේවයේ පවතින ගැටලුවලට කඩිනම් විසදුම් ඉදිරිපත් කිරීමට පංච පුද්ගල විද්වත් කමිටුවක් පත්කිරීමට අධ්‍යාපන අමාත්‍යංශය පියවර ගෙන තිබෙනවා.\nඒ අනුව අධ්‍යාපන අමාත්‍යංශයේ උපදේශක මහාචාර්ය ගුණපාල නානායක්කාර ඇතුළු අධ්‍යාපන හා පරිපාලන ක්ෂේත්‍රවල ප්‍රවීණයන් 05 දෙනෙකුගෙන් සමන්විත එම කමිටුවේ කටයුතු දැනටමත් ආරම්භ කර ඇති බවයි අධ්‍යාපන අමාත්‍ය සුසිල් ප්‍රේම්ජයන්ත සඳහන් කළේ.\nයෝජිත අධ්‍යාපන ප්‍රතිසංස්කරණද අදාළ කරගනමින් විදුහල්පති සේවය ශක්තිමත් කිරීමට අදාළ පියවර එහිදී යෝජනා කිරීමට අධ්‍යාපන අමාත්‍යවරයා උපදෙස් දී ඇති අතර මෙම කමිටු වාර්තාව ඉදිරි මාස දෙක තුළ භාරදීමට නියමිතයි.",
       "URL": "https://www.hirunews.lk/333570/විදුහල්පති-සේවයේ-ගැටලු-විසදීමට-පංච-පුද්ගල-විද්වත්-කමිටුවක්",
       "Category": "Local News",
       "Parent URL": "https://www.hirunews.lk/local-news.php?pageID=387"
}