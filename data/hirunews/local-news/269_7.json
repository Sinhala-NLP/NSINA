{
       "Source": "hirunews",
       "Timestamp": "Wednesday, 14 June 2023 - 15:53",
       "Headline": "ත්‍රිරෝද රථයක් විකුණන මුවාවෙන් ලක්ෂ 10ක් අරන් පැන්න නාවික සෙබළා කොටු",
       "News Content": "ත්‍රිරෝද රථයක් විකිණීමට තිබෙන බව පවසා ගෙන්වා ගත් පුද්ගලයකු සතු මුදල් කොල්ලකා පලා ගිය නාවික හමුදා සෙබළකු ඕකෙවෙල පොලිසිය විසින් අත්අඩංගුවට ගෙන තිබෙනවා.\nරුපියල් ලක්ෂ 10ක මුදලක් රැගෙන ත්‍රිරෝද රථයක් මිල දී ගැනීමට පැමිණි පුද්ගලයා නීති විරෝධී මත්පැන් අලෙවි කරන ස්ථානයකට ගෙන්වා ගෙන තිබෙන බව පොලිසිය පවසනවා.\nඑම අවස්ථාවේදී පොලිසියෙන් පැමිණෙන බව පවසමින් පුද්ගලයා අත තිබූ ලක්ෂ 10ක මුදල ද රැගෙන නවික හමුදා සෙබලා පලා ගොස් තිබෙනවා.\nමෙම කොල්ලකෑමට යුද හමුදා සෙබළුන් දෙදෙනකු ද සම්බන්ධ බවට අනාවරණය වී ඇති අතර ඔවුන් දෙදෙනා අත්අඩංගුවට ගැනීමට ඕකේවෙල පොලිසිය විමර්ශන සිදුකරනවා.",
       "URL": "https://www.hirunews.lk/337929/ත්‍රිරෝද-රථයක්-විකුණන-මුවාවෙන්-ලක්ෂ-10ක්-අරන්-පැන්න-නාවික-සෙබළා-කොටු",
       "Category": "Local News",
       "Parent URL": "https://www.hirunews.lk/local-news.php?pageID=269"
}