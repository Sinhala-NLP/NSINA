{
       "Source": "hirunews",
       "Timestamp": "Friday, 11 November 2022 - 8:14",
       "Headline": "පහ ශ්‍රේණිය සිසුවියකට පහර දුන් හුංගම ගුරුවරයෙකු අත්අඩංගුවේ (වීඩියෝ)",
       "News Content": "පහ ශ්‍රේණියේ ශිෂ්‍යත්ව විභාගයට සූදානම් වන දැරියකට පාසලේ දී අමානුෂික ලෙස පහරදුන් බව කියන ගුරුවරයෙකු හුංගම පොලිසිය මගින් අත්අඩංගුවට ගෙන තිබෙනවා.\nදැරියගේ මව හුංගම පොලිසියට කළ පැමිණිල්ලක් අනුව සැකකරු ඊයේ (10) අත්අඩංගුවට ගත් බවයි හුංගම පොලිසිය කියා සිටියේ.\nඑම ගුරුවරයා විසින් තම දියණියට දිගින් දිගට ම පහරදීම් සිදු කර ඇති බවට ඇය එහි දී පැමිණිලි කර තිබෙනවා.\nදැරිය මේ වනවිට තංගල්ල රෝහල වෙත ඇතුළත් කර ඇති අතර, අත්අඩංගුවට ගත් සැකකාරු ගුරුවරයා දැරියගේ පන්තිභාර ගුරුවරයා බව සඳහන්.",
       "URL": "https://www.hirunews.lk/320117/පහ-ශ්‍රේණිය-සිසුවියකට-පහර-දුන්-හුංගම-ගුරුවරයෙකු-අත්අඩංගුවේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=743"
}