{
       "Source": "hirunews",
       "Timestamp": "Wednesday, 10 August 2016 - 13:45",
       "Headline": "නිදහස් වෙළද ගිවිසුමේ වගකීම රජය දරනවා - නි. ඇමති නිරෝෂන්",
       "News Content": "එට්කා ඇතුළු නිදහස් වෙළඳ ගිවිසුම් සම්බන්ධයෙන් වගකීම රජය දැරීමට සූදානම් බව එක්සත් ජාතික පක්ෂය පවසනවා.\nජාතික ප්‍රතිපත්ති හා ආර්ථික කටයුතු පිළිබඳ රාජ්‍ය අමාත්‍ය නිරෝෂන් පෙරේරා මේ බව කියා සිටියේ සිරිකොත පක්ෂ මූලස්ථානයේ අද (10) උදෑසන පැවති මාධ්‍ය හමුවකට එක්වෙමින්.\nමේ අතර තම පක්ෂයේ 70 වන සංවත්සරය අග්‍රාමාත්‍ය රනිල් වික්‍රමසිංහගේ ප්‍රධානත්වයෙන්  ලබන මස 10 වනදා බොරැල්ල - කැම්බල් පිටියේදී පැවැත්වෙන බව එක්සත් ජාතික පක්ෂය ප්‍රකාශ කළා.\nඑහි ප්‍රධාන ආරාධිතයා ලෙස ජනාධිපති මෛත්‍රිපාල සිරිසේන සහභාගි වන බවයි රාජ්‍ය අමාත්‍ය නිරෝෂන් පෙරේරා  කියාසිටියේ.\nවංචා දුෂණ චෝදනාවලට ලක්වූ හිටපු මැති ඇමතිවරුන් ඇතුලූ විශාල පිරිසකට මේ වනවිට නීතිමය පියවර ගෙන ඇති බවද රාජ්‍ය අමාත්‍යවරයා මෙහිදී සඳහන් කළා.\nමේ අතර වැට් බදු පනත් කෙටුම්පත ශ්‍රේෂ්ඨාධිකරණය උපදෙස් ලබාදී ඇති ක්‍රමවේදයට යළි ඉදිරිපත් කිරීමට බලාපොරොත්තු වන බවද නිරෝෂන් පෙරේරා අමාත්‍යවරයා කියා සිටියා.",
       "URL": "https://www.hirunews.lk/140288/නිදහස්-වෙළද-ගිවිසුමේ-වගකීම-රජය-දරනවා-නි-ඇමති-නිරෝෂන්",
       "Category": "Local News",
       "Parent URL": "https://www.hirunews.lk/local-news.php?pageID=4929"
}