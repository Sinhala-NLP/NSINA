{
       "Source": "hirunews",
       "Timestamp": "Monday, 21 September 2020 - 11:46",
       "Headline": "ගලෙන්බිඳුනු වැව සිසුන් ගුරුවරුන් ඉල්ලා අමුතුම විරෝධතාවක(වීඩියෝ)",
       "News Content": "රැකියා දස දහසේ වැඩපිළිවෙල යටතේ තමන්ට ද රැකියා ලබාදෙන ලෙස ඉල්ලමින් ඌණ සේවා නියුක්ත උපාධිධාරින්ගේ සංගමය අද(21) උද්ඝෝෂණයක නිරත වුණා.\nඑම සංගමයේ නියෝජිතයින් කොටුව දුම්රියපොල ඉදිරිපිට සිට පාගමනින් ජනාධිපති ලේකම් කාර්යාලය දක්වා පැමිණ උද්ඝෝෂණයේ නිරත වූ බවයි හිරු වාර්තාකරු සඳහන් කළේ.\nපසුව එහි නියෝජිතයින් 5 දෙනෙකුට ජනාධිපති ලේකම් කාර්යාලයට ගොස් ඒ පිළිබඳව සාකච්ඡා කිරීම සඳහා අවස්ථාව ලබාදී තිබුණා.\nමේ අතර, ගුරු හිඟයට විසඳුම් ඉල්ලා ගලෙන්බිඳුනුවැව, - මානන්කට්ටිය සාරාණන්ද පාසලේ සිසුන් සහ ඔවුන්ගේ දෙමව්පියන් අද ගලෙන්බිඳුනුවැව -කැකිරාව මාර්ගය අවහිර කරමින් මෙලෙස විරෝධතාවයක නිරත වුණා.",
       "URL": "https://www.hirunews.lk/250734/ගලෙන්බිඳුනු-වැව-සිසුන්-ගුරුවරුන්-ඉල්ලා-අමුතුම-විරෝධතාවක-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2440"
}