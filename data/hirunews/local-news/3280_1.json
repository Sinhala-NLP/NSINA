{
       "Source": "hirunews",
       "Timestamp": "Wednesday, 26 June 2019 - 19:16",
       "Headline": "මන්ත්‍රී බන්දුලගේ අභියෝගය ඇමති සජිත් භාරගනී",
       "News Content": "තම ආණ්ඩු කාලයේ ව්‍යාජ ලෙස ආර්ථික තොරතුරු ඉදිරිපත් කළ බවට ඔප්පු කර පෙන්වන්නැයි පාර්ලිමේන්තු මන්ත්‍රී ආචාර්ය බන්දුල ගුණවර්ධන ඊයේ සිදුකළ අභියෝගයට අමාත්‍ය සජිත් ප්‍රේමදාස අද ප්‍රතිචාර දක්වා සිටියා.\nඒ, සිය අමාත්‍යාංශයේදී විශේෂ මාධ්‍ය හමුවක් කැඳවමින්.\nඅමාත්‍ය සජිත් ප්‍රේමදාස අද එම අභියෝගය භාරගනිමින් සඳහන් කළේ පසුගිය ආණ්ඩු සමයේ සංඛ්‍යාලේඛන ජිල්මාට් තුළින් ශ්‍රී ලංකාව මැදි ආදායම් ලබන රටක් බවට පත්කර ඇති බවට තමා සිදුකළ ප්‍රකාශයේ සියලූ සංඛ්‍යාලේඛන මහබැංකුව සහ ජන හා සංඛ්‍යාලේඛන දෙපාර්තමේන්තුව නිකුත් කළ ඒවා බවයි.\nඑබැවින් කරුණු සහිතව ඒ බව සනාථ වන බවද අමාත්‍යවරයා සඳහන් කළා.\nඑසේම බන්දුල ගුණවර්ධන මන්ත්‍රීවරයාගේ අභියෝගය භාරගන්නා නමුත් මන්ත්‍රී ධුරයෙන් ඉවත් වීම හෝ ආර්ථීක පර්යේෂණ ඒකකය වසා දැමීම සිදු නොකරන ලෙස තමන් බන්දුල ගුණවර්ධන මන්ත්‍රිවරයාගෙන් ඉල්ලා සිටින බවද අමාත්‍ය සජිත් ප්‍රේමදාස මාධ්‍ය හමුවේදී කියා සිටියා.",
       "URL": "https://www.hirunews.lk/219169/මන්ත්‍රී-බන්දුලගේ-අභියෝගය-ඇමති-සජිත්-භාරගනී",
       "Category": "Local News",
       "Parent URL": "https://www.hirunews.lk/local-news.php?pageID=3280"
}