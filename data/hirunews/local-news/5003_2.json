{
       "Source": "hirunews",
       "Timestamp": "Friday, 17 June 2016 - 7:12",
       "Headline": "යුරෝපා මත්ස්‍ය තහනම මුළුමනින් ඉවතට",
       "News Content": "මෙරට මත්ස්‍ය නිෂ්පාදන යුරෝපා සංගමයේ රටවල් ලෙස අපනයනය කිරීම සදහා පනවා තිබූ තහනම මේ වනවිට මුළුමනින්ම ඉවත් කර ඇති බව රජයේ ප්‍රවෘත්ති දෙපාර්තමේන්තුව ප්‍රකාශ කළා.\nඒ අනුව, මෙරට මත්ස්‍ය නිෂ්පාදන මුළුමනින්ම යුරෝපා සංගමයේ රටවල් වෙත අපනයනය කළ හැකියි.\nතහනම ඉවත් කළ බව පසුගිය අප්‍රේල් 21 වනදා යුරෝපා සංගමය විසින් නිල වශයෙන් දැනුම්දී තිබූ අතර අපනයන කටයුතු ආරම්භ කිරීමේ  හැකියාව දැන් හිමිවී ඇති බවයි රජය ප්‍රකාශ කළේ.\nමත්ස්‍ය අපනයන තහනම  පැනවීමට පෙර ශ්‍රී ලංකාව යුරෝපා සංගමයේ රටවල් වෙත මාළු ටොන් 17,000 ක් අපනයනය කළ අතර, එහි වටිනාකම යූරෝ මිලියන 74 කට ආසන්නයි.\nයුරෝපා සංගමයේ රටවල් වෙත ටූනා මසුන් අපනයනය කළ ප්‍රධාන රට වන්නේ ද ශ්‍රී ලංකාවයි.",
       "URL": "https://www.hirunews.lk/135764/යුරෝපා-මත්ස්‍ය-තහනම-මුළුමනින්-ඉවතට",
       "Category": "Local News",
       "Parent URL": "https://www.hirunews.lk/local-news.php?pageID=5003"
}