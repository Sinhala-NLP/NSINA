{
       "Source": "hirunews",
       "Timestamp": "Thursday, 22 February 2018 - 17:56",
       "Headline": "මිනුවන්ගොඩ විදුලි කාර්යාල සේවකයින් විරෝධතාවක",
       "News Content": "මිනුවන්ගොඩ - විදුලි පාරිභෝගික සේවා කාර්යාලයේ රියදුරෙකුට පහරදීමේ සිද්ධියකට විරෝධය පළ කරමින් එම කාර්යාලයේ සේවකයින් අද (22) විරෝධතාවක නිරත වුණා.\nමිනුවන්ගොඩ විදුලි පාරිභෝගික සේවා මධ්‍යස්ථානය ඉදිරිපිට අදාළ විරෝධතාවය පැවති බවයි අප වාර්තාකරු සඳහන් කළේ.\nනඩත්තු කටයුත්තක් සඳහා මිනුවන්ගොඩ ප්‍රදේශයට ගිය එම රියදුරාට යතුරුපැදියකින් පැමිණි දෙදෙනෙකු විසින් ඊයේ (21) පහරදී පලාගොස් තිබුණා.\nඔවුන් අත්අඩංගුවට නොගැනීමට විරෝධය පළ කරමිනුයි අද(22) මෙම විරෝධතාවය පැවැත්වුණේ.",
       "URL": "https://www.hirunews.lk/184268/මිනුවන්ගොඩ-විදුලි-කාර්යාල-සේවකයින්-විරෝධතාවක",
       "Category": "Local News",
       "Parent URL": "https://www.hirunews.lk/local-news.php?pageID=4068"
}