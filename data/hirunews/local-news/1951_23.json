{
       "Source": "hirunews",
       "Timestamp": "Saturday, 15 May 2021 - 14:39",
       "Headline": "කොරෝනා පාලනයට යොදා ගන්නා ඖෂධ නිපදවන අමුද්‍රව්‍ය මිල ඉහළට",
       "News Content": "කොරෝනා පාලනය සඳහා යොදා ගන්නා ඖෂධ නිපදවීමට භාවිත කරන අමුද්‍රව්‍යවල මිල සීග්‍රයෙන් ඉහළ ගොස් ඇති බව විදෙස් වාර්තා පවසනවා.\nලොව ප්‍රධානතම ඖෂධ නිෂ්පාදකයෙකු වන ඉන්දියාවේ ඖෂධ නිෂ්පාදකයන්ගේ සංගමය ප්‍රකාශ කරන්නේ චීනයෙන් ආනයනය කරන අමුද්‍රව්‍ය රැසක මිල අසාමාන්‍ය ලෙස ඉහළ ගොස් ඇති බවයි.\nපැරසිටමෝල් සහ ඇසිත්‍රෝමයිසීන් නිපදවීම සඳහා චීනයෙන් ගෙන්වන අමුද්‍රව්‍යවල මිල සියයට 30ත්, 40ත් අතර ප්‍රමාණයකින් ඉහළ ගොස් ඇති බව ද සදහන්.\nඉන්දීය ඖෂධ නිෂ්පාදකයින්ගේ සංගමයේ විධායක අධ්‍යක්ෂ අශෝක් කුමාර් කියා සිටියේ කොරෝනා රෝගීන්ට ප්‍රතිකාර කිරීමට යොදා ගන්නා ඖෂධ නිපදවීමට භාවිත කරන චීනයෙන් ආනයනය කරන අයිවර්මෙක්ටින් හි මිල සියයට 300කින් පමණ ඉහළ ගොස් ඇති බවයි.",
       "URL": "https://www.hirunews.lk/271447/කොරෝනා-පාලනයට-යොදා-ගන්නා-ඖෂධ-නිපදවන-අමුද්‍රව්‍ය-මිල-ඉහළට",
       "Category": "Local News",
       "Parent URL": "https://www.hirunews.lk/local-news.php?pageID=1951"
}