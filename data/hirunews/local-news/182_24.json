{
       "Source": "hirunews",
       "Timestamp": "Saturday, 15 July 2023 - 11:00",
       "Headline": "මෙරට සම්භවයක් සහිත ජසින්තා ප්‍රකට පෘතුගාල පාපන්දු කණ්ඩායමට එක්වෙයි",
       "News Content": "ශ්‍රී ලංකා සම්භවයක් සහිත ඕස්ට්‍රේලියානු පාපන්දු ක්‍රීඩිකාවක් වන ජසින්තා ගලබඩආරච්චි පෘතුගාලයේ ක්‍රීඩා සමාජයක් සමග පසුගියදා ගිවිසුම් අත්සන් කරනු ලැබුවා.\nලොව පිළිගත් පාපන්දු ක්‍රීඩකයෙකු වන ක්‍රිස්ටියානෝ රොනාල්ඩෝ සිය වෘත්තිය ජීවිතය ආරම්භ කළ ස්පෝටින් සී පී ක්‍රීඩා සමාජයේ කාන්තා පාපන්දු කණ්ඩායමටයි ඇය මෙලෙස එක්ව ඇත්තේ.\nලිස්බන් හි පිහිටා ඇති ස්පෝටින් සී පී ක්‍රීඩා සමාජයට සම්බන්ධ වීමට පෙර ඇය සෙල්ටික් ස්පෝට්ස් ක්‍රීඩා සමාජය සමඟ සම්බන්ධව සිය දක්ෂතා පෙන්නුම් කළා.\nඇය තරග විසි පහකදී ගෝල 15 ක් රැස් කර තිබෙනවා.\nඇයගේ දක්ෂතා හේතුවෙන් පසුගිය වසරේ ස්කොට්ලන්තයේදී නැගී එන ක්‍රීඩිකාව සහ වසරේ ක්‍රීඩිකාව ලෙස ද ඇය ගෞරවයට පාත්‍ර වුණා.\nඇයගේ පියා ශ්‍රී ලාංකිකයෙකු වන අතර, මව ආජන්ටිනා ජාතික කාන්තාවක්.",
       "URL": "https://www.hirunews.lk/341279/මෙරට-සම්භවයක්-සහිත-ජසින්තා-ප්‍රකට-පෘතුගාල-පාපන්දු-කණ්ඩායමට-එක්වෙයි",
       "Category": "Local News",
       "Parent URL": "https://www.hirunews.lk/local-news.php?pageID=182"
}