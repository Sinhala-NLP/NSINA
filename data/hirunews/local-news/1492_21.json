{
       "Source": "hirunews",
       "Timestamp": "Wednesday, 15 December 2021 - 13:27",
       "Headline": "නිවසට රැගෙන ආ දේහයක් කොරෝනා නිසා යළි රැගෙන යයි (වීඩියෝ)",
       "News Content": "උත්සව සමයට අදාළ නව සෞඛ්‍ය මාර්ගෝපදේශ සෞඛ්‍ය සේවා අධ්‍යක්ෂ ජනරාල්වරයා විසින් අද නිකුත් කිරීමට නියමිත ව තිබෙනවා.\nනියෝජ්‍ය සෞඛ්‍ය සේවා අධ්‍යක්ෂ ජනරාල් විශේෂඥ වෛද්‍ය හේමන්ත හේරත් ප්‍රකාශ කළේ මීට පෙර නිකුත් කළ සෞඛ්‍ය මාර්ගෝපදේශ අදින් අවසන් වු බවයි.\nඉදිරි උත්සව සමයට පෙර හැකි ඉක්මනින්  බූස්ටර් එන්නත ලබාගැනීමට කටයුතු කළ හොත් කොරෝනා වෛරසය පැතිරයාම තවදුරටත් අවම කර ගත හැකි බව නියෝජ්‍ය සෞඛ්‍ය සේවා අධ්‍යක්ෂ ජනරාල් විශේෂඥ වෛද්‍ය හේමන්ත හේරත් කියා සිටියා.\nඒ, කොළඹ අද පැවති මාධ්‍ය හමුවට එක්වෙමින්.\nමේ අතර, මොනරාගල රෝහලේ ප්‍රතිකාර ලබමින් සිටියදි මියගිය 77 හැවිරිදි කාන්තාවකගේ මෘත දේහය නිවසට රැගෙන ගොස් තැන්පත් කර තිබියදි මරණය සිදුව ඇත්තේ කොරෝනා ආසාදනය වීමෙන් බව පවසමින් සෞඛ්‍ය අංශ පැමිණ දේහය නැවතත් රැගෙන යාමේ පුවතක් බුත්තල මිනිපුරගම ප්‍රදේශයෙන් වාර්තා වුණා.\nඅවමංගල්‍ය කටයුතු සදහා මල්ශාලාවෙන් දේහය නිවසට පැමිණි පසු මොනරාගල මහ රෝහලේ නිලධාරින් පැමිණ අදාළ මරණය කොරෝනා බවට නිවැසියන් දැනුවත් කර දේහය නැවත රැගෙන යාමටයි පියවර ගෙන ඇත්තේ.\nඒ වන විට අවමංගල්‍ය අවස්ථාව සදහා ගම්වැසියන් පිරිසක්ද පැමිණ සිටි බවයි අප වාර්තාකරු සදහන් කළේ.\nඅවමංගල්‍ය අවස්ථාවට සහභාගිවි සිටි 25කට ආසන්න පිරිසක් නිරෝධායනය සදහා යොමුකර තිබෙනවා.",
       "URL": "https://www.hirunews.lk/291100/නිවසට-රැගෙන-ආ-දේහයක්-කොරෝනා-නිසා-යළි-රැගෙන-යයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1492"
}