{
       "Source": "hirunews",
       "Timestamp": "Sunday, 02 April 2023 - 18:00",
       "Headline": "ChatGPT කෘතිම බුද්ධි යෙදවුමට ඉතාලියේ තහනමක්",
       "News Content": "ලොව වැඩිම වේගයකින් ජනප්‍රිය වූ ChatGPT කෘතිම බුද්ධි ‍යෙදවුම තහනම් කිරීමට ඉතාලි රජය කටයුතු කර තිබෙනවා.\nඒ අනුව, එම යෙදවුම තහනම් කළ ප්‍රථම බටහිර රට බවට ඉතාලිය පත් වුණා.\nඉතාලියේ දත්ත ආරක්ෂන අධිකාරිය චෝදනා කරන්නේ, අමෙරිකා එක්සත් ජනපදයේ OpenAI ආයතනය Microsoft සමගමේ සහාය ඇතුව නිර්මාණය කළ මෙම කෘතිම බුද්ධි යෙදවුම හරහා පුද්ගලිකත්වයට හානිවන අනාවරණයන් සිදුවන බවයි.\nමීට පෙර චීනය, ඉරානය, උතුරු කොරියාව සහ රුසියාව ChatGPT තහනම් කිරීමට කටයුතු කර තිබුණා.\n2022 නොවැම්බර් මාසයේ දී හඳුන්වා දුන් ChatGPT, ඉතාම සීග්‍රයෙන් ලොව පුරා ජනප්‍රිය කෘතිම බුද්ධි මෙවලමක් බවට පත් වුණා.\nමිනිසුන් විසින් වචන භාවිතයෙන් සිදු කරන නියෝගවලට මිනිසුන් භාවිතා කරන භාෂා විලාසයන්ට සමාන ලෙස පිළිතුරු දීමට ChatGPT හට හැකියාව තිබෙනවා.\nඅන්තර්ජාලයේ 2021 දක්වා ඇති දත්ත භාවිතා කරන මෙම මෙවලම නිසා බොහෝ රැකියාවන් අභාවයට යාමට හැකි බවට මත පළ වුණා.\nකෙසේ වෙතත් දුස්තොරතුරු සහ පාක්ෂික තොරතුරු ChatGPT හරහා ලබාදෙන බවට එල්ල වූ චෝදනා සමග තාක්ෂණ ක්ෂෙත්‍රයේ දැවැන්තයන් රැසක් මෙවැනි කෘතිම බුද්ධි මෙවලම් ගැන සිය විරෝධය දැක්වීමට කටයුතු කර තිබෙනවා.",
       "URL": "https://www.hirunews.lk/331551/chatgpt-කෘතිම-බුද්ධි-යෙදවුමට-ඉතාලියේ-තහනමක්",
       "Category": "Local News",
       "Parent URL": "https://www.hirunews.lk/local-news.php?pageID=438"
}