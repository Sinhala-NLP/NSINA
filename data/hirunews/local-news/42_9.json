{
       "Source": "hirunews",
       "Timestamp": "Saturday, 09 September 2023 - 8:17",
       "Headline": "තියුණු ආයුධවලින් පහරදී පුද්ගලයින් ඝාතනය කළ කන්නයියා අල්ලයි",
       "News Content": "ප්‍රබල සංවිධානාත්මක අපරාධ කල්ලි නායකයන් වන නිපුණ සහ චාමරගේ ප්‍රධාන ගෝලයා වන කන්නයියා නැමැත්තෙකු පොලිස් විශේෂ කාර්ය බලකාය විසින් අත්අඩංගුවට ගෙන තිබෙනවා.\nටී 56 උණ්ඩ යෙදිය හැකි මෙරට නිෂ්පාදිත ගල්කටස් වර්ගයේ ගිනි අවියක් සහ හෙරොයින් ග්‍රෑම් 31 යි මිලිග්‍රෑම් 100 ක් සමඟ සැකකරු ඊයේ අත්අඩංගුවට ගත් බවයි පොලිස් විශේෂ කාර්ය බලකාය සඳහන් කළේ.\nකොළඹ 14 මහවත්ත පාරේ සිදු කළ මෙහෙයුමකදී මෙම පුද්ගලයා අත්අඩංගුවට ගෙන ඇති අතර ඔහු වයස අවුරුදු 18ක් වන තරුණයෙක් බවයි වාර්තා වී ඇත්තේ.\nතියුණු ආයුධවලින් පහරදී ඝාතනය කිරීමේ චෝදනා 03ක් සහ තියුණු ආයුධවලින් තුවාල සිදුකිරීම් චෝදනා 5ක් ඇතුලුව සිද්ධීන් 8 කට මොහුට එරෙහිව චෝදනා එල්ලවනවා.",
       "URL": "https://www.hirunews.lk/347671/තියුණු-ආයුධවලින්-පහරදී-පුද්ගලයින්-ඝාතනය-කළ-කන්නයියා-අල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=42"
}