{
       "Source": "hirunews",
       "Timestamp": "Tuesday, 22 June 2021 - 9:45",
       "Headline": "සියලුම වර්ගවල ලන්ච්ෂීට් තහනම් කිරීමට පියවර",
       "News Content": "සියලුම වර්ගවල ලන්ච්ෂීට් තහනම් කිරීමට පියවර ගන්නා ලෙස පරිසර අමාත්‍ය මහින්ද අමරවීර අමාත්‍යාංශ නිලධාරීන්ට උපදෙස් ලබාදී තිබෙනවා.\nඒ, ඊයේ (21) පරිසර අමාත්‍යාංශයේ පැවති සාකච්ඡාවකදියි.\nඉක්මණින් දිරාපත්වන ලන්ච්ෂීට් හඳුන්වාදෙන බවට ඇතැම් සමාගම් ප්‍රකාශ කර තිබුණද මේ දක්වා එම තීරණය නිසි පරිදි ක්‍රියාත්මක නොවූ බවයි අමාත්‍යවරයා සඳහන් කළේ.\nදැනට ලොව කිසිදු රටක ලන්ච්ෂීට් භාවිත නොකරන බව පෙන්වා දෙන පරිසර අමාත්‍යාංශය ලන්ච් ෂීට් භාවිත කරන එකම රට ශ්‍රී ලංකාව බව පවසනවා.\nමෙරට ප්‍රධාන සමාගම් හතරක් විසින් මාසයකට ලන්ච් ෂීට් ටොන් හතත් අටත් අතර ප්‍රමාණයක් නිපදවනු ලබන අතර, වාර්ෂිකව මෙරට ලන්ච් ෂීට් භාවිතය ටොන් 106 ක්.\nඒ අනුව දිනකට මෙරට පරිසරයට බැහැර කෙරෙන ලන්ච් ෂීට් ප්‍රමාණය අවම වශයෙන් මිලියන 10 ඉක්මවන බවට දළ වශයෙන් තක්සේරු කර තිබෙනවා.",
       "URL": "https://www.hirunews.lk/274995/සියලුම-වර්ගවල-ලන්ච්ෂීට්-තහනම්-කිරීමට-පියවර",
       "Category": "Local News",
       "Parent URL": "https://www.hirunews.lk/local-news.php?pageID=1868"
}