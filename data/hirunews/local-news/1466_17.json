{
       "Source": "hirunews",
       "Timestamp": "Monday, 27 December 2021 - 18:27",
       "Headline": "පිළියන්දල ව්‍යාපාරික ස්ථානයක ගින්නක්",
       "News Content": "පිළියන්දල දොලේ කනත්ත ප්‍රදේශයේ දෙමහල් නිවසක පවත්වාගෙන යන වාහන ෆයිබර් අමතර කොටස්  නිෂ්පාදන ආයතනයක හටගත් ගින්නකින් දෙමහල් ගොඩනැගිල්ලට සහ ෆයිබර් කොටස් විශාල ප්‍රමාණයකට අලාභහානි ඇතැයි පිලියන්දල පොලීසිය පවසනවා.\nසිද්ධිය සැලවීමත් සමගින් පිලියන්දල පොලිසිය දෙහිවල ගල්කිස්ස මහ නගර සභාවේ ගිනි නිවන රථ තුනක් ගෙන්වා ප්‍රදේශවාසීන්ගේ ද සහාය ලබාගෙන පැයක පමණ කාලයකදී අවට ප්‍රදේශ වලට ගින්න පැතිරීම වැළැක්වීමට ක්‍රියා කර තිබෙනවා.\nගින්නෙන් ඉහළ මහලේ මුළුමනින්ම ගිනි ගෙන දැවී ඇති අතර ,වාහන ෆයිබර් අමතර කොටස් විශාල ප්‍රමාණයක් සහ ගෘහ භාණ්ඩ කිහිපයක් ද විනාශ වී තිබෙනවා.\nජීවිත හානි කිසිවක් සිදුව නොමැති අතර , නිෂ්පාදන කටයුතු සඳහා නිවසෙන් පිටතට  විදුලි රැහැනක් ඇද  විදුලි බලය ලබා ගැනීමට කටයුතු කිරීම හේතුවෙන්  ඇතිවූ විදුලි කාන්දුවක් ගින්නට හේතු වන්නට ඇතැයි පොලීසිය සැක පළ කරනවා.",
       "URL": "https://www.hirunews.lk/292296/පිළියන්දල-ව්‍යාපාරික-ස්ථානයක-ගින්නක්",
       "Category": "Local News",
       "Parent URL": "https://www.hirunews.lk/local-news.php?pageID=1466"
}