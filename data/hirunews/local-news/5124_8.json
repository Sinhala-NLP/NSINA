{
       "Source": "hirunews",
       "Timestamp": "Saturday, 19 March 2016 - 16:53",
       "Headline": "විදුලි ගැටළු විසදන කැබිනට් අනු කමිටුව රැස්වේ",
       "News Content": "විදුලි ගැටළු සඳහා විසදුම් සොයන ජනාධිපති කැබිනට් අනු කමිටුව අදි පස්වරුවේ (19) විදුලිබල හා පුනර්ජනනීය බලශත්ති අමාත්‍යාංශයේ දී රැස් වී තිබෙනවා.\nඒ විදුලිබල හා පුනර්ජනනීය බලශක්ති අමාත්‍ය රංජිත් සියඹලාපිටිය මැතිතුමාගේ සභාපතීත්වයෙනුයි.\nමෙම කමිටුවේ යෝජනා ඇතුළත් කඩිනම් වර්තාව එලෙබෙන 23 වනදා භාරදීමට නියමිත අතර, පුළුල් වාර්තාව මාසයක් ඇතුළත ඉදිරිපත් කිරීමට ඉදිරිපත් කිරීමට නියමිතයි.\nවිදුලිබල ක්ෂත්‍රයේ තාක්ෂණික වෙනස්කම් කළමනාකරණය, පුනර්ජනනීය බලශක්ති ප්‍රභවයන් යොදා ගැනීම, හදිසි ආපදාවන් සඳහා මුහුණදීම ඇතුළුව ආසන්නයේ සිදු වූ විදුලි බිඳවැටීම් සම්බන්ධයෙන්ද කරුණු ඉදිරිපත් කිරීමට නියමිතව තිබෙනවා.\nඅමාත්‍යවරුන් වන සුසිල් ප්‍රේමජයන්ත, පාඨලී චම්පික රණවක, චන්දිම වීරක්කොඩි, සාගල රත්නායක සහ නියෝජ්‍ය අමාත්‍ය අජිත් පී පෙරේරා, නියෝජ්‍ය අමාත්‍ය එරාන් වික්‍රමරත්න යන මහත්වරුන් මෙම කමිටුවේ සෙසු සමාජිකයන් වනවා.",
       "URL": "https://www.hirunews.lk/128892/විදුලි-ගැටළු-විසදන-කැබිනට්-අනු-කමිටුව-රැස්වේ",
       "Category": "Local News",
       "Parent URL": "https://www.hirunews.lk/local-news.php?pageID=5124"
}