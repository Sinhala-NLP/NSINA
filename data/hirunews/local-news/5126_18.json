{
       "Source": "hirunews",
       "Timestamp": "Thursday, 17 March 2016 - 17:10",
       "Headline": "නව අස්ගිරි මහනාහිමියන් තෝරා ගැනීම සඳහා කාරක සංඝ සභාව ලබන ඉරිදා රැස්වෙයි",
       "News Content": "අස්ගිරි මහානායක අතිපූජ්‍ය ගලගම ශ්‍රී අත්තදස්සී නාහිමියන්ගේ අපවත්වීමෙන් පුරප්පාඩු වූ මහානායක ධුරය සඳහා සුදුසු හිමිනමක් තෝරා ගැනීමේ මූලික සාකච්ඡා සහ තීරණ ගැනීම සඳහා අස්ගිරි මහා විහාරීය කාරක සංඝ සභාව ලබන ඉරිදා (20) රැස්වීමට නියමිතයි.\nඅස්ගිරි පාර්ශවයේ අනුනායක පූජ්‍ය වරකාගොඩ ශ්‍රී ගුණරතන නාහිමියන්ගේ සහ අනුනායක පූජ්‍ය වේඬරුවේ උපාලි නාහිමියන්ගේ ප්‍රධානත්වයෙන් අස්ගිරි මහා විහාරයේ මංගල උපෝසථාගාරයේදී පස්වරු 04 ට මහා විහාරීය කාරක සංඝ සභාව රැස්වීමට නියමිත බවයි එහි නියෝජ්‍ය ලේඛකාධිකාරී පූජ්‍ය නාරම්පනාවේ ආනන්ද හිමියන් සඳහන් කළේ.",
       "URL": "https://www.hirunews.lk/128746/නව-අස්ගිරි-මහනාහිමියන්-තෝරා-ගැනීම-සඳහා-කාරක-සංඝ-සභාව-ලබන-ඉරිදා-රැස්වෙයි",
       "Category": "Local News",
       "Parent URL": "https://www.hirunews.lk/local-news.php?pageID=5126"
}