{
       "Source": "hirunews",
       "Timestamp": "Wednesday, 29 June 2022 - 20:14",
       "Headline": "අතුරු වෛද්‍ය සේවා වර්ජනය තවදුරටත් (වීඩියෝ)",
       "News Content": "ඉන්ධන ගැටලුව, ඖෂධ හිඟය ඇතුළු කරුණු කිහිපයක් මුල් කරගෙන මහජන සෞඛ්‍ය පරීක්ෂකවරුන්, පවුල් සෞඛ්‍ය සේවිකාවන් ඇතුළු අතුරු වෛද්‍ය සේවාවට අයත් වෘත්තීන් 8ක් අද පෙරවරුවේ සිට රාජකාරිවලින් ඉවත්ව වර්ජනයක නිරත වනවා.\nමේ අතර, ඉල්ලීම් කිහිපයක් මුල් කරගනිමින් සෞඛ්‍ය සේවා වෘත්තිය සමිති එකමුතුව ද අද කොළඹ ජාතික රෝහල ඉදිරිපිටින් පාගමනක් ආරම්භ කළා. අග්‍රාමාත්‍ය කාර්යාලය දක්වා ගමන් කළ විරෝධතාකරුවන් මාර්ග බාධක යොදා නැවත්වීමට උත්සහ ගැනීමත් සමඟ ඇති වුයේ උණූසුම් තත්ත්වයක්.\nමේ අතර,කොළඹ රිජ්වේ ආර්යා ළමා රෝහලේ වෛද්‍යවරුන් ඇතුළු කාර්ය මණ්ඩලයද එම රෝහල ඉදිරිපිට අද පැය දෙකක කාලයක් විරෝධතාවක නිරත වුණා.\nඑමෙන්ම, රෝහල් කාර්ය මණ්ඩලයට සහ ගිලන් රථවලට අවශ්‍ය ඉන්ධන ලබානොදීමට විරෝධය පළ කරමින් සීදුව - විජය කුමාරතුංග රෝහලේ කාර්ය මණ්ඩලය සීදුව අයි.ඕ.සී ඉන්ධන පිරවුම්හල ඉදිරිපිට අද දහවල් විරෝධතාවක නිරත වුණා.\nඑහිදී ඔවුන් චෝදනා කළේ එම පිරවුම්හලේ පොම්ප ක්‍රියාකරුවන් සහ ඉන්ධන අලෙවිසැල් කළමනාකරු ඉන්ධන ජාවාරමේ නිරත වන බවයි.",
       "URL": "https://www.hirunews.lk/308567/අතුරු-වෛද්‍ය-සේවා-වර්ජනය-තවදුරටත්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1058"
}