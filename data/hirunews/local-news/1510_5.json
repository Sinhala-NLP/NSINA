{
       "Source": "hirunews",
       "Timestamp": "Tuesday, 07 December 2021 - 20:15",
       "Headline": "ප්‍රවීණ වේදිකා නාට්‍ය නිෂ්පාදක ආනන්ද එස්. විජයසිරි අභාවප්‍රාප්ත වේ",
       "News Content": "ප්‍රවීණ වේදිකා නාට්‍ය නිෂ්පාදක,ගී පද රචක ආනන්ද. එස්. විජයසිරි මහතා අද (07) පෙරවරුවේ අභාවප්‍රාප්ත වී තිබෙනවා.\nඅභාවප්‍රාප්ත වන විට ඒ මහතා පසු වූයේ, 80 වැනි වියෙහි යි.\nකෙටි කලක සිට අසනීප තත්ත්වයකින් පසු වූ ඒ මහතා, ප්‍රතිකාර ලබමින් සිටියදීයි, අද දින අභාවප්‍රාප්ත වූයේ.\nඔහු කීර්තිමත් වේදිකා නාට්‍ය අධ්‍යක්ෂකවරයෙකු, නාට්‍යකරුවෙකු, චිත්‍රපට නිෂ්පාදකයෙකු, චිත්‍රපට පිටපත් රචකයෙකු, ගීත රචකයෙකු, නවකතාකරුවෙකු, නළුවෙකු සහ ගායකයෙකු ද ලෙසින් ජනප්‍රියත්වයට සහ ගෞරවයට ප්‍රේක්ෂකයාගේ පාත්‍ර වී සිටියා.\nඔහුගේ නිර්මාණ අතර දෙව්ලොවා යනකන්, ජුලියස් සීසර් සහ ඔතෙලෝ යන වේදිකා නාට්‍ය සහ ගලබොඩ හස්තිය ටෙලි නාට්‍ය ඇතුළත්.",
       "URL": "https://www.hirunews.lk/290343/ප්‍රවීණ-වේදිකා-නාට්‍ය-නිෂ්පාදක-ආනන්ද-එස්-විජයසිරි-අභාවප්‍රාප්ත-වේ",
       "Category": "Local News",
       "Parent URL": "https://www.hirunews.lk/local-news.php?pageID=1510"
}