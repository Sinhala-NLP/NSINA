{
       "Source": "hirunews",
       "Timestamp": "Sunday, 03 September 2023 - 11:08",
       "Headline": "කාලගුණයෙන් ධීවර ප්‍රජාවට දැනුම්දීමක්",
       "News Content": "නිරිතදිග මෝසම සක්‍රියවීම හේතුවෙන් දිවයින අවට මුහුදු ප්‍රදේශවල ධීවර සහ නාවික කටයුතුවල යෙදෙන ධීවර හා නාවික ප්‍රජාව අවධානයෙන් කටයුතු කරන ලෙසට කාලගුණ විද්‍යා දෙපාර්තමේන්තුව දැනුම් දෙනවා.\nඒ අනුව හම්බන්තොට සිට පොතුවිල් දක්වා සහ පුත්තලම සිට මන්නාරම සහ කන්කසන්තුරය හරහා ත්‍රිකුණාමලය දක්වා වෙරළට ඔබ්බෙන් වන මුහුදු ප්‍රදේශවල සුළඟේ වේගය පැයට කිලෝමීටර 60 - 70 දක්වා ඉහළ යා හැකි බවයි එම දෙපාර්තමේන්තුව පවසා සිටියේ.\nපුත්තලම සිට කොළඹ සහ ගාල්ල හරහා හම්බන්තොට දක්වා වෙරළට ඔබ්බෙන් වන මුහුදු ප්‍රදේශවල සුළඟේ වේගයද පැයට කිලෝමීටර 60 දක්වා වැඩිවිය හැකි බවයි එම දෙපාර්තමේන්තුව වැඩිදුරටත් පවසා සිටියේ.",
       "URL": "https://www.hirunews.lk/346981/කාලගුණයෙන්-ධීවර-ප්‍රජාවට-දැනුම්දීමක්",
       "Category": "Local News",
       "Parent URL": "https://www.hirunews.lk/local-news.php?pageID=55"
}