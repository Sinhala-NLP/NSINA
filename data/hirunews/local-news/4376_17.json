{
       "Source": "hirunews",
       "Timestamp": "Friday, 11 August 2017 - 10:58",
       "Headline": "ඉරිදා, කැළණිවැලි මාර්ගයේ දුම්රිය ගමන් නතර වෙයි",
       "News Content": "කැළණිවැලි දුම්රිය මාර්ගයේ අත්‍යවශ්‍ය හදිසි නඩත්තු කටයුත්තක් හේතුවෙන් ලබන ඉරිදා එම මාර්ගයේ දුම්රිය ධාවනය නොවන බව දුම්රිය දෙපාර්තමේන්තුව පවසනවා.\nකෙසේ වෙතත්, එදින කැළණිවැලි දුම්රිය මාර්ගයේ මහරගම දුම්රිය ස්ථානය හා කොස්ගම දුම්රිය ස්ථාන අතර දැනට ධාවනය වන රේල් බස් රථය සාමාන්‍ය පරිදි ධාවනයේ යෙදවීමට පියවර ගෙන ඇති බවයි නිවේදනයක් නිකුත් කරමින් එම දෙපාර්තමේන්තුව ප්‍රකාශ කළේ.\nලබන සඳුඳා සිට යළිත් කැළණිවැලි දුම්රිය මාර්ගයේ සාමාන්‍ය පරිදි දුම්රිය ධාවනය කෙරෙන බවද එම නිවේදනයේ වැඩිදුරටත් සඳහන්.",
       "URL": "https://www.hirunews.lk/168165/ඉරිදා-කැළණිවැලි-මාර්ගයේ-දුම්රිය-ගමන්-නතර-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=4376"
}