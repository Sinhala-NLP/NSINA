{
       "Source": "hirunews",
       "Timestamp": "Sunday, 03 April 2022 - 14:35",
       "Headline": "සංවිධානාත්මක අපරාධ කල්ලි සාමාජිකයෙකු සඟවා තිබූ ගිනි අවි සහ ජීව උණ්ඩ තොගයක් සොයා ගැනේ",
       "News Content": "ද්විත්ව මනුෂ්‍ය ඝාතනයකට සම්බන්ධ අපරාධ කල්ලි සමාජිකයෙකු වන සිංහ ආරච්චිගේ සහන් නවෝද්‍ය නොහොත් පැන්ඩා විසින් භාවිත කරන ලද විදෙස් රටක නිෂ්පාදිත ගිනි අවි සහ ජීව උණ්ඩ තොගයක් පොලිස් භාරයට ගෙන තිබෙනවා.\nවිශේෂ කාර්ය බලකායේ බුද්ධි කොට්ඨාසයේ නිලධාරින්ට ලද තොරතුරකට අනුවයි ඊයේ (02) පස්වරුවේ මෙම වැටලීම සිදු කෙරුණේ.\nඒ කඩවත පොලිස් වසමේ කැලණිය දික්පිටිගොඩ ප්‍රදේශයේ දී යි.\nමිනීමැරීම් චෝදනාවකට මේ වනවිට පොලිස් රැඳවුම් භාරයේ සිටින පැන්ඩා නමැති සැකකරුගෙන් සිදු කළ ප්‍රශ්න කිරීම්වලදී මෙම ගිනි අවි තොගය සොයා ගැනුණේ.\nමෙම ගිනි අවි අතර තිබී චීනයේ නිෂ්පාදිත පිස්තෝලයක්, පතුරම් ගැබ 01ක් සහ මිලිමීටර් 09 වර්ගයේ ජීව උණ්ඩ 23ක් ද සොයා ගැනුණා.\nවැඩිදුර ප්‍රශ්න කිරීමේදී සංවිධානාත්මක අපරාධ කල්ලි සඳහා අවි අයුධ කුලී පදනම මත ලබාදෙන බවට කරුණු කඩවත පොලීසියට මේ වනවිට තොරතුරු අනාවරණ වී තිබෙනවා.",
       "URL": "https://www.hirunews.lk/301096/සංවිධානාත්මක-අපරාධ-කල්ලි-සාමාජිකයෙකු-සඟවා-තිබූ-ගිනි-අවි-සහ-ජීව-උණ්ඩ-තොගයක්-සොයා-ගැනේ",
       "Category": "Local News",
       "Parent URL": "https://www.hirunews.lk/local-news.php?pageID=1252"
}