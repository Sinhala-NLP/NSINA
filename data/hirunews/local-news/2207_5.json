{
       "Source": "hirunews",
       "Timestamp": "Sunday, 17 January 2021 - 13:03",
       "Headline": "දෙවනගල පුදබිමේ තවත් පුරාවිද්‍යා හානියක් (වීඩියෝ)",
       "News Content": "මාවනැල්ල ඓතිහාසික දෙවනගල පුදබිම ආශ්‍රිතව තවත් ඉපැරණි භූමියක් කිසියම් පිරිසක් විසින් අද උදෑසන ඩෝසර් කර තිබෙනවා.\nඒ දෙවනගල පුදබිම ආශ්‍රිත පුරාවිද්‍යා මැනුම් කටයුතු වල දෙවන අදියර ආරම්භ වීමට නියමිත පසුබිමකයි.\nකෙසේ වෙතත් ඩෝසර් කිරීම පිළිබඳව කරුණු සැලවීමත් සමඟ දෙවනගල පුදබිමේ භාරකාර පූජ්‍ය මැදිරිගිරියේ පුඤ්ඤසාර හිමියන් පොලිසියට පැමිණිල්ලක් ද ඉදිරිපත් කර තිබෙනවා.\nඑහෙත් පොලිසිය එම ස්ථානයට පැමිණෙන විටත් අදාළ පිරිස ඩෝසරය ද රැගෙන පලාගොස් තිබූ බවයි දෙවනගල පුදබිමේ භාරකාර හිමියන් ප්‍රකාශ කළේ.",
       "URL": "https://www.hirunews.lk/259921/දෙවනගල-පුදබිමේ-තවත්-පුරාවිද්‍යා-හානියක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2207"
}