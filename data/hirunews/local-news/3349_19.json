{
       "Source": "hirunews",
       "Timestamp": "Thursday, 16 May 2019 - 14:00",
       "Headline": "රිමාන්ඩ් භාරයේ සිටි යාපනය සරසවියේ සිසුන් දෙදෙනාට ඇප",
       "News Content": "නීතිවිරෝධී පෝස්ටර්, බැනර් සහ අත්පත්‍රිකා ළග තබා ගැනීමේ චෝදනාවට අත්අඩංගුවට ගත් යාපනය විශ්වවිද්‍යාලයේ මහා ශිෂ්‍ය සංගමයේ සභාපතිවරයා සහ ලේකම්වරයා ඇප මත මුදා හැර තිබෙනවා.\nඒ ඔවුන් අද යාපනය මහේස්ත්‍රාත් අන්තෝනිසාම් පීටර් පෝල්ඩ් හමුවට ඉදිරිපත් කිරීමෙන් අනතුරුවයි.\nඑහිදී මහේස්ත්‍රාත්වරයා නියෝග කළේ එක් අයෙකු රුපියල් ලක්ෂයක ශරීර ඇපයක් මත මුදා හරින ලෙසයි.\nඑමෙන්ම, සෑම ඉරිදා දිනකම මොවුන් දෙදෙනාට කෝපායි පොලීසියේ පෙනී සිටින ලෙසට ද මහේස්ත්‍රාත්වරයා දැනුම් දුන්නා.\nයාපනය විශ්වවිද්‍යාලයේ පාලනාධිකාරිය කළ ඉල්ලීමකට අනුව පොලීසිය සහ හමුදාව එක්ව කළ සෝදිසි මෙහෙයුමකදී මෙම සිසුන් දෙදෙනා අත්අඩංගුවට ගනු ලැබුවේ පසුගිය 3 වනදායි.",
       "URL": "https://www.hirunews.lk/216488/රිමාන්ඩ්-භාරයේ-සිටි-යාපනය-සරසවියේ-සිසුන්-දෙදෙනාට-ඇප",
       "Category": "Local News",
       "Parent URL": "https://www.hirunews.lk/local-news.php?pageID=3349"
}