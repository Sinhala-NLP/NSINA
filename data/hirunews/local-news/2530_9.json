{
       "Source": "hirunews",
       "Timestamp": "Sunday, 09 August 2020 - 17:15",
       "Headline": "ඝාතනය කළ අලුත උපන් බිලිඳ‌ෙකුගේ සිරුරක් පූනාගල කැලයකින් හමුවෙයි (වීඩියෝ)",
       "News Content": "බණ්ඩාරවෙල, පූනාගල, මහකන්ද ප්‍රදේශයේ දී අලුත උපන් බිලිඳ‌ෙකු ඝාතනය කර කැලයකට විසිකර දමා තිබියදී පොලිසිය විසින් සොයාගෙන තිබෙනවා.\nකොස්ලන්ද පොලිසියට ලද තොරතුක් මත අද (09) දහවල් මෙම බිලිඳු මළ සිරුර සොයා ගැනීමට හැකිව ඇති බවයි අප වාර්තාකරු පැවසුවේ.\nසිද්ධිය සම්බන්ධයෙන් සැකපිට 27 හැවිරිදි තිදරු මවක් සහ ඇයගේ ස්වාමිපුරුෂයා අත්අඩංගුවට ගෙන ඇති බවයි වාර්තා වෙන්නේ.\nබණ්ඩාරවෙල වැඩබලන මහේස්ත්‍රාත්වරයා මරණ පරීක්ෂණය සිදුකිරීමෙන් අනතුරුව බිලිඳු මළ සිරුර වැඩිදුර පරීක්ෂණ සඳහා බදුල්ල මහ රෝහලට යොමුකර තිබෙනවා.",
       "URL": "https://www.hirunews.lk/247446/ඝාතනය-කළ-අලුත-උපන්-බිලිඳ‌ෙකුගේ-සිරුරක්-පූනාගල-කැලයකින්-හමුවෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2530"
}