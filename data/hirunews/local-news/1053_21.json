{
       "Source": "hirunews",
       "Timestamp": "Friday, 01 July 2022 - 15:27",
       "Headline": "ධුරයෙන් නික්මෙන් ඕමාන තානාපතිගෙන් ජනපතිට පොරොන්දුවක්",
       "News Content": "ඉන්ධන, ගෑස්, බලශක්ති, රැකියා සහ ආයෝජන අවස්ථා සම්බන්ධයෙන් දෙරට අතර ද්විපාර්ශ්වීය සබඳතා ශක්තිමත් කර ගැනීමට සහාය වන බව ඕමාන තානාපති අහමඩ් අලි සයීඩ් අල් රෂ්ඩි ජනාධිපතිවරයාට ප්‍රකාශ කර තිබෙනවා.\nඒ සිය මෙරට සේවය සේවය අවසන් කර දිවයිනෙන් පිටත්ව යාමට මත්තෙන් අද (01) කොළඹ, කොටුව ජනාධිපති මන්දිරයේ දී ජනාධිපතිවරයා හමු වූ අවස්ථාවේ දී යි.\nඑහි දී ජනාධිපතිවරයා ඕමාන තානාපතිවරයාගෙන් ඉල්ලා ඇත්තේ ඕමාන රාජ්‍යයේ පුහුණු ක්ෂේත්‍රයේ රැකියා අවස්ථා වැඩිකර ගැනීමට මෙරටට සහාය වන ලෙසයි.\nඑහි දී ඕමාන තානාපතිවරයා ජනාධිපතිවරයාට පවසා ඇත්තේ තමා මෙරට තානාපතිවරයා ලෙස වසර අටක කාල‍යක් කටයුතු කොට මෙරටින් නික්ම යන්නේ ඕමාන රාජ්‍යයේ විදේශ අමාත්‍යංශයේ සේවයට බවත්, එහි දී ද දෙරට අතර යෝජිත සබඳතා වැඩි දියුණු කර ගැනීමට මෙරටට සහය පළ කිරීමට තමාට හැකි උපරිමයෙන් කටයුතු කරන බවයි.\nතව මෙම සාකච්ඡාවේ දී මෙරට වෙළෙඳ සහ ආයේජන අවස්ථා සඳහා ඇති ඉඩකඩ පුළුල් කිරීම පිළිබඳව ද අවධානය යොමු කළා.",
       "URL": "https://www.hirunews.lk/308734/ධුරයෙන්-නික්මෙන්-ඕමාන-තානාපතිගෙන්-ජනපතිට-පොරොන්දුවක්",
       "Category": "Local News",
       "Parent URL": "https://www.hirunews.lk/local-news.php?pageID=1053"
}