{
       "Source": "hirunews",
       "Timestamp": "Tuesday, 02 May 2023 - 20:17",
       "Headline": "ත්‍රස්ත විරෝධී පනත් කෙටුම්පත සම්බන්ධයෙන් මහජන අදහස් විමසයි",
       "News Content": "යෝජිත ත්‍රස්ත විරෝධී පනත් කෙටුම්පත සම්බන්ධයෙන් මැයි 31 වනදා දක්වා මහජන අදහස් යොමු කිරීමේ හැකියාව පවතින බව අධිකරණ අමාත්‍ය ආචාර්ය විජේදාස රාජපක්ෂ ප්‍රකාශ කළා.\nඒ අනුව අදාළ කාලය තුළ ජනතාවට මෙන්ම සිවිල් සංවිධානවලට තම යෝජනා සහ අදහස් ඉදිරිපත් කිරීමට හැකියාව ලැබෙනු ඇති.\nඒවා ලිඛිතව ඉදිරිපත් කරන ලෙසයි අධිකරණ අමාත්‍යාංශය ඉල්ලා සිටින්නේ.\nඒ අනුව අදාළ යෝජනා සහ අදහස් සැළකිල්ලට ගනිමින් නව පනත් කෙටුම්පත සකස් කිරීමට නියමිත අතර, ඒ සඳහා අදාළ පාර්ශවයන් සඳහා සාකච්ඡා කිරීමටද නියමිතයි.",
       "URL": "https://www.hirunews.lk/334081/ත්‍රස්ත-විරෝධී-පනත්-කෙටුම්පත-සම්බන්ධයෙන්-මහජන-අදහස්-විමසයි",
       "Category": "Local News",
       "Parent URL": "https://www.hirunews.lk/local-news.php?pageID=373"
}