{
       "Source": "hirunews",
       "Timestamp": "Friday, 08 July 2022 - 9:10",
       "Headline": "දැව සංස්ථාව දැව අඟුරු නිෂ්පාදනය අරඹයි",
       "News Content": "ඉන්ධන සහ ගෑස් ගැටළුවට විසඳුමක් ලෙස රාජ්‍ය දැව සංස්ථාව, දැව අඟුරු නිෂ්පාදනය කිරීම ආරම්භ කර තිබෙනවා.\nඉවතලන දැව කැබලි ප්‍රයෝජනවත් ලෙස යොදාගනිමින් දැව අඟුරු නිෂ්පාදනය කිරීමටයි කෘෂිකර්ම අමාත්‍ය මහින්ද අමරවීර මීට පෙර රාජ්‍ය දැව සංස්ථාවට උපදෙස් ලබා දී තිබුණේ.\nඒ අනුව දැව අඟුරු කිලෝවක් රුපියල් 130 ක මිලකට ලබාදීමට කටයුතු යොදා ඇති අතර, ඒ සඳහා වැඩි ඉල්ලුමක්ද පවතින බවයි කෘෂිකර්ම අමාත්‍යාංශය නිකුත් කළ නිවේදනයක දැක්වෙන්නේ.",
       "URL": "https://www.hirunews.lk/309391/දැව-සංස්ථාව-දැව-අඟුරු-නිෂ්පාදනය-අරඹයි",
       "Category": "Local News",
       "Parent URL": "https://www.hirunews.lk/local-news.php?pageID=1038"
}