{
       "Source": "hirunews",
       "Timestamp": "Thursday, 23 June 2016 - 19:32",
       "Headline": "උදය ගම්මන්පිළ අත්අඩංගුවට ගැනීමේ හේතුව රණවිරු එකමුතුව හෙළිකරයි",
       "News Content": "පාර්ලිමේන්තු මන්ත්‍රී උදය ගම්මන්පිළ අත්අඩංගුවට  ගෙන ඇත්තේ අමාත්‍ය පාඨලී චම්පික රණවක මහතාගේ අවශ්‍යතාවකට අනුව බව ජාතික රණවිරු එකමුතුව පවසනවා.\nඔවුන් අද කොළඹ පැවති මාධ්‍ය හමුවකදී මේ සම්බන්ධයෙන් අදහස් පළකලා.\nමේ, ඊට එක්වෙමින් අදහස් දැක්වූ එම එකමුතුවේ සභාපති නීතීඥ මේජර් අජිත් ප්‍රසන්න. ‘‘මේක චම්පික ගහපු ගැටයක්.  ඕස්ට්‍රේලියාවට ගිහිල්ලයි පැමිණිල්ල ලියා ගත්තේ, බ්‍රයන් ෂැඩික්ට  ඕන කමක් නෑ ලංකාවට එන්න.\nඋනන්දුවක් නැතුව,  ඕස්ට්‍රේලියාවේ හිටපු මනුස්සයෙක්ව පැමිණිලිකරුවෙක් කරන්න, මේ ප්‍රශ්නෙට බ්‍රයන් ෂැඩික්ට කප්පම් දුන්නද කියලා චම්පික රණවක අපිට පැහැදිලි ගැටලූවක් තියෙනවා.\nමොකද කප්පම් දෙන්න තරම් ඔහුට සල්ලි තිබුණා.\nමේ සියල්ලම එකතු කරලා බැලූවහම මේ රටේ අද නීතියක් නැහැ.\nමම වගකීමක් ඇතිව කියනවා, හිරුණිකා ප්‍රේමචන්ද්‍ර පාර්ලිමේන්තු මන්ත්‍රීතුමිය ප්‍රශ්නයක් විසඳන්න තරුණයෙක් රාජකාරිය කරන තැනින් තමන්ගේ භට පිරිස යොදවලා වාහනෙන් පැහැරගෙන යනවා.\nපැහැරගෙන ඇවිල්ලා, තමන්ගේ කාර්යාලයට ගෙනල්ලා පහරකුත් ගහනවා කියලයි කියන්නේ.\nනඩු අහනවා මේසේ උඩ නැගලා. ඒ වුණත්, එහෙම කරන හිරුණිකාව අත්අඩංගුවට ගන්නේ නැහැ.\nඅණ පිළිපැදලා ගිය කොල්ලෝ ටික අත්අඩංගුවට ගන්නවා. උන්ව දවස් 21 ක් විතර රිමාන්ඩ් කරනවා.\nවිපක්ෂය කෑ ගහලා බැරිම තැන තමයි හිරුණිකාව අත්අඩංගුවට අරගෙන, ඒත් විනාඩි 20 න් එලියට දානවා.\nගෙදරට ගිහිල්ලා, ඇඳගෙන මේකප් දාලා එහෙම තමයි කැන්ඳගෙන එන්නේ.\nමැඩම් එන්න කියලා ආරක්ෂා සහිතවයි ගේන්නේ.\nඒ ගමන්ම විනිශ්චයකාරතුමා පොලිසියෙන් අහනවා, ඇපදීමට විරුද්ධද ? මොකද පොලිසිය කියන්නේ.\nවිරුද්ධ  නෑ ස්වාමීනි.\nඕක ඇහුවම උදය ගම්මන්පිල මහත්තයා ගැන, ඇපදීමට විරුද්ධයි ස්වාමීනි කියලා පොලිසිය කියනවා.\nමොකද පරීක්ෂණ අවසන් නැහැ. හැබැයි හිරුණිකාට ඇපදීමට විරුද්ධ නෑ. මේක තමයි රටේ නීතිය.’’",
       "URL": "https://www.hirunews.lk/136291/උදය-ගම්මන්පිළ-අත්අඩංගුවට-ගැනීමේ-හේතුව-රණවිරු-එකමුතුව-හෙළිකරයි",
       "Category": "Local News",
       "Parent URL": "https://www.hirunews.lk/local-news.php?pageID=4993"
}