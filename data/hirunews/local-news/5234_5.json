{
       "Source": "hirunews",
       "Timestamp": "Saturday, 26 December 2015 - 13:20",
       "Headline": "සීනි සහ තෙල් භාවිතය අඩු කරන්න",
       "News Content": "උත්සව සමයේ සීනි පරිභෝජනය සහ පොල්තෙල් භාවිතය අවම කරන ලෙස සෞඛ්‍ය අමාත්‍යාංශය ජනතාවගෙන් ඉල්ලීමක් කරනවා. බෝ නොවන රෝග මෙරට තුළ සීග්‍රයෙන් පැතිර යාම හේතුවෙන් මෙම ඉල්ලීම කරන බවයි එම අමාත්‍යාංශය නිවේදනයක් නිකුත් කරමින් සඳහන් කළේ. මෑත කාලසීමාව තුළ මෙරට දියවැඩියා රෝගය ඇතුළු බෝ නොවන රෝගීන් වාර්තා වීම ඉහළ ගොස් තිබෙනවා. මීට ප්‍රධාන හේතුව අධික සීනි සහ තෙල් පරිභෝජනය බවයි  සමීක්ෂණ ඔස්සේ අනාවරණය වී ඇත්තේ. මේ සම්බන්ධයෙන් සිදුකළ විමසීමකදී සෞඛ්‍ය සේවා අධ්‍යක්ෂ ජනරාල් වෛද්‍ය පාලිත මහීපාල සදහන් කළේ සීනි භාවිතයට අදාළ චක්‍රලේඛය අකුරටම ක්‍රියාත්මක කිරීමට කටයුතු කරන බවයි. ඒ සඳහා ආපන ශාලා, හෝටල් සහ තේ පැන් ශාලා ඉදිරියේදී වැටලීමට කටයුතු කරන බවයි.",
       "URL": "https://www.hirunews.lk/122830/සීනි-සහ-තෙල්-භාවිතය-අඩු-කරන්න",
       "Category": "Local News",
       "Parent URL": "https://www.hirunews.lk/local-news.php?pageID=5234"
}