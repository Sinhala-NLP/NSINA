{
       "Source": "hirunews",
       "Timestamp": "Thursday, 16 June 2022 - 15:22",
       "Headline": "පෝලිම්වල විඩාපත් ජනතාවට වැලිගම විමලසාර හිමිගෙන් තේ පැන්",
       "News Content": "වැලිගම නගරයේ ඉන්ධන ලබාගැනීමට පැමිණ දිගු පෝලිම්වල දිගු වෙිලාවක් රැඳී සිටි විඩාබර ජනතාවට වැලිගම ශ්‍රී ධර්මවිජයාරාමාධිපති වැලිගම විමලසාර හිමි ඇතුළු ස්වාමීන් වහන්සේලාගෙන් තේ පැන් සංග්‍රහයක් හිමි වී තිබෙනවා.\nවැලිගම නගරයේ සිපෙට්කෝ සහ අයි.ඔි.සි ඉන්ධන පිරහුමිහල් දෙක සදහා විටින් විට ඉන්ධන ලැබි තිබුනත් එය පාරිභෝගික ඉල්ලුම මත ප්‍රමාණවත් නොවන ආකාරයක් නිරන්තරයෙන්ම දක්නට ලැබුණු බව යි වාර්තා වන්නේ.\nමේ හේතුවෙන් පෙට්‍රල් ලබාගැනීමේ බලාපොරොත්තුවෙන් යතුරු පැදි සහ ත්‍රී රෝද රථ විශාල ප්‍රමාණයක් මෙන්ම තවත් මෝටර් රථ විශාල ප්‍රමාණයක් දිගු පෝලිම්වල රැඳී සිටින ආකාරය සෑම අවස්ථාවක ම දැකිය හැකි දසුනක්.\nමෙහි දී දිගු වෙිලාවක් පෝලිම්වල රැඳී සිටිමින් විඩාබර ජනතාවට තේ පැන් සංග්‍රහයක් ලබාදීමට වැලිගම සමරවීර පෙදෙසේ ශ්‍රී ධර්මවිජයාරාමාධිපති වැලිගම විමලසාර ස්වාමීන් වහන්සේ ඇතුළු ස්වාමීන් වහන්සේ විසින් කටයුතු කරන ආකාරය දක්නට ලැබුණා.",
       "URL": "https://www.hirunews.lk/307300/පෝලිම්වල-විඩාපත්-ජනතාවට-වැලිගම-විමලසාර-හිමිගෙන්-තේ-පැන්",
       "Category": "Local News",
       "Parent URL": "https://www.hirunews.lk/local-news.php?pageID=1091"
}