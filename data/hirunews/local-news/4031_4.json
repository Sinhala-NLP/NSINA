{
       "Source": "hirunews",
       "Timestamp": "Monday, 19 March 2018 - 11:24",
       "Headline": "තෙල්දෙණියේ ඇතිවූ සිද්ධිය සම්බන්ධයෙන් අත්අඩංගුවට ගත් 24 දෙනාගෙන් 8දෙනෙකුට නිදහස",
       "News Content": "තෙල්දෙණිය - මොරගහමුල ප්‍රදේශයේ පසුගියදා සිදුවූ නොසන්සුන්කාරී තත්ත්වය සම්බන්ධයෙන් අත්අඩංගුවට ගත් පුද්ගලයින් 24 දෙනාගෙන් 16 දෙනෙකු ලබන මස දෙවනදා දක්වා යලි රක්ෂිත බන්ධනාගාර ගත කිරීමට තෙල්දෙණිය දිසා විනිසුරු එම්.එච්. පරික්දීන් අද (19) නියෝග කළා.\nඅනෙක් සැකකරුවන් අටදෙනා මුදාහරින බවයි විනිසුරුවරයා දැනුම් දුන්නේ.\nඅනර්ථයක් සිදුකිරීමේ චෝදනාව මත මොවුන් අත්අඩංගුවට ගනු ලැබුවේ පසුගිය 4 වනදායි.\nඑමෙන්ම මහනුවර පොලිස් කොට්ඨාශය තුල පසුගිය දිනවල සිදු වූ සාපරාධී ක්‍රියා සම්බන්ධයෙන් අත්අඩංගුවට ගෙන රැදවුම් නියෝග මත සිටි මහසෝන් බලකායේ ප්‍රධානි අමිත් වීරසිංහ ඇතුළු 10 දෙනා මේ මස 29 වනදා දක්වා මීට පෙර රක්ෂිත බන්ධනාගාර ගත කෙරුණා.",
       "URL": "https://www.hirunews.lk/186286/තෙල්දෙණියේ-ඇතිවූ-සිද්ධිය-සම්බන්ධයෙන්-අත්අඩංගුවට-ගත්-24-දෙනාගෙන්-8දෙනෙකුට-නිදහස",
       "Category": "Local News",
       "Parent URL": "https://www.hirunews.lk/local-news.php?pageID=4031"
}