{
       "Source": "hirunews",
       "Timestamp": "Tuesday, 09 March 2021 - 13:46",
       "Headline": "යාපනය සුසාන භූමියක් අසළ පුපුරණ ද්‍රව්‍ය තොගයක් සොයා ගැනේ",
       "News Content": "යාපනය - චෙම්මනි සුසාන භූමිය අසළ තිබී පුපුරණ ද්‍රව්‍ය තොගයක් අඩංගු පාර්සලයක් සොයාගෙන තිබෙනවා.\nයාපනය පොලීසිය සහ පොලිස් විශේෂ කාර්ය බලකාය ඊයේ එම ප්‍රදේශයේ සිදුකළ විශේෂ මෙහෙයුමකදී මෙලෙස සොයා ගත් පාර්සලය තුළ තිබී සී - ෆෝ වර්ගයේ පුපුරණ ද්‍රව්‍ය කිලෝ 5ක්, ඩෙටනේටර්, පතොරොම් තොගයක් හමුවුණා.\nසිද්ධිය සම්බන්ධයෙන් මෙතෙක් සැකකරුවෙකු අත්අඩංගුවට ගෙන නොමැති අතර කිසියම් පුද්ගලයෙකු විසින් මෙය තවත් අයෙකුට ලබාදීම සඳහා මෙම ස්ථානයේ තබා යන්නට ඇති බවට පොලීසිය සැක පළ කරනවා.",
       "URL": "https://www.hirunews.lk/264811/යාපනය-සුසාන-භූමියක්-අසළ-පුපුරණ-ද්‍රව්‍ය-තොගයක්-සොයා-ගැනේ",
       "Category": "Local News",
       "Parent URL": "https://www.hirunews.lk/local-news.php?pageID=2100"
}