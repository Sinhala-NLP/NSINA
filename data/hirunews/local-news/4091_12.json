{
       "Source": "hirunews",
       "Timestamp": "Tuesday, 06 February 2018 - 9:29",
       "Headline": "ගම්පහ, කෙහෙල්බද්දර වෙඩි තැබීමක්",
       "News Content": "ගම්පහ, කෙහෙල්බද්දර ප්‍රදේශයේදී අද (06) උදෑසන සිදුකළ වෙඩි තැබීමකින පුද්ගලයෙකු මියගොස් තිබෙනවා.\nයතුරුපැදියකින් පැමිණ දෙදෙනෙකු විසින් මෙම වෙඩි තැබීම සිදුකර ඇති බවයි පොලිසිය පවසන්නේ.\nයතුරුපැදියකින් පැමිණ දෙදෙනාගෙන් එක් අයෙක් නිවස තුල රැඳී සිටි 65 හැවිරිදි පුද්ගලයෙකුට මෙලෙස වෙඩි තබා ඇති බවයි අප වාර්තාකරු පැවසුවේ.\nවෙඩි වැදීමෙන් තුවාල ලැබූ පුද්ගලයා ගම්පහ රෝගලට ඇතුළත් කරන අවස්ථාවේදී මියගොස් ඇති බව සඳහන්.\nපසුගිය ඉරිදා දිනයේදී ද ගම්පහ - නැදගමුව -  බෝගස්ගහ හන්දිය ප්‍රදේශයේදී යතුරුපැදියකින් පැමිණි පුද්ගලයින් දෙදෙනෙකු විසින් සිදුකළ වෙඩි තැබීමකින් චමින්ද හෙවත් චමී නැමැති 31 හැවිරිදි පුද්ගලයෙකු ජීවිතක්ෂයට පත්වුණා.\nඔහු ‘පස් පොඩ්ඩා’ නැමැති පාතාල සාමාජිකයෙකුගේ සමීපතම ගෝලයෙකු බවටයි පසුව වාර්තා වුණේ.\nඅද සිදුවූ වෙඩි තැබීම ද පසුගිය ඉරිදා සිදුවූ වෙඩි තැබීමට සම්බන්ධ බවටයි පොලීසියට දැනට සැක පළ කරන්නේ.",
       "URL": "https://www.hirunews.lk/183005/ගම්පහ-කෙහෙල්බද්දර-වෙඩි-තැබීමක්",
       "Category": "Local News",
       "Parent URL": "https://www.hirunews.lk/local-news.php?pageID=4091"
}