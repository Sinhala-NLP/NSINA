{
       "Source": "hirunews",
       "Timestamp": "Friday, 03 June 2022 - 15:26",
       "Headline": "හෙට කොළඹ ප්‍රදේශ කිහිපයකට අඩු පීඩනය යටතේ ජලය",
       "News Content": "හෙට (04) රාත්‍රී 9 සිට අනිද්දා පෙරවරු හය දක්වා පැය 9 ක කාලයක් කොළඹ සහ කඩුවෙල ප්‍රදේශවලට අඩු පීඩනයක් යටතේ ජලය සැපයෙන බව ජාතික ජලසම්පාදන හා ජලාපවහන මණ්ඩලය පවසනවා.\nනිවේදනයක් නිකුත් කරමින් ජලසම්පාදන මණ්ඩලය සඳහන් කළේ අත්‍යාවශ්‍ය නඩත්තු කටයුත්තක් හේතුවෙන් කොළඹ 01, 02, 03, 04, 07, 08, 09, 10 සහ කඩුවෙලට මෙලෙස අඩු පීඩනයක් යටතේ ජලය සැපයෙන බවයි.\nඑසේම, හෙට රාත්‍රි 10 සිට අනිද්දා අලුයම 5 දක්වා පැය 7 ක කාලයක් ඇතුළු කෝට්ටේ, පිටකෝට්ටේ, බැද්දගාන, මිරිහාන, මාදිවෙල, තලපත්පිටිය, උඩහමුල්ල, ඇඹුල්දෙණිය, නුගේගොඩ, පාගොඩ සහ විජේරාම සහ නුගේගොඩ මංසන්ධියේ සිට නාවල විවෘත විශ්වවිද්‍යාලය දක්වා දිවෙන මාර්ගවල ජල සැපයුම විසන්ධි කෙරෙනවා.",
       "URL": "https://www.hirunews.lk/306130/හෙට-කොළඹ-ප්‍රදේශ-කිහිපයකට-අඩු-පීඩනය-යටතේ-ජලය",
       "Category": "Local News",
       "Parent URL": "https://www.hirunews.lk/local-news.php?pageID=1121"
}