{
       "Source": "hirunews",
       "Timestamp": "Sunday, 25 October 2020 - 8:00",
       "Headline": "මුන්දලමේ ලක්ෂ 50 ක සැමන් තොගයකට මුද්‍රා තැබේ",
       "News Content": "ප්‍රමිති සහතික අවභාවිත කරමින් වෙළඳපොලට නිකුත් කිරීමට සූදානම් කර තිබූ මුන්දලම ප්‍රදේශයේ පිහිටි නිෂ්පාදන ආයතනයක රුපියල් ලක්ෂ 50 ක පමණ ටින් මාළු තොගයකට මුද්‍රා තබා තිබෙනවා.\nඒ, පුත්තලම පාරිභෝගික අධිකාරි ඒකකයේ නිලධාරින් විසින්.\nඑස්.එල්.එස් ප්‍රමිති සහතිකය අවභාවිත කරමින් මෙම ටින් මාළු සඳහා ලාංඡන යොදා ඇති බවට ලද පැමිණිල්ලක් අනුව, සිදුකළ වැටලීමකින් අනතුරුවයි මෙලෙස ඒවාට මුද්‍රා තබා ඇත්තේ.\nකෙසේ වෙතත්, අදාළ සැමන් පරිභෝජනයට නුසුදුසු බවට තහවුරු වී නොමැති අතර, ප්‍රමිති සහතික අවභාවිත කිරීමට අදාළ නඩු කටයුතු අවසන් වනතුරු ටින් මාළු තොගය ආරක්ෂිතව ගබඩා කර තැබීමට පියවර ගෙන තිබෙනවා.",
       "URL": "https://www.hirunews.lk/253249/මුන්දලමේ-ලක්ෂ-50-ක-සැමන්-තොගයකට-මුද්‍රා-තැබේ",
       "Category": "Local News",
       "Parent URL": "https://www.hirunews.lk/local-news.php?pageID=2370"
}