{
       "Source": "hirunews",
       "Timestamp": "Saturday, 26 March 2022 - 19:38",
       "Headline": "උල්පත් ජලය හිඟවීමේ අවදානමක",
       "News Content": "ඉදිරියේදී රට තුල භූගත ජල හිඟයක් ඇති වීමේ අවදානමක් පවතින බවට භූ විද්‍යාඥයන් පවසනවා.\nඔවුන් පෙන්වා දෙන්නේ වර්ෂාපතනය අඩු වීම හේතුවෙන් එම තත්ත්වය ඇති විය හැකි බවයි.\nවාර්ෂිකව ලැබෙන වර්ෂාපතන රටාවේ වෙනසක්ද පවතින බව ඔවුන් පවසනවා.\nවිශේෂඥන් පෙන්වා දෙන්නේ දැව අවශ්‍යතා සඳහා ගස් කපා දැමීමේදී පවතින භූගත ජල මූලාශ්‍ර විනාශ වීමද මෙම භූගත ජල හිඟයට හේතු වන බවයි.\nඒ හේතුවෙන් භාවිතයට ගන්නා ජලය භූගත ජල මූලාශ්‍ර වලට යොමු වන ලෙස බැහැර කරන ලෙසටයි භූ විද්‍යාඥයන් ජනතාවට දැනුම් දෙන්නේ.\nඒ සම්බන්ධයෙන් වාරියපොල ප්‍රදේශයේ අද පැවති මාධ්‍ය හමුවකදී ජාතික ජල සම්පාදන හා ජලාපවාහන මණ්ඩලයේ භූගත ජල අංශයේ වයඹ පළාත් කළමනාකරු උපුල් වික්‍රමරත්න\nඅදහස් පළ කළා.\nභූ ගත ජලය ආරක්ෂා කර ගැනීම සඳහා ගත යුතු පියවර පිළිබඳව ජනතාව දැනුවත් කිරීමේ වැඩසටහන් මේ වනවිටත් ක්‍රියාත්මක බව ජල සම්පාදන මණ්ඩලය ප්‍රකාශ කළා.",
       "URL": "https://www.hirunews.lk/300465/උල්පත්-ජලය-හිඟවීමේ-අවදානමක",
       "Category": "Local News",
       "Parent URL": "https://www.hirunews.lk/local-news.php?pageID=1269"
}