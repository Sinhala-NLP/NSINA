{
       "Source": "hirunews",
       "Timestamp": "Monday, 31 July 2023 - 15:35",
       "Headline": "ජපාන විදේශ අමාත්‍ය කොළඹ වරායේ සංචාරයක",
       "News Content": "පසුගිය දා දෙදින නිළ සංචාරයක් සදහා ග්‍රී ලංකාවට පැමිණි ජපාන විදේශ අමාත්‍ය හයාෂි යොෂිමාසා කොළඔ වරායේ විශේෂ නිරික්ෂණ චාරිකාවක් සඳහා සහභාගි වී තිබෙනවා.\nකොළඔ වාරාය වෙත පැමිණි අමාත්‍යවරයා ඇතුලු දූත පිරිස ග්‍රී ලංකා වරාය අධිකාරියේ සභාපති කිත් ඩී. බර්නාඩ් විසින් වරාය මෙහෙයුම් කුළුණ පරිශ්‍රයේදි ඉතා උණුසුම් අයුරින් පිළිගනු ලැබිය.\nමෙහෙදි අමාත්‍යවරයා ඇතුලු පිරිස මෙහෙයුම් කුළුණ පරිශ්‍රය සිට කොළඔ වරායේ පිහිටීම හා එහි දැනට සිදුවන සංවර්ධන කටයුතු පිළිබදව සොයා බැලීමක් සිදුකළ අතර ජපාන විදේශ කටයුතු අමාත්‍යවරයාගේ කොළඔ වරාය සංචාරය වෙනුවෙන් ඔහුවෙත වෙත ග්‍රී ලංකා වරාය අධිකාරියේ සභාපති කීත් ඩී. බර්නාඩ් විසින් සමරු ඵලකයක්ද මෙහිදි ප්‍රධානය කළා.\nසංචාරය අතර තුරදි කොළඔ වරාය වෙත පැමිණ තිබු ජපාන යුධ නෞකාවක් වු JS Samidare නෞකාවද ජපාන විදේශ අමාත්‍යවරයාගේ\nනිරික්ෂණයට ලක්කළා.\nමෙම අවස්ථාවට ග්‍රී ලංකාවේ ජපාන තනාපති මිෂුකොෂි හිදෙකි, ශ්‍රී ලංකා වරාය අධිකාරියේ අධ්‍යක්ෂ (අලෙව් හා ව්‍යාපාර ප්‍රවර්ධන/මාධ්‍ය) සරත් දයානන්ද, අධ්‍යක්ෂ (ආරක්ෂක) විශ්‍රාමික මේජර් ජෙනරාල් සුදත් පෙරේරා හාබර් මාස්ටර් නිර්මාල් සිල්වා, ප්‍රධාන කළමනාකරු (සන්නිවේදන හා මහජන සම්බන්ධතා) චිත්‍රාල් ජයවර්ණ ඇතුලු පිරිසක් සහාභාගි වී සිටියා.",
       "URL": "https://www.hirunews.lk/343169/ජපාන-විදේශ-අමාත්‍ය-කොළඹ-වරායේ-සංචාරයක",
       "Category": "Local News",
       "Parent URL": "https://www.hirunews.lk/local-news.php?pageID=136"
}