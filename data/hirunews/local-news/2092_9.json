{
       "Source": "hirunews",
       "Timestamp": "Friday, 12 March 2021 - 20:21",
       "Headline": "පාස්කු ප්‍රහාරය පිළිබඳ ජනාධිපති කොමිෂන් සභා වාර්ථාවේ සංවේදී කරුණු නීතිපතිවරයා වෙත (වීඩියෝ)",
       "News Content": "පාස්කු ප්‍රහාරය පිළිබඳ ජනාධිපති කොමිෂන් සභා වාර්ථාවේ සංවේදී කරුණු ඇතුලත් වෙළුම් 22 ජනාධිපතිවරයාගේ නීති අධ්‍යක්ෂ ජනරාල්\nහරිගුප්තා රෝහණධීර මහතා විසින් අද නීතිපතිවරයා වෙත භාර දුන්නා.\nඅදාළ වෙළුම් මුල් වාර්තාව සමඟම නීතිපතිවරයාට ලබා දීමට නොහැකි වූ හේතුවද එහිදී පැහැදිලි කෙරුණා.\nපාස්කු ප්‍රහාරය පිළිබඳ ජනාධිපති කොමිෂන් වාර්තාවේ මුල් කොටස මීට පෙර නීතිපතිවරයා වෙත භාර දුන් අතර එහි ඉතිරි වෙළුම් 22 අද නීතිපතිවරයාට\nභාරදෙනු ලැබුවේ ජනාධිපතිවරායගේ නීති අධ්‍යක්ෂ ජනරාල් හරිගුප්තා රෝහණධීර මහතා විසින්.\nකොමිසම හමුවේ සාක්ෂි ලබා දුන් පුද්ගලයින්ගේ සියලු සාක්ෂි සටහන් පිටු 37,000ට අධික සංඛ්‍යාවකින් සමන්විත මෙම වෙළුම් විසිදෙකෙහි ඇතුලත් බවයි\nනීති අධ්‍යක්ෂ ජනරාල් වරයා සඳහන් කළේ.\nමේ අතර පාස්කු කොමිෂන් වාර්තාව පිළිබඳව කැබිනට් මණ්ඩලයට කරුණු වාර්තා කිරීමට පත් කළ අමාත්‍ය අනුකමිටුවද අද පස්වරුවේ කොළඹ ප්‍රාදේශීය ලේකම් කාර්යාලයේදී රැස්වුණා.\nමේ අතර ආගමික අන්තවාදී දේශන පැවැත්වූ බවට චෝදනා එල්ල වන නීතිඥ හිජාස් හිස්බුල්ලා සහ අල් සුහාරියා මද්‍රසා පාසැලේ විදුහල්පති වූ සලීම්ඛාන්මොහමඩ් ශාකීර් යන පුද්ගලයින්ට එරෙහිව ත්‍රස්තවාදය වැළැක්වීමේ පනත යටතේ පුත්තලම මහාධිකරණයට අධි චෝදනා භාර දී තිබෙනවා.",
       "URL": "https://www.hirunews.lk/265160/පාස්කු-ප්‍රහාරය-පිළිබඳ-ජනාධිපති-කොමිෂන්-සභා-වාර්ථාවේ-සංවේදී-කරුණු-නීතිපතිවරයා-වෙත-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2092"
}