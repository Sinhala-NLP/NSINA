{
       "Source": "hirunews",
       "Timestamp": "Tuesday, 23 April 2019 - 7:09",
       "Headline": "පිපිරීම්වලින් විපතට පත් ජනතාව වෙනුවෙන්, අද ජාතික ශෝක දිනයක් - පෙරවරු 8.30ට විනාඩි 3ක නිශ්ශබ්දතාවකුත්",
       "News Content": "දිවයිනේ දේවස්ථාන සහ හෝටල් ඉලක්ක කරගෙන සිදුවූ කුරිරු ත්‍රස්ත ප්‍රහාරයට ගොදුරු වූවන් උදෙසා අද  ජාතික ශෝක දිනයක් ලෙස ප්‍රකාශයට පත් කිරීමට රජය තීරණය කර තිබෙනවා.\nඊයේ ජනාධිපති මෛත්‍රීපාල සිරිසේනගේ ප්‍රධානත්වයෙන් රැස්වූ ජාතික ආරක්ෂක මණ්ඩලයේදී එම තීරණයට එළඹුණු බවයි ජනාධිපති මාධ්‍ය අංශය නිවේදනයක් නිකුත් කරමින් ප්‍රකාශ කළේ.\nමේ අතර, සියළුම රාජ්‍ය ආයතනවල ජාතික කොඩිය අඩකුඹු කළ යුතු අතර, කාර්යාල ආරම්භයේදී අද පෙරවරු 8.30 සිට 8.33 දක්වා විනාඩි 3ක නිශ්ශබ්දතාවක් පවත්වා මිය ගිය අය අනුස්මරණය කරන ලෙස ද රජය ඉල්ලා සිටිනවා.",
       "URL": "https://www.hirunews.lk/214992/පිපිරීම්වලින්-විපතට-පත්-ජනතාව-වෙනුවෙන්-අද-ජාතික-ශෝක-දිනයක්-පෙරවරු-8-30ට-විනාඩි-3ක-නිශ්ශබ්දතාවකුත්",
       "Category": "Local News",
       "Parent URL": "https://www.hirunews.lk/local-news.php?pageID=3389"
}