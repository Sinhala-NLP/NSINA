{
       "Source": "hirunews",
       "Timestamp": "Friday, 07 May 2021 - 16:03",
       "Headline": "කිලිනොච්චිය පොලීසියේ 28කට කොරෝනා",
       "News Content": "කිලිනොච්චිය පොලීසියේ 28 දෙනෙකු කොරෝනා ආසාදිතයන් ලෙස තහවුරු වී තිබෙනවා.\nඒ දින කිහිපයක් පුරා සිදුකළ කොරෝනා පරීක්ෂණ වල වාර්තා අද ලැබීමෙන් අනතුරුවයි.\nඒ අනුව ඔවුන්ගේ ආශ්‍රිතයන් නිරෝධායනය සදහා යොමු කිරීමට පියවර ගෙන ඇති බවයි කිලිනොච්චිය දිස්ත්‍රික් සෞඛ්‍ය සේවා අධ්‍යක්ෂ වෛද්‍ය එන්.සරවනභවන් සඳහන් කළේ.\nකිලිනොච්චිය පොලීසිය සම්පූර්ණයෙන් විෂබීජහරණය කිරීමට පියවර ගෙන ඇති අතර වෙනත් පොලිස් ස්ථානවල නිලධාරීන් යොදවා පොලීසියේ රාජකාරී කටයුතු ඉදිරියට පවත්වාගෙන යාමට මේ වනවිට පියවර ගෙන තිබෙනවා.",
       "URL": "https://www.hirunews.lk/270714/කිලිනොච්චිය-පොලීසියේ-28කට-කොරෝනා",
       "Category": "Local News",
       "Parent URL": "https://www.hirunews.lk/local-news.php?pageID=1969"
}