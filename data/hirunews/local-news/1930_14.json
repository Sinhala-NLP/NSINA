{
       "Source": "hirunews",
       "Timestamp": "Tuesday, 25 May 2021 - 10:46",
       "Headline": "අතුරුගිරිය - කැළණි පාලම, කණුමත දිවෙන අධිවේගී මඟත් චීනයට (වීඩියෝ)",
       "News Content": "කොළඹ පිටත වටරවුම් මාර්ගයේ අතුරුගිරිය අන්තර හුවමරුව සහ නව කැළණි පාලම සම්බන්ධ කරමින් කණුමතින් ඉදිකෙරෙන අධිවේගී මාර්ගයේ ඉදිකිරීම් කටයුතු චයිනා හාබර් ඉංජිනියරින් කෝපරේෂන් සමාගම වෙත භාරදීමට තීරණය වී තිබෙනවා.\nමෙම අධිවේගී මාර්ගය ඉදිකෙරෙන්නේ ඉදිකොට පවත්වාගෙන ගොස් භාරදීමේ හෙවත් BOT පදනම යටතේයි.\nමෙම මාර්ග එම පදනම යත්තේ ඉදිකිරිම සඳහා පසුගිය වසරේ අප්‍රේල් මස 08 වන දින පැවති අමාත්‍ය මණ්ඩල රැස්වීමේදී අනුමැතිය ලබාදී තිබුණා.\nඒ අනුව සිදුකළ ලංසු කැඳවීම් තාක්ෂණික කමිටු අනුමැතියෙන් පසුවයි මෙම සංවර්ධන කටයුත්ත අදාල චීන සමාගමට පැවරීමට තීරණය කර ඇත්තේ.\nමේ අතර වාහන සීමිත ප්‍රමාණයක් හෝ ආනයනය නොකිරීමට අමාත්‍ය මණ්ඩලය තීරණය කිරීම පිළිබඳව අද පැවති කැබිනට් තීරණ දැනුම්දීමේ මාධ්‍ය හමුවේදී සංවාදයට ලක්වුණා.\nඑහිදී මාධ්‍යවේදියෙකු විමසා සිටියේ එම සීමාවන් පවතිද්දී වී - 8 වර්ගයේ සුඛෝපභෝගි වාහන කිහිපයක් ගෙන්වීම සඳහා රාජ්‍ය බැංකුවක් විසින් ණයවර ලිපි නිකුත් කර ඇත්තේ මන්ද යන්නයි.\nකෙසේ නමුත්, මේ සම්බන්ධයෙන් අප කළ විමසීමකදී ලංකා බැංකුවේ ඉහළ නිලධාරියෙකු සඳහන් කළේ ගණුදෙනුකරුවන්ගේ පෞද්ගලිකත්වය ආරක්ෂා කළ යුතු බැවින් එවැනි තොරතුරු මාධ්‍ය වෙත නිකුත් කළ නොහැකි බවයි.",
       "URL": "https://www.hirunews.lk/272374/අතුරුගිරිය-කැළණි-පාලම-කණුමත-දිවෙන-අධිවේගී-මඟත්-චීනයට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1930"
}