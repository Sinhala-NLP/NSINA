{
       "Source": "hirunews",
       "Timestamp": "Friday, 18 September 2020 - 10:47",
       "Headline": "නිධන් සොයා කැණීම් කළ දෙදෙනෙකු මාළිගාවිලදී අත්අඩංගුවට",
       "News Content": "මොණරාගල - මාළිගාවිල - නියදැල්ල ප්‍රදේශයේ පෞද්ගලික ඉඩමක නිධන් සොයා කැණීම් කරමින් සිටි පුද්ගලයින් දෙදෙනෙකු උපකරණ රැසක්ද සමඟ පොලීසිය අත්අඩංගුවට ගෙන තිබෙනවා.\nමෙම සැකකරුවන් අදාළ ඉඩමේ දින ගණනක් තිස්සේ කැණීම් කටයුතු කරන බවට පොලීසියට ලද තොරතුරකට අනුව ඊයේ මෙම වැටලීම සිදුකර ඇති බව සඳහන්.\nඑහිදී අත්අඩංගුවට ගත් සැකකරුවන් ඔක්කම්පිටිය සහ කළුතර ප්‍රදේශවල පදිංචිකරුවන්.\nකැණීම් සඳහා යොදාගත් උදළු, ආම්පන්න සහ වතුර මෝටරයක් ද සැකකරුවන් සතුව තිබී පොලිස් භාරයට ගෙන තිබෙනවා.\nඔවුන් වැල්ලවාය මහේස්ත්‍රාත් අධිකරණයට අද ඉදිරිපත් කිරීමට නියමිතයි.",
       "URL": "https://www.hirunews.lk/250499/නිධන්-සොයා-කැණීම්-කළ-දෙදෙනෙකු-මාළිගාවිලදී-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2447"
}