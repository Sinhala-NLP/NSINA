{
       "Source": "hirunews",
       "Timestamp": "Monday, 08 January 2018 - 6:54",
       "Headline": "අවාසනාවන්ත ලෙස අවසන් ගමන් ගිය කැරම් ශූරයා",
       "News Content": "ජාතික මට්ටමේ කැරම් ශූරයෙකු ඉකුත් 06 වැනිදා රාත්‍රියේ දුම්රියේ ගමන් කරමින් සිටියදී මහනුවර - පැණිදෙණිය කලු පාලම අසළදී මහවැලි ගඟට වැටී මියගොස් තිබෙනවා.\nමෙලෙස මියගොස් ඇත්තේ මහනුවර - මහයියාව ප්‍රදේශයේ පදිංචි ඉන්දික නවීන් කලංසූරිය නමැති 20 හැවිරිදි තරුණයෙක්.\nඔහු සිය මිතුරාද සමග පසුගියදා (06) කොළඹ පැවති කැරම් තරගාවලියකට සහභාගී වී යළිත් දුම්රියෙන් නිවස බලා යමින් සිටියදී මෙම අනතුරට මුහුණදී තිබෙනවා.\nමහනුවර - පැණිදෙණිය - කලුපාලම අසළදී පසුගියදා රාත්‍රී 7.30 ට පමණ මෙම අනතුර සිදුව ඇති අතර, මියගිය තරුණයා සිය මිතුරාද සමග දුම්රිය පා පුවරුවේ ගමන් කර ඇති බව වාර්තා වනවා",
       "URL": "https://www.hirunews.lk/180440/අවාසනාවන්ත-ලෙස-අවසන්-ගමන්-ගිය-කැරම්-ශූරයා",
       "Category": "Local News",
       "Parent URL": "https://www.hirunews.lk/local-news.php?pageID=4137"
}