{
       "Source": "hirunews",
       "Timestamp": "Tuesday, 17 October 2017 - 12:29",
       "Headline": "නිදහස් පක්ෂ මැතිවරණ කමිටුව අද රැස්වේ",
       "News Content": "විනය සහ සංහිඳියාව පිළිබඳ දරුවන්ට ඉගැන්වීමට ප්‍රථම දෙමව්පියන් ඒ සම්බන්ධයෙන් දැනුවත් කළ යුතුව ඇති බව ජනාධිපති මෛත්‍රීපාල සිරිසේන ප්‍රකාශ කළා.\nකොළඹ රාජකීය විද්‍යාලයේ ඊයේ පැවැති උත්සවයකට එක්වෙමින් ජනාධිපතිවරයා මේ බව කියා සිටියා.\nමේ අතර, අද පැවැත්වෙන අමාත්‍ය මණ්ඩල හමුවෙන් අනතුරුව ශ්‍රී ලංකා නිදහස් පක්ෂ මැතිවරණ කමිටුව රැස්වීමට නියමිතයි.\nජනාධිපති මෛත්‍රීපාල සිරිසේනගේ ප්‍රධානත්වයෙන් මෙම කමිටුව ජනාධිපති ලේකම් කාර්යාලයේදී පැවැත්වෙන බවයි නිදහස් පක්ෂ ආරංචි මාර්ග සඳහන් කළේ.",
       "URL": "https://www.hirunews.lk/173710/නිදහස්-පක්ෂ-මැතිවරණ-කමිටුව-අද-රැස්වේ",
       "Category": "Local News",
       "Parent URL": "https://www.hirunews.lk/local-news.php?pageID=4267"
}