{
       "Source": "hirunews",
       "Timestamp": "Thursday, 28 January 2016 - 10:46",
       "Headline": "මාර්ගයක් පිළිසකර කරදෙන්නැයි ඉල්ලා ප්‍රදේශවාසීන් මාර්ගයට ගස් කපා දමයි",
       "News Content": "කුරුණෑගල - උහුමීය හරහා - හංහමුණ මාර්ගය පිළිසකර කරදෙන ලෙස ඉල්ලා පිරිසක් එම මාර්ගයට ගස් කපා, ගල් දමා, කළු කොඩි ඔසවා ගමන් කිරීමට අපහසුවන ආකාරයෙන් අවහිර කර තිබෙනවා.\nඅප වාර්තාකරු සඳහන් කළේ  මීට පෙර මෙම මාර්ගය අලූත්වැඩියා කර දෙන ලෙස ඉල්ලා ප්‍රදේශවාසීන් විරෝධතා කිහිපයක්ද පැවැත්වූ බවයි.\nඑහෙත් ඊට බලධාරීන් නිසි අවධානය යොමු නොකිරීම හේතුවෙනුයි ඊයේ රාත්‍රියේ ප්‍රදේශවාසීන් මෙලෙස ගමනාගමනයට බාධාවන අයුරින් මාර්ගය අවහිර කර ඇත්තේ.",
       "URL": "https://www.hirunews.lk/124910/මාර්ගයක්-පිළිසකර-කරදෙන්නැයි-ඉල්ලා-ප්‍රදේශවාසීන්-මාර්ගයට-ගස්-කපා-දමයි",
       "Category": "Local News",
       "Parent URL": "https://www.hirunews.lk/local-news.php?pageID=5192"
}