{
       "Source": "hirunews",
       "Timestamp": "Thursday, 25 November 2021 - 16:01",
       "Headline": "විශ්වවිද්‍යාල අධ්‍යාපනය පමා නොකළ යුතු බව අගමැති කියයි",
       "News Content": "දරුවන්ගේ විශ්වවිද්‍යාල අධ්‍යාපනය පමා නොකළ යුතු බව අග්‍රාමාත්‍ය මහින්ද රාජපක්ෂ පවසනවා.\nවෛද්‍ය උපාධිය අවුරුදු 22 වනවිට සම්පුර්ණ කිරිම සහ අනෙකුත් මූලික උපාධි අවුරුදු 20 වනවිට සම්පූර්ණ කිරීමට අදාළව රජයේ වෛද්‍ය නිලධාරින්ගේ සංගමය ඉදිරිපත් කළ යෝජනාව පිළිබඳව අද ඔවුන් සමග පැවති හමුවකදීයි අග්‍රාමාත්‍යවරයා මේ බව සඳහන් කළේ.\nමේ වනවිටත් අධ්‍යාපන හා උසස් අධ්‍යාපන අමාත්‍යාංශය මේ සම්බන්ධයෙන් අවධානය යොමුකර නියමිත පරිදි විභාග පැවැත්වීම සහ ප්‍රමාදයකින් තොරව විශ්වවිද්‍යාලවලට බඳවා ගැනීම් සිදුවන බවයි එහිදී අනාවරණ වී ඇත්තේ.",
       "URL": "https://www.hirunews.lk/289147/විශ්වවිද්‍යාල-අධ්‍යාපනය-පමා-නොකළ-යුතු-බව-අගමැති-කියයි",
       "Category": "Local News",
       "Parent URL": "https://www.hirunews.lk/local-news.php?pageID=1538"
}