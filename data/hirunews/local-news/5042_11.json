{
       "Source": "hirunews",
       "Timestamp": "Tuesday, 17 May 2016 - 19:02",
       "Headline": "ගංවතුර උණුසුම් වූ හැටි",
       "News Content": "පසුගිය රජය සිදුකළ අවිධිමත් සංවර්ධන කටයුතු හේතුවෙන් ගං වතුර තත්ත්වය වැඩිවී ඇති බවට එක්සත් ජාතික පක්ෂය චෝදනා කරනවා.\nඑම පක්ෂයේ පාර්ලිමේන්තු මන්ත්‍රී කාවින්ද ජයවර්ධන මේ බව කියා සිටියේ කොළඹ අද පැවති මාධ්‍ය හමුවකට එක්වෙමින්.\nමේ අතර පැවිදි හඩ සංවිධානය කොළඹ අද කැඳවා තිබූ මාධ්‍ය හමුවකට එක්වූ රාවණා බලය සංවිධානයේ කැඳවුම්කරු පූජ්‍ය ඉත්තෑකන්දේ සද්ධාතිස්ස හිමියන්ද ආපදා තත්ත්වය සම්බන්ධයෙන් අදහස් පළ කළා.\nඋන්වහන්සේ කියා සිටියේ හිටපු ආරක්ෂක ලේකම් ගෝඨාභය රාජපක්ෂගේ නගර සංවර්ධන වැඩපිළිවෙල නොතිබෙන්නට අද අරලියගහ මන්දිරයත් ජලයෙන් යටවන බවයි.",
       "URL": "https://www.hirunews.lk/133434/ගංවතුර-උණුසුම්-වූ-හැටි",
       "Category": "Local News",
       "Parent URL": "https://www.hirunews.lk/local-news.php?pageID=5042"
}