{
       "Source": "hirunews",
       "Timestamp": "Sunday, 02 October 2016 - 13:11",
       "Headline": "අත්බෝම්බයකින් ගැසූ වරෙන්තුකරුවෙකුට පොලීසියෙන් වෙඩි",
       "News Content": "අතුරුගිරිය සීවලී මාවත ප්‍රදේශයේදී අත්බෝම්බයක් එල්ල කිරීමට උත්සාහ කළ වරෙන්තුකරුවෙකුට අද දහවල් පොලීසිය වෙඩි ප්‍රහාරයක් එල්ල කර තිබෙනවා.\nකොල්ලකෑමේ සිද්ධියකට මෙම පුද්ගලයා අත්අඩංගුවට ගැනීමට යාමේදී මොහු මෙම අත්බෝම්බ ප්‍රහාරය එල්ල කිරීමට තැත් කර ඇති බවයි අතුරුගිරිය පොලිසිය සඳහන් කළේ.\nපොලිසිය තැබූ වෙඩි ප්‍රහාරයෙන් සැකකරුගේ අතකට තුවාල සිදුවී ඇති අතර, අනතුරුව ඔහු පළාගොස් ඇති බව පොලිසිය කියා සිටියා.\nඅර්ජුන ගමගේ නමින් හඳුන්වන මොහුට එරෙහිව වරෙන්තු චෝදනා ද ඇති බව සදහන්. සැකකරු රිමාන්ඞ් බන්ධනාගාරගතව සිට ඇප ලබා පැමිණි පුද්ගලයෙකු බව ද වාර්තා වනවා.\nමොහු අත්අඩංගුවට ගැනීම සඳහා පොලීසිය විශේෂ මෙහෙයුමක් ද ක්‍රියාත්මකයි.",
       "URL": "https://www.hirunews.lk/144290/අත්බෝම්බයකින්-ගැසූ-වරෙන්තුකරුවෙකුට-පොලීසියෙන්-වෙඩි",
       "Category": "Local News",
       "Parent URL": "https://www.hirunews.lk/local-news.php?pageID=4854"
}