{
       "Source": "hirunews",
       "Timestamp": "Friday, 07 January 2022 - 14:29",
       "Headline": "ලෝක වෙළඳපොලේ ඉන්ධන මිල යළි ඉහළ යයි",
       "News Content": "කසකස්ථානයේ ගැටුම් සහ ලිබියාවේ තෙල් සැපයුම අඩාලවීමත් සමඟ ලෝක වෙළඳ පොලේ බොරතෙල් මිල අද (07) නැවතත් කැපී පෙනෙන ලෙස ඉහළ ගොස් තිබෙනවා.\nඑහිදී බ්‍රෙන්ට් වර්ගයේ බොරතෙල් බැරලයක මිල ඩොලර් 82 යි ශත 56 ක් ලෙස සටහන් වූ අතර, ඇමරිකානු ඩබ්ලිව්.ටී.අයි. තෙල් බැරලයක මිල සටහන් වූයේ ඩොලර් 80 යි ශත 13 ක් ලෙසයි.\nඒ අනුව වසරේ පළමු සතිය තුළ තෙල් මිල සියයට 6 කින් පමණ ඉහළ ගොස් ඇති අතර, දැන් වාර්තාවන්නේ පසුගිය නොවැම්බරයෙන් අනතුරුව වාර්තාවන ඉහළම තෙල් මිලයි. ඔමික්‍රොන් කොරෝනා ප්‍රභේදයෙන් ඉල්ලුම පහත වැටීම අභිබවා, සැපයීම පිළිබඳ අවිනිශ්චිත භාවය පෙරට පැමිණීම, මෙලෙස ලෝක වෙළඳපොලේ තෙල් මිල ඉහළ යාමට හේතුවී ඇති බව සැළකෙනවා.",
       "URL": "https://www.hirunews.lk/293294/ලෝක-වෙළඳපොලේ-ඉන්ධන-මිල-යළි-ඉහළ-යයි",
       "Category": "Local News",
       "Parent URL": "https://www.hirunews.lk/local-news.php?pageID=1442"
}