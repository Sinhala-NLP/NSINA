{
       "Source": "hirunews",
       "Timestamp": "Wednesday, 12 October 2016 - 15:27",
       "Headline": "කොරියානු භාෂා ප්‍රවීණතා විභාගයේ ප්‍රතිඵළ එයි",
       "News Content": "කොරියානු භාෂා ප්‍රවීණතා විභාගයේ ප්‍රතිඵල නිකුත්වී තිබෙනවා.\nඑම ප්‍රතිඵල www.slbfe.lk යන වෙබ් අඩවියට පිවිසීමෙන් ලබාගත හැකියි.\nශ්‍රී ලංකා විදේශ සේවා නියුක්ති කාර්යාංය සඳහන් කලේ මෙම විභාගය සමත්වීම කොරියානු රැකියාවක් ලබාදීම සහතික නොකරන අතර එය රැකියා අයදුම්පත්‍රය කොරියානු වෙබ් අඩවියේ ලියාපදිංචි කිරීමට සුදුසුකමක් පමණක් ලෙසට සලකන බවයි.\nමෙවර විභාගය පවත්වනු ලැබුවේ ධීවර සහ ඉදිකිරීම් ක්ෂේත්‍රයේ රැකියා වෙනුවෙන් තෝරා ගැනීම සඳහායි.\nමෙවර විභාගයට අපේක්ෂකයන් 23000 කට වැඩි පිරිසක් පෙනී සිටියා.\nමෙම විභාගයට අදාළ නිපුණතා පරීක්ෂණ ලබන 17 වනදා සිට 20 වනදා දක්වා මධ්‍යස්ථාන 14 කදී පැවැත්වීමට නියමිතව තිබෙනවා.",
       "URL": "https://www.hirunews.lk/145045/කොරියානු-භාෂා-ප්‍රවීණතා-විභාගයේ-ප්‍රතිඵළ-එයි",
       "Category": "Local News",
       "Parent URL": "https://www.hirunews.lk/local-news.php?pageID=4840"
}