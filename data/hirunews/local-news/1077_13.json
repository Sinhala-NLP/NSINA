{
       "Source": "hirunews",
       "Timestamp": "Wednesday, 22 June 2022 - 7:27",
       "Headline": "අඹ සානාට වෙඩි තැබීමට සැකකරුවන් පැමිණි මෝටර් රථය හමුවේ",
       "News Content": "පෑලියගොඩ මැනිං වෙළඳපළේ පළතුරු සංගමයේ සභාපති සමන්ත ප්‍රදිප් කුමාර හෙවත් අඹ සානාට වෙඩි තැබීමට සැකකරුවන් පැමිණි මෝටර් රථය මහමඟ දමාගොස් තිබිය දී සොයාගෙන තිබෙනවා.\nඒ, එඩේරමුල්ල ප්‍රදේශයේ ඇවිදින මංතීරුවක් අසලින්.\nකෙසේ වෙතත් සිද්ධියට අදාළ සැකකරුවන් කවුරුන්ද යන්න සම්බන්ධයෙන් මෙතෙක් අනාවරණය වී නැහැ.\nඅඹ සානා නමැත්තා සිය පළතුරු වෙළඳසැල ඉදිරිපිට නවතා තිබූ සිය මෝටර් රථයට නැගීම සඳහා පැමිණි අවස්ථාවේ අසල නවතා තිබූ සුදු පැහැති මෝටර් රථයකින් බැස පැමිණි පුද්ගලයෙකු වෙඩි ප්‍රහාරයක් එල්ල කරනු ලැබුවේ ඊයේ පස්වරුවේ යි.",
       "URL": "https://www.hirunews.lk/307840/අඹ-සානාට-වෙඩි-තැබීමට-සැකකරුවන්-පැමිණි-මෝටර්-රථය-හමුවේ",
       "Category": "Local News",
       "Parent URL": "https://www.hirunews.lk/local-news.php?pageID=1077"
}