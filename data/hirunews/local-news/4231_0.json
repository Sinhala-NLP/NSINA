{
       "Source": "hirunews",
       "Timestamp": "Tuesday, 07 November 2017 - 15:14",
       "Headline": "ගීතාගේ මන්ත්‍රී ධුරය ගැන ශ්‍රේෂ්ඨාධිකරණ තීන්දුව පාර්ලිමේන්තුවට",
       "News Content": "ද්විත්ව පුරවැසිභාවය හේතුවෙන් ගීතා කුමාරසිංහගේ පාර්ලිමේන්තු ධුරය අහෝසි වන බවට ශ්‍රේෂ්ඨාධිකරණය ලබාදුන් තීන්දුව පාර්ලිමේන්තුව වෙත ලැබුණු බව කථානායක කාර්යාලය ප්‍රකාශ කළා.\nඒ පිළිබඳව මැතිවරණ කොමිසම වෙතද දන්වා යැවීමට කටයුතු කළ බවයි එම කාර්යාලය නිවේදනයක් නිකුත් කරමින් සඳහන් කළේ.\nඒ අනුව ගීතා කුමාරසිංහට මන්ත්‍රී වරප්‍රසාද සහිතව පාර්ලිමේන්තුව වෙත ප්‍රවේශවීම තහනම් වන බව කතානායක කාර්යාලය වැඩිදුරටත් කියා සිටියා.",
       "URL": "https://www.hirunews.lk/175468/ගීතාගේ-මන්ත්‍රී-ධුරය-ගැන-ශ්‍රේෂ්ඨාධිකරණ-තීන්දුව-පාර්ලිමේන්තුවට",
       "Category": "Local News",
       "Parent URL": "https://www.hirunews.lk/local-news.php?pageID=4231"
}