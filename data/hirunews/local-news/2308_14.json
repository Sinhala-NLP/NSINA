{
       "Source": "hirunews",
       "Timestamp": "Friday, 27 November 2020 - 19:00",
       "Headline": "නව පොලිස්පති, ජනපති හමුවෙයි",
       "News Content": "නව පොලිස්පති සී.ඩී. වික්‍රමරත්න අද (27) පස්වරුවේ ජනාධිපති ගෝඨාභය රාජපක්ෂ හමුවුණා.\nඒ, ජනාධිපති කාර්යාලයේදීයි.\nඑහිදී ජනාධිපතිතුමා නව පොලිස්පතිවරයාට සිය සුබ පැතුම් පිරිනැමූ අතර පොලිස්පතිවරයා විසින් ජනාධිපතිවරයා වෙත සමරු තිළිණයක් ද පිළිගැන් වූ බවයි ජනාධිපති මාධ්‍ය අංශය පවසන්නේ.\nසී.ඩී. වික්‍රමරත්න මෙරට 35 වන පොලිස්පතිවරයායි.\n1986 දී ආධුනික සහකාර පොලිස් අධිකාරිවරයෙකු ලෙස සේවයට එක්වූ ඔහු කොළඹ විශ්ව විද්‍යාලයේ මෙන්ම කොතලාවල ආරක්ෂක විද්‍යා පිඨයේ ද උපාධිධාරයෙක්.\nමිට අමතරව ඔහු බ්‍රැඩ්ෆෝර්ඩ් විශ්ව විද්‍යාලයේ සහ හාර්වඩ් විශ්ව විද්‍යාලයේ පශ්චාත් උපාධි ඩිප්ලෝමා හදාරා තිබෙනවා.",
       "URL": "https://www.hirunews.lk/255735/නව-පොලිස්පති-ජනපති-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=2308"
}