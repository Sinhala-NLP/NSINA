{
       "Source": "hirunews",
       "Timestamp": "Thursday, 16 December 2021 - 19:07",
       "Headline": "තවත් කොරෝනා මරණ 21 ක්",
       "News Content": "ශ්‍රී ලංකාවෙන් තවත් කොරෝනා මරණ 21ක් වාර්තාවී තිබෙනවා.\nඒ අනුව මෙරට සමස්ත මරණ සංඛ්‍යාව දැක්වෙන්නේ 14698ක් ලෙසටයි.\nසෞඛ්‍ය සේවා අධ්‍යක්ෂ ජනරාල්වරයා විසින් ඊයේ (15) තහවුරු කරන ලද මෙම මරණ අතර අවුරුදු 30ට අඩු වයස් කාණ්ඩයේ කිසිදු මරණයක් වාර්තාවී නැහැ.\nඅවුරුදු 30ත් 59ත් අතර පිරිමි පුද්ගලයන් දෙදෙනෙකු සහ කාන්තාවන් 5දෙනෙකු වනවා.\nඅවුරුදු 60 සහ ඊට වැඩි වයස් කාණ්ඩයේ මරණ 14ක් වාර්තාවී තිබෙනවා. ඒ පිරිමි 10ක් සහ කාන්තාවන් 4ක් වශයෙන්.\nශ්‍රී ලංකාවෙන් මේ දක්වා කොරෝනා ආසාදිතයන් 576966ක් හඳුනාගෙන ඇති අතර ඉන් 15791ක් රෝහල්ගතව හෝ නිවෙස්වල වෛද්‍ය අධීක්ෂණය යටතේ ප්‍රතිකාර ලබමින් පසුවනවා.\nසුවය ලබා නිවෙස් වෙත පිටත්ව ගොස් ඇති සංඛ්‍යාව 546498ක්.",
       "URL": "https://www.hirunews.lk/291257/තවත්-කොරෝනා-මරණ-21-ක්",
       "Category": "Local News",
       "Parent URL": "https://www.hirunews.lk/local-news.php?pageID=1489"
}