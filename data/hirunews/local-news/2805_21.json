{
       "Source": "hirunews",
       "Timestamp": "Friday, 10 April 2020 - 8:13",
       "Headline": "මුන්දලමේ පුද්ගලයෙකු සමෘද්ධි නිලධාරියෙකුගේ කන සපා කයි",
       "News Content": "සමෘද්ධි සහනාධාරය ලබාදීම පමා වූ බවට පවසමින් පුද්ගලයෙකු විසින් සමෘද්ධි නිලධාරියෙකුගේ කන සපා කෑමේ පුවතක් මුන්දලම - පුලිච්චාකුලම ප්‍රදේශයෙන් වාර්තා වනවා.\nඊයේ මෙම පුද්ගලයා රජය විසින් ලබාදෙන සමෘද්ධි දීමනාව ලබාගැනීම සඳහා සමෘද්ධි නිලධාරීයා හමුවීමට ගොස් ඇති අතර, එහිදී ඇතිවූ බහින්බස්වීමක් දුරදිග යෑමෙනුයි මෙම සිදුවීම සිදුව ඇත්තේ.\nසිද්ධිය සම්බන්ධයෙන් අදාළ පුද්ගලයා අත්අඩංගුවට ගෙන ඇති අතර, ඔහු අද දින පුත්තලම මහේස්ත්‍රාත් අධිකරණය වෙත ඉදිරිපත් කිරීමට නියමිතයි.",
       "URL": "https://www.hirunews.lk/238309/මුන්දලමේ-පුද්ගලයෙකු-සමෘද්ධි-නිලධාරියෙකුගේ-කන-සපා-කයි",
       "Category": "Local News",
       "Parent URL": "https://www.hirunews.lk/local-news.php?pageID=2805"
}