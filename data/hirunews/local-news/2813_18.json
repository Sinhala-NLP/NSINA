{
       "Source": "hirunews",
       "Timestamp": "Monday, 06 April 2020 - 7:21",
       "Headline": "ළමයින් ගැන අවධානයෙන් පසුවන්නැයි සෞඛ්‍ය අංශවලින් දැනුම්දීමක්",
       "News Content": "රෝග ලක්ෂණ පෙන්නුම් නොකළ ද ළමයින් තුළ කොරෝනා වෛරසය පැවතිය හැකි බව ළමා රෝග විශේෂඥ වෛද්‍ය දීපාල් පෙරේරා පවසනවා.\nඒ හේතුවෙන් අදාළ වෛරසය ආසාදනය වීමේ හැකියාවක් සහිත පසුබිමක් පවතින්නේ නම් මව්වරුන් ළමයින් සම්බන්ධයෙන් වැඩි අවදානයක් යොමු කළ යුතු බවයි ඔහු කියා සිටියේ.\nවෛරසය ව්‍යාප්තිය වැළැක්වීමට රජය ගෙන ඇති ක්‍රියාමාර්ග හමුවේ පාසල්වලට නිවාඩු ලබාදී ඇති බැවින් ළමයින් මේ දිනවල නිවෙස් තුළට පමණක් කාලය ගත කිරීම හේතුවෙන් ඇති වන මානසික ආතතිය දුරලීම සඳහා විවිධ ක්‍රියාකාරකම්වල නිරතවීම වැදගත් බවයි ළමා රෝග විශේෂඥ වෛද්‍ය දීපාල් පෙරේරා වැඩිදුරටත් කියා සිටියේ.",
       "URL": "https://www.hirunews.lk/238014/ළමයින්-ගැන-අවධානයෙන්-පසුවන්නැයි-සෞඛ්‍ය-අංශවලින්-දැනුම්දීමක්",
       "Category": "Local News",
       "Parent URL": "https://www.hirunews.lk/local-news.php?pageID=2813"
}