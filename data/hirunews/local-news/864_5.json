{
       "Source": "hirunews",
       "Timestamp": "Friday, 16 September 2022 - 14:44",
       "Headline": "කොළඹ ජාත්‍යන්තර පොත් ප්‍රදර්ශනය ඇරඹෙයි",
       "News Content": "කොළඹ ජාත්‍යන්තර පොත් ප්‍රදර්ශනය අද ආරම්භ වුණා.\nඑය ලබන 25 වැනි දා දක්වා බණ්ඩාරනායක අනුස්මරණ ජාත්‍යන්තර සම්මන්ත්‍රණ ශාලා පරිශ්‍රයේ දී පැවැත්වීමට නියමිත යි.\nකොළඹ ජාත්‍යන්තර පොත් ප්‍රදර්ශනය මෙවර පැවැත්වෙන්නේ 23 වැනි වරට වන අතර, ප්‍රදර්ශනය අද ආරම්භ කෙරුණේ අධ්‍යාපන අමාත්‍යංශයේ ලේකම් එම්.එන්. රණසිංහ මහතාගේ ප්‍රධානත්වයෙන්.\nසම්මානනීය ග්‍රන්ථ රැසක් මෙවර පොත් ප්‍රදර්ශනයේ අලෙවිය සඳහා නිකුත් කර ඇති අතර, වෙළෙඳ කුටි 400කට අධික ප්‍රමාණයක් ප්‍රදර්ශනය තුළ ස්ථාපිත කර තිබෙන බව යි වාර්තා වන්නේ.\nරට තුළ පැවති කොවිඩ් වසංගත තත්ත්වය හේතුවෙන් පසුගිය වසරේ දී කොළඹ පොත් ප්‍රදර්ශනය පැවැත්වීමට නොහැකි වුණා.\nඒ නිසා ම මේ වසරේ පොත් ප්‍රදර්ශනය සඳහා පාඨකයන්ගේ වැඩි අවධානයක් යොමු වනු ඇති.",
       "URL": "https://www.hirunews.lk/315554/කොළඹ-ජාත්‍යන්තර-පොත්-ප්‍රදර්ශනය-ඇරඹෙයි",
       "Category": "Local News",
       "Parent URL": "https://www.hirunews.lk/local-news.php?pageID=864"
}