{
       "Source": "hirunews",
       "Timestamp": "Saturday, 06 May 2017 - 19:03",
       "Headline": "මහඇමතිවරු යළි ප්‍රතිපාදන සිහිකරයි",
       "News Content": "හබරණ පැවති 33 වන පළාත් ප්‍රධාන අමාත්‍ය සමුළුවේදී යෝජනා කිහිපයක් සම්මත කර ගත් බව මධ්‍යම පළාත් ප්‍රධාන අමාත්‍ය සරත් ඒකනායක කියා සිටියා.\nමෙම සමුළුවට උතුර පළාත් මහඇමතිවරයා ද ඇතුළුව පළාත් ප්‍රධාන අමාත්‍යවරුන් 8 දෙනෙකු සහභාගි වී තිබෙනවා.\nදකුණු පළාත් ප්‍රධාන අමාත්‍ය ශාන් විජේලාල් ද සිල්වා පවුලේ උත්සව කටයුත්තක් හේතුවෙන් ඊට එක්වී නැහැ.\nසමුළුවේදී ගත් තීරණ පිළිබඳව අදහස් දක්වමින් මධ්‍යම පළාත් ප්‍රධාන සරත් ඒකනායක කියා සිටියේ 2016 වර්ෂයේ පළාත් සභාවලට වෙන් වූ මුදල් වලින් කොටසක් මෙතෙක් ලැබී නොමැති බවයි.\nඑම මුදල් ලබා දීම සඳහා මහා භාණ්ඩාගාරයේ නියෝජ්‍ය ලේකම්වරයා මෙහිදී එකඟ වූ බවයි ඔහු කියා සිටියේ.\nඑමෙන්ම, පළාත් රාජ්‍ය නිලධාරින් මධ්‍යම රජයේ කටයුතු සඳහා කොළඹට පැමිණීම සෑම මසකම අවසන් සතියේ යොදා ගැනීමට ද මෙහිදී යෝජනා වී තිබෙනවා.",
       "URL": "https://www.hirunews.lk/160750/මහඇමතිවරු-යළි-ප්‍රතිපාදන-සිහිකරයි",
       "Category": "Local News",
       "Parent URL": "https://www.hirunews.lk/local-news.php?pageID=4530"
}