{
       "Source": "hirunews",
       "Timestamp": "Saturday, 11 March 2023 - 16:03",
       "Headline": "මෙරාපි සක්‍රිය වෙයි",
       "News Content": "ඉන්දුනීසියාවේ - මෙරාපි ගිනි කන්ද සක්‍රිය වී තිබෙනවා. කිලෝමීටර් එකහමාරක් පමණ දුරට දැනටමත් ලාවා සහ දුමාරය පැතිරී ඇති බවයි විදෙස් වාර්තා සඳහන් කළේ.\nගිනි කන්දේ සිට කිලෝමීටර් 3 ත් 7 ත් අතර භූමි ප්‍රදේශයේ අවදානම් කලාපයක් ලෙස ප්‍රකාශයට පත් කර ඇති අතර, එම කලාපයේ කිසිදු ක්‍රියාකාරකමක නිරත නොවන ලෙසටයි ඒ අවට ජීවත් වන ජනතාවට දැනුම් දී ඇත්තේ.\nකෙසේ වෙතත් ජනතාවට තවමත් නිවාස වලින් ඉවත් වන ලෙස දැනුම් දී නොමැති බව ද විදෙස් වාර්තා සඳහන් කළා.\nඉන්දුනීසියාවේ දෙවන උසම ගිනි කන්ද වන මෙරාපි එරට වඩාත් සක්‍රියම ගිනි කඳුවලින් එකක් ලෙස සැලකෙනවා.\n2010 වසරේ මෙරාපි ගිනි කන්ද සක්‍රිය වීමෙන් 350 කට අධික පිරිසක් ජිවිතක්ෂයට පත්වුණා.",
       "URL": "https://www.hirunews.lk/329648/මෙරාපි-සක්‍රිය-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=483"
}