{
       "Source": "hirunews",
       "Timestamp": "Friday, 08 October 2021 - 9:07",
       "Headline": "'එක්ස්ප්‍රස් පර්ල්' පාරිසරික හානිය ගණනය කිරීමට අගමැතිගෙන් උපදෙස්",
       "News Content": "මෙරට මුහුදු සීමාවේදී අනතුරට ලක්වූ එක්ස්ප්‍රස් පර්ල් නෞකාවෙන් සිදු වූ පරිසර හානිය ගණනය කිරීමේදී, එම හානිය නැවත ප්‍රතිස්ථාපනය කිරීම සඳහා යන වියදම්ද ඇතුළත් කර ගණනය කිරීම් සිදුකරන ලෙසට අග්‍රාමාත්‍ය මහින්ද රාජපක්ෂ, සමුද්‍රීය පරිසර ආරක්ෂණ අධිකාරියට උපදෙස් ලබාදී තිබෙනවා.\nසමුද්‍රීය පරිසර ආරක්ෂණ අධිකාරයේ සභාපතිනි නීතිඥ දර්ශනී ලහඳපුර වෙත එලෙස ලබාදී ඇති උපදෙස් අනුව අදාළ පරිසර හානිය ගණය කිරීම මේ වනවිටත් සිදුකරමින් පවතින බවයි එම අධිකාරිය වැඩිදුරටත් සඳහන් කළේ.\nඑමෙන්ම මුහුදු පතුලේ සුන්බුන් ඉවත් කිරීම, සමුද්‍රීය පරිසර ආරක්ෂණ අධිකාරියේ කොන්දේසි හා නියමන්ට යටත්ව සිදුකිරීම ඔක්තෝම්බර් මස අවසන් සතියේ හෝ නොවැම්බර් මස පළමු සතියේ ආරම්භ කිරීමට සැලසුම් කර තිබෙනවා.",
       "URL": "https://www.hirunews.lk/284405/එක්ස්ප්‍රස්-පර්ල්-පාරිසරික-හානිය-ගණනය-කිරීමට-අගමැතිගෙන්-උපදෙස්",
       "Category": "Local News",
       "Parent URL": "https://www.hirunews.lk/local-news.php?pageID=1642"
}