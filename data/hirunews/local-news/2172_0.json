{
       "Source": "hirunews",
       "Timestamp": "Wednesday, 03 February 2021 - 11:35",
       "Headline": "කටුනායක කර්මාන්තශාලාවේ ගින්න ගැන විමර්ශනයක්",
       "News Content": "කටුනායක නිදහස් වෙළඳ කලාපයේ පිහිටි කසල ප්‍රතිචක්‍රීකරණය කරන කර්මාන්තශාලාවක අද අලුයම හටගත් ගින්න සම්බන්ධයෙන් පොලීසිය විමර්ශනයක් ආරම්භ කර තිබෙනවා.\nකර්මාන්තශාලාවේ කසල රදවන අංගනය තුළ මුලින්ම මෙම ගින්න හට ගත් අතර, එය මැඩ පැවැත්වීම සඳහා ශ්‍රී ලංකා ආයෝජන මණ්ඩලය, කටුනායක ගුවන් තොටුපළේ සහ කොළඹ මහා නගර සභාවේ ගිනි නිවීම් ඒකකයේ රථ 10කට ආසන්න සංඛ්‍යාවක් යොදා ගැනුණා.\nගින්නෙන් කිසිදු ජීවිත හානියක් සිදු වී නොමැති අතර, ගින්නට හේතුව මෙතෙක් අනාවරණ වී නැහැ.\nසිද්ධිය වාර්තා වීමත් සමඟ ගුවන් සේවා හා අපනයන කලාප සංවර්ධන රාජ්‍ය අමාත්‍ය ඩී.වී. චානක ද එම ස්ථානයට පැමිණියා.\nගින්න සම්බන්ධයෙන් පරීක්ෂණ පැවැත්වීම සඳහා රජයේ රස පරීක්ෂක දෙපාර්තමේන්තුවේ නිලධාරීන් කණ්ඩායමක් ද එහි පැමිණීමට නියමිතයි.",
       "URL": "https://www.hirunews.lk/261528/කටුනායක-කර්මාන්තශාලාවේ-ගින්න-ගැන-විමර්ශනයක්",
       "Category": "Local News",
       "Parent URL": "https://www.hirunews.lk/local-news.php?pageID=2172"
}