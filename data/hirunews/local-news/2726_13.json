{
       "Source": "hirunews",
       "Timestamp": "Sunday, 17 May 2020 - 21:59",
       "Headline": "ඩෙංගු ගැනත් අවදානය යොමු කරන්න - සෞඛ්‍ය අංශ මහජනතාවගෙන් ඉල්ලයි",
       "News Content": "කොරෝනා වෛරසයෙන් පීඩාවට පත්ව සිටින ජනතාව ඩෙංගු සම්බන්ධයෙන් ද වැඩි අවදානයක් යොමු කළ යුතු කාලය එළඹ ඇතැයි ඩෙංගු මර්දන ඒකකය පවසනවා.\nදැනට වර්ෂාවත් සමඟ ඩෙංගු පැතිර යාමේ වැඩි අවදානමක් පවතින බවයි එහි අධ්‍යක්ෂ වෛද්‍ය අනුර ජයසේකර කියා සිටියේ.\nමේ අතර, අනුරාධපුර දිස්ත්‍රික්කයෙන් ඩෙංගු රෝගීන් විශාල සංඛ්‍යාවක් හමුවී ඇති බව දිස්ත්‍රික් වසංගත රෝග විද්‍යාඥ වෛද්‍ය තේජන සෝමතිලක පවසනවා.\nඔහු කියා සිටියේ ජනවාරි මාසයේ සිට මේ දක්වා කාලය තුළ ඩෙංගු රෝගීන් 63 දෙනෙකු වාර්තා වී ඇති බවයි. මීට අමතරව පාසල් සිසුවෙකු ඇතුළු පුද්ගලයින් දෙදෙනෙකු ඩෙංගු හේතුවෙන් ජීවිතක්ෂයට ද පත්වී තිබෙනවා.\nඑමෙන්ම, පසුගිය කාලසීමාව තුළ ඇඳිරි නීතියත් සමඟ ව්‍යාපාරික ස්ථාන සහ අනෙකුත් සේවා කටයුතු නතර කර දැමීම හේතුවෙන් ඩෙංගු වැඩි වී ඇති බවයි අනුරාධපුර දිස්ත්‍රික් වසංගත රෝග විද්‍යාඥ වෛද්‍ය තේජන සෝමතිලක කියා සිටියේ.\nකෙසේ වෙතත්, ඉදිරි සති කිහිපයේදී ඩෙංගු රෝගීන් වැඩි වශයෙන් වාර්තා විය හැකි බැවින් ඒ පිළිබදව වැඩි අවදානයක් යොමු කළ යුතු බවයි ඩෙංගු මර්දන ඒකකයේ අධ්‍යක්ෂ වෛද්‍ය අනුර ජයසේකර ප්‍රකාශ කළේ.",
       "URL": "https://www.hirunews.lk/240939/ඩෙංගු-ගැනත්-අවදානය-යොමු-කරන්න-සෞඛ්‍ය-අංශ-මහජනතාවගෙන්-ඉල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=2726"
}