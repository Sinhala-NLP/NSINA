{
       "Source": "hirunews",
       "Timestamp": "Sunday, 16 June 2019 - 10:01",
       "Headline": "පොලිස් රාජකාරියට බාධා කර පළාගිය සැකකරුවෙකු අත්අඩංගුවට",
       "News Content": "වටවල ප්‍රදේශයේදී පොලිස් රාජකාරියට බාධා කර මෝටර් රථයකින් පළාගිය සැකකරුවෙකු පොලිස් අත්අඩංගුවට ගෙන තිබෙනවා.\nවටවල සහ හැටන් පොලිස් ස්ථානවල නිලධාරීන් එක්ව සිදු කළ මෙහෙයුමකදීයි ඊයේ පස්වරුවේ සැකකරු අත්අඩංගුවට ගනු ලැබුවේ.\nකොළඹ සිට බගවන්තලාව දක්වා ධාවනය වූ මෝටර් රථයක ගමන් කළ තරුණයෙකු  සතුව හෙරොයින් තිබී ඇති අතර ඔහු අත්අඩංගුවට ගැනීමට උත්සාහ කිරීමේදීයි සැකකරු පොලිස් නිලධාරියාව තල්ලුකර දමා මෝටර් රථයෙන් පළාගොස් ඇත්තේ.\nමේ සම්බන්ධයෙන් වටවල පොලිසියේ නිලධාරීන් හැටන් පොලිසියේ නිලධාරීන් ද දැනුවත් කර සැකකරු අත්අඩංගුවට ගැනීමට මෙහෙයුම් ක්‍රියාත්මක කර තිබුනා.\nභාණ්ඩ බෙදා හැරීමේ සමාගමකට අයත් මෝටර් රථය බගවන්තලාව ප්‍රදේශයට භාණ්ඩ කිහිපයක් ලබාදීම සඳහා පැමිණ තිබු බව සඳහන්.\nසැකකරු සතුව හෙරොයින් තිබීම හේතුවෙන් ඊට බියවී මෝටර් රථයෙන් පළාගොස් ඇති බවට පරීක්ෂණවලදී අනාවරණ වී තිබෙනවා.\n28 හැවිරිදි සැකකරු කොළඹ ප්‍රදේශයේ පදිංචිකරුවෙක් වන අතර ඔහු හැටන් මහෙේස්ත්‍රාත් අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/218498/පොලිස්-රාජකාරියට-බාධා-කර-පළාගිය-සැකකරුවෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3298"
}