{
       "Source": "hirunews",
       "Timestamp": "Saturday, 03 April 2021 - 19:25",
       "Headline": "ගම සමඟ පිළිසරේ දී වව්නියාව වෙඩිවෛත්‍යකල්ලු ජනතාවගේ ගැටලු ජනපතිට (වීඩියෝ)",
       "News Content": "ග්‍රාමීය ජනතා ගැටලු‍ විසදීමේ අරමුණින් පැවැත්වෙන ”‍ගම සමඟ පිළිසඳර”‍ 17 වැනි වැඩසටහන වව්නියාව දිස්ත්‍රික්කයේ වෙඩිවෛත්‍යකල්ලු‍ ග්‍රාමයේදී ජනාධිපති ගෝඨාභය රාජපක්ෂගේ ප්‍රධානත්වයෙන් අද ආරම්භ වුණා.\nමෙය උතුරු පළාතේ දියත් කෙරෙන පළමු ”ජනපති ‍ගම සමඟ පිළිසඳර”‍ වැඩසටහනයි.\nඅද පෙරවරුවේ එය ආරම්භ වූයේ වව්නියාව උතුරු ප්‍රාදේශීය ලේකම් කාර්යාල බලප්‍රදේශයට අයත් වෙඩිවෛත්‍යකල්ලු‍ ග්‍රාමසේවා වසමේ බෝගස්වැව මහා විද්‍යාල භූමියේදීයි.\nපවුල් 478කට අයත් 1520ක පමණ ජනතාවක් ජීවත්වන වෙඩිවෛත්‍යකල්ලු‍ ග්‍රාමයේ ජනතාවගේ ප්‍රධාන ජීවනෝපාය වන්නේ වී සහ හේන් ගොවිතැනයි.\nපානීය සහ වගා ජල ගැටලු‍වට විසඳුමක් ලබාගැනීමයි දීර්ඝ කාලයක සිට ගැටලු‍ රැසකින් පීඩා විඳින මෙම ප්‍රදේශයේ ජනතාවගේ ප්‍රධානතම ඉල්ලීමක් වනවා. මේ එහිදී අදහස් දැක්වූ ජනාධිපති ගෝඨාභය රාජපක්ෂ.",
       "URL": "https://www.hirunews.lk/267417/ගම-සමඟ-පිළිසරේ-දී-වව්නියාව-වෙඩිවෛත්‍යකල්ලු-ජනතාවගේ-ගැටලු-ජනපතිට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2043"
}