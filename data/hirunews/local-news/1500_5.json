{
       "Source": "hirunews",
       "Timestamp": "Sunday, 12 December 2021 - 11:23",
       "Headline": "ජීවිතක්ෂයට පත් පුද්ගලයෙකු පිළිබඳ හඳුනා ගැනීම සඳහා පොලීසිය මහජන සහාය පතයි",
       "News Content": "නාඋල පොලිස් බල ප්‍රදේශයේ ඒ නවය මාර්ගයේ උඩුදෙනිය ප්‍රදේශයේ දී සිදු වු රියඅනතුරකින් මියගිය පුද්ගලයෙකු හඳුනාගැනීම සඳහා නාඋල පොලිසිය මහජන සහාය පතනවා.\nපසුගිය දා (11 ) අළුයම් කාලයේ දී රථයක ගැටී, මාර්ගය ආසන්නයේ වැටී ඇති මෙම පුද්ගලයා නාලන්ද රජයේ රෝහලට ඇතුළත් කර ඇති බවයි වාර්තා වන්නේ.\nඑහිදී එම පුද්ගලයා මිය ගොස් තිබෙනවා.\nපසුදින සිය වාහනයේ පුද්ගලයෙකු හැපුණු බව පවසමින් රියදුරෙකු නාඋල පොලිසියට භාර වී ඇති බව ද වැඩිදුරටත් දැනුම් දෙනවා.\nකෙසේ වෙතත් ජීවිතක්ෂයට පත්ව ඇති පුද්ගලයාගේ හිමිකරුවෙකු මෙතෙක් ඉදිරිපත් වී නොමැති බව පොලීසිය සඳහන් කරනවා.\nඒ හේතුවෙන් නාලන්ද රෝහල් මෘත ශරීරාගාරයේ තැන්පත් කර ඇති මෘත දේහය සම්බන්ධ තොරතුරක් වේ,නම් නාඋල පොලිසියේ 066 -2246222 දුරකතන අංකයට තොරතුරක් ලබාදෙන ලෙසයි පොලීසිය ජනතාවගෙන් ඉල්ලා සිටින්නේ.",
       "URL": "https://www.hirunews.lk/290758/ජීවිතක්ෂයට-පත්-පුද්ගලයෙකු-පිළිබඳ-හඳුනා-ගැනීම-සඳහා-පොලීසිය-මහජන-සහාය-පතයි",
       "Category": "Local News",
       "Parent URL": "https://www.hirunews.lk/local-news.php?pageID=1500"
}