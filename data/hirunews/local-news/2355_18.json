{
       "Source": "hirunews",
       "Timestamp": "Monday, 02 November 2020 - 14:11",
       "Headline": "රතු මිනිත්තුවෙන් අස් ඇරවූ ඉස්සන් වගාකරුවන්ගේ ගැටළුවට, විසඳුම් (වීඩියෝ)",
       "News Content": "ඉස්සන් මිලදී ගැනීමට හෝ ගබඩා කිරීමට අවශ්‍ය කඩිනම් පියවර ගන්නා ලෙස ධීවර රාජ්‍ය අමාත්‍ය කංචන විජේසේකර මහතා නිලධාරීන්ට උපදෙස් දී තිබෙනවා.\nඒ කොවිඩ් 19 වෛරස රෝග තත්ත්වය හේතුවෙන් දැඩි බලපෑම් එල්ල වී ඇති ඉස්සන් වගාකරුවන් පිළිබඳ හිරු ප්‍රවෘත්ති කළ අනාවරණයෙන් අනතුරුවයි.\nමෙරට ඉස්සන් වගාකරුවන්ගේ ප්‍රධානම ඉලක්කය වන්නේ විදෙස් වෙළඳපොළ වන නමුත් ඔවුන් සිය අස්වැන්නෙන් යම් කොටසක් මෙරට සංචාරක හෝටල් සඳහාද වෙන් කරනවා.\nනමුත් ඉස්සන් වගාකරුවන් පෙන්වා දෙන්නේ වර්තමානයේ මුළුව ලොවටම බලපා ඇති කොවිඩ් 19 වසංගත රෝග තත්ත්වය හේතුවෙන් විදෙස්\nවෙළෙඳපොළට මෙන්ම දේශීය වෙළෙඳපොළටද ඉස්සන් විකුණා ගැනීමේ ගැටළුව දැඩිව බලපා ඇති බවයි.\nමේ පිළිබඳ පසුගිය 28 වැනිදා අප හිරු ප්‍රවෘත්ති ඔස්සේ අනාවරණය කළේ ඉස්සන් වගාකරුවන්ගේ ඉල්ලීම්වලට ඉඩක් ලබා දෙමින්.\nමෙම අනාවරණයත් සමග ධීවර රාජ්‍ය අමාත්‍ය කංචන විජේසේකර මහතා නිලධාරීන්ට උපදෙස් ලබා දී ඇත්තේ කඩිනමින් ඒ පිළිබඳ අවධානය යොමු කරන ලෙසයි.\nඒ අනුව ජලජීවි වගා සංවර්ධන අධිකාරියේ පුත්තලම දිස්ත්‍රික් සහකාර අධ්‍යක්ෂවරයා ඇතුළු පිරිසක් හලාවත මුතුපන්තිය දූපතට පැමිණ අදාළ ගැටළුව පිළිබඳ සොයා බැලීමට කටයුතු කළා.",
       "URL": "https://www.hirunews.lk/253848/රතු-මිනිත්තුවෙන්-අස්-ඇරවූ-ඉස්සන්-වගාකරුවන්ගේ-ගැටළුවට-විසඳුම්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2355"
}