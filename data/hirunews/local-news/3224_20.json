{
       "Source": "hirunews",
       "Timestamp": "Sunday, 28 July 2019 - 17:05",
       "Headline": "දෙල්කඳ අතුරු මාර්ගයක තිබී අංක තහඩු නොමැති යතුරුපැදියක් හමුවෙයි",
       "News Content": "කොහුවල - ජම්බුගස්මුල්ල ප්‍රදේශයේදී ව්‍යාපාරිකයන් දෙදෙනෙකුට වෙඩි තැබීමේ සිද්ධියෙන් පසුව දෙල්කඳ ප්‍රදේශයේ අතුරු මාර්ගයක තිබී අංක තහඩු රහිත යතුරුපැදියක් සොයාගෙන තිබෙනවා.\nපොලිස් මාධ්‍ය ප්‍රකාශක, පොලිස් අධිකාරී රුවන් ගුණසේකර සඳහන් කළේ වෙඩි තැබීම සිදුවූ ස්ථානයේ තිබී මිලිමීටර් 9 වර්ගයේ සජීව පතොරොම් 3ක් සහිත මැගසීනයක්, හිස් පතොරොම් කොපු 7ක් සහ පාවහන් යුගල දෙකක් පොලීසිය සොයාගෙන තිබෙනවා.\nඅද අලූයම සිදුවූ මෙම වෙඩි තැබීමෙන් 38 හැවිරිදි ජීප් රථය පැදවූ  ව්‍යාපාරිකයෙකු මිය ගිය අතර, ඔහු සමඟ සිටි අනෙක් ව්‍යාපාරිකයා ද තුවාල ලබා කළුබෝවිල රෝහලට ඇතුළත් කෙරුණා.",
       "URL": "https://www.hirunews.lk/221194/දෙල්කඳ-අතුරු-මාර්ගයක-තිබී-අංක-තහඩු-නොමැති-යතුරුපැදියක්-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=3224"
}