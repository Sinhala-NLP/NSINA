{
       "Source": "hirunews",
       "Timestamp": "Sunday, 08 October 2017 - 16:20",
       "Headline": "ව්‍යාජ මුදල් නෝට්ටු සමඟ පුද්ගලයන් දෙදෙනෙකු අත්අඩංගුවට",
       "News Content": "නිවිතිගල පෑබොටුව උඩකරවිට ප්‍රදේශයේ වෙළදසැලකට පැමිණ රු 5000 ව්‍යාජ නෝට්ටුවක් දී භාණ්ඩ ලබාගත් පුද්ගලයින් දෙදෙනෙකු කලවාන පොලිස් නිලධාරීන් විසින් අත්අඩංගුවට ගෙන තිබෙනවා.\nමෙලෙස අත්අඩංගුවට ගෙන ඇත්තේ කළුතර හා දෙහිවල ප්‍රදේශවල පදිංචි 46 හැවිරිදි කාන්තාවක් සහ 43 හැවිරිදි පිරිමි පුද්ගලයෙක්.\nවෙළදසැලෙහි හිමිකරු විසින් පොලිසියට කළ දැනුම්දීමකින් අනතුරුව වහාම ක්‍රියාත්මක වූ පොලිසිය කලවාන දෙසට ධාවනය වූ වෑන් රථය පසුපස හඹාගොස් තිබුණා.\nකලවාන නගරයේදී මෙම වෑන් රථය නවත්වා පරික්ෂාකිරීමෙන් අනතුරුව සැකකරුවක් සන්තකව තිබී රු 5000 ව්‍යාජ නෝට්ටු 18ක් සහ රු 1000 ව්‍යාජ නෝට්ටු 2ක් පොලිස් භාරයට ගෙන තිබෙනවා.\nඔවුන් රත්නපුර මහේස්ත්‍රාත් අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/172921/ව්‍යාජ-මුදල්-නෝට්ටු-සමඟ-පුද්ගලයන්-දෙදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4282"
}