{
       "Source": "hirunews",
       "Timestamp": "Tuesday, 08 February 2022 - 7:50",
       "Headline": "වර්ජනයේ නිරත සෞඛ්‍ය සේවකයින්ට, සුව ඇමතිගෙන් සාකච්ඡාවකට ඇරයුම්",
       "News Content": "ඉල්ලීම් කිහිපයක් මුල් කර ගනිමින් හෙද - පරිපූක සහ අතුරු වෛද්‍ය සේවාවන් හි වෘත්තීන් 18ක පිරිසක් ආරම්භ කර ඇති වවර්ජනය අද දිනයේදීත් ක්‍රියාත්මකයි.\nමේ අතර අද දින සෞඛ්‍ය අමාත්‍යවරයා විසින් සිය ඉල්ලීම් සම්බන්ධයෙන් සාකච්ඡා කිරීම සඳහා පැමිණෙන ලෙස දැනුම් දී ඇති බවයි පරිපුරක වෛද්‍ය සේවා ඒකාබද්ධ බල මණ්ඩලයේ සභාපති රවී කුමුදේශ් කියා සිටියේ.\nවැටුප් විෂමතා ඉවත් කිරීම ඇතුලු ඉල්ලීම් 07ක් මුල් කරගනිමින් හෙද - පරිපූරක සහ අතුරු වෛද්‍ය සේවාවන්හි වෘත්තීන් 18 ක පිරිස් ඊයේ උදෑසන සිට දීප ව්‍යාප්තව අඛන්ඩ වර්ජනයක් ආරම්භ කළා.\nඒ හේතුවෙන් රෝහල් රැසක සේවාවන්ට ද බාධා එල්ල වීමෙන් රෝගීන් පත්වූයේ දැඩි අපහසුතාවකටයි.\nකෙසේ වෙතත්, සාකච්ඡාවක් ලබාදී ඇතත්, අද දිනයේදීත් වර්ජනය ක්‍රියාත්මක කරන බවයි පරිපුරක වෛද්‍ය සේවා ඒකාබද්ධ බල මණ්ඩලයේ සභාපති රවී කුමුදේශ් සඳහන් කළේ.",
       "URL": "https://www.hirunews.lk/296440/වර්ජනයේ-නිරත-සෞඛ්‍ය-සේවකයින්ට-සුව-ඇමතිගෙන්-සාකච්ඡාවකට-ඇරයුම්",
       "Category": "Local News",
       "Parent URL": "https://www.hirunews.lk/local-news.php?pageID=1369"
}