{
       "Source": "hirunews",
       "Timestamp": "Friday, 07 July 2023 - 11:50",
       "Headline": "ධවල මන්දිරයෙන් කොකේන් හමුවෙයි",
       "News Content": "ධවල මන්දිරයේ ආරක්ෂාවට සිටින බුද්ධි අංශයේ නිලධාරින් විසින් එහි බටහිර කොටසේ සිදු කළ මුර සංචාරයක දී කොකේන් මත්ද්‍රව්‍ය සොයාගෙන ඇති බව විදෙස් මාධ්‍ය වාර්තා කරනවා.\nමීට දින කිහිපයකට පෙර සැකකටයුතු මත් ද්‍රව්‍යක් සොයා ගැනීමෙන් පසු ඇමරිකාවේ නිල නිවස වන ධවල මන්දිරයේ සියලුම කාර්ය මණ්ඩලය තාවකාලිකව ඉවත් කිරීමට බුද්ධි අංශයේ නිලධාරීන් පියවර ගෙන තිබෙනවා.\nකෙසේ වෙතත් සිදු කළ පර්යේෂණයක දී අනාවරණය වී ඇත්තේ එම මත්ද්‍රව්‍ය වර්ගය කොකේන් වන බවයි.\nමේ පිළිබඳව විමර්ශනයක් සිදුවන බැවින් ධවල මන්දිරයේ ප්‍රකාශකයන් වැඩිදුර තොරතුරු ලබා දීමෙන් වැළකී සිටින බවයි වාර්තා වන්නේ.\nඑමෙන්ම එම කුඩු වර්ගය කොකේන් බව අනාවරණය වීමෙන් පසු ධවල මන්දිරයේ කාර්ය මණ්ඩලයට නැවත එහි ප්‍රවේශවීමට අවසර ලැබී ඇති බව ද වාර්තා වනවා.",
       "URL": "https://www.hirunews.lk/340317/ධවල-මන්දිරයෙන්-කොකේන්-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=207"
}