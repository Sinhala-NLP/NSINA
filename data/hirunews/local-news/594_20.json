{
       "Source": "hirunews",
       "Timestamp": "Wednesday, 18 January 2023 - 8:51",
       "Headline": "කොස්ගම සහ වග දුම්රිය ස්ථාන අතර දුම්රියක් පීලිපැනීමක්",
       "News Content": "කොස්ගම සහ වග අතර දුම්රියක් පීලි පැනීම හේතුවෙන් කැළණිවැලි මාර්ගයේ දුම්රිය ගමනාගමනයට බාධා එල්ල වී තිබෙනවා.\nඅද (18) උදෑසන අවිස්සාවේල්ල සිට කොළඹ කොටුව බලා ධාවනය වෙමින් තිබූ දුම්රියක් මෙලෙස පීලිපැනීමට ලක්ව ඇති බවයි දුම්රිය දෙපාර්තමේන්තුව සඳහන් කළේ.\nමේ හේතුවෙන් කැළණිවැලි මාර්ගයේ දුම්රිය ධාවනය හෝමාගම දුම්රිය ස්ථානය දක්වා සීමා වනු ඇති.\nදුම්රිය ධාවනය යථා තත්ත්වයට පත් කිරීම සඳහා ගත වන කාලය පිළිබඳ නිශ්චිත ආරංචියක් තව ම ලැබී නෑ.\nමෙසේ දුම්රිය පීලි පැනීමේ සිද්ධි පසුගිය සමයේ නිතර ම වාර්තා වීම විශේෂත්වයක්.",
       "URL": "https://www.hirunews.lk/325307/කොස්ගම-සහ-වග-දුම්රිය-ස්ථාන-අතර-දුම්රියක්-පීලිපැනීමක්",
       "Category": "Local News",
       "Parent URL": "https://www.hirunews.lk/local-news.php?pageID=594"
}