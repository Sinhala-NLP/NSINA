{
       "Source": "hirunews",
       "Timestamp": "Saturday, 06 July 2019 - 12:17",
       "Headline": "යකඩ කම්බි කූරු තොගයක් ලංගම බස් රථයේ ඉදිපස වීදුරුව කඩාගෙන ඇවිත් සිදුවූ අනපේක්ෂිත අනතුර (ඡායාරූප)",
       "News Content": "බණ්ඩාරවෙල - වැලිමඩ ප්‍රධාන මාර්ගයේ මාතැටිල්ල ප්‍රදේශයේ දී අනතුරක් සිදුව තිබෙනවා.\nලොරි රථයක වහලය මත තිබූ යකඩ කම්බි කූරු තොගයක් ලංගම බස් රථයක ඉදිපස වීදුරුවේ ගැටීමෙන් මෙම අනතුර සිදුව ඇති බවයි වාර්තා වන්නේ.\nලංගම බස් රථය වෙනත් වාහනයක් ඉස්සර කිරීමට යාමේදී ප්‍රතිවිරුද්ධ දෙසට ලොරි රථයක් පැමිණ ඇති අතර බස් රථය එහි ගැටීමෙන් වැලැක්වීම සඳහා ලොරි රථයේ රියදුරා තිරිංග යෙදූ අවස්ථාවේ ලොරි රථයේ වහලය මත තිබූ යකඩ කූරු මෙලෙස බස් රථයක ඉදිපස වීදුරුවේ ගැටී තිබෙනවා.\nඅද (06) උදෑසන මෙම අනතුර සිදුව ඇති අතර රියදුරන්ගේ නොසැලකිලිමත් රිය ධාවනය මෙම අනතුරට හේතු වී ඇති බවයි පොලිසිය සඳහන් කළේ.\nඅනතුරෙන් කිසිවෙකුටත් හානියක් සිදුව නොමැති බවයි බණ්ඩාරවෙල පොලිසිය පැවසුවේ.",
       "URL": "https://www.hirunews.lk/219760/යකඩ-කම්බි-කූරු-තොගයක්-ලංගම-බස්-රථයේ-ඉදිපස-වීදුරුව-කඩාගෙන-ඇවිත්-සිදුවූ-අනපේක්ෂිත-අනතුර-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=3263"
}