{
       "Source": "hirunews",
       "Timestamp": "Monday, 26 April 2021 - 16:10",
       "Headline": "වටවල සහ නාවුල ප්‍රදේශවලින් කොරෝනා ආසාදිතයන් හඳුනා ගැනේ",
       "News Content": "අඹගමුව සෞඛ්‍ය වෛද්‍ය නිලධාරී කාර්යාල බල ප්‍රදේශයට අයත් වටවල ප්‍රදේශයෙන් කොරෝනා වෛරසය ආසාදනය වු පුද්ගලයන් 12 දෙනෙකු අද හඳුනාගෙන තිබෙනවා.\nවටවල - සමන්පුර සහ මාණික්‍යවත්ත යන ප්‍රදේශවලින් මෙම ආසාදිතයින් වාර්තා වී ඇති බවයි මහජන සෞඛ්‍ය පරීක්ෂක කාර්යාලය සඳහන් කළේ.\nඒ අනුව ඔවුන්ගේ ආශ්‍රිතයින් පිරිසක් ද ස්වයං නිරෝධායනයට ලක් කර තිබෙනවා.\nඑමෙන්ම, නාවුල ප්‍රදේශයෙන් ද කොරෝනා ආසාදිතයින් 13 දෙනෙකු අද දින හඳුනාගෙන ඇති බවයි හිරු වාර්තාකරු සඳහන් කළේ.",
       "URL": "https://www.hirunews.lk/269583/වටවල-සහ-නාවුල-ප්‍රදේශවලින්-කොරෝනා-ආසාදිතයන්-හඳුනා-ගැනේ",
       "Category": "Local News",
       "Parent URL": "https://www.hirunews.lk/local-news.php?pageID=1995"
}