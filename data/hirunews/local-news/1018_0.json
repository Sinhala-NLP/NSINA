{
       "Source": "hirunews",
       "Timestamp": "Saturday, 16 July 2022 - 7:52",
       "Headline": "හිටපු ජනපතිවරයෙකුගේ වරප්‍රසාද ගෝඨාභය රාජපක්ෂට හිමියි - ජනාධිපති නීතීඥ ආචාර්ය ජයතිස්ස ද කොස්තා",
       "News Content": "හිටපු ජනාධිපති ගෝඨාභය රාජපක්ෂ නියමිත කාලයට පෙර ධුරයෙන් ඉල්ලා අස්වුව ද ඔහුට විශ්‍රාම ගිය ජනාධිපතිවරයෙකුට හිමිවන වරප්‍රසාද ලැබෙන බව ජනාධිපති නීතීඥ ආචාර්ය ජයතිස්ස ද කොස්තා පවසනවා.\nහිරු ප්‍රවෘත්ති අංශය කළ විමසීමකදී ඔහු කියා සිටියේ 1986 අංක 04 දරණ ජනාධිපතිවරයාගේ හිමිකම් පිළිබඳව පනතේ හිටපු ජනාධිපතිවරුන්ට හිමිවන වරප්‍රසාද හිටපු ජනාධිපති ගෝඨාභය රාජපක්ෂ මෙන්ම ඔහුගෙන් පසු බිරිඳට ද හිමිවන බවයි.\nමෙරට විධායක ජනාධිපතිවරුන්ගේ ධුර කාලයන් පිළිබඳ විමසා බැලීමේදී වැඩිම කාලයක් ජනාධිපති ධුරයේ රැඳී සිට ඇත්තේ හිටපු ජනාධිපතිනි චන්ද්‍රිකා බණ්ඩාරනායක කුමාරණතුංගයි.\nඇය වසර 11 යි මාස හතක කාලයක් තුළ දෙවරක් ජනාධිපති ධුරය හොබවා තිබෙනවා.\n2019 වසරේ නොවැම්බර් මස ජනාධිපති ධුරයට පත් වූ ගෝඨාභය රාජපක්ෂ මෙරට ඉතිහාසයට එක්වන්නේ විධායක ජනාධිපති ධුරයකින් ඉල්ලා අස්වූ ප්‍රථම ජනාධිපතිවරයා ලෙසයි.\nඔහු, අවුරුදු දෙකයි මාස හතයි දින 25 ක කාලයක් එම ධුරයේ රාජකාරි කටයුතු කර තිබෙනවා.",
       "URL": "https://www.hirunews.lk/310102/හිටපු-ජනපතිවරයෙකුගේ-වරප්‍රසාද-ගෝඨාභය-රාජපක්ෂට-හිමියි-ජනාධිපති-නීතීඥ-ආචාර්ය-ජයතිස්ස-ද-කොස්තා",
       "Category": "Local News",
       "Parent URL": "https://www.hirunews.lk/local-news.php?pageID=1018"
}