{
       "Source": "hirunews",
       "Timestamp": "Sunday, 20 June 2021 - 22:19",
       "Headline": "2021 LPL තරඟාවලියට විදෙස් ක්‍රීඩකයින් ලියාපදිංචිය හෙට ඇරඹෙයි",
       "News Content": "2021 ලංකා ප්‍රිමියර් ලීග් 20-20 තරඟාවලිය සඳහා විදෙස් ක්‍රීඩකයින් ලියාපදිංචි කිරීම හෙට (21) සිට ඇරඹෙන බව ශ්‍රී ලංකා ක්‍රිකට් ආයතනය නිවේදනය කරනවා.\nමාර්ග ගත ක්‍රමය ඔස්සේ ලබන 27 වන දින මධ්‍යාහන 12 දක්වා එම ක්‍රීඩකයින්ට ලියාපදිංචි වීමේ හැකියාව පවතිනවා.\nඑල්.පී.එල්. තරඟාවලියේ ක්‍රීඩක කෙටුම්පතට සුදුසුකම් ලැබීම සඳහා විදෙස් ක්‍රීඩකයින් පහත සඳහන් සුදුසුකම් සපුරාලිය යුතු වනවා.\nඑහිදී ක්‍රීඩකයින් ඔවුන්ගේ ජාතික කණ්ඩායම නියෝජනය කර තිබීම, නැතහොත් පළමු පෙළ ක්‍රිකට් ක්‍රීඩා කර තිබීම, නැතහොත් පූර්ණ සාමාජික මණ්ඩල තරඟාවලිවල ප්‍රධාන විස්සයි විසස තරඟාවලි පාදක කරගනිමින් පවත්වා ඇති තරඟාවලියක් හෝ ක්‍රීඩාකර තිබිය යුතුයි.\nඑම ක්‍රීඩකයින් අදාළ ක්‍රිකට් පාලක මණ්ඩලය විසින් අනුමත කරන ලද ක්‍රීඩකයින් විය යුතු බවයි ශ්‍රී ලංකා ක්‍රිකට් ආයතනය දැනුම් දෙන්නේ.\nලබන ජූලි මස 29 සිට අගෝස්තු 22 දක්වා පැවැත්වෙන ලංකා ප්‍රිමියර් ලීග් තරගාවලියට පෙර පරිදිම කණ්ඩායම් පහක් සහභාගි කරගැනීමට නියමිතයි.",
       "URL": "https://www.hirunews.lk/274851/2021-lpl-තරඟාවලියට-විදෙස්-ක්‍රීඩකයින්-ලියාපදිංචිය-හෙට-ඇරඹෙයි",
       "Category": "Local News",
       "Parent URL": "https://www.hirunews.lk/local-news.php?pageID=1871"
}