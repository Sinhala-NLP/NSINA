{
       "Source": "hirunews",
       "Timestamp": "Friday, 23 September 2022 - 8:15",
       "Headline": "මහවැලි ඉඩම් ඔප්පු ලබා දීම අද",
       "News Content": "සියලු මහවැලි කලාප ඇතුළත් ව මහවැලි ඉඩම් ඔප්පු අයිතිය ස්ථිර වූවන්ට නිවසටම ගොස් ඉඩම් ඔප්පු ලබාදීමේ වැඩපිළිවෙළ අද (23) සිට ආරම්භ කෙරෙනවා.\n“මහවැලි බිම් උරුමය” නමින් මෙම ජාතික වැඩසටහන මහවැලි-බී කලාපයට සහ මොරගහකන්ද කලාපයට අයත් බකමූණ ප්‍රදේශයේ ඔප්පුලාභීන් වෙත හිමිකම් ප්‍රදානය කිරීම වාරිමාර්ග, ක්‍රීඩා හා යෞවන කටයුතු අමාත්‍ය රොෂාන් රණසිංහගේ ප්‍රධානත්වයෙන් සිදු කිරීමට නියමිත යි.\nමිලියන ගණන් මුදල් වැයකොට ඔප්පු හිමිකම් පිරිනැමීමේ උත්සව පැවැත්වීමේ සම්ප්‍රදායෙන් බැහැර ව මෙය සිදු කෙරෙන බවයි මහවැලි අධිකාරිය සඳහන් කළේ.\nමේ යටතේ මහවැලි ඔප්පුලාභීන්ට මෙතෙක් පරම්පරාවෙන් පරම්පරාවට ඉඩම් පැවරීමේ පහසුව, බැංකු ණය ලබා ගැනීමේ පහසුව සහ ආයෝජන අවස්ථා තීරණය කිරීමේ පහසුව සැලසෙන බව ද එම අධිකාරිය ප්‍රකාශ කළා.",
       "URL": "https://www.hirunews.lk/316082/මහවැලි-ඉඩම්-ඔප්පු-ලබා-දීම-අද",
       "Category": "Local News",
       "Parent URL": "https://www.hirunews.lk/local-news.php?pageID=850"
}