{
       "Source": "hirunews",
       "Timestamp": "Thursday, 22 September 2022 - 15:38",
       "Headline": "ඇළහැර ප්‍රාදේශීය සභාවේ සභාපතිවරයාට පහරදුන් දෙදෙනා ඇප මත මුදා හැරේ",
       "News Content": "ඇළහැර ප්‍රාදේශීය සභාවේ සභාපතිවරයාට පහර දී නිරුවත් කළ බවට චෝදනා එල්ල වීම හේතුවෙන් රක්ෂිත බන්ධනාගාර ගත කර සිටි සැකකරුවන් දෙදෙනො ඇප මත මුදා හැර තිබෙනවා.\nඒ ඔවුන් කොටුව මහේස්ත්‍රාත් තිළිණ ගමගේ හමුවට ඉදිරිපත් කිරීමෙන් අනතුරුවයි.\nසැකකරුවන් අද හඳුනා ගැනීමේ පෙරට්ටුවක් සඳහා ද ඉදිරිපත් කර තිබුණා.\nකොල්ලුපිටිය ප්‍රදේශයේදී පසුගිය ජුලි මස 9 වනදා මෙම පහරදීම සිදුව ඇති අතර එය අසල වෙළඳසැලක සවි කර තිබූ සී.සී.ටී.වී කැමරාවක ද සටහන්වී ඇති බවයි පොලීසිය අධිකරණයට අද (22) දැනුම් දුන්නේ.\nඇපමත මුදා හැරුණු දෙදෙනා කොල්ලුපිටිය ප්‍රදේශයේ පාසලක ආරක්ෂක නිලධාරින් දෙදෙනෙක්.",
       "URL": "https://www.hirunews.lk/316036/ඇළහැර-ප්‍රාදේශීය-සභාවේ-සභාපතිවරයාට-පහරදුන්-දෙදෙනා-ඇප-මත-මුදා-හැරේ",
       "Category": "Local News",
       "Parent URL": "https://www.hirunews.lk/local-news.php?pageID=851"
}