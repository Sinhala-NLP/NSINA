{
       "Source": "hirunews",
       "Timestamp": "Saturday, 11 July 2020 - 11:39",
       "Headline": "ලෝක සෞඛ්‍ය සංවිධානයේ නියෝජිත පිරිසක් චීනයට",
       "News Content": "කොරෝනා වෛරසයේ මූලාරම්භය පිළිබඳව විමර්ශන කටයුතු සංවිධාන කිරීම සඳහා ලෝක සෞඛ්‍ය සංවිධානයේ විශේෂඥයන් දෙදෙනෙකු ඊයේ චීනය බලා නික්මී තිබෙනවා.\nකොරෝනා වෛරසය පසුගිය වසරේ දෙසැම්බරයේ මුලින්ම මතුවූයේ චීනයේ වූහාන් නගරයේ වන සත්ව මස් වෙළඳපොලකින්.\nඑමෙන්ම වෛරසය වූහාන් වෛරස් පරීක්ෂණාගාරයෙන් නික්මුණු බවටද ඇමරිකාව ඇතුලු රටවලින් චෝදනා එල්ලවනවා.\nඇමරිකාව ලෝක සෞඛ්‍ය සංවිධානයෙන් නික්මීමට තීරණය කළේද චීනයට පක්ෂපාතී අන්දමින් කටයුතු කරන බවට චෝදනා කරමින්.\nඒ නිසා කොවිඞ් 19 වෛරසයේ මූලාරම්භය තහවුරු කිරීම සඳහා ලෝක සෞඛ්‍ය සංවිධානය වෙත එල්ලවී ඇත්තේ දැඩි බලපෑමක්.\nඑහි සත්ව සෞඛ්‍ය සහ වසංගත රෝග විශේෂඥයන් දෙදෙනෙකු මෙලෙස චීනය වෙත යවා ඇති අතර, එහිදි ඔවුන් චීන විද්‍යාඥයන් හමුවී අදාළ විමර්ශන කටයුතු සංවිධාන කරන ආකාරය පිළිබඳව සාකච්ඡා කරනු ඇති.",
       "URL": "https://www.hirunews.lk/245200/ලෝක-සෞඛ්‍ය-සංවිධානයේ-නියෝජිත-පිරිසක්-චීනයට",
       "Category": "Local News",
       "Parent URL": "https://www.hirunews.lk/local-news.php?pageID=2594"
}