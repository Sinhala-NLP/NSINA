{
       "Source": "hirunews",
       "Timestamp": "Sunday, 28 May 2017 - 15:30",
       "Headline": "යතුරුපැදියක් ලංගම බස්රථයක ගැටීමෙන් තරුණයෙක් ජිවිතක්ෂයට (ඡායාරූප)",
       "News Content": "වේගය පාලනය කරගත නොහැකිව යතුරුපැදියක් ලංගම බස්රථයක ගැටීමෙන් අද (28) සිදුවූ අනතුරකින්  පුද්ගලයෙකු ජිවිතක්ෂයට පත්ව තිබෙනවා.\nඅනතුරෙන් මියගොස් ඇත්තේ මැද්දෙපොල, ගිරිඋල්ල ප්‍රදේශයේ පදිංචි අයි. එල්. චාමර දිල්ශාන් නමැති  21 හැවිරිදි තරුණයෙක් බවයි වාර්තා වන්නේ.\nගිරිඋල්ල පොලිසිය පවසන්නේ අනතුර සිදුවන අවස්ථාවේදී යතුරුපැදිකරු ආරක්ෂිත හිස්වැසුම් පැළද නොසිට ඇති බවයි.\nඅධික වේගයෙන් පැමිණි යතුරුපැදිය බස්රථයේ ඉදිරිපස ගැටීමෙන් අනතුර සිදුව ඇති බවයි මූලික පොලිස් පරීක්‍ෂණ මගින් හෙළිවී ඇත්තේ.\nබස්රථයේ රියදුරු සහ බස්රථය ගිරිඋල්ල පොලිස් භාරයට ගෙන ඇති අතර රියදුරු අධිකරණයට ඉදිරිපත්කිරීමට නියමිත බවයි අප වාර්තාකරු සදහන් කළේ.\nඡායාරූප - කුලියාපිටිය දිනේෂ් උපේන්ද්‍ර",
       "URL": "https://www.hirunews.lk/162327/යතුරුපැදියක්-ලංගම-බස්රථයක-ගැටීමෙන්-තරුණයෙක්-ජිවිතක්ෂයට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4495"
}