{
       "Source": "hirunews",
       "Timestamp": "Wednesday, 25 April 2018 - 15:45",
       "Headline": "පොලිස් නිල ඇඳුම් සහ හැඳුනුම්පත් සමග පුද්ගලයෙකු අත්අඩංගුවට",
       "News Content": "පොලිසියට අයත් නිල ඇඳුම් කොටස් නිල හැඳුනුම්පත් සහ ජීව උණ්ඩ ළග තබාගෙන සිටි පුද්ගලයෙකු පොලිස් අත්අඩංගුවට ගෙන තිබෙනවා.\nසංවිධානාත්මක අපරාධ නිවාරණ කොට්ඨාශයට ලැබුනු තොරතුරකට අනුව මීගොඩ හොරකඳවිල ප්‍රදේශයේ කළ වැටලීමකදීයි සැකකරු අත්අඩංගුවට ගැනුනේ.\nඑම වැටලීමේ දී අදාළ සැකකරු සතුව තිබී පොලිසියේ විවිධ තරාතිරම්වලට අයත් නිලධාරීන්ගේ නිල ඇඳුම් කට්ටල 3 ක්, පොලිස් නිල හැඳුනුම්පත් 16, සේවා ලේඛණ 3 ක්, නිල ලාංඡන සහිත හිස්වැසුම් 2 ක්, වෙනත් පුද්ගලයන්ට අයත් ජාතික හැඳුනුම්පත් 12 ක්, විදෙස් ගමන් බලපත්‍රයක් ඇතුලු ව්‍යාජ ලිපි ලේඛණ සහ තහනම් පිහි 4 ක් සහ ජීව උණ්ඩ 20 ක් සොයාගෙන තිබෙනවා.\nසැකකරු මීගොඩ හොරකඳවිල ප්‍රදේශයේ පදිංචි වයස අවුරුදු 49 ක් වන පුද්ගලයෙක්.\nඔහු බ්‍රිතාන්‍ය පුරවැසි භාවය ද ලබා සිටින අයෙක් බවටයි හෙළිවී ඇත්තේ.\nසැකකරු අද හෝමාගම මහේස්ත්‍රාත් අධිකර්ණයට ඉදිරිපත් කිරීමට නියමිතයි.\nසංවිධානාත්මක අපරාධ නිවාරණ කොට්ඨාශය වැඩිදුර විමර්ශන සිදුකරනු ලබනවා.",
       "URL": "https://www.hirunews.lk/189235/පොලිස්-නිල-ඇඳුම්-සහ-හැඳුනුම්පත්-සමග-පුද්ගලයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3974"
}