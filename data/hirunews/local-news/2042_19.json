{
       "Source": "hirunews",
       "Timestamp": "Sunday, 04 April 2021 - 10:28",
       "Headline": "ඊයේ දිනයේත් වැඩිම කොරෝනා ආසාදිතයින් කොළඹින් (වීඩියෝ)",
       "News Content": "ගතවූ පැය 24 තුළ වැඩිම කොරෝනා ආසාදිතයින් සංඛ්‍යාව කොළඹ දිස්ත්‍රික්කයෙන් වාර්තා වනවා. එම අගය 53 ක්.\nගම්පහ දිස්ත්‍රික්කයෙන් ආසාදිතයින් 17 දෙනෙකු සහ කළුතර දිස්ත්‍රික්කයෙන් ආසාදිතයින් දස දෙනෙකු වාර්තා වන බවයි සෞඛ්‍ය අමාත්‍යාංශය සඳහන් කළේ.\nඊයේ දිනය තුළ හඳුනාගත් සමස්ත ආසාදිතයින් සංඛ්‍යාව 167 ක් වන අතර, දිවයිනෙන් මේ දක්වා වාර්තා වී ඇති මුළු ආසාදිතයින් සංඛ්‍යාව 93,295 ක්.\nඑසේම, ඊයේ දිනයේ මරණ 08 ක්ද වාර්තා වූ අතර, ඒ අනුව සමස්ත කොරෝනා ආසාදිත මරණ සංඛ්‍යාව 579 දක්වා ඉහළ ගියා. රෝහල්ගතව ප්‍රතිකාර ලබන සංඛ්‍යාව සටහන් වන්නේ 2,699 ක් ලෙසයි.\nනව ලක්ෂ 23,954 දෙනෙකුට කොරෝනා එන්නත ලබාදී ඇති බවද වසංගත රෝග විද්‍යා අංශය ප්‍රකාශ කළා.\nමේ අතර, බි්‍රතාන්‍යයේ පුද්ගලයින් මිලියන 05 කට වැඩි සංඛ්‍යාවකට කොරෝනා එන්නතේ දෙවන මාත්‍රාව ලබාදී ඇති බව එරට සෞඛ්‍ය අමාත්‍ය මැට් හැන්කොක් පවසනවා. ඒ අතර වයස අවුරුදු 80 ට වැඩි එරට ජනතාවගෙන් අඩක් පමණ සිටින බවයි අමාත්‍යවරයා විදෙස් මාධ්‍ය වෙත ප්‍රකාශ කර ඇත්තේ.\nකෙසේ වෙතත්, යුරෝපයේ සහ ඉන්දියාවේ කොරෝනා අවදානම යළි ඉහළ යමින් පවතින බව විදෙස් මාධ්‍ය වාර්තා කළා.\nලෝක සෞඛ්‍ය සංවිධානයද පසුගියදා ප්‍රකාශ කළේ යුරෝපයේ එන්නත්කරණ වැඩපිලිවෙල මන්දගාමී වී ඇති බවයි.",
       "URL": "https://www.hirunews.lk/267457/ඊයේ-දිනයේත්-වැඩිම-කොරෝනා-ආසාදිතයින්-කොළඹින්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2042"
}