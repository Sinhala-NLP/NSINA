{
       "Source": "hirunews",
       "Timestamp": "Wednesday, 30 August 2023 - 10:52",
       "Headline": "තිරිඟුපිටි ආනයන බලපත්‍ර ක්‍රමය අහෝසියි",
       "News Content": "තිරිඟුපිටි ආනයනයේදී පනවා තිබූ බලපත්‍ර ක්‍රමය අහෝසි කර, තිරිගු පිටි කිලෝවක් සඳහා පනවා තිබු ආනයනික බදු රුපියල් 11 කින් ඉහළ නංවා තිබෙනවා.\nඑසේම තිරිගු ඇට ආනයනය කිරීමේදී ද රුපියල් 6 ක බද්දක් පැනවීමටයි මුදල් අමාත්‍යාංශය පියවර ගෙන ඇත්තේ.\nකෙසේ වෙතත්, මේ හේතුවෙන් තිරිගුපිටි මිල ඉහළ යාමක් සිදුනොවන බවත්, ආනයන පාලනයක් ඇති කිරීම පමණක් මෙමගින් අපේක්ෂා කළ බව රුවන්වැල්ල ප්‍රදේශයේදී අද මාධ්‍ය වෙත අදහස් දක්වමින් මුදල් රාජ්‍ය අමාත්‍ය රංජිත් සියඹලාපිටිය සදහන් කළා.\nපිටකොටුව තොග වෙළඳුන් මීට පෙර ඉල්ලා සිටියේ තිරිඟු පිටි ආනයන බලපත්‍ර ක්‍රමය අහෝසි කර පෙර පැවති ක්‍රමය යළි ක්‍රියාවට නංවන ලෙසයි.\nඑසේම, තිරිගු ඇට ගෙන්වීමට තිරිගුපිටි ආනයනය කරන ප්‍රධාන සමාගම් දෙකට අවස්ථාව ලබාදීමෙන් ඔවුන් විශාල ලාභයක් උපයන බවට ද චෝදනා එල්ල වුණා.",
       "URL": "https://www.hirunews.lk/346596/තිරිඟුපිටි-ආනයන-බලපත්‍ර-ක්‍රමය-අහෝසියි",
       "Category": "Local News",
       "Parent URL": "https://www.hirunews.lk/local-news.php?pageID=63"
}