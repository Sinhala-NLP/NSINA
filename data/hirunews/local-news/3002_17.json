{
       "Source": "hirunews",
       "Timestamp": "Saturday, 14 December 2019 - 12:39",
       "Headline": "මැතිවරණ නීති සංශෝධනය කිරීමේ තීරණයක්",
       "News Content": "දැනට පවතින මැතිවරණ නීති සංශෝධනය කිරීම සම්බන්ධයෙන් පළාත් පාලන අමාත්‍යාංශය සහ අධිකරණ අමාත්‍යාංශය දැනුවත් කිරීමට පියවර ගන්නා බව මැතිවරණ කොමිෂන් සභාව පවසනවා.\nඑහි උසස් නිලධාරියෙකු සඳහන් කළේ පාර්ලිමේන්තු සැසිය ආරම්භ වූ පසු කථානායකවරයා සහ මහජන නියෝජිතයින් ඒ සම්බන්ධයෙන් දැනුවත් කිරීමට පියවර ගන්නා බවයි.\nඑමෙන්ම, මැතිවරණ අවස්ථාවන් හිදී දේශපාලන පක්ෂ විසින් සිදුකරන ප්‍රචාරක වියදම් සීමා කිරීම හා ඊට නව නීති රෙගුලාසි පැනවීමේ යෝජනා පිළිබදව ද මැතිවරණ කොමිසමේ අවධානය යොමුව තිබෙනවා.\nනව මැතිවරණ නීති පිළිබඳව හා දැනට පවතින මැතිවරණ නීති රෙගුලාසි කාලීන අවශ්‍යතා මත සංශෝධනය කිරීම සම්බන්ධයෙන් සියළු පක්ෂ ලේකම්වරුන් දැනුවත් කිරීමට මැතිවරණ කොමිසම මීට පෙර ද කටයුතු කළා.",
       "URL": "https://www.hirunews.lk/230216/මැතිවරණ-නීති-සංශෝධනය-කිරීමේ-තීරණයක්",
       "Category": "Local News",
       "Parent URL": "https://www.hirunews.lk/local-news.php?pageID=3002"
}