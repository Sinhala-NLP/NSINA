{
       "Source": "hirunews",
       "Timestamp": "Tuesday, 12 April 2022 - 11:10",
       "Headline": "රුසියානු ආක්‍රමණයෙන් යුක්රේන ළමුන් හතළිස් අට ලක්ෂයක් අවතැන් වෙයි",
       "News Content": "රුසියානු ආක්‍රමණය හේතුවෙන් යුක්රේනයේ මිලියන 4.8ක් අවතැන් වී ඇති බව යුනිසෙෆ් සංවිධානය පවසනවා.\nඑහි හදිසි වැඩසටහන් අධ්‍යක්ෂ මනුවෙල් ෆොන්ටේන් සදහන් කළේ යුක්රේනයේ මිලියන 7.5ක් පමණ වන ළමා ජනගහනයෙන් මිලියන 2.8ක් රට තුළ අවතැන් වී ඇති අතර, තවත් මිලියන 2ක් සරණාගතයන් ලෙස වෙනත් රටවලට ගොස් ඇති බව ඔහු කියා සිටියා.\nමිලියන 3.2ක් පමණ ළමයි තවදුරටත් සිය නිවෙස්වල සිටිය ද ඔවුන්ගෙන් අඩකට පමණ ප්‍රමාණවත් ආහාර නොලැබීමේ අවදානමක් පවතින බව යුනිසෙෆ් වැඩසටහන් අධ්‍යක්ෂවරයා ජගත් ආරක්ෂක මණ්ඩලය ඉදිරියේ හෙළිදරව් කළා.\nආරක්ෂක මණ්ඩලයේදී ඊයේ විවාදයට ගැනුණේ රුසියානු ආක්‍රමණය හමුවේ යුක්රේන ළමයින්ට රැකවරණය සැලසීම පිළිබදවයි.\nයුක්රේන කාන්තාවන් රුසියානු හමුදා අතින් ලිංගික හිංසනයන්ට ලක්වන බවට ද වාර්තා ලැබී ඇති බවයි එහිදී ප්‍රකාශ වූයේ.\nකෙසේ නමුත් මෙම සිද්ධීන් පිළිබදව විමර්ශනය කිරීමට එරෙහිව ජගත් ආරක්ෂක මණ්ඩලයේ නිත්‍ය සාමාජිකයෙකු වන රුසියාව නිශේධ බලය පාවිච්චි කරනු ඇති.",
       "URL": "https://www.hirunews.lk/301788/රුසියානු-ආක්‍රමණයෙන්-යුක්රේන-ළමුන්-හතළිස්-අට-ලක්ෂයක්-අවතැන්-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=1235"
}