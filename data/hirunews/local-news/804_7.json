{
       "Source": "hirunews",
       "Timestamp": "Friday, 14 October 2022 - 13:14",
       "Headline": "ඓතිහාසික අඹේපුස්ස දුම්රිය ස්ථානය සංරක්ෂණය කිරිමට ඇමති බන්දුලගෙන් උපදෙස්",
       "News Content": "ඓතිහාසික වැදගත්කමකින් යුතු අඹේපුස්ස දුම්රිය ස්ථානය සංරක්ෂණය කීරීමේ කඩිනම් වැඩපිලිවෙලක් සැකසීමට අමාත්‍ය බන්දුල ගුණවර්ධන උපදෙස් ලබා දී තිබෙනවා.\nබ්‍රිතාන්‍ය යටත් විජිත යුගයේ ඉදි කළ, ඓතිහාසික වශයෙන් විශාල වටිනාකමක් සහිත අඹේපුස්ස දුම්රිය ස්ථානයේ ගරා වැටෙමින් පවතින පැරණි දුම්රිය ස්ථාන ගොඩනැගිලි ඇතුලු පරිශ්‍රය කඩිනමින් සංරක්ෂණය කිරීමට අවශ්‍ය පියවර ගන්නා ලෙස යි ය අමාත්‍යවරයා දැනුම් දී ඇත්තේ.\nඅඹේපුස්ස දුම්රිය ස්ථානයේ නිරීක්ෂණයකට එක් වෙමින් මෙම අදහස් පළ කල අමාත්‍යවරයා ඒ ආසන්නයේ පිහිටි දුම්රිය දෙපාර්තමේන්තුවට අයත් ගල් වැඩපොල ද නිරීක්ෂණය කළ බව සඳහන්.\nඑම අවස්ථාවේ දුමරිය දෙපාර්තමේන්තුවට අයත් එම ප්‍රදේශයේ ඉඩම්වල අනවසරයෙන් දීර්ඝ කාලයක් තිස්සේ ජනතාව පදිංචිව සිටින නිවාස ද අමාත්‍යවරයාගේ නිරීක්ෂණයට ලක් වූ බව යි වාර්තා වන්නේ.",
       "URL": "https://www.hirunews.lk/317837/ඓතිහාසික-අඹේපුස්ස-දුම්රිය-ස්ථානය-සංරක්ෂණය-කිරිමට-ඇමති-බන්දුලගෙන්-උපදෙස්",
       "Category": "Local News",
       "Parent URL": "https://www.hirunews.lk/local-news.php?pageID=804"
}