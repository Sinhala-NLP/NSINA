{
       "Source": "hirunews",
       "Timestamp": "Tuesday, 20 June 2023 - 12:12",
       "Headline": "ෆේස්බුක් පෙම්වතා හමුවීමට බාලවයස්කාර දැරියක් සමඟ ගිය තරුණිය අත්අඩංගුවට",
       "News Content": "ෆේස්බුක් හරහා හඳුනා ගත් පෙම්වතා මුණගැසීමට බාලවයස්කාර දැරියක් සමඟ යාපනයට ගිය තරුණියක් පිළිබඳ තොරතුරු අලවතුගොඩින් වාර්තා වෙනවා.\n20 හැවිරිදි වියෙහි පසුවන මෙම තරුණිය ෆේස්බුක් හරහා යාපනයේ තරුණයෙක් සමඟ පෙම් සබඳතාවයක් ගොඩනඟා ගෙන ඇති අතර ඔහු මුණ ගැසීමට තීරණය කොට තිබෙනවා.\nමෙවැනි ගමනක් තනිව ‍යෑමට නුසුදුසු බව සිතා මෙම ගමන යෑම සඳහා ඇය සිය අසල්වැසි නිවෙසක සිටින ඇගේ මිතුරියක් හා නැගණියක් වන 15 හැවිරිදි තරුණියක්ද සහභාගී කරවාගෙන ඇති බවයි වාර්තා වන්නේ.\nනිවෙස්වලට හොර රහසේ මේ දෙදෙනා බස් රථයකින් යාපනය බලා පිටත්ව ගොස් ඇති අතර එහිදී යාපනයේදී මේ දෙදෙනා නගරයේ ඉබාගාතයේ ඇවිදිනවා දුටු ජනතාව මොවුන් දෙදෙනා නුවර බසයකින් නැවතත් නිවැස් කරා පිටත් කොට ඇති බව සඳහන්.\nතරුණියන් දෙදෙනා නිවසේ නොමැති බව දන්වා නිවැසියන් විසින් පොලීසියේ පැමිණිල්ලක් ඉදිරිපත් කොට තිබූ නිසා මේ දෙදෙනා දිනකට පසු නිවෙසට පැමිනීමේදී අලවතුගොඩ පොලීසිය විසින් මෙම තරුණිය අත්අඩංගුවට ගෙන තිබෙනවා.\nබාලවයස්කාර දැරියක් නීත්‍යානුකූල භාරකාරිත්වයෙන් අපහරණය කිරීමේ චෝදනාව මත මෙම තරුණිය මහේස්ත්‍රාත් අධිකරණය වෙත ඉදිරිපත් කර ඇති අතර 15 හැවිරිදි දියණිය වෛද්‍ය පරීක්ෂණයක් සඳහා මහනුවර රෝහල වෙත ඇතුළත් කළ බවයි අලවතුගොඩ පොලීසිය වැඩිදුරටත් පවසා සිටියේ.",
       "URL": "https://www.hirunews.lk/338491/ෆේස්බුක්-පෙම්වතා-හමුවීමට-බාලවයස්කාර-දැරියක්-සමඟ-ගිය-තරුණිය-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=253"
}