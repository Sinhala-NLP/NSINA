{
       "Source": "hirunews",
       "Timestamp": "Monday, 12 July 2021 - 11:40",
       "Headline": "වසා දැමූ සිඩ්නි නුවර ඩෙල්ටා ප්‍රභේදයේ ව්‍යාප්තිය එලෙසින්ම",
       "News Content": "ඕස්ට්‍රේලියාවේ මේ වසරේ වැඩිම දෛනික කොරෝනා ආසාදිතයින් සංඛ්‍යාව අද වාර්තා වූ අතර, එම ආසාදිතයන් 112 දෙනාම නිව් සවුත් වේල්ස් ප්‍රාන්තයෙන් වාර්තා වී තිබෙනවා.\nඒ අතුරෙන් වැඩිම පිරිසක් දැනට වසා දමා ඇති සිඩ්නි පුරවරයෙන් වාර්තා වීම විශේෂත්වයක්.\nඕස්ට්‍රේලියාවේ දෛනික කොරෝනා ආසාදිතයින් සංඛ්‍යාව මෙලෙස වාර්තා ගත ලෙස වැඩි වී ඇත්තේ අඛන්ඩව 5 වන දිනටයි.\nකොරෝනා වසංගතය සාර්ථකව පාලනය කළ රටක් වුව ද ඩෙල්ටා ප්‍රභේදයේ ව්‍යාප්තිය හේතුවෙන් ඕස්ට්‍රේලියාව මේ වනවිට නව කොරෝනා රැල්ලකට මුහුණ දෙනවා.\nගෝලීය වසංගතය ආරම්භයේ සිට ඕස්ට්‍රේලියාවෙන් වාර්තා වූ සමස්ත ආසාදිත සංඛ්‍යාව 31,200 ක් වන අතර, එරටින් මරණ 911 ක් ද වාර්තා වුණා.\nමිලියන 20 යි දශම 5 ක ජනගහනයක් සහිත ඕස්ට්‍රේලියාවේ මේ වනවිට පූර්ණ කොරෝනා එන්නත්කරණය ලබා ඇත්තේ සියයට 11 ක් පමණයි.",
       "URL": "https://www.hirunews.lk/276752/වසා-දැමූ-සිඩ්නි-නුවර-ඩෙල්ටා-ප්‍රභේදයේ-ව්‍යාප්තිය-එලෙසින්ම",
       "Category": "Local News",
       "Parent URL": "https://www.hirunews.lk/local-news.php?pageID=1825"
}