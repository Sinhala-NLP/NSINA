{
       "Source": "hirunews",
       "Timestamp": "Wednesday, 04 April 2018 - 16:06",
       "Headline": "මුවමස් සමග කතරගම කපු මහතෙකු අත්අඩංගුවට",
       "News Content": "කතරගම - කඩවර දේවාලයේ කපු මහතෙකු ලෙස කටයුතු කළ පුද්ගලයෙකු දඩයම් කරන ලද මුව මස් කිලෝ 20ක් සමඟ අත්අඩංගුවට ගෙන තිබෙනවා.\nපොලීසියට ලද තොරතුරක් මත සිදුකළ වැටලීමකදී මෙම පුද්ගලයා ඊයේ රාත්‍රියේ අත්අඩංගුවට ගෙන ඇති බවයි වාර්තා වන්නේ.\nදේවාලයට යාබද  කාමරයක ශීතකරණයක් තුළ තිබියදී මෙම මුවමස් තොගය තණමල්විල - කිතුල්කෝට්ටේ වනජීවී නිලධාරීන් සොයාගෙන තිබෙනවා.\nවැටලීම සිදුකරන අවස්ථාවේ සැකකරු බීමත්ව සිට  ඇති අතර, ඔහු තිස්සමහාරාම අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/187649/මුවමස්-සමග-කතරගම-කපු-මහතෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4004"
}