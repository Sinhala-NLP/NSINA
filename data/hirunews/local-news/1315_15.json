{
       "Source": "hirunews",
       "Timestamp": "Sunday, 06 March 2022 - 10:18",
       "Headline": "පැතුම්ගෙන් අගනා අර්ධ ශතකයක්",
       "News Content": "ඉන්දු ශ්‍රී ලංකා පළමු ටෙස්ට් තරගයේ තෙවැනි තරගය වන අද (06) දිනයේ දී පැතුම් නිස්සංක අර්ධ ශතකයක් රැස්කර ගත්තා.\nඒ ඔහුගේ පස්වැනි ටෙස්ට් ක්‍රිකට් අර්ධ ශතකයයි.\nපන්දු 108ක දී ඔහු අර්ධ ශතකය රැස් කරගැනීමට එල්ල කළ හතරේ පහර ගණන 09ක්.\nඉන්දියාවේ මොහාලි ක්‍රීඩාංගණයේ පැවැත්වෙන මෙම තරගයේ කාසියේ වාසිය දිනාගත් ඉන්දීය කණ්ඩායමේ නායක රෝහිත් ෂර්මා පළමුව පන්දුවට පහරදීමට තීරණය කළා.\nඑහිදී කඩුලු 08ක් දැවී ලකුණු 575ක් ලබාගෙන සිටියදී සිය පළමු ඉනිම ඉන්දීය පිල විසින් අත්හිටුවනු ලැබුවා.\nඑහිදී ඉන්දීය කණ්ඩායම වෙනුවෙන් රවීන්ද්‍ර ජඩේජා ලකුණු 175ක් ලබාගත්තේ, සිය දෙවැනි ටෙස්ට් ශතකය ලබා ගනිමින්.\nසිය 100 වැනි ටෙස්ට් තරගයට එක් වන විරාට් කෝලිගෙන් ලකුණු 45ක් සිය කණ්ඩායමේ පළමු ඉනිමට එක් වුණා.\nරවේන්ද්‍ර ජඩේජා කඩුලු 01ක් බිඳ දැමූ අතර, රවිචන්ද්‍රන් අශ්වින් 02ක් සහ ජස්ප්‍රිට් බුම්‍රාහ් 01 බැගින් බෙදී ගියා.\nශ්‍රී ලංකා පන්දු බලඇණිය වෙනුවෙන් සුරංග ලක්මාල්, විශ්ව ප්‍රනාන්දු සහ ලසිත් ඇඹුල්දෙණිය අතරේ කඩුලු 02ක බැගින් බෙදී ගිය අතර, ළහිරු කුමාර සහ ධනංජය ද සිල්වා අතරේ එක් කඩුල්ල බැගින් බෙදී ගියා.\nමේ වනවිට ශ්‍රී ලංකා කණ්ඩායම කඩුලු 04ක් දැවී ලබාගෙන සිටින ලකුණු සංඛ්‍යාව 157ක්.",
       "URL": "https://www.hirunews.lk/298770/පැතුම්ගෙන්-අගනා-අර්ධ-ශතකයක්",
       "Category": "Local News",
       "Parent URL": "https://www.hirunews.lk/local-news.php?pageID=1315"
}