{
       "Source": "hirunews",
       "Timestamp": "Sunday, 22 May 2022 - 9:34",
       "Headline": "බෙලිඅත්තේ ඉන්ධන පෝලිමක වාහන අනතුරට ලක් කළ කැබ්රථ රියදුරෙකු අල්ලයි",
       "News Content": "බෙලිඅත්තේ පිරවුම්හලකින් ඉන්ධන ලබාගැනීම සඳහා පෝලිමක නවතා තිබූ වාහන කිහිපයක් අනතුරට ලක් කළ කැබ් රථ රියදුරෙකු අත්අඩංගුවට ගෙන තිබෙනවා.\nඑහිදී කුඩා ලොරි රථයක් සහ යතුරුපැදි පහක් අනතුරට ලක්වුණා.\nඅනතුරින් එක් පුද්ගලයෙකු තුවාල ලබා තිබෙනවා.\nඊයේ (21) රාත්‍රියේ අදාළ කැබ් රථයේ රියදුරු බීමත්ව මෙම අනතුර සිදුකර ඇති අතර පසුව ඔහු අත්අඩංගුවට ගනු ලැබුවා.\nඅත්අඩංගුවට ගැනීමෙන් අනතුරුව අසනීප තත්වයක් හේතුවෙන් රෝහල්ගත කර ඇති ඔහු ප්‍රතිකාර ලබාදීමෙන් අනතුරුව ඇප ලබාදී ඇති බවයි පොලිස් මාධ්‍ය ප්‍රකාශක කාර්යාලය සඳහන් කළේ.",
       "URL": "https://www.hirunews.lk/304972/බෙලිඅත්තේ-ඉන්ධන-පෝලිමක-වාහන-අනතුරට-ලක්-කළ-කැබ්රථ-රියදුරෙකු-අල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=1152"
}