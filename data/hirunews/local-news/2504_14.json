{
       "Source": "hirunews",
       "Timestamp": "Sunday, 23 August 2020 - 8:28",
       "Headline": "අවුරුදු 12න් ඉහළ සියලූ ළමයින්ටත් මුඛ ආවරණ පළඳින ලෙස ලෝක සෞඛ්‍ය සංවිධානයෙන් උපදෙස්",
       "News Content": "වයස අවුරුදු 12 ඉක්මවූ ළමයින් මුඛ ආවරණ පැළඳීම අවශ්‍ය වන බව ලෝක සෞඛ්‍ය සංවිධානය ප්‍රකාශ කළා.\nකොවිඩ් 19 ගෝලීය වසංගතයට එරෙහි නවතම පියවර ප්‍රකාශයට පත් කරමින් මේ බව කියා සිටියේ එහි ප්‍රධානී ටෙඩ්‍රොස් ඇඩනම් ගෙබ්‍රියේසස් විසින්.\nළමයින් වෙතින් කොරෝනා වෛරසය සම්ප්‍රේෂණය වන බවට මෙතෙක් තහවුරු වී නැතත් ඒ සඳහා සාධක පවතින බව වෛද්‍ය විශේෂඥයන්ගේ අදහසයි.\nවැඩිහිටියන්ගෙන් මෙන්ම  ළමයින්ගෙන් ද වෛරසය එකිනෙකා අතර සම්ප්‍රේෂණය වීමේ හැකියාව ලෝක සෞඛ්‍ය සංවිධානය විසින් මෙලෙස වයස අවුරුදු 12 ඉක්මවූ ළමයින්ට මුඛ ආවරණ පැළඳීම නිර්දේශ කිරීමට හේතුවයි.\nකොරෝනා වෛරසයෙන් මේ වනවිට ලොව පුරා පුද්ගලයන් අටලක්ෂ 7,705ක් ජීවිතක්ෂයට පත්ව ඇති අතර, ආසාදිත සංඛ්‍යාව දෙකෝටි 33 ලක්ෂ 60,000කට අධිකයි.",
       "URL": "https://www.hirunews.lk/248428/අවුරුදු-12න්-ඉහළ-සියලූ-ළමයින්ටත්-මුඛ-ආවරණ-පළඳින-ලෙස-ලෝක-සෞඛ්‍ය-සංවිධානයෙන්-උපදෙස්",
       "Category": "Local News",
       "Parent URL": "https://www.hirunews.lk/local-news.php?pageID=2504"
}