{
       "Source": "hirunews",
       "Timestamp": "Thursday, 22 October 2020 - 17:33",
       "Headline": "දඹුල්ල ආර්ථික මධ්‍යස්ථානයේ යළිත් PCR පරීක්ෂණ",
       "News Content": "දඹුල්ල ආර්ථික මධ්‍යස්ථානය තුළ අද (22) දිනයේදී යළි පී.සී.ආර්. පරීක්ෂණ සිදුකර තිබෙනවා.\nඒ අනුව ආර්ථික මධ්‍යස්ථානයේ සිටි පුද්ගලයින් 100 දෙනෙකු අහඹු ලෙස තෝරාගෙන පී.සී.ආර්. පරීක්ෂණ සිදුකළ බවයි හිරු වාර්තාකරු සඳහන් කළේ.\nමේ අතර, කොරෝනා වෛරසය වැළැක්වීම සඳහා ගෙන ඇති පියවරක් ලෙස කොළඹ දිස්ත්‍රික්කයේ වාහන ආදායම් බලපත්‍ර නිකුත් කිරීම අද (22) සිට එළඹෙන 29 වන දා දක්වා තාවකාලිකව අත්හිටුවා තිබෙනවා.\nබස්නාහිර පළාත් ප්‍රධාන ලේකම් කාර්යාලය සඳහන් කළේ මෙම කාලය තුළ කල් ඉකුත් වන ආදායම් බලපත්‍ර නැවත ලබා ගැනීමේදී ලබන මස 15 වන දා දක්වා දඩ මුදල් අය නොකරන බවයි.",
       "URL": "https://www.hirunews.lk/253083/දඹුල්ල-ආර්ථික-මධ්‍යස්ථානයේ-යළිත්-pcr-පරීක්ෂණ",
       "Category": "Local News",
       "Parent URL": "https://www.hirunews.lk/local-news.php?pageID=2375"
}