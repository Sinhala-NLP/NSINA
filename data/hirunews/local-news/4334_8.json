{
       "Source": "hirunews",
       "Timestamp": "Thursday, 07 September 2017 - 12:52",
       "Headline": "විස්ස උතුරෙන් කල් යයි",
       "News Content": "ආණ්ඩුක්‍රම ව්‍යවස්ථාවේ 20 වන සංශෝධන පනත් කෙටුම්පත අද උතුර පළාත් සභාවේ විවාදයට ගැනුනා.\nඑහිදී සියලූම මන්ත්‍රීවරුන් ඒකමතිකව තීරණය කර ඇත්තේ රජය මගින් එම පනත් කෙටුම්පතට ඉදිරිපත් කිරීමට නියමිත සංශෝධන පිළිබඳ අවධානය යොමුකර පසුව නව පනත් කෙටුම්පත විවාදයට ගැනීමටයි.\nඒ හේතුවෙන් උතුර පළාත් සභාවේ විසිවන සංශෝධනය විවාදයට ගැනීම කල්දැමූ බවයි එහි සිටින හිරු ප්‍රාදේශීය වාර්තාකරු සඳහන් කළේ.\nදකුණ සහ ඌව පළාත් සභාවලදී  මෙම සංශෝධනය පරාජයට පත්වූූ අතර, වයඹ පළාත් සභාවේදී තීරණය කෙරුණේ විසිවන සංශෝධනය නීතිකාරක සභාවකට යොමු කිරීමටයි.\nඑමෙන්ම මෙම සංශෝධනය විවාදයට ගැනීම බස්නාහිර පළාත් සභාව තුළ කල්දමා තිබෙනවා.\nමේ අතර විසිවන සංශෝධණ පනත් කෙටුම්පත අද නැගෙනහිර පළාත් සභාවටද ඉදිරිපත් කිරීමට නියමිතයි.",
       "URL": "https://www.hirunews.lk/170345/විස්ස-උතුරෙන්-කල්-යයි",
       "Category": "Local News",
       "Parent URL": "https://www.hirunews.lk/local-news.php?pageID=4334"
}