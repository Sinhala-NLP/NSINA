{
       "Source": "hirunews",
       "Timestamp": "Friday, 01 April 2022 - 8:10",
       "Headline": "ශ්‍රී ලංකා නිදහස් පක්ෂයේ විශේෂ මධ්‍යම කාරක සභා රැස්වීමක්",
       "News Content": "ශ්‍රී ලංකා නිදහස් පක්ෂයේ විශේෂ මධ්‍යම කාරක සභා රැස්වීමක් එම පක්ෂ මූලස්ථානයේදී අද පස්වරු පහට පැවැත්වෙනවා.\nරටේ උද්ගතව ඇති තත්ත්වය සහ ජනතාව මුහුණ දී සිටින පීඩාකාරී තත්ත්වය හමුවේ ශ්‍රී ලංකා නිදහස් පක්ෂය ගනු ලබන ඉදිරි ක්‍රියාමාර්ග පිළිබඳව මෙහිදී සාකච්ඡා කර තීරණය කෙරෙන බවයි නිදහස් පක්ෂයේ ප්‍රචාරක ලේකම්, පාර්ලිමේන්තු මන්ත්‍රී ශාන්ත බණ්ඩාර සඳහන් කළේ.\nමේ අතර, ශ්‍රී ලංකා නිදහස් පක්ෂයේ පාර්ලිමේන්තු මන්ත්‍රීවරුන්ගේ විශේෂ සාකච්ඡාවක්ද ඊයේ පස්වරුවේ පවත්වා තිබුණා. ඒ, රාජ්‍ය අමාත්‍ය ලසන්ත අලගියවන්නගේ අමාත්‍යාංශ කාර්යාලයේදීයි.",
       "URL": "https://www.hirunews.lk/300908/ශ්‍රී-ලංකා-නිදහස්-පක්ෂයේ-විශේෂ-මධ්‍යම-කාරක-සභා-රැස්වීමක්",
       "Category": "Local News",
       "Parent URL": "https://www.hirunews.lk/local-news.php?pageID=1258"
}