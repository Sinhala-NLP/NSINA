{
       "Source": "hirunews",
       "Timestamp": "Friday, 04 August 2017 - 7:54",
       "Headline": "නිශ්ශංක සේනාධිපතිට නඩු",
       "News Content": "රුපියල් ලක්ෂ 355 ක අල්ලසක් හුවමාරු කර ගැනීමේ චෝදනාවට අදාළව ඇවන්ගාඩ් සභාපති නිශ්ශංක සේනාධිපතිට සහ ආරක්ෂක අමාත්‍යාංශයේ හිටපු සම්බන්ධීකරණ නිලධාරී මේජර් ජෙනරාල් පාලිත ප්‍රනාන්දුට එරෙහිව අල්ලස් කොමිසම ඊයේ (03) සංශෝධිත පැමිණිල්ලක් ගොනුකළා.\nඒ, කොළඹ මහාධිකරණය හමුවේයී.\nමීට පෙර මෙම චෝදනාවට අදාළව කොළඹ ප්‍රධාන මහේස්ත්‍රාත් අධිකරණය ඔවුන් දෙදෙනාට විදේශගතවීමද තහනම් කර තිබුණා.\nනාවික හමුදාව යටතේ පැවති මුහුදු ආරක්ෂක කටයුතු ඇවන්ගාඞ් සමාගමට පැවරීමට අදාළව රුපියල් ලක්ෂ 355 ක මුදලක් අල්ලස් ලෙස ලබාදුන් බවට සහ ලබාගත් බවට ඔවුන්ට එරෙහිව චෝදනා පවතිනවා.\nමහාධිකරණය හමුවේ අධිචෝදනා 47 ක් ගොනුකරමින් අල්ලස් කොමිසම ඊයේ ප්‍රකාශ කර ඇත්තේ මීට අදාළව සාක්ෂි 30 ක් සහ ලේඛණ 55 ක් අධිකරණය වෙත ඉදිරිපත් කරන බවයි.",
       "URL": "https://www.hirunews.lk/167570/නිශ්ශංක-සේනාධිපතිට-නඩු",
       "Category": "Local News",
       "Parent URL": "https://www.hirunews.lk/local-news.php?pageID=4387"
}