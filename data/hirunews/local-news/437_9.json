{
       "Source": "hirunews",
       "Timestamp": "Monday, 03 April 2023 - 15:50",
       "Headline": "ටෙලිකොම් සේවකයින් අද එක්දින වැඩ වර්ජනයක (වීඩියෝ)",
       "News Content": "රජය සතුව පවතින ශ්‍රී ලංකා ටෙලිකොම් ආයතනයේ කොටස් විකුණා දැමීම සම්බන්ධයෙන් රජය එළැඹි තීරණයට විරෝධය පළකරමින් ටෙලිකොම් සේවකයින් අද(03) දිනය පුරා වැඩ වර්ජනයක නිරත වී තිබෙනවා.\nඒ ටෙලිකොම් වෘත්තීය සමිති 18ක සාමාජිකයින්ගේ සහභාගීත්වයෙන්.\nවර්ජනයට සමගාමිව අද(03) දිනය පුරා කොළඹ කොටුවේ පිහිටි ටෙලිකොම් ප්‍රධාන කාර්යාලය ඉදිරිපිටදී ටෙලිකොම් සේවකයින් විරෝධතාවක ද නිරත වුනා.\nමේ අතර, රාජ්‍ය ආයතන විකිණීම සම්බන්ධයෙන් පැල්වත්ත සහ සෙවනගල සීනි කර්මාන්ත ශාලා සේවකයින් සහ විපක්ෂ නායක සජිත් ප්‍රේමදාස අතර හමුවක් පැවැත්වුණේ විපක්ෂ නායක කාර්යාලයේ දීයි.",
       "URL": "https://www.hirunews.lk/331616/ටෙලිකොම්-සේවකයින්-අද-එක්දින-වැඩ-වර්ජනයක-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=437"
}