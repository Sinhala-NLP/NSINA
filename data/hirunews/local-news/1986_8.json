{
       "Source": "hirunews",
       "Timestamp": "Friday, 30 April 2021 - 11:29",
       "Headline": "ගාල්ල බන්ධනාගාරයට ගුවනින් තහනම් ද්‍රව්‍ය පාර්සලයක්",
       "News Content": "ගාල්ල බන්ධනාගාරයේ සීමා තාප්පයට ඉහළින් විසි කරන ලද තහනම් ද්‍රව්‍ය අඩංගු පාර්සලයක් බන්ධනාගාර රාත්‍රී සේවා මුරයේ සිටි නිළධාරින්ට හමුවී තිබෙනවා.\nඅදාළ පාර්සලය පරික්ෂා කිරීමේදී එතුළ තිබී ජංගම දුරකථන 02 ක්, කුඩා ප්‍රමාණයේ මත් පෙති බවට සැක කළ හැකි පෙති 200ක්  සහිත පැකට් 02ක්, හෙරොයින් යැයි සැක සහිත පැකට් 02ක් සහ දුම්කොළ 10ක් සොයා ගත්තා.\nමෙම පාර්සලය බන්ධනාගාරය තුළට වීසි කළ පුද්ගලයින් කවුරුන්ද යන්න මෙතෙක් තහවුරු කරගෙන නැහැ.\nසිද්ධිය සම්බන්දයෙන් වැඩි දුර පරීක්ෂණ සිදු කිරීම සඳහා සොයා ගත් පාර්සලය සහ එහි අඩංගු බඩු භාණ්ඩ ගාල්ල මුලස්ථාන පොලිසිය වෙත භාර දුන් බව බන්ධනාගාර මාධ්‍ය ප්‍රකාශක බන්ධනාගාර කොමසාරිස් පාලන චන්දන ඒකනායක පවසනවා.",
       "URL": "https://www.hirunews.lk/269975/ගාල්ල-බන්ධනාගාරයට-ගුවනින්-තහනම්-ද්‍රව්‍ය-පාර්සලයක්",
       "Category": "Local News",
       "Parent URL": "https://www.hirunews.lk/local-news.php?pageID=1986"
}