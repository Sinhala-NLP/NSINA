{
       "Source": "hirunews",
       "Timestamp": "Sunday, 23 September 2018 - 16:36",
       "Headline": "රථවාහන පොලිසිය සමඟ ගැටුණු යතුරුපැදිකරු",
       "News Content": "රථවාහන පොලිස් නිලධාරින් පිරිසක් වවුනියාව, තාණ්ඩිකුලම ප්‍රදේශයේ නිවසකට ගොස් පුද්ගලයෙකු අත්අඩංගුවට ගැනීමට උත්සහ කිරීමේදී උණුසුම් තත්වයක් ඇතිව තිබෙනවා.\nඅදාල පුද්ගලයාගේ නිවස අසල රැඳී සිටි රථවාහන පොලිසියේ නිලධාරීන් පිරිසක් යතුරුපැදිය නැවත්වීමට අණකර ඇති අතර එම අවස්ථාවේ ඔහු සිය නිවසේම යතුරුපැදිය නවත්වා ඇති බව සඳහන්.\nඑම අවස්ථාවේ පොලිස් නිලධාරීන් අදාල යතුරුපැදිකරු අත්අඩංගුවට ගැනීමට උත්සහකර ඇති අතර එහිදී මෙම උණුසුම් තත්ත්වය හටගෙන ඇති බවයි අප වාර්තාකරු සඳහන් කළේ.\nකෙසේ වෙතත් අප වාර්තාකරු වැඩිදුරටත් පැවසුවේ පොලිස් නිලධාරින් යතුරුපැදිය නැවැත්වීමට කළ අණ නොඇසී ඔහු මෙලෙස නිවසටම ගොස් යතුරුපැදිය නවත්වා ඇති බවයි.",
       "URL": "https://www.hirunews.lk/200544/රථවාහන-පොලිසිය-සමඟ-ගැටුණු-යතුරුපැදිකරු",
       "Category": "Local News",
       "Parent URL": "https://www.hirunews.lk/local-news.php?pageID=3734"
}