{
       "Source": "hirunews",
       "Timestamp": "Monday, 29 January 2018 - 6:58",
       "Headline": "යකඩ යකාට බිලිවූ ජීවිතය (ඡායාරූප)",
       "News Content": "නුගේගොඩ දුම්රිය ස්ථානය අසලදී දුම්රියේ ගැටීමෙන් පුද්ගලයෙකු ජීවිතක්ෂයට පත්ව තිබෙනවා.\nඊයේ (28) සවස සිදුවූ මෙම අනතුරෙන් මියගොස් ඇත්තේ වයස අවුරුදු 60ක පුද්ගලයෙක් බවයි පොලිසිය පවසන්නේ.\nකොළඹ කොටුවේ සිට අවිස්සාවේල්ල දක්වා ධාවන වූ මන්දගාමී දුම්රියේ ගැටීමෙන් මෙම අනතුර සිදුව ඇති අතර අනතුරෙන් තුවාල ලැබූ පුද්ගලයා කළුබෝවිල රෝහල ඇතුළත් කිරීමේදී මියගොස් තිබෙනවා.\nමිය ගිය තැනැත්තාගේ මෘත ශරීරය කළුබෝවිල රෝහලේ මේ වන විට තැන්පත්කර ඇති අතර පශ්චාත් මරණ පරීක්ෂණය එම රෝහලේදී අද (29) දින සිදුකිරීමට නියමිත බවයි පොලිසිය වැඩිදුරටත් සඳහන් කළේ.",
       "URL": "https://www.hirunews.lk/182279/යකඩ-යකාට-බිලිවූ-ජීවිතය-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4104"
}