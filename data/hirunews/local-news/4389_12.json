{
       "Source": "hirunews",
       "Timestamp": "Wednesday, 02 August 2017 - 20:00",
       "Headline": "ගුවන් සේවා වෘත්තීය සමිතිවලින් අනතුරු ඇඟවීමක්",
       "News Content": "ආණ්ඩුවේ මර්දනකාරී වැඩපිළිවෙල නතර නොකරන්නේ නම් සියලූ ගුවන් සේවා අත්හිටුවා හෝ ඊට එරෙහිව නැගී සිටින බව ශ්‍රී ලංකන් ගුවන් තොටුපල ගුවන් සේවා වෘත්තිය සමිති පවසනවා.\nඛනිජ තෙල් සේවකයන්ට එල්ලවූ ප්‍රහාරයට විරෝධය පළ කර ගුවන් තොටුපල පරිශ්‍රයේ අද පැවති උද්ඝෝෂනයකට එක්වෙමින් එම සංගම් මේ බව සඳහන් කළා.\nඑහිදී අදහස් දැක්වූ ශ්‍රී ලංකන් ගුවන් සේවයේ නිදහස් සේවක සංගමයේ සභාපති ජනක ලියනපතිරණ සහ ගුවන් තොටුපල සහ ගුවන්සේවා සමාගමේ නිදහස් සේවක සංගමයේ සභාපති වර්ණසිරි බණ්ඩාර මුහන්දිරම්.\n\"අර මරික්කාර් කියන කුඩු මරික්කාර් කුඩු කාරයෝ ගෙනල්ලා අපේ සේවකයින්ට දෙකේ දෙකේ පොලුවලින් පහර දුන්නා. මහා දවල්. පොලිසිය හමුදාව බලා සිටියදී. අපි ඒක තරයේ හෙළා දකිනවා මේ අවස්ථාවේදී.\"\nශ්‍රී ලංකන් කේටරින් සමාගමේ නිදහස් සේවක සංගමයේ සභාපති රනිල් ප්‍රසන්න ජයසිංහද උද්ඝෝෂණයට එක්වෙමින් අදහස් පළ කළා.\n\"කණගාටුවෙන් වුවත් සියලු ගුවන් සේවා නතර කරලා මේ මර්දන කාරී වැඩපිළිවෙළ යටපත් කරන්නට අපි කටයුතු කරනවා කියන එක මේ වෙලාවේ කියනවා. අපි පොලිස්පතිවරයාට කියනවා අර මහා සෙනගක් ඉදිරියේ ඉතා තුච්ඡ ලෙස පහරදීපු මරික්කාර්ගේ මැරවරයෝ වහා අත්අඩංගුවට ගන්නා හැටියට\"",
       "URL": "https://www.hirunews.lk/167464/ගුවන්-සේවා-වෘත්තීය-සමිතිවලින්-අනතුරු-ඇඟවීමක්",
       "Category": "Local News",
       "Parent URL": "https://www.hirunews.lk/local-news.php?pageID=4389"
}