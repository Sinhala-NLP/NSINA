{
       "Source": "hirunews",
       "Timestamp": "Friday, 23 December 2022 - 7:37",
       "Headline": "උත්සව සමයේ කේක් නිෂ්පාදනය අර්බුදයක හිරවෙයි",
       "News Content": "වෙළඳපොළ තුළ මතුව ඇති උග්‍ර බිත්තර හිඟයත් සමඟ මෙවර උත්සව සමයේ කේක් සඳහා පවතින ඉල්ලුම සපුරාලීමට බේකරි හිමියන්ට නොහැකි වී ඇති බව සමස්ත ලංකා බේකරි හිමියන්ගේ සංගමයේ සභාපති එන්.කේ. ජයවර්ධන පවසනවා.\nඔහු පෙන්වා දෙන්නේ උත්සව සමයේ ප්‍රධානතම බේකරි නිෂ්පාදනය වූ කේක් නිෂ්පාදනයට අමුද්‍රව්‍යයක් ලෙස යොදා ගැනෙන බිත්තර මේ වනවිට තොග ලෙස හෝ සපයා ගැනීමට නොහැකි තත්ත්වයක් උද්ගතව ඇති බවයි.\nමේ අතර, බිත්තර මිල ඉහළ යෑමට හේතු වී ඇත්තේ සත්ව නිෂ්පාදන හා සෞඛ්‍ය දෙපාර්තමේන්තුවේ වැරදි ගණනය කිරීම් බව සමස්ත ලංකා බිත්තර වෙළඳ සංගමයේ ලේකම් අනුර මාරසිංහ ප්‍රකාශ කළා.",
       "URL": "https://www.hirunews.lk/323338/උත්සව-සමයේ-කේක්-නිෂ්පාදනය-අර්බුදයක-හිරවෙයි",
       "Category": "Local News",
       "Parent URL": "https://www.hirunews.lk/local-news.php?pageID=649"
}