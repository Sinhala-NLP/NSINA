{
       "Source": "hirunews",
       "Timestamp": "Sunday, 26 December 2021 - 21:33",
       "Headline": "ත්‍රිකුණාමලය තෙල් ටැංකි ඒකාබද්ධව සංවර්ධනයට සැලසුම් (වීඩියෝ)",
       "News Content": "ත්‍රිකුණාලමය තෙල් ටැංකි සංකීර්ණය, ලංකා ඛනිජ තෙල් නීතිගත සංස්ථාව සහ ලංකා IOC සමාගම ඒකාබද්ධව සංවර්ධනය කිරීමට සැලසුම් කර තිබෙනවා.\nඛනිජ තෙල් නීතිගත සංස්ථාවේ සභාපති සුමිත් විජේසිංහ මහතා සඳහන් කළේ මේ පිළිබඳව මේ වන විට සාකච්ඡා සිදු කෙරෙන බවයි.\nත්‍රිකුණාමලය තෙල් ටැංකි සංකීර්ණයේ ටැංකි 99කින් 14ක් මේ වන විට පවතින්නේ ඉන්දීය ඔයිල් සමාගම\nසතුවයි.\nඒ අනුව දැනට භාවිතයට නොගන්නා තෙල් ටැංකි ඒකාබද්ධව සංවර්ධනය කිරීමට මේවන විට සාකච්ඡා සිදුවන\nබවයි වාර්තා වන්නේ.\nඒ සඳහා ඛනිජ තෙල් නීතිගත සංස්ථාවට අනුබද්ධ නව සමාගමක් පිහිටුවීමට ද යෝජනා වී තිබෙනවා.\nමේ අතර, ඉහළ යන ජීවන වියදම හා ඉන්ධන මිල ඉහළ යාමට විරෝධය පළකරමින් සමගි ජන බලවේගයේ\nනියෝජිතයින් ප්‍රදේශ කිහිපයක පන්දම් පෙළපාලි සංවිධාන කර තිබුණා.\nකුරුණෑගල නගරයේ පැවති මෙම විරෝධතාව ආරම්භ කෙරුණේ ඔරලෝසු කණුව අසලින්.\nවිරෝධතාකරුවන් පන්දම් රැගෙන කුරුණෑගල ගලේබණ්ඩාර දේවාලය අසළට ගොස් පොල් ගසා දේව කන්නලව්වක් ද සිදු කළා.\nඑමෙන්ම, ඇල්පිටිය, ගොඩකවෙල හා තිරප්පනේ නගරවල ද විරෝධතා පැවැත්වුණා.\nමේ අතර, ජීවන වියදම ඉහළ යාමට එරෙහිව ජනතා විමුක්ති පෙරමුණ සංවිධාන කළ විරෝධතාවක් ද දෙහිඅත්තකණ්ඩිය, ලිහිණියාගම නගරයේ දී පැවැත්වුණා.\nමේ අතර, භූමිතෙල් ලබාගැනීම සඳහා දිගු පෝලිම් දක්නට ලැබුණා.\nඉන්ධන මිල පාලනය කිරීම සඳහා මේ මොහොතේ අවශ්‍ය වන්නේ හිටපු අමාත්‍ය මංගල සමරවීර මහතාගේ මිල සූත්‍රය බව අමාත්‍ය මහින්ද අමරවීර පවසනවා.\nමේ අතර, ගෑස් ආශ්‍රිත අනතුරුද දිවයිනේ විවිධ ප්‍රදේශවලින් අදත් වාර්තා වුණා.\nමේ අතර, හැටන් නගරයේ ගෑස් අලෙවි නියෝජිතයින් විසින් ගෑස් සිලින්ඩර සිය වෙළෙඳ සල්වල ගබඩා නොකර වෙනත් ස්ථානවල රහසිගතව ගබඩා කර, පසුව ඉහළ මිල ගණන් යටතේ අලෙවි කිරීමේ ජාවාරමක් සම්බන්ධයෙන් පාරිභෝගිකයින් චෝදනා කරනවා.\nඅප වාර්තාකරු පැවසුවේ, රුපියල් 2,765කට අලෙවි කෙරෙන ගෑස් සිලින්ඩර මෙම අලෙවි නියෝජිතයින් විසින්\nරුපියල් 3,500කට අලෙවි කරන බවයි.\nමේ අතර, පාරිභෝගික ආරක්ෂණ රාජ්‍ය අමාත්‍ය ලසන්ත අලගියවන්න මහතා පවසන්නේ, ගෑස් හිඟය අවසන් කිරීමට කඩිනමින් පියවර ගන්නා බවයි.\nකෙසේ වෙතත්, ගෑස් ලබා ගැනීම සඳහාද ජනතාව පෝලිම්වල සිටිනු අදත් (26) දක්නට ලැබුණා.",
       "URL": "https://www.hirunews.lk/292218/ත්‍රිකුණාමලය-තෙල්-ටැංකි-ඒකාබද්ධව-සංවර්ධනයට-සැලසුම්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1468"
}