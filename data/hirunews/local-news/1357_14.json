{
       "Source": "hirunews",
       "Timestamp": "Monday, 14 February 2022 - 12:16",
       "Headline": "සිරුරට ගිනි ඇවිලිමෙන් පුද්ගලයෙකු ආපන ශාලාව තුල ජිවිතක්ෂයට",
       "News Content": "සිරුරට ගිනි ඇවිලිමෙන් පුද්ගලයෙකු ආපන ශාලාවේ මුළුතැන්ගෙහි තුල (14) දින උදැසන 8 ට පමණ ජිවිතක්ෂයට පත් වි ඇති බව ලිදුල පොලිසිය පැවසිය.\nමෙසේ සිරුරට ගිනි ඇවිලිමෙන් ජිවිතක්ෂයට පත් වි ඇත්තේ ලිදුල ලැමරියර් වතු යායේ පදිංචි මරුදෙයිවිරන් පෙරුමාල් නැමති 74 හැවිරිදි තිදරු පියෙකි.\nමරණකරු ලිදුල නගරයේ ආපනශාලාවක කොකියෙකු වශයෙන් සේවය කල බවත්, සුපුරුදු පරිදි අළුයම ආපන ශාලාව වෙත පැමිණි එම පුද්ගලයා ආහාර පිසමින් සිටින අවස්තාවේ සිරුරට ගිනි ඇවිලිමෙන් ආපනශාලාවේ උඩු මහලේ පිහිටි මුළුතැන්ගෙහි තුල මියගොස් ඇති බවට සැකකරන බවයි සිද්ධිය සම්බන්ධයෙන් පරික්ෂණ පවත්වන ලිදුල පොලිසිය කියා සිටියේ.\nසිරුරට ගිනි ඇවිලෙන අවස්තාවේ ආපන ශාලාවේ කිසිවෙක් සිට නොමැති බවත්, ආපනශාලාවේ හිමිකරු වෙලදසැලට පැමිණ පරික්ෂා කරන අවස්තාවේ කොකියා සිරුරට ගිනි ඇවිලිමෙන් ජිවිතක්ෂයට පත් වි ඇති බවට පොලිසිය වෙත දැනුම්  දි ඇති බවයි මරණය පරික්ෂණය පවත්වන ලිදුල පොලිසිය කියා සිටියේ.",
       "URL": "https://www.hirunews.lk/296962/සිරුරට-ගිනි-ඇවිලිමෙන්-පුද්ගලයෙකු-ආපන-ශාලාව-තුල-ජිවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=1357"
}