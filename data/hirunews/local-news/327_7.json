{
       "Source": "hirunews",
       "Timestamp": "Sunday, 21 May 2023 - 18:06",
       "Headline": "අගුණුකොළපැලැස්ස බන්ධනාගාරයේ අමුත්තන් බැලීමට පැමිණි පුද්ගලයකු සන්තකයේ හෙරොයින්",
       "News Content": "අගුණුකොළපැලැස්ස බන්ධනාගාරයේ රදවා සිටින රැදවියෙකු බැලීමට පැමිණි පුද්ගලයකු විසින් රැදවියාට ලබා දීම සදහා රැගෙන එන ලද පාර්සල් ඊයේ (20) බන්ධනාගාර හදිසි ප්‍රතිචාර උපක්‍රමික බලකා නිලධාරීන් විසින් දැඩි සෝදිස්සියකට ලක්කර තිබෙනවා.\nඑහිදී රැදවියාට ලබා දීම සදහා රැගෙන එන ලද මදක් පිසූ කුකුල් මස් කටු තුළ සූක්ෂම ලෙස සගවා හෙරොයින් මිලිග්‍රෑම් 630 ක ප්‍රමාණයක් (630mg) අමුත්තන් පෙන්වීමේ රාජකාරියේ යෙදී සිටි බන්ධනාගාර හදිසි ප්‍රතිචාර උපක්‍රමික බලකා නිලධාරීන් විසින් අත්අඩංගුවට ගත් බව අතිරේක බන්ධනාගාර කොමසාරිස් ජනරාල් පවසනවා.\nමෙම මත්ද්‍රව්‍ය රැගෙන එන ලද පුද්ගලයා හා අදාළ මත්ද්‍රව්‍යය ඉදිරි නීතිමය කටයුතු සදහා අගුණුකොළපැලැස්ස පොලිස් ස්ථානය වෙත භාර දී ඇති අතර, සිදුවීම සම්බන්ධයෙන් අගුණුකොළපැලැස්ස බන්ධනාගාරය මගින් විමර්ශණයක් ආරම්භ කර ඇති බවයි වාර්තා වන්නේ.",
       "URL": "https://www.hirunews.lk/335843/අගුණුකොළපැලැස්ස-බන්ධනාගාරයේ-අමුත්තන්-බැලීමට-පැමිණි-පුද්ගලයකු-සන්තකයේ-හෙරොයින්",
       "Category": "Local News",
       "Parent URL": "https://www.hirunews.lk/local-news.php?pageID=327"
}