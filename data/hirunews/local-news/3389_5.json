{
       "Source": "hirunews",
       "Timestamp": "Tuesday, 23 April 2019 - 9:56",
       "Headline": "මෑත යුගයේ ආසියාකරයට එල්ල වූ දරුණුතම ත්‍රස්ත ප්‍රහාරය පාස්කු ඉරිදා ශ්‍රී ලංකාවට එල්ල වූ ප්‍රහාරයයි",
       "News Content": "ශ්‍රී ලංකාවේ දේවස්ථාන සහ සංචාරක හෝටල් ඉලක්ක කරගෙන පාස්කු ඉරිදා එල්ල වූ ත්‍රස්ත ප්‍රහාරය මෑත යුගයේ ආසියාකරයෙන් වාර්තා වූ දරුණුතම ත්‍රස්ත ප්‍රහාරය බව රොයිටර් විශ්ලේෂණයක් මගින් පෙන්වා දෙනවා.\nඑමගින් ඉන්දුනීසියාවේ බාලි දිවයිනට සහ ඉන්දියාවේ මුම්බායි පුරවරයට එල්ල වූ ත්‍රස්ත ප්‍රහාරවලට වඩා වැඩි හානියකින් සිදුව ඇති බවයි එමගින් සදහන් කළේ.\n2002 වසරේ ඉන්දුනීසියාවේ බාලි දිවයිනට එල්ල කළ ත්‍රස්ත ප්‍රහාරයෙන් පුද්ගලයින් 202 දෙනෙකු ජීවිතක්ෂයට පත්වූ අතර, 209 දෙනෙකු තුවාල ලැබුවා.\n2008 වසරේ ඉන්දියාවේ මුම්බායි ත්‍රස්ත ප්‍රහාරයෙන් මියගිය සංඛ්‍යාව 170 ක්.\nශ්‍රී ලංකාවේ දේවස්ථාන සහ සංචාරක හෝටල් ඉලක්ක කරගෙන එල්ල වූ ප්‍රහාරයෙන් මේ වනවිට 310 දෙනෙකු ජීවිතක්ෂයට පත්වී ඇති අතර තුවාල ලැබූ සංඛ්‍යාව 500 කට අධිකයි.",
       "URL": "https://www.hirunews.lk/215005/මෑත-යුගයේ-ආසියාකරයට-එල්ල-වූ-දරුණුතම-ත්‍රස්ත-ප්‍රහාරය-පාස්කු-ඉරිදා-ශ්‍රී-ලංකාවට-එල්ල-වූ-ප්‍රහාරයයි",
       "Category": "Local News",
       "Parent URL": "https://www.hirunews.lk/local-news.php?pageID=3389"
}