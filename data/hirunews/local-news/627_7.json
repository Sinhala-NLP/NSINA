{
       "Source": "hirunews",
       "Timestamp": "Tuesday, 03 January 2023 - 10:13",
       "Headline": "පාසල් සිසුන් ඉලක්ක කරගනිමින් මත් පෙති බෙදු පුද්ගලයෙකු වැල්ලම්පිටියේ දී අත්අඩංගුවට",
       "News Content": "පාසල් සිසුන්ට බෙදා හැරීම සඳහා සූදානම් කර තිබූ මත්පෙති තොගයක් සමඟ සැකකරුවෙකු වැල්ලම්පිටිය ප්‍රදේශයේ දී පොලිස් විශේෂ කාර්ය බලකාය විසින් අත්අඩංගුවට ගෙන තිබෙනවා.\nවැල්ලම්පිටිය සහ සේදවත්ත යන ප්‍රදේශවල සිදු කළ වැටලීම්වල දී මෙම සැකකරු අත්අඩංගුවට ගෙන ඇති අතර, එහි දී ඔහු සතුව තිබූ මත් පෙති 80ක් සොයාගෙන ඇති බවයි පොලිස් විශේෂ කාර්ය බලකාය සඳහන් කළේ.\n62 හැවිරිදි මෙම සැකකරු දීර්ඝ කාලයක සිට පාසල් දරුවන් ඉලක්ක කරගනිමින් මත් පෙති බෙදා හැර ඇති බවට යි ප්‍රශ්න කිරීම්වල දී අනාවරණ වී ඇත්තේ.",
       "URL": "https://www.hirunews.lk/324154/පාසල්-සිසුන්-ඉලක්ක-කරගනිමින්-මත්-පෙති-බෙදු-පුද්ගලයෙකු-වැල්ලම්පිටියේ-දී-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=627"
}