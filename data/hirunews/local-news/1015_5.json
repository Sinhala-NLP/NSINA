{
       "Source": "hirunews",
       "Timestamp": "Sunday, 17 July 2022 - 9:22",
       "Headline": "යතුරුපැදිවලින් හෙරොයින් ජාවාරමේ යෙදුණු 3 දෙනෙකු අත්අඩංගුවට",
       "News Content": "පෑලියගොඩ - ප්‍රදේශයේදී හෙරොයින් ජාවාරමේ යෙදුණු සැකකරුවන් තුන්දෙනෙකු අත්අඩංගුවට ගෙන තිබෙනවා.\nමොවුන් පෑලියගොඩ සහ වත්තල ප්‍රදේශවල පදිංචිකරුවන් වන අතර, යතුරුපැදි උපයෝගී කරගනිමින් බස්නාහිර පළාත තුළ හෙරොයින් ප්‍රවාහනයේ යෙදී සිට ඇති බවට අනාවරණ වී ඇති බවයි පොලිසිය සඳහන් කළේ.\nසැකකරුවන් අත්අඩංගුවට ගන්නා අවස්ථාවේ මත්කුඩු පැකට් තොගයක් ද ඔවුන් සතුව තිබී ඇති අතර, ප්‍රවාහනයට යොදාගත් යතුරුපැදි 3 ක් ද පොලිස් භාරයට ගෙන තිබෙනවා.",
       "URL": "https://www.hirunews.lk/310178/යතුරුපැදිවලින්-හෙරොයින්-ජාවාරමේ-යෙදුණු-3-දෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1015"
}