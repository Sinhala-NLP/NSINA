{
       "Source": "hirunews",
       "Timestamp": "Thursday, 31 August 2023 - 18:27",
       "Headline": "බිරිඳගේ අනියම් සැමියාගේ ගෙල කැපූ සැමියා අත්ඩංගුවට",
       "News Content": "බිරිඳගේ අනියම් සැමියාගේ ගෙල කපා ඝාතනය කළ පුද්ගලයෙකු පදවිය පොලීසිය විසින් අත්ඩංගුවට ගෙන තිබෙනවා.\nපසුගිය 29 දා පදවිය බෝගස් වැව කෝන්වැව මාර්ගයේ ළඳු කැලෑවක තිබී ඝාතනයට ලක් වූ පුද්ගලයාගේ සිරුර පොලීසිය විසින් සොයාගෙන තිබුණා.\nමෙලෙස ඝාතනයට ලක් වී ඇත්තේ 39  හැවිරිදි බූ ඔය හමුදා කඳවුරට අනුයුක්තව සේවය කරන ආබාධිත හමුදා සෙබලෙක් බවයි වාර්තා වෙන්නේ.\nඝාතනයට ලක් වූ පුද්ගලයා සහ ඝාතනය සිදු කළ පුද්ගලයා හොදම මිතුරන් වන අතර එම සමීප සබඳතාවය නිසා බිරිඳ සමඟ අනියම් සබඳතාවයක් ඇති කරගෙන ඇති බව විමර්ශණ වලදී හෙළී වී තිබෙනවා.\nඝාතනයට ලක් වූ පුද්ගලයාගේ ත්‍රීරෝද රථයද එම කැළෑවේ තිබී පොලීසිය විසින් සොයා ගෙන ඇති අතර ඝාතනයට යොදා ගත් පිහියද ළිදකට දමා තිබියදී සැකකරුගේ ප්‍රකාශ මත සොයාගෙන තිබෙනවා.\nපදවිය පොලීසිය විසින් වැඩිදුර පරීක්ෂණ ක්‍රියාත්මකයි.",
       "URL": "https://www.hirunews.lk/346740/බිරිඳගේ-අනියම්-සැමියාගේ-ගෙල-කැපූ-සැමියා-අත්ඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=59"
}