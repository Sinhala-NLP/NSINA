{
       "Source": "hirunews",
       "Timestamp": "Wednesday, 08 February 2023 - 12:55",
       "Headline": "උපකාර කරන්න රටවල් 30ක සහන කණ්ඩායම් තුර්කියට",
       "News Content": "ගිණිකොණ දිග තුර්කියේ සිරියානු දේශසීමාව ආසන්නයේ සිදුවූ භූ කම්පනයෙන් බලපෑමට ලක්වූ මිලියන 4කට අධික පිරිසකට මානුෂීය ආධාර අවශ්‍ය බව ජාත්‍යන්තර සංවිධාන පවසනවා.\nඑක්සත් ජාතීන්ගේ මානුෂීය ආධාර සම්බන්ධීකරණ කාර්යාලය සඳහන් කර ඇත්තේ දැනටමත් රටවල් 30 කින් පමණ සහන කණ්ඩායම් තුර්කිය සහ සිරියාව වෙත ළගා වී ඇති බවයි.\nතුර්කියේ සහ සිරියාවේ භූ කම්පනයෙන් මියගිය සංඛ්‍යාව මේ වනවිට 7900 දක්වා ඉහළ ගොස් ඇති අතර, තුවාල ලැබූවන්ගේ සංඛ්‍යාව ද මේ වනවිට 30,000 ඉක්මවා ඇති බව සඳහන්.\nආපදාවට ලක්වූවන් මුදා ගැනීමේ මෙහෙයුම් තවදුරටත් ක්‍රියාත්මක අතර, තම පවුලේ සාමාජිකයින් සොයා සැතපුම් 2000ක දුරක් පයින් ඇවිදගිය පුද්ගලයෙකු පිළිබඳ පුවතක් විදෙස් මාධ්‍ය වාර්තා කර තිබෙනවා.\nඅදාළ පුද්ගලයා දකුණු වේල්සයේ සිට තම පවුලේ සාමාජිකයන් ජීවත් වූ තුර්කියේ අඩියාමන් ප්‍රදේශය වෙත මෙලෙස ඇවිද ගොස් ඇති අතර, එහි දී අනාවරණ වී ඇත්තේ, තම සොහොයුරා ජිවිතක්ෂයට පත්ව ඇති බවයි.\nඑමෙන්ම, ඔහුගේ සොහොයුරාගේ බිරිඳ සහ දරුවන් දෙදෙනා තවමත් සුන්බුන් අතර සිටින බවයි විදෙස් වාර්තා සඳහන් කළේ.",
       "URL": "https://www.hirunews.lk/326965/උපකාර-කරන්න-රටවල්-30ක-සහන-කණ්ඩායම්-තුර්කියට",
       "Category": "Local News",
       "Parent URL": "https://www.hirunews.lk/local-news.php?pageID=549"
}