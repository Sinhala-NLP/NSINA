{
       "Source": "hirunews",
       "Timestamp": "Wednesday, 10 July 2019 - 13:48",
       "Headline": "දිවයිනේ බොහෝ ප්‍රදේශවලට අද පස්වරුවේ වැසි",
       "News Content": "දිවයිනේ බොහෝ ප්‍රදේශවලට අද සවස් කාලයේදී හෝ රාත්‍රී කාලයේදී වැසි හෝ ගිගුරුම් සහිත වැසි අපේක්ෂා කරන බව කාලගුණ විද්‍යා දෙපාර්තමේන්තුව සදහන් කළා.\nවිශේෂයෙන්, සබරගමුව, ඌව, නැගෙනහිර පළාත්වලට සහ පොළොන්නරුව දිස්ත්‍රික්කයේ ඇතැම් ස්ථානවලට මිලිමීටර් 75 ක පමණ වර්ෂාපතනයක් ඇති විය හැකි බවයි එම දෙපාර්තමේන්තුව නිවේදනය කළේ.\nගිගුරුම් සහිත වැසි ඇති වනවිට තාවකාලික තද සුළං ද ඇතිවිය හැකියි.\nඑසේම, පුත්තලම සිට මන්නාරම හරහා කන්කසන්තුරය දක්වා වෙරළට ඔබ්බෙන් වන මුහුදු ප්‍රදේශවල සුළගේ වේගය පැයට කිලෝමීටර් 45 දක්වා ඉහළ යා හැකි බවයි කාලගුණ විද්‍යා දෙපාර්තමේන්තුව සදහන් කළේ.",
       "URL": "https://www.hirunews.lk/220029/දිවයිනේ-බොහෝ-ප්‍රදේශවලට-අද-පස්වරුවේ-වැසි",
       "Category": "Local News",
       "Parent URL": "https://www.hirunews.lk/local-news.php?pageID=3256"
}