{
       "Source": "hirunews",
       "Timestamp": "Wednesday, 02 November 2022 - 13:02",
       "Headline": "අධිබලැති මිසයිල 10ක් උතුරු කොරියාව එක වර අත්හදා බලයි",
       "News Content": "විවිධ මාදිලියන්ට අයත් අධිබලැති මිසයිල 10ක් එකවර අත්හදා බැලීමට උතුරු කොරියාව පියවර ගෙන තිබෙනවා.\nඑරට නැගෙනහිර සහ බටහිර වෙරළ තීරයන්හි මෙම මිසයිල අත්හදා බැලීම සිදු කර ඇති බවයි විදෙස් මාධ්‍ය වාර්තා කළේ.\nඑම මිසයිල අතරින් කෙටි දුර විහිදුම් මිසයිලයක් දකුණු කොරියානු ජාත්‍යන්තර මුහුදු සීමාවට පතිත වී තිබෙනවා.\nඒ සමග එරට ප්‍රදේශ කිහිපයක ගුවන් ආරක්ෂක නලා ක්‍රියාත්මක වී ඇති බවයි විදෙස් මාධ්‍ය සඳහන් කළේ.\nකොරියානු අර්ධද්වීපය උතුරු සහ දකුණු කොරියාව ලෙස වෙන් වීමෙන් පසු උතුරු කොරියාව දියත් කළ මිසයිලයක් දකුණු කොරියානු පරිපාලන ප්‍රදේශයට පතිත වූ පළමු අවස්ථාව මෙය යි.",
       "URL": "https://www.hirunews.lk/319448/අධිබලැති-මිසයිල-10ක්-උතුරු-කොරියාව-එක-වර-අත්හදා-බලයි",
       "Category": "Local News",
       "Parent URL": "https://www.hirunews.lk/local-news.php?pageID=762"
}