{
       "Source": "hirunews",
       "Timestamp": "Friday, 16 June 2017 - 12:51",
       "Headline": "නානුඔය පොලීසියේ තවත් හතකට ස්ථාන මාරුවීම්",
       "News Content": "පාසල් යාමට පැමිණි 7 හැවිරිදි පාසල් දැරියක් නුවරඑළිය - නානුඔය නගරයේදී කහ ඉර මතදී ටිපර් රථයක ගැටී මියයාමේ සිද්ධිය සම්බන්ධයෙන් නානුඔය පොලිස් ස්ථානයේ තවත් පොලිස් නිලධාරීන් හත්දෙනෙකුට ස්ථාන මාරුවීම් ලබාදී තිබෙනවා.\nපොලිස් මාධ්‍ය ප්‍රකාශක නියෝජ්‍ය පොලිස්පති ප්‍රියන්ත ජයකොඩි කියා සිටියේ මේ සම්බන්ධයෙන් සිදුකෙරෙන පරීක්ෂනයට අදාළව මෙම ස්ථාන මාරුවීම් ලබාදී ඇති බවයි.\nඒ අනුව ඔවුන් නුවරඑළිය පොලිස් ස්ථානය වෙත මාරුකර යවා ඇති බව සඳහන්.\nඊයේ දිනයේදී මෙම සිද්ධියට අදාළව නානුඔය පොලීසියේ ස්ථානාධිපතිවරයාට තාවකාලිකව ස්ථාන මාරුවීමක්ද ලබාදෙනු ලැබුවා.\nමෙම අනතුරෙන් පසුව ප්‍රදේශවාසීන් කලහකාරීව හැසිරුණු අතර, අනතුර සිදුකළ ටිපර් රථය ද ගිනි තබා විනාශ කළා.",
       "URL": "https://www.hirunews.lk/163690/නානුඔය-පොලීසියේ-තවත්-හතකට-ස්ථාන-මාරුවීම්",
       "Category": "Local News",
       "Parent URL": "https://www.hirunews.lk/local-news.php?pageID=4467"
}