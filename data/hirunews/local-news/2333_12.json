{
       "Source": "hirunews",
       "Timestamp": "Saturday, 14 November 2020 - 12:48",
       "Headline": "මාර්ග සංඥා අසළ ගැවසෙන යාචකයන් ඇල්ලීමට මෙහෙයුමක් (වීඩියෝ)",
       "News Content": "දිවයින පුරා ප්‍රධාන නගර ආශ්‍රිතව රථවාහන සංඥා ලාම්පු අසල ගැවසෙන යාචකයන් අත්අඩංගුවට ගැනීමට විශේෂ මෙහෙයුමක් දියත් කර තිබෙනවා.\nපොලිස් මාධ්‍ය ප්‍රකාශක නියෝජ්‍ය පොලිස්පති අජිත් රෝහණ මහතා ප්‍රකාශ කලේ එම යාචකයන් හරහා කොවිඩ් වෛරසය පැතිරයාමේ අවදානම ද සලකා ඔවුන් අත්අඩංගුවට ගැනීම් ආරම්භ කර ඇති බවයි.\nකොළඹ  සහ දිවයිනේ ප්‍රධාන නගර ආශ්‍රිතව රථවාහන සංඥා පුවරු අසල සිගමන් යදින යාචකයන් බොහෝ පිරිසක් සිටිනවා.\nරථවාහන සංඥා ලාම්පු අසල වාහන නැවැත් වු පසු ඒ අසලට පැමිණෙන යාචකයන් හරහා වාහනවල සිටින පිරිස්වලට කොවිඩ් 19 වෛරසය ආසාදනයවීමේ ප්‍රවණතාවක් මතුව ඇති බවයි සෞඛ්‍ය අංශ පෙන්වා දෙන්නේ.\nපසුගිය දිනක මිය ගිය යාචකයෙකුගේද පී.සී.ආර්.පරීක්ෂණයක් සිදුකර තිබු අතර, එහිදී ඔහු කොවිඩ් ආසාදිතයෙකු බවට අනාවරණය වු බව පොලිස් මාධ්‍ය ප්‍රකාශකවරයා සදහන් කළේ.",
       "URL": "https://www.hirunews.lk/254694/මාර්ග-සංඥා-අසළ-ගැවසෙන-යාචකයන්-ඇල්ලීමට-මෙහෙයුමක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2333"
}