{
       "Source": "hirunews",
       "Timestamp": "Monday, 18 November 2019 - 10:25",
       "Headline": "කොකේන් සමඟ කෙන්යානු ජාතික කාන්තාවක් අත්අඩංගුවට",
       "News Content": "කොකේන් අඩංගු මත්ද්‍රව්‍ය ගුලි කිහිපයක් සමඟ කෙන්යානු ජාතික කාන්තාවක් කටුනායක බණ්ඩාරනායක ජාත්‍යන්තර ගුවන් තොටුපල රේගුව මගින් අත්අඩංගුවට ගෙන තිබෙනවා.\nඊයේ පස්වරුවේ ඇය දෝහා කටාර් සිට මෙරටට පැමිණ ඇති අතර, ගමන් මළු පරීක්ෂා කිරීමේදියි මේවා සොයාගෙන ඇත්තේ.\nපසුව සිදුකළ ප්‍රශ්න කිරීම්වලදී අනාවරණ වී ඇත්තේ 34 හැවිරිදි මෙම කාන්තාව තවත් කොකේන් ගුලි කිහිපයක් ගිල මෙරටට පැමිණ ඇති බවයි. ඒ අනුව ඒවා විරේක ගන්වා පිටතට ගැනීම සඳහා ඇය මීගමුව රෝහලට ඇතුළත් කර තිබෙනවා.\nමේ අතර නීති විරෝධී ලෙස මෙරටින් රත්‍රං රැගෙන යාමට තැත් කළ විදේශිකයින් තුන්දෙනෙකු කටුනායක ජාත්‍යන්තර ගුවන් තොටුපලේදී අත්අඩංගුවට ගෙන තිබෙනවා.\nඊයේ මොවුන් රත්‍රං ග්‍රෑම් 1540ක් ඉන්දියාවේ චෙන්නායි වෙත රැගෙන යාමට උත්සාහ කර තිබෙනවා.\nමෙලෙස අත්අඩංගුවට ගෙන ඇත්තේ ඉන්දීය ජාතිකයින් වන අතර, ඔවුන් අවුරුදු 29,32 සහ 34 යන වයස්වල පසුවන්නන්.",
       "URL": "https://www.hirunews.lk/228479/කොකේන්-සමඟ-කෙන්යානු-ජාතික-කාන්තාවක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3043"
}