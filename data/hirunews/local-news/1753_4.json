{
       "Source": "hirunews",
       "Timestamp": "Sunday, 15 August 2021 - 13:51",
       "Headline": "දේශීය කිරි ගොවියාට ගැටළුවක් (වීඩියෝ)",
       "News Content": "වෙළෙඳපොළේ කිරිපිටි පිළිබඳ ගැටලුවක් පවතින අවස්ථාවක පොළෙන්නරුව දිස්ත්‍රික්කයේ දේශීය කිරි ගොවීන්ද ගැටලු රැසකට මුහුණ දී සිටිනවා.\nඔවුන් පවසන්නේ දේශීය කිරි ගොවියා නගාසිටුවීම මගින් කිරිපිටි හිඟයට ද විසදුම් සෙවිය හැකි බවයි.\nපොළෙන්නරුව දිස්ත්‍රික්කයේ ඇලහැර ප්‍රාදේශීය ලේකම් කොට්ඨාසයේ ග්‍රාම නිලධාරී වසම් 28ක් පුරා විසිරී සිටින සුළු පරිමාණ දේශීය කිරි ගොවීන් ගණන 250කට ආසන්නයි.\nනමුත් මෙම කර්මාන්තය කරගෙන යාමේදී තමන් ටලු රැසකට මුහුණ දෙන බව එම කිරි ගොවීන් පවසනවා.\nකිරි ගවයින්ට අවශ්‍ය ප්‍රධාන ආහාරය වන තණකොළ ලබාදීම සඳහා තණ වගා කිරීමට භුමියක් නොමැතිකමින් කිරි ගොවීන් පත්ව ඇත්තේ දැඩි අසිරුතාවකටයි.\nඔවුන් පවසන්නේ සත්ත්ව ආහාරවල මිල ඉහළයාම නිසා දුෂ්කරතාවට පත් තමන්ට බැංකු ණය ලබාගැනීමේදී ද ගැටලුවලට මුහුණදීමට සිදුව ඇති බවයි.\nකිරි ගොවීන් මුහුණ දෙන තවත් ගැටලුවක් වන්නේ සතුන්ට වැලඳෙන රෝග සඳහා ප්‍රතිකාර කිරීමට ප්‍රදේශයේ පශු වෛද්‍යවරයෙක් නොමැතිවීමයි.\nමෙම ගැටලු විසඳෙන්නේ නම් මෙරට පවතින කිරිපිටි හිඟයට විසඳුමක්ද ලැබෙන බව ඔවුන් පෙන්වා දෙනවා.",
       "URL": "https://www.hirunews.lk/279762/දේශීය-කිරි-ගොවියාට-ගැටළුවක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1753"
}