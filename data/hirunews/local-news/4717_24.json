{
       "Source": "hirunews",
       "Timestamp": "Monday, 09 January 2017 - 9:41",
       "Headline": "මධ්‍යම පළාත් ලියාපදිංචි වෛද්‍ය නිලධාරීන් වෘත්තිය ක්‍රියාමාර්ගයකට සූදානම්",
       "News Content": "මහනුවර දිස්ත්‍රික් ලියාපදිංචි වෛද්‍ය නිලධාරීන් ආරම්භ කර ඇති වෘත්තිය ක්‍රියාමාර්ගයට  අද දිනයේදී විසඳුමක් නොලැබුණහොත් මධ්‍යම පළාතේ සියලුම ලියාපදිංචි වෛද්‍ය නිලධාරීන් ඊට සහය පළ කිරීමට සූදානම් වනවා.\nමධ්‍යම පළාත් ලියාපදිංචි වෛද්‍ය නිලධාරීන්ගේ සංගමයේ මහනුවර ශාඛාවේ ලේකම් මහින්ද ලියනගේ කියා සිටියේ මහනුවර ප්‍රාදේශීය සෞඛ්‍ය සේවා අධ්‍යක්‍ෂ ජනරාල්වරයාගේ ක්‍රියාකලාපයට විරෝධය පළ කරමින් මෙම වෘත්තිය ක්‍රියාමාර්ගයට එළඹ ඇති බවයි.\nමධ්‍යම පළාත් සෞඛ්‍ය අධ්‍යක්‍ෂ ජනරාල් ජයසුන්දර බණ්ඩාර ඒ සම්බන්ධයෙන් අදහස් දක්වමින් කියා සිටියේ විරෝධතාවයේ නිරත ලියාපදිංචි වෛද්‍ය නිලධාරීන්ගේ සංගමය සමඟ සාකච්ඡා කොට ඒ සම්බන්ධයෙන් විසඳුම් ලබාදීමට සූදානම් බවයි.",
       "URL": "https://www.hirunews.lk/151617/මධ්‍යම-පළාත්-ලියාපදිංචි-වෛද්‍ය-නිලධාරීන්-වෘත්තිය-ක්‍රියාමාර්ගයකට-සූදානම්",
       "Category": "Local News",
       "Parent URL": "https://www.hirunews.lk/local-news.php?pageID=4717"
}