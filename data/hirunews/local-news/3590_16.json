{
       "Source": "hirunews",
       "Timestamp": "Monday, 24 December 2018 - 16:19",
       "Headline": "බස් ගාස්තු සියයට 4කින් අඩු කෙරේ - අවම ගාස්තුවේ වෙනසක් නැහැ - ත්‍රිරෝද රථ සහ පාසල් වෑන් ගාස්තුවත් පහළට",
       "News Content": "අනිද්දා මධ්‍යම රාත්‍රියේ සිට සියයට 4කින් බස් ගාස්තු අඩු කිරීමට බස් සංගම් එකඟ වී තිබෙනවා.\nඒ, ප්‍රවාහන අමාත්‍යාංශයේදී අද පැවැති සාකච්ඡාවකින් අනතුරුවයි.\nකෙසේ වෙතත්, අවම බස් ගාස්තුවේ වෙනසක් සිදුවන්නේ නැහැ.\nමීට අමතරව අධිවේගී මාර්ගවල බස් රථ ගාස්තු ද සියයට 4කින් අඩු කර තිබෙනවා.\nඑමෙන්ම ත්‍රිරෝද රථ ගාස්තුව ද පළමු කිලෝමීටරය රුපියල් 10කින් අඩු කිරීමටයි එකඟ වී ඇත්තේ.\nපාසල් ප්‍රවාහන රථ ගාස්තු ද සියයට 3කින් පහත දමා තිබෙනවා.",
       "URL": "https://www.hirunews.lk/206723/බස්-ගාස්තු-සියයට-4කින්-අඩු-කෙරේ-අවම-ගාස්තුවේ-වෙනසක්-නැහැ-ත්‍රිරෝද-රථ-සහ-පාසල්-වෑන්-ගාස්තුවත්-පහළට",
       "Category": "Local News",
       "Parent URL": "https://www.hirunews.lk/local-news.php?pageID=3590"
}