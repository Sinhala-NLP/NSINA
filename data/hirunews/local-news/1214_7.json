{
       "Source": "hirunews",
       "Timestamp": "Saturday, 23 April 2022 - 13:09",
       "Headline": "මහේල එංගලන්ත ක්‍රිකට් කණ්ඩායමේ ප්‍රධාන පුහුණුකරු ධුරය භාර ගැනීම ප්‍රතික්ෂේප කරයි",
       "News Content": "ශ්‍රී ලංකා හිටපු ක්‍රිකට් ක්‍රීඩක සහ මුම්බායි ඉන්දියන්ස් කණ්ඩායමේ වත්මන් ප්‍රධාන පුහුණුකරු මහේල ජයවර්ධන එංගලන්ත ක්‍රිකට් කණ්ඩායමේ ප්‍රධාන පුහුණුකරු ධුරය භාර ගැනීම ප්‍රතික්ෂේප කර තිබෙනවා.\nඑංගලන්ත ක්‍රිකට් පාලක මණ්ඩලයේ කළමනාකරණ අධ්‍යක්ෂ රොබ් කී විදෙස් මාධ්‍ය වෙත පවසා තිබුණේ මහේලට අමතරව ඔස්ට්‍රේලියානු හිටපු ක්‍රීඩක රිකී පොංටින් ද එංගලන්ත පුහුණුකරු ධුරය භාර ගැනීම ප්‍රතික්ෂේප කළ බවටයි.\nඅළුබදුන ටෙස්ට් ක්‍රිකට් තරගාවලිය එංගලන්ත කණ්ඩායම පරාජය වීමෙන් අනතුරුව ප්‍රධාන පුහුණුකරු ලෙස කටයුතු කළ ක්‍රිස් සිල්වර්වුඩ් එම ධුරයෙන් ඉවත් කරන්නට එංගලන්ත ක්‍රිකට් පාලක මණ්ඩලය පියවර ගත්තා.\nඑංගලන්තය නව ප්‍රධාන පුහුණුකරුවකු සොයන අතරතුරේදී සිල්වර්වුඩ් ශ්‍රී ලංකා කණ්ඩායමේ ප්‍රධාන පුහුණුකරු ධුරයට පත් කරන්නට ශ්‍රී ලංකා ක්‍රිකට් ආයතනය පියවර ගත්තා.",
       "URL": "https://www.hirunews.lk/302608/මහේල-එංගලන්ත-ක්‍රිකට්-කණ්ඩායමේ-ප්‍රධාන-පුහුණුකරු-ධුරය-භාර-ගැනීම-ප්‍රතික්ෂේප-කරයි",
       "Category": "Local News",
       "Parent URL": "https://www.hirunews.lk/local-news.php?pageID=1214"
}