{
       "Source": "hirunews",
       "Timestamp": "Monday, 06 November 2017 - 8:00",
       "Headline": "ඇමරිකානු සහකාර රාජ්‍ය ලේකම් අද දිවයිනට",
       "News Content": "දේශපාලන කටයුතු පිළිබඳ ඇමරිකානු සහකාර රාජ්‍ය ලේකම් තෝමස් ඒ. ෂැනන්, අද දිවයිනට පැමිණීමට නියමිතයි.\nඒ, ඇමරිකා එක්සත් ජනපදය සහ ශ්‍රී ලංකාව අතර, සහයෝගීතා සංවාදයේ මීළඟ වටය සඳහා සහභාගිවීමටයි.\nබංග්ලාදේශයේ ඩකා නුවර සිට දිවයිනට පැමිණෙන ඇමරිකානු සහකාර රාජ්‍ය ලේකම්වරයා ශ්‍රී ලංකාවේ රැදී සිටින කාලය තුල රජයේ මෙන්ම රාජ්‍ය නොවන සංවිධානවල නියෝජිතයන් ද හමුවනු ඇති.\nශ්‍රී ලංකාව සහ ඇමරිකා එක්සත් ජනපදය අතර සහයෝගීතා සංවාදය 2016 වසරේදී ආරම්භ කෙරුණේ ද්වි පාර්ශවික සහ කලාපීය කරුණු පිළිබඳව අදහස් හුවමාරුවකටයි.\nඑහිදී ප්‍රතිපත්තිමය කරුණු පිළිබඳව පොදු එකඟතාවක් යටතේ අනාගත සැලසුම් පිළිබඳව සාකච්ඡා කෙරෙනවා.",
       "URL": "https://www.hirunews.lk/175348/ඇමරිකානු-සහකාර-රාජ්‍ය-ලේකම්-අද-දිවයිනට",
       "Category": "Local News",
       "Parent URL": "https://www.hirunews.lk/local-news.php?pageID=4233"
}