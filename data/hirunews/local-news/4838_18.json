{
       "Source": "hirunews",
       "Timestamp": "Thursday, 13 October 2016 - 19:25",
       "Headline": "කොටහේනේ ඉන්ධන ජාවාරම වටලයි",
       "News Content": "කොළඹ මහ නගර සභාවේ රථවාහනවලට පමණක් ඉන්ධන නිකුත් කරන බොරැල්ල නගර සභා පිරවුම්හලෙන් වංචා සහගත ලෙස ඉන්ධන ලබාගෙන වෙනත් පිරවුම්හල්වලට විකිණීමේ මහා පරිමාන ජාවාරමක් ඊයේ අප හිරු සී. අයි.ඒ හරහා හෙළිකළා.\nඑහිදී අනාවරණ වුණේ වංචාසහගත ලෙස ලබාගන්නා ඩීසල් කොළඹ දකුණ සමුපකාර සමිතියට අයත් කොටහේන ඉන්ධන පිරවුම්හලට ලීටරයක් රුපියල් 80 බැගින් විකිණන බවයි.\nපසුව කොටහේන ඉන්ධන පිරවුම්හලේ සේවකයින් එම ඩීසල් ඔක්ටේන් 92 පෙට්‍රල් සමග මිශ්‍ර කරන්නේ මේ හරහා අධික ලාභ ලබාගැනීමේ අරමුණින්.\nමේ මහා පරිමාණ වාංචාව පිළිබදව අප පොලිසිය දැනුවත් කිරීමත් සමග ඉන්ධන පිරවුම්හලට නීතිවිරෝධීව ඩීසල් බැරල් රැගෙනඑන අවස්ථාවේදීම වැටලීම ක්‍රියාත්මක කෙරුණා.",
       "URL": "https://www.hirunews.lk/145154/කොටහේනේ-ඉන්ධන-ජාවාරම-වටලයි",
       "Category": "Local News",
       "Parent URL": "https://www.hirunews.lk/local-news.php?pageID=4838"
}