{
       "Source": "hirunews",
       "Timestamp": "Sunday, 07 November 2021 - 7:44",
       "Headline": "අනිද්දා විරෝධතා දිනයක් - ගුරු සංගම්",
       "News Content": "ගුරු - විදුහල්පති වැටුප් ගැටලුව හා රටේ පවතින අනෙකුත් ගැටලුවලට විසඳුම් ලබා දෙන ලෙස ඉල්ලා අනිද්දා දිනය ජාතික විරෝධතා දිනයක් ලෙස නම් කිරීමට ගුරු - විදුහල්පති වෘත්තීය සමිති සන්ධානය තීරණය කර තිබෙනවා.\nසෑම අධ්‍යාපන කලාප කාර්යාලයක් ඉදිරිපිට එක්වෙමින් මෙම විරෝධතාව සිදු කිරීමට නියමිත බවයි ඊයේ පැවති මාධ්‍ය හමුවට එක්වෙමින් ලංකා ගුරු සේවා සංගමයේ  ප්‍රධාන ලේකම් මහින්ද ජයසිංහ සඳහන් කළේ.\nමේ අතර, දේශපාලඥයන් විසින් සිදු කරන තර්ජනවලට විරෝධය දක්වමින් අද මාවනැල්ල මෙඩේරිගම විදුහල ඉදිරිපිට විරෝධතාවයක් සංවිධානය කර ඇති බවයි ඔහු වැඩිදුරටත් සඳහන් කළේ.",
       "URL": "https://www.hirunews.lk/287232/අනිද්දා-විරෝධතා-දිනයක්-ගුරු-සංගම්",
       "Category": "Local News",
       "Parent URL": "https://www.hirunews.lk/local-news.php?pageID=1579"
}