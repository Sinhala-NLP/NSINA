{
       "Source": "hirunews",
       "Timestamp": "Tuesday, 03 October 2017 - 17:39",
       "Headline": "කොල්ලුපිටියේ වෙළඳ සංකීර්ණයක ගින්නක්",
       "News Content": "කොල්ලුපිටිය ප්‍රදේශයේ පිහිටි වෙළඳ සංකීර්ණයක ගින්නක් හටගෙන තිබෙනවා.\nඑහි පළමු මහලේ ගින්න හටගෙන ඇති අතර එය මැඩපැවැත්වීම සඳහා ගිනි නිවන භටයන් යොමුකර ඇති බවයි ගිනි නිවීමේ ඒකකය සඳහන් කළේ.\nගින්නට හේතුව මෙතෙක් අනාවරණ වී නැහැ.\nමේ අතර මෙම ගින්නත් සමග ගාලුමුවදොර සිට කොල්ලුපිටිය දෙසට දැඩි රථ වාහන තදබදයක් ද හටගෙන ඇති බවයි පොලිසිය සඳහන් කළේ.\nපොලිසිය පැවසුවේ ගින්න මැඩ පැවැත්වීමට හැකි වුවත් පවතින දුම හේතුවෙන් එම ස්ථානයේ රැඳී සිටීමට නොහැකි වී ඇති බවයි.\nසුපිරි වෙළඳසැලක ගබඩාවේ ඇතිවු මෙම ගින්න මේ වන විට පාලනය කර ඇති බව කොල්ලුපිටිය පොලිස් ස්ථානාධිපති ප්‍රියදර්ශණ ද සිල්වා කියාසිටියා.\nවිශේෂයෙන් මදුරු දඟර වැනි භාණ්ඩ ගිනි ගැනීම හේතුවෙන් මෙම දුම හටගෙන තිබෙනවා.",
       "URL": "https://www.hirunews.lk/172487/කොල්ලුපිටියේ-වෙළඳ-සංකීර්ණයක-ගින්නක්",
       "Category": "Local News",
       "Parent URL": "https://www.hirunews.lk/local-news.php?pageID=4290"
}