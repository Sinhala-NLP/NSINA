{
       "Source": "hirunews",
       "Timestamp": "Sunday, 13 March 2016 - 7:51",
       "Headline": "සිංගප්පූරුවේදී මෙරට ආයෝජන ප්‍රවර්ධන වැඩසටහනක්",
       "News Content": "දකුණු ආසියාවේ සීග්‍රතම වර්ධනයක් ලබන රටක් ලෙස ආයෝජකයන් ආකර්ශනය කරගැනීමේ ප්‍රවර්ධන වැඩසටහනක් ලබන අඟහරුවාදා සිංගප්පූරුවේදී පැවැත්වෙනවා.\nශ්‍රී ලංකා ආයෝජන සමුළුව ලෙස නම් කර ඇති මෙම ප්‍රවර්ධන වැඩසටහනට ජාත්‍යන්තර නියෝජිතයන් රැසක් සහභාගි වනු ඇති.\nමෙරට මූල්‍ය ක්‍ෂේත්‍රයේ විශේෂඥයන් මෙන්ම කලාපීය සහ ආයතනික ආයෝජන සමාගම්වල නියෝජිතයන්ද ශ්‍රී ලංකා ආයෝජන සමුළුවට සහභාගිවීමට නියමිතයි.\nසමුළුවේ සමාරම්භක දේශනය මුදල් අමාත්‍ය රවී කරුණානායක විසින් සිදුකරන අතර, මහ බැංකු අධිපති අර්ජුන මහේන්ද්‍රන් ද සමුළුව ඇමතීමට නියමිත බව සඳහන්.",
       "URL": "https://www.hirunews.lk/128413/සිංගප්පූරුවේදී-මෙරට-ආයෝජන-ප්‍රවර්ධන-වැඩසටහනක්",
       "Category": "Local News",
       "Parent URL": "https://www.hirunews.lk/local-news.php?pageID=5131"
}