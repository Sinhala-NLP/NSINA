{
       "Source": "hirunews",
       "Timestamp": "Wednesday, 30 March 2022 - 14:56",
       "Headline": "ලිප්ටන් වටරවුම අසළ බස් රථ හරස් කරමින් සිදුකළ විරෝධතාව අවසන්",
       "News Content": "ඉන්ධන නොමැතිවීමට විරෝධය පළ කරමින් ලිප්ටන් වටරවුම අසළින් බස් රථ හරස් කර බස් සේවකයින් සිදුකළ විරෝධතාව මේ වන විට අවසන් කර තිබෙනවා.\nඒ, කුරුඳුවත්ත පොලීසිය මැදිහත්වී විරෝධතාකරුවන්ට නිසි පරිදි ඉන්ධන ලබා දීමට කටයුතු කිරීමත් සමග ඔවුන් එම ස්ථානයෙන් ඉවත් වී තිබෙනවා.\nකොළඹ පුරහල අසල සිපෙට්කෝ ඉන්ධන පිරවුම්හලෙන් ඩීසල් ලබා ගැනීමට දිගු පෝලිම්වල රැදී සිටි පෞද්ගලික බස් රථ සහ පාසල් සේවා බස් රථවල රියදුරන් පුරහල සිට නෙළුම් පොකුණ දක්වා ඇති ප්‍රධාන මාර්ගයේ එක් මං තීරුවක් අවහිර කරමින් අද පෙරවරුවේ විරෝධතාවක නිරත වුණා.\nඔවුන් ඉල්ලා සිටියේ කඩිනමින් තම රථ වාහන සඳහා ඩීසල් ලබාදීමට කටයුතු කරන ලෙසයි.",
       "URL": "https://www.hirunews.lk/300776/ලිප්ටන්-වටරවුම-අසළ-බස්-රථ-හරස්-කරමින්-සිදුකළ-විරෝධතාව-අවසන්",
       "Category": "Local News",
       "Parent URL": "https://www.hirunews.lk/local-news.php?pageID=1261"
}