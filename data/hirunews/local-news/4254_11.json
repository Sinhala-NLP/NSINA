{
       "Source": "hirunews",
       "Timestamp": "Wednesday, 25 October 2017 - 11:20",
       "Headline": "මාස 07ක් වයසැති  බිළිඳාට අමානුෂිකව වධ දුන් මවක් අත්අඩංගුවට",
       "News Content": "තම කුසින් උපන් මාස 07ක් වයසැති දරුවාට පහරදී, ආහාර නොදී, ඇඳුම් කපා වද හිංසා කළ මවක් ගැන පුවතක් වෙන්නප්පුව- දුම්මලදෙනිය ප්‍රදේශයෙන් වාර්තා වනවා.\nඇය 32 හැවිරිදි වියෙහි පසුවන මෙම කාන්තාවගේ සැමියා පොලිසියේ රාජකාරී කරන අතර ඔහු සේවයේ නිරතව සිටින්නේ දුර බැහැර ප්‍රදේශයකයි.\nබිරිඳ විසින් සිදුකරන ක්‍රියාවන් ඉවසා සිටීමට නොහැකිව  තම බිරිඳ විසින් දරුවාට වද හිංසාකර අමානුෂික ලෙස පහරදුන් බවට දරුවාගේ පියා විසින් වෙන්නපුව පොලිසියට පැමිණිලි කර තිබෙනවා.\nමෙම මව සිය දරුවාට හිරිහැර කරන ආකාරය ඇය විසින්ම ජංගම දුරකථනයෙන් වීඩියෝ ගත කර දරුවාගේ පියාට යවා තිබු බවද පොලිස් පරීක්ෂණවල දී හෙළි වී ඇතැයි අප වාර්තාකරු කියා සිටියා.\nවෙන්නප්පුව පොලිසිය විසින් ඇය පසුගිය 23 වනදා අත්අඩංගුවට ගෙන මාරවිල මහේස්ත්‍රාත් අධිකරණයට ඉදිරිපත් කිරීමෙන් අනතුරුව ලබන 30 වනදා දක්වා රක්ෂිත බන්ධනාගාර ගත කළ බවයි වාර්තා වන්නේ.\nදරුවාගේ මිත්තණිය විසින් දරුවා මේ වනවිට වෛද්‍ය පරීක්ෂණයක් සඳහා මාරවිල රෝහලට ඇතුළත් කර තිබෙන බවත් හලාවත මහ රෝහලට මාරුකර යැවීමට නියමිත බවත් වෙන්නප්පුව පොලිස් ස්ථානාධිපතිවරයා හිරු වෙත ප්‍රකාශ කළා.\nඅධිකරණය මවගෙන් කළ ප්‍රශ්න කිරීම් වලදී ඇය කියා සිටියේ තමන්ට පවුල් ජීවිතය තුළ බොහෝ ගැටලු පවතින  බවත් තමාගේ මොළේ ක්‍රියාකාරීත්වයේ පසුබෑමක් දැනෙන බවයි.\nමෙම මව උපන් දා පටන් දරුවාට කිරි නොදුන් බවද පරීක්ෂණවල දී අනාවරණ වුනා.\nඇය විසින්ම රූගත කළ වීඩියෝව පහතින්",
       "URL": "https://www.hirunews.lk/174372/මාස-07ක්-වයසැති-බිළිඳාට-අමානුෂිකව-වධ-දුන්-මවක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4254"
}