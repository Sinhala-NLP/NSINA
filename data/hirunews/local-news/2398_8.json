{
       "Source": "hirunews",
       "Timestamp": "Saturday, 10 October 2020 - 15:22",
       "Headline": "ව්‍යාජ කච්චේරියක් වටලා සැකකරුවන් තුන්දෙනෙකු අත්අඩංගුවට (වීඩියෝ)",
       "News Content": "මාතර කොප්පරාවත්ත ප්‍රදේශයේ නිවසක පවත්වාගෙන ගිය ව්‍යාජ කච්චේරියක් වටලා සැකකරුවන් තුන්දෙනෙකු අත්අඩංගුවට ගෙන තිබෙනවා.\nඑහි තිබී නීති විරෝධී ලිපි ලේඛණ සහ ව්‍යාජ නිල මුද්‍රා රැසක් සොයාගෙන ඇති බවයි අප වාර්තාකරු සඳහන් කළේ.\nප්‍රසිද්ධ පාසල්වල විදුහල්පතිවරුන්ගේ නිල මුද්‍රා, විවිධ රාජ්‍ය ආයතනවල ලිපි ශීර්ෂ සහ තවත් ලිපි ශීර්ෂ ඇතුලු ව්‍යාජ නිල මුද්‍රා රැසක් ඒ අතර වන බව සඳහන්.\nඅත්අඩංගුවට ගත් සැකකරුවන් මාතර කොප්පරාවත්ත, දික්වැල්ල දොඩම්පහල, සහ මාතර රාහුල පාර ප්‍රදේශවල පදිංචිකරුවන් තුන්දෙනෙක්.\nරාහුල පාර පදිංචි සැකකරු වසර එක හමාරකට පමණ පෙර වැඩ තහනමට ලක්වූ පොලිස් සැරයන්වරයෙක් බවට අනාවරණ වී තිබෙනවා.\nසිද්ධිය පිළිබඳ මාතර පොලිසියයි විමර්ශණ සිදුකරන්නේ.",
       "URL": "https://www.hirunews.lk/252230/ව්‍යාජ-කච්චේරියක්-වටලා-සැකකරුවන්-තුන්දෙනෙකු-අත්අඩංගුවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2398"
}