{
       "Source": "hirunews",
       "Timestamp": "Thursday, 22 December 2016 - 9:20",
       "Headline": "පිළිසරණක් නොමැතිව මෙලොව තනිවූ  දරුවන් හත් දෙනෙකුගේ මව",
       "News Content": "දරුවන් 7 දෙනෙකු මෙලොවට බිහි කළත් පිළිසරණක් අවැසි මොහොතක මෙලොව තනිවූ අසරණ මවක් පිළිබඳ පුවතක් බණ්ඩාරගම කිදෙල්පිටිය ප්‍රදේශයෙන් වාර්තා වනවා.\nදරුවන් හත් දෙනෙකුට ජීවය දුන් ඇය තම වත්කම් සියල්ල වැඩිමහල් දියණිය නමට පවරා ඇයගේ නිවසේ ජීවත්ව ඇති බව සදහන්.\n91 වන වියේ පසුවෙන මෙම මව පසුගිය දිනක වැඩිමහල් දියණිය විසින් ඇගේ තවත් දියණියකගේ නිවස අසළ දමා ගොස් තිබු අතර පසුව එම දියණිය විසින් මව බණ්ඩාරගම පොලිසියට රැගෙනවිත් ඇත්තේ මව රැකබලා ගැනීම සදහා තමන්ට වත්කමක් නොමැති බව පවසමින්.",
       "URL": "https://www.hirunews.lk/150306/පිළිසරණක්-නොමැතිව-මෙලොව-තනිවූ-දරුවන්-හත්-දෙනෙකුගේ-මව",
       "Category": "Local News",
       "Parent URL": "https://www.hirunews.lk/local-news.php?pageID=4743"
}