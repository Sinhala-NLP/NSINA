{
       "Source": "hirunews",
       "Timestamp": "Thursday, 24 June 2021 - 8:37",
       "Headline": "දෙකෝටියකට වැඩි දුම්වැටි කොළඹ වරායේදී රේගු භාරයට",
       "News Content": "චීනයේ සිට නීතිවිරෝධී ලෙස මෙරටට ආනයනය කළ රුපියල් දෙකෝටි හතලිස් අට  ලක්ෂයක් වටිනා දුම්වැටි තොගයක් කොළඹ වරායේදී රේගු භාරයට ගෙන තිබෙනවා.\nයන්ත්‍රෝපකරණ සහ අමතරව කොටස් තොගයක් අඩංගු බවට රේගුවට ප්‍රකාශ කර ගෙන්වූ අඩි 40හේ බහාලුමක් තුළ තිබී ශ්‍රී ලංකා රේගුවේ මධ්‍යම භාණ්ඩ පරීක්ෂණ අංශයේ නිලධාරීන් විසිනුයි මෙම නීතිවිරෝධී දුම්වැටි තොගය සොයාගෙන ඇත්තේ.\nකුඩා පුටු වශයෙන් දක්වා තිබූ සැක සහිත ඇසුරුමක් කඩා පරීක්ෂා කිරිමේදී සූක්ෂම ලෙස සගවා තිබූ දුම්වැටි දෙලක්ෂ 76,000ක් එහිදී රේගු නිලධාරීන් විසින් සොයාගෙන තිබෙනවා.\nමෙම බහාලුම මෙරටට ආනයනය කර ඇත්තේ ගෙලිඔය ප්‍රදේශයේ පිහිටි ආයතනයකින් බව සඳහන්.",
       "URL": "https://www.hirunews.lk/275194/දෙකෝටියකට-වැඩි-දුම්වැටි-කොළඹ-වරායේදී-රේගු-භාරයට",
       "Category": "Local News",
       "Parent URL": "https://www.hirunews.lk/local-news.php?pageID=1864"
}