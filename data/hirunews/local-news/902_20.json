{
       "Source": "hirunews",
       "Timestamp": "Tuesday, 30 August 2022 - 12:55",
       "Headline": "ජාතික සභාව ගැන කෙටුම්පත පක්ෂ නායකයින්ට",
       "News Content": "පාර්ලිමේන්තුව නියෝජනය කරන පක්ෂවලින් පිහිටුවනු ලබන ජාතික සභාව පිලිබඳ කෙටුම්පත අග්‍රාමාත්‍ය දිනේෂ් ගුණවර්ධන පක්ෂ නායකයින් වෙත ඉදිරිපත් කර තිබෙනවා.\nඊයේ (29) පාර්ලිමේන්තු සංකීර්ණයේ පැවති පක්ෂ නායක රැස්වීමේදීයි මෙම කෙටුම්පත ඉදිරිපත් කර ඇත්තේ.\nමෙහි දී පාර්ලිමේන්තු ආංශික අධීක්ෂණ කාරක සභා ස්ථාපිත කිරීම සම්බන්ධයෙන් සාකච්ඡාවට ලක්වී තිබෙනවා.\nඑමෙන් ම, ආංශික අධීක්ෂණ කාරක සභා 17 ක් සහ ස්ථාවර කාරක සභා 12 ට තවත් කාරක සභා 3 ක් එක්කිරීම සම්බන්ධයෙන් වන රජයේ යෝජනාව ද මෙම පක්ෂ නායක රැස්වීමේ දී ඉදිරිපත් කර ඇති බවයි වාර්තා වන්නේ.",
       "URL": "https://www.hirunews.lk/314118/ජාතික-සභාව-ගැන-කෙටුම්පත-පක්ෂ-නායකයින්ට",
       "Category": "Local News",
       "Parent URL": "https://www.hirunews.lk/local-news.php?pageID=902"
}