{
       "Source": "hirunews",
       "Timestamp": "Friday, 26 August 2016 - 10:43",
       "Headline": "ඕමන්තෙන් අවි තොගයක් මතුවෙයි (ඡායාරූප)",
       "News Content": "යුධ ගැටුම් පැවති සමයේදී එල් ටී ටී ඊ සංවිධානය විසින් සගවා තිබු අවි ආයුධ තොගයක් ඕමන්ත ප්‍රදේශයෙන් හමුවී තිබෙනවා.\nඕමන්ත පාලමොට්ටෙයි ප්‍රදේශයේ වළ දමා තිබු මෙම ආයුධ තොගය හමුවී ඇත්තේ නිවසක් ඉදි කිරීම සඳහා බිම සකස් කරමින් සිටි පිරිසකටයි.\nඒ සම්බන්ධයෙන් ඕමන්ත පොලිසිය දැනුවත් කිරීමෙන් පසු ආයුධ තොගය සොයාගෙන තිබෙනවා.\nඑල් එම් ජී සහ එම් පී එම් ජී වර්ගයේ අවි 30 ක් ඒ අතර වන බව සඳහන්.\nගොඩගන්නා විටත් මෙම අවි දැඩි ලෙස දිරාපත්ව තිබු බවටයි වාර්තා වන්නේ.\nසිද්ධිය පිළිබඳ ඕමන්ත පොලිසිය විමර්ශණ මෙහෙයවනවා.\nඡායාරූප - වන්නි රොමේෂ් මදුෂංක",
       "URL": "https://www.hirunews.lk/141507/ඕමන්තෙන්-අවි-තොගයක්-මතුවෙයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4907"
}