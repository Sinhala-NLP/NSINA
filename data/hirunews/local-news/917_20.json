{
       "Source": "hirunews",
       "Timestamp": "Wednesday, 24 August 2022 - 13:23",
       "Headline": "කුකුළු මස් මිල පහළට",
       "News Content": "වෙළදපලේ කුකුළු මස් මිල පහල යාමක් සහ බිත්තර හිඟයක් ඇති වී තිබෙන බව සමස්ත ලංකා බිත්තර නිෂ්පාදකයින්ගේ සංගමය පවසනවා.\nඑහි සභාපති ආර්.එම්.රත්නායක සඳහන් කළේ බිත්තර පාලන මිලේ ගැටළුව හේතුවෙන් බිත්තර නිෂ්පාදනය කරන ගොවින්ට කිකිලියන් අලෙවි කිරීමට සිදුව ඇති බවයි.\nමේ හේතුවෙන් වෙළදපලේ කුකුළු මස් කිලෝවක මිල රුපියල් 700ක් දක්වා පහත බැස ඇති බවයි ඔහු කියා සිටියේ.\nවෙළදපලේ බිත්තර විවිධ මිල ගණන් යටතේ පැවතීම හේතුවෙන් රජය විසින් බිත්තර සදහා පාලන මිලක් නියම කරමින් පසුගියදා ගැසට් පත්‍රයක් නිකුත් කරනු ලැබුවා.\nඒ සම්බන්ධයෙන් බිත්තර නිෂ්පාදකයින්ගෙන් එල්ල වුයේ දැඩි විරෝධයක් වන අතර වෙළද අමාත්‍ය නලින් ප්‍රනාන්දු සමග ඔවුන් සාකච්ජාවකද නිරත වුණා.\nඑහි දී යම් එකගතාවන්ට පැමිණියද රජය නියම කල පාලන මිලට වෙළදපොලේ බිත්තර අලෙවි නොවන බවටයි පාරිභෝගිකයින් චෝදනා කළේ.\nමේ අතර, ඉන්ධන අර්බුදය ඇතුළු තවත් ගැටලු කිහිපයක් හේතුවෙන් මත්ස්‍ය මිල ඉහල ගොස් තිබෙනවා.\nමේ අතර ලිහිසි තෙල් සහ දුම්රිය මැදිරි නඩත්තු කිරීමට අවශ්‍ය උපාංග නොමැතිකමින් දුම්රිය ධාවනය නිසිපරිදි සිදු කර ගැනීමට නො හැකි තත්ත්වයක් උද්ගත ව ඇති බව දුම්රිය වෘත්තිය සමිති සන්ධානය පවසනවා.\nඑම සන්ධානයේ කැඳවුම්කරු එස්.පී. විතානගේ සඳහන් කළේ, අලුත්වැඩියාවල දී භාවිත කරන ලිහිසි තෙල් නොමැති වීම හේතුවෙන් එන්ජින් විස්සක් පමණ ධාවනයෙන් ඉවත් කර තැබීමට සිදු ව ඇති බවයි.",
       "URL": "https://www.hirunews.lk/313603/කුකුළු-මස්-මිල-පහළට",
       "Category": "Local News",
       "Parent URL": "https://www.hirunews.lk/local-news.php?pageID=917"
}