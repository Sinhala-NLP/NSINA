{
       "Source": "hirunews",
       "Timestamp": "Tuesday, 07 December 2021 - 8:45",
       "Headline": "සජබ අදත් පාර්ලිමේන්තුව වර්ජනය කරයි (වීඩියෝ)",
       "News Content": "සමගි ජන බලවේගයේ මන්ත්‍රීවරුන් අදත් පාර්ලිමේන්තුව වර්ජනය කිරීමට තීරණය කර තිබෙනවා.\nපසුගිය සිකුරා දා මනූෂ නානායක්කාර මන්ත්‍රීවරයා මුල්කරගනිමින් ඇති වූ සිද්ධියත් සමඟ තම මන්ත්‍රීවරුන්ට ආරක්ෂා නොමැති බව පවසමින් ඔවුන් ඊයේ සිට පාර්ලිමේන්තු සභාවාරය වර්ජනය කරනවා.\nපසුගිය සෙනසුරාදා ද මෙම සිද්ධියට විරෝධය පළ කරමින් සමගි ජන බලවේගයේ මන්ත්‍රීවරුන් සභා ගර්භයෙන් පිටව ගියා.\nමේ අතර සභාවාරය වර්ජනය කළ මන්ත්‍රීවරුන් කළු පටි පැලඳ පාර්ලිමේන්තුව ඉදිරිපිට විරෝධතා පුවරු රැගෙන විරෝධතාවයක ද නිරත වුණා.\nඑසේම මොවුන් අද පෙරවරුවේ ද පාර්ලිමේන්තුව ඉදිරිපිට විරෝධතාවක් සංවිධාන කර තිබෙනවා.",
       "URL": "https://www.hirunews.lk/290251/සජබ-අදත්-පාර්ලිමේන්තුව-වර්ජනය-කරයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1512"
}