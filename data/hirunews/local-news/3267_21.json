{
       "Source": "hirunews",
       "Timestamp": "Thursday, 04 July 2019 - 7:20",
       "Headline": "පාස්කු ඉරිදා ප්‍රහාරයට වගකිව යුතු යැයි කියන නියෝජ්‍ය පොලිස්පතිවරුන් තුන්දෙනෙකු ඇතුලු 9 දෙනෙකුට විනය පියවර",
       "News Content": "පාස්කු ඉරිදා සිදුවූ ප්‍රහාරය සම්බන්ධයෙන් වගකිවයුතු නියෝජ්‍ය පොලිස්පතිවරුන් තුන්දෙනෙකු ඇතුලු පොලිස් නිලධාරීන් 9 දෙනෙකුට එරෙහිව විනය පියවර ගැනීම සඳහා වූ චෝදනා පත්‍රය සකස් කර ඉදිරි දින කිහිපය ඇතුළතදී ජාතික පොලිස් කොමිසම වෙත ඉදිරිපත් කිරීමට නියමිතයි.\nපොලිස් විශේෂ විමර්ශන ඒකකයේ නියෝජ්‍ය පොලිස්පති මෙවන් ද සිල්වා ගේ ප්‍රධානත්වයෙන් මීට සම්බන්ධ විමර්ශන සිදු කෙරෙන අතර, අදාළ වාර්තාවද මේ වනවිට සකස් කරමින් පවතින බවයි වාර්තාවන්නේ.\nඒ අනුව රාජකාරිය පැහැර හැරීම, වගකීම් විරහිතව කටයුතු කිරීම ඇතුලු චෝදනා කිහිපයක් මෙම නිලධාරීන්ට එරෙහිව ගොනු කෙරෙනු ඇති.",
       "URL": "https://www.hirunews.lk/219612/පාස්කු-ඉරිදා-ප්‍රහාරයට-වගකිව-යුතු-යැයි-කියන-නියෝජ්‍ය-පොලිස්පතිවරුන්-තුන්දෙනෙකු-ඇතුලු-9-දෙනෙකුට-විනය-පියවර",
       "Category": "Local News",
       "Parent URL": "https://www.hirunews.lk/local-news.php?pageID=3267"
}