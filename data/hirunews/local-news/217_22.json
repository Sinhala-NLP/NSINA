{
       "Source": "hirunews",
       "Timestamp": "Monday, 03 July 2023 - 11:29",
       "Headline": "කොටි නායකයාගේ මරණය හෝ ජාන පරික්ෂාව ගන මට කවුරුවත් කිව්වෙත් නෑ...මම දන්නෙත් නෑ - හිටපු ජනාධිපති මෛත්‍රී",
       "News Content": "හිටපු කොටි නායක වේලුපිල්ලේ ප්‍රභාකරන්ගේ මරණය සම්බන්ධයෙ න් හෝ ඔහුගේ මරණය සම්බන්ධයෙන් පැවැත්වූ බව කියන ජාන පරීක්ෂණය සම්බන්ධයෙන් තමන්ට කිසිදු දැනීමක් නොමැති බව හිටපු ජනාධිපති මෛත්‍රිපාල සිරිසේන පවසනවා.\nයාපනයේ නල්ලූර් හි පිහිටි ශ්‍රී ලංකා නිදහස් පක්ෂ කාර්යාලයේ පැවති මාධ්‍ය හමුවකට එක් වූ අවස්ථා වේදී මාධ්‍ය වේදීන් නැගූ ප්‍රශ්නයකට පිළිතුරු දෙමින් හිටපු ජනාධිපතිවරයා මේ බව කියා සිටියා.\nතමන්ට ප්‍රභාකාරන්ගේ මරණය සම්බන්ධයෙන් හෝ ජාන පරීක්ෂාව සම්බන්ධයෙන් කිසිවෙකු කිසිම තොරතුරක් ප්‍රකාශ නොකල වගද හෙතෙම මෙහිදී සදහන් කළා.\nසේනාධිනායකයා වූ එවකට ජනාධිපති මහින්ද රාජපක්ෂ රටින් බැහැර වූ අවස්ථාවේ දී වැඩ බලන සේනාධිනායකයා වූයේ තමන් බව මෛත්‍රීපාල සිරිසේන\nජනාධිපතිවරයා ප්‍රකාශ කොට තිබියදී ඒ ගැන කරුණු නොදන්නා බව කීම විහිලුවක් නොවේ දැයි යාපනයේ මාධ්‍යවේදීන් විමසූ අවස්ථාවේදී ඔහු පැවසුවේ මහින්ද රාජපක්ෂ ජනාධිපතිවරයා ඒ කාලයේ විදේශ රටක සිටියද යුද්ධයට ඔහු එම ස්ථාන වල සිට අණ දුන් බවයි.\n''මම අවසන් යුද්දයේ දී සති දෙකක් නියෝජ්‍ය ආරක්‍ෂක ඇමතිවරයා ලෙස කටයුතු කළා.මම ඒ ගැන කිසිම දෙයක් දන්නේ නැහැ.කවුරුත් මට ඒ ගැන මොකුත් කිව්වේ නෑ .තොරතුරු දැනගැනීමේ අයිතිය පිළිබඳ පනත හරහා මීට අදාළ තොරතුරු ලබා ගැනීමට මම උත්සාහ කළත් හමුදාව එය වළක්වා තිබුණා .''යනුවෙන්ද ඔහු මෙහිදී පැවසුවා.",
       "URL": "https://www.hirunews.lk/339835/කොටි-නායකයාගේ-මරණය-හෝ-ජාන-පරික්ෂාව-ගන-මට-කවුරුවත්-කිව්වෙත්-නෑ-මම-දන්නෙත්-නෑ-හිටපු-ජනාධිපති-මෛත්‍රී",
       "Category": "Local News",
       "Parent URL": "https://www.hirunews.lk/local-news.php?pageID=217"
}