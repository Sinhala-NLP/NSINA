{
       "Source": "hirunews",
       "Timestamp": "Sunday, 09 September 2018 - 14:30",
       "Headline": "ඉඟුරුවත්තෙන් හමුවූ හිස සුන් දිවියා (ඡායාරූප)",
       "News Content": "ඝාතනය කර තිබූ දිවියෙකුගේ සිරුරක් රක්ෂිතයක තිබි හමුවූ බව නුවරඑළිය වනජීවි කාර්යයාලයේ නිලධාරින් පවසනවා.\nකුරුදුවත්ත පොලිසියට ලද තොරතුරක් මත ගම්පොළ පොලිස් වසමට අයත් කුරුදුවත්ත, ඉඟුරුවත්ත - තේ වතුයායේ රක්ෂිතයේ තිබී ඝාතනය කර තිබූ දිවියාගේ සිරුර සොයාගෙන තිබෙනවා.\nඅඩි 06ක්  පමණ දිගකින් යුත් මෙම සත්වයා ඝාතනය කර දිවියාගේ හිස දඩයම්කරුවන් විසින් රැගෙන ගොස් ඇති බවයි වනජීවි නිලධාරින් පවසන්නේ.\nවනජීවි නිලධාරීන් සැකපල කරන්නේ අවුරුදු 25-30 අතර වයසේ පසුවූ මෙම දිවියාට හක්කපටස් යොදාගනිමින් හෝ වස මිශ්‍ර ආහාර ලබාදි ඝාතනය කර ඇති බවයි.\nසිද්ධිය සම්බන්ධයෙන් ගම්පොළ මහෙස්ත්‍රාත් අධිකරණය වෙත කරුණු ඉදිරිපත් කර දිවියාගේ සිරුර පශ්චාත් මරණ පරික්ෂණය සඳහා උඩවල පශු වෛද්‍ය රෝහල වෙත රැගෙන යාමට නියමිත බවයි නුවරඑලිය වනජිවි කාර්යාලය පවසුවේ.\nඡායාරූප - හැටන්, රංජිත් රාජපක්ෂ",
       "URL": "https://www.hirunews.lk/199495/ඉඟුරුවත්තෙන්-හමුවූ-හිස-සුන්-දිවියා-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=3757"
}