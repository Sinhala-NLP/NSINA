{
       "Source": "hirunews",
       "Timestamp": "Tuesday, 12 July 2022 - 16:58",
       "Headline": "මෝටර් රථ ප්‍රවාහන දෙපාර්තමේන්තුවෙන් නිවේදනයක්",
       "News Content": "මෝටර් රථ ප්‍රවාහන දෙපාර්තමේන්තුව සිකුරාදා දිනයේදී විවෘත නොකිරීමට තීරණය කර තිබෙනවා.\nරට තුළ දැනට පවතින ඉන්ධන සපයා ගැනීමේ සීමාවන් හේතුවෙන් ප්‍රවාහන ක්ෂේත්‍රය තුළ මතුව ඇති ගැටලු මත දෙපාර්තමේන්තුවේ නිලධාරින්ට පොදු සහ පෞද්ගලික ප්‍රවාහන පහසුකම් සපයා ගැනීමට නොහැකි වී ඇති බවයි නිවේදනයක් නිකුත් කරමින් මෝටර් රථ ප්‍රවාහන කොමසාරිස් ජනරාල් සුමිත් සී කේ අලහකෝන් කියා සිටියේ.\nකෙසේ නමුත් ජුලි 15 වන සිකුරාදා විවෘතව පවතින බවයි දෙපාරර්තමේන්තුව නිකුත් කළ නිවේදනයේ දැක්වෙන්නේ.\nඉන්පසුව නැවත දැනුම් දෙනතුරු සතියේ වැඩකරන දින 05 තුළට සිකුරාදා දිනය නොවන රජයේ නිවාඩු දිනයක් යෙදුණහොත් හැර සිකුරාදා දිනවල දෙපාර්තමෙම්න්තුව විවෘත නොකරන බව සදහන්.\nමේ සම්බන්ධයෙන් යම් පැහැදිලි කර ගැනීමක් අවශ්‍ය නම් වාහන ලියාපදිංචි කිරීම් සදහා 0707677877 යන අංකයටද / රියදුරු බලපත්‍ර සදහා 0707677977 යන අංකයට රාජකාරි වේලාවන්වලදී අමතන ලෙසයි මෝටර් රථ ප්‍රවාහන කොමසාරිස් ජනරාල්වරයා ඉල්ලීමක් කළේ .",
       "URL": "https://www.hirunews.lk/309808/මෝටර්-රථ-ප්‍රවාහන-දෙපාර්තමේන්තුවෙන්-නිවේදනයක්",
       "Category": "Local News",
       "Parent URL": "https://www.hirunews.lk/local-news.php?pageID=1026"
}