{
       "Source": "hirunews",
       "Timestamp": "Saturday, 01 April 2017 - 21:54",
       "Headline": "එජාපයේ සිදුවන තනතුරු වෙනස ගැන ඉඟියක්",
       "News Content": "ලබන 5 වැනිදා පැවැත්වෙන එක්සත් ජාතික පක්ෂ කෘත්‍යාධිකාරී මණ්ඩල රැස්වීමේදී සිදුකිරීමට නියමිත පක්ෂ තනතුරු සම්බන්ධයෙන් අද අමාත්‍යවරුන් දෙදෙනෙකු අදහස් පළකළා.\nඅමාත්‍ය ෆීල්ඩ් මාෂල් සරත් ෆොන්සේකා මහතා සඳහන් කළේ පක්ෂයේ මහලේකම් ධුරයට අධ්‍යාපන අමාත්‍ය අකිල විරාජ් කාරියවසම් මහතා පත්වීමේ ඉඩකඩක් ඇති බවයි.\nඑසේ සිදුවන්නේ නම් එක්සත් ජාතික පක්ෂ වර්තමාන මහ ලේකම්, අමාත්‍ය කබීර් හෂීම්ට  ඊට වඩා උසස් තනතුරක් පක්ෂය විසින් ලබාදිය යුතු බවද ඔහු එහිදී සඳහන් කළා.\nමේ අතර එක්සත් ජාතික පක්ෂයේ තනතුරුවල සංශෝධන පිළිබද තීරණය ලබන 5 වනදා පැවැත්වෙන පක්ෂ කෘත්‍යාධිකාරි මණ්ඩලයේදී තීරණය කරන බව මහාමාර්ග හා උසස් අධ්‍යාපන අමාත්‍ය ලක්ෂ්මන් කිරිඇල්ල පවසනවා.\nමහනුවර පැවති ආගමික උත්සවයකින් අනතුරුව මාධ්‍ය වෙත අදහස් දක්වමින්  එක්සත් ජාතික පක්ෂයේ නව වෙනස පිළිබඳව අමාත්‍යවරයා  අදහස් පළ කරමින් කියා සිටියේ තනතුරු පළාත් සහ ජ්‍යෙෂ්ඨත්වය අනුව බෙදී යා යුතු බවයි.",
       "URL": "https://www.hirunews.lk/158293/එජාපයේ-සිදුවන-තනතුරු-වෙනස-ගැන-ඉඟියක්",
       "Category": "Local News",
       "Parent URL": "https://www.hirunews.lk/local-news.php?pageID=4583"
}