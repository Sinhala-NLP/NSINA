{
       "Source": "hirunews",
       "Timestamp": "Monday, 14 September 2020 - 18:13",
       "Headline": "රවී පරදවා, එජාපයේ නියෝජ්‍ය නායක තනතුර රුවන් විජේවර්ධනට (වීඩියෝ)",
       "News Content": "එක්සත් ජාතික පක්ෂයේ නියෝජ්‍ය නායක තනතුරට රුවන් විජේවර්ධන අද පත් කරගනු ලැබුවා.\nඒ සිරිකොත පක්ෂ මූලස්ථානයේ පැවති කෘත්‍යාධිකාරී මණ්ඩල රැස්වීමේදීයි.\nඑහිදී නියෝජ්‍ය නායක ධුරය සඳහා එම පක්ෂයේ උප නායක රවී කරුණානායක සහ නියෝජ්‍ය මහලේකම් රුවන් විජේවර්ධන අතර රහස් ඡන්දයක් පවත්වා තිබෙනවා.\nඒ නියෝජ්‍ය නායක ධුරය සඳහා කෘත්‍යාධිකාරි මණ්ඩල රැස්වීමේ එකඟතාවයකට පැමිණීමට නොහැකිවීම හේතුවෙන්.\nඑහිදී හිටපු පාර්ලිමේන්තු මන්ත්‍රී රුවන් විජේවර්ධන ඡන්ද 28 ක් ලබාගෙන ඇති අතර, රවී කරුණානායකට ඡන්ද 10 ක් හිමිවී තිබෙනවා.\nඑමෙන්ම, ලබන ජනවාරි මාසය වනතුරු රනිල් වික්‍රමසිංහ එක්සත් ජාතික පක්ෂයේ නායකත්වය තවදුරටත් දැරිය යුතු බවට ද කෘත්‍යාධිකාරි මණ්ඩලය අද තීරණය කර තිබෙනවා.",
       "URL": "https://www.hirunews.lk/250198/රවී-පරදවා-එජාපයේ-නියෝජ්‍ය-නායක-තනතුර-රුවන්-විජේවර්ධනට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2455"
}