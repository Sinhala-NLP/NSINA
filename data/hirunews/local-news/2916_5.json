{
       "Source": "hirunews",
       "Timestamp": "Thursday, 06 February 2020 - 7:56",
       "Headline": "ශ්‍රී ලංකා හමුදාවට රුසියාවෙන් පුහුණුව",
       "News Content": "රුසියාවේ ගොඩබිම් හමුදාවල සේනාධිනායක ජෙනරාල් ඔලෙග් සල්යුකෝව් ජනාධිපති කාර්යාලයේදී ඊයේ ජනාධිපති ගෝඨාභය රාජපක්ෂ හමුවුණා.\nමෙහිදී දෙරට අතර ආරක්ෂාව සම්බන්ධයෙන් වැදගත් කරුණු රැසක් සාකච්ඡාවට ලක් කර ඇති බවයි වාර්තා වන්නේ.\nඑමෙන්ම මොහු අරලියගහ මන්දිරයේදී ඊයේ අග්‍රාමාත්‍ය මහින්ද රාජපක්ෂ ද හමුවුණා.\nදෙරටේ ආරක්ෂක සහයෝගිතාවය වර්ධනය කිරීම සම්බන්ධයෙන් මෙහිදී සාකච්ඡා වී තිබෙනවා.\nඒ අනුව, ශ්‍රී ලංකා හමුදාවට නොමිලේ දේශන පැවැත්වීම සහ රුසියානු අධ්‍යාපන ආයතනවල පුහුණුව ලබාදීමට ද රුසියාව සූදානම් බවයි හමුදා ප්‍රධානියා සඳහන් කර ඇත්තේ.\nජාත්‍යන්තර හමුදා කටයුතුවලදී ශ්‍රී ලංකා හමුදා සාමාජිකයන්ගේ සහභාගිත්වය තවදුරටත් වර්ධනය කරන ලෙස අග්‍රාමාත්‍යවරයා එහිදී රුසියානු ගොඩබිම් හමුදාවල සේනාධිනායකයාගෙන් ඉල්ලා තිබෙනවා.\nමේ අතර පාකිස්ථාන ගුවන් හමුදාපති එයාර් චීෆ් මාර්ෂල් මුජාහිඩ් අන්වර් ඛාන් ද ඊයේ රාත්‍රියේ දිවයිනට පැමිණියා.",
       "URL": "https://www.hirunews.lk/233811/ශ්‍රී-ලංකා-හමුදාවට-රුසියාවෙන්-පුහුණුව",
       "Category": "Local News",
       "Parent URL": "https://www.hirunews.lk/local-news.php?pageID=2916"
}