{
       "Source": "hirunews",
       "Timestamp": "Thursday, 09 November 2017 - 13:29",
       "Headline": "විධායක ජනාධිපති ක්‍රමය තවදුරටත් පැවතිය යුතුයි - අමාත්‍ය මහින්ද සමරසිංහ",
       "News Content": "විධායක ජනාධිපති ක්‍රමය තවදුරටත් පවත්වාගෙන යා යුතු බවට වන ස්ථාවරය තුළ ශ්‍රී ලංකා නිදහස් පක්ෂය ඉදිරියටත් කටයුතු කරන බව අමාත්‍ය මහින්ද සමරසිංහ ප්‍රකාශ කළා.\nශ්‍රීී ලංකා නිදහස් පක්ෂ මූලස්ථානයේ අද පැවති මාධ්‍ය හමුවකට එක්වෙමිනුයි ඔහු මේ බව කියා සිටියේ.\n‘‘13 සංශෝධන රාමුව තුළ බලය බෙදීමට කටයුතු කළ යුතුයි. අදත් මම කියනවා. තාම පළාත් සභා 13 වන සංශෝධනය හරියට තේරුම් අරගෙන තමන්ට හිමි බලතල ලබා ගන්න කටයුතු කරලා නැහැ නීත්‍යානුකූලව.\nඅවුරුදු ගානක් තිස්සේ මේක පැවැත්වුවාට මේක කරලා නැහැ.\nඅලූත් බලතල වෙනින් බලතල ගැන කතා කරන්න ඉස්සෙල්ලා තියෙන බලතල ගන්න  ඕනානේ නිත්‍යානුකූලව.\nදැන් පාර්ලිමේන්තුවට විධායක අගමැතිවරයෙක් දීලා ඒ බලතල දුන්නොත් අපි කොහොමද කියන්නේ ජනතාවට විශ්වාස කරන්න මේ විධායක අගමැතිවරයා ජනතාව වෙනුවෙන් කැපවෙලා හරිදේ කරන්න සූදානමින් ඉන්නවා කියලා.\nකියන්න බැහැ. විධායක ජනාධිපතිවරයාට දීලා තියෙන බලතල තියෙන්නේ  ඕනා. ඒ ආකාරයෙන් අවශ්‍ය වෙලාවට පාවිච්චි කරන්න රට වෙනුවෙන්.\nජනතාව වෙනුවෙන්. ඒකයි ශ්‍රී ලංකා නිදහස් පක්ෂය අපි තවදුරටත් කියන්නේ විධායක ජනාධිපති ක්‍රමය තවදුරටත් පවත්වාගෙන යා යුතුයි කියලා. ’’",
       "URL": "https://www.hirunews.lk/175643/විධායක-ජනාධිපති-ක්‍රමය-තවදුරටත්-පැවතිය-යුතුයි-අමාත්‍ය-මහින්ද-සමරසිංහ",
       "Category": "Local News",
       "Parent URL": "https://www.hirunews.lk/local-news.php?pageID=4227"
}