{
       "Source": "hirunews",
       "Timestamp": "Saturday, 01 July 2023 - 13:36",
       "Headline": "සරණාගතයින් රුවන්ඩාවට පිටුවහල් කිරීමේ තීරණය නීත්‍යානුකූල නොවන බව අභියාචනාධිකරණය තීන්දු කරයි",
       "News Content": "බ්‍රිතාන්‍යයට සරණාගතභාවය අපේක්ෂාවෙන් පැමිණෙන ඇතැම් සංක්‍රමණිකයන් රුවන්ඩාවට පිටුවහල් කිරීමට එරට රජය ගෙන ඇති තීරණය නීත්‍යානුකුල නොවන බව බ්‍රිතාන්‍ය අභියාචනාධිකරණය තීන්දු කර තිබෙනවා.\nඑහිදී මානුෂීය සීමා අභිබවා යමින් බ්‍රිතාන්‍ය රජය ක්‍රියාත්මක කිරීමට සැලසුම් කර තිබූ මතභේදාත්මක සංක්‍රමණ ප්‍රතිපත්තියට නිසි පිළිතුරක්\nඑම අභියාචනාධිකරණ තීන්දුවෙන් ලැබී තිබෙන බව එරට දේශපාලන විචාරකයන් පෙන්වා දී ඇති බවයි විදෙස් මාධ්‍ය වාර්තා කරන්නේ.\nමීට පෙර සරණාගතයන් පිටුවහල් කිරීම සඳහා තුන්වෙනි පාර්ශ්වයේ රටක් ලෙස රුවන්ඩාව සලකා බැලීම ආරක්‍ෂිත බව බ්‍රිතාන්‍ය මහාධිකරණය තීන්දු කර තිබුණා.\nඑහිදී ත්‍රිපුද්ගල අභියාචනාධිකරණ විනිසුරු මඩුල්ලක් විසින් ප්‍රකාශයට පත් කරන ලද තීන්දුව මගින් මහාධිකරණය ලබා දී තිබූ තීන්දුව බල රහිත කර තිබෙනවා.",
       "URL": "https://www.hirunews.lk/339650/සරණාගතයින්-රුවන්ඩාවට-පිටුවහල්-කිරීමේ-තීරණය-නීත්‍යානුකූල-නොවන-බව-අභියාචනාධිකරණය-තීන්දු-කරයි",
       "Category": "Local News",
       "Parent URL": "https://www.hirunews.lk/local-news.php?pageID=222"
}