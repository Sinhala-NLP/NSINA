{
       "Source": "hirunews",
       "Timestamp": "Sunday, 22 December 2019 - 13:03",
       "Headline": "සහල් වැඩි මිලට අලෙවි කරන්නන්ට එරෙහිව පාරිභෝගික අධිකාරියෙන් පියවර",
       "News Content": "උපරිම මිල සීමාව උල්ලංඝනය කරමින් සහල් අලෙවි කරන පුද්ගලයන්ට එරෙහිව අඛණ්ඩව නීතිය ක්‍රියාත්මක කරන බව පාරිභෝගික අධිකාරිය පවසනවා.\nපසුගිය 19 වනදා නාඩු සහ සම්බා, කිලෝවක් සඳහා රුපියල් 98 ක මිලක් රජය විසින් නියම කරනු ලැබුවා.\nඇතැම් වෙළඳුන් එම මිල සීමාව උල්ලංඝනය කරන බවට ලද පැමිණිලිවලට අනුව පසුගිය දින කිහිපයේ වැටලීම් 3,963 ක් සිදුකර ඇති බවයි පාරිභෝගික අධිකාරිය සඳහන් කළේ.\nඑහිදී වෙළඳසැල් හිමියන් 300 දෙනෙකුට එරෙහිව පියවර ගෙන තිබෙනවා.",
       "URL": "https://www.hirunews.lk/business/230743/සහල්-වැඩි-මිලට-අලෙවි-කරන්නන්ට-එරෙහිව-පාරිභෝගික-අධිකාරියෙන්-පියවර",
       "Category": "Local News",
       "Parent URL": "https://www.hirunews.lk/local-news.php?pageID=2990"
}