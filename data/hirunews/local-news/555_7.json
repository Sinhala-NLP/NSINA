{
       "Source": "hirunews",
       "Timestamp": "Monday, 06 February 2023 - 8:50",
       "Headline": "වන නිලධාරියෙකුට පහර දුන් පුංචි ඡන්ද අපේක්ෂකයෙකු අල්ලයි",
       "News Content": "වන සංරක්ෂණ දෙපාර්තමේන්තුවේ නිලධාරීන්ට පහරදී ඔහුගේ රාජකාරියට බාධා එල්ල කළ බව කියන මෙවර පළාත් පාලන ඡන්ද විමසීමට ඉදිරිපත් ව සිටින අපේක්ෂකයෙකු පොලිසිය අත්අඩංගුවට ගෙන තිබෙනවා.\nනීතිවිරෝධී අන්දමින් වල්ලාපට්ටා කපා දමන පිරිසක් සම්බන්ධයෙන් සොයා බැලීමට පැමිණි අවස්ථාවේදී මාදම්පේ - පනිරෙන්දාව රක්ෂිතයේ ආසන්නයේ ඊයේ මෙම පහර දීම සිදුව ඇති බවයි පොලිසිය සඳහන් කළේ.\nපහරකෑමෙන් තුවාල ලැබූ වන සංරක්ෂණ නිලධාරියා මාදම්පේ ප්‍රාදේශීය රෝහලට ඇතුළත් කර තිබෙනවා.\nසිද්ධිය අදාළව සිදු කළ විමර්ශනවලදී සැකකරුවෙකු අත්අඩංගුවට ගෙන ඇති අතර ඔහු මෙවර පළාත්පාලන ඡන්ද විමසීමේදී ප්‍රජාතන්ත්‍රවාදී ජාතික පෙරමුණෙන් බිංගිරිය ප්‍රාදේශීය සභාවට අපේක්ෂකයෙකු ලෙස ඉදිරිපත්ව සිටිනවා.",
       "URL": "https://www.hirunews.lk/326768/වන-නිලධාරියෙකුට-පහර-දුන්-පුංචි-ඡන්ද-අපේක්ෂකයෙකු-අල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=555"
}