{
       "Source": "hirunews",
       "Timestamp": "Thursday, 16 February 2023 - 11:49",
       "Headline": "විදුලි බිල් ගාස්තුව රතු කට්ට පනියි (වීඩියෝ)",
       "News Content": "අද (15) සිට ක්‍රියාත්මක වන පරිදි සාමාන්‍ය විදුලි පරිභෝජන ගාස්තු මිල ඉහළ නංවා තිබෙනවා.\nවිදුලි බල අමාත්‍ය කංචන විජේසේකර විසින් අද (16) පැවති මාධ්‍ය හමුවේදී මේ බව සඳහන් කරනු ලැබුවා.\nමිළ ඉහළ දමනුයේ ජනතාවට අඛණ්ඩව විදුලිය කප්පාදුවකින් තොරව පවත්වාගෙන යාමට බවත් ඔහු සඳහන් කළා.\nඒ අනුව නව විදුලි බිල් ගාස්තුව වැඩි වන ආකාරය දෙගුණයකටත් ඉහළ බවයි හිරු ප්‍රවෘත්ති සිදුකළ ගණනයේ දී පෙනී ගියේ.\nසාමාන්‍ය නිවසක පරිභෝජනය කරන විදුලි ඒකක ගණන 30ක් නම් පැවති ගාස්තුව මෙන් තුන් ගුණයකටත් වඩා වැඩි මුදලකින් ඉහළ ගොස් තිබෙනවා.\nඒ අනුව නව විදුලි බිල් ගාස්තුව ඒකක 30ක් පරිභෝජනය කරන්නේ නම්, රුපියල් 1300කින් ඉහළ යනු ඇති.\nඒ පැවති ගාස්තුව වූ රුපියල් 360 ද ඉක්මවමින්.\nමෙය 261%ක ප්‍රතිශතාත්මක වැඩිවීමක්.\nඒකක ගණන 60ක් නම් පැවති විදුලි බිල් ගාස්තුව රුපියල් 780 සිට රුපියල් 2560 තෙක් ඉහළ ගොස් තිබෙනවා.\nමෙය ප්‍රතිශතාත්මකව ගණනය කළහොත් 228%කින් විදුලි බිල වැඩිවීමක්.\nඒකක 90ක් වූ විදුලි පරිභෝජනයේ නව ගාස්තුව වන්නේ රුපියල් 3920ක් වන අතර ඒකක 120ක් නම් එය රුපියල් 6270ක් දක්වා ඉහළ යනු ඇති.",
       "URL": "https://www.hirunews.lk/327535/විදුලි-බිල්-ගාස්තුව-රතු-කට්ට-පනියි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=532"
}