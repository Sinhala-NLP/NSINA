{
       "Source": "hirunews",
       "Timestamp": "Friday, 28 July 2017 - 19:38",
       "Headline": "දකුණු කොරියාවට ජනපතිගේ කෘතවේදීත්වය",
       "News Content": "දකුණු කොරියානු රජය ශ්‍රී ලංකාව වෙනුවෙන් ලබාදෙන සහය පිළිබදව තම කෘතවේදීත්වය පළ කරන බව ජනාධිපති මෛත්‍රීපාල සිරිසේන පවසනවා.\nජනාධිපතිවරයා මේ බව කියා සිටියේ නියඟයෙන් පීඩාවට පත් ජනතාවට ලබාදීම සඳහා කොරියානු ජාත්‍යන්තර සහයෝගීතා ආයතනය පරිත්‍යාග කළ ජල බවුසර් 8ක් භාර ගැනීමේ අවස්ථාවට අද ජනාධිපති නිළ නිවසේදී එක්වෙමින්.\nමෙම බවුසර් කිලිනොච්චිය, යාපනය, අනුරාධපුරය, පොළොන්නරුව සහ ත්‍රිකුණාමලය යන ප්‍රදේශවලට ලබාදීමට නියමිතයි.\nඑහිදී ධීවර කර්මාන්තය පිළිබදව කොරියාවේ දියුණු තාක්ෂණය ද ශ්‍රී ලංකාවට ලබාදීමට සූදානම් බව එම අවස්ථාවට එක්වූ කොරියානු පාර්ලිමේන්තු නියෝජිත කණ්ඩායමේ නායක හොන්ග් මුන්ග් ජෝන්ග් ප්‍රකාශ කළා.\nඑම ක්‍රමවේද ශ්‍රී ලංකාවට අතිශය වැදගත් වන බවයි ජනාධිපතිවරයා සඳහන් කළේ.",
       "URL": "https://www.hirunews.lk/167028/දකුණු-කොරියාවට-ජනපතිගේ-කෘතවේදීත්වය",
       "Category": "Local News",
       "Parent URL": "https://www.hirunews.lk/local-news.php?pageID=4397"
}