{
       "Source": "hirunews",
       "Timestamp": "Friday, 13 April 2018 - 6:51",
       "Headline": "අදත් ප්‍රදේශ රැසකට වැසි",
       "News Content": "සවස් කාලයේ ගිගුරුම් සහිත වැසි ඇතිවීමේ හැකියාව තවදුරටත් ඉහළ මට්ටමක පවතින බව කාලගුණ විද්‍යා දෙපාර්තමේන්තුව පවසනවා.\nදිවයිනේ බොහෝ පළාත්වල සවස 2 න් පසු වැසි හෝ ගිගුරුම් සහිත වැසි ඇතිවන බවයි දෙපාර්තමේන්තුව නිවේදනය කළේ.\nනැගෙනහිර සහ දකුණු පළාත්වල උදෑසන කාලයේදිත් වැසි හෝ ගිගුරුම් සහිත වැසි ඇති වනවා.\nවිශේෂයෙන් බස්නාහිර, වයඹ, සබරගමුව, දකුණු, මධ්‍යම, නැගෙනහිර සහ ඌව පළාත්වල මිලිමීටර් 100 ක පමණ තද වැසි ද බලාපොරොත්තුවනවා.\nගිගුරුම් සහිත වැසි ඇතිවන විට එම ප්‍රදේශවල තාවකාලිකව තද සුළං ඇතිවිය හැකි අතර අකුණු මගින් සිදුවන අනතුරු අවම කර ගැනීමට අවශ්‍ය පියවර ගන්නා ලෙසටයි කාලගුණ විද්‍යා දෙපාර්තමේන්තුව දැනුම් දෙන්නේ.\nමේ අතර දිවයින වටා වන මුහුදු ප්‍රදේශවල ද වැසි හෝ ගිගුරුම් සහිත වැසි ඇතිවීමේ හැකියාවක් පවතිනවා.\nඑම වැසි ඇතිවන විට එම මුහුදු ප්‍රදේශවල තාවකාලිකව පැයට කිලෝමීටර් 70 ක් 80 ක් පමණ දක්වා ඉතා තද සුළං ඇතිවිය හැකි අතර එවිට එම මුහුදු ප්‍රදේශ තාවකාලිකව ඉතා රලු විය හැකියි.",
       "URL": "https://www.hirunews.lk/188277/අදත්-ප්‍රදේශ-රැසකට-වැසි",
       "Category": "Local News",
       "Parent URL": "https://www.hirunews.lk/local-news.php?pageID=3993"
}