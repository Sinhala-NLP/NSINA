{
       "Source": "hirunews",
       "Timestamp": "Saturday, 22 January 2022 - 17:07",
       "Headline": "අඟහරුවාදා සිට යළි විදුලි කප්පාදුවක් ?",
       "News Content": "අඟහරුවාදා සිට විදුලිය කප්පාදු කිරීමකට යාමට සිදුවිය හැකි බව ලංකා විදුලිබල බලමණ්ඩලය පවසනවා.\nඅද සහ හෙට දැවිතෙල් ලැබීම මත විදුලිය කැපීම තීරණය වන බවයි ලංකා විදුලිබල මණ්ඩලයේ වැඩබලන සාමාන්‍යාධිකාරී ආචාර්ය සුසන්ත පෙරේරා පවසන්නේ.\nලංකා විදුලිබල මණ්ඩලයේ දී විශේෂ මාධ්‍ය හමුවක් කැඳවමින් විදුලිය කප්පාදුවක් සිදු වෙනවාද යන්න සම්බන්ධයෙන් පැහැදිලි කලා.\nකෙසේ වෙතත් අද සහ හෙට දින විදුලිය කැපීමක් සිදු නොවන අතර දැවිතෙල් නොලැබීමත් සමඟ අඟහරුවාදා සිට අවදානම් තත්ත්වයක පවතින බවයි ඔහු පෙන්වා දුන්නේ.\nයම් ආකාරයකින් අඟහරුවාදා සිට විදුලිය කපන්නේ නම් ඒ පිළිබඳව ජනතාව කලින් දැනුවත් කරන බවත් මෙහිදී ප්‍රකාශ කළා.\nමෙහිදී වැඩිදුරටත් අදහස් දැක්වූ වැඩබලන සාමාන්‍ය අධිකාරි සුසන්ත පෙරේරා..\nකැලණිතිස්ස තව ඩීසල් තියෙන්නේ දින පහමාරකට පමණයි. සපුගස්කන්ද අද දහවල් 12ට අවසන් වුණා. දැනට එහි  ධාරිතාවයක් නැහැ. අද සහ හෙට විදුලිය කැපීමක් නැහැ සදුදා දින දී ධාරිතාවය අඩු වෙනවා. සදුදාට දැඩි තෙල් ලැබුනොත් මේ ගැටලුව වෙන්නෙ නැහැ.. උපරම ඉල්ලීමේදී අඟහරුවාදාට දැවිතෙල් නැතිඋනොත් ගැටළු සිදුවෙනවා..කලින් කියලා ජනතාව දැනුවත් කරනවා. උපරිම ඉල්ලුම තියෙන රාත්‍රී කාලයේ හිඟයක් ඇති උනාම විදුලිය කපන සිදුවෙනවා දැනුම් දීලයි කරන්නේ..\nඅඟහරුවාදා සිට නොලැබුණොත් දැවි තෙල් හිඟය නිසා විදුලිය කප්පාදුවක් කරන්න වෙනවා.. විදුලිය කපන්නේ ජනතාව දැනුවත් කරලා හදිසියේ කපන්නේ නැහැ . ජල විදුලි බලාගාර ආශ්‍රිතවත් උපරිම මට්ටමට ඇවිල්ලා තියෙන්නෙ. විදුලිය කපන්න කලින් මහජන උපයෝගිතා කොමිසමේ උපදෙස් ලබා ගන්නවා. අඟහරුවාදා සිට විදුලි කප්පාදුවකට යන්න වෙයි . ඉල්ලුම අඩු කරන්න විදුලිය පරිස්සමෙන් පාවිච්චි කරන්න වෙනවා .\nවැඩබලන සාමාන්‍යධිකාරී වරයාට එරෙහිව ඇති වෘත්තිය ක්‍රියාමාර්ග සහ තනතුර පිළිබඳව ද මාධ්‍යවේදීන් ප්‍රශ්න කළා.\nජනතාව පීඩාවට පත්වී ඇති අවස්ථාවක දී මෙවැනි වෘත්තිය ක්‍රියාමාර්ග ගැනීම සුදුසු නොවන තත්ත්වයක් බව පැහැදිළි කළා.\nමගේ පත්වීම තාවකාලික පත්වීමක්. එය උසාවි නියෝගයකින් දීලා තියෙන්නේ. අධ්‍යක්ෂ මණ්ඩලයට මාව වෙනස් කරන්න අවශ්‍ය නම් පුළුවන්. ආයතනය අර්බුදකාරී අවස්ථාවලදී පවත්වාගෙන යන්න අවශ්‍ය නිසයි මාව පත් කරලා උසාවි නියෝග දීලා තියෙන්නේ.",
       "URL": "https://www.hirunews.lk/294799/අඟහරුවාදා-සිට-යළි-විදුලි-කප්පාදුවක්",
       "Category": "Local News",
       "Parent URL": "https://www.hirunews.lk/local-news.php?pageID=1406"
}