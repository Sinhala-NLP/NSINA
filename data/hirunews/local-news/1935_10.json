{
       "Source": "hirunews",
       "Timestamp": "Sunday, 23 May 2021 - 8:01",
       "Headline": "නව නීතිපති දිවුරුම්දීම මේ සතියේ",
       "News Content": "නව නීතිපතිවරයා ලෙස වැඩබලන සොලිසිටර් ජනරාල් ජනාධිපති නීතිඥ සංජය රාජරත්නම් මේ සතියේදී ධූරයේ දිවුරුම්දීමට නියමිතයි.\nඔහුගේ පත් කිරිමට පසුගියදා පාර්ලිමේන්තු සභාවේ අනුමැතියද හිමි වුණා.  නීතිපති දප්පුල ද ලිවේරා හෙට එම ධූරයෙන් විශ්‍රාම යෑමට නියමිතයි.\nවසර දෙකක පමණ කාලයක් නීතිපති ධූරයේ කටයුතු කළ දප්පුල ද ලිවේරා විශ්‍රාම යෑමෙන් පුරප්පාඩුවන තනතුර සඳහා වැඩබලන සොලිසිටර් ජනරාල් ජනාධිපති නීතිඥ සංජය රාජරත්නම් පත් කරන්නැයි ජනාධිපති ගෝඨාභය රාජපක්ෂ යෝජනා කර තිබුණා.\nඅනතුරුවයි එම යෝජනාව පාර්ලිමේන්තු සභාවට අනුමැතිය සඳහා යොමු කළේ.",
       "URL": "https://www.hirunews.lk/272170/නව-නීතිපති-දිවුරුම්දීම-මේ-සතියේ",
       "Category": "Local News",
       "Parent URL": "https://www.hirunews.lk/local-news.php?pageID=1935"
}