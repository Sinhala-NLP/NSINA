{
       "Source": "hirunews",
       "Timestamp": "Tuesday, 18 October 2016 - 13:50",
       "Headline": "ලොව වටිනාම වැහිලිහිණි කූඩු  තොගයක් මාදම්පිටියේ දී විනාශ කෙරේ",
       "News Content": "රේගුව විසින් අත්අඩංගුවට ගත් වැහිලිහිණි කූඩු කිලෝ 90ක් මාදම්පිටිය පොදු සුසාන භූමියේදී අද විනාශ කෙරෙනවා.\nපසුගිය තුන් වසරක කාලය තුළ නීතිවිරෝධී ලෙස මෙරටින් රැගෙන යාමට උත්සාහ කිරීමේදී මෙම වැහිලිහිණි කූඩු තොගය අත්අඩංගුවට ගනු ලැබුවා.\nඑම වැහිලිහිණි කූඩු ලොව ඉතාම දුර්ලභ ඒවා වන අතර, ඒ සඳහා අග්නිදිග ආසියාකරයේ පවතින්නේ ඉහළ ඉල්ලුමක්.\nඑමෙන්ම මෙලෙස විනාශ කෙරෙන විශාලම වැහිලිහිණි කූඩු තොගය මෙය බවයි රේගු දෙපාර්තමේන්තුවේ ජෛව විවිධත්ව ආරක්ෂක ඒකකයේ නියෝජ්‍ය රේගු අධ්‍යක්ෂ ආර්.ඞී.ඒ.එම්.ජී. නියරේපොළ සඳහන් කළේ.",
       "URL": "https://www.hirunews.lk/145516/ලොව-වටිනාම-වැහිලිහිණි-කූඩු-තොගයක්-මාදම්පිටියේ-දී-විනාශ-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=4832"
}