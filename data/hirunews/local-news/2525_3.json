{
       "Source": "hirunews",
       "Timestamp": "Wednesday, 12 August 2020 - 13:58",
       "Headline": "ඩෙංගු නිසා ගම්පහ නගරයට අවදානම තත්ත්වයක් (වීඩියෝ)",
       "News Content": "ගම්පහ මූලික රෝහල අවට කාණු පද්ධතිය ක්‍රමවත්ව පවත්වාගෙන නොයෑම හේතුවෙන් ඩෙංගු ව්‍යාප්තියේ අවදානමක් මතුව තිබෙනවා.\nප්‍රදේශවාසීන් පවසන්නේ වගකිවයුතු බලධාරීන් නිසි ක්‍රියාමාර්ග නොගැනීම හේතුවෙන් මෙම තත්ත්වය උදා වී ඇති බවයි.\nමේ දිනකට විශාල පිරිසක් සේවා අවශ්‍යතා සඳහා පැමිණෙන ගම්පහ මූලික රෝහල අසළ මේ වනවිට පවතින තත්ත්වයයි.\nඅපද්‍රව්‍ය සිරවීම හේතුවෙන් රෝහල අසළ තිබෙන කාණු පද්ධතිය සම්පූර්ණයෙන්ම අවහිර වී තිබෙනවා.\nඇතිවී තිබෙන තත්ත්වයත් සමඟ ප්‍රදේශයේ ඩෙංගු හිස එසවීමේ අවදානමක් ඇති බව ප්‍රදේශවාසීන් පෙන්වා දෙනවා.\nමෙම කාණු පද්ධතිය නිසි ලෙස පවිත්‍ර කිරීමේ හැකියාවක් තිබියදී අදාළ බලධාරීන් ඒ සඳහා පියවර නොගන්නා  බවට ප්‍රදේශවාසීන් චෝදනා කරනවා.",
       "URL": "https://www.hirunews.lk/247649/ඩෙංගු-නිසා-ගම්පහ-නගරයට-අවදානම-තත්ත්වයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2525"
}