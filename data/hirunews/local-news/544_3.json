{
       "Source": "hirunews",
       "Timestamp": "Saturday, 11 February 2023 - 10:33",
       "Headline": "පක්ෂ ලේකම්වරු අඟහරුවාදා මැතිවරණ කොමිසමට කැඳවයි (වීඩියෝ)",
       "News Content": "පළාත් පාලන ආයතන ඡන්ද විමසීමට අදාළව පවතින ගැටළු සම්බන්ධයෙන් සාකච්ඡා කිරීමට සියලුම දේශපාලන පක්ෂවල ලේකම්වරු මැතිවරණ කොමිසම හමුවට කැඳවා තිබෙනවා.\nමැතිවරණ කොමිසමේ සභාපති නිතීඥ නිමල් පුංචිහේවා හිරු ප්‍රවෘත්ති අංශයට කියා සිටියේ ලබන 14 වනදා ඔවුන්ට මැතිවරණ කොමිසම හමුවට පැමිණෙන ලෙස දැනුවත් කර ඇති බවයි.\nපළාත් පාලන ආයතන ඡන්ද විමසීම නියමිත පරිදි පැවැත්වීමට පියවර ගන්නා බව මැතිවරණ කොමිසම ශ්‍රේෂ්ඨාධිකරණයට ඊයේ යළි ප්‍රතිඥාවක් ලබා දුන්නා.\nඒ අනුව ඒ සඳහා අවශ්‍ය කටයුතු සම්පාදනය කරමින් පවතින බවයි මැතිවරණ කොමිසමේ සභාපතිවරයා හිරු ප්‍රවෘත්ති අංශයට වැඩිදුරටත් සඳහන් කළේ.\nමේ අතර දිස්ත්‍රික් නියෝජ්‍ය මැතිවරණ කොමසාරිස්වරුන් සහ සහකාර මැතිවරණ කොමසාරිස්වරුන්, සහ මැතිවරණ කොමිසමේ නිලධාරීන් අතර විශේෂ සාකච්ඡාවක් එම කොමිසන් සභාවේදී මේ වනවිට පැවැත්වෙනවා.",
       "URL": "https://www.hirunews.lk/327151/පක්ෂ-ලේකම්වරු-අඟහරුවාදා-මැතිවරණ-කොමිසමට-කැඳවයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=544"
}