{
       "Source": "hirunews",
       "Timestamp": "Tuesday, 13 December 2022 - 10:33",
       "Headline": "පේරාදෙණිය විශ්වවිද්‍යාලයේ හිටපු උපකුලපතිට පහරදීමේ සිද්ධියට තවත් සිසුන් 04 දෙනෙකු අත්අඩංගුවට (වීඩියෝ)",
       "News Content": "පේරාදෙණිය විශ්වවිද්‍යාලයේ හිටපු උපකුලපති මහාචාර්ය අතුල සේනාරත්නට හා ඔහුගේ පුත්‍රයාට පහරදීමේ සිද්ධියට අදාළව තවත් සරසවි සිසුන් 04 දෙනෙකු පොලිසිය අත්අඩංගුවට ගෙන තිබෙනවා.\nඑම සිසුන් පොලිසිය වෙත භාරවීමෙන් පසු අත්අඩංගුවට ගෙන ඇති බවයි පේරාදෙණිය පොලිසිය සඳහන් කළේ.\nඒ අනුව හිටපු උපකුලපතිවරයාට පහරදීමේ සිද්ධියට මේ දක්වා අත්අඩංගුවට ගෙන ඇති සිසුන් සංඛ්‍යාව 10 ක්.\nපහර දීමට අදාළව ඊයේ සරසවි සිසුන් 12 දෙනෙකු හඳුනා ගත් අතර ඔවුන්ගේ ශිෂ්‍යභාවය ද අහෝසි කෙරුණා.",
       "URL": "https://www.hirunews.lk/322580/පේරාදෙණිය-විශ්වවිද්‍යාලයේ-හිටපු-උපකුලපතිට-පහරදීමේ-සිද්ධියට-තවත්-සිසුන්-04-දෙනෙකු-අත්අඩංගුවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=670"
}