{
       "Source": "hirunews",
       "Timestamp": "Wednesday, 21 November 2018 - 9:15",
       "Headline": "රිය අනතුරුවලින් දෙදෙනෙකු මරුට",
       "News Content": "කටාන සහ ගල්කිස්ස යන ප්‍රදේශවල සිදු වූ රිය අනතුරු දෙකකින් දෙදෙනෙකු මිය ගොස් තිබෙනවා.\nපොලිස් මාධ්‍ය ප්‍රකාශක කාර්යාලය සඳහන් කළේ මීගමුව - මිනුවන්ගොඩ මාර්ගයේ කටාන - දාගොන්න ප්‍රදේශයේදී අධික වේගයන් ගමන් ගත් යතුරුපැදියක පදික කාන්තාවක් ගැටී ඊයේ මිය ගොස් ඇති බවයි.\nමෙලෙස ජීවිතක්ෂයට පත්ව ඇත්තේ 66 හැවිරිදි කාන්තාවක්.\nමේ අතර, ගල්කිස්ස - මාළිගාව පාර මං සන්ධියේදී ත්‍රිරෝද රථයක්, වෑන් රථයක ගැටීමෙන් අනතුරක් සිදුව ඇති අතර, එම අනතුරෙන් ත්‍රිරෝද රථය පැදවූ 62 හැවිරිදි පුද්ගලයා මිය ගොස් තිබෙනවා.",
       "URL": "https://www.hirunews.lk/204624/රිය-අනතුරුවලින්-දෙදෙනෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=3641"
}