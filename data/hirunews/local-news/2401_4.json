{
       "Source": "hirunews",
       "Timestamp": "Friday, 09 October 2020 - 10:56",
       "Headline": "උසස් පෙළ සහ ශිෂ්‍යත්ව විභාගවලට පෙනී සිටින සිසුන්ගේ තොරතුරු රැස් කෙරේ",
       "News Content": "මෙවර උසස් පෙළ සහ පහ ශ්‍රේණිය ශිෂ්‍යත්ව විභාගවලට පෙනී සිටීමට නියමිත සියලුම සිසුන් තම තොරතුරු අධ්‍යාපන අමාත්‍යාංශ වෙබ් අඩවියේ ඇති තොරතුරු පත්‍රිකාවට ඇතුළත් කළ යුතු බව අධ්‍යාපන අමාත්‍යාංශය නිවේදනය කළා.\nඒ අනුව\nhttp://www.info.moe.gov.lk/\nයන වෙබ් අඩවියට පිවිස අදාළ තොරතුරු ඇතුළත් කළ හැකියි.\nතොරතුරු ඔන්ලයින් ක්‍රමයට ලබාදීමට නොහැකි වූ සිසුන්ට තමා විභාගයට පෙනී සිටින මධ්‍යස්ථානයේදීම එම තොරතුරු ලබාදිය හැකි බවයි අධ්‍යාපන අමාත්‍යාංශ නිවේදනයේ තවදුරටත් දැක්වෙන්නේ.\nඅධ්‍යාපන අමාත්‍යාංශය විසින් මෙම තොරතුරු රැස්කරනු ලබන්නේ කොවිඩ් 19 වසංගත තත්ත්වය පැතිරීම වැළැක්වීමේ ආරක්ෂණ වැඩපිලිවෙලක් ලෙසයි.",
       "URL": "https://www.hirunews.lk/252139/උසස්-පෙළ-සහ-ශිෂ්‍යත්ව-විභාගවලට-පෙනී-සිටින-සිසුන්ගේ-තොරතුරු-රැස්-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=2401"
}