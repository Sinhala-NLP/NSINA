{
       "Source": "hirunews",
       "Timestamp": "Tuesday, 12 September 2023 - 10:29",
       "Headline": "පශු පාලන ඖෂධ මිල පාලනය කරන්නැයි ඉල්ලීමක්",
       "News Content": "පශු පාලනයේ දී භාවිතා කරන ඇතැම් ඖෂධ වර්ගවල මිල සීග්‍රයෙන් ඉහළයාම පාලනය කිරීම සඳහා වැඩපිළිවෙළක් සකස් කරන්නැයි පශු වෛද්‍යවරුන් විෂය භාර අමාත්‍ය මහින්ද අමරවීරගෙන් ඉල්ලීමක් කර තිබෙනවා.\nඒ සම්බන්ධයෙන් කෘෂිකර්ම අමාත්‍යාංශයේ දී ඊයේ(11) සාකච්ඡාවක් පැවති අතර සත්ත්ව නිෂ්පාදන හා සෞඛ්‍ය දෙපාර්තමේන්තුවේ අධ්‍යක්ෂ ජනරාල් වෛද්‍ය හේමාලි කොතලාවල, පශු සම්පත් සංවර්ධන අංශයේ නිලධාරින් සහ පශු වෛද්‍යවරුන් පිරිසක් ඊට එක්ව සිටි බව සඳහන්.\nඌරන්, බැටළුවන්, එළුවන් හා කූකුළන් වැනි සතුන් පාලනයේ දී ඔවුන්ට බෝවන රෝග වළක්වා ගැනීම සඳහා ඖෂධ භාවිත කිරීම අනිවාර්ය නමුත් මේ වනවිට වෙළෙඳපළේ එම ඖෂධවල මිල සීග්‍රයෙන් ඉහළ ගොස් ඇති බව එහිදී ඔවුන් පෙන්වා දී තිබෙනවා.",
       "URL": "https://www.hirunews.lk/348004/පශු-පාලන-ඖෂධ-මිල-පාලනය-කරන්නැයි-ඉල්ලීමක්",
       "Category": "Local News",
       "Parent URL": "https://www.hirunews.lk/local-news.php?pageID=36"
}