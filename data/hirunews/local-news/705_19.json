{
       "Source": "hirunews",
       "Timestamp": "Sunday, 27 November 2022 - 8:06",
       "Headline": "අධික වර්ෂාවත් සමඟ ඉතාලියේ දරුණු නායයෑමක්",
       "News Content": "ඉතාලියේ නේපල්ස් නගරය ආසන්නයේ පිහිටි ඉචියා දූපතට බලපෑ අධික වර්ෂාවත් සමඟ සිදුවූ නායයෑම් හේතුවෙන් විශාල පිරිසක් අතුරුදන්වී හෝ මියගොස් තිබෙනවා.\nඊයේ අලුයම සිදුවූ මෙම නායයෑමෙන් ගොඩනැගිලි, ගස් සහ මෝටර් රථ ගණනාවක් මුහුදට ගසාගෙන ගොස් ඇති බවයි වාර්තාවන්නේ.\nපැය හයක කාලයක් තුළ එම ප්‍රදේශයට මිලිමීටර 155 කට අධික වර්ෂාවත් සමඟ නායයෑම් දෙකක් වාර්තාවූ බවයි විදෙස් මාධ්‍ය වාර්තා සඳහන් කළේ.\nමේ වනවිට එම ප්‍රදේශයට හදිසි තත්වයක් ප්‍රකාශයට පත් කර ඇති අතර, ජනතාවට නිවාසවලට වී සිටින ලෙසටයි ඉතාලි බලධාරීන් දැනුම්දී ඇත්තේ.",
       "URL": "https://www.hirunews.lk/321381/අධික-වර්ෂාවත්-සමඟ-ඉතාලියේ-දරුණු-නායයෑමක්",
       "Category": "Local News",
       "Parent URL": "https://www.hirunews.lk/local-news.php?pageID=705"
}