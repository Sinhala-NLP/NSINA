{
       "Source": "hirunews",
       "Timestamp": "Friday, 02 December 2022 - 21:31",
       "Headline": "වන අලි ගැටලුව මැතිසබය රත් කරයි (වීඩියෝ)",
       "News Content": "වනජීවි සහ වන සම්පත් සංරක්ෂණ, පරිසර, සංචාරක සහ ඉඩම් අමාත්‍යංශවල වැය ශීර්ෂයන් සම්බන්ධයෙන් පාර්ලිමේන්තුවේ අද පැවති කාරක සභා අවස්ථාවේ විවාදය දැඩි උණුසුම් මුහුණුවරක් ගත්තා.\nඒ, වන අලි ගම්වැඳීම නැවැත්වීම සඳහා පසුගිය ආණ්ඩු සමයේදී අලි අගල් කැපීම සම්බන්ධයෙන් සමගි ජන බලවේගය පක්ෂයේ පාර්ලිමේන්තු මන්ත්‍රී ෆීල්ඩ් මාෂල් සරත් ෆොන්සේකා අදහස් දැක්වීමත් සමඟයි.\nමේ අතර, අමාත්‍ය මහින්ද අමරවීර මෙම විවාදයට එක්වෙමින් ප්‍රකාශ කළේ වනසතුන්ගෙන් සිදුවන වගා හානි වැලැක්වීම සඳහා ඉදිරි මාස 2 තුළ දී කඩිනම් ක්‍රියාමාර්ගයක් ගන්නා බවයි.",
       "URL": "https://www.hirunews.lk/321822/වන-අලි-ගැටලුව-මැතිසබය-රත්-කරයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=692"
}