{
       "Source": "hirunews",
       "Timestamp": "Monday, 25 September 2023 - 10:34",
       "Headline": "\"දයාසිරිට ආපහු එන්න පුළුවන්: හැබැයි තනතුරු නෑ\"",
       "News Content": "දයාසිරි ජයසේකර මන්ත්‍රීවරයා ඕනෑම අවස්ථාවක පක්ෂයට බාර ගැනීමට තමන් සූදානම් නමුත් සභාපති ධුරය හෝ ලේකම් ධුරය ඔහුට පිරිනැමීමට බලාපොරොත්තුවක් නැතැයි ශ්‍රී ලංකා නිදහස් පක්ෂයේ සභාපති හිටපු ජනාධිපති මෛත්‍රිපාල සිරිසේන පැවසුවා.\nශ්‍රී ලංකා නිදහස් පක්ෂයේ ආසන සහ දිස්ත්‍රික් සංවිධායකවරුන් සහ අනු සංවිධාන නියෝජිතයන් සමඟ හිටපු ජනාධිපතිවරයා මෙසේ පැවසූවේ පක්ෂ මූලස්ථානයේදී ඊයේ (24) පැවති සාකච්ඡාවකදීයි.\nශ්‍රී ලංකා නිදහස් පක්ෂයේ සභාපතිවරයා දිස්ත්‍රික් සහ ආසන සංවිධායකවරුන්ට දයාසිරි ජයසේකර පක්ෂයේ ලේකම් ධූරයෙන් ඉවත් කිරීමේ තීරණය සම්බන්ධයෙන් මෙහිදී දීර්ඝ විස්තරයක් කරනු ලැබුවා.\nලබන වසර මැතිවරණ වර්ෂයක් බවත් මැතිවරණයක් හෝ දෙකක් පැමිණිය හැකි හෙයින් කල් තියා ඒවාට සූදානම් වන්නැයි ඔහු පැමිණ සිටි අයගෙන් ඉල්ලා සිටියා.",
       "URL": "https://www.hirunews.lk/349317/දයාසිරිට-ආපහු-එන්න-පුළුවන්-හැබැයි-තනතුරු-නෑ",
       "Category": "Local News",
       "Parent URL": "https://www.hirunews.lk/local-news.php?pageID=9"
}