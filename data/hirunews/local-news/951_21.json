{
       "Source": "hirunews",
       "Timestamp": "Wednesday, 10 August 2022 - 10:31",
       "Headline": "විදුලි කණුවක් හිස මතට වැටීමෙන් පුද්ගලයෙකු මරුට",
       "News Content": "ගලෙන්බිඳුනුවැව - වේරගල ප්‍රදේශයේ විදුලි කණුවක් හිස මතට ඇද වැටීමෙන් පුද්ගලයෙකු ජිවිතක්ෂයට පත්ව තිබෙනවා.\nමෙම ප්‍රදේශයේ පුද්ගලික ඉඩමක අතුරු මාර්ගයක් ආසන්නයේ තිබූ තේක්ක ගසක් පිරිසක් විසින් කපා ඉවත් කිරීමට කටයුතු කරනු ලැබුවේ ඊයේ (09) දිනයේදීයි.\nඑහිදී එම තේක්ක ගස විදුලි රැහැනක් මතට ඇද වැටී තිබෙනවා.\nපසුව විදුලි රැහැන සම්බන්ධ වී තිබූ කණුව ද බිඳ වැටී ඇති අතර එම අවස්ථාවේදී ඒ අසල සිටි මෙම පුද්ගලයාගේ හිස මතට එය කඩා වැටී ඇත්තේ.\nමෙලෙස මියගොස් ඇත්තේ 39 හැවිරිදි යක්කල - පඩිකාරමඩුව ප්‍රදේශයේ පදිංචි දෙදරු පියෙක්.",
       "URL": "https://www.hirunews.lk/312385/විදුලි-කණුවක්-හිස-මතට-වැටීමෙන්-පුද්ගලයෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=951"
}