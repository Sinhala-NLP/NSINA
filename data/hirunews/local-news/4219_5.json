{
       "Source": "hirunews",
       "Timestamp": "Tuesday, 14 November 2017 - 15:59",
       "Headline": "කෝටිපති ව්‍යාපාරිකයෙකු සියදිවි හානි කරගනී",
       "News Content": "අතුරුගිරිය - කහන්තොට - අලූබෝවත්ත ප්‍රදේශයේ පදිංචි කෝටිපති ව්‍යාපාරිකයෙකු ගෙළ වැළලාගෙන සියදිවි හානිකරගෙන තිබෙනවා.\nපොලීසිය සඳහන් කළේ සිය නිවසේදී ඊයේ ගෙළ වැළලාගෙන සියදිවි හානිකරගැනීමට පෙර මොහු ලිපියක්ද ලියා ඇති බවයි.\nතමන් ලබාගත් ණය මුදලක් ගෙවීමට නොහැකිවීම හේතුවෙන් සියදිවි හානිකරගන්නා බවට එම ලිපියේ දක්වා ඇති බව පොලීසිය කියා සිටියා.\nමෙලෙස මියගොස් ඇත්තේ 38 හැවිරිදි එක්දරු පියෙකු වන අතර, මොහු අතුරුගිරිය ප්‍රදේශයේ ළදරු භාණ්ඩ නිෂ්පාදන ආයතනයක් පවත්වාගෙන ගොස් ඇති බවයි පොලීසිය සඳහන් කළේ.",
       "URL": "https://www.hirunews.lk/176020/කෝටිපති-ව්‍යාපාරිකයෙකු-සියදිවි-හානි-කරගනී",
       "Category": "Local News",
       "Parent URL": "https://www.hirunews.lk/local-news.php?pageID=4219"
}