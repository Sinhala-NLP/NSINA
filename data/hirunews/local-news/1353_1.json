{
       "Source": "hirunews",
       "Timestamp": "Wednesday, 16 February 2022 - 19:15",
       "Headline": "සමෘද්ධි නිලධාරින් දේව කන්නලව්වක",
       "News Content": "ක්‍රමවත් උසස්වීම් පටිපාටියක් ඇතුළු ඉල්ලීම් කිහිපයක් සදහා ආණ්ඩුව ප්‍රතිචාර නොදැක්වුවහොත් ඉදිරියේදි වැඩ වර්ජනයකට යාමට තීරණය කර ඇති බව සමස්ථ ලංකා ප්‍රගතිශීලි සමෘද්ධි සංවර්ධන නිලධාරි සංගමය ප්‍රකාශ කළා.\nක්‍රමවත් උසස්වීම් පටිපාටියක් නොමැති වීම, වාර්ෂික ස්ථාන මාරු ක්‍රියාවලිය විධිමත් නොකිරීම, දුරකථන දීමනාවක් ලබා ගැනීම, කාර්යාල දීමනාව වැඩි කිරීම, වැටුප් විෂමතාවය ඉවත් කිරීම ඇතුළු ඉල්ලීම් 19ක් ඔවුන්ගේ ඉල්ලීම් අතර වනවා.\nඑම ඉල්ලීම් මුල් කරගනිමින් ඔවුන් අද හලාවත - මුන්නේෂවරම් ඊශ්වර කෝවිලේදී දේව කන්නලව්වක නිරත වූ අතර ඊට සමෘද්ධි නිලධාරින් පිරිසක් එක්ව සිටියා.\nඅද සිදුකළ දේව කන්නලව්ව සිය වැඩ වර්ජනයේ පළමු පියවර බවයි සමස්ථ ලංකා ප්‍රගතිශීලි සමෘද්ධි සංවර්ධන නිලධාරි සංගමයේ ප්‍රධාන ලේකම් ඩබ්ලිව්.එච්.ජෝතිරන්න මාධ්‍ය වෙත අදහස් දක්වමින් කියා සිටියේ.",
       "URL": "https://www.hirunews.lk/297196/සමෘද්ධි-නිලධාරින්-දේව-කන්නලව්වක",
       "Category": "Local News",
       "Parent URL": "https://www.hirunews.lk/local-news.php?pageID=1353"
}