{
       "Source": "hirunews",
       "Timestamp": "Friday, 27 May 2016 - 11:22",
       "Headline": "වරාය අධිකාරියේ හිටපු සභාපති ඇතුළු තුන්දෙනෙකුට ඇප",
       "News Content": "වරාය අධිකාරියේ හිටපු සභාපති ප්‍රියත් බන්දු වික්‍රම සහ තවත් දෙදෙනෙකු ඇප මත මුදා හැරීමට කොළඹ ප්‍රධාන මහේස්ත්‍රාත් අධිකරණය අද නියෝග කළා.\nකොළඹ ප්‍රධාන මහේස්ත්‍රාත් ගිහාන් පිලපිටිය නියෝග කළේ එක් පුද්ගලයෙකුට රුපියල් ලක්ෂ 500 වූ ශරීර ඇප දෙකක් මත මුදා හරින ලෙසයි.\nපසුගිය ජනාධිපතිවරණ සමයේ වරාය අධිකාරියේ සේවකයින් 319 දෙනෙකු දේශපාලන කටයුතු සදහා යොදවා ගෙන වරාය අධිකාරියට රුපියල් ලක්ෂ 650 ක මුදලක් පාඩු කිරීම සම්බන්ධයෙන් සැකකරුවන්ට එරෙහිව අල්ලස් කොමිසම නඩු පවරා තිබුණා.\nවරාය අධිකාරියේ හිටපු සභාපතිවරයාට අමතරව මෙලෙස ඇප මත මුදා හැරුණේ එහි හිටපු කළමනාකාර අධ්‍යක්ෂ නිහාල් කැප්පෙටිපොල සහ එහි බහාලූම් මෙහෙයුම් උපකරණ ක්‍රියාකරුවෙකු ලෙස කටයුතු කළ සංජය කුමාර නමැත්තායි.",
       "URL": "https://www.hirunews.lk/134143/වරාය-අධිකාරියේ-හිටපු-සභාපති-ඇතුළු-තුන්දෙනෙකුට-ඇප",
       "Category": "Local News",
       "Parent URL": "https://www.hirunews.lk/local-news.php?pageID=5030"
}