{
       "Source": "hirunews",
       "Timestamp": "Sunday, 15 January 2017 - 7:43",
       "Headline": "නව ආණ්ඩුක්‍රම ව්‍යවස්ථාව කෙටුම්පත් කිරීමට පොදු රාජ්‍ය මණ්ඩලයේ සහය",
       "News Content": "නව ආණ්ඩුක්‍රම ව්‍යවස්ථාව කෙටුම්පත් කිරීමේ ක්‍රියාවලියට අදාළව ශ්‍රී ලංකාවට තාක්ෂණික සහය ලබාදීමට සූදානම් බව පොදු රාජ්‍ය මණ්ඩලය ප්‍රකාශ කරනවා.\nඑහි මහ ලේකම් පැට්රීෂියා ස්කොට්ලන්ඩ් මේ බව සඳහන් කර ඇත්තේ විදේශ අමාත්‍ය මංගල සමරවීර සමඟ පැවති සාකච්ඡාවකදීයි.\nවගවීමේ ක්‍රියාවලිය සහ ප්‍රතිසන්ධානය වෙනුවෙන් රජය ගෙන ඇති ක්‍රියාමාර්ග පිළිබඳව මෙහිදී අමාත්‍යවරයා පොදු රාජ්‍ය මණ්ඩලීය මහ ලේකම්වරිය දැනුවත් කර තිබෙනවා.\nසුළු ජාතීන්ගේ අවශ්‍යතාද සැලකිල්ලට ගෙන නව ආණ්ඩුක්‍රම ව්‍යවස්ථාව කෙටුම්පත් කළ යුතු බවයි මෙහිදී පොදු රාජ්‍ය මණ්ඩලීය මහ ලේකම්වරිය සඳහන් කර ඇත්තේ.\nයුද්ධය පැවති සමයේ සිදුවීම් පිළිබඳ වගවීමේ ක්‍රියාවලිය සහතික කිරීම සඳහා සත්‍ය සහ සංහිඳියා කොමිසමක් පිහිටුවීම පිළිබඳවද මෙහිදී අදහස් හුවමාරු වී තිබෙනවා.\nවිශේෂයෙන් දකුණු අප්‍රිකානු ආකෘතිය අනුව ඔවුන්ගේ අත්දැකීම් ද සැළකිල්ලට ගෙන එවැනි යාන්ත්‍රණයක් සැකසීම පිළිබඳව විදේශ කටයුතු අමාත්‍ය මංගල සමරවීර පොදු රාජ්‍ය මණ්ඩලීය මහ ලේකම්වරයා සමඟ සාකච්ඡා කර ඇති බව සඳහන්.",
       "URL": "https://www.hirunews.lk/152078/නව-ආණ්ඩුක්‍රම-ව්‍යවස්ථාව-කෙටුම්පත්-කිරීමට-පොදු-රාජ්‍ය-මණ්ඩලයේ-සහය",
       "Category": "Local News",
       "Parent URL": "https://www.hirunews.lk/local-news.php?pageID=4708"
}