{
       "Source": "hirunews",
       "Timestamp": "Thursday, 12 November 2020 - 11:05",
       "Headline": "දැඩි සුළඟකින් නිකවැරටියේ නිවාස 200කට හානි",
       "News Content": "පැවති අධික වර්ෂාවත් සමඟ ඊයේ(11) පස්වරුවේ නිකවැරටිය ප්‍රදේශය හරහා හමා ගිය සුළඟකින් නිවාස 231ක් සහ ව්‍යාපාරික ස්ථාන 24කට හානි සිදුව තිබෙනවා.\nආපදා කළමනාකරණ මධ්‍යස්ථානය ප්‍රකාශ කළේ බොහොමයක වහලවලට හානි සිදුව ඇති අතර, සිදුවූ අලාභ තක්සේරු කිරීම මේ වන විට ආරම්භ කර ඇති බවයි.\nමේ අතර, උතුර පළාතට බලපා ඇති වැසි තත්ත්වයත් සමඟ අද(12) උදෑසන කාලයේදී පළාතේ ප්‍රදේශ බොහොමයක ඝන මීදුම් තත්ත්වයක් පැවතියා.\nවිශේෂයෙන් වව්නියාව - ඉරට්ටපෙරියකුලම, පුලියන්කුලම, මාන්කුලම ආදී ප්‍රදේශවල මෙම තත්ත්වය පැවතීම හේතුවෙන් ඒ - 9 මාර්ගයේ ගමනාගමන කටයුතුවලට ද බලපෑම් එල්ල වූ බවයි අප  වාර්තාකරුවන් කියා සිටියේ.\nකාලගුණ විද්‍යා දෙපාර්තමේන්තුව සඳහන් කළේ බස්නාහිර, සබරගමුව, මධ්‍යම, දකුණ සහ වයඹ පළාත්වලට අද දිනයේත් මිලිමීටර් 100 ඉක්ම වූ තද වැසි අපේක්ෂා කරන බවයි.\nවැසි පවතින විට තද සුළං ද ඇති විය හැකි අතර, අකුණු අනතුරු අවම කර ගැනීමට පියවර ගන්නා ලෙස එම දෙපාර්තමේන්තුව ජනතාවගෙන් ඉල්ලා සිටිනවා.",
       "URL": "https://www.hirunews.lk/254544/දැඩි-සුළඟකින්-නිකවැරටියේ-නිවාස-200කට-හානි",
       "Category": "Local News",
       "Parent URL": "https://www.hirunews.lk/local-news.php?pageID=2337"
}