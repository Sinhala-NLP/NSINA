{
       "Source": "hirunews",
       "Timestamp": "Tuesday, 21 September 2021 - 8:13",
       "Headline": "ලංකාතිලක විහාරයේ ප්‍රතිසංස්කරණ කටයුතු කඩිනමින්",
       "News Content": "අකුණු සැර වැදීමෙන් හානියට පත් වූ පොළොන්නරුව ඉපැරණි ලංකාතිලක විහාරයේ ප්‍රතිසංස්කරණ කටයුතු කඩිනමින් ආරම්භ කරන බව පුරා විද්‍යා දෙපාර්තමේන්තුව ප්‍රකාශ කළා.\nඑහි අධ්‍යක්ෂ ජනරාල් මහාචාර්ය අනුර මනතුංග හිරු ප්‍රවෘත්ති අංශයට සඳහන් කළේ, මධ්‍යම සංස්කෘතික අරමුදලේ ද දායකත්වය ඇති ව ආදාළ කටයුතු සිදු කරන බවයි.\nවර්ෂාවත් සමඟ පසුගිය දා හටගත් අකුණු අනතුරකින් ඉපැරණි ලංකාතිලක විහාරයේ බටහිර දිසාවේ පිහිටි ගඩොල් බිත්තියකට හානි සිදු ව තිබුණා.\nකෙසේ වෙතත්, ලංකාතිලක පිළිම ගෙයි තැන්පත් කර ඇති ඉපැරණි බුද්ධ ප්‍රතිමාවට අකුණු සැර හේතුවෙන් හානි සිදු ව නො මැති බව සඳහන්.",
       "URL": "https://www.hirunews.lk/282793/ලංකාතිලක-විහාරයේ-ප්‍රතිසංස්කරණ-කටයුතු-කඩිනමින්",
       "Category": "Local News",
       "Parent URL": "https://www.hirunews.lk/local-news.php?pageID=1678"
}