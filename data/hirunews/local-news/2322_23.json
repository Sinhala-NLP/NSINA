{
       "Source": "hirunews",
       "Timestamp": "Friday, 20 November 2020 - 11:29",
       "Headline": "තවත් ශ්‍රී ලාංකිකයින් 148 දෙනෙකු දිවයිනට",
       "News Content": "ශ්‍රී ලංකාවට පැමිණීමට නොහැකිව විදේශ රටවල් 04 ක රැඳී සිටි ශ්‍රී ලාංකිකයින් 148 දෙනෙකු අද අලුයම මෙරටට පැමිණියා.\nවිදේශගත ශ්‍රමිකයින් මෙරටට ගෙන්වා ගැනීමේ වැඩපිලිවෙල යටතේ ඔවුන් දිවයිනට පැමිණ තිබෙනවා.\nමෙම පිරිස අතර එක්සත් අරාබි එමීර් රාජ්‍යයේ සිටි 83 දෙනෙකු, කටාර් රාජ්‍යයේ සිටි පුද්ගලයෙකු සහ ඕස්ට්‍රේලියාවේ සිටි පනස් දෙදෙනෙකුද වනවා.\nඊට අමතරව ජපානයේ සිටි ශ්‍රී ලාංකිකයින් 12 දෙනෙකුද මෙලෙස අද දිවයිනට පැමිණ තිබෙනවා.\nඔවුන් සියලු දෙනා නිරෝධායන කටයුතු සඳහා යොමුකර ඇති බවයි හිරු ගුවන් තොටුපල වාර්තාකරු කියා සිටියේ.",
       "URL": "https://www.hirunews.lk/255164/තවත්-ශ්‍රී-ලාංකිකයින්-148-දෙනෙකු-දිවයිනට",
       "Category": "Local News",
       "Parent URL": "https://www.hirunews.lk/local-news.php?pageID=2322"
}