{
       "Source": "hirunews",
       "Timestamp": "Friday, 05 January 2018 - 7:38",
       "Headline": "තැපෑලේ අවසන් තීරණය අද",
       "News Content": "තැපැල් වෘත්තීය සමිතිවල ඉල්ලීම් කිහිපයක් සම්බන්ධයෙන් වන තීරණාත්මක සාකච්ඡාවක් අද (05) පැවැත්වෙනවා.\nමෙහිදී තැපෑල සංවෘත සේවාවක් බවට පත් කිරීමේ හැකියාව පිළිබඳවද සාකච්ඡාවට ගැනීමට නියමිත අතර, ඊට අමාත්‍යාංශ ලේකම්, තැපැල්පතිවරයා සහ තවත් නිලධාරීන් කිහිප දෙනෙකු සහභාගි වනු ඇති.\nමේ අතර, බඳවා ගැනීමේ ක්‍රමවේදය නිවැරදිව සකස් නොකිරීමට එරෙහිව ලබන 10 වනදා මධ්‍යම රාත්‍රියේ සිට වර්ජනයක නිරත වන බව ඒකාබද්ධ තැපැල් වෘත්තීය සමිති පෙරමුණ ප්‍රකාශ කළා.\nඑහි සම කැඳවුම්කරු චින්තක බණ්ඩාර හිරු ප්‍රවෘත්ති අංශයට කියා සිටියේ අද පැවැත්වෙන විශේෂ සාකච්ඡාවේදී තම ගැටලූවලට විසඳුම් නොලැබුනහොත් තීරණය කළ පරිදි වර්ජනය ක්‍රියාත්මක කරන බවයි.\nකෙසේ වෙතත්, මේ සම්බන්ධයෙන් විෂය භාර අමාත්‍ය එම්.එච්.ඒ.හලීම්ගෙන් විමසීමක් කළ අතර, එහිදී ඔහු ප්‍රකාශ කලේ අද පැවැත්වෙන සාකච්ඡාවේදී වෘත්තීය සමිතිවල ගැටලූ පිළිබඳව සාකච්ඡා කරන බවයි.\nඑමෙන්ම, අදාළ වෘත්තීය සමිති වර්ජනයක් ක්‍රියාත්මක කරන්නේ නම් ඊට මුහුණදීමට සූදානම් බවද අමාත්‍යවරයා ප්‍රකාශ කළා.",
       "URL": "https://www.hirunews.lk/180200/තැපෑලේ-අවසන්-තීරණය-අද",
       "Category": "Local News",
       "Parent URL": "https://www.hirunews.lk/local-news.php?pageID=4141"
}