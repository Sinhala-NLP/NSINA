{
       "Source": "hirunews",
       "Timestamp": "Sunday, 27 December 2020 - 7:02",
       "Headline": "නිවසින් පළාගිය කොරෝනා ආසාදිතයෙකු සොයා ගැනීමට පොලිසිය මහජන සහය පතයි (ඡායාරූප)",
       "News Content": "නිවසින් පළාගිය කොරෝනා වෛරස් ආසාදිතයෙකු සොයා ගැනීමට පොලිසිය මහජන සහය පතනවා.\nකොවිඩ් 19 වෛරසය සම්බන්ධයෙන් සිදු කළ PCR පරීක්ෂණවලින් අනතුරුව එහි ප්‍රතිඵල ලැබෙන තෙක් මෙම තරුණයා නිවසේ නිරෝධායනයට ලක්කර සිටි බවයි පොලිසිය සඳහන් කළේ.\nඔහු කොරෝනා ආසාදිතයෙකු බවට හඳුනා ගැනීමෙන් පසු නිවසින් පළාගොස් තිබෙනවා.\nමාකොල උතුර, දේවාල පාර ප්‍රදේශයේ පදිංචි 22 හැවිරිදි සැකකරු නිමේෂ් මධුශංක නම් අයෙක්.\nඔහු සම්බන්ධයෙන් තොරතුරක් ඇත්නම් ළගම පොලිස් ස්ථානයට හෝ 071 8591599 / 0112400315 අංක ඔස්සේ සපුගස්කන්ද පොලිසියේ ස්ථානාධිපතිවරයාට හෝ පොලිස් හදිසි ඇමතුම් අංශයේ 0112433333 හෝ 119 අංකවලට දැනුම්දෙන ලෙසටයි පොලිසිය ඉල්ලා සිටින්නේ.\nමෙම තරුණයා මත්කුඩුවලට ඇබ්බැහි වූ අයෙක් බව පොලිස් මාධ්‍ය ප්‍රකාශක නියෝජ්‍ය පොලිස්පති අජිත් රෝහණ සඳහන් කළා.\nඔහු  එම වැරදි සම්බන්ධයෙන් බන්ධනාගාර ගතව සිට පැමිණි අයෙක් බවයි පොලිස් මාධ්‍ය ප්‍රකාශකවරයා කියාසිටියේ.",
       "URL": "https://www.hirunews.lk/258038/නිවසින්-පළාගිය-කොරෝනා-ආසාදිතයෙකු-සොයා-ගැනීමට-පොලිසිය-මහජන-සහය-පතයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=2251"
}