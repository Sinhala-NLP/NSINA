{
       "Source": "hirunews",
       "Timestamp": "Saturday, 02 November 2019 - 12:51",
       "Headline": "වීරකැටියේ රිය අනතුරකින් දරුවන් දෙදෙනෙකු මරුට",
       "News Content": "වීරකැටිය - තංගල්ල මාර්ගයේ රාජපක්ෂ විද්‍යාලය අසළ දී සිදුවූ රිය අනතුරකින් දරුවන් දෙදෙනෙකු ජීවිතක්ෂයට පත්ව තිබෙනවා.\nඊයේ පස්වරුවේ ඔවුන් මෙම අනතුරට ලක්ව ඇත්තේ සිය මව සමඟ පැමිණි බස් රථයෙන් බැස මාර්ගය හරහා ගමන් කිරීමේදී මෝටර් රථයක ගැටීමෙන්.\nඅවුරුදු 12ක දරුවෙකු හා අවුරුදු 6ක දැරියක  මෙම අනතුරෙන් ජීවිතක්ෂයට පත්වූ බව පොලිස් මාධ්‍ය ප්‍රකාශක කාර්යාලය සඳහන් කළා.\nඔවුන් විතාරන්දෙනිය - නළගම - කැටකෑල්ලගහවත්ත ප්‍රදේශයේ පදිංචිකරුවන්.\nඅනතුරෙන් පසු පළා ගිය අදාළ මෝටර් රථය පසුව අත්අඩංගුවට ගෙන ඇති අතර, අනතුර සිදුවන අවස්ථාවේ එය පදවා ඇත්තේ අවුරුදු 15ක පාසල් සිසුවෙකු බවට ද අනාවරණ වී තිබෙනවා.\nපසුව එම සිසුවා සහ අනතුර සිදුවන අවස්ථාවේ මෝටර් රථයේ ගමන් කළ 24 හැවිරිදි එහි ලියාපදිංචි අයිතිකරු මෙන්ම තවත් පුද්ගලයෙකු ද අත්අඩංගුවට ගෙන තිබෙනවා.",
       "URL": "https://www.hirunews.lk/227466/වීරකැටියේ-රිය-අනතුරකින්-දරුවන්-දෙදෙනෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=3068"
}