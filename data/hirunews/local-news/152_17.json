{
       "Source": "hirunews",
       "Timestamp": "Tuesday, 25 July 2023 - 16:21",
       "Headline": "“ආශ්චර්යවත් බබා” එක්සත් අරාබි එමීර් රාජ්‍යයේදී දිවි ගලවාගත් හැටි - ශ්‍රී ලංකා යුවළ හෙළි කරයි",
       "News Content": "මවුපියන්ගේ දිනය නිමිත්තෙන් පසුගිය ඉරිදා දින මේ වසරේ පළමු වරට මවුපියන් බවට පත් වූ එක්සත් අරාබි එමීර් රාජ්‍යයේ යුවළක් බලාපොරොත්තුව, ඔරොත්තු දීමේ හැකියාව සහ කෘතඥතාව පිළිබඳ හද උණුසුම් කරවන කතාවක් සැවොම සමඟින් බෙදා ගත්තා.\n26 හැවිරිදි රුෂානා රෆීක් සහ 33 හැවිරිදි මොහොමඩ් මුදසීර් ඩුබායිහි වෙසෙන ශ්‍රී ලාංකික යුවළක්.\nරුෂානා රෆීක් පසුගිය දා ලෝකයට නව ප්‍රවෘත්තියක් සපයමින් ඩුබායිහි ලතීෆා රෝහලේදී ලොකු අඹ ගෙඩියකට වඩා සැහැල්ලු ඉතා නොමේරූ ළදරුවෙකු ප්‍රසූත කළා.\nග්‍රෑම් 480ක් බරින් යුතු ඉතා නොමේරූ දරුවකු ලෙස උපත ලැබූ තම පළමු දරුවාගේ ජීවිතය බේරා ගැනීම පිළිබඳව ඔවුන් එම රෝහලේ වෛද්‍ය විශේෂඥයින්ට සිය ස්තූතිය පුද කර සිටියේ හදපිරි සතුටින්.\nසිය කුඩා රණශූරයාගේ දිවි ගලවා ගැනීමේ කතාව බෙදා ගනිමින් රුෂානා පැවසුවේ, විශේෂඥ වෛද්‍ය ජාවෙඩ් හබිබුල්ලා (consultant neonatologist) ප්‍රමුඛ වෛද්‍ය කණ්ඩායම විසින් විශිෂ්ට සැලකිල්ලක් සහ ප්‍රතිකාර ලබා දෙමින් ඇගේ නොමේරූ බිලිඳා වන ගාසියාගේ (Gazia) ජීවිතය හා වූ සටන ජයග්‍රහණය කිරීමට හැකි වූ ආකාරයයි.\nපෙබරවාරි 23 වෙනිදා රුෂානා රෝහලට ගෙන යන විට ඇය සිටියේ මාස ගණනක සිට පීඩා විඳි ඉහළ පහළ ගිය දිගු චිත්තවේග සමඟින්.\n\"ගර්භණීභාවය අවදානම් බව මට කිව්වා\" රුෂානා සිහිපත් කළේ හද කඩා වැටුණු ලෙසින්. ප්‍රසූත කළත් ඇගේ දරුවා ජීවත් නොවනු ඇතැයි වෛද්‍යවරු අනතුරු ඇඟවූ විට ඇගේ හදවත කම්පා වුණා.\n“මාව ප්‍රසූතාගාරයේ තබා පැය කිහිපයකට වරක් වෛද්‍යවරු මාව නිරීක්ෂණය කළා. මගේ දරුවා හොඳින් සිටින බව අඟවමින් ඔවුන් ගැබ තුළ සිටි දරුවාගේ හෘද ස්පන්දන වේගය නිතරම සාමාන්‍ය පරිදි පරීක්ෂා කළා.”\nනමුත් ඇය ඒ වන විටත් නොමේරූ දැරිවියකම වුණා, දරුවා වර්ධනය වීමට තවත් කාලයක් අවශ්‍ය බැවින් වෛද්‍යවරු පැහැදිලි කළේ, මේ මොහොතේ දරුවා ප්‍රසූත කළ හොත් එය ගබ්සාවක් විය හැකි බවයි. \"ඒකට තමයි මම යමින් හිටියේ.\" රුෂානා පැවසුවේ කඳුළු පිරි දෙනෙතින්.\n\"තවත් දිනකට පසු ඔවුන් පැවසුවේ, දරුවාගේ උපත් බර තවත් අඩු වී ඇති බවයි. “ග්‍රෑම් 500 ට අඩුවෙන් උපදින ළදරුවන් ගැන බලාපොරොත්තු තබා ගත නොහැකි බව වෛද්‍යවරු මට පැවසුවා.\nඔවුන් දරුවා නැවත පණ ගන්වන්නේ නැති බව මම දැනගෙන හිටියා. ඔවුන්ට කළ හැකි එකම දෙය සැනසිලිදායක රැකවරණයක් දීම පමණයි.. මේ මගේ පළමු දරුවා නිසා මම ගොඩක් හැඟීම්බර වුණා, මට දරුවා අතහරින්න ඕන වුණේ නැහැ. මම වෛද්‍යවරුන්ගෙන් බැගෑපත්ව ඉල්ලා සිටියේ කරුණාකර මගේ ජීවිතයට හානියක් සිදු වුණත් දරුවා බේරා ගන්න උත්සාහ කරන ලෙසයි.\nඅන්තර්ජාතික දත්තවලට අනුව, සති 22-23 අතර ගර්භනී අවදියේදී උපත ලබන සියලුම දරුවන් මෙතෙක් ජීවත් වී නැහැ.\"\nවෛද්‍ය කණ්ඩායමේ අවවාදාත්මක උපදෙස් නොතකා, රුෂානා ඇගේ බලාපොරොත්තුව සහ විශ්වාසය තබාගෙන තම දරුවා බේරා ගැනීමට හැකි සෑම දෙයක්ම කරන ලෙස වෛද්‍යවරුන්ගෙන් ඉල්ලා සිටියා.\nරුෂානාගේ ගැබට සති 23ක් වෙද්දී එනම්, පෙබරවාරි 25 වැනිදා ග්‍රෑම් 480ක් බරැති ගාසියා උපත ලැබීමත් සමඟ රුෂානාගේ බලාපොරොත්තු අලුත් වුණා.\n\"ගාසියා ඉක්මනින්ම තනිවම එළියට ආවා. එය ස්වාභාවික උපතක්. ඇය හුස්ම ගනිමින් සිටියා. ඇය වහාම NICU වෙත [Neonatal Intensive Care Unit] එකට අරගෙන ගිහින් ඉන්කියුබේටරයක තබා වෙන්ටිලේටර් යන්ත්‍රයකට සම්බන්ධ කළා.\"\nදින තුනකට පසු රෝහලෙන් පිටව ගිය රුෂානාට වෛද්‍යවරු දිගින් දිගටම අවවාද කළා. ඒ වගේම වෛද්‍යවරු හැකි උපරිමයෙන් දරුවා බේරා ගැනීමටත් උත්සාහ කළා.\n“ඔවුන් මට කිව්වා ඕනෑම වෙලාවක ඕනෑම දෙයක් වෙන්න පුළුවන් කියලා. මගේ කුඩා දේවදූතයා බේරා ගැනීමට උදව් කරන ලෙස මම දිවා රෑ අඬමින් අල්ලාහ්ගෙන් අයැද සිටියා.\nඒ අවස්ථාවේදී මගේ එකම බලාපොරොත්තුව එයයි. ”\nNICUහි, ගාසියාගේ කුඩා සිරුර ජීවත් වීම සඳහා වූ දැවැන්ත සටනක නිරත වුණා. වෛද්‍යවරුන් සහ හෙදියන් පැය 24 පුරාම රැකවරණය සහ ප්‍රතිකාර ලබා දුන්නා.\nරුෂානා සහ මුදසීර් සෑම දිනකම තම කුඩා රණශූරිය බැලීමට ගොස් ඇය වෙනුවෙන් දිගටම යාඥා කළා.\nරුෂානා කඩා වැටෙන අවස්ථා තිබුණා. ඒත්, ගණකාධිකාරීවරයකු වූ මුදාසිර් සහ ඇගේ මව සහ සහෝදර සහෝදරියන් ඇතුළු ඇගේ පවුලේ අය ඇයට ඉදිරියට යාමට මානසික සහය ලබා දුන්නා.\nදින සති බවටත් සති මාස බවටත් පත් වූ නමුත් ගාසියාගේ සටන් ස්වභාවය හීන වුණේ නැහැ. ගෙවෙන සෑම දිනකම පුංචි ශරීරය ශක්තිමත් වෙන්න පටන් ගත්තා.\n“මුලදී, ඇය මව්කිරි මත පෝෂණය කළ හැකි ද යන්න ගැන වෛද්‍යවරුන්ට තිබුණේ අවිනිශ්චිත බවක්. ටිකෙන් ටික ඇයව පෝෂණය කරන්න කුඩා කිරි ප්‍රමාණයක් ලබා දීමට ඔවුන් මට අවසර දුන්නා.\nජුනි මාසය වන විට ඇය හොඳ කිරි ප්‍රමාණයක් අඛණ්ඩව ගැනීමට පටන් ගත්තා. මම කිරි දොවලා NICU එකට බාර දෙන්න පුරුදු වෙලා හිටියා.” තම දරුවා රෝහලේ සිටියදීම ගුරු සහකාරවරියක ලෙස නැවත වැඩ ආරම්භ කළ රුෂානා පැවසුවාය.\nදින 121 ක වෙහෙසකර රෝහලේ ප්‍රතිකාර ලැබීමෙන් පසු අවසානයේ ගාසියා රෝහලෙන් පිටව ගියා. ඇයගේ දිවි ගලවා ගැනීම විශිෂ්ට වූ අතර ඇය \"ආශ්චර්යය\" සහ \"සටන්කාමි\" යන නම්වලින් හඳුන්වනු ලැබුවේ මේ නිසයි.\n“අපි ඉස්සර කිව්වේ ඇය ලොකු අඹ ගෙඩියකට වඩා සැහැල්ලුයි කියලා. සර්වබලධාරි දෙවියන්ගේ ආශිර්වාදය සහ වෛද්‍යවරුන්ගේ සහ හෙදියන්ගේ සහයෝගය ඇතිව ඇය ජීවිතය වෙනුවෙන් සටන් කළ නිසා අපි ඇයට Gazia ලෙස නම් කළා, එහි තේරුම රණශූර හෝ සටන්කාමි යන්නයි.\nදැන්, Gazia නිරෝගී, සාමාන්‍ය ළදරුවෙක් වන අතර බර කිලෝග්‍රෑම් 2.3ක්. “ඇය කිසිම\nඖෂධයක් ගන්නේ නැහැ. අපි ඇයව නිතර පරීක්ෂා කර එන්නත් ලබා දීම සඳහා රෝහලට රැගෙන යනවා.” රුෂානා පැවසුවා.\nජුලි මස හතරවන ඉරිදා රටවල් කිහිපයක මවුපියන්ගේ දිනය සමරන ලද අතර, එදින රුෂනා සහ මුදාසීර් තම දරුවාගේ පැවැත්ම සඳහා ඔවුන්ගේ කැපවීම සහ උසස් NICU පහසුකම් සඳහා ඔවුන්ගේ සුවිශේෂී රැකවරණය සහ සහයෝගය වෙනුවෙන් ලතීෆා රෝහලට සහ එහි කාර්ය මණ්ඩලයට ඔවුන්ගේ ගැඹුරු කෘතඥතාව පළ ‍කරන්නට අමතක කළේ නැහැ.\nලතීෆා රෝහලේ NICU පහසුකම් පිළිබඳව බියක් ඇති කර නොගන්නා ලෙස පැවසූ මෙම යුවළ එවැනි ගැටලුවලට මුහුණ දෙන මාපියන්ගෙන් ඉල්ලා සිටියේ එවැනි පහසුකම් කෙරෙහි විශ්වාසය තබන ලෙසයි.\nරුෂානා ලතීෆා රෝහල සමඟ තවත් විශේෂ සම්බන්ධයක් බෙදා ගත්තා. “මමයි අයියලායි ඉපදුණේ එකම රෝහලේ. අප එහි ගිය අවස්ථාවලදී රෝහල් පරිශ්‍රයේ සිට ගත් ඡායාරූප රාශියක් මා ළඟ තිබෙනවා. මගේ රෝහල් කාඩ්පත තවමත් මා සතුයි, එහි වාට්ටු අංකය සහ කාමර අංකයත් එහි සඳහන්.",
       "URL": "https://www.hirunews.lk/342497/ආශ්චර්යවත්-බබා-එක්සත්-අරාබි-එමීර්-රාජ්‍යයේදී-දිවි-ගලවාගත්-හැටි-ශ්‍රී-ලංකා-යුවළ-හෙළි-කරයි",
       "Category": "Local News",
       "Parent URL": "https://www.hirunews.lk/local-news.php?pageID=152"
}