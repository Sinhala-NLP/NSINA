{
       "Source": "hirunews",
       "Timestamp": "Monday, 23 August 2021 - 18:51",
       "Headline": "කුමන අභියෝග පැමිණියත් අත්හැරිය නොහැකි ජාතික වගකීම් සහ යුතුකම් කොටසක් ඇති බව ජනපති කියයි (වීඩියෝ)",
       "News Content": "රට හමුවේ කුමන අභියෝග, බාධක පැමිණියත් අත්හැරිය නොහැකි ජාතික වගකීම් සහ යුතුකම් සමූදායක් පවතින බව ජනාධිපති ගෝඨාභය රාජපක්ෂ පවසනවා.\nඓතිහාසික දළදා පෙරහර මංගල්‍යය සාර්ථකව පවත්වා, සමාප්ත කළ බව සැලකිරීමට මහනුවර ජනාධිපති මන්දිරයේ දී අද (23) පස්වරුවේ පැවති දළදා පෙරහර සමාප්ති උත්සවයේ දී ජනධිපතිවරයා මේ බව සඳහන් කළා.\nඑහි පළමු තැන දළදා සමිඳුන් වෙනුවෙන් කැපවීමෙන් පවත්වන පුද පූජාවන්ට අයත් බව ඉතිහාසයේ සිට පාලකයන් විශ්වාස කර ඇති බව ජනාධිපතිවරයා විසින් පෙන්වා දුන්නා.\nදේශයේ විචිත්‍ර සංස්කෘතික මංගල්‍යය ලෙසින් පිළිගනු ලබන මහනුවර ඇසළ පෙරහර පෞරාණික චාරිත්‍රානුකූලව සාර්ථකව පවත්වා, අවසන් කළ බව දැක්වෙන ඇසළ පෙරහර සංදේශය ශ්‍රී දළදා මාළිගාවේ දියවඩන නිලමේල ප්‍රදීප් නිලංග දෑල විසින් ජනාධිපතිතුමා වෙත එහිදී පිළිගනවනු ලැබුවා.\nදියවඩන නිලමේ නිලංග දෑල විසින් සංදේශය පිළිගන්වමින් කොවිඩ් වසංගතය හමුවේ වුව ද ඓතිහාසික දළදා පෙරහර මංගල්‍යය සාර්ථකව පැවත්වීමට සහාය දුන් සියලු දෙනාට ස්තූතිය පිරිනැමුවා.",
       "URL": "https://www.hirunews.lk/280440/කුමන-අභියෝග-පැමිණියත්-අත්හැරිය-නොහැකි-ජාතික-වගකීම්-සහ-යුතුකම්-කොටසක්-ඇති-බව-ජනපති-කියයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1735"
}