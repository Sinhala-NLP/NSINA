{
       "Source": "hirunews",
       "Timestamp": "Tuesday, 20 June 2023 - 17:54",
       "Headline": "මත්ද්‍රව්‍ය භාවිත කළ භික්ෂුවක් වසරක  පුනරුත්ථාපනයට",
       "News Content": "හෙරොයින් නිදි පෙති සහ මත්පැන් පානය කළ බවට අධිකරණ වෛද්‍යවරයා නිර්දේශ කළ  භික්ෂුව වසරක කාලයක් සුදුසු පුනරුත්ථාපන කඳවුරකට යොමු කරන ලෙස කොටුව මහේස්ත්‍රාත් තිළිණ ගමගේ මහතා අද (20) බන්ධනාගාර අධිකාරිවරයාට නියෝග කළේය.\nමෙලෙස නියෝග කරනු ලැබුවේ කොල්ලුපියිට පොලිසිය විසින් අත්අඩංගුවට ගෙන අධිකරණයට ඉදිරිපත් කළ භික්ෂුවකි.\nපෙරේදා (19) කොල්ලුපිටිය මාර්ග බාධකයක සිටි පොලිස් නිලධාරින් පිරිසක් විසින් ත්‍රිෙරා්ද රථයක් පරීක්ෂා කිරිමේදී එම ත්‍රිරෝද රථයේ සිටි භික්ෂුවක් මත්පැන් පානය කර ඇති බවට හදුනාගැනීමෙන් අනතුරුව සිදු කළ පරීක්ෂාවකදී භික්ෂුව සතුව තිබූ පාත්තරයේ හෙරොයින් මිලි ග්රූම් 40ක් සහ ගංජා මිලි ග්රූම් 200ක් සොයා ගත් බවත් සැකකාර භික්ෂුව අධිකරණ වෛද්‍යවරයාට යොමු කිරිමෙන් අනතුරුව මත්පැන් නිදිපෙති සහ හෙරොයින් පානය කර ඇති බවට වාර්තා වූ බව සැකකාර භින්ෂූව ඉදිරිපත් කරමින් කොල්ලුපිටිය පොලිසිය අධිකරණයට දන්වා සිටියේය.\nසැකකාර භික්ෂුව පුනරුත්ථාපනයට යොමු කිරීමට අධිකරණ වෛද්‍යවරයා නිර්දේශ කර ඇති බවත් පොලිසිය අධිකරණයට දන්වා සිටියේය.\nඑහිදී විත්ති කූඩුවේ සිටි සැකකාර භික්ෂුව ස්වාමීනී මම අසනීපයෙන් ඉන්නේ. මට දඩයක් ගසා නිදහස් කරන්නැයි අධිකරණයෙන් ඉල්ලා සිටියේය.\nඑහිදී මහේස්ත්‍රාත්වරයා කියා සිටියේ දඩයක් ගසා සමාජයට ගියහොත් ශාසනයයි සමාජයයි සියල්ල පරිහානියට පත් වන බවය.\nශාසනයේ ගෞරවය රකින ලෙස දැඩි සේ සැකකාර භික්ෂුවට අවවාද කළ මහේස්ත්‍රාත්වරයා  එම භික්ෂුව පුනරුත්ථානයට යාමු කරන ලෙස නියෝග කළේය.",
       "URL": "https://www.hirunews.lk/338530/මත්ද්‍රව්‍ය-භාවිත-කළ-භික්ෂුවක්-වසරක-පුනරුත්ථාපනයට",
       "Category": "Local News",
       "Parent URL": "https://www.hirunews.lk/local-news.php?pageID=251"
}