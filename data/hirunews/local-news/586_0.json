{
       "Source": "hirunews",
       "Timestamp": "Sunday, 22 January 2023 - 13:17",
       "Headline": "යාපනයේ ශික්ෂණ රෝහලෙන් සාර්ථක වකුගඩු බද්ධ කිරීමේ සැත්කමක්",
       "News Content": "යාපනය ශික්ෂණ රෝහලේදී පළමු වරට සාර්ථක වකුගඩු බද්ධ කිරීමේ සැත්කමක් සිදුකර තිබෙනවා.\nමෙලෙස වකුගඩු බද්ධ කිරීමේ සැත්කමකට ලක් කර ඇත්තේ යාපනයේ පදිංචි වයස අවුරුදු 17 ක පාසල් දැරියක්.\nඇයගේ මව විසින් ලබාදුන් වකුගඩුවක් මෙලෙස දැරියට බද්ධ කළ බවයි රෝහල් අධ්‍යක්ෂ පී. සත්‍යමූර්ති හිරු ප්‍රවෘත්ති වෙත කියා සිටියේ.\nශල්‍ය වෛද්‍ය තම්පිල්ලේ තවචෙන්දන් ප්‍රමුඛ වෛද්‍ය කණ්ඩායම විසින් මෙම සාර්ථක ශල්‍යකර්මය සිදුකර තිබෙනවා.\nසැත්කමට භාජනය කළ දැරිය යහපත් සෞඛ්‍ය තත්වයෙන් පසුවන බවයි හිරු ප්‍රවෘත්ති අංශය කළ විමසීමකදි රෝහල් ප්‍රකාශකයෙකු සිදුකළේ.",
       "URL": "https://www.hirunews.lk/325633/යාපනයේ-ශික්ෂණ-රෝහලෙන්-සාර්ථක-වකුගඩු-බද්ධ-කිරීමේ-සැත්කමක්",
       "Category": "Local News",
       "Parent URL": "https://www.hirunews.lk/local-news.php?pageID=586"
}