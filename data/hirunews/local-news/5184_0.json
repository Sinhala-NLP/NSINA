{
       "Source": "hirunews",
       "Timestamp": "Wednesday, 03 February 2016 - 15:10",
       "Headline": "Update: විවෘත සරසවිය විවෘත කරන සාකච්ඡා අසාර්ථකයි",
       "News Content": "වසා දමා තිබෙන ශ්‍රී ලංකා විවෘත විශ්වවිද්‍යාලයේ අධ්‍යයන කටයුතු යළි ආරම්භ කරන ලෙස ඉල්ලා එහි ශිෂ්‍ය එකමුතුව, විශ්වවිද්‍යාල ප්‍රතිපාදන කොමිෂන් සභාවේ සභාපති මහාචාර්ය මොහාන් ද සිල්වා සමඟ අද පස්වරුවේ පැවැත්වූ සාකච්ඡාව විසඳුමකින් තොරව අවසන් වුණා.\nකොළඹ විහාරමහා දේවි උද්‍යානය අසල සිට විශ්වවිද්‍යාල ප්‍රතිපාදන කොමිෂන් සභාව ඉදිරිපිටට පා ගමනකින් පැමිණි විශ්වවිද්‍යාල සිසුන් කොමිෂන් සභාව ඉදිරිපිට විරෝධතාවක නිරතවීමෙන් පසුවයි සාකච්ඡාවට එක්වුණේ.\nUpdate: Wednseday, 03 February 2016 - 19.22\n----------------------------------------------------------------------\nවසා දමා ඇති විවෘත විශ්වවිද්‍යාලය කඩිනමින් විවෘත කර දෙන ලෙස ඉල්ලා එහි ශිෂ්‍ය එකමුතුව මේ වනවිට විශ්වවිද්‍යාල ප්‍රතිපාදන කොමිෂන් සභාව ඉදිරිපිට විරෝධතාවක නිරත වනවා.\nමේ හේතුවෙන් වෝඞ් පෙදෙසේ එක් මංතීරුවක වාහන ගමනාගමන කටයුතු අඩාල වී ඇති බවයි එහි සිටින හිරු වාර්තාකරු ප්‍රකාශ කළේ.",
       "URL": "https://www.hirunews.lk/125381/update-විවෘත-සරසවිය-කරන-සාකච්ඡා-අසාර්ථකයි",
       "Category": "Local News",
       "Parent URL": "https://www.hirunews.lk/local-news.php?pageID=5184"
}