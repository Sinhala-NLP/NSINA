{
       "Source": "hirunews",
       "Timestamp": "Sunday, 16 July 2023 - 14:11",
       "Headline": "දින දින ඉහළ යන පොල් මිල (වීඩියෝ)",
       "News Content": "අතරමැදි වෙළෙඳුන් විශාල ලාභයක් තබා ගනිමින් පාරිභෝගිකයින්ට පොල් අලෙවි කරන බව පොල් වගාකරුවන් පවසනවා.\nවෙළෙඳපොළේ පොල් ගෙඩියක මිල රුපියල් 120ක් දක්වා ඉහළ ගිය ද තමන් වෙළෙඳුන්ට පොල් ගෙඩියක් අලෙවි කරන්නේ රුපියල් 55කට බවයි ඔවුන් පෙන්වා දෙන්නේ.\nඅද වන විට වෙළෙඳපොළේ පොල් ගෙඩියක මිල රුපියල් 100ත් 120ත් අතර අගයක පවතිනවා.\nපොල් මිල ඉහළ යාම කෙරෙහි ප්‍රවාහන වියදම් ද බලපා ඇතැයි වෙළෙඳුන් පැවසුවත් අවස්ථා රැසකදී ඉන්ධන මිල අඩු කළ ද තවමත් පොල් මිලෙහි අඩුවක් දක්නට නැහැ.\nමෙවැනි පසුබිමක පොල් වගාකරුවන් පවසන්නේ තමන් වෙළෙඳුන් වෙත පොල් ගෙඩියක් අලෙවි කරන්නේ රුපියල් 50ත් 55ත් අතර මිලකට බවයි.\nඒ අනුව අතරමැදි වෙළෙඳුන් විශාල ලාභයක් ලබමින් පොල් අලෙවි කරන බව පෙන්වා දෙන පොල් වගාකරුවන් එමඟින් පාරිභෝගිකයාට විශාල අසාධාරණයක් සිදු වන බව ද පවසනවා.",
       "URL": "https://www.hirunews.lk/341399/දින-දින-ඉහළ-යන-පොල්-මිල-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=179"
}