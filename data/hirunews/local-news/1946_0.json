{
       "Source": "hirunews",
       "Timestamp": "Tuesday, 18 May 2021 - 12:31",
       "Headline": "රජයේ සේවකයින්ගේ  මැයි මස වැටුප ලබන සිකුරාදා",
       "News Content": "රාජ්‍ය සේවකයන්ගේ මැයි මස වැටුප නියමිත දිනට පෙර ලබාදීමට රජය තීරණ කර තිබෙනවා.\nඒ අනුව එම වැටුප ලබන 21 වන සිකුරාදා දිනයේ ලබාදෙන බවයි මුදල් අමාත්‍යාංශය සඳහන් කළේ.\nකොවිඩ් වසංගතය හමුවේ සංචරණ සීමා පැනවීම සහ රාජ්‍ය සේවකයන්ගේ අප්‍රේල් මස වැටුප අලුත් අවුරුද්දට පෙර ලබාදී තිබීම ඊට හේතුවී තිබෙනවා.\nමේ මස 24 සහ 25 යන දෙදින රජයේ කාර්යාල සඳහා විශේෂ නිවාඩු දින ලෙස ප්‍රකාශයට පත් කිරීමේ චක්‍රලේඛය රාජ්‍ය සේවා අමාත්‍යාංශ ලේකම් ජේ.ජේ. රත්නසිරි විසින් නිකුත් කර තිබෙනවා.\nරජයේ සංචරණ අවම කිරීමේ ක්‍රියාවලිය සාර්ථක කර ගැනීම මෙහි අරමුණ බවයි ලේකම්වරයා කියා සිටියේ.",
       "URL": "https://www.hirunews.lk/271707/රජයේ-සේවකයින්ගේ-මැයි-මස-වැටුප-ලබන-සිකුරාදා",
       "Category": "Local News",
       "Parent URL": "https://www.hirunews.lk/local-news.php?pageID=1946"
}