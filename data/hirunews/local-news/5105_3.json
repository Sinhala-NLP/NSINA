{
       "Source": "hirunews",
       "Timestamp": "Saturday, 02 April 2016 - 18:39",
       "Headline": "කඩා දැමූ ඇවිදින මංතීරුව ළග අදත් විරෝධතා",
       "News Content": "වත්තල - මාබෝලේ ඇවිදින මංතීරුව කඩා දැමීම සම්බන්ධයෙන් පොලිසියට ගැටලූවක් තිබුණේ නම් දැන් එය විසඳී ඇති බව වත්තල සදාහරිත පරිසර සංවිධානය ප්‍රකාශ කරනවා.\nකොළඹ ඊයේ (01) පැවති මාධ්‍ය හමුවකදී ඉඩම් අමාත්‍ය ජෝන් අමරතුංග එය කඩා දැමූ බව පිළිගත් නිසා නීතිය ක්‍රියාත්මක කරන ලෙසයි අද පැවති විරෝධතාවකදී ඔවුන් ඉල්ලා සිටියේ.\nකඩා දැමුණු වත්තල - මාබෝල ඇවිදින මංතීරුව සම්බන්ධයෙන් ඊයේ (01) කොළඹ දී විශේෂ මාධ්‍ය හමුවක් කැදවමින් අමාත්‍ය ජෝන් අමරතුංග සදහන් කළේ අදාළ මංතීරුව අසලින් මාර්ගයක් ඉදිකිරීම සඳහා මෙම මංතීරුව ඉවත් කළ බවයි.",
       "URL": "https://www.hirunews.lk/129963/කඩා-දැමූ-ඇවිදින-මංතීරුව-ළග-අදත්-විරෝධතා",
       "Category": "Local News",
       "Parent URL": "https://www.hirunews.lk/local-news.php?pageID=5105"
}