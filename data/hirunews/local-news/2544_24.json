{
       "Source": "hirunews",
       "Timestamp": "Sunday, 02 August 2020 - 7:03",
       "Headline": "පානීය ජල ගැටළුවට අය වැයෙන් විසඳුම් (වීඩියෝ)",
       "News Content": "දිස්ත්‍රික්ක රැසක ජනතාව මුහුණ පා සිටින පානීය ජල ගැටළුව විසඳීමට මෙවර අය වැයෙන් ප්‍රතිපාදන වෙන් කරන බව ජනාධිපති ගෝඨාභය රාජපක්ෂ පවසනවා.\nගත වූ දින කිහිපය තුළ ජනාධිපතිවරයා රට පුරා කළ චාරිකාවේ දී ජනතාවගෙන් ඉදිරිපත් වූ ප්‍රධානතම ගැටළුවක් වූයේ පානීය ජල අවශ්‍යතාව බවයි ජනාධිපති මාධ්‍ය අංශය සඳහන් කළේ.\nඅග්‍රාමාත්‍ය මහින්ද රාජපක්ෂ සමග ද මේ සම්බන්ධයෙන් සාකච්ඡා කෙරුණු අතර ඒ අනුව ප්‍රමුඛ අවශ්‍යතාවක් ලෙස සලකා පානීය ජල ගැටළුව විසඳීමට සැලසුම් කර ඇතැයි ජනාධිපතිවරයා සඳහන් කළා.\nපොදුජන පෙරමුණෙන් මහ මැතිවරණයට තරග කරන අපේක්ෂකයන්ගේ ජය තහවුරු කිරීම වෙනුවෙන් ඊයේ (01) බදුල්ල දිස්ත්‍රික්කයේ චාරිකාවක නිරත වෙමින්ජනාධිපති ගෝඨාභය රාජපක්ෂ මේ බව ප්‍රකාශ කර තිබෙනවා.\nබණ්ඩාරවෙල, දෝව රජමහා විහාරය අසළ ක්‍රීඩාංගණයේ පැවති ජන හමුවට සහභාගී වූ ජනාධිපතිවරයා දිස්ත්‍රික්කයේ ජනතාව මුහුණ පා ඇති ගැටළු විසඳීමට පියවර ගන්නා බව කියසිටියා.\nහාලිඇල ප්‍රාදේශීය සභා ක්‍රීඩාංගණයේ සහ බදුල්ල සේනානායක උද්‍යානය අසළ සංවිධාන කළ ජන හමුවට ද ඔහු එක්වු ජනාධිපතිවරයා රැස්ව සිටි ජනතාව සමග සුහද කථා බහක ද නිරත වුණා.",
       "URL": "https://www.hirunews.lk/246946/පානීය-ජල-ගැටළුවට-අය-වැයෙන්-විසඳුම්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2544"
}