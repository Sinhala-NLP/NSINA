{
       "Source": "hirunews",
       "Timestamp": "Tuesday, 02 May 2023 - 11:05",
       "Headline": "හිටපු ජනාධිපති මෛත්‍රීපාල සිරිසේන බැංකොක් බලා පිටත්ව යයි",
       "News Content": "ලෝක සාම සම්මේලනයට සහභාගි වීම සදහා හිටපු ජනාධිපති මෛත්‍රීපාල සිරිසේන ඇතුළු 8 දෙනෙකුගෙන් යුත් දූත පිරිසක් තායිලන්තයේ බැංකොක් නුවර බලා පිටත්ව ගොස් තිබෙනවා.\nශ්‍රී ලංකන් ගුවන් සේවයට අයත් යූ.එල්. 402 දරණ යානයෙන් අද අලුයම 1.10 ට ඔවුන් මෙලෙස පිටත්ව ගිය බවයි ගුවන්තොටුපල හිරු වාර්තාකරු සඳහන් කළේ.\nඒ අනුව හිටපු ජනාධිපතිවරයා යළි දිවයිනට පැමිණෙන තෙක් නිදහස් පක්ෂයේ වැඩබලන සභාපතිවරයා ලෙස එහි ජ්‍යෙෂ්ඨ උප සභාපති පාර්ලිමේන්තු මන්ත්‍රී ශාන් විජේලාල් ද සිල්වා පත් කර තිබෙනවා.",
       "URL": "https://www.hirunews.lk/334026/හිටපු-ජනාධිපති-මෛත්‍රීපාල-සිරිසේන-බැංකොක්-බලා-පිටත්ව-යයි",
       "Category": "Local News",
       "Parent URL": "https://www.hirunews.lk/local-news.php?pageID=375"
}