{
       "Source": "hirunews",
       "Timestamp": "Sunday, 09 May 2021 - 16:43",
       "Headline": "පාසල් ආරම්භ කිරීම පිළිබඳ සාකච්ඡාවක් (වීඩියෝ)",
       "News Content": "පාසල් ආරම්භ කිරීම සම්බන්ධයෙන් ලබන බදාදා සෞඛ්‍ය විශේෂඥයින් ඇතුලු පිරිසක් සමග සාකච්ඡාවක් පැවැත්වීමට නියමිතව තිබෙනවා.\nඅධ්‍යාපන අමාත්‍ය මහාචාර්ය ජී.එල් පීරිස් පැවසුවේ එහිදී පාසල්,පෙරපාසල්,පිරිවෙන් හා විශ්ව විද්‍යාල ආරම්භ කිරීම පිලිබඳව අදාල උපදෙස් ලබා ගැනීමට බලාපොරොත්තු වන බවයි.\nමේ අතර කොරෝනා අවදානම මත පාසල් වසා දමා ඇති පසුබිමක පාසල් සිසුන්ගේ අධ්‍යාපන කටයුතු ඔන්ලයින් හෙවත් මාර්ගත ක්‍රමවේදයට සිදු කිරීම තුල ගැටලු රැසක් පැන නැගී ඇති බව ලංකා ගුරු සංගමය ප්‍රකාශ කළා.",
       "URL": "https://www.hirunews.lk/270881/පාසල්-ආරම්භ-කිරීම-පිළිබඳ-සාකච්ඡාවක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1965"
}