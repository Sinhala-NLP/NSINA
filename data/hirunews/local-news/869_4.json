{
       "Source": "hirunews",
       "Timestamp": "Wednesday, 14 September 2022 - 17:54",
       "Headline": "විහාරාධිපති හිමිනමක් ඝාතනය කරයි",
       "News Content": "සීදුව - වෑත්තෑව ප්‍රදේශයේ විහාරස්ථානයක විහාරාධිපති හිමි නමක් සැකකටයුතු ලෙස මියයාමේ සිද්ධිය සම්බන්ධයෙන් විමර්ශණ ක්‍රියාත්මක යි.\nමෙම විහාරස්ථාන දෙසින් දුගදක් හමන බවට සීදූව පොලිසියට ලද තොරතුරක් අනුව සිදු කළ පරීක්ෂා කිරීම්වල දී නායක හිමියන් වැඩ වසන කාමරය දෙසින් දුගඳ වහනය වී තිබෙනවා.\nපසු ව එම කාමරය විවෘත කර බැලීමේ දී හිමිනමගේ දේහය සොයා ගත්තා.\nපොලිසිය සොයා ගත්නා අවස්ථාවේ දී ඇස් බැඳ දමා මුඛයට රෙදි කඩක් ඔබා මළ සිරුර සිවුරකින් වසා තිබූ බවයි පොලිසිය සඳහන් කළේ.\nමෙලෙස අපවත් වී ඇත්තේ අවුරුදු 50ක් වයසැති මැදගමුවේ මහානාම හිමියන්.\nමෙම විහාරස්ථානයේ තවත් හිමි නමක් වැඩ සිට ඇති අතර, එම හිමියන් කිසිවෙකුට නොදන්වා මේ වන විට විහාරස්ථානයෙන් පිට ව ගොස් තිබෙනවා.\nවිහාරස්ථානයේ ඩිෆෙන්ඩර් වර්ගයේ ජීප් රථය හා වැගන් ආර් වර්ගයේ මෝටර් රථය ද නොමැති බවට අනාවරණය වී ඇතැයි පොලිසිය සඳහන් කළා.",
       "URL": "https://www.hirunews.lk/315380/විහාරාධිපති-හිමිනමක්-ඝාතනය-කරයි",
       "Category": "Local News",
       "Parent URL": "https://www.hirunews.lk/local-news.php?pageID=869"
}