{
       "Source": "hirunews",
       "Timestamp": "Saturday, 22 July 2023 - 10:30",
       "Headline": "91ක් දෙනෙකුට මරු කැඳ වූ මහ බැංකු බෝම්බ ප්‍රහාරයේ වරදකරුට ජනපති සමාව",
       "News Content": "පුද්ගලයින් 91 දෙනෙකු ජීවිතක්ෂයට පත් කරමින් 1996 වසරේ ශ්‍රී ලංකා මහ බැංකුවට බෝම්බ ප්‍රහාර එල්ල කිරීම සම්බන්ධයෙන් වරදකරු වී වසර 200 ක සිර දඬුවම් නියමවී සිටි එල්.ටී.ටී.ඊ. සැකකරුවෙකුට ජනාධිපති සමාව පිරිනමා තිබෙනවා.\nබන්ධනාගාර දෙපාර්තමේන්තුවේ නිලධාරියෙකු සඳහන් කළේ සෙල්ලයියා නවරත්නම් නැමති මෙම පුද්ගලයාට අමතරව ජීවිතාන්තය දක්වා සිර දඩුවම් නියමව සිටි එස්. සන්මුගරාජා නැමති තවත් එල්.ටී.ටී.ඊ. සාමාජිකයෙකුට ජනාධිපති සමාව ලබාදී ඇති බවයි.\nඒ අනුව ඔවුන් පසුගිය 18 වනදා බන්ධනාගාරයෙන් නිදහස් කර තිබෙනවා. යහපත් කල්ක්‍රියාව මත පදනම්ව මෙලෙස මොවුන්ට ජනාධිපති සමාව ලබාදී ඇත්තේ.",
       "URL": "https://www.hirunews.lk/342100/91ක්-දෙනෙකුට-මරු-කැඳ-වූ-මහ-බැංකු-බෝම්බ-ප්‍රහාරයේ-වරදකරුට-ජනපති-සමාව",
       "Category": "Local News",
       "Parent URL": "https://www.hirunews.lk/local-news.php?pageID=162"
}