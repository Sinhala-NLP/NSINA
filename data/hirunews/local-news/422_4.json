{
       "Source": "hirunews",
       "Timestamp": "Monday, 10 April 2023 - 14:53",
       "Headline": "පොල්ගහවෙල දී පොලිසිය වෙඩි තැබූ මෝටර් රථයේ මත් කුඩු (වීඩියෝ/ඡායාරූප)",
       "News Content": "පොල්ගහවෙල ප්‍රදේශයේ දී මෝටර් රථයකට අද (10) දින පොලීසිය විසින් වෙඩි තබා තිබෙනවා.\nපොල්ගහවෙල මහේස්ත්‍රාත් අධිකරණය ආසන්නයේ දී අණ නොතකා ධාවනය කිරීම හේතුවෙන් පොලිසිය වෙඩි තැබූ එම මෝටර් රථයේ තිබී හෙරොයින් ග්‍රෑම් 12යි මිලිග්‍රෑම් 180ක් සොයා ගෙන තිබෙනවා.\nවෙඩි තැබීමෙන් පසු පලාගිය මෝටර් රථයේ සිටි කාන්තාවක්, ඇගේ ස්වාමීපුරුෂයා සහ මසක් පමණ වයසැති බිළිදෙකු පොලිස් භාරයට ගැණුනු අතර ඔවුන් කෑගල්ල - පරගම්මන ප්‍රදේශයේ පදිංචිකරුවන් බවටයි හෙළිවී ඇත්තේ.\nමීට අමතරව මෝටර් රථයේ සිටිය දී තවත් පිරිමි පුද්ගලයෙකු අත්අඩංගුවට ගත් අතර ඔහු වත්තල ප්‍රදේශයේ පදිංචිකරුවෙක්.\nමොවුන් මාර්ග ගත ක්‍රමයට මත් කුඩු බෙදාහරින බවට තොරතුරු ලැබී තිබූ අතර ඒ අනුව පොල්ගහවෙල පොලිසියේ නිලධාරීන් කණ්ඩායමක් ජිප් රථයකින් අදාළ මෝටර් රථය අද දහවල් ලුහුබැඳ තිබුණා.\nකෙසේ වෙතත් පොල්ගහවෙල අධිකරණය ආසන්නයේ දී පොලිසිය මෝටර් රථය අවහිර කළ අවස්ථාවේ ඔවුන් යලි එය හරවාගෙන කුරුණෑගල දෙසට ධාවනය කිරීමට උත්සාහ කළා.\nඑම අවස්ථාවේ දී යි පොලිසිය මෝටර් රථයේ රෝද වෙත වෙඩි ප්‍රහාර එල්ලකරනු ලැබුවේ.\nකෙසේ වෙතත් ඉන් පසුව ද කිලෝමීටර 4ක දුරක් අදාළ මෝටර් රථය ධාවනය කර ඇති අතර ඉන් අනතුරුවයි සැකරුවන් පොලිස් භාරයට ගනු ලැබුවේ.\nමේ වනවිට පොල්ගහවෙල පොලිසිය ඔවුන්ගෙන් ප්‍රශ්න කිරීම ආරම්භ කර තිබෙනවා.\nඔවුන් කලක් තිස්සේ මාර්ග ගතක්‍රමයට ක්‍රමයට මත් කුඩු බෙදා හැරි බවටයි එහි දී හෙළිවී ඇත්තේ.",
       "URL": "https://www.hirunews.lk/332193/පොල්ගහවෙල-දී-පොලිසිය-වෙඩි-තැබූ-මෝටර්-රථයේ-මත්-කුඩු-වීඩියෝ-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=422"
}