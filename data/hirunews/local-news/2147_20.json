{
       "Source": "hirunews",
       "Timestamp": "Sunday, 14 February 2021 - 15:42",
       "Headline": "එන්නත්කරණයේදී, එන්නත් අපතේ යාමක් සිදුවෙනවා ද ? (වීඩියෝ)",
       "News Content": "පසුගිය ජනවාරි 29 වැනිදා සිට මේ දක්වා කාලය තුළ ඔක්ස්ෆර්ඩ් ඇස්ට්‍රාසෙනිකා කොවිෂීල්ඩ් එන්නත පුද්ගලයින් 1,86, 654 දෙනෙකුට ලබා දී ඇති බව වසංගත රෝග විද්‍යා ඒකකය සඳහන් කළා.\nමේ අතර වෛද්‍ය රසායනාගාර වෘත්තියවේදී සංගමයේ සභාපති රවී කුමුදේශ් සඳහන් කළේ මෙරට එන්නත්කරණය සම්බන්ධයෙන් ගැටලු කිහිපයක් මතුව ඇති බවයි.\nසෞඛ්‍ය අමාත්‍යාංශය නිකුත්කර ඇති චක්‍රලේඛවලට අනුව ක්‍රියා කිරීමේ දී එන්නත් මාත්‍රා සැලකියයුතු ප්‍රමාණයක් අපතේ හැරීමට සිදුව ඇති බවයි අද (14) පැවති මාධ්‍ය හමුවකදී ඔහු ප්‍රකාශ කළේ.\nමෙරටට ගෙන්වා ඇති එන්නත් බහලුමක් මගින් පුද්ගලයන් 10 දෙනෙකුට එන්නත ලබාදෙන ලෙස නියමකර ඇති නමුත් එම බහලුමේ ඇති එන්නත් මාත්‍රා 11ක් භාවිත කිරීමේ හැකියාව පවතින බවයි රවී කුමුදේශ් වැඩිදුරටත් සඳහන් කර සිටියේ.",
       "URL": "https://www.hirunews.lk/262568/එන්නත්කරණයේදී-එන්නත්-අපතේ-යාමක්-සිදුවෙනවා-ද-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2147"
}