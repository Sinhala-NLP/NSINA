{
       "Source": "hirunews",
       "Timestamp": "Saturday, 19 December 2015 - 14:44",
       "Headline": "කෑගල්ලේ අගල් දෙකේ සුහුඹුල් විශේෂයක්",
       "News Content": "කෑගල්ල - පිංදෙණිය - අටාල ප්‍රදේශයේ සීඝ්‍රයෙන් ව්‍යාප්ත වන සුහුඹුල් විශේෂයක් නිසා ප්‍රදේශයේ ජනතාව දැඩි ලෙස පීඩාවට පත්ව ඇති බව හිරු ප්‍රවෘත්ති අංශයට වාර්තා වනවා.\nප්‍රදේශවාසීන් පවසන්නේ  අගල් දෙකක් පමණ දිගැති කළුපැහැති මෙම සුහුඹුල් විශේෂය ප්‍රදේශයේ බහුලව ව්‍යාප්තව පවතින හොරවැල් නම් ශාක විශේෂයක් මත සීමාව ඉක්මවා වර්ධනය වී මේ වනවිට නිවෙස් ද ආක්‍රමණය කර ඇති බවයි.\nමේ සම්බන්ධයෙන් අප පිංදෙණිය සෞඛ්‍ය වෛද්‍ය නිලධාරි එස්.කේ. රාජපක්ෂගෙන් විමසීමක් කළ අතර, ඔහු සඳහන් කළේ මේ සම්බන්ධයෙන් පරීක්ෂණයක් කිරීම සදහා විශේෂ වෛද්‍ය නිලධාරි කණ්ඩායමක් එම ප්‍රදේශයට පිටත් කර යවන බවයි.\nමේ අතර, පිංදෙණිය ප්‍රදේශවාසීන් මුහුණදී ඇති මෙම තත්ත්වයේ ජීව විද්‍යාත්මික පසුබිම සම්බන්ධයෙන් හිරු ප්‍රවෘත්ති අංශය පරිසරවේදීන් කිහිපදෙනෙකුගෙන් විමසීමක් කළා.\nඑහිදි කීට විද්‍යාඥ, කොළඹ විශ්වවිද්‍යාලයේ ජ්‍යෙෂ්ඨ කථිකාචාර්ය නිර්මලී පල්ලෙවත්ත සඳහන් කළේ මේ සම්බන්ධයෙන් මෙතෙක් කිසිදු තොරතුරක් ලැබී නොමැති බවයි.",
       "URL": "https://www.hirunews.lk/122408/කෑගල්ලේ-අගල්-දෙකේ-සුහුඹුල්-විශේෂයක්",
       "Category": "Local News",
       "Parent URL": "https://www.hirunews.lk/local-news.php?pageID=5243"
}