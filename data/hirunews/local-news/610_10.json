{
       "Source": "hirunews",
       "Timestamp": "Wednesday, 11 January 2023 - 8:20",
       "Headline": "බිත්තර ආනයනය කළ හැකි රටක් හඳුනාගැනීම දුෂ්කර වෙයි ද?",
       "News Content": "කුරුළු උණ පැතිරීමේ අවදානම සැළකිල්ලට ගෙන ඉන්දියාවෙන් බිත්තර ගෙන්වීමට අවසර ලබා නොදීමට සත්ත්ව නිෂ්පාදන හා සෞඛ්‍ය දෙපාර්තමේන්තුව තීරණයක් ගෙන තිබුණත් මේ වනවිට ලෝකයේ බිත්තර අපනයන කරන රටවල් රැසකම කුරුළු උණ වාර්තාවීමේ තත්වයක් දක්නට ලැබෙනවා.\nලෝකයේ ප්‍රධාන බිත්තර අපනයනකරුවන් අතර ප්‍රමුඛස්ථානයේ පසුවන්නේ නෙදර්ලන්තය, තුර්කිය, පෝලන්තය, අමෙරිකාව, මලයාසියාව, ජර්මනිය, චීනය, ස්පාඤ්ඤය, බෙල්ජියම සහ ජපානයයි.\nඑම ලැයිස්තුවේ ඉන්දියාව පසුවන්නේ 22 වන ස්ථානයේයි.\nමේ වනවිට අමෙරිකාවේ මෙන්ම යුරෝපා රටවල් රැසකින්ම කුරුළු උණ වාර්තා වනවා.\nඑවැනි තත්ත්වයක් තුළ මෙරටට බිත්තර ආනයනය කරගත හැකි රටක් හඳුනාගැනීම දුෂ්කර වී ඇති අතර ඉන්දියාවේ ඇතැම් ප්‍රාන්තවල කුරුළු උණ පැතිරීම හේතුවෙන් එරටින් බිත්තර ආනයනයට අවසර ලබා නොදීමට සත්ත්ව නිෂ්පාදන හා සෞඛ්‍ය දෙපාර්තමේන්තුව ඊයේ (10) තීරණය කර තිබුණා.\nඑම දෙපාර්තමේන්තුවේ අධ්‍යක්ෂ ජනරාල් වෛද්‍ය හේමාලි කොතලාවල කියා සිටියේ කුරුළු උණ නොමැති ඕනෑම රටකින් බිත්තර ආනයනය කළ හැකි බවයි.",
       "URL": "https://www.hirunews.lk/324758/බිත්තර-ආනයනය-කළ-හැකි-රටක්-හඳුනාගැනීම-දුෂ්කර-වෙයි-ද",
       "Category": "Local News",
       "Parent URL": "https://www.hirunews.lk/local-news.php?pageID=610"
}