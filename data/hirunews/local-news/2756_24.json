{
       "Source": "hirunews",
       "Timestamp": "Sunday, 03 May 2020 - 16:46",
       "Headline": "කොරෝනා නිසා වසා දැමුණු ඉරානයේ දේවස්ථාන යළි හෙට සිට විවෘතයි",
       "News Content": "කොවිඞ් නයින්ටීන් වසංගතය ව්‍යාප්තිය පාලනය කිරීම සඳහා ඉකුත් මාර්තු මාසයේදී වසා දැමුණු දේවස්ථාන හෙට සිට විවෘත කිරීමට ඉරානය තීරණය කර තිබෙනවා.\nකොරෝනා වසංගතය පාලනය කිරීම සඳහා ස්ථාපිත කළ කාර්ය සාධක බලකායේ රැස්වීමක් අමතමිනුයි ඉරාන ජනාධිපති හසන් රවුහානි මේ බව ප්‍රකාශ කරනු  ලැබුවේ.\nඒ අනුව ඉරානයේ ජනපද 132ක පිහිටා ඇති දේවස්ථාන හෙට සිට විවෘත කෙරෙනු ඇති.\nමෙම රැස්වීම රූපවාහිනිය ඔස්සේ සජීවීව විකාශනය කෙරුණු අතර එහිදී ජනාධිපතිවරයා කියා සිටියේ එකට එකතු වී යාඥා කරනවාට වඩා සමාජ දුරස්ථභාවය පවත්වාගෙන යාම වැදගත් බවයි.\nමේ අතර, කොරෝනා වසංගත ව්‍යාප්තියත් සමඟ වසා දැමුණු සහ සීමා කෙරුණු ජර්මනියේ දේවස්ථානවල ඉරිදා දේව මෙහෙයන් අද සිට යළි ආරම්භ කර තිබෙනවා.",
       "URL": "https://www.hirunews.lk/239977/කොරෝනා-නිසා-වසා-දැමුණු-ඉරානයේ-දේවස්ථාන-යළි-හෙට-සිට-විවෘතයි",
       "Category": "Local News",
       "Parent URL": "https://www.hirunews.lk/local-news.php?pageID=2756"
}