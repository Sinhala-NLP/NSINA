{
       "Source": "hirunews",
       "Timestamp": "Sunday, 06 September 2020 - 17:31",
       "Headline": "අනුරාධපුර නගරයේ අශෝභනව හැසිරීම හේතුවෙන් පොලිස් භාරයට ගත් පිරිස මුදා හැරේ (වීඩියෝ)",
       "News Content": "උපකාරක පන්තිවලට යන බව පවසා නිවෙස්වලින් පැමිණ අනුරාධපුර නගරයේ ප්‍රසිද්ධ ස්ථානවල අශෝභන ලෙස හැසිරෙමින් සිටියදී පොලිස් භාරයට ගත් සිසු සිසුවියන් 100 දෙනා තරයේ අවවාද කොට මුදා හැර තිබෙනවා.\nඒ, ඔවුන්ගේ දෙමව්පියන් ඉදිරියේයි.\nපොලිස් භාරයට ගත් මෙම සිසු සිසුවියන් අනුරාධපුර නගරයේ වැව් බැම්ම, නව බස් නැවතුම්පොළ සහ දුම්රිය මාර්ගය අසළ රැදී සිටියදී පොලිස් භාරයට ගෙන ඇත්තේ අද උදෑසනයි.\nමෙලෙස පොලිස් භාරයට ගෙන මුදා හළ ඇතැම් සිසුන් මත්ද්‍රව්‍ය වලට ඇබ්බැහිවූවන් බවට ද අනාවරණ වී තිබෙනවා.",
       "URL": "https://www.hirunews.lk/249550/අනුරාධපුර-නගරයේ-අශෝභනව-හැසිරීම-හේතුවෙන්-පොලිස්-භාරයට-ගත්-පිරිස-මුදා-හැරේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2473"
}