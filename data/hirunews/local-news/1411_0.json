{
       "Source": "hirunews",
       "Timestamp": "Thursday, 20 January 2022 - 21:13",
       "Headline": "හිතාමතාම කොවිඩ් ආසාදනය කර ගනිමින් මියගිය ජනප්‍රිය ගායිකාව",
       "News Content": "චෙක් ජනරජයේ ජනප්‍රිය ගායිකාවක් හිතාමතා කොවිඩ් ආසාධනය කර ගනිමින් මියයාමේ සිදුවීමක් විදෙස් මාධ්‍ය වාර්තා කරනවා.\n57 හැවිරිදි Hana Horka නම් මෙම ගායිකාව කොවිඩ් මර්දන එන්නත් ලබාගෙන නොමැති අතර, ඇයට කොවිඩ් ආසාධිත බව තහවුරු වීමෙන් පසු සුවය ලබන බවට සමාජ මාධ්‍යවල ද පළ කර තිබූ බවයි විදෙස් මාධ්‍ය පෙන්වා දෙන්නේ.\nඑසේ සටහන් කර දින දෙකකට පසු ඇය මරණයට පත්වූ බව ඇයගේ පුත්‍රයා මාධ්‍ය වෙත සඳහන් කර තිබෙනවා.\n“මටයි මගේ පියාටයි කොවිඩ් වැළඳුණා. ඇය හිතමතාම ආසාදනය වුණා. අපිට කොවිඩ් වැළඳුනේ නත්තල් සමයේ. ඒත් අම්මා අපෙන් ඈත් වුණේ නෑ. ඒ වෙනුවට වෛරසය වැළඳගන්න ඇයට උවමනා වුණා. ඇය හුදෙකලා වෙනවා වෙනුවට අපිත් එක්ක මුළු කාලයම හිටියා..”\nතමාට සුවයක් දැනෙන බව මියගිය දිනයේ උදෑසන මෙම ගායිකාව පවුලේ සාමාජිකයන්ට ඇය ප්‍රකාශ කර තිබුණා.\n“විනාඩි 10කින් ඔක්කොම ඉවරයි ! ඇය හුස්ම හිරවෙලා යන්නම ගියා..” “ඇය එන්නත ගන්නත් කැමති වුණේ නෑ. ඇය සමඟ සාකච්ඡා කළත් ඒවා නිශ්ඵල වුණා...” ඇයගේ පුත්‍රයා එලෙස ප්‍රකාශ කළා.",
       "URL": "https://www.hirunews.lk/294619/හිතාමතාම-කොවිඩ්-ආසාදනය-කර-ගනිමින්-මියගිය-ජනප්‍රිය-ගායිකාව",
       "Category": "Local News",
       "Parent URL": "https://www.hirunews.lk/local-news.php?pageID=1411"
}