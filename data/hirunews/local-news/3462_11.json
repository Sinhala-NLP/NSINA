{
       "Source": "hirunews",
       "Timestamp": "Sunday, 10 March 2019 - 15:21",
       "Headline": "අයිස් මත්ද්‍රව්‍ය සමඟ අනුරපුරදී අයෙක් අල්ලයි",
       "News Content": "අයිස් නමැති මත්ද්‍රව්‍ය සමඟ පුද්ගලයෙකු අනුරාධපුර දුම්රිය ස්ථානයේදී ඊයේ (09) පස්වරුවේ අත්අඩංගුවට ගෙන තිබෙනවා.\nකොළඹ සිට පැමිණි දුම්රියේ පැමිණ ඇති මෙම පුද්ගලයා සම්බන්ධයෙන් පොලිසියට ලද තොරතුරකට අනුවයි ඔහු අත්අඩංගුවට ගෙන ඇත්තේ.\nඔහු සන්තකයේ තිබී අයිස් මත්ද්‍රව්‍ය ග්‍රෑම් 02යි මිලි ග්‍රෑම් 100ක් සොයා ගැනීමට හැකිව තිබෙනවා.\nසැකකරු 27 හැවිරිදි අනුරාධපුර, පුබුදුගම ප්‍රදේශයේ පදිංචිකරුවෙක් බවයි තොරතුරු වාර්තා වන්නේ.\nමෙලෙස අත්අඩංගුවට ගැනුණු පුද්ගලයා මීට දින කිහිපයකට පෙර ඩුබායි සිට මෙරටට පැමිණ ඇති බවයි අනාවරණය වී ඇත්තේ.\nසැකකරුගෙන් පොලිසිය කළ ප්‍රශ්න කිරීම් හමුවේ පවසා ඇත්තේ මෙම මත්ද්‍රව්‍ය කොළඹ ප්‍රදේශයෙන් මිලදී ගන්නා බවයි.\nඔහු අද (10) දින අනුරාධපුර අධිකරණය හමුවට ඉදිරිපත් කිරීමට නියමිත තිබූ බවයි අප වාර්තාකරු පැවසුවේ.",
       "URL": "https://www.hirunews.lk/212103/අයිස්-මත්ද්‍රව්‍ය-සමඟ-අනුරපුරදී-අයෙක්-අල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=3462"
}