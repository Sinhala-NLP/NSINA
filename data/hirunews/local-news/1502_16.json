{
       "Source": "hirunews",
       "Timestamp": "Saturday, 11 December 2021 - 7:46",
       "Headline": "රථ වාහන ආදායම් බලපත්‍ර නිකුත් කිරීමේ ඔන්ලයින් ක්‍රමවේදය යථා තත්ත්වයට",
       "News Content": "බිඳ වැටී තිබූ දිවයින පුරා රථ වාහන ආදායම් බලපත්‍ර නිකුත් කිරීමේ ඔන්ලයින් ක්‍රමවේදය මේ වනවිට යළි යථා තත්ත්වයට පත්කර තිබෙනවා.\nඑම පද්ධතිය වෙත පිවිසෙන පරිශීලකයින් සංඛ්‍යාව ඉහළ යෑම නිසා මෙම තත්ත්වය උද්ගත වී ඇති බවයි මෝටර් රථ ප්‍රවාහන කොමසාරිස් දෙපාර්තමේන්තුවේ පළාත් කාර්යාලවලින් හිරු ප්‍රවෘත්ති අංශය පසුගිය දිනවල සිදු කළ විමසීමක දී අනාවරණ වුණේ.\nමෙම තත්ත්වය ඇති වී සති දෙකකට වැඩි කාලයක් ගත ව තිබුණත් එය හිරු ප්‍රවෘත්ති තුළින් අනාවරණ කරනතුරු යථා තත්ත්වයට පත්කර තිබුණේ නැහැ.\nදිනකට වාහන ආදායම් බලපත්‍ර ලබා ගැනීමට 30,000ක් පමණ පද්ධතියට පිවිසෙන අතර, මේ වනවිට එම සංඛ්‍යාව 60,000 දක්වා ඉහළ ගොස් තිබෙනවා.",
       "URL": "https://www.hirunews.lk/290658/රථ-වාහන-ආදායම්-බලපත්‍ර-නිකුත්-කිරීමේ-ඔන්ලයින්-ක්‍රමවේදය-යථා-තත්ත්වයට",
       "Category": "Local News",
       "Parent URL": "https://www.hirunews.lk/local-news.php?pageID=1502"
}