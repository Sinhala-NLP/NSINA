{
       "Source": "hirunews",
       "Timestamp": "Sunday, 01 April 2018 - 15:04",
       "Headline": "දැරියක් කෙලෙසූ 16 හැවිරිදි තරුණයෙකු අත්අඩංගුවට",
       "News Content": "වයස අවුරුදු 14ක දැරියක් දූෂණය කළ 16 හැවිරිදි තරුණයෙකු ආරච්චිකට්ටුව පොලීසිය විසින් අත්අඩංගුවට ගෙන තිබෙනවා.\nමෙලෙස අත්අඩංගුවට ගෙන ඇත්තේ ආරච්චිකට්ටුව - නල්ලදරන්කට්ටුව ප්‍රදේශයේ පදිංචි තරුණයෙක් බව සඳහන්.\nදූෂණයට ලක්වූ දැරිය තරුණයාගේ පෙම්වතිය වන අතර සැකකරු සිය පෙම්වතියව පාළු නිවසකට කැඳවාගෙන ගොස් දූෂණය කළ බවටයි අනාවරණය වී ඇත්තේ.\nපසුගිය 27 වනදා සැකකරු විසින් දැරිය අලුතින් ඉදිකරන පාළු නිවසකට කැඳවාගෙන ගොස් දූෂණය කර ඇති බව ඇයගේ මව විසින් පොලිසියට පැමිණිලි කර තිබෙනවා.\nදැරිය වෛද්‍ය පරීක්ෂණයක් සදහා හලාවත මහා රෝහලට ඇතුළත් කර ඇති අතර සැකකරු හලාවත මහේස්ත්‍රාත් අධිකරණයට ඉදිරිපත් කිරීමට නියමිතව බවයි අප වාර්තාකරු සඳහන් කළේ.\nසිද්ධිය සම්බන්ධයෙන් වැඩිදුර විමර්ශණ කටයුතු ආරච්චිකට්ටුව පොලීසිය විසින් සිදුකරනු ලබනවා.",
       "URL": "https://www.hirunews.lk/187400/දැරියක්-කෙලෙසූ-16-හැවිරිදි-තරුණයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4009"
}