{
       "Source": "hirunews",
       "Timestamp": "Monday, 15 November 2021 - 10:10",
       "Headline": "වීරකුමාර, පියසිරි විජේනායකට සහ රොජර් සෙනෙවිරත්නට වරෙන්තු",
       "News Content": "ජාතික නිදහස් පෙරමුණ නියෝජනය කළ හිටපු පාර්ලිමේන්තු මන්ත්‍රීවරුන් වන වීරකුමාර දිසානායක, පියසිරි විජේනායක සහ හිටපු පළාත් සභා මන්ත්‍රී රොජර් සෙනෙවිරත්න අත්අඩංගුවට ගැනීම සඳහා කොළඹ ප්‍රධාන මහේස්ත්‍රාත් බුද්ධික ශ්‍රී රාගල අද (15) වරෙන්තු නිකුත් කළා.\nඒ, 2016 පෙබරවාරි 6 වන දින එක්සත් ජාතීන්ගේ මානව හිමිකම් පිළිබඳ හිටපු මහ කොමසාරිස් සෙයිද් රාද් අල් හුසේන් කුමරු මෙරටට පැමිණි අවස්ථාවේ බෞද්ධාලෝක මාවත සහ හැව්ලොක් මාර්ගය අවහිර වන පරිදි විරෝධතා සිදුකිරීම සම්බන්ධයෙන් වන නඩුව කැඳවූ අවස්ථාවේ අධිකරණයේ පෙනී නොසිටීම හේතුවෙන්.\nඅමාත්‍ය විමල් වීරවංශ ඇතුලු පිරිසකට එරෙහිව මෙම නඩුව පවරා ඇති අතර, එය, ලබන වසරේ මාර්තු මස 7 වනදා යළි කැඳවීමටයි කොළඹ ප්‍රධාන මහේස්ත්‍රාත්වරයා අද (15) නියෝග කළේ.",
       "URL": "https://www.hirunews.lk/288047/වීරකුමාර-පියසිරි-විජේනායකට-සහ-රොජර්-සෙනෙවිරත්නට-වරෙන්තු",
       "Category": "Local News",
       "Parent URL": "https://www.hirunews.lk/local-news.php?pageID=1560"
}