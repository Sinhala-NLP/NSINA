{
       "Source": "hirunews",
       "Timestamp": "Friday, 20 July 2018 - 11:45",
       "Headline": "ගෝඨාභය ඇතුළු 7 දෙනෙකුට නොතිසි",
       "News Content": "වීරකැටිය - මැදමුලන - ඞී.ඒ. රාජපක්ෂ අනුස්මරණ කෞතුකාගාරය ඉදිකිරීමේදී සිදුවූවායැයි කියන මුදල් අවභාවිතය සම්බන්ධයෙන් හිටපු ආරක්ෂක ලේකම් ගෝඨාභය රාජපක්ෂ ඇතුලූ 7 දෙනෙකුට ලබන සැප්තැම්බර් 7 වනදා කොළඹ මහේස්ත්‍රාත් අධිකරණයේ පෙනී සිටින ලෙස කොළඹ අතිරේක මහේස්ත්‍රාත් කාංචනා නෙරංජලා ද සිල්වා අද නියෝග කළා.\nඅදාළ නියෝගය ලබාදෙමින් මහේස්ත්‍රාත්වරිය ඔවුන් 7 දෙනා ඊට අදාළව සැකකරුවන් ලෙස ද නම් කරනු ලැබුවා.\nපසුගිය ජුනි මස 25 වනදා හිටපු ආරක්ෂක ලේකම් ගෝඨාභය රාජපක්ෂ පොලිස් මූල්‍ය අපරාධ කොට්ඨාශයට පැමිණ ඩී.ඒ. රාජපක්ෂ අනුස්මරණ කෞතුකාගාරය ඉදිකිරීම සඳහා රජයේ මුදල් අවභාවිත කළ බව කියන සිද්ධිය සම්බන්ධයෙන් පැය 3 කට ආසන්න කාලයක් ප්‍රකාශයක් ලබාදුන්නා.",
       "URL": "https://www.hirunews.lk/195617/ගෝඨාභය-ඇතුළු-7-දෙනෙකුට-නොතිසි",
       "Category": "Local News",
       "Parent URL": "https://www.hirunews.lk/local-news.php?pageID=3840"
}