{
       "Source": "hirunews",
       "Timestamp": "Tuesday, 20 September 2016 - 15:55",
       "Headline": "බාලවයස්කාර දැරියක් අපයෝජනය කල සැකකරුවකු අත්අඩංගුවට",
       "News Content": "බාල වයස්කාර දැරියක් අපයෝජනය කිරීමේ චෝදනා එල්ලවු 20 හැවිරිදි තරුණයකු පොලිස් අත්අඩංගුවට ගෙන තිබෙනවා.\nවයස අවුරුදු 15 ක් වන දැරිය සමග සැකකරු මාස 7 ක පමණ කාලයක් සම්බන්ධතා පවත්වාගෙන ගොස් ඇති අතර ඇය මේවන විට ගැබිණියක් බවට පත්ව ඇති බවයි හෙළිවී ඇත්තේ.\nමෙම දැරිය හලාවත ප්‍රදේශයේ කොහු මෝලක තාවකාලිකව පදිංචිව සිටි අයෙක් බව සඳහන්.\nහලාවත පොලිසියේ ළමා හා කාන්තා කාර්යාංශයට ලැබුනු තොරතුරකට අනුව මාදම්පේ ප්‍රදේශයේ කුලී නිවසක සිටියදීයි සැකකරු සහ දැරිය අත්අඩංගුවට ගෙන ඇත්තේ.\nසැකකරු සමග තිබු ප්‍රේම සම්බන්ධයක් මත පසුගිය පෙබරවාරි මාසයේදී අදාළ නිවසේ පදිංචියට පැමිණි බව ද දැරිය ප්‍රකාශකර තිබෙනවා.\nඇය වෛද්‍ය පරීක්ෂණයක් සඳහා හලාවත මහ රෝහලට ඇතුලත් කර ඇති අතර සැකකරු හලාවත අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/143410/බාලවයස්කාර-දැරියක්-අපයෝජනය-කල-සැකකරුවකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4871"
}