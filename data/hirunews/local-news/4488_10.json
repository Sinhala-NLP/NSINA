{
       "Source": "hirunews",
       "Timestamp": "Thursday, 01 June 2017 - 22:05",
       "Headline": "සංවර්ධන ව්‍යාපෘතියක් නිසා නුවරඑළිය තැපැල් කාර්යාලයේ කටයුතු වෙනත් ස්ථානයකට",
       "News Content": "නුවරඑළිය තැපැල් කාර්යාල ගොඩනැගිල්ලට යාබද ඉඩමේ ක්‍රියාත්මක කිරීමට නියමිත සංවර්ධන ව්‍යාපෘතියක් හේතුවෙන් තැපැල් කාර්යාලයේ කටයුතු වෙනත් ස්ථානයකට ගෙන යෑමට සිදුවන බව අමාත්‍ය නවීන් දිසානායක මහතා පවසනවා.\nකෙසේ වෙතත් අමාත්‍යවරයා පෙන්වා දෙන්නේ ඉන් ගොඩනැගිල්ලට කිසිදු හානියක් සිදු නොවන බවයි.\nනුවරඑළිය තැපැල් කාර්යාලය ක්‍රියාත්මක වන්නේ අවුරුදු 123 ක් පැරණි ලෝක උරුම ගොඩනැගිල්ලකයි.\nඑම ගොඩනැගිල්ල ඉන්දියානු සමාගමකට ලබාදීමේ සූදානමක් ඇති බවට චෝදනා කරමින් එහි කාර්ය මණ්ඩලය පසුගියදා විරෝධතාවක ද නිරත වුණා.\nකෙසේ වෙතත්, ඊයේ පැවැති නුවරඑළිය දිස්ත්‍රික් සම්බන්ධීකරණ රැස්වීමේදි අමාත්‍ය නවීන් දිසානායක මහතා පැවසුවේ ඉන්දියානු සමාගමක් විසින් ව්‍යාපෘතියක් ආරම්භකරන්නේ එම ගොඩනැගිල්ල ට යාබද ඉඩමේ බවයි.",
       "URL": "https://www.hirunews.lk/162637/සංවර්ධන-ව්‍යාපෘතියක්-නිසා-නුවරඑළිය-තැපැල්-කාර්යාලයේ-කටයුතු-වෙනත්-ස්ථානයකට",
       "Category": "Local News",
       "Parent URL": "https://www.hirunews.lk/local-news.php?pageID=4488"
}