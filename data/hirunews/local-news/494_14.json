{
       "Source": "hirunews",
       "Timestamp": "Monday, 06 March 2023 - 13:37",
       "Headline": "පීචං විජේසේකරට ජනතාවගෙන් කණේ පාරක් - විදුලි සංගම්වලිනුත් බර බරේ (වීඩියෝ)",
       "News Content": "විදුලි ඒකක 120ට වඩා අඩුවෙන් භාවිත කරන පාරිභෝගිකයින්ගේ විදුලි ගාස්තු සංශෝධනය සියයට 66 සීමාව දක්වා පහත හෙලන ලෙස ලංකා\nවිදුලි පොදු සේවක සංගමය රජයෙන් ඉල්ලා සිටිනවා.\nප්‍රවෘත්ති සාකච්ඡාවක් පවත්වමින් ඔවුන් වැඩිදුරටත් සඳහන් කළේ පාරිභෝගිකයින්ට දරාගත නොහැකි ලෙස විදුලි ගාස්තු ඉහළ යාමෙන් විදුලිබල මණ්ඩලය මෙන්ම ඊට අනුබද්ධ අනෙකුත් ආයතන කඩා වැටීමේ ඉඩකඩක් ද පවතින බවයි.\nමේ අතර විදුලි ගාස්තුව ඉහළ දැමීමට එරෙහිව දිවයිනේ ප්‍රදේශරැසකදී උද්ඝෝෂණ සහ විරෝධතා පැවැත්වුණා.\nදේශපාලන පක්ෂ හා සිවිල් සංවිධාන විසින් සංවිධානය කර තිබූ එම විරෝධතා සඳහා පන්දම් අත දරමින් ජනතාව එක්ව සිටියා.\nඒ අනුව නව විදුලි ගාස්තුවලට එරෙහිව ජන අරගල ව්‍යාපාරය සංවිධානය කළ විරෝධතාවක් පැවත්වුණේ බලංගොඩ නගරයේදී.\nමේ අතර වැඩිකළ විදුලි බිල පහත හෙළන ලෙස ඉල්ලා තවත් විරෝධතාවයක් නාවලපිටිය බලංතොට ප්‍රදේශයේදී පැවැත්වුණා.\nජාතික ජන බලවේගය සංවිධානය කළ තවත් විරෝධතාවක් කඩුගන්නාව නගරයේදී පැවැත්වුණා.\nවිදුලි බිලට එරෙහිව මෙම විරෝධතාව දිවුලපිටිය නගරයේදී පැවැත්වුණේ විදුලිය පාවිච්චි කරන්නන්ගේ සංගමය සහ තවත් සංගම් කිහිපයක් ඒකාබද්ධවයි.",
       "URL": "https://www.hirunews.lk/329136/පීචං-විජේසේකරට-ජනතාවගෙන්-කණේ-පාරක්-විදුලි-සංගම්වලිනුත්-බර-බරේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=494"
}