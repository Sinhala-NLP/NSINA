{
       "Source": "hirunews",
       "Timestamp": "Monday, 29 January 2018 - 13:25",
       "Headline": "එල්.ටී.ටී.ඊ.ය ගැන උතුරේ සභාපතිගේ මතය",
       "News Content": "එල්.ටී.ටී.ඊ. සංවිධානය තවදුරටත් තහනම් සංවිධානයක් ලෙස නම් කර තිබීම අර්ථශූන්‍ය ක්‍රියාවක් බව උතුර පළාත් සභාවේ සභාපති සී.වී.කේ. සිවඥානම් පවසනවා.\nඔහු මේ බව සඳහන් කළේ යාපනයේ ඊයේ (29) පැවති මාධ්‍ය හමුවකට එක්වෙමින්.\nමෙහිදී උතුර පළාත් සභාපතිවරයා වැඩිදුරටත් කියා සිටියේ හිටපු එල්.ටී.ටී.ඊ. සාමාජිකයන් ආණ්ඩුවේ දේශපාලනඥයන් විසින් පළාත්පාලන මැතිවරණය සඳහාද ඉදිරිපත් කර ඇති පසුබිමක තවදුරටත් එලෙස තහනම් සංවිධානයක් ලෙස නම් කිරීමේ අර්ථයක් නොමැති බවයි.\nමේ අතර බන්ධනාගාර ගතව සිටින එල්.ටී.ටී.ඊ. සැකකරුවන්ට සාධාරණය ඉටු කිරීමට ආණ්ඩුවට සම්බන්ධ උතුරේ දේශපාලනඥයන් මැදිහත් විය යුතු බවද උතුර පළාත් සභාවේ සභාපති සී.වී.කේ. සිවඥානම් වැඩිදුරටත් කියා සිටියා.",
       "URL": "https://www.hirunews.lk/182322/එල්-ටී-ඊ-ය-ගැන-උතුරේ-සභාපතිගේ-මතය",
       "Category": "Local News",
       "Parent URL": "https://www.hirunews.lk/local-news.php?pageID=4103"
}