{
       "Source": "hirunews",
       "Timestamp": "Friday, 08 January 2021 - 17:02",
       "Headline": "ETI ආයතනයේ අධ්‍යක්ෂ මණ්ඩල සාමාජිකයින් අත්අඩංගුවට (වීඩියෝ)",
       "News Content": "ඊ.ටී.අයි ආයතනයේ සිදුවූ මුල්‍ය වංචා සම්බන්ධයෙන් එම ආයතනයේ හිටපු අධ්‍යක්ෂ මණ්ඩල සාමාජිකයින් සිව්දෙනා අපරාධ පරීක්ෂණ දෙපාර්තමේන්තුව විසින් අත්අඩංගුවට ගෙන තිබෙනවා.\nමෙලෙස අත්අඩංගුවට ගෙන ඇත්තේ ජීවක එදිරිසිංහ, අසංක එදිරිසිංහ, දීපා එදිරිසිංහ සහ නාලක එදිරිසිංහයි.\nනීතිපතිවරයා ලබාදුන් උපදෙස් මත මෙම අත්අඩංගුවට ගැනීම සිදුකළ බවයි පොලිස් මාධ්‍ය ප්‍රකාශක නියෝජ්‍ය පොලිස්පති අජිත් රෝහණ සඳහන් කළේ.\nමීට පෙර මෙම සැකකරුවන් හතරදෙනා රුපියල් බිලියන 13.7ක මුදලක් තැන්පතු ලෙස නීතිවිරෝධීව ලබා ගැනීම සහ මුදල් විශුද්ධිකරණය කිරීමේ චෝදනා මත අත්අඩංගුවට ගැනුනු අතර, පසුව ඇප මත මුදාහැරුණා.\nඅද දිනයේදී නැවත ඔවුන් අපරාධ පරීක්ෂණ දෙපාර්තමේන්තුව විසින් අත්අඩංගුවට ගෙන ඇත්තේ ඊ.ටී.අයි ආයතනයේ සිදු කළ මුදල් වංචා සම්බන්ධයෙන්.\nඔවුන් අධිකරණයට ඉදිර්පත් කිරීමට නියමිත බවයි පොලිස් මාධ්‍ය ප්‍රකාශකවරයා කියාසිටියේ.\nමෙම පුවත සැළවීමත් සමඟ ඊ.ටී.අයි. තැන්පත්කරුවන් පිරිසක් අද පස්වරුවේ අපරාධ පරීක්ෂණ දෙපාර්තමේන්තුව ඉදිරිපිටට පැමිණියා.",
       "URL": "https://www.hirunews.lk/259178/eti-ආයතනයේ-අධ්‍යක්ෂ-මණ්ඩල-සාමාජිකයින්-අත්අඩංගුවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2224"
}