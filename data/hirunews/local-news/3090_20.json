{
       "Source": "hirunews",
       "Timestamp": "Saturday, 19 October 2019 - 8:02",
       "Headline": "වීසා නොමැතිව මෙරට රැදී සිටි චීන ජාතිකයින් 7 දෙනෙකු අත්අඩංගුවට",
       "News Content": "වලංගු වීසා බලපත්‍ර නොමැතිව මෙරට රැදී සිටිමින් රැකියාවල නිරත වූ චීන ජාතිකයන් 7 දෙනෙකු පුත්තලම - වනාතවිල්ලූව ප්‍රදේශයේදී අත්අඩංගුවට ගෙන තිබෙනවා.\nපුත්තලම කොට්ඨාශ ප්‍රජා පොලිස් ඒකකයේ නිලධාරීන්ට ලද තොරතුරක් මත එම පිරිස අත්අඩංගුවට ගෙන ඇති බවයි පොලිස් මාධ්‍ය ප්‍රකාශක කාර්යාලය සඳහන් කළේ.\nමොවුන් වීසා නොමැතිව මෙරට රැදී සිටිමින් වනාතවිල්ලූව - අරුවක්කාලූ කසල අංගනයේ වැඩ බිමේ රැකියාවන් හි නිරතව සිටි බව සඳහන්.\nඅත්අඩංගුවට ගත් චීන ජාතිකයින් 7 දෙනා අද පුත්තලම මහේස්ත්‍රාත් වෙත ඉදිරිපත් කිරීමට නියමිතයි.",
       "URL": "https://www.hirunews.lk/226530/වීසා-නොමැතිව-මෙරට-රැදී-සිටි-චීන-ජාතිකයින්-7-දෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3090"
}