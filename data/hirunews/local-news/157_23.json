{
       "Source": "hirunews",
       "Timestamp": "Sunday, 23 July 2023 - 22:43",
       "Headline": "ලෝකෙටම තුනයි",
       "News Content": "ශ්‍රී ලංකා රුපියල් කෝටි 918 ක් (ඇමෙරිකානු ඩොලර් මිලියන 28) වටිනා රෝල්ස් රොයිස් බෝට් ටේල් මෝටර් රථය ප්‍රථම වරට ඩුබායි හි මාර්ගයක ධාවනය වන අයුරු පසුගිය ද කැමරා ඇසට හසුවී ඇතැයි විදෙස් මාධ්‍ය වාර්තා කර තිබෙනවා.\nසාගර නිල් වර්ණයෙන් ගනුදෙනුකරුගේ ඇණවුමට අනුව තැනූ රෝල්ස් රොයිස් බෝට් ටේල් මෝටර් රථය එම සන්නාමයට පක්ෂපාතී මැද පෙරදිග පාරිභෝගිකයකු මිලදී ගෙන ඇතත් ඔහුගේ හෝ ඇයගේ අනන්‍යතාවය හෙළි කර නැහැ.\nඇමරිකානු සංගීත යුවලක් වන ජේ.සී සහ බියොන්සේ මෙම රෝල්ස් රොයිස් බෝට් ටේල් මෝටර් රථය මිලදී ගැනීමට පැමිණි පාරිභෝගිකයන් තුන්දෙනාගෙන් එක් අයකු බව ආරංචි මාර්ග ප්‍රකාශ කර තිබෙනවා.\nමෙම මාදිලිය ප්‍රකාශයට පත් කර වසර දෙකකට ආසන්න කාලයක් ගත වී ඇති අතර ප්‍රථම වරට මෙම මෝටර් රථය මිලදී ගැනීමට පාරිභෝගිකයන් තුන් දෙනකු ඉදිරිපත් වී ඇති අතර එම පාරිභෝගිකයන්ගේ අනන්‍යතාවය රහසක් ලෙස තබා ගැනීමට රෝල්ස් රොයිස් සමාගම කටයුතු කරන බව විදෙස් මාධ්‍ය වාර්තා කර තිබෙනවා.\nරෝල්ස් රොයිස් බෝට් ටේල් මෝටර් රථය බෝට්ටු සහ නාවික ක්ෂේත්‍රයට අවශ්‍ය වූ සියල්ලෙන් අභාෂය ලබා ගෙන තිබෙනවා.",
       "URL": "https://www.hirunews.lk/342281/ලෝකෙටම-තුනයි",
       "Category": "Local News",
       "Parent URL": "https://www.hirunews.lk/local-news.php?pageID=157"
}