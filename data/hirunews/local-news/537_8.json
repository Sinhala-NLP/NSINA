{
       "Source": "hirunews",
       "Timestamp": "Tuesday, 14 February 2023 - 11:04",
       "Headline": "සුරාබදු පනත සංශෝධනයට තීරණයක්",
       "News Content": "වසර 111ක් පැරණි සුරාබදු පනත වෙනුවට නව සුරාබදු පනතක් ගෙන ඒමට කැබිනට් අනුමැතිය හිමි වී තිබෙනවා.\nඒ අනුව, මත්පැන් සහ දුම්කොළ භාවිතය, ඒ ආශ්‍රිත ව්‍යාපාර නියාමනය, අදාළ බලපත්‍ර නිකුත් කිරීම සහ බදු පැනවීම සඳහා දැනට භාවිත කෙරෙන සුරාබදු පනත වර්තමානයට ගැළපෙන පරිදි වෙනස් කිරීමට කටයුතු කෙරෙනු ඇති.\nමුදල්, ආර්ථික ස්ථායිකරණ සහ ජාතික ප්‍රතිපත්ති අමාත්‍යවරයා වශයෙන් ජනාධිපතිවරයා විසින් මෙම පනත සංශෝධනය කිරීමේ යෝජනාව 2022 අතුරු අයවැයේ දී  යෝජනාවක් ලෙස පාර්ලිමේන්තුවට ඉදිරිපත් කර තිබුණා.\nඒ සඳහා නීති පනත් කෙටුම්පතක් සැකසීමට නීති කෙටුම්පත් සම්පාදකට උපදෙස් දීමට කැබිනට් අනුමැතිය ලැබී තිබෙනවා.",
       "URL": "https://www.hirunews.lk/327386/සුරාබදු-පනත-සංශෝධනයට-තීරණයක්",
       "Category": "Local News",
       "Parent URL": "https://www.hirunews.lk/local-news.php?pageID=537"
}