{
       "Source": "hirunews",
       "Timestamp": "Saturday, 10 December 2022 - 16:29",
       "Headline": "අඩි 400ක් ගැඹුරු ළිඳකට වැටුණු 8 හැවිරිදි ඉන්දීය දරුවා මරුට (වීඩියෝ)",
       "News Content": "පසුගිය දෙසැම්බර් 06 වැනි දින ඉන්දියාවේ මධ්‍ය ප්‍රදේශ් හි ගැඹුරු ළිඳකට ඇඳ වැටුණු 8 හැවිරිදි දරුවා ජීවිතක්ෂයට පත්ව ඇති බවට විදෙස් මාධ්‍ය වාර්තා කරනවා.\nඑම මාධ්‍ය වාර්තා පෙන්වාදෙන්නේ දෙසැම්බර් 06 වැනි දින මෙම ළිඳට ඇඳවැටුණු දරුවා බේරා ගැනීමට මෙහෙයුම් කණ්ඩායම් රැසක් එක්වුව ද, ගොඩට ගැනීමේ දී මෙම දරුවා ජීවිතක්ෂයට පත්ව සිටි බවයි.\nTanmay Sahu නමැති මෙම දරුවා ඇඳවැටී තිබුණේ මධ්‍ය ප්‍රදේශ් හි බෙතුල් දිස්ත්‍රික්කයේ මන්දාවි ගම්මානයේ අඩි 400ක් පමණ ගැඹුරු ළිඳකටයි.\nමෙම දරුවා මුදා ගැනීමට පැය 65කට ආසන්න කාලයක් මෙහෙයුම් කණ්ඩායම් එක්ව සිය පරිශ්‍රමය දැරූ අතර, දරුවා මුදා ගන්නා අවස්ථාවේ දී ද දරුවාගේ ජීවිතය බේරාගැනීම අවිනිශ්චිත මට්ටමක පැවතියා.\nඊට හේතුව වූයේ දරුවා වැටී සිටි ගැඹුරු ළිඳ මඩ තට්ටු මතින් වැසී ගොස් තිබීම හේතුවෙන්.\nකෙසේවෙතත් මහත් පරිශ්‍රමයකින් අනතුරුව දරුවා මුදාගැනුණ ද ඒ වනවිටත් දරුවා මෙලොව හැර ගොස් තිබුණා.\nඉන්දියාවේ මෙවැනි සිදුවීම් බහුල වන අතර, මීට ඉහත ද සුජිත් විල්සන් නමැති දරුවෙකු මෙලෙස නළ ළිඳකට ඇද වැටී මියගියා.",
       "URL": "https://www.hirunews.lk/322376/අඩි-400ක්-ගැඹුරු-ළිඳකට-වැටුණු-8-හැවිරිදි-ඉන්දීය-දරුවා-මරුට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=675"
}