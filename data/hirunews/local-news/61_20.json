{
       "Source": "hirunews",
       "Timestamp": "Thursday, 31 August 2023 - 7:33",
       "Headline": "අස්වැසුම ගැන සජිත්ගෙන් චෝදනා",
       "News Content": "අස්වැසුම සුභසාධන ප්‍රතිලාභ ලබාදී ඇත්තේ විද්‍යාත්මක ක්‍රමවේදයකින් බැහැරව බවට විපක්ෂ නායක සජිත් ප්‍රේමදාස චෝදනා කරනවා.\nග්‍රාම නිලධාරීවරුන් සමග විපක්ෂ නායක කාර්යාලයේදී ඊයේ පැවති සාකච්ඡාවට එක් වෙමින් ඔහු සඳහන් කළේ සමාජ ආරක්ෂණ වැඩසටහන් සියල්ල මේ වන විට අවුල් ජාලාවක් බවට පත්ව ඇති බවයි.\nමේ අතර අස්වැසුම සුබසාධන ප්‍රතිලාභීන් හයලක්ෂ 89,803 කගේ බැංකු ගිණුම්වලට රුපියල් බිලියන 4.395 ක් දැනටමත් තැන්පත් කර ඇති අතර එම මුදල් ප්‍රතිලාභීන් විසින් මේ වනවිට ලබා ගනිමින් සිටිනවා.\nනිකිණි පුර පසළොස්වක පොහොය දිනය යෙදී තිබුණ ඊයේ දිනයේද අස්වැසුම ප්‍රතිලාභීන්ට තම මුදල් ලබා ගැනීම සඳහා රාජ්‍ය බැංකු විවෘත කර තිබුණා.\nඅස්වැසුම සුබසාධන ප්‍රතිලාභ පිළිබඳ ගැටළු ඇත්නම් 1924 ක්‍ෂණික ඇමතුම් අංකය ඔස්සේ පෙරවරු 9 සිට පස්වරු හතර දක්වා විමසීම් සිදුකළ හැකියි.",
       "URL": "https://www.hirunews.lk/346653/අස්වැසුම-ගැන-සජිත්ගෙන්-චෝදනා",
       "Category": "Local News",
       "Parent URL": "https://www.hirunews.lk/local-news.php?pageID=61"
}