{
       "Source": "hirunews",
       "Timestamp": "Tuesday, 19 November 2019 - 7:33",
       "Headline": "ජනාධිපතිවරණ පරාජයෙන් පසු එජාපයේ, ප්‍රතිසංවිධානය යළි කරළියට",
       "News Content": "ජනාධිපතිවරණයේදී සජිත් ප්‍රේමදාසගේ පරාජයත් සමඟ එක්සත් ජාතික පක්ෂයේ නායකත්වය සහ ප්‍රතිසංවිධානය සම්බන්ධයෙන් මේ වන විට යළි කතාබහක් ඇරඹී තිබෙනවා.\nඊයේ එම පක්ෂයේ පාර්ලිමේන්තු කණ්ඩායම් රැස්වීමක් පැවති අතර ඊට සහභාගිවීමට පෙර ද එක්සත් ජාතික පක්ෂ නියෝජිතයින් මේ සම්බන්ධයෙන් අදහස් පළ කර තිබුණා.\nඊයේ පැවැති පාර්ලිමේන්තු කණ්ඩායම් රැස්වීමේදී නව ජනාධිපතිවරයා වෙත ආණ්ඩුව භාරදීමට එක්සත් ජාතික පක්ෂය තීරණය කළ බවයි අමාත්‍ය ලක්ෂ්මන් කිරිඇල්ල හිරු ප්‍රවෘත්ති අංශයට සඳහන් කළේ. කෙසේ වෙතත්, ඊට එක්වූ තවත් නියෝජිතයින් එම අදහසට ප්‍රතිවිරුද්ධ අදහස් පළ කළා.",
       "URL": "https://www.hirunews.lk/228529/ජනාධිපතිවරණ-පරාජයෙන්-පසු-එජාපයේ-ප්‍රතිසංවිධානය-යළි-කරළියට",
       "Category": "Local News",
       "Parent URL": "https://www.hirunews.lk/local-news.php?pageID=3042"
}