{
       "Source": "hirunews",
       "Timestamp": "Friday, 12 February 2021 - 15:41",
       "Headline": "ජයලාල් රෝහණයන්ගේ දේහය පිළිබඳ අවසන් කටයුතු අනිද්දා (වීඩියෝ)",
       "News Content": "අභාවප්‍රාප්ත ප්‍රවීණ රංගනවේදී ජයලාල් රෝහණගේ දේහය පිළිබඳ අවසන් කටයුතු අනිද්දා බොරැල්ල පොදු සුසාන භූමියේදී සිදුකිරීමට නියමිතයි.\nඅද පස්වරුවේ දේහය ගණේමුල්ල - කොස්සින්න -  ශ්‍රී සීලානන්ද මාවතේ පිහිටි ඔහුගේ නිවසේ තැන්පත් කෙරෙන අතර, හෙට පස්වරුවේ නිවසේදී සිදුකරන ආගමික වතාවත් අවසන් කර දේහය කොළඹ - 07 සුදර්ශී ශාලාව වෙත රැගෙන එන බව ඔහුගේ පුත් තිසල් ආදිත්‍ය ප්‍රකාශ කළා.\nජයලාල් රෝහණයන් හෘදයාබාධයක් හේතුවෙන් ඊයේ මියයනවිට 56 වැනි වියේ පසුවුණා.\n1964 වසරේ නොවැම්බර් මස 01වනදා උපත ලැබූ ඔහු කලා කේෂ්ත්‍රයට පිවිසෙන්නේ 1976 වසරේදීයි.\nරංගන ශිල්පියෙකු, නාට්‍ය අධ්‍යක්ෂවරයෙකු, ලේඛකයෙකු, ගුවන් විදුලි පිටපත් රචකයෙකු, ගුරුවරයකු මෙන්ම වේෂ නිරූපණ ශිල්පියෙකු ලෙසින්ද ඔහු දක්ෂතා ප්‍රකට කළා.",
       "URL": "https://www.hirunews.lk/262422/ජයලාල්-රෝහණයන්ගේ-දේහය-පිළිබඳ-අවසන්-කටයුතු-අනිද්දා-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2151"
}