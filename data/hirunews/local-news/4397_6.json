{
       "Source": "hirunews",
       "Timestamp": "Saturday, 29 July 2017 - 13:06",
       "Headline": "වෙළඳසැල් සේවිකාවට වෙළඳසැල් හිමිකරු කළ අපරාධය",
       "News Content": "වරකාපොළ නගරයේ වෙළදසැලක සේවය කරන තරුණියකට අදාල වෙළදසැලේ හිමිකරු අතරව කළ බවට මීරිගම පොලීසියට පැමිණිල්ලක් ලැබී තිබෙනවා.\n20 හැවිරිදි වියේ පසුවන අදාල තරුණිය වසර 02ක පමණ කලක සිට අදාල වෙළදසැලේ සේවය කරන බවයි වාර්තා වන්නේ.\nඅදාල වෙළදසැලේ හිමිකරු  ප්‍රවාහන පහසුකම් ලබා දෙන බව පවසමින් එහි සේවක සේවිකාවන්ට රාත්‍රී වනතෙක් සේවය කරන ලෙස දන්වා තිබෙනවා.\nඒ අනුව පසුගිය 26 වනදා රාත්‍රී වන තෙක් අදාල තරුණිය ද රාත්‍රී වනතෙක් වෙළදසැලේ සේවය කර ඇති අතර පසුව සෙසු සේවක සේවිකාවන් සමඟ වෙළඳසැල් හිමිකරුගේ වෑන් රථයෙන් නිවාස බලා යෑමට පිටත්ව තිබෙනවා.\nඒ අනුව වෑන් රථයේ ගමන් ගත් සෙසු සේවක සේවිකාවන් තම නිවෙස් වලට ඇරලවා ඇති අතර අවසානයට වෑන් රථයේ ඉතිරිව ඇත්තේ අදාල තරුණිය බවයි වාර්තා වන්නේ.\nමෙහිදී වෙළදසැලේ හිමිකරු විසින් වෑන් රථය පදවාගෙන ගොස් ඇති අතර මීරිගම, දංඕවිට, හැලගල ප්‍රදේශයේ 54 වන කිලෝමීටර් කනුව අසල රථය නවතා ඔහු තරුණිය අසලට පැමිණ තිබෙනවා.\nපසුවන මත් වන ටොෆි වර්ගයක් තරුණියට කවා ඇයව අතවරයට ලක් කර ඇති බවටයි අප වාර්තාකරු සදහන් කළේ.\nසිදුවීම සම්බන්ධයෙන් කිසිවෙකුට හෝ පැවසුවහොත් මරා දමන බවට මොහු විසින් තරුණියට තර්ජනය කර ඇති බවට තොරතුරු වාර්තා වනවා.\nපසුව තරුණිය විසින් අදාල සිදුවීම සම්බන්ධයෙන් ඇයගේ මිතුරුයක් සමඟ පවසා මීරිගම පොලිසියට පැමිණිල්ලක් කර තිබෙනවා.\nසිදුවීම සම්බන්ධයෙන් මීරිගම පොලිසිය විමශන පවත්වන බව සදහන්.",
       "URL": "https://www.hirunews.lk/167068/වෙළඳසැල්-සේවිකාවට-හිමිකරු-කළ-අපරාධය",
       "Category": "Local News",
       "Parent URL": "https://www.hirunews.lk/local-news.php?pageID=4397"
}