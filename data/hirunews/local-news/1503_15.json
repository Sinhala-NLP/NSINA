{
       "Source": "hirunews",
       "Timestamp": "Friday, 10 December 2021 - 17:57",
       "Headline": "පොලිස් නිල ඇඳුම් හා අත්විලංගු ළඟ තබාගෙන සිටි පුද්ගලයකු STF අත්අඩංගුවට",
       "News Content": "විශේෂ කාර්ය බලකායේ විශේෂ මෙහෙයුම් ඒකකය II හි නිලධාරීන්ට ලද තොරතුරකට අනුව ඊයේ (09) දින දහවල් කාලයේ දී සිදු කරන ලද සෝදිසි කිරීමකදී නීතිවිරෝධී ලෙස ආරක්ෂක අංශ නිලධාරීන්ට අයත් උපකරණ ළඟ තබාගෙන සිටි පුද්ගලයෙකු අත් අඩංගුවට ගෙන තිබෙනවා.\nමෙම වැටලීම සිදු කර ඇත්තේ, කොට්ටාව පොලිස් වසමේ ලියනගොඩ ප්‍රදේශයේ දී යි.\nසැකකරු සන්තකයේ තිබී පොලිස් නිල ඇදුම් කට්ටලයක්, මාංචු කූට්ටම් 02 ක්, එම මාංචු කූට්ටම් සඳහා අයත් යතුරු කැරැල්ලක්, නිලධාරීන් භාවිත කරනු ලබන අංක තහඩුවක් ද සොයාගෙන තිබෙනවා.\nමෙලෙස අත් අඩංගුවට ගෙන ඇත්තේ 50 හැවිරිදි පුද්ගලයෙකු වන අතර, සිද්ධිය සම්බන්ධයෙන් කොට්ටාව පොලිසිය වැඩිදුර විමර්ශන සිදු කරනවා.",
       "URL": "https://www.hirunews.lk/290622/පොලිස්-නිල-ඇඳුම්-හා-අත්විලංගු-ළඟ-තබාගෙන-සිටි-පුද්ගලයකු-stf-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1503"
}