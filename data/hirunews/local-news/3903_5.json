{
       "Source": "hirunews",
       "Timestamp": "Sunday, 10 June 2018 - 10:04",
       "Headline": "වැල්වැටිතුරේ ක්‍රීඩාංගණයක ගැටුමකින් 24 කට තුවාල",
       "News Content": "යාපනය වැල්වැටිතුරේ ප්‍රදේශයේ තරුණයන් දෙපිරිසක් අතර ඇතිවූ ගැටුමකින් 24 දෙනෙකු තුවාල ලබා රෝහල් ගතකර තිබෙනවා.\nඊයේ සවස ගැටුම සිදුවී ඇත්තේ ක්‍රීඩාංගණ දෙකක ක්‍රීඩා කරමින් සිටි පිරිසක් අතරයි.\nනෙඩියකාඩු ප්‍රදේශයේ ක්‍රීඩාංගණ දෙකක දිනපතා සවස් කාලයේදී  තරුණයන් එක්වී විවිධ ක්‍රීඩා ඉසව්වල නිරත වන අතර එහිදී ඇතිවූ බහින්බස් වීමක් දුරදිග යාමෙන් ගැටුම සිදුව ඇති බවයි අප වාර්තාකරු කියාසිටියේ.\nතුවාල ලැබු 21 දෙනෙකු යාපනය රෝහලට සහ තවත් 3 දෙනෙකු පේදුරුතුඩුව රෝහලට ඇතුලත් කර තිබෙනවා.\nසිද්ධියට සම්බන්ධ පිරිස් අත්අඩංගුවට ගැනීමට විමර්ශණ ක්‍රියාත්මක බවයි පොලිසිය සඳහන් කර ඇත්තේ.",
       "URL": "https://www.hirunews.lk/192707/වැල්වැටිතුරේ-ක්‍රීඩාංගණයක-ගැටුමකින්-24-කට-තුවාල",
       "Category": "Local News",
       "Parent URL": "https://www.hirunews.lk/local-news.php?pageID=3903"
}