{
       "Source": "hirunews",
       "Timestamp": "Friday, 31 March 2023 - 22:05",
       "Headline": "ශ්‍රී ලංකා අධිකරණ සේවා සංගමයෙන් ලිපියක්",
       "News Content": "අධිකරණය සහ ව්‍යවස්ථාදායක අතර අනවශ්‍ය ගැටුමක් ඇති කිරීම වැලැක්විය යුතු බවට දන්වමින්, ශ්‍රි ලංකා අධිකරණ සේවා සංගමය අධිකරණ සේවා කොමිෂන් සභාව වෙත ලිපියක් යොමුකර තිබෙනවා.\nකොමිෂන් සභාවේ ලේකම්වරයා වෙත යොමු කළ මෙම ලිපියේ සඳහන් වන්නේ පසුගිය දා පැවති මූලික අයිතිවාසිකම් නඩුවක දී නිකුත් කළ අතුරු නියෝගයක් පාදක කරගනිමින් ඇතිව තිබෙන ගැටලුකාරි තත්ත්වයක් පිළිබඳවයි.\nපසුගිය 18 වනදා ශ්‍රි ලංකා අධිකරණ සේවා සංගමයේ විධායක කමිටුව රැස්වී මේ පිළිබඳව පුළුල්ව සාකච්ඡා කර ඇති අතර එහි දී ගත් තීරණ කිහිපයක් සම්බන්ධයෙන් ද මෙම ලිපියේ අවධානය යොමු කර තිබෙනවා.\nඑසේම යුක්තිය පසිඳලීමේ ක්‍රියාවලිය පවත්වාගෙන යාමට කුමන හෝ අයෙකු විසින් බලපෑම් සිදු කරන්නේ නම් ඊට එරෙහිව සියලු ක්‍රියාමාර්ග ගැනීමට පසුබට නොවන බවද ශ්‍රි ලංකා අධිකරණ සේවා සංගමය, අධිකරණ සේවා කොමිෂන් සභාව වෙත යොමුකළ ලිපියේ වැඩිදුරටත් සඳහන්.",
       "URL": "https://www.hirunews.lk/331402/ශ්‍රී-ලංකා-අධිකරණ-සේවා-සංගමයෙන්-ලිපියක්",
       "Category": "Local News",
       "Parent URL": "https://www.hirunews.lk/local-news.php?pageID=442"
}