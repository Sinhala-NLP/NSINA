{
       "Source": "hirunews",
       "Timestamp": "Thursday, 10 June 2021 - 15:17",
       "Headline": "ගංවතුර අනතුරු ඇඟවීම් ඉවත් කෙරේ",
       "News Content": "පසුගිය දිනවලදී නිකුත් කළ පූර්ව ගංවතුර අනතුරු ඇගවීම් ඉවත් කරන බව වාරිමාර්ග දෙපාර්තමේන්තුව ප්‍රකාශ කළා.\nමෝසම් වැසි සමඟ ගංගාවලින් වාර්තා වූ තරමක් ඉහළ ජල මට්ටම් මේ වනවිට සැලකිය යුතු ලෙස පහල යමින් පවතිනවා.\nඑම ගංගාවල ගංවතුර සම්බන්ධයෙන් වූ අවදානම් සහගත තත්ත්වය මේ වනවිට පහව යමින් පවතින නිසා, මෙම ඉවත් කිරීම් සිදුකරන බවයි වාරිමාර්ග දෙපාර්තමේන්තුව ප්‍රකාශ කළේ.\nපසුගිය පැය 24 තුල දිවයිනේ කිසිදු ප්‍රදේශයකින් සැලකිය යුතු වර්ෂාපතනයක් වාර්තා වී නොමැති බව ද එම දෙපාර්තමේන්තුව සඳහන් කළා.\nකැළණි, කළු ගංගා මෙන්ම, අත්තනගලු ඔය සහ මහඔයේ ද්‍රෝණිවල පහළ ධාරා ප්‍රදේශයේ පහත්බිම් වල තවදුරටත් රැදී ඇති පිටාර ජලය ඉදිරි දින කිහිපයේදී ක්‍රමයෙන් බැස යනු ඇතැයි අපේක්ෂිතයි.",
       "URL": "https://www.hirunews.lk/273932/ගංවතුර-අනතුරු-ඇඟවීම්-ඉවත්-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=1894"
}