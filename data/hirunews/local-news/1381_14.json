{
       "Source": "hirunews",
       "Timestamp": "Wednesday, 02 February 2022 - 10:26",
       "Headline": "එකළොස් මිලියනය ඉක්ම වූ විදෙස් මුදල් ජාවාරම",
       "News Content": "නීතිවිරෝධී ලෙස රුපියල් මිලියන 11ක් වටිනා විදේශීය මුදල් තොගයක් ඩුබායි බලා රැගෙන යාමට තැත් කළ ශ්‍රී ලාංකිකයින් දෙදෙනෙකු කටුනායක බණ්ඩාරනායක ජාත්‍යන්තර ගුවන් තොටුපළේ දී අත්අඩංගුවට ගෙන තිබෙනවා.\nඒ, අද අලුයම 2.55ට පමණ එමිරේට්ස් ගුවන් සේවයේ ඊ.කේ. 649 දරණ යානයෙන් ඩුබායි බලා පිටත්ව යාමට පැමිණි අවස්ථාවේ දී යි.\nඑහිදී ඔවුන්ගේ ගමන් මළු පරීක්ෂා කළ රේගු නිලධාරීන් එහි තිබී යුරෝ 46,000ක විදේශ මුදල් තොගයක් භාරයට ගෙන ඇති බවයි රේගු මාධ්‍ය ප්‍රකාශක, නියෝජ්‍ය රේගු අධ්‍යක්ෂ සුදත්ත සිල්වා කියා සිටියේ.\nසැකකරුවන් කොළඹ ප්‍රදේශයේ පදිංචිකරුවන් වන අතර, සිද්ධිය සම්බන්ධයෙන් පුළුල් විමර්ශන ක්‍රියාත්මකයි.",
       "URL": "https://www.hirunews.lk/295938/එකළොස්-මිලියනය-ඉක්ම-වූ-විදෙස්-මුදල්-ජාවාරම",
       "Category": "Local News",
       "Parent URL": "https://www.hirunews.lk/local-news.php?pageID=1381"
}