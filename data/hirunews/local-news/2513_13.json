{
       "Source": "hirunews",
       "Timestamp": "Tuesday, 18 August 2020 - 16:22",
       "Headline": "උඩරට මාර්ගයේ පීලි පැනීමට ලක්වූ දුම්රිය පීලිගත කිරීම අරඹයි (ඡායාරූප)",
       "News Content": "නානුඔය සිට කොළඹ කොටුව දක්වා ධාවනය වූ දුම්රියක් වටවල සහ ගලබඩ යන දුම්රිය ස්ථාන දෙක අතර අද (18) උදෑසන පීලි පැනීමකට ලක් වුණා.\nඑම දුම්රිය මැදිරි යළි පීලි ගත කිරීමේ කටයුතු මේ වන විට ආරම්භ කර ඇති බවයි අප වාර්තාකරු පැවසුවේ.\nදුම්රිය පිලි පැනිම හේතුවෙන් කොළඹ කොටුවේ සිට බදුල්ල දක්වා සහ බදුල්ල සිට කොළඹ කොටුව දක්වා ධාවනය වූ පොඩි මැණිකේ සහ උඩරට මැණිකේ දුම්රියන්, දුම්රිය මැදිරිය පීලි පැනිමට ලක් වූ ස්ථානය දක්වා පමණක් ධාවනය කෙරුණා.\nඑම දුම්රියන් හි සිටි මගීන් දුම්රියන් අතර මාරුකර සිය ගමනාන්තය දක්වා යළි ධාවනය කරවීමට දුම්රිය පාලක මැදිරිය කටයුතු කළ බවයි වාර්තා වන්නේ.\nදුම්රිය මැදිරිය පීලි පැනිම හේතුවෙන් දුම්රිය මාර්ගයට ද අලාභ හානි සිදුව තිබුණා.\nඡායාරූප - හැටන්, රංජිත් රාජපක්ෂ",
       "URL": "https://www.hirunews.lk/248114/උඩරට-මාර්ගයේ-පීලි-පැනීමට-ලක්වූ-දුම්රිය-පීලිගත-කිරීම-අරඹයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=2513"
}