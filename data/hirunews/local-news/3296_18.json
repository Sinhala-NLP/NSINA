{
       "Source": "hirunews",
       "Timestamp": "Monday, 17 June 2019 - 8:53",
       "Headline": "මීගමුවෙන් මුහුදු ගිය ධීවරයෙකුගේ සිරුරක් උඩප්පුව වෙරළෙන් හමුවේ",
       "News Content": "මීගමුව - ඒත්තුකාල මුහුදු ප්‍රදේශයේදී අනතුරට පත් යාත්‍රාවක සිටි ධීවරයෙකුගේ මළ සිරුරක් උඩප්පුව - පූනපිටිය වෙරළට ගොඩගසා තිබෙනවා.\nපසුගිය 14 වනදා රුවල් ඔරුවකින් මොහු තවත් තුන්දෙනෙකු සමඟ මුහුදු ගොස් ඇති බවයි පොලීසිය සඳහන් කළේ.\nඑහිදී ඔරුව ගල්පරයක ගැටී අනතුරට ලක්ව ඇති අතර, එහි සිටි ධීවරයන් තුන්දෙනෙකු දිවි ගලවා ගෙන තිබෙනවා.\nකෙසේ වෙතත් එක් අයෙකු දියේ ගිලී අතුරුදන්ව ඇති අතර, ඔහුගේ මළ සිරුර පූනපිටිය වෙරළට ගොඩගසා තිබියදී ඊයේ මෙලෙස සොයාගෙන ඇති බවයි පොලිසිය සඳහන් කළේ.\nමියගිය ධීවරයා මීගමුව - ඒත්තුකාල ප්‍රදේශයේ පදිංචි 51 හැවිරිදි අයෙක්.",
       "URL": "https://www.hirunews.lk/218554/මීගමුවෙන්-මුහුදු-ගිය-ධීවරයෙකුගේ-සිරුරක්-උඩප්පුව-වෙරළෙන්-හමුවේ",
       "Category": "Local News",
       "Parent URL": "https://www.hirunews.lk/local-news.php?pageID=3296"
}