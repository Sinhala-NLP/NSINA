{
       "Source": "hirunews",
       "Timestamp": "Tuesday, 10 July 2018 - 7:57",
       "Headline": "කෙසෙල්වත්ත දිනුකගේ ප්‍රධාන ගෝලයෙක් කොටුවෙයි",
       "News Content": "ඩුබායි රාජ්‍යයේ සැඟව සිටින බවට සැක කෙරෙන පාතාල නායක කෙසෙල්වත්ත දිනුක නැමැත්තාගේ ප්‍රධාන ගෝලයෙකු මත්ද්‍රව්‍ය සමඟින් ඊයේ (09) රාත්‍රියේ අත්අඩංගුවට ගෙන තිබෙනවා.\nගුණසිංහපුර පිහිටි ඔහුගේ නිවසේදී පොලිස් විශේෂ කාර්ය බලකායේ නිලධාරීන්ට ලද තොරතුරක් මත සිදුකළ වැටලීමකදී ඔහු අත්අඩංගුවට ගෙන ඇති බව සඳහන්.\nපාතාල නායක කෙසෙල්වත්ත දිනුක නැමැත්තාගේ ප්‍රධාන ගෝලයෙකු වන මොහු මෙරට සිදුකෙරෙන යම් යම් ජාවාරම් වලට සම්බන්ධ වූ අයෙකු බවට අනාවරණ වී තිබෙනවා.\nමීට අමතරව ඔහුට පුද්ගල ඝාතනය සම්බන්ධයෙන් ද චෝදනා එල්ල වී ඇති බවටයි පොලීසිය සඳහන් කළේ.\nඩුබායි හි රැදී සිටින කෙසෙල්වත්තේ දිනුක මත්ද්‍රව්‍ය ජාවාරම් සහ මෙරට සිදුවූ ඝාතන සම්බන්ධයෙන් චෝදනා ලැබූ අයෙක්.",
       "URL": "https://www.hirunews.lk/194873/කෙසෙල්වත්ත-දිනුකගේ-ප්‍රධාන-ගෝලයෙක්-කොටුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=3856"
}