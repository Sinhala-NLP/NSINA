{
       "Source": "hirunews",
       "Timestamp": "Saturday, 26 December 2015 - 18:04",
       "Headline": "Update : නෙලුම්දෙණියේ අනතුරින් 4 දෙනෙකු මරුට (ඡායාරූප)",
       "News Content": "කොළඹ නුවර ප්‍රධාන මාර්ගයේ කෑගල්ල - නෙළුම්දෙනිය ප්‍රදේශයේදී ටිපර් රථයකට වෑන් රථයක් යටවීමෙන් අද (26) සිදුවු අනතුරෙන් පුද්ගලයන් 4  මියගොස් තිබෙනවා. තවත් 3 දෙනෙකු තුවාල ලබා රෝහල්ගතව නේවාසිකව ප්‍රතිකාර ලබන බවයි පොලිසිය සඳහන් කලේ. මියගිය පිරිස අතර කාන්තාවන් දෙදෙනෙකු ද වන බව සඳහන්.\nඅද පස්වරුවේ නුවර සිට කොළඹ බලා පැමිණි ටිපර් රථය මාර්ගයේ නවතා තිබූ වෑන් රථයේ ගැටීමෙනුයි අනතුර සිදුවුණේ.\nඅනතුරට මුහුණපා ඇත්තේ කළුතර ප්‍රදේශයේ පදිංචිකරුවන් පිරිසක් බවද පොලිසිය සඳහන් කළා.\nඅනතුරින් පසු අසල බෑවුමකට පෙරලූණු වෑන් රථය මතට ටිපර් රථය පෙරලීම නිසා තුවාලකරුවන් මුදා ගැනීමේ මෙහෙයුම්වලට දැඩි බාධා මතු වුණා.\nSaturday, 26 December 2015 - 19:25\n-------------------------------------------------------------------------\nකොළඹ නුවර මාර්ගයේ නෙලුම්දෙණිය මොරවක ප්‍රදේශයේදී වැලි ප්‍රවාහන ටිපර් රථයක් සහ කුඩා වෑන් රථයක් ගැටීමෙන් අනතුරක් සිදුව තිබෙනවා.\nඅනතුරට ලක්වු වාහන දෙකම එම ස්ථානයේ ප්‍රපාතයට පෙරලී ඇති බවයි අප වාර්තාකරු සඳහන් කලේ.\nඅනතුරට ලක්වු වෑන් රථයේ පුද්ගලයන් 7 දෙනෙකු සිටින බව සඳහන්. වැලි ප්‍රවාහන ලොරිය පෙරලී ඇත්තේ වෑන් රථය මතට බව අප වාර්තාකරු ප්‍රකාශ කලා.\nඅනතුරට ලක්වුවන්ගේ තත්වය මෙතෙක් නිශ්චිතව අනාවරණ වී නැහැ.\nලොරිය සහ වෑන් රථය ඉවතට ගැනීමේ කටයුතු මේනව විට සිදුවනවා.\nමේ අතර මෙම අනතුරත් සමග නෙලුම්දෙණිය ප්‍රදේශයේ දැඩි රථවාහන තදබදයක් ද හටගෙන තිබෙනවා. අනතුරට ලක්ව පෙරලී ගිය වෑන් රථය සහ ලොරිය ඉවත් කිරීමේ කටයුතු සිදුවීම ඊට හේතුවයි.",
       "URL": "https://www.hirunews.lk/122844/update-නෙලුම්දෙණියේ-අනතුරින්-4-දෙනෙකු-මරුට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=5233"
}