{
       "Source": "hirunews",
       "Timestamp": "Thursday, 09 June 2016 - 12:42",
       "Headline": "හිටපු ජනපති හෙට ජපානයට",
       "News Content": "පාර්ලිමේන්තු මන්ත්‍රීවරුන් 13 දෙනෙකු හෙට චීනය බලා පිටත්ව යාමට නියමිතයි.\nචීන - ශ්‍රී ලංකා මිත්‍රත්ව සංගමයේ ආරාධනයක් අනුවයි ඔවුන් චීනය බලා පිටත්ව යාමට නියමිතව ඇත්තේ.\nවාර්ෂිකව සංවිධාන කරන මෙම අධ්‍යයන චාරිකාවේ නායකත්වය  දරන්නේ නිදහස් සන්ධානයේ මහ ලේකම් අමාත්‍ය මහින්ද අමරවීරයි.\nමේ අතර හිටපු ජනාධිපති මහින්ද රාජපක්ෂ හෙට ජපානය බලා පිටත්ව යනවා.\nජපානයේ වෙසෙන ශ්‍රී ලාංකිකයන්ගේ ඇරයුමකට අනුව එහි යන හිටපු ජනාධිපතිවරයා සතියකට ආසන්න කාලයක් ජපානයේ රැඳී සිටිනු ඇති.\nසංචාරය අතරතුර ජපානයේ ඉදිකළ නව බෞද්ධ විහාරස්ථානයක් විවෘත කිරීමේ අවස්ථාවකට ද හිටපු ජනාධිපතිවරයා  එක්වනවා.",
       "URL": "https://www.hirunews.lk/135125/හිටපු-ජනපති-හෙට-ජපානයට",
       "Category": "Local News",
       "Parent URL": "https://www.hirunews.lk/local-news.php?pageID=5013"
}