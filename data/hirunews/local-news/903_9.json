{
       "Source": "hirunews",
       "Timestamp": "Tuesday, 30 August 2022 - 7:52",
       "Headline": "ජාත්‍යන්තර මූල්‍ය අරමුදලෙන් පාකිස්ථානයට ඩොලර් මිලියන 1.1ක්",
       "News Content": "ශ්‍රී ලංකාව සහ ඇමරිකාව අතර ව්‍යපාර ක්ෂේත්‍රයේ සහයෝගීතාව දියුණු කළ හැකි ආකාරය සම්බන්ධයෙන් ඇමරිකා - ශ්‍රී ලංකා ව්‍යාපාරික කවුන්සිලය සමඟ සාකච්ඡා කළ බව මෙරට ඇමරිකානු තානාපතිනී ජූලි චන්ග් පවසනවා.\nමේ වනවිට මෙරට ශ්‍රමිකයින් 1, 80,000කට පමණ ඇමරිකා - ශ්‍රී ලංකා ද්විපාර්ශවික වෙළෙඳ සහයෝගිතාව හේතුවෙන් සහන ලැබෙන බවයි ඇය ට්විටර් පණිවුඩයක් නිකුත් කරමින් සදහන් කළේ.\nඑමෙන් ම කුඩා සහ මධ්‍ය පරිමාණ ව්‍යාපාර සඳහා මූල්‍යාධාර සැපයීම, ගොවීන්ට බීජ වර්ග, පොහොර ලබාදීම, රාජ්‍ය මූල්‍ය කළමනාකරණය පුහුණුව සැපයීම සහ අධ්‍යාපනික හුවමාරු වැඩසටහන් සඳහා සහය දෙගුණ කිරීමට ඇමරිකාව තීරණය කර තිබෙනවා.\nජාත්‍යන්තර මූල්‍ය අරමුදල සමඟ සිදුකෙරෙන සාකච්ඡා සඳහාද තවදුරටත් සහාය දැක්විය හැකි බවයි ඇමරිකානු තානාපතිනී ජූලි චන්ග් ප්‍රකාශ කළේ.\nමේ අතර දිවයිනට පැමිණ සිටින ජාත්‍යන්තර මූල්‍ය අරමුදලේ නියෝජිතයින් අද විපක්ෂ නායක සජිත් ප්‍රේමදාස හමුවීමටද නියමිතයි.\nඑමෙන් ම මූල්‍ය අරමුදල විසින් පාකිස්ථානයට ඩොලර් බිලියන 1.1 ක මුදලක් ලබා දී ඇති බව විදෙස් මාධ්‍ය වාර්තා කළා.",
       "URL": "https://www.hirunews.lk/314097/ජාත්‍යන්තර-මූල්‍ය-අරමුදලෙන්-පාකිස්ථානයට-ඩොලර්-මිලියන-1-1ක්",
       "Category": "Local News",
       "Parent URL": "https://www.hirunews.lk/local-news.php?pageID=903"
}