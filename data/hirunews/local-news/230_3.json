{
       "Source": "hirunews",
       "Timestamp": "Wednesday, 28 June 2023 - 13:34",
       "Headline": "සුපිරි හය දෙනාගේ වටයේ ශ්‍රී ලංකාව මුහුණ දෙන පළමු තරගය අනිද්දා",
       "News Content": "ලෝක කුසලානයට සුදුසුකම් ලැබිමේ තරගාවලියේ සුපිරි හයදෙනාගේ වටය හෙට (29) ආරම්භ වනවා.\nඑහිදි නෙදර්ලන්තය, සිම්බාබ්වේ සහ බටහිර ඉන්දීය කොදෙව් කණ්ඩායම් සමග ශ්‍රී ලංකාව එම වටයේදී තරග වැදීමට නියමිතයි.\nසුපිරි හය දෙනාගේ වටයේ ශ්‍රී ලංකාව මුහුණ දෙන පළමු තරගය අනිද්දා පැවැත්වෙන්නේ නෙදර්ලන්තය සමගයි.\nදෙවන තරගය සිම්බාබ්වේ කණ්ඩායම සමග ජුලි මස දෙවනදාත්, තුන්වන තරගය බටහිර ඉන්දීය කොදෙව් කණ්ඩායම සමග ජුලි මස 7 වැනිදාත් පැවැත්වෙනු ඇති.\nසුදුසුකම් ලැබිමේ තරගාවලියේ සුපිරි හයදෙනාගේ වටය හෙට ආරම්භ කරමින් සිම්බාබ්වේ සහ ඕමානය තරග වැදිමට නියමිතයි.",
       "URL": "https://www.hirunews.lk/339351/සුපිරි-හය-දෙනාගේ-වටයේ-ශ්‍රී-ලංකාව-මුහුණ-දෙන-පළමු-තරගය-අනිද්දා",
       "Category": "Local News",
       "Parent URL": "https://www.hirunews.lk/local-news.php?pageID=230"
}