{
       "Source": "hirunews",
       "Timestamp": "Monday, 03 September 2018 - 7:51",
       "Headline": "පළාත් සභා ඡන්දය ගැන සාකච්ඡාවකට මැතිවරණ කොමිසම රැස්වේ",
       "News Content": "මැතිවරණ කොමිෂන් සභාව අද (03) රැස්වීමට නියමිතයි.\nඑහිදී පළාත් සභා මැතිවරණය පැවැත්වීම සම්බන්ධයෙන් වැදගත් තීරණ කිහිපයක් ගැනීමට නියමිත බවයි එම කොමිසමේ ආරංචි මාර්ග සඳහන් කළේ.\nපළාත් සභා මැතිවරණය ලබන වසරේ ජනවාරි මාසයේදී ස්ථිර වශයෙන් පැවැත්වීමට සහ එම ඡන්දය නව මැතිවරණ ක්‍රමය යටතේ පැවැත්වීම පිළිබඳවත් එහිදී සාකච්ඡා කරනු ඇති.\nමීට අමතරව පළාත් සභා මැතිවරණය පැවැත්වීම සඳහා නිලධාරී සංගණනය කිරීමේ කටයුතු මෙන්ම නව මැතිවරණ ක්‍රමය යටතේ ඡන්දය පැවැත්වීම සඳහා වන ඡන්ද පත්‍රිකා සහ වෙනත් ලේඛන සකස් කිරීමේ මූලික කටයුතු මැතිවරණ කොමිසම මේ වනවිටත් ආරම්භ කර ඇති බවද වාර්තාවනවා.",
       "URL": "https://www.hirunews.lk/199021/පළාත්-සභා-ඡන්දය-ගැන-සාකච්ඡාවකට-මැතිවරණ-කොමිසම-රැස්වේ",
       "Category": "Local News",
       "Parent URL": "https://www.hirunews.lk/local-news.php?pageID=3767"
}