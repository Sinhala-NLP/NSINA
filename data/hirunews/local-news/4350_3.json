{
       "Source": "hirunews",
       "Timestamp": "Monday, 28 August 2017 - 11:20",
       "Headline": "රයන් ජයලත් යළි රිමාන්ඩ්",
       "News Content": "වෛද්‍යපීඨ ශිෂ්‍ය කමිටුවේ කැඳවුම්කරු රයන් ජයලත් මේ මස 30 දක්වා යළිත් රක්ෂිත බන්ධනාගාරගත කළා.\nඒ, මාළිගාකන්ද ප්‍රධාන මහේස්ත්‍රාත් අධිකරණයට ඔහු අද (28) ඉදිරිපත් කළ අවස්ථාවේදීයි.\nවෛද්‍යපීඨ ශිෂ්‍ය කමිටුවේ කැඳවුම්කරු රයන් ජයලත් මිට පෙර අධිකරණයට භාර වුණේ  සිය නීතිඥවරුන් මාර්ගයෙන්.\nඅධිකරණයේ පෙනී නොසිටි වෛද්‍යපීඨ ශිෂ්‍ය කමිටුවේ කැඳවුම්කරු රයන් ජයලත් ඇතුළු 05 ක් අත්අඩංගුවට ගන්නැයි පසුගිය 10 වන දා වරෙන්තු නිකුත් කර තිබුණා.\nරයන් ජයලත් මීට පෙර කොළඹ විද්වත් වෘත්තිකයන්ගේ ශාලා පරිශ්‍රයේ දී අත්අඩංගුවට ගැනීමට යාමේ දී උණුසුම් තත්වයක් ඇති වුව ද අනතුරුව විවිධ උද්ඝෝෂණ හා රැස්වීම්වල රයන් ජයලත් සිටිනු දක්නට ලැබුනා.\nසෞඛ්‍ය අමාත්‍යංශ ගොඩනැගිල්ලට බලහත්කාරයෙන් ඇතුළු වීම හා එහි දේපළවලට අලාභ හානි කිරීම ඔහුට එල්ල වී ඇති චෝදනාවයි.",
       "URL": "https://www.hirunews.lk/169568/රයන්-ජයලත්-යළි-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=4350"
}