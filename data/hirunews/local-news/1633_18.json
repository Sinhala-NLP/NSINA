{
       "Source": "hirunews",
       "Timestamp": "Tuesday, 12 October 2021 - 13:37",
       "Headline": "සුදු ලූනු වංචාවට අදාළ සැකකරුවන් සිව්දෙනා 14 වැනිදා තෙක් රක්ෂිත බන්ධනාගාරගත කෙරෙයි.",
       "News Content": "ලංකා සතොස ආයතනයේ සිදු වූ බව කියන සුදුලූනු වංචාවට ආධාර අනුබල දීමේ චෝදනාව යටතේ ඊයේ අත්අඩංගුවට ගත් සතොස ආයතනයේ 4 දෙනා මේ මස 14 වැනි දින දක්වා රක්ෂිත බන්ධනාගාරගත කර තිබෙනවා.\nඒ, ඔවුන් අද වත්තල මහේස්ත්‍රාත් අධිකරණය වෙත ඉදිරිපත් කිරීමෙන් අනතුරුවයි.\nලංකා සතොස ආයතනයේ සහකාර සාමාන්‍යාධිකාරීවරියක්, ජ්‍යේෂ්ඨ සැපයුම් කළමනාකරුවෙක්, සැපයුම් කළමනාකාරවරයෙක් සහ තොග අලෙවිසැල් කළමනාකරුවෙක් මෙලෙස ඊයේ අපරාධ පරීක්ෂණ දෙපාර්තමේන්තුව අත්අඩංගුවට ගනු ලැබුවේ ප්‍රකාශයක් ලබා ගැනීම සඳහා එම ඒකකයට කැඳ වූ අවස්ථාවේදියි.\nදැනට මෙම සිද්ධියට අදාළව ලංකා සතොස මූල්‍ය අංශයේ නියෝජ්‍ය සාමාන්‍යාධිකාරීවරයෙකු, අත්අඩංගුවට ගෙන ඇප මත මුදා හැර තිබෙනවා.\nමීට අමතරව මෙම වංචාවට සම්බන්ධ සුදුලූනු මිල දී ගත් බවට චෝදනා එල්ල වූ පුද්ගලයා ද අපරාධ පරීක්ෂණ දෙපාර්තමේන්තුව මීට පෙර අත්අඩංගුවට ගත්තා.\nපසුව ඔහු අධිකරණයට ඉදිරිපත් කිරීමෙන් පසු මේ මස 14 වැනි දා දක්වා රක්ෂිත බන්ධනාගාරගත කිරීමටයි නියෝග කෙරුණේ.\nයි.",
       "URL": "https://www.hirunews.lk/284785/සුදු-ලූනු-වංචාවට-අදාළ-සැකකරුවන්-සිව්දෙනා-14-වැනිදා-තෙක්-රක්ෂිත-බන්ධනාගාරගත-කෙරෙයි",
       "Category": "Local News",
       "Parent URL": "https://www.hirunews.lk/local-news.php?pageID=1633"
}