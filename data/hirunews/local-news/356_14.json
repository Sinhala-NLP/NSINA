{
       "Source": "hirunews",
       "Timestamp": "Tuesday, 09 May 2023 - 20:13",
       "Headline": "බංග්ලාදේශ කාන්තාවන් ජයගනී",
       "News Content": "සංචාරක බංග්ලාදේශ කාන්තා ක්‍රිකට් කණ්ඩායම සමඟ අද පැවති පළමු විස්සයි විස්ස තරගය ශ්‍රී ලංකා කාන්තා කණ්ඩායම කඩුලු හයකින් පරාජයට පත්වුණා.\nකොළඹ එස්.එස්.සී. ක්‍රීඩාංගණයේ පැවති තරගයේ පළමුව පන්දුවට පහරදුන් ශ්‍රී ලංකා පිල පන්දු වාර විස්ස අවසානයේ කඩුලු හයක් දැවී ලකුණු 145 ක් රැස් කළා.\nපිළිතුරු ඉනිම ක්‍රීඩා කළ බංග්ලාදේශ ක්‍රිකට් කණ්ඩායම පන්දුවාර 19 යි පන්දු 5 කදී කඩුලු හතරක් දැවී ලකුණු 146 ක් ලබා තරගය ජයග්‍රහණය කළා.\nමේ අතර ශ්‍රී ලංකාව සමඟ එක්දින තරග 3 කට සහභාගිවීමට ඇෆ්ගනිස්ථාන ක්‍රිකට් කණ්ඩායම ලබන 29 වනදා දිවයිනට පැමිණීමට නියමිතයි.\nජූනි මස 2 වනදා, 4 සහ 7 වනදා මෙම එක්දින තරග තුනම සූරියවැව මහින්ද රාජපක්ෂ ක්‍රීඩාංගණයේදී පැවැත්වීමටයි සැළසුම් කර ඇත්තේ.",
       "URL": "https://www.hirunews.lk/334723/බංග්ලාදේශ-කාන්තාවන්-ජයගනී",
       "Category": "Local News",
       "Parent URL": "https://www.hirunews.lk/local-news.php?pageID=356"
}