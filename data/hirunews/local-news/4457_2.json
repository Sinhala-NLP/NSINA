{
       "Source": "hirunews",
       "Timestamp": "Thursday, 22 June 2017 - 19:03",
       "Headline": "කරාපිටිය රෝහලේ විශ්මිත සැත්කමක් (ඡායාරූප)",
       "News Content": "රඹුටන් ගසකින් ඇද වැටුණු 12 හැවිරිදි දැරියකගේ පාදයක් පසාරු කරගෙන ගොස් තිබු තේ කෝටුවක් කරාපිටිය ශික්ෂණ රෝහලේදී සාර්ථව ඉවත් කර තිබෙනවා.\nඅප වාර්තාකරු සඳහන් කළේ නහර සහ අවයව බද්ධ කිරීමේ ඒකකයේ වෛද්‍ය කණ්ඩායමක් ඊයේ 21 මෙම සැත්කම සිදුකර ඇති බවයි.\nනාකියාදෙණිය ප්‍රදේශයේ පදිංචි දැරිය පසුගිය අගහරුවාදා සිය ගෙවත්තේ තිබු රඹුටන් ගසකට නැග රඹුටන් කඩමින් සිට ඉන් බැසීමට යාමේදි පය ලිස්සා ගොස් ඇද වැටී තිබෙනවා.\nඇය ඇද වැටී ඇත්තේ කප්පාදු කර තිබු තේ ගසක් මතටයි.\nඑහිදීයි තේ කෝටුවක් ඇයගේ වම් පාදය පසාරු කරගෙන ගොස් ඇත්තේ.\nපැය දෙක හමාරක පමණ ශල්‍යකර්මයකින් අනතුරුවයි පාදයේ ඇනී තිබු කෝටුව ඉවත් කර තිබෙනවා.\nදැරියගේ සෞඛ්‍ය තත්වය යහපත් බව කරාපිටිය රෝහල් බලධාරීන් සඳහන් කලේ.\nඡායාරූප - ගාල්ල, නිමල් අල්ගෙවත්ත",
       "URL": "https://www.hirunews.lk/164185/කරාපිටිය-රෝහලේ-විශ්මිත-සැත්කමක්-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4457"
}