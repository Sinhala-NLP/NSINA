{
       "Source": "hirunews",
       "Timestamp": "Wednesday, 05 January 2022 - 7:52",
       "Headline": "ඇමරිකාවෙන් දෛනික ආසාදිතයින් පන් ලක්ෂයක්",
       "News Content": "ඔමික්‍රොන් කොරෝනා ප්‍රභේදය ව්‍යාප්තිය හමුවේ ඇමරිකාවෙන් දෛනික ආසාදිතයින් ලක්ෂ 5 ඉක්මවා වාර්තා වී තිබෙනවා.\nඊයේ දිනයේ පමණක් එරටින් හඳුනාගෙන ඇති නව ආසාදිතයින් සංඛ්‍යාව 555,236ක්.\nඑමෙන්ම එරටින් නව මරණ 1814ක්ද වාර්තා වී තිබෙනවා.\nඊට අමතරව ප්‍රංශයෙන් දෛනික ආසාදිතයින් 271,686ක් සහ බි්‍රතාන්‍යයෙන් 218,724ක් වාර්තා වී ඇති බවයි විදෙස් වාර්තා කියා සිටියේ.\nඑමෙන්ම ස්පාඤ්ඤයෙන් සහ ඉතාලියෙන් ලක්ෂය ඉක්ම වූ දෛනික ආසාදිතයින් සටහන් වන බවයි විදෙස් වාර්තා සඳහන් කළේ.\nගත වූ පැය විසිහතරේ ලොව පුරා වාර්තා වී ඇති කොරෝනා ආසාදිතයින් සංඛ්‍යාව 2,096,806ක්.\nමේ අතර, කොරෝනා ආසාදිතයින් තුන්දෙනෙකු වාර්තා වීමත් සමඟ චීනයේ මිලියන 1.1ක ජනතාවක් වාසය කරන යූසෝ නගරය වසා දමා තිබෙනවා.\nආසාදිතයින් වාර්තා වීම සමඟ චීනයේ වසා දැමුණු දෙවන නගරය ලෙසයි මෙය සැලකෙන්නේ.\nමීට පෙර මිලියන 13ක් ජනතාව වාසය කරන සියෑන් නගරය වසා දැමුණා.",
       "URL": "https://www.hirunews.lk/293052/ඇමරිකාවෙන්-දෛනික-ආසාදිතයින්-පන්-ලක්ෂයක්",
       "Category": "Local News",
       "Parent URL": "https://www.hirunews.lk/local-news.php?pageID=1448"
}