{
       "Source": "hirunews",
       "Timestamp": "Wednesday, 10 February 2021 - 13:10",
       "Headline": "වාරියපොල රජයේ ගොවිපොලේ පිරිසක් විරෝධතාවක (වීඩියෝ)",
       "News Content": "වයඹ පළාත් කෘෂිකර්ම දෙපාර්තමේන්තුව යටතේ පාලනය වන වාරියපොල රජයේ ගොවිපොලේ සේවිකාවන් අද විරෝධතාවක් ආරම්භ කළා.\nඒ තම රැකියා ස්ථිර කරන ලෙස ඉල්ලමින්.\nසේවිකාවන් 50 දෙනෙකු පමණ එම ගොවිපොලේ සේවය කරන අතර, මේ වනවිට 6 දෙනෙකු එහි ගොඩනැගිල්ලක වහලය මත නැගී විරෝධතාවයේ යෙදෙන බව ද එම ස්ථානයේ සිටින හිරු වාර්තාකරු ප්‍රකාශ කළා.\nමේ සම්බන්ධයෙන් හිරු ප්‍රවෘත්ති අංශය කළ විමසීමකදී ගොවිපොලේ ප්‍රකාශකයෙකු සඳහන් කළේ මෙම සේවිකාවන් දැනට කොන්ත්‍රාත් පදනම යටතේ සේවය කරන බවයි.\nඔවුන් ස්ථිර කිරීමේ කටයුතු වයඹ පළාත් කෘෂිකර්ම දෙපාර්තමේන්තුව විසින් සිදුකළ යුතු බව ද එම ප්‍රකාශකයා වැඩිදුරටත් කියා සිටියා.",
       "URL": "https://www.hirunews.lk/262218/වාරියපොල-රජයේ-ගොවිපොලේ-පිරිසක්-විරෝධතාවක-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2156"
}