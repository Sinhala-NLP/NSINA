{
       "Source": "hirunews",
       "Timestamp": "Sunday, 09 July 2023 - 17:36",
       "Headline": "මුහුණුපොත ඔස්සේ සංවිධානය කළ මත්ද්‍රව්‍ය සාදයක් වටලයි - 12 දෙනෙක් අත්අඩංගුවට",
       "News Content": "මහනුවර මඩොල්කැලේ පන්විල ප්‍රදේශයේ පිහිටි හෝටලයක් තුල මත්ද්‍රව්‍ය සාදයක් පැවැත්වූ පුද්ගලයින් 12 දෙනෙකු අත්අඩංගුවට ගෙන තිබෙනවා.\nමුහුණුපොත ඔස්සේ සංවිධානය කර තිබූ මෙම සාදය සදහා කාන්තාවන් 13 දෙනෙකු ඇතුලු 100කට වැඩි පිරිසක් එක්ව සිටි බව සදහන්.\nපන්විල පොලීසියට ලද පැමිණිල්ලක් මත අද අලුයම වැටලීමක් සිදු කර ඇති අතර එහිදී මත්ද්‍රව්‍ය ලඟ තබා ගත් පුද්ගලයින් 12 දෙනෙකු අත්අඩංගුවට ගෙන තිබෙනවා.\nඔවුන් මාතර ,නාරම්මල, උකුවෙළ, ගම්පොළ සහ පේරාදෙණිය යන ප්‍රදේශ වල පදිංචි කරුවන්.",
       "URL": "https://www.hirunews.lk/340621/මුහුණුපොත-ඔස්සේ-සංවිධානය-කළ-මත්ද්‍රව්‍ය-සාදයක්-වටලයි-12-දෙනෙක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=199"
}