{
       "Source": "hirunews",
       "Timestamp": "Tuesday, 02 January 2018 - 11:41",
       "Headline": "සීතල නුවරඑළිය රත්කළ මංකොල්ලය (ඡායාරූප)",
       "News Content": "නුවරඑළිය නගරයේ දුම්වැටි අලෙවි කරන ඒජන්සියට අයත් රුපියල් එක්කෝටි හතලිස් පන්ලක්ෂයකට ආසන්න මුදලක් අද (02) උදෑසන කොල්ලකා තිබෙනවා.\nනුවරඑළිය - පාර්ක් පෙදෙසේ පිහිටි පෞද්ගලික බැංකුවකට තැන්පත් කිරීම සදහා ලොරි රථයකින් අදාළ මුදල රැගෙන එමින් තිබියදී ත්‍රිරෝද රථයකින් පැමිණි පුද්ගලයින් දෙදෙනෙකු මෙම කොල්ලය සිදුකර ඇති බවයි පොලීසිය ප්‍රකාශ කළේ.\nඔවුන් ලොරි රථය හරස් කර එහි රියදුරුගේ මුහුණට මිරිස් කුඩු ගසා මෙම කොල්ලය සිදුකර ඇති බවට තොරතුරු හෙළි වී තිබෙනවා.\nකොල්ල කන ලද මුදල් තිබු බෑගයේ මුදල්වලට අමතරව රුපියල් 3700000 ක් වටිනා චෙක්පතක් ද තිබී ඇතැයි සඳහන්’\nපසුව කොල්ලකෑ මුදල රැගෙන මොවුන් නුවරඑළිය නගරය දෙසට පලාගොස් ඇති අතර, සැකකරුවන් අත්අඩංගුවට ගැනීම සදහා මෙහෙයුමක් ආරම්භ කර ඇති බවයි නුවරඑළිය පොලීසිය ප්‍රකාශ කළේ.\nඡායාරූප - හැටන් රංජිත් රාජපක්ෂ",
       "URL": "https://www.hirunews.lk/179923/සීතල-නුවරඑළිය-රත්කළ-මංකොල්ලය-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4146"
}