{
       "Source": "hirunews",
       "Timestamp": "Sunday, 03 June 2018 - 17:31",
       "Headline": "මාකඳුරේ මධුෂ්ගේ තවත් ගෝලයෙකු අල්ලයි",
       "News Content": "පාතාල නායක මාකඳුරේ මධුෂ්ගේ ගෝලයෙකු කොටුව ප්‍රදේශයේදී අද (03) අත්අඩංගුවට ගත්තා.\nපොලිස් විශේෂ කාර්ය බලකායට ලද තොරතුරක් මත සිදුකළ වැටලීමකදී අකිල නිරෝෂන් නැමති මෙම පුද්ගලයා අත්අඩංගුවට ගෙන ඇති බවයි පොලීසිය සඳහන් කළේ.\nවැටලීම සිදුකර අවස්ථාවේදී ඔහු සමඟ සිටි තවත් කාන්තාවක් ද අත්අඩංගුවට ගෙන ඇති අතර, මොවුන් සන්තකයේ තිබී හෙරොයින් තොගයක් ද පොලිස් භාරයට ගෙන තිබෙනවා.\nඅත්අඩංගුවට ගත් මොවුන් දෙදෙනා ප්‍රකාශ සටහන් කර ගැනීම සඳහා සංවිධානාත්මක අපරාධ නිවාරණ කොට්ඨාශය වෙත භාර දී ඇති බවයි පොලීසිය සඳහන් කළේ.",
       "URL": "https://www.hirunews.lk/192222/මාකඳුරේ-මධුෂ්ගේ-තවත්-ගෝලයෙකු-අල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=3913"
}