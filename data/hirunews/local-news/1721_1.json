{
       "Source": "hirunews",
       "Timestamp": "Tuesday, 31 August 2021 - 8:19",
       "Headline": "කොරෝනා මරණ 9,000 ට ළං වෙයි",
       "News Content": "මෙරට සමස්ත කොරෝනා මරණ සංඛ්‍යාව මේ වන විට 9000සේ සීමාවට ආසන්න වී තිබෙනවා.\nඒ, තවත් මරණ 216ක් ඊයේ වාර්තා වීමත් සමඟයි. එය මෙරටින් මේ දක්වා වාර්තා වූ වැඩිම දෛනික මරණ සංඛ්‍යාව වීම ද විශේෂත්වයක්.\nසෞඛ්‍ය සේවා අධ්‍යක්ෂ ජනරාල්වරයා විසින් පෙරේදා සිදුවූ බවට ඊයේ තහවුරු කර කරන ලද මරණ 216 සමඟ මෙරට සමස්ත මරණ සංඛ්‍යාව ඉහළ ගියේ 8,991 දක්වායි.\nමියගිය අයගෙන් 170 දෙනෙකුම  අවුරුදු 60 සහ ඊට වැඩි පුද්ගලයින් වන අතර 41 දෙනෙකු අවුරුදු 30ත්, 59ත් අතර වයස්වල පසුවන්නන්.\nඅවුරුදු 30ට අඩු 5 දෙනෙකු ද මෙම පිරිස අතර වනවා.\nඑමෙන්ම ඊයේ දිනයේ නව ආසාදිතයන් 4,562 කු හඳුනාගැනීමත් සමඟ මෙරට සමස්ත ආසාදිතයන් සංඛ්‍යාව හාරලක්ෂ 36,081 ක් දක්වා ඉහළ ගියා.\nනව ආසාදිතයන් සියලුදෙනා අලුත් අවුරුදු කොරෝනා පොකුරේ ආශ්‍රිතයන්.\nඒ අනුව තවදුරටත් රෝගීන් 55,098 දෙනෙකු රෝහල්ගතව ප්‍රතිකාර ලබන අතර, සුවය ලැබූ මුළු සංඛ්‍යාව 371,992 ක්.",
       "URL": "https://www.hirunews.lk/280989/කොරෝනා-මරණ-9000-ට-ළං-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=1721"
}