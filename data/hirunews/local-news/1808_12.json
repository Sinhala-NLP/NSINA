{
       "Source": "hirunews",
       "Timestamp": "Tuesday, 20 July 2021 - 13:03",
       "Headline": "නව ඛනිජ තෙල් සම්පත් පනත් කෙටුම්පතක්",
       "News Content": "නව ඛනිජ තෙල් සම්පත් පනත් කෙටුම්පත පාර්ලිමේන්තුවට ඉදිරිපත් කිරීම සඳහා කැබිනට් අනුමැතිය හිමිව තිබෙනවා.\nශ්‍රී ලංකාවේ ඛනිජ තෙල් හා වායු ගවේෂණ මෙන්ම නිෂ්පාදන කර්මාන්තය සංවර්ධනය කිරීම සඳහා අවශ්‍ය විධි විධාන ඇතුළත් නව ඛනිජ තෙල් සම්පත් පනත් කෙටුම්පතක් සම්පාදනයට පසුගිය ජනවාරි 25 වන දා පැවති අමාත්‍ය මණ්ඩලයේදී අනුමැතිය හිමි වුණා.\nඒ අනුව නීති කෙටුම්පත් සම්පාදක විසින් සකස් කරන ලද නව කෙටුම්පත ගැසට් පත්‍රයේ පළ කිරීමටත් පසුව එය පාර්ලිමේන්තුවට ඉදිරිපත් කිරීමටත් අමාත්‍ය මණ්ඩල අනුමැතිය හිමිව තිබෙනවා.",
       "URL": "https://www.hirunews.lk/277490/නව-ඛනිජ-තෙල්-සම්පත්-පනත්-කෙටුම්පතක්",
       "Category": "Local News",
       "Parent URL": "https://www.hirunews.lk/local-news.php?pageID=1808"
}