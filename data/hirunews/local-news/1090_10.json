{
       "Source": "hirunews",
       "Timestamp": "Thursday, 16 June 2022 - 19:20",
       "Headline": "ආණ්ඩුව බංකොලොත්, විපක්ෂය බංකොලොත් නැහැ - සජිත් කියයි (වීඩියෝ)",
       "News Content": "ආණ්ඩුව බංකොලොත් වී ඇතත්, විපක්ෂය බංකොලොත් වී නොමැති බව විපක්ෂ නායක සජිත් ප්‍රේමදාස පවසනවා.\nමහනුවර - කටුගස්තොට ප්‍රදේශයේ අද පැවති උත්සවයකට එක්වෙමින් ඔහු මේ බව සඳහන් කළා.\nමෙරට අධ්‍යාපන ක්‍රමවේදය සහමුලින්ම පරිවර්තනයකට ලක් විය යුතු බව පැවසූ විපක්ෂ නායකවරයා කියාසිටියේ විශේෂයෙන්ම ඉංග්‍රීසි භාෂාව සහ තොරතුරු තාක්ෂණය, විද්‍යාව, ගණිතය, ඉන්ජිනේරු ක්ශේත්‍රය යනාදී විෂයන් විධිමත්වත්, ක්‍රමවත් ලෙසත් සකස් විය යුතු බවයි.\nවිධිමත් ලෙස රටේ බලය ලබාගන්නා අතර ඉන් මෙහා ජනතාව පාවා දී, අගමැතිකම්වලට හෝ තනතුරු තාන්න මාන්න වලට හෝ කෙල හලන පුරුද්දක් සමගි ජන බලවේගය තුළ නැතැයි සඳහන් කළා.",
       "URL": "https://www.hirunews.lk/307324/ආණ්ඩුව-බංකොලොත්-විපක්ෂය-බංකොලොත්-නැහැ-සජිත්-කියයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1090"
}