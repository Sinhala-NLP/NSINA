{
       "Source": "hirunews",
       "Timestamp": "Monday, 13 June 2022 - 15:40",
       "Headline": "ලංකා ඛනිජ තෙල් පෞද්ගලික ටැංකි රථ හිමියන්ගේ සංගමයට නව සභාපතිවරයෙක්",
       "News Content": "ලංකා ඛනිජ තෙල් පෞද්ගලික ටැංකි රථ හිමියන්ගේ 5 වැනි මහා සභා රැස්වීම ඊයේ (12) වැනි දින කිරිබත්ගොඩ රෝයල් පාක් හෝටලයේ දී පැවැත්වුණා.\nඑහි දී ඉදිරි වසර සඳහා සභාපතිවරයා ලෙස ඒ.එච්.එම් අධිකාරි පත් වූ අතර, සංගමයේ ලේකම් ලෙස කටයුතු කළ ඩී.වී ශාන්ත සිල්වා ඉදිරි වසර සඳහා නැවතත් තේරී පත් වුණා.\nමීට අමතර ව සංගමයේ සමලේකම් ලෙස රොමේෂ් කබ්රාල් පත් වූ බව යි සංගමය නිවේදනය කරන්නේ.\nමේ වන විට ශ්‍රී ලංකාවට බලපා ඇති උග්‍ර ඉන්ධන අර්බුදයත් සමග ලංකා ඛනිජ තෙල් පෞද්ගලික ටැංකි රථ හිමියන්ගේ සංගමය නිතර ප්‍රවෘත්ති මවන සංගමයක් බවට පත් වී අති බව දැකගත හැකි යි.\nදිවයිනේ ඉන්ධන බෙදාහැරීමේ කාර්යභාරයෙන් 80%ක පමණ පංගුවක් දරන මෙම සංගමය සාමාජිකයින් දෙසිය පනහකට ආසන්න සංඛ්‍යාවකින් සමන්විත අතර, ඔවුන් සතු ඉන්ධන ප්‍රවාහන බවුසර රථ අටසීයකට ආසන්න ප්‍රමාණයක් දිනපතා ඉන්ධන ප්‍රවාහන කටයුතුවල නියැළෙනවා.",
       "URL": "https://www.hirunews.lk/307035/ලංකා-ඛනිජ-තෙල්-පෞද්ගලික-ටැංකි-රථ-හිමියන්ගේ-සංගමයට-නව-සභාපතිවරයෙක්",
       "Category": "Local News",
       "Parent URL": "https://www.hirunews.lk/local-news.php?pageID=1098"
}