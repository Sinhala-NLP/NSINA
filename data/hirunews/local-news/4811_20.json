{
       "Source": "hirunews",
       "Timestamp": "Wednesday, 02 November 2016 - 13:31",
       "Headline": "ආණ්ඩුව ලැබූ හොදම ජයග්‍රහණය කෝප් වාර්තාවයි - අගමැති කියයි",
       "News Content": "යහපාලන රජය ලබා ගත් හොදම ජයග්‍රහණය මහබැංකුව සහ බැදුම්කර සිද්ධිය සම්බන්ධයෙන් කෝප් වාර්තාව එළිදැක්වීම බව අග්‍රාමාත්‍ය රනිල් වික්‍රමසිංහ පවසනවා.\nඔහු මේ බව කියා සිටියේ අමාත්‍ය ෆීල්ඞ් මාර්ෂල් සරත් ෆොන්සේකාට එක්සත් ජාතික පක්ෂය කැළණිය ආසන සංවිධායක ධුරය පිරිනැමීමේ උත්සවයට සිරිකොත පක්ෂ මූලස්ථානයේදී අද (02) එක්වෙමින්.\nඅග්‍රාමාත්‍යවරයා මෙහිදී කියාසිටියේ මහබැංකු බැඳුම්කර සම්බන්ධයෙන් පරීක්ෂණ සිදුකළ අයුරින්ම ග්‍රීක බැඳුම්කර සම්බන්ධයෙන්ද පරීක්ෂණ සිදුකර පාර්ලිමේන්තුවට වාර්තා කරන බවයි.\nකෝප් වාර්තාව ආණ්ඩුවේ ජයග්‍රහණයක් බව සඳහන් කළ ඔහු නීතිපති උපදෙස් මත ඉදිරි තීරණ ගන්නා බවද මෙහිදී සඳහන් කළා.\nතමන් ලබන සතියේ මහබැංකු මුදල් මණ්ඩලයද කැඳවා ඇති බවයි අග්‍රාමාත්‍යවරයා මෙහිදී වැඩිදුරටත් සඳහන් කළේ.\nමේ අතර, අග්‍රාමාත්‍යවරයා අද පස්වරුවේ හොංකොං බලා පිටත්ව යනවා. ඒ ආර්ථික සමුළුවක් සදහා එක්වීම සදහායි.",
       "URL": "https://www.hirunews.lk/146648/ආණ්ඩුව-ලැබූ-හොදම-ජයග්‍රහණය-කෝප්-වාර්තාවයි-අගමැති-කියයි",
       "Category": "Local News",
       "Parent URL": "https://www.hirunews.lk/local-news.php?pageID=4811"
}