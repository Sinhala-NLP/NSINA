{
       "Source": "hirunews",
       "Timestamp": "Monday, 30 August 2021 - 8:21",
       "Headline": "අත්බෝම්බයක්, ගිනි අවි 05ක් හා හෙරෝයින් සමඟ සැකකරුවෙක් අත්අඩංගුවට",
       "News Content": "2021.08.29 වන දින දහවල් කාලයේ දී රඹුක්කන පොලිස් වසමේ ඇත්වටේවත්ත ප්‍රදේශයේ යදී කෑගල්ල පොලිස් ස්ථානයේ නිලධාරින් විසින් වැටලීමක් සිදු කර තිබෙනවා.\nපොලිසියට ලද තොරතුරක් මත සිදු කළ වැටලීමේ දී විදේශ රටක නිෂ්පාදනය කරන ලද ජීව අත්බෝම්බයක්, මෙරට නිෂ්පාදිත රිවෝල්වර් අවි 3ක්, ගල්කටස් වර්ගයේ ගිනි අවි 2ක්, අත්විලංගු 2ක් හා සජීවී පතොරම් 22ක් අත්අඩංගුවට ගත් බව පොලිසිය සඳහන් කරනවා.\nඊට අමතර ව සැකකරු සන්තකයේ තිබී හෙරෝයින් මත්ද්‍රව්‍ය ග්‍රෑම් 1යි මිලි ග්‍රෑම් 330ක් ද සොයා ගත් බව යි කෑගල්ල පොලිසිය වාර්තා කළේ.\nවයස අවුරුදු 37ක් වන සැකකරු අත්වටේවත්ත- රඹුක්කන ප්‍රදේශයේ පදිංචිකරුවෙක් වන අතර, සැකකරුව (අද) දින කෑගල්ල මහේස්ත්‍රාත් අධිකරණය වෙත ඉංදිරිපත් කිරීමට නියමිත යි.\nකෑගල්ල පොලිසිය සිද්ද්දිය සම්බන්ධ වැඩිදුර විමර්ශන කටයුතු සිදු කරනු ඇති.",
       "URL": "https://www.hirunews.lk/280905/අත්බෝම්බයක්-ගිනි-අවි-05ක්-හා-හෙරෝයින්-සමඟ-සැකකරුවෙක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1723"
}