{
       "Source": "hirunews",
       "Timestamp": "Tuesday, 29 September 2020 - 14:33",
       "Headline": "බීමට ජල පොදක් සොයන මැදිරිගිරිය ජනතාව (වීඩියෝ)",
       "News Content": "ජලය රටට බත සපයන ගොවීන්ගේ ප්‍රධාන අවශ්‍යතාවයක්.\nඅද රතු මිනිත්තුව දිග හැරෙන්නේ ගොවිතැන් කිරීමට පමණක් නොව බීමටවත් ජල පොදක් සොයා ගැනීමට නොහැකිව වෙහෙසෙන ගම්වැසියන් පිරිසක් පිළිබඳ විමසා බැලීමටයි.\nමේ මැදිරිගිරිය ප්‍රාදේශීය ලේකම් කොට්ඨාසයට අයත් දම්සෝපුර වැවයි.\nකවුඩුල්ල ජලාශය හරහා කුමුදුපුර, බේබියාවැව, ජයගම්පුර, මීගස්වැව යන ගම්මානවලට ජලය සැපයෙන්නේ  මේ දම්සෝපුරවැවෙන්.\nගොවි පවුල් 700කට අධික  ප්‍රමාණයක් ද දම්සෝපුර වැව හරහා සිය වගාවන් පෝෂණය කරනවා.\nරුපියල් මිලියන 160ක මුදලක් වැය කරමින් මැදිරිගිරිය යාය 12 අඹගහවැව ව්‍යාපෘතිය මගින් 2016 වසරේ  ජුනි මස 6 වැනිදා යහපාලන රජය යටතේ දම්සෝපුරවැවට ජලය රැගෙන යාම ආරම්භ වන්නේ ගොවීන්ගේ ජල ගැටලුවට විසඳුමක් ලෙසයි.",
       "URL": "https://www.hirunews.lk/251396/බීමට-ජල-පොදක්-සොයන-මැදිරිගිරිය-ජනතාව-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2422"
}