{
       "Source": "hirunews",
       "Timestamp": "Saturday, 08 October 2022 - 14:37",
       "Headline": "වසන්ත මුදලිගේ ඝාතනය කරන බවට ලිපියක් වන්නිලඇත්තන් වෙත (වීඩියෝ)",
       "News Content": "ත්‍රස්තවාදය වැළැක්වීමේ පනත යටතේ රඳවා සිටින ශිෂ්‍ය ක්‍රියාකාරීන් නිදහස් කරන ලෙස සහ මර්දනය නවත්වන්නැයි ඉල්ලා සංවිධාන කර තිබු\nවිරෝධතාවකදී පොලීසිය හා විරෝධතාකරුවන් අතර උණුසුම් තත්ත්වයක් හට ගත්තා.\nමේ අතර රැඳවුම් භාරයේ සිටින අන්තර් විශ්ව විද්‍යාලයීය ශිෂ්‍ය බල මණ්ඩලයේ කැඳවුම්කරු වසන්ත මුදලිගේ ඝාතනය කරන බවට දන්වා, ආදීවාසි නායක ඌරුවරිගේ වන්නිල ඇත්තන්ට ලිපියක් පැමිණ ඇති බව වසන්ත මුදලිගේගේ සහෝදරයා මාධ්‍ය හමුවේ ප්‍රකාශ කළා.\nත්‍රස්තවාදය වැළැක්වීමේ පනත යටතේ රඳවා සිටින ශිෂ්‍ය ක්‍රියාකාරීන් නිදහස් කරන ලෙස සහ මර්දනය නවත්වන්නැයි ඉල්ලා සිදුකළ විරෝධතාව පැවැත්වුණේ නුගේගොඩ නගරයේදී.\nවිරෝධතාව ආරම්භයේ දී පොලීසිය සහ විරෝධතාකරුවන් අතර උණුසුම් තත්ත්වයක් හටගත්තේ ශබ්ද විකාශන යන්ත්‍ර භාවිත කිරීමෙන් වළකින ලෙස පොලීසිය විසින් විරෝධතාකරුවන් දැනුවත් කළ අවස්ථාවේදීයි.\nමේ අතර රැඳවුම් භාරයේ සිටින අන්තර් විශ්ව විද්‍යාලයීය ශිෂ්‍ය බල මණ්ඩලයේ කැඳවුම්කරු වසන්ත මුදලිගේ ගේ සහෝදරයා වන අනුර මුදලිගේ ඇතුළු පිරිසක් ප්‍රවෘත්ති සාකච්ඡාවක් කැඳවා තිබුණා.",
       "URL": "https://www.hirunews.lk/317351/වසන්ත-මුදලිගේ-ඝාතනය-කරන-බවට-ලිපියක්-වන්නිලඇත්තන්-වෙත-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=817"
}