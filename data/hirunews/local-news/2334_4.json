{
       "Source": "hirunews",
       "Timestamp": "Saturday, 14 November 2020 - 6:35",
       "Headline": "අද පස්වරුවේත් ප්‍රදේශ රැසකට මිලිමීටර 100 ඉක්මවූ වැසි",
       "News Content": "බස්නාහිර, සබරගමුව පළාත්වලට මෙන්ම ගාල්ල, මාතර දිස්ත්‍රික්කවල ඇතැම් ස්ථානවලට අද පස්වරුවේත් මිලිමීටර 100 ට වැඩි තද වැසි ඇතිවිය හැකි බව කාලගුණ විද්‍යා දෙපාර්තමේන්තුව පවසනවා.\nගිගුරුම් සහිත වැසි ඇතිවන විට තාවකාලික තද සුළං සහ අකුණු පැවතිය හැකි බැවින් එමගින් සිදුවන අනතුරු අවම කරගැනීමට අවශ්‍ය පියවර ගන්නා ලෙසයි එම දෙපාර්තමේන්තුව ඉල්ලා සිටියේ.\nඑමෙන්ම හලාවත සිට පුත්තලම, මන්නාරම සහ කන්කසන්තුරේ හරහා ත්‍රිකුණාමලය දක්වා වන මුහුදු ප්‍රදේශවල විටින් විට පැයට කිලෝමීටර 70 ත් 80 ත් දක්වා තාවකාලික තද සුළං ඇතිවිය හැකි අතර, එම මුහුදු ප්‍රදේශ තාවකාලිකව ඉතා රළු විය හැකියි.",
       "URL": "https://www.hirunews.lk/254673/අද-පස්වරුවේත්-ප්‍රදේශ-රැසකට-මිලිමීටර-100-ඉක්මවූ-වැසි",
       "Category": "Local News",
       "Parent URL": "https://www.hirunews.lk/local-news.php?pageID=2334"
}