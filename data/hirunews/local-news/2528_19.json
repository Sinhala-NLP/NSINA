{
       "Source": "hirunews",
       "Timestamp": "Monday, 10 August 2020 - 14:19",
       "Headline": "ගිනි අවි දෙකක් සමඟ දෙදෙනෙකු මතුගමදී අත්අඩංගුවට",
       "News Content": "ගිනි අවි දෙකක් සමඟ සැකකරුවන් දෙදෙනෙකු මතුගම - යටදොළවත්ත ප්‍රදේශයේදී පොලීිසිය අත්අඩංගුවට ගෙන තිබෙනවා.\nඒ, මතුගම පොලීසිය අද පෙරවරුවේ සිදුකළ විශේෂ මෙහෙයුමකදියි.\nමෙහිදි අත්අඩංගුවට ගත් එක් සැකකරුවෙකු දොඩංගොඩ ලියනගේ ශාන් අරෝෂ් ජයසිංහ හෙවත් මතුගම ශාන් නැමති සංවිධානාත්මක අපරාධකරුගේ ගෝලයෙකු බවට හඳුනාගෙන ඇති බවයි පොලීසිය පැවසුවේ.\n43 හැවිරිදි ඔහු සතුව තිබී  බ්‍රවුනි මූව් වර්ගයේ පිස්තෝල අවියක් සහ මැගසින් එකක් සොයාගෙන තිබෙනවා.\nඑසේම එම ප්‍රදේශයේම 32 හැවිරිදි තවත් පුද්ගලයෙකු සතුව තිබී මිලිමීටර 2.2 වර්ගයේ රිවෝල්වරයක් සහ එම උණ්ඩ 5 ක් ද සොයාගනු ලැබුවා.",
       "URL": "https://www.hirunews.lk/247513/ගිනි-අවි-දෙකක්-සමඟ-දෙදෙනෙකු-මතුගමදී-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2528"
}