{
       "Source": "hirunews",
       "Timestamp": "Sunday, 29 August 2021 - 17:22",
       "Headline": "කොරෝනා ආසාදනය වී තවත් හෙදියක් මරුට (වීඩියෝ)",
       "News Content": "කොරෝනා ආසාදනය වී තවත් හෙදියක් ජීවිතක්ෂයට පත්ව තිබෙනවා.\nඑලෙස මියගොස් ඇත්තේ මිනුවන්ගොඩ මූලික රෝහලේ සේවය කල 56 හැවිරිදි හෙදියක්.\nමේ වන විට කොරෝනා ආසාදනය වී හෙදියන් දෙදෙනෙකු ජීවිතක්ෂයට පත්වුනා.\nමේ අතර සිංගප්පූරුව ලොව කොරෝනා එන්නත්කරණය අතින් මුල් තැනට පැමිණ තිබෙනවා.\nඒ, මිලියන 5යි දශම 7ක් වූ එරට ජනගහනයෙන් සියයට 80කට පූර්ණ කොරෝනා එන්නත්කරණය ලබා දීමෙන්.\nඑරට එන්නත්කරණය සඳහා ප්‍රධාන වශයෙන් යොදා ගෙන ඇත්තේ ෆයිසර් සහ මොඩර්නා එන්නත්.\nජනගහනයෙන් සියයට 70කට වැඩි සංඛ්‍යාවකට කොරෝනා එන්නත් ලබා දී ඇති අනෙකුත් රටවල් අතරට ඊශ්‍රායලය, එක්සත් අරාබි එමීරය,උරැගුවේ සහ චිලී දේශයද ඇතුලත්.",
       "URL": "https://www.hirunews.lk/280864/කොරෝනා-ආසාදනය-වී-තවත්-හෙදියක්-මරුට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1724"
}