{
       "Source": "hirunews",
       "Timestamp": "Tuesday, 06 March 2018 - 14:50",
       "Headline": "මිරිජ්ජවිල වෙඩි තැබීමට සැකපිට තවත් පුද්ගලයෙකු අත්අඩංගුවට",
       "News Content": "හම්බන්තොට - මිරිජ්ජවිල මංසන්ධියේදී බස් රථයක් තුළ පුද්ගලයෙකු වෙඩි තබා ඝාතනය කිරීමේ සිද්ධිය සම්බන්ධයෙන් සැකපිට තවත් පුද්ගලයෙකු අත්අඩංගුවට ගෙන තිබෙනවා.\nතංගල්ල - රන්න ප්‍රදේශයේදී මෙම පුද්ගලයා අත්අඩංගුවට ගෙන ඇති අතර, ඔහු සතුව තිබී ගල්කටස් වර්ගයේ ගිනි අවියක් සහ බෝර 12 ගිනි අවි සඳහා යොදාගන්නා පතොරම් ද සොයාගෙන ඇති බව සඳහන්.\nඅදාළ පුද්ගලයා අඳුපැලෑනේ සුජී ලෙස හඳුන්වන බවද පොලීසිය ප්‍රකාශ කළා.\nඅධිකරණ කටයුත්තක් සඳහා පැමිණ සිය බිරිඳ සමඟ බස් රථයක ගමන් කරමින් සිටි පුද්ගලයෙකු හම්බන්තොට - මිරිජ්ජවිලදී ඝාතනයට ලක් වූයේ පසුගිය 26 වනදායි.",
       "URL": "https://www.hirunews.lk/185264/මිරිජ්ජවිල-වෙඩි-තැබීමට-සැකපිට-තවත්-පුද්ගලයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4050"
}