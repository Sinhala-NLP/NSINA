{
       "Source": "hirunews",
       "Timestamp": "Monday, 19 April 2021 - 15:46",
       "Headline": "බැඳුම්කර නඩුවේ සැකකරුවන්ට ඇප ලබාදීමට එරෙහිව නීතිපතිගෙන් ශ්‍රේෂ්ඨාධිකරණයට ඇපෑලක්",
       "News Content": "2016 මාර්තු 29  වන දා පැවති මහබැංකු බැඳුම්කර වෙන්දේසිය හා සම්බන්ධ බැඳුම්කර වංචාවට අදාළ සැකකරුවන්ට ඇප ලබාදීමට එරෙහිව නීතිපතිවරයා විසින් අභියාචනයක් ගොනු කර තිබෙනවා.\nත්‍රිපුද්ගල මහාධිකරණ විනිසුරු මඩුල්ලක් මගින් හිටපු අමාත්‍ය රවී කරුණානායක ඇතුළු සැකකරුවන් 7 දෙනෙකු පසුගිය 1 වන දා මෙලෙස රුපියල් ලක්ෂයක මුදල් ඇප සහ රුපියල් ලක්ෂ 10 බැගින් වූ පෞද්ගලික ඇප දෙකක් මත මුදා හැරුණා.\nකෙසේ නමුත් එහිදී සැකකරුවන්ට විදේශ ගමන් තහනමක් ද පැනවීමට නියෝග කළා.\nකෙසේ නමුත් නීතිපතිවරයා විසින් ශ්‍රේෂ්ඨාධිකරණය වෙත අභියාචනයක් ඉදිරිපත් කර ඇත්තේ එලෙස ත්‍රිපුද්ගල මහාධිකරණ විනිසුරු මඩුල්ල සැකකරුවන්ට ඇප ලබාදීම අභියෝගයට ලක් කරමින්.",
       "URL": "https://www.hirunews.lk/268892/බැඳුම්කර-නඩුවේ-සැකකරුවන්ට-ඇප-ලබාදීමට-එරෙහිව-නීතිපතිගෙන්-ශ්‍රේෂ්ඨාධිකරණයට-ඇපෑලක්",
       "Category": "Local News",
       "Parent URL": "https://www.hirunews.lk/local-news.php?pageID=2010"
}