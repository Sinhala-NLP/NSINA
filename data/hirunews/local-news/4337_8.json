{
       "Source": "hirunews",
       "Timestamp": "Tuesday, 05 September 2017 - 13:11",
       "Headline": "රථවාහන දඩය ලබන සතියේ ගැසට් වන ලකුණු",
       "News Content": "රථවාහන වැරදි සඳහා පනවනු ලබන රුපියල් 25,000 ක අවම දඩ මුදල ගැසට් කිරීම ලබන සතිය තුළ සිදුකිරීමට හැකියාව පවතින බව මාර්ග ආරක්ෂාව පිළිබඳ ජාතික සභාවේ සභාපති වෛද්‍ය සිසිර කෝදාගොඩ ප්‍රකාශ කළා.\nහිරු ප්‍රවෘත්ති අංශය කළ විමසීමකදී ඔහු කියා සිටියේ මෙම දඩය ක්‍රියාත්මක කිරීම සඳහා අවශ්‍ය නීතිමය රාමුව මේ වනවිට සකස් වෙමින් පවතින බවයි.\nරියදුරු බලපත්‍රයක් නොමැතිව රිය ධාවනය කිරීම, මත්ද්‍රව්‍ය භාවිත කර රිය ධාවනය කිරීම, දුම්රිය මාර්ගයක් හරහා අපරීක්ෂාකාරි ලෙස මෝටර් රථයක් ඇතුලු කිරීම සහ වලංගු රක්ෂණ ආවරණයක් නොමැතිව රිය ධාවනය කිරීම යන වැරදි සදහා මෙම අවම දඩ මුදල ක්‍රියාත්මක වනු ඇති.\nඑමෙන්ම, අධික වේගයෙන් රිය පැදවීමේදී වේගය අනුව දඩ මුදල වෙනස් වන අතර, වමෙන් ඉස්සර කිරීම සහ බාලවයස්කරුවන් විසින් රිය පැදවීමේ වැරදි සදහා අවම දඩ මුදලද රුපියල් 2500 දක්වා ඉහළ දැමීමටයි කැබිනට් අනුමැතිය හිමිවුණේ.",
       "URL": "https://www.hirunews.lk/170195/රථවාහන-දඩය-ලබන-සතියේ-ගැසට්-වන-ලකුණු",
       "Category": "Local News",
       "Parent URL": "https://www.hirunews.lk/local-news.php?pageID=4337"
}