{
       "Source": "hirunews",
       "Timestamp": "Wednesday, 13 October 2021 - 10:02",
       "Headline": "ගුවනින් බීජ හෙලීමේ ව්‍යාපෘතියේ 5 වන අදියර අවසන්",
       "News Content": "ගුවනින් බීජ හෙලීමේ ව්‍යාපෘතියේ 5 වැනි අදියර සාර්ථකව නිමාවට පත් වී තිබෙනවා.\nගුවන් හමුදාවේ අංක 6 ප්‍රවාහන හෙලිකොප්ටර් බල ගණයට අයත් එම්. අයි. 17 වර්ගයේ හෙලිකොප්ටර් යානාව මඟින් අවස්ථා 3කදී මෙලෙස ගුවනින් බීජ හෙලීම සිදුකරනු ලැබුවා.\nඒ, සියඹලාණ්ඩුව ප්‍රාදේශීය කොට්ඨාශයට අයත් වත්තේගම, කැබිලිත්ත වන රක්ෂිතයේ අක්කර 75ක භූමි ප්‍රමාණයක් ආවරණය වන පරිදියි.\nඇහැල, මී, කරඳ, සියඹලා සහ කුඹුක් ආදී බීජ 80,000ක් මෙලෙස ගුවනින් ඉසීම සිදුකර ඇති බව සඳහන්.\nමෙරට තිරසාර සංවර්ධන ඉලක්කයක් වන 2030 වසර වන විට හරිත ආවරණය 32% දක්වා වර්ධනය කිරීමේ අරමුණෙනුයි ගුවනින් බීජ හෙලීමේ ව්‍යාපෘතිය ආරම්භ කරනු ලැබුවේ.",
       "URL": "https://www.hirunews.lk/284856/ගුවනින්-බීජ-හෙලීමේ-ව්‍යාපෘතියේ-5-වන-අදියර-අවසන්",
       "Category": "Local News",
       "Parent URL": "https://www.hirunews.lk/local-news.php?pageID=1632"
}