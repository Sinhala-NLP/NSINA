{
       "Source": "hirunews",
       "Timestamp": "Monday, 18 July 2022 - 15:29",
       "Headline": "වැඩ බලන ජනාධිපතිගෙන් විශේෂ ප්‍රකාශයක් (වීඩියෝ)",
       "News Content": "කරමින් වැඩබලන ජනාධිපති රනිල් වික්‍රමසිංහ විශේෂ ප්‍රකාශයක් නිකුත් කර තිබෙනවා.\nඔහු පැහැදිලි කළේ, මැයි 13 වැනි දා තමන් අග්‍රාමාත්‍යවරයා ලෙස වැඩ භාර ගන්නා විට දිනකට පැය 5ක විදුලිය විසන්ධි කරමින් ආර්ථිකය කඩා වැටී තිබූ බව යි.\nඑතැන් සිට මාස දෙකක කාලය තුළ විදුලිය කප්පාදුව දිනකට පැය 3 දක්වා අඩු කර ගොවි ජනතාවට පොහොර ලබා දී රටේ ගෑස් හිඟයට ද විසඳුම් ලබාදුන් බව වැඩබලන ජනාධිපතිවරයා පැහැදිලි කරනවා.\nජූලි මාසය ඉන්ධන සැපයීමේ දුෂ්කර කාල පරිච්ඡේදයක් වනු ඇති බව අවසන් මොහොතේ තමා පැහැදිලි කළ බවත් ඔහු වැඩිදුරටත් සඳහන් කරනවා.\nකෙසේ වෙතත් ඩීසල් තොග සුරක්ෂිත කර බෙදාහරින අතර ජූලි 21 වන දා සිට පෙට්‍රල් ද බෙදා හැරීමට නියමිත බව යි වැඩ බලන ජනාධිපති රනිල් වික්‍රමසිංහ අවසන් වශයෙන් අවධාරණය කරන්නේ.\nමේ අතර, පාස්කු ඉරිදා ත්‍රස්ත ප්‍රහාරය සම්බන්ධයෙන් ස්කොට්ලන්ඩ්යාඩ් පොලිසියේ සහාය ලබා ගෙන, අපක්ෂපාතී පරීක්ෂණයක් සිදු කරන බව ද වැඩ බලන ජනාධිපති රනිල් වික්‍රමසිංහ පවසනවා.",
       "URL": "https://www.hirunews.lk/310309/වැඩ-බලන-ජනාධිපතිගෙන්-විශේෂ-ප්‍රකාශයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1011"
}