{
       "Source": "hirunews",
       "Timestamp": "Saturday, 03 July 2021 - 7:11",
       "Headline": "නිරෝධායන නීති කඩකළ පුද්ගලයින් 563 අත්අඩංගුවට",
       "News Content": "ගෙවී ගිය පැය  24 ක කාලය තුල නිරෝධායන නීති කඩකළ පුද්ගලයින් 563 අත්අඩංගුවට ගත් බව පොලිස් මාධ්‍ය ප්‍රකාශක ජ්‍යෙෂ්ඨ නියෝජ්‍ය පොලිස්පති අජිත් රෝහණ ප්‍රකාශ කරනවා.\nඒ අනුව මේ දක්වා නිරෝධායන නීති කඩකිරීම හේතුවෙන් අත්අඩංගුවට ගත මුළු පිරිස 46823ක් දක්වා ඉහල යනවා.\nමේ අතර ඊයේ අත්අඩංගුවට ගත පිරිස අතුරින් වැඩිම පිරසක් අත්අඩංගුවට ගෙන ඇත්තේ මාතලේ ප්‍රදේශයෙන්.\nඑම සංඛ්‍යාව 66ක්.\nමීට අමතරව මඩකලපුව දිස්ත්‍රික්කයෙන් 49ක්,සහ රත්නපුර දිස්ත්‍රික්කයෙන් 47ක් අත්අඩංගුවට ගෙන තිබෙනවා.\nමීට අමතරව පළාත් සංචරණ සීමා උල්ලාංඝනය කරමින් බස්නාහිර පළාතෙන් පිටව යාමට උත්සාහ කල පුද්ගලයින් 564 දෙනෙකුද නැවත හරවා යැවූ බවයි  පොලිස් මාධ්‍ය ප්‍රකාශකවරයා වැඩිදුරටත් පවසන්නේ.",
       "URL": "https://www.hirunews.lk/275911/නිරෝධායන-නීති-කඩකළ-පුද්ගලයින්-563-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1845"
}