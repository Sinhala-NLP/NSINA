{
       "Source": "hirunews",
       "Timestamp": "Tuesday, 18 July 2023 - 10:00",
       "Headline": "දෙමළ පක්ෂ වල නියෝජිතයින් ඇමරිකානු තානාපති හමුවෙයි",
       "News Content": "උතුරු නැගෙනහිර දෙමළ දේශපාලන පක්ෂ වල නියෝජිතයින් මෙරට ඇමරිකානු තානාපති ජුලි චන්ග් හමුවී තිබෙනවා.\nඋතුරු නැගෙනහිර ඉඩම් නැවත පවරාදීම, අතුරුදන් වූවන්ගේ පවුල්වල සාමාජිකයින්ට සාධාරණය ඉටු කිරීම ඇතුළු තවත් කරුණු කිහිපයක් සම්බන්ධයෙන් එහිදී සාකච්ඡා කර ඇති බවයි වාර්තා වන්නේ.\nයාපනයේ ඊයේ පැවති මෙම සාකච්ඡාවට දෙමළ මහජන පෙරමුණේ නායක පාර්ලිමේන්තු මන්ත්‍රී සි.වි.විග්නේශ්වරන්, සමස්ත ලංකා දෙමළ කොංග්‍රසයේ පාර්ලිමේන්තු මන්ත්‍රී ගජේන්ද්‍ර කුමාර් පොන්නම්බලම්, ටෙලෝ පක්ෂ නායක සෙල්වම් අඩෙක්කලනාදන්, ඇතුළු පිරිසක් එක්ව සිටියා.\nමේ අතර දෙමළ ජතික සන්ධානයේ නායක ආර්. සම්බන්ධන් ඉන්දීය අග්‍රාමාත්‍ය නරේන්ද්‍ර මෝදි වෙත ලිපියක් යොමු කර තිබෙනවා.\nදෙමළ ජනතාවගේ ගැටලු සහ 13 වන සංශෝධනය බලාත්මක කර ගැනීමට ඉන්දීයාව කටයුතු කළ යුතු ආකාරය සම්බන්ධයෙන් එහි දී අවධාරණය කර ඇති බවටයි වාර්තා වන්නේ.",
       "URL": "https://www.hirunews.lk/341588/දෙමළ-පක්ෂ-වල-නියෝජිතයින්-ඇමරිකානු-තානාපති-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=175"
}