{
       "Source": "hirunews",
       "Timestamp": "Sunday, 25 June 2017 - 6:40",
       "Headline": "හුංගම රිය අනතුරකින් 3 ක් ජීවිතක්ෂයට (ඡායාරූප)",
       "News Content": "හම්බන්තොට හුංගම ප්‍රදේශයේ සිදුවු රිය අනතුරකින් පුද්ගලයන් 3 දෙනෙකු ජීවිතක්ෂයට පත්වී තිබෙනවා.\nත්‍රී රෝද රථයක් සහ ටිපර් රථයක් එකිනෙක ගැටීමෙන් අද මෙම අනතුර සිදුව ඇති බවයි පොලිසිය සඳහන් කළේ.\nමියගොස් ඇත්තේ ත්‍රී රෝද රථයේ ගමන් කළ අම්බලන්ගොඩ ප්‍රදේශයේ පදිංචි 3 දෙනෙක්.\nඔවුන් අවුරුදු 40 / 34 සහ 19 වයස්වල පසුවනවා.\nමියගිය පිරිස අතර පියෙකු සහ ඔහුගේ පුත්‍රයාද සිටින බව පොලීසිය වැඩිදුරටත් සඳහන් කළා.\nඅලුයම 3.30 ට පමණ කොළඹ කතරගම මාර්ගයේදී තංගල්ල දෙසට ධාවනය වු ටිපර් රථයක් සහ කතරගම දෙසට ධාවනය වු ත්‍රී රෝද රථයකුයි මෙලෙස එකිනෙක ගැටී ඇත්තේ.\nඅනතුරට ලක්වන විට එහි පුද්ගලයන් 5 දෙනෙකු ගමන් කර ඇතැයි සඳහන්.\nතුවාල ලැබු ළමුන් දෙදෙනෙකු හම්බන්තොට රෝහලේ ප්‍රතිකාර ලබන බවයි පොලිසිය කියාසිටියේ.\nඅනතුරට සම්බන්ධ ටිපර් රථයේ රියදුරා පොලිස් අත්අඩංගුවට ගෙන තිබෙනවා.\nඡායාරූප - හම්බන්තොට රාහුල් සමන්ත",
       "URL": "https://www.hirunews.lk/164348/හුංගම-රිය-අනතුරකින්-3-ක්-ජීවිතක්ෂයට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4453"
}