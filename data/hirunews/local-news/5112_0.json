{
       "Source": "hirunews",
       "Timestamp": "Monday, 28 March 2016 - 15:40",
       "Headline": "තමිල්නාඩුවේ ශ්‍රී ලාංකික සරණාගතයෙකු සිදුකළ උපවාසය අවසන් කරයි",
       "News Content": "තමන් තිරුචි විශේෂ සරණාගත කඳවුරෙන් නිදහස් කරන ලෙස ඉල්ලා ශ්‍රී ලාංකික දෙමළ සරණාගතයෙකු වන දයාබරරාජ් දින 5ක් තිස්සේ සිදුකළ උපවාසය සති අන්තයේදී අවසන් කර තිබෙනවා.\nඔහුගේ බිරිඳ රදවා සිටියේ මණ්ඩපම් සරණාගත කදවුරේ විශේෂ රැදවුම් භාරය යටතේයි.\nඋදයකලා නැමැති ඇය නිදහස් කිරීමට ප්‍රාන්ත රජය පියවර ගත්තා.\nඉන් අනතුරුවයි දයාබරරාජ් සිය උපවාසය නතර කර ඇත්තේ.\nහිටපු එල්.ටී.ටී.ඊ. සාමාජිකයෙකු වන ඔහු තම බිරිඳ සමඟ ශ්‍රී ලංකාවේදී මිනිස් ජාවාරමක නිරත වී ඇති බවට චෝදනා එල්ල වී තිබෙනවා.\nඉන් අනතුරුවයි ඔවුන් තමිල්නාඩුවේ විශේෂ සරණාගත කඳවුරුවල රදවනු ලැබුවේ. කෙසේ නමුත්, ඉදිරියේදී ඔවුන් ශ්‍රී ලංකාවට පිටුවහල් කිරීමට ඉඩ ඇති බව තමිල්නාඩු ආරංචි මාර්ග සදහන් කළා.",
       "URL": "https://www.hirunews.lk/129572/තමිල්නාඩුවේ-ශ්‍රී-ලාංකික-සරණාගතයෙකු-සිදුකළ-උපවාසය-අවසන්-කරයි",
       "Category": "Local News",
       "Parent URL": "https://www.hirunews.lk/local-news.php?pageID=5112"
}