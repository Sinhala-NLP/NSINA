{
       "Source": "hirunews",
       "Timestamp": "Wednesday, 04 October 2017 - 15:47",
       "Headline": "ෆේස් බුක් සටහනක් තබා තරුණියක් දිවි නසා ගනී (ඡායාරූප)",
       "News Content": "මාළඹේ කහන්තොට ප්‍රදේශයේ නිවසක සිටි තරුණියක් ගෙල වැළලාගෙන මියගොස් තිබෙනවා.\n\"සියල්ල අවසන්ව යන තැනකි\" යනුවෙන් මෙම තරුණිය මියයාමට පෙර සිය ෆේස් බුක් ගිණුමේ සටහනක් ද තබා ඇති බවයි අප වාර්තාකරු සඳහන් කළේ.\nමෙලෙස මියගොස් ඇත්තේ මාළඹේ කහන්තොට පාර ප්‍රදේශයේ දෙමහල් නිවසක සිටි 30 හැවිරිදි අවිවාහක තරුණියක්.\nඇය ජාත්‍යන්තර පාසල් ගුරුවරියක් බවට ද අනාවරණ වී තිබෙනවා.\nඊයේ (03) අලුයම ඇයගේ සිරුර හමුවී ඇති අතර ඇය මියයාමට දින කිහිපයකට පෙර සේවය කළ ජාත්‍යන්තර පාසලින් ඉල්ලා අස්වී ඇතැයි සඳහන්.\nඇයගේ මව ප්‍රකාශකර ඇත්තේ අධ්‍යාපනයට එහා ලෝකයක් තම දියණියට නොතිබු බවයි.\nමියයාමට පෙර දින රාත්‍රියේ ද දියණිය තමා අසල නිදා සිටි බව ද මව සඳහන් කර තිබෙනවා.\nමෙම මරණය පිළිබඳ අතුරුගිරිය පොලිසිය විමර්ශණ ආරම්භ කර තිබෙනවා.\nකඩුවෙල අයිරාංගණී එදිරිසිංහ",
       "URL": "https://www.hirunews.lk/172586/ෆේස්-බුක්-සටහනක්-තබා-තරුණියක්-දිවි-නසා-ගනී-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4288"
}