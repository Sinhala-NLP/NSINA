{
       "Source": "hirunews",
       "Timestamp": "Tuesday, 23 May 2023 - 17:58",
       "Headline": "අධික වර්ෂාවත් සමඟ නුවරඑළියේ ප්‍රදේශ කිහිපයක් ජලයෙන් යටවෙයි",
       "News Content": "නුවරඑළිය ප්‍රදේශයට (23) දින පස්වරුවේ ඇද හැලුණු අධික වර්ෂාව හේතුවෙන් නගර මධ්‍යයේ ප්‍රධාන මාර්ග කිහිපයක් ජලයෙන් යට විම නිසා රථ වාහන ගමනා ගමනයට බාධා එල්ල වි තිබෙනවා.\nනුවරඑලිය බෞද්ධ මධ්‍යස්ථානය ඉදිරිපිට ධර්මපාල මාවත ජලයෙන් යට වී ඇති බවයි වාර්තා වන්නේ.\nනගරයට ඇතුල් වන සහ පිටවන වාහන වලට දැඩි බාධා එල්ල වී තිබෙන අතර ඇද හැලුණු අධික වර්ෂාවත් සමග එලවළු වගාවට හානි සිදු වන බවයි එලවළු ගොවින් ප්‍රකාශ කර සිටින්නේ.",
       "URL": "https://www.hirunews.lk/336019/අධික-වර්ෂාවත්-සමඟ-නුවරඑළියේ-ප්‍රදේශ-කිහිපයක්-ජලයෙන්-යටවෙයි",
       "Category": "Local News",
       "Parent URL": "https://www.hirunews.lk/local-news.php?pageID=322"
}