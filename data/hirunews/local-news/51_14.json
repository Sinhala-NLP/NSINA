{
       "Source": "hirunews",
       "Timestamp": "Tuesday, 05 September 2023 - 9:03",
       "Headline": "අභියෝග මැඳින් ජීවිතය දිනූ සිසුවියක්",
       "News Content": "උසස්පෙළ ප්‍රතිඵල ඊයේ (04) නිකුත් කෙරුණා.\nඑම ප්‍රතිඵල අනුව විශ්වවිද්‍යාල ප්‍රවේශය සඳහා සිසුන් 166,938 දෙනකු සුදුසුකම් ලබා ඇති බවයි වාර්තා වෙන්නේ.\nනිබඳ කැපකිරීමක ප්‍රතුඵල දූ දරුවන් මෙලෙස හිමිකර ගනිද්දී අභියෝග මැදුන් ජීවිතය ජයගත් දියණියක් පිළිබඳව තොරතුරු වාර්තා වෙනවා.\nඒ මුලතිව් දිස්ත්‍රික්කයෙන් .\nඑම දිස්ත්‍රික්කයෙන් වාණිජ අංශයෙන් පලමු ස්ථානයට තේරී පත් වූයේ ඩොරීන් රූපකාන්තන් නම් ශිෂ්‍යාවක්.\nඇගේ පියා අවසන් යුද්ධයේ දී මියගොස් ඇති අතර ඇය කිසිදු රැකියාවක් නොමැති මවගේ හා මිත්තණියගේ සෙවණේ සිට විභාගයට පෙනී සිට ඒ ( A ) සාමාර්ථ තුනක්ම ලබා ගෙන ඇත.\nඅභියෝග මැඳ ජීවිතය ජයගත් ඇය සැබෑ දක්ෂයෙකි.\nඑමෙන් ම 2022 වසරේ අපොස උසස් පෙළ විභාගයේ ප්‍රතිපල අනුව යාපනයේ හින්දු විද්‍යාලය ප්‍රථම ස්ථානයට පත්ව තිබෙනවා.\nඑම විද්‍යාලයෙන් විභාගයට පෙනී සිටි සිසුන් අතරින් 33 දෙනෙකු විෂයන් තුන සදහාම ඒ ( A ) සාමාර්ථයන් හිමි කරගෙන ඇති බවයි වාර්තා වෙන්නේ.",
       "URL": "https://www.hirunews.lk/347192/අභියෝග-මැඳින්-ජීවිතය-දිනූ-සිසුවියක්",
       "Category": "Local News",
       "Parent URL": "https://www.hirunews.lk/local-news.php?pageID=51"
}