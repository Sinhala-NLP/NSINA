{
       "Source": "hirunews",
       "Timestamp": "Saturday, 26 November 2022 - 11:13",
       "Headline": "ව්‍යාජ ලෙස මත්පැන් නිපදවා අඩු මිලට විකුණූ අයෙක් STF අත්අඩංගුවට",
       "News Content": "විශේෂ කාර්ය බලකා නිලධාරීන්ට ලද තොරතුරකට අනුව ඊයේ (25) වේයන්ගොඩ පොලිස් වසමේ බණ්ඩාරනායක පාර, වේයන්ගොඩ ප්‍රදේශයේ දී සිදු කරන ලද වැටලීමකින් ව්‍යාජ මත්පැන් නිෂ්පාදනය කරන මත්පැන් ස්කාගාරයක් වටලා සැකකරුවෙක් අත් අඩංගුවට ගෙන තිබෙනවා.\nආනයනික මත්පැන් ස්ප්‍රීතු නීත්‍යානුකූල නොවන මාර්ගයෙන් මිලදී ගෙන එම මත්පැන් ස්ප්‍රීතු වලට විවිධ ඩයි වර්ග කලවම් කරමින් විවිධ ප්‍රමාණයේ බෝතල්වල ව්‍යාජ ලේබල අලවා රජයේ මත්පැන් මිල ප්‍රමාණයට අඩු මිල ප්‍රමාණයන් යටතේ සැකකරු විසින් අලෙවි කර තිබෙනවා.\nසැකකරු වයස අවුරුදු 42ක් වන වේයන්ගොඩ ප්‍රදේශයේ පදිංචිකරුවෙක්.\nසැකකරු සමග නීති විරෝධී මත්පැන් ලීටර් 218ක්, සිප්‍රීතු ලීටර් 12ක්, හිස් වීදුරු බෝතල් 60ක් ද අත්අඩංගුවට ගෙන තිබෙනවා.\nසිද්ධිය සම්බන්ධයෙන් වැඩිදුර විමර්ශන කටයුතු සඳහා සැකකරු සහ අත්අඩංගුවට ගන්නා ලද භාණ්ඩ වේයන්ගොඩ පොලිස් ස්ථානය වෙත විශේෂ කාර්ය බලකා නිලධාරීන් විසින් භාර දී තිබෙනවා.",
       "URL": "https://www.hirunews.lk/321317/ව්‍යාජ-ලෙස-මත්පැන්-නිපදවා-අඩු-මිලට-විකුණූ-අයෙක්-stf-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=707"
}