{
       "Source": "hirunews",
       "Timestamp": "Monday, 12 December 2022 - 8:17",
       "Headline": "ජාත්‍යන්තර රොටරි සමාජයේ සභාපතිනිය දිවයිනට",
       "News Content": "ජාත්‍යන්තර රොටරි සමාජයේ සභාපතිනී ජෙනිෆර් ජෝන්ස් සිව් දින නිල සංචාරයක් සදහා දිවයිනට පැමිණ තිබෙනවා.\nඉන්දියාවේ චෙන්නායි සිට ශ්‍රී ලන්කන් ගුවන් සේවයේ යූ.එල්. -128 දරණ යානයෙන් ඊයේ පස්වරුවේ ඇය කටුනායක ජාත්‍යන්තර ගුවන් තොටුපලෙන් දිවයිනට පැමිණි බවයි ගුවන්තොටුපල කාර්ය භාර නිලධාරිවරයා පැවසුවේ.\nලෝකයේ රටවල් 210ක සාමාජිකත්වය හිමි ජාත්‍යන්තර රොටරි සමාජයේ සභාපතිවරියගේ ශ්‍රී ලංකා සංචාරය නිමිත්තෙන් සමරු මුද්දරයක් ද නිකුත් කිරීමට නියමිතයි.\nඑමෙන්ම ඇයගේ ශ්‍රී ලංකා සංචාරය අතරතුර ජනාධිපති රනිල් වික්‍රමසිංහ ද හමුවීමට සැලසුම් කර තිබෙනවා.\nශ්‍රී ලංකා සංචාරයට සමඟාමීව ඩොලර් දශ ලක්ෂයක් වටිනා ඖෂධ තොගයක් මෙරටට පිරිනැමීම සහ ලාංකික සිසුන් 500ක් සඳහා පිලිපීනයේ විශ්වවිද්‍යාලයක තොරතුරු තාක්ෂණවේදය හැදෑරීම සදහා ශිෂ්‍යත්ව ප්‍රධානයක් ද සිදු කිරීමට නියමිතයි.",
       "URL": "https://www.hirunews.lk/322471/ජාත්‍යන්තර-රොටරි-සමාජයේ-සභාපතිනිය-දිවයිනට",
       "Category": "Local News",
       "Parent URL": "https://www.hirunews.lk/local-news.php?pageID=673"
}