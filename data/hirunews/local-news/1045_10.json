{
       "Source": "hirunews",
       "Timestamp": "Tuesday, 05 July 2022 - 13:16",
       "Headline": "2022 විසර්ජන සංශෝධන පනත් කෙටුම්පත පාර්ලිමේන්තුවට?",
       "News Content": "2022 වර්ෂය සඳහා විසර්ජන පනතින් සම්මත කරන ලද අයවැය ඇස්තමේන්තු සංශෝධනය කිරීමටත් ඒ සඳහා නීති කෙටුම්පත් සම්පාදක විසින් සකස් කරන ලද හා නීතිපතිවරයා විසින් නිෂ්කාශනය කරනු ලැබ ඇති පනත් කෙටුම්පත පාර්ලිමේන්තුවට ඉදිරිපත් කිරීමට අමාත්‍ය මණ්ඩල අනුමැතිය හිමිව තිබෙනවා.\nඒ මුදල් ආර්ථික ස්ථායිකරණ සහ ජාතික ප්‍රතිපත්ති අමාත්‍යවරයා ලෙස අග්‍රාමාත්‍ය රනිල් වික්‍රමසිංහ ඉදිරිපත් කළ යෝජනාවකට අනුව යි.\nඑසේම, ආර්ථික ස්ථායිතාවය සඳහා ආදායම ඉහළ නැංවීමේ අරමුණින් බදු ප්‍රතිසංස්කරණ ක්‍රියාත්මක කිරීම සඳහා ද අනුමැතිය ලබාදීමටයි අමාත්‍ය මණ්ඩලය පියවර ගෙන තිබුණේ.",
       "URL": "https://www.hirunews.lk/309095/2022-විසර්ජන-සංශෝධන-පනත්-කෙටුම්පත-පාර්ලිමේන්තුවට",
       "Category": "Local News",
       "Parent URL": "https://www.hirunews.lk/local-news.php?pageID=1045"
}