{
       "Source": "hirunews",
       "Timestamp": "Wednesday, 17 February 2016 - 9:16",
       "Headline": "තොටලග  තවමත් නොසන්සුන් - විශේෂ රථ වාහන සැළැස්මක්",
       "News Content": "තොටළඟ ප්‍රදේශයේ පවතින විරෝධතාව හේතුවෙන් වික්ටෝරියා පාලම අවට ප්‍රදේශයේ රථ වාහන ගමනා ගමනයට බාධා එල්ල වී තිබෙනවා.\nපොලිස් මාධ්‍ය ඒකකය පැවසුවේ තොටළඟ ප්‍රදේශයේ පවතින විරෝධතාව තවමත් අවසන් නොවීම  හමුවෙය් එම තත්වය උද්ගත වී ඇති බවයි.\nමීගමුව දෙස සිට කොළඹට පැමිණෙන වාහන වත්තල හේකිත්ත ඇළකන්ද හරහා කොළඹට පැමිණිය හැකියි.\nකොළඹ දෙස සිට පිටව යන රථ වාහන සඳහා ද එම මාර්ගය භාවිත කළ හැකිවනවා.\nමහනුවර දෙස සිට පැමිණෙන වාහන සඳහා කැලණි පාලම ඔස්සේ කොළඹට ළඟා විය හැකි බව පොලීසිය සඳහන් කළේග\nකඩවත සිට අධිවේගී මාර්ගය ඔස්සේ පැමිණීමට ද හැකියාව පවතින බව පොලීස් මාධ්‍ය ඒකකය සදහන් කළා.",
       "URL": "https://www.hirunews.lk/126449/තොටලග-තවමත්-නොසන්සුන්-විශේෂ-රථ-වාහන-සැළැස්මක්",
       "Category": "Local News",
       "Parent URL": "https://www.hirunews.lk/local-news.php?pageID=5165"
}