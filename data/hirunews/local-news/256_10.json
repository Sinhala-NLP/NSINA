{
       "Source": "hirunews",
       "Timestamp": "Monday, 19 June 2023 - 10:19",
       "Headline": "ඇමරිකා - චීන සාකච්ඡා සාර්ථක වෙයි",
       "News Content": "ඇමරිකානු සහ චීන රාජ්‍ය තාන්ත්‍රිකයන් අතර පැවති සාකච්ඡා සාර්ථක වී තිබෙනවා.\nඇමරිකානු රාජ්‍ය ලේකම් ඇන්ටනි බ්ලින්කන් ඊයේ චීනයේ සංචාරයක නිරතවූ අතර, එය සැළකෙන්නේ වසර පහකට පසුව ඇමරිකානු රාජ්‍ය තාන්ත්‍රිකයෙකු එරට සිදුකළ පළමු සංචාරය ලෙසයි.\nචීන විදේශ අමාත්‍යවරයා හමුවූ ඇමරිකානු රාජ්‍ය ලේකම්වරයා එහිදී චීන - තායිවාන ගැටළුව සම්බන්ධයෙන් සාකච්ඡා කර තිබෙනවා.\nපැය පහකට ආසන්න කාලයක් පැවති මෙම සාකච්ඡාවේදී දෙරටට බලපාන ආර්ථික ගැටළු පිළිබඳවද විශේෂ අවධානයක් යොමු කර ඇති බවයි විදෙස් වාර්තා සඳහන් කළේ.",
       "URL": "https://www.hirunews.lk/338376/ඇමරිකා-චීන-සාකච්ඡා-සාර්ථක-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=256"
}