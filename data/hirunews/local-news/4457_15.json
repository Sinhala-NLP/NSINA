{
       "Source": "hirunews",
       "Timestamp": "Thursday, 22 June 2017 - 12:55",
       "Headline": "අන්තරේ හොයන්න සී.සී.ටී.වී බලනවලු",
       "News Content": "සෞඛ්‍ය අමාත්‍යාංශ පරිශ්‍රයට බලහත්කාරයෙන් ඇතුළු වී විරෝධතා පවත්වමින් රාජ්‍ය දේපලවලට හානි සිදුකිරීමේ සිද්ධියට නායකත්වය ලබාදුන් සරසවි සිසුන්ට එරෙහිව නීතිමය ක්‍රියාමාර්ග ගැනීමට බලාපොරොත්තු වන බව පොලිස් මාධ්‍ය ප්‍රකාශක නියෝජ්‍ය පොලිස්පති ප්‍රියන්ත ජයකොඩි පවසනවා.\nහිරු ප්‍රවෘත්ති අංශයට කළ විමසීමකදී ඔහු කියා සිටියේ සිද්ධිය සම්බන්ධයෙන් විමර්ශන සිදුකිරීමට සෞඛ්‍ය අමාත්‍යාංශ පරිශ්‍රයේ සවිකර ඇති සී.සී.ටී.වී කැමරා දර්ශන ලබා ගැනීමට බලාපොරොත්තු වන බවයි.\nකෙසේ වෙතත්, අන්තර් විශ්වවිද්‍යාලයීය ශිෂ්‍ය බල මණ්ඩලයේ කැවුම්කරු ලහිරු වීරසේකර සදහන් කළේ රාජ්‍ය දේපල හානි කිරීමේ වගකීම පොලිසිය භාර ගත යුතු බවයි.\nමාලඹේ පෞද්ගලික වෛද්‍ය විද්‍යාලයට එරෙහිව අන්තර් විශ්වවිද්‍යාලයීය ශිෂ්‍ය බල මණ්ඩලය සහ වෛද්‍ය පීඨ ශිෂ්‍ය ක්‍රියාකාරී කමිටුව එක්ව සංවිධාන කළ විරෝධතාවට සෞඛ්‍ය අමාත්‍යංශ පරිශ්‍රය තුලදී ප්‍රහාරයක් එල්ල වුණේ ඊයේ පස්වරුවේයි.\nඑහිදී පොලිසිය සමඟ ඇති වූ කලහයෙන් තුවාල ලැබූ සරසවි සිසුන් 58 දෙනෙකු තවදුරටත් කොළඹ ජාතික රෝහලේ නේවාසිකව ප්‍රතිකාර ලබනවා.\nඑමෙන්ම සිද්ධියෙන් තුවාල ලබා කොළඹ ජාතික රෝහලට ඇතුලත් කෙරුණු පොලිස් නිළධාරියා සහ විශේෂ කාර්ය බලකායේ සෙබළුන් 05 දෙනා පොලිස් රෝහල වෙත මාරු කර යැවුණා.",
       "URL": "https://www.hirunews.lk/164155/අන්තරේ-හොයන්න-සී-ටී-වී-බලනවලු",
       "Category": "Local News",
       "Parent URL": "https://www.hirunews.lk/local-news.php?pageID=4457"
}