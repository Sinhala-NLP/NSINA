{
       "Source": "hirunews",
       "Timestamp": "Tuesday, 01 June 2021 - 15:56",
       "Headline": "චන්දිමාල් ජයසිංහගේ උපන්දින සැමරුමට සහභාගිවූ තවත් පිරිසක් අත්අඩංගුවට (වීඩියෝ)",
       "News Content": "සංචරණ සීමා පැවතිය දී නිරෝධායන නීති උල්ලංඝනය වන අයුරින් කොළඹ තරු පහේ හෝටලයක රූපලාවන්‍ය ශිල්පී චන්දිමාල් ජයසිංහ පැවැත්වූ  උපන් දින සාදයට සහභාගි වූ තවත්  06 දෙනකු කොටුව පොලිසිය විසින් අත්අඩංගුවට ගෙන තිබෙනවා.\nඑලෙස අත්අඩංගුවට ගෙන ඇත්තේ සැකකරුවන් 05 දෙනකු සහ එක් සැකකාරියක් බවයි පොලිස් මාධ්‍ය ප්‍රකාශක නියෝජ්‍ය පොලිස්පති නීතීඥ අජිත් රෝහණ සඳහන් කළේ.\nඅත්අඩංගුවට ගත් මෙම පිරිස හෙට දිනයේ  අලුත්කඩේ මහේස්‍රාත් අධිකරණයට ඉදිරිපත් කිරීමට නියමිතයි.\nමේ අතර, සංචරණ සීමා සහ නිරෝධායන නීති උල්ලංඝනය කරමින් යාපනය - අරසඩි ප්‍රදේශයේ සාදයක් පැවැත්වීමේ සිද්ධියට අත්අඩංගුවට ගත් පුද්ගලයින් 5 දෙනා මේ මස 7 වන දා දක්වා රක්ෂිත බන්ධනාගාර ගත කෙරුණා.\nපොලිස් මාධ්‍ය ප්‍රකාශකවරයා සඳහන් කළේ මොවුන් මත්ද්‍රව්‍ය භාවිත කරමින් මෙම සාදය පවත්වා ඇති බවයි.",
       "URL": "https://www.hirunews.lk/273078/චන්දිමාල්-ජයසිංහගේ-උපන්දින-සැමරුමට-සහභාගිවූ-තවත්-පිරිසක්-අත්අඩංගුවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1914"
}