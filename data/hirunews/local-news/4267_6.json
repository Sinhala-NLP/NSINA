{
       "Source": "hirunews",
       "Timestamp": "Tuesday, 17 October 2017 - 16:31",
       "Headline": "දීපාවලී උත්සව සමයේ වතුකරයේ තරුණයන්ට විකුනන්න හැදූ මත්ද්‍රව්‍ය තොගයක් අත්අඩංගුවට (ඡායාරූප)",
       "News Content": "දීපාවලි උත්සව සමයේ වතුකරයේ තරුණයන්ට \"මාවා\" මත්ද්‍රව්‍ය අලෙවි කළ සැකකරුවෙක් පොලිස් විශේෂ කාර්ය බලකාය මගින් අත්අඩංගුවට ගෙන තිබෙනවා.\nමාවා නැමැති මත්ද්‍රව්‍ය අලෙවි කරමින් සිටියදි  සැකකරු අත්අඩංගුවට ගත්තේ  තලවාකැලේ නගරයේදි.\nමෙම සැකකරු දිපාවලි උත්සව සමයේ වතුකරයට පැමිණෙන තරුණයන්ට මෙම මත්ද්‍රව්‍ය අලෙවි කරමින් සිටියදි පොලිස් විශේෂ කාර්ය බලකායේ නිළධාරින්ට ලද තොරතුරුක් මතයි සැකකරු අත්අඩංගුවට ගෙන ඇත්තේ.\nසැකකරු අත්අඩංගුවට ගන්නා අවස්ථාවේ  ඔහු සන්තකයේ තිබි මාවා මත්ද්‍රව්‍ය  ග්‍රෑමි නවසිය දහයක් අත්අඩංගුවට ගත් බවයි පොලිස් විශේෂ කාර්ය බලකායේ නිළධාරින් පැවසුවේ.\nසැකකරු තලවාකැලේම පදිංචිකරුවෙකු බවත් ඔහු කාලයක් තිස්සේ මෙම ජාවාරෙමි නිරතවි සිටි බවත් එම වැටලිම සිදුකළ නිළධාරින් පවසනවා.\nඅත්අඩංගුවට ගත් සැකකරු සහ මාවා අධිකරණය වෙත ඉදිරිපත් කිරිම සදහා තලවාකැලේ පොලිසිය වෙත භාර දි තිබෙනවා.\nහැටන්- රංජිත් රාජපක්ෂ",
       "URL": "https://www.hirunews.lk/173740/දීපාවලී-උත්සව-සමයේ-වතුකරයේ-තරුණයන්ට-විකුනන්න-හැදූ-මත්ද්‍රව්‍ය-තොගයක්-අත්අඩංගුවට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4267"
}