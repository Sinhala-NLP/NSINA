{
       "Source": "hirunews",
       "Timestamp": "Monday, 20 July 2020 - 10:23",
       "Headline": "කොරෝනා මැඩලීමට උපරිමයෙන් කටයුතු කරන බව මහජන සෞඛ්‍ය ක්‍ෂේත්‍ර නිලධාරීන් කියයි",
       "News Content": "කොරෝනා වෛරසය හමුවේ රට මුහුණදී ඇති තීරණාත්මක අවස්ථාවේ සිය පටු අරමුණු ඉටුකරගැනීම සඳහා මහජන සෞඛ්‍ය පරීක්ෂකවරුන් සිදුකරන වර්ජනය හෙළා දකින බව ශ්‍රී ලංකා මහජන සෞඛ්‍ය ක්‍ෂේත්‍ර නිලධාරීන් පවසනවා.\nමහජන සෞඛ්‍ය පරීක්ෂකවරුන් සිය වෘත්තිය ක්‍රියාමාර්ගයේ අද නිරතවන්නේ පස්වන දිනට වන අතර, ඔවුන් සියලු බෝවන රෝග පාලන රාජකාරි කටයුතුවලින්ද ඊයේ සිට ඉවත්වුණා.\nකෙසේ වෙතත් කොරෝනා වෛරසය පාලනය කිරීම සඳහා සිය උපරිම දායකත්වය ලබාදීමට කටයුතු කරන බවයි මහජන සෞඛ්‍ය ක්‍ෂේත්‍ර නිලධාරී සංගමයේ සභාපති රුවන් හේවානායකගේ ප්‍රකාශ කළේ.",
       "URL": "https://www.hirunews.lk/245952/කොරෝනා-මැඩලීමට-උපරිමයෙන්-කටයුතු-කරන-බව-මහජන-සෞඛ්‍ය-ක්‍ෂේත්‍ර-නිලධාරීන්-කියයි",
       "Category": "Local News",
       "Parent URL": "https://www.hirunews.lk/local-news.php?pageID=2572"
}