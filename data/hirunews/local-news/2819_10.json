{
       "Source": "hirunews",
       "Timestamp": "Thursday, 02 April 2020 - 22:53",
       "Headline": "ලොව පුරා කොරෝනා වෛරස් මරණ 50000 ඉක්මවයි",
       "News Content": "කොවිඩ් 19 ආසාදනයවීමෙන් ලොවපුරා මියගිය පිරිස මේ වනවිට 50,277ක් දක්වා ඉහළ ගොස් තිබෙනවා.\nලොවපුරා වාර්තා වන ආසාදිතයින් සංඛ්‍යාව නවලක්ෂ 81,838ක්.\nවෛරසයේ ශීඝ්‍ර ව්‍යාප්තිය සැලකිල්ලට ගනිමින් මුව ආවරණ පැළඳීම ප්‍රවර්ධනය කළ යුතුද යන්න පිළිබඳ ලෝක සෞඛ්‍ය සංවිධානයේ අවධානය යොමුව තිබෙනවා.\nකොවිඩ් 19 ආසාදිතයන් වැඩිම සංඛ්‍යාවක් මේ වනවිට වාර්තා වන්නේ ඇමරිකාවෙන් වන අතර, එම සංඛ්‍යාව 215,344ක්.\nආසාදිතයන් ලක්ෂ දෙකේ සීමාව පසුකල පළමු රට ඇමරිකාවයි.\nගතවූ පැය 24 තුළ ඇමරිකාවෙන් නව මරණ 900කට වැඩි ප්‍රමාණයක් වාර්තාවීමත් සමඟ එරට සමස්ත මරණ සංඛ්‍යාව ද 5112 දක්වා ඉහළ ගියා.\nඇමරිකාවේ කනේටිකට් ප්‍රාන්තයේ සති 6ක බිළිඳෙකු කොවිඩ් 19 ආසාදනයවීමෙන් මියගොස් ඇති බව විදෙස් මාධ්‍ය වාර්තා කරනවා.",
       "URL": "https://www.hirunews.lk/237805/ලොව-පුරා-කොරෝනා-වෛරස්-මරණ-50000-ඉක්මවයි",
       "Category": "Local News",
       "Parent URL": "https://www.hirunews.lk/local-news.php?pageID=2819"
}