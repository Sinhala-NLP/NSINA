{
       "Source": "hirunews",
       "Timestamp": "Wednesday, 07 June 2023 - 10:14",
       "Headline": "අන්තරේ පාගමනට වාරණ නියෝගයක්",
       "News Content": "අන්තර් විශ්වවිද්‍යාල ශිෂ්‍ය බල මණ්ඩලය අද කොළඹදී පැවැත්වීමට නියමිත විරෝධතා පාගමනට එරෙහිව කොළඹ කොටුව මහේස්ත්‍රාත් අධිකරණය විසින් වාරණ නියෝගයක් නිකුත් කර තිබෙනවා.\nඒ කොල්ලුපිටිය, කොම්පඤ්ඤවීදිය සහ කොළඹ කොටුව පොලිස් ස්ථාන කළ ඉල්ලීමක් සැලකිල්ලට ගනිමින්.\nඅන්තර් විශ්වවිද්‍යාලයීය ශිෂ්‍ය බල මණ්ඩලයේ කැඳවුම්රු මධුෂාන් චන්ද්‍රජිත් ඇතුළු 13 දෙනෙකුට එරෙහිව මෙම වාරණ නියෝගය නිකුත් කර තිබෙනවා.\nඒ අනුව, අරලියගහ මන්දිරය, අග්‍රාමාත්‍ය කාර්යාලය, ජනාධිපතිවරයාගේ පෞද්ගලික නිවස, ජනාධිපති ලේකම් කාර්යාලය, ජනාධිපති මන්දිරය සහ ගාලුමුවදොර වටරවුමේ සිට එන්.එස්.ඒ. වටරවුම දක්වා මාර්ගයට ඇතුළු වීම අධිකරණය විසින් වළක්වා තිබෙනවා.",
       "URL": "https://www.hirunews.lk/337250/අන්තරේ-පාගමනට-වාරණ-නියෝගයක්",
       "Category": "Local News",
       "Parent URL": "https://www.hirunews.lk/local-news.php?pageID=288"
}