{
       "Source": "hirunews",
       "Timestamp": "Monday, 25 July 2022 - 7:20",
       "Headline": "මන්දිරයෙන් සොරාගත් පිත්තල බෝල 40 ක් අලෙවි කළ තුන්දෙනෙකු අත්අඩංගුවට",
       "News Content": "ජුලි නව වනදා ජනාධිපති මන්දිරයට ඇතුළුවී එහි ජනෙල් තිරරෙදි එල්ලීම සඳහා බිත්තිවල සවි කර තිබූ රන් පැහැති පිත්තල බෝල 40ක් සොරාගෙන පැරණි භාණ්ඩ ලෙස අලෙවි කිරීමට සූදානම් වූ තුන්දෙනෙකු පොලිසිය අත්අඩංගුවට ගෙන තිබෙනවා.\nඊයේ පස්වරුවේ ඔවුන් වැලිකඩ ප්‍රදේශයේදී අත්අඩංගුවට ගෙන ඇති අතර, සැකකරුවන් අවුරුදු 28,34 සහ 37 යන වයස්වල පසුවන රාජගිරිය - ඔබේසේකරපුර පදිංචිකරුවන්.\nසැකකරුවන් මත්ද්‍රව්‍යවලට ඇබ්බැහිවූවන් ලෙස පෙනී යන බවයි විමර්ශන නිලධාරීන් සඳහන් කර ඇත්තේ.\nවැඩිදුර විමර්ශන සඳහා මෙම සැකකරුවන් ජනාධිපති මන්දිරයේ විමර්ශන කටයුතු මෙහෙයවනු ලබන කොළඹ උතුර කොට්ඨාස අපරාධ විමර්ශන අංශය වෙත භාරදී තිබෙනවා.",
       "URL": "https://www.hirunews.lk/310876/මන්දිරයෙන්-සොරාගත්-පිත්තල-බෝල-40-ක්-අලෙවි-කළ-තුන්දෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=995"
}