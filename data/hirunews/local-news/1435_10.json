{
       "Source": "hirunews",
       "Timestamp": "Monday, 10 January 2022 - 18:28",
       "Headline": "කොරෝනා මරණ 15ක්",
       "News Content": "කොරෝනා වෛරසය ආසාදනය වීමෙන් පුද්ගලයින් 15 දෙනෙකු ඊයේ (09) දින ජීවිතක්ෂයට පත්ව ඇති බව සෞඛ්‍ය සේවා අධ්‍යක්ෂ ජනරාල්වරයා පවසනවා.\nඒ අනුව මෙරටින් වාර්තා වන සමස්ත කොරෝනා ආසාදිත මරණ සංඛ්‍යාව 15,134ක්.\nඑමෙන්ම වෛරසය ආසාදිතව තවදුරටත් රෝහල්ගතව සහ අතරමැදි ප්‍රතිකාර මධ්‍යස්ථානවල ප්‍රතිකාර ලබන සංඛ්‍යාව 9,471ක් වන අතර සුවය ලැබූ මුළු පුද්ගලයින් සංඛ්‍යාව 567,077ක් බවයි වසංගත රෝග විද්‍යා අංශය නිවේදනය කළේ.\nකෙසේවෙතත් කොරෝනා වෛරසය මර්දනයට මේ වනවිටත් සෞඛ්‍ය අමාත්‍යාංශය විසින් ක්‍රියාත්මක කරනු ලබන කොවිඩ් එන්නත්කරණ ක්‍රියාවලිය අඛණ්ඩව සිදු කරන අතර, එහි පළමු එන්නත් මාත්‍රාව ලබාගත් පුද්ගලයින් සංඛ්‍යාව 16,007,724ක්.\nදෙවැනි එන්නත් මාත්‍රාව ලබාගත් පුද්ගලයින් සංඛ්‍යාව මිලියන 13 සීමාව ඉක්මවා ගොස් ඇති අතර, බූස්ටර් එන්නත මේ වනවිට ලබාගෙන පූර්ණ එන්නත්කරණයට ලක් වූ පුද්ගලයින් සංඛ්‍යාව ද ලක්ෂ 04 සීමාව ඉක්මවා ගොස් තිබෙනවා.",
       "URL": "https://www.hirunews.lk/293582/කොරෝනා-මරණ-15ක්",
       "Category": "Local News",
       "Parent URL": "https://www.hirunews.lk/local-news.php?pageID=1435"
}