{
       "Source": "hirunews",
       "Timestamp": "Monday, 14 March 2022 - 16:02",
       "Headline": "වසර අවසන් වන විට ජාතික විදුලි බල පද්ධතියට මෙගාවොට් 1000ක් දෙනවා - පවිත්‍රා (වීඩියෝ)",
       "News Content": "මෙරට උද්ගතව පවතින විදුලිබල අර්බුදයට කඩිනම් විසඳුම් ලෙස විශාල වශයෙන් අවශ්‍ය පරිදි විදුලිය උත්පාදනයට කටයුතු කිරීම සඳහා කාර් යය සාධක බලකායක් ප්‍රමුඛ කමිටුවක් පත් කර, ඒ පිළිබඳ සාකච්ඡා කිරීමට පියවර ගන්නා බව විදුලිබල අමාත්‍ය පවිත්‍රා වන්නිආරච්චි පවසනවා.\nඑමෙන්ම මෙම වසර අවසානයේ දී ජාතික විදුලිබල පද්ධතියට අවශ්‍ය කරන විදුලිය මෙගාවොට් 1000ක් ලබාදීමට කටයුතු කරන බවයි අමාත්‍යවරිය සඳහන් කළේ.\nඅද (14) පස්වරුවේ කැලණිතිස්ස විදුලි බලාගාරය පරිශ්‍රයේ නිරීක්ෂණ චාරිකාවකට එක්වෙමිනුයි අමාත්‍යවරිය මේ බව කියා සිටියේ.\nපසුගිය පාලන සමයේ දී කිසිදු ලෙසකින් රටට අවශ්‍ය කරන විදුලි බලාගාර හෝ පවතින විදුලි බලාගාර නවීකරණය කිරීම හෝ සිදු නොවීම මත මෙවන් විදුලි අර්බුදයක් හටගෙන ඇති බව ද අමාත්‍යවරිය පෙන්වා දුන්නා.",
       "URL": "https://www.hirunews.lk/299463/වසර-අවසන්-වන-විට-ජාතික-විදුලි-බල-පද්ධතියට-මෙගාවොට්-1000ක්-දෙනවා-පවිත්‍රා-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1294"
}