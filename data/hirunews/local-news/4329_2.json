{
       "Source": "hirunews",
       "Timestamp": "Sunday, 10 September 2017 - 15:46",
       "Headline": "ලක්ෂ 15ක විදුලි උත්පාදන උපකරණ සොරකමක් ගැන පරීක්ෂණ",
       "News Content": "හම්බන්තොට - කොහොලන්කල සහ ලුණුගම්වෙහෙර - මහඅලුත්ගම්ආර ප්‍රදේශයේ විදුලි වැටකට සවි කර තිබූ රුපියල් ලක්ෂ 15ක් පමණ වටිනා උපකරණ තොගයක් කිසියම් පිරිසක් විසින් ගලවාගෙන ගොස් තිබෙනවා.\nහම්බන්තොට පොලීසිය සඳහන් කළේ වන අලි ගම්වැදීම වැළැක්වීමට ඉදිකර ඇති මෙම විදුලි වැටට අවශ්‍ය විදුලිය සපයා ගැනීම සඳහා සවි කර තිබූ සූර්ය කෝෂ දෙකක් සහ බැටරි ඇතුළු උපකරණ තොගයක් ඊයේ සොරාගෙන ගොස් ඇති බවයි.\nමෙම විදුලි උපකරණ ගලවාගෙන යාම සංවිධානාත්මක පිරිසක් විසින් සිදුකරන බවට තොරතුරු ලැබී ඇති බව ද හම්බන්තොට පොලීසිය සඳහන් කළා.",
       "URL": "https://www.hirunews.lk/170582/ලක්ෂ-15ක-විදුලි-උත්පාදන-උපකරණ-සොරකමක්-ගැන-පරීක්ෂණ",
       "Category": "Local News",
       "Parent URL": "https://www.hirunews.lk/local-news.php?pageID=4329"
}