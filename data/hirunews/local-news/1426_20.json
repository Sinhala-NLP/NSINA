{
       "Source": "hirunews",
       "Timestamp": "Thursday, 13 January 2022 - 17:02",
       "Headline": "අද පස්වරුවේ දුම්රිය ගමන්වාර 43ක්",
       "News Content": "කාර්යාල දුම්රිය ද ඇතුළුව දුම්රිය ගමන්වාර 43 ක් අද පස්වරුවේ ධාවනයට කටයුතු කරන බව දුම්රිය සාමාන්‍යාධිකාරි ධම්මික ජයසුන්දර පවසනවා.\nඒ අනුව, ප්‍රධාන මාර්ගයේ දුම්රිය ගමන්වාර 14 ක්, මුහුදු බඩ මාර්ගයේ දුම්රිය ගමන්වාර 20 ක්, පුත්තලම මාර්ගයේ ගමන්වාර 4 ක් මෙන්ම කැළණිවැලි මාර්ගයේ දුම්රිය 3 ක් ධාවනය කෙරෙන බවයි ඔහු සඳහන් කළේ.\nඒ අනුව, කාර්යාල දුම්රිය ද ඇතුළුව දුම්රිය ගමන්වාර 43ක් ධාවනය කිරීමට පියවර ගන්නා බවයි දුම්රිය සාමාන්‍යාධිකාරිවරයා වැඩිදුරටත් කියා සිටියේ.\nඉල්ලීම් කිහිපයක් මුල් කරගනිමින් දුම්රිය ස්ථානාධිපතිවරුන් ඊයේ මධ්‍යම රාත්‍රියේ සිට ආරම්භ කළ පැය 24ක හදිසි වර්ජනය හේතුවෙන් දුම්රිය ගමන්වාර 200 ක් පමණ අවලංගු කෙරුණා.\nදුම්රිය ස්ථානාධිපති සංගමය ඊයේ මධ්‍යම රාත්‍රියේ සිට ඇරඹූ දීප ව්‍යාප්ත හදිසි වැඩ වර්ජනය මේ වන විටත් ක්‍රියාත්මකයි.\nදුම්රිය සාමාන්‍යාධිකාරීවරයා පැවසුවේ, මේ හේතුවෙන් දුම්රිය ගමන් වාර 200ක් පමණ අවලංගු කිරීමට සිදුව ඇති බවයි.\nමේ අතර ස්ථානාධිපති සංගමයේ කණ්ඩායමක් තමන්ට පහරදීමක්ද සිදුකළ බවට වර්ජනයට සහය නොදෙන දුම්රිය එන්ජින් රියදුරන්ගේ සංගමය චෝදනා කරනවා.\nඉල්ලීම් කිහිපයක් මුල් කරගනිමින් දුම්රිය ස්ථානාධිපති සංගමය දිප ව්‍යාප්ත හදිසි වැඩ වර්ජනයක් ආරම්භ කර ඇත්තේ\nඊයේ මධ්‍යම රාත්‍රියේ සිටයි.\nකෙසේ වෙතත් කාර්යාල දුම්රිය ගමන් වාර 40ක් පමණ අද පෙරවරුවේ ක්‍රියාත්මක කිරීමට බලධාරීන් කටයුතු කර තිබුණත්, ඒවා ප්‍රමාණවත් නොවීමෙන් මගින්ට සිදුවුණේ දුම්රියේ එල්ලී ගමන් කිරීමටයි.\nමෙම හදිසි වර්ජනය ප්‍රකාශයට පත් කිරීමත් සමඟ ධාවනය වෙමින් තිබූ ඇතැම් දුම්රිය පවා අතරමග නවතා දමා තිබූ අතර ඉන් මගීන් පත්වුණේ දැඩි පීඩාවකටයි.\nකොළඹ සිට බදුල්ල දක්වා ධාවනය වෙමින් තිබූ රාත්‍රී තැපැල් දුම්රිය රාත්‍රී 1ට පමණ මහනුවරදී නවතා දමා තිබුණා.\nදුම්රිය වාර අවලංගු වීමත් සමග ශ්‍රී පාද වන්දනාව සඳහා එක්වූ පිරිසක්ද අසීරුතාවට පත්ව සිටියා.\nනොදන්න්වා සිදුකළ හදිසි වර්ජනයත් සමඟ බොහෝ ප්‍රදේශවල දුම්රිය මගීන් දැඩි අපහසුතාවකට පත්ව සිටියා.",
       "URL": "https://www.hirunews.lk/293926/අද-පස්වරුවේ-දුම්රිය-ගමන්වාර-43ක්",
       "Category": "Local News",
       "Parent URL": "https://www.hirunews.lk/local-news.php?pageID=1426"
}