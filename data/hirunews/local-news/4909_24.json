{
       "Source": "hirunews",
       "Timestamp": "Wednesday, 24 August 2016 - 12:02",
       "Headline": "අමුතු මත්කුඩු විශේෂයක් ගිනි පෙට්ටියකින් හමුවේ (ඡායාරූප)",
       "News Content": "මන්නාරම උප්පුකුලම් ප්‍රදේශයේදී චරස් නමැති මත්කුඩු ග්‍රෑම් 02කට ආසන්න ප්‍රමාණයක් ගිනි පෙට්ටියක සඟවා ළඟ තබාගත් පුද්ගලයකු අත්අඩංගුවට ගෙන තිබෙනවා.\nමන්නාරම පොලිස් කොට්ඨාස විෂ මත්ද්‍රව්‍ය අංශය ලද තොරතුරකට අනුව මෙම වැටලීම කර ඇති  අතර මත් කුඩු පැකට් 25ක් සැකකරු සතුව තිබී සොයාගත් බවයි පොලිසිය ප්‍රකාශ කළේ.\nමෙම මත්කුඩු එම ප්‍රදේශයේ ධීවරයන්ට අලෙවි කිරීම සඳහා සූදානම්කර තිබු ඒවා බවයි වැඩිදුර පරීක්ෂණවලදී අනාවරණ වී ඇත්තේ.\nමන්නාරම පොලිස් කොට්ඨාස විෂ මත්ද්‍රව්‍ය අංශය වැඩිදුර පරීක්ෂණ පවත්වයි.\nඡායාරූප - වන්නි රොමේෂ් මධුශංක",
       "URL": "https://www.hirunews.lk/141364/අමුතු-මත්කුඩු-විශේෂයක්-ගිනි-පෙට්ටියකින්-හමුවේ-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4909"
}