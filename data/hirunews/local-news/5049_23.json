{
       "Source": "hirunews",
       "Timestamp": "Thursday, 12 May 2016 - 10:43",
       "Headline": "දියවැඩියා රෝගීන් සදහා නිකුත් කෙරෙන ඖෂධයක් ප්‍රමිතියෙන් තොරලු-(ඡායාරූප)",
       "News Content": "දියවැඩියා රෝගීන් සදහා ලබා දෙන මෙට්ෆෝමින් නම් ඖෂධය ප්‍රමිතියෙන් තොර බව හදුනා ගෙන ඇතැයි වෛද්‍යවරුන් පවසනවා.\nඅදාළ ඖෂධය ආනයනය කරනු ලබන්නේ තම්ල්නාඩුවෙන්.\nඑය මෙරට සමාගමක් විසින් ඖෂධ සැල් වලට බෙදා හැරීම සිදුකරන ලබනු ඇති.\nමේ වන විට බස්නාහිර පළාතෙහි ඖෂධ සැල් බොහොමයක  රෝගින් සදහා නිකුත් කරන මෙම ඖෂධයෙහි කලු ලප  පිටතින් දර්ශණය වනවා.\nවෛද්‍යවරුන් අදාළ ඖෂධයෙහි සාම්පල ජාතික තත්ව පරීක්ෂණ රසායානාගාරයට යොමු කර තිබෙනවා.\nඊට අදාළ පරීක්ෂණයක්ද මේවන විට ආරම්භ කර ඇතැයි සදහන්.\nදියවැඩියාව පාලනය කල හැකි රෝගයන් ලෙසයි හදුනා ගැනෙන්නේ.\nරෝගය සදහා ලබා දෙන ඖෂධ වල ප්‍රමිතිය සම්බන්ධයෙන් වෛද්‍යවරුන්ද දැඩි අර්බුදධකාරී තත්වයකට පත්ව ඇති බවයි වාර්තා වන්නේ.\nජාතික ඖෂධ නියාමන අධිකාරියේ අවධානයම මේ පිළිබද යොමු විය යුතු බව වෛද්‍යවරුන් පෙන්වා දෙනවා.",
       "URL": "https://www.hirunews.lk/133028/දියවැඩියා-රෝගීන්-සදහා-නිකුත්-කෙරෙන-ඖෂධයක්-ප්‍රමිතියෙන්-තොරලු-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=5049"
}