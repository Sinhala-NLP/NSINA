{
       "Source": "hirunews",
       "Timestamp": "Thursday, 12 January 2017 - 7:09",
       "Headline": "මහනුවර මුද්‍රා තැබුණු වාට්ටුව ඉන්ෆ්ලූවෙන්සා රෝගීන්ට වෙන් කෙරේ",
       "News Content": "ඉන්ෆ්ලූවෙන්සා රෝගය පැතිරයාම හේතුවෙන් මුද්‍රා තැබුණු  මහනුවර මහ රෝහලේ වකුගඩු රෝගීන්ට ප්‍රතිකාර ලබා දෙන 69 වන වාට්ටුව මේ වනවිට යළි විවෘත කර තිබෙනවා.\nමහනුවර රෝහල් අධ්‍යක්‍ෂ වෛද්‍ය සමන් රත්නායක හිරු ප්‍රවෘත්ති අංශයට සඳහන් කළේ එම වාට්ටුව ඉන්ෆ්ලූවෙන්සා රෝගීන්ට පමණක් වෙන් කර ඇති බවයි.\nරෝගය පැතිරයාම නිසා එම වාට්ටුව සම්පූර්ණයෙන්ම ජීවානුහරණය කිරීමටද පියවර ගෙන තිබෙනවා.\nපසුගිය ඉරිදා 69 වන වාට්ටුවේ ප්‍රතිකාර ලබමින් සිටි රෝගීන් තුන්දෙනෙකු මියගිය අතර පසුව සිදුකරන ලද පරීක්ෂණවලින් අනාවරණ වූයේ ඉන් දෙදෙනෙකුට ඉන්ෆ්ලූවෙන්සා ඒ.එච්.වන්.එන්.වන් වෛරසය වැළඳී ඇති බවයි.\nඉන් අනතුරුවයි අදාළ වාට්ටුවට මුද්‍රා තැබීමට බලධාරීන් පියවර ගනු ලැබුවේ.",
       "URL": "https://www.hirunews.lk/151861/මහනුවර-මුද්‍රා-තැබුණු-වාට්ටුව-ඉන්ෆ්ලූවෙන්සා-රෝගීන්ට-වෙන්-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=4713"
}