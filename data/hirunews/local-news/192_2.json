{
       "Source": "hirunews",
       "Timestamp": "Wednesday, 12 July 2023 - 10:08",
       "Headline": "ඉතාලියේදී ශ්‍රී ලාංකිකයෙකු  ග්‍රීන් ඔස්කාර් ඔස්කාර් සම්මානයෙන් පිදුම් ලබයි",
       "News Content": "2023 වර්ෂය සඳහා ග්‍රින් ඔස්කාර් සම්මානය දිනා ගැනීමට ශ්‍රී ලාංකිකයෙකු සමත්ව සිටිනවා.\nඉතාලියේ නාපොලි කම්පානියා පළාතේ නැගී එන කෘෂි ව්‍යවසායකයා ලෙසයි ඔහු මෙම සම්මානය හිමිකරගෙන ඇත්තේ.\nවසර 13 පමණ පෙර ඉතාලියට පැමිණි අවුරුදු 37ක් වූ මීගමුවේ තරුණයෙක් මෙම සම්මානය හිමිකරගෙන ඇති බවයි වාර්තා වන්නේ.\nනාපොලි   නගරයේ දී වයස අවුරුදු 24 පුංචි ව්‍යාපාරයක් පටන් ගත් ඔහු ශ්‍රී ලංකාවේ සිට ආනයනය කරන එළවළු ක්‍රමවත් ලෙස ඉතාලියට ගෙන්වා ගැනීමට අපහසුතාවය මත ඉතාලියේ පදිංචි ශ්‍රී ලාංකිකයන් හට අවශ්‍ය එළවළු ඉතාලිය තුලම වගා කිරීමේ ඇති හැකියාව සොයා බලා තිබෙනවා.\nඑයට සාර්ථක පිළිතුරු සෙවු ඔහු නාපෝලි නගරයට ආසන්නයේ සොරෙන්කෝ ප්‍රදේශයේ අතහැර දමා තිබු අක්කර 17 ක් හදුනාගෙන වල් වැදී තිබු එම ස්ථානයේ ශ්‍රී ලාංකික එළවළු වගා කිරීම ආරම්භ කර ඇති අතර මෙම ඉඩමේ කෙලවරේ ගලා යන කුඩා දිය පහරකින් ශ්‍රී ලාංකික ඉපැරණි වාරි තාක්ෂණය ක්‍රම යොදා ගෙන ජලය ලබා ගෙන පලා වර්ග හා අනෙක් එළවළු ක්‍රමවත් ලෙස වගා කිරීම සිදු කර ඇති බවයි වාර්තා වන්නේ.",
       "URL": "https://www.hirunews.lk/340919/ඉතාලියේදී-ශ්‍රී-ලාංකිකයෙකු-ග්‍රීන්-ඔස්කාර්-ඔස්කාර්-සම්මානයෙන්-පිදුම්-ලබයි",
       "Category": "Local News",
       "Parent URL": "https://www.hirunews.lk/local-news.php?pageID=192"
}