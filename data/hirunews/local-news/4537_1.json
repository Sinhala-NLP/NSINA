{
       "Source": "hirunews",
       "Timestamp": "Tuesday, 02 May 2017 - 18:33",
       "Headline": "ගෝල් ෆේස් මැයි රැළියේදී මියගිය දෙදෙනාගේ මරණවලට නිවැරදි හේතුව හෙළිවෙයි",
       "News Content": "ගාලුමුවදොරපිටියේ පැවැති මැයි රැළියට සහභාගි වූ පුද්ගලයන් දෙනාගේ මරණවලට හේතුව හෙළිවී තිබෙනවා.\nඅද පැවති පශ්චාත් මරණ පරීක්ෂණයේදී අනාවරණ වී ඇත්තේ හෘදයාබාධ හේතුවෙන් ඔවුන් මියගොස් ඇති බවයි.\nඅධික හිරු රශ්මිය සහ විඩාව හේතුවෙන් රෝගි වූ පුද්ගලයින් 5 දෙනෙකු පමණ ඊයේ  පස්වරුවේ රෝහලට ඇතුළත් කළ බව කොළඹ ජාතික රෝහල ප්‍රකාශ කර තිබුණා.\nමෙලෙස මිය ගොස් ඇත්තේ මහනුවර සහ නිවිතිගල යන ප්‍රදේශවල පදිංචි වයස අවුරුදු 80ක් සහ 62ක් වන පුද්ගලයන් දෙදෙනෙක්.\nමේ අතර කැම්බල් පිටියේ පැවති එක්සත් ජාතික පක්ෂ මැයි රැළියට පැමිණ යළි නිවෙස වෙත යමින් සිටි පුද්ගලයකු  ද රිය අනතුරකින් මරණයට පත්වුනා.\nඔහු ගමන් කළ බස් රථයේ පා පුවරුවෙන් ඇද වැටී බසයේම රෝදයකට යටවීමෙනුයි එම මරණය සිදුව ඇත්තේ.\nඔහු සීගිරිය පිදුරංගල ප්‍රදේශයේ පදිංචිකරුවෙක්.",
       "URL": "https://www.hirunews.lk/160450/ගෝල්-ෆේස්-මැයි-රැළියේදී-මියගිය-දෙදෙනාගේ-මරණවලට-නිවැරදි-හේතුව-හෙළිවෙයි",
       "Category": "Local News",
       "Parent URL": "https://www.hirunews.lk/local-news.php?pageID=4537"
}