{
       "Source": "hirunews",
       "Timestamp": "Sunday, 18 December 2022 - 15:57",
       "Headline": "නැගෙනහිර, ඌව පළාත්වලටත් පොළොන්නරුව සහ හම්බන්තොට දිස්ත්‍රික්කවලටත් තද වැසි",
       "News Content": "ගිණිකොන දිග බෙංගාලබොක්ක මුහුදු ප්‍රදේශයේ පවතින අඩු පීඩන කලාපය නිරිත දිග බෙංගාල බොක්ක දෙසට ගමන්කිරීමට ඉඩ ඇති බැවින් නැගෙනහිර, ඌව, දකුණ, සබරගමුව සහ මධ්‍යම පළාත්වලටත් පොළොන්නරුව දිස්ත්‍රික්කයේත් විටින් විට වැසි ඇතිවිය හැකි බව කාලගුණ විද්‍යා දෙපාර්තමේන්තුව පවසනවා.\nනැගෙනහිර සහ ඌව පළාත්වලටත් පොළොන්නරුව සහ හම්බන්තොට දිස්ත්‍රික්වලත් ඇතැම් ස්ථානවලට මිලිමීටර 100 ට වැඩි තද වැසි ඇති විය හැකියි.\nසෙසු ප්‍රදේශවල ඇතැම් ස්ථානවලට මිලිමීටර 75 ක පමණ තරමක් තද වැසි ඇතිවිය හැකි අතර කාලගුණ විද්‍යා දෙපාර්තමේන්තුව සඳහන් කළේ දිවයිනේ සෙසු ප්‍රදේශවලට සවස් කාලයේදී හෝ රාත්‍රී කාලයේදී වැසි ඇති විය හැකි බවයි.\nඑමෙන්ම උතුර, නැගෙනහිර පළාත්වලටත් හම්බන්තොට දිස්ත්‍රික්කයටත් විටින් විට පැයට කිලෝමීටර 40 ක පමණ තද සුළං ඇතිවිය හැකියි.",
       "URL": "https://www.hirunews.lk/322985/නැගෙනහිර-ඌව-පළාත්වලටත්-පොළොන්නරුව-සහ-හම්බන්තොට-දිස්ත්‍රික්කවලටත්-තද-වැසි",
       "Category": "Local News",
       "Parent URL": "https://www.hirunews.lk/local-news.php?pageID=658"
}