{
       "Source": "hirunews",
       "Timestamp": "Wednesday, 15 June 2022 - 15:40",
       "Headline": "බලපත්‍ර නොමැතිව ඩීසල් ගබඩාකල පුද්ගලයින් දෙදෙනකු stf අත්අඩංගුවට (ඡායාරූප)",
       "News Content": "බලපත්‍ර නොමැතිව ඩීසල් ලීටර් 305 ක් ගබඩාකල පුද්ගලයන් දෙදෙනකු විශේෂ කාර්ය බලකායේ නිලධාරීන්ගේ අත්අඩංගුවට ගෙන තිබෙනවා.\nවිශේෂ කාර්ය බලකායේ සංවිධානාත්මක අපරාධ මර්දන ඒකකයට ලද තොරතුරකට පාදුක්ක පොලිස් වසමේ මෙම වැටලීම සිදු කර තිබෙනවා.\nඑහි දී බලපත්‍ර නොමැතිව ඩීසල් ගබඩා කිරීම සම්බන්ධයෙන් පාදුක්ක හා හංවැල්ල ප්‍රදේශයේ පදිංචි වයස අවුරුදු 33 සහ 41ක යන වයසේ පසුවන පුද්ගලයන් දෙදෙනකු අත්අඩංගුවට ගෙන වැඩිදුර විමර්ශන කටයුතු සඳහා පාදුක්ක පොලිස් ස්ථානය වෙත භාර දී තිබෙනවා.",
       "URL": "https://www.hirunews.lk/307196/බලපත්‍ර-නොමැතිව-ඩීසල්-ගබඩාකල-පුද්ගලයින්-දෙදෙනකු-stf-අත්අඩංගුවට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=1094"
}