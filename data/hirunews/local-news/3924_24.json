{
       "Source": "hirunews",
       "Timestamp": "Sunday, 27 May 2018 - 13:22",
       "Headline": "ලිංගික අල්ලස් ඉල්ලූ බවට රැකියා විරහිත උපාධිධාරීන්ගෙන් චෝදනා",
       "News Content": "සංවර්ධන නිලධාරී තනතුර සඳහා පැවති සම්මුඛ පරීක්ෂණවලට පෙනී සිටි තරුණියන්ගෙන් පෞද්ගලිකත්වය අනිසි ලෙස විමසා ඇති බවට හිරු ප්‍රවෘත්ති අංශයට වාර්තාවුණා.\nරැකියා විරහිත උපාධිධාරී තරුණ තරුණියන් සහභාගි වූ සම්මුඛ පරික්ෂණයකදී එහි සිටි පරීක්ෂක මණ්ඩලය විමසීම් කර ඇත්තේ පෞද්ගලික කරුණු සම්බන්ධයෙන්.\nවිවාහක අවිවාහක බව, මෙන්ම පෙම්වතෙකු සිටීද යන්න සම්බන්ධයෙන්ද මෙහිදී විමසා ඇති බවයයි වාර්තාවන්නේ.\nඅධ්‍යාපන සහතිකවලට වඩා බාහිර ක්‍රියාකාරකම් පිළිබඳ වැඩි අවධානයක් එහිදී යොමු වූ බවයි රැකියා විරහිත උපාධිධාරිනියක් හිරු ප්‍රවෘත්ති අංශයට සඳහන් කළේ.\nමේ පිළිබඳව අදහස් දක්වමින් රැකියා විරහිත උපාධිධාරී සංගමයේ කැඳවුම්කරු පූජ්‍ය තැන්නේ ඤාණානන්ද හිමියන් කියා සිටියේ මෙවැනි තත්වයන් වළක්වාගැනීමට රජය පියවර ගත යුතු බවයි.",
       "URL": "https://www.hirunews.lk/191674/ලිංගික-අල්ලස්-ඉල්ලූ-බවට-රැකියා-විරහිත-උපාධිධාරීන්ගෙන්-චෝදනා",
       "Category": "Local News",
       "Parent URL": "https://www.hirunews.lk/local-news.php?pageID=3924"
}