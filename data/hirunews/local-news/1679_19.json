{
       "Source": "hirunews",
       "Timestamp": "Monday, 20 September 2021 - 15:23",
       "Headline": "විදේශ ඇමති,තුර්කියේ විදේශ ඇමති හමුවෙයි",
       "News Content": "එක්සත් ජාතීන්ගේ මහා මණ්ඩලයේ 76 වන සැසිවාරයට සහභාගී වන අතරතුර විදේශ අමාත්‍ය මහාචාර්ය ජී.එල් පීරිස්, තුර්කියේ විදේශ අමාත්‍ය මැව්ලුත් චවුෂෝලෝ හමුවී තිබෙනවා.\nවිදේශ අමාත්‍යංශය නිවේදනය කළේ, විශේෂයෙන් ආර්ථික හා වෙළඳ සබඳතා ශක්තිමත් කර ගැනීම සඳහා අන්තර් ක්‍රියාකාරකම් තුළින් සබඳතා තවදුරටත් වැඩිදියුණු කර ගැනීමට මෙය සුදුසු අවස්ථාවක් බව විදේශ අමාත්‍යවරුන් දෙදෙනා මෙහිදී අවධාරණය කළ බවයි.\nශ්‍රී ලංකාවේ දෙවන විශාලතම තේ ගැනුම්කරු වන තුර්කිය සහ ශ්‍රී ලංකාව අතර ද්වි පාර්ශ්වික වෙළඳාම මේ වසර තුලදී ඇමරිකානු ඩොලර් මිලියන 200 කරා ළඟා වනු ඇතැයි අපේක්ෂිතයි.",
       "URL": "https://www.hirunews.lk/282743/විදේශ-ඇමතිතුර්කියේ-විදේශ-ඇමති-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=1679"
}