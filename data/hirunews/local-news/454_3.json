{
       "Source": "hirunews",
       "Timestamp": "Sunday, 26 March 2023 - 7:49",
       "Headline": "රාජ්‍ය ඖෂධ නීතිගත සංස්ථාවේ මිලියන 191ක පාඩුවක් ගැන අනාවරණයක්",
       "News Content": "ගුණාත්මකභාවයෙන් අඩු ඖෂධ මිල දී ගැනීම සහ ඖෂධ කල්ඉකුත්වීම හේතුවෙන් රාජ්‍ය ඖෂධ නීතිගත සංස්ථාවට මිලියන 191කට වැඩි පාඩුවක් සිදුව ඇති බව ඇමරිකාවේ ජෝන්-හොප්කින්ස් විශ්වවිද්‍යාලයේ සම්පත්දායක, ඖෂධ හා සෞඛ්‍ය කළමණාකරණ පිළිබඳ උපදේශක ආචාර්ය සංජය පෙරේරා පවසනවා.\nඔහු කියා සිටියේ 2020/21 විගණන වාර්තාවෙන් මේ බව අනාවරණ කර ඇති බවයි.\nඑමෙන්ම ඉන්දීය ණය පහසුකම යටතේ ලබාගත් ඖෂධ වර්ග 200 කට වැඩි ප්‍රමාණයක් මේ දිනවල දී දිවයිනට ලැබෙමින් පවතින බව වෛද්‍ය සැපයුම් අංශය ප්‍රකාශ කළා.\nමේ අතර, ඉල්ලීම් කිහිපයක් මුල් කරගනිමින් ඉදිරියේදී වෘත්තීය ක්‍රියාමාර්ගවලට එළැඹෙන බව සමස්ත ලංකා හෙද නිලධාරීන්ගේ සංගමය පවසනවා.\nඑහි සභාපති රවීන්ද්‍ර කහඳවආරච්චි කොළඹ ඊයේ පැවති මාධ්‍ය හමුවකට එක්වෙමින් මේ බව කියා සිටියා.",
       "URL": "https://www.hirunews.lk/330930/රාජ්‍ය-ඖෂධ-නීතිගත-සංස්ථාවේ-මිලියන-191ක-පාඩුවක්-ගැන-අනාවරණයක්",
       "Category": "Local News",
       "Parent URL": "https://www.hirunews.lk/local-news.php?pageID=454"
}