{
       "Source": "hirunews",
       "Timestamp": "Tuesday, 24 January 2017 - 16:20",
       "Headline": "පවතින වැසි තත්වය තවදුරටත්",
       "News Content": "දිවයිනේ සහ දිවයිනට යාබද මුහුදු ප්‍රදේශවල වැසි සහ සුළං තත්වය තවදුරටත් අපේක්ෂා කරන බව කාලගුණ විද්‍යා දෙපාර්තමේන්තුව පවසනවා.\nපවතින තද වැසි තත්වය ලබන බ්‍රහස්පතින්දායින් පසු ක්‍රමයෙන් අඩුවනු ඇති බවටයි බලාපොරොත්තුවන්නේ.\nදිවයිනේ බොහෝ පළාත්වල වැසි හෝ ගිගුරුම් සහිත වැසි ඇතිවනවා.\nඇතැම් ස්ථානවල මිලිමීටර් 100 ට වැඩි තද වැසි බලාපොරොත්තු වියහැකි බවයි දෙපාර්තමේන්තුව  නිවේදනය කලේ.\nදිවයින හරහා පැයට කිලෝමීටර් 40 ත් 50 ත් පමණ දක්වා වන තද සුළං ද ඇතිවිය හැකියි.\nගිගුරුම් සහිත වැසි ඇතිවන විට එම ප්‍රදේශවල තාවකාලිකව තද සුළං ඇතිවිය හැකි අතර අකුණු මගින් සිදුවන අනතුරු අවම කර ගැනීමට පියවර ගන්නා ලෙසටයි කාලගුණ විද්‍යා දෙපාර්තමේන්තුව ජනතාවගෙන් ඉල්ලා සිටිනවා.\nඅද පෙරවරු 8.30න් අවසන් වූ පැය 24 තුළ වැඩිම වර්ෂාපතනය වන මිලිමීටර් 312 අක්කරෙයිපත්තුව ප්‍රදේශයෙන් වාර්තා වුණා.\nඑසේම මිලිමීටර් 185ක වර්ෂාපතනයක් අම්පාර ප්‍රදේශයෙන් වාර්තාවූ අතර, දීඝවාපියට මිලිමීටර් 178ක වාර්ෂාපතනයක් වාර්තා වී තිබුණා.",
       "URL": "https://www.hirunews.lk/152797/පවතින-වැසි-තත්වය-තවදුරටත්",
       "Category": "Local News",
       "Parent URL": "https://www.hirunews.lk/local-news.php?pageID=4695"
}