{
       "Source": "hirunews",
       "Timestamp": "Friday, 15 January 2021 - 16:09",
       "Headline": "ත්‍රී රෝද රථයක් අනතුරට ලක්වීමෙන් දෙදෙනෙකු මරුට",
       "News Content": "යටියන්තොට බුලත්කොහුපිටිය මාර්ගයේ කැළණිවත්ත කෝවිල ආසන්නයේදී ත්‍රී රෝද රථයක් අනතුරට ලක්වීමෙන් පුද්ගලයන් දෙදෙනෙකු ජීවිතක්ෂයට පත්වී තිබෙනවා.\nතවත් දෙදෙනෙකු තුවාල ලබා කරවනැල්ල මූලික රෝහලට ඇතුලත් කර ඇති බවයි පොලිසිය කියාසිටියේ.\nබුලත්කොහුපිටිය සිට යටියන්තොට දෙසට අධික වේගයෙන් ධාවනය වූ ත්‍රී රෝද රථයක් මෝටර් රථයක ගැටීමෙන් ඊයේ සවස මෙම අනතුර සිදුවී තිබෙනවා.\nමියගොස් ඇත්තේ කැළණිවත්ත ප්‍රදේශයේම පදිංචි අවුරුදු 23 සහ 24 වයස්වල පසුවන තරුණයන් දෙදෙනෙක්.\nමෝටර් රථයේ රියදුරා පොලිස් අත්අඩංගුවට ගෙන ඇප මත නිදහස් කර තිබෙනවා.\nසිද්ධිය පිළිබඳ යටියන්තොට පොලිසියයි පරීක්ෂණ සිදුකරන්නේ.",
       "URL": "https://www.hirunews.lk/259792/ත්‍රී-රෝද-රථයක්-අනතුරට-ලක්වීමෙන්-දෙදෙනෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=2210"
}