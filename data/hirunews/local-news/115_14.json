{
       "Source": "hirunews",
       "Timestamp": "Tuesday, 08 August 2023 - 7:46",
       "Headline": "අවුරුදු 19 පෙම්වතිය සමඟ හාද වූ 54 හැවිරිදි පෙම්වතාට පහර දී මරා දමයි (වීඩියෝ)",
       "News Content": "චුන්නාකම් - උඩුවිල් ප්‍රදේශයේ දී පුද්ගලයෙකු ගසක බැද පහරදීමක් සිදුකරන බවට චුන්නාකම් පොලිසියට ඊයේ (07) දහවල් තොරතුරක් ලැබී තිබුණා.\nඒ අනුව පොලිස් නිලධාරීන් එම ස්ථානයට ගොස් ගසේ බැඳ පහරදී සිටි එම පුද්ගලයා ඉන් මුදවාගෙන තෙලිප්පලේ රෝහලට ඇතුළත් කර ඇති අතර ප්‍රතිකාර ලබමින් සිටියදී මියගොස් තිබෙනවා.\nමෙලෙස මියගොස් ඇත්තේ අවුරුදු 54ක් වයසැති චුන්නාකම් - ආරමුගන් වීදිය ප්‍රදේශයේ පදිංචිකරුවෙක්.\nමෙම පුද්ගලයා අවුරුදු 19ක තරුණියක් සමඟ ප්‍රේම සම්බන්ධතාවක් පවත්වාගෙන ගොස් ඇති අතර ඊට උරණ වූ තරුණියගේ පවුලේ ඥාතීන් මෙම පහරදීම සිදුකර ඇති බවයි මූලික පරීක්ෂණවලදී අනාවරණය වී ඇත්තේ.\nමෙම පිරිස තරුණියටද පහර දී ඇති අතර ඇය ද තෙලිප්පලේ රෝහලේ ප්‍රතිකාර ලබනවා.\nසිද්ධිය සම්බන්ධයෙන් අවුරුදු 23ත් 48ත් අතර වයස්වල පසුවන 06 දෙනෙකු අත්අඩංගුවට ගෙන තිබෙනවා.",
       "URL": "https://www.hirunews.lk/344037/අවුරුදු-19-පෙම්වතිය-සමඟ-හාද-වූ-54-හැවිරිදි-පෙම්වතාට-පහර-දී-මරා-දමයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=115"
}