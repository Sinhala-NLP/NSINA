{
       "Source": "hirunews",
       "Timestamp": "Monday, 05 October 2020 - 7:46",
       "Headline": "විස්සට එරෙහි පෙත්සම් විභාගයට ගැනීම අද සිව්වන දිනටත්",
       "News Content": "විසිවන ආණ්ඩුක්‍රම ව්‍යවස්ථා සංශෝධණ පනත් කෙටුම්පත අභියෝගයට ලක් කරමින් ඉදිරිපත් කර ඇති පෙත්සම් අද (05) හතරවන දිනටත් අගවිනිසුරු ප්‍රමුඛ පංච පුද්ගල ශ්‍රේෂ්ඨාධිකරණ විනිසුරු මඩුල්ලක් හමුවේ විභාගයට ගැනෙනවා.\nමේ අතර  විසිවැනි ආණ්ඩුක්‍රම ව්‍යවස්ථා සංශෝධන පනත් කෙටුම්පතට එරෙහි, සමගි ජන බලවේගයේ විරෝධතා ව්‍යාපාරය අද (05) සිට ආරම්භ කරන බව එහි මහලේකම් පාර්ලිමේන්තු මන්ත්‍රී රංජිත් මද්දුම බණ්ඩාර ප්‍රකාශ කළා.\nඒ අනුව, පළමු අදියර යටතේ අද (05) දිවයින පුරා අත්පත්‍රිකා බෙදීම සහ පෝස්ටර් මගින් ජනතාව දැනුවත් කිරීමට සැලසුම් කර ඇති බවයි ඔහු කියා සිටියේ.",
       "URL": "https://www.hirunews.lk/251826/විස්සට-එරෙහි-පෙත්සම්-විභාගයට-ගැනීම-අද-සිව්වන-දිනටත්",
       "Category": "Local News",
       "Parent URL": "https://www.hirunews.lk/local-news.php?pageID=2410"
}