{
       "Source": "hirunews",
       "Timestamp": "Monday, 07 May 2018 - 13:50",
       "Headline": "කැබිනට් විෂයන් පවරන ගැසට් නිවේදනය ලගදීම",
       "News Content": "තවත් රාජ්‍ය හා නියෝජ්‍ය ඇමතිවරුන් පිරිසක් ඉදිරියේදී දිවුරුම්දීමට නියමිත බව දේශපාලන ආරංචි මාර්ග සඳහන් කළා.\nඒ අනුව එක්සත් ජාතික පක්ෂයේ පසුපෙළ මන්ත්‍රීවරුන් පිරිසකට මෙම අමාත්‍ය ධුර හිමිවනු ඇති බවයි එම ආරංචි මාර්ග වැඩිදුරටත් සඳහන් කළේ.\nදැනට රාජ්‍ය සහ නියෝජ්‍ය අමාත්‍යවරුන් පත්කර නොමැති අමාත්‍යාංශ සඳහා මෙම අමාත්‍ය ධුර පිරිනැමෙනු ඇති.\nඑක්සත් ජාතික පක්ෂයේ මන්ත්‍රීවරුන් වන ලකී ජයවර්ධන, එඩ්වඩ් ගුණසේකර, රංජිත් අලූවිහාරේ, ආනන්ද කුමාරසිරි ඇතුලූ මන්ත්‍රිවරුන් පිරිසකට මෙම රාජ්‍ය හා නියෝජ්‍ය අමාත්‍ය ධුර හිමිවනු ඇති බවට මාධ්‍ය වාර්තා පළවුණා.\nනව කැබිනට්, රාජ්‍ය සහ නියෝජ්‍ය අමාත්‍යවරුන්  36 දෙනෙකු පසුගියදා දිවුරුම් දුන් අතර, කැබිනට් අමාත්‍යවරුන් දිවුරුම් දී සතියක කාලයක් ගතව ඇතත් ඊට අදාළ විෂයන් මෙතෙක් ගැසට් කර නැහැ.\nකෙසේ වෙතත් නව කැබිනට් අමාත්‍යාංශවල විෂය පථයන් ගැසට් මගින් ප්‍රකාශයට පත් කිරීම මෙම සතිය තුළ සිදු කිරීමට හැකිවනු ඇතැයි  රජයේ මුද්‍රණාලායාධිපතිනි ගංගානි ලියනගේ හිරු ප්‍රවෘත්ති අංශය කළ විමසීමකදී කියා සිටියේ.",
       "URL": "https://www.hirunews.lk/190165/කැබිනට්-විෂයන්-පවරන-ගැසට්-නිවේදනය-ලගදීම",
       "Category": "Local News",
       "Parent URL": "https://www.hirunews.lk/local-news.php?pageID=3956"
}