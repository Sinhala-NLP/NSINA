{
       "Source": "hirunews",
       "Timestamp": "Wednesday, 22 November 2017 - 15:59",
       "Headline": "සාමාන්‍ය පෙළ සිසුන්ට හැඳුනුම්පත් ලබාදීමේ විශේෂ එක්දින සේවාවක්",
       "News Content": "මෙවර සාමාන්‍ය පෙළ විභාගයට පෙනී සිටින පාසල් සිසුන් සඳහා කඩිනමින් හැඳුනුම්පත් ලබාදීමේ විශේෂ වැඩසටහනක් ලබන 25 වනදා සිදු කෙරෙන බව පුද්ගලයින් ලියාපදිංචි කිරීමේ දෙපාර්තමේන්තුව පවසනවා.\nඑදින උදෑසන 8.30 සිට පස්වරු 4.30 දක්වා බත්තරමුල්ල - සුහුරුපායේ දී මෙම වැඩසටහන ක්‍රියාත්මකයි.\nඑසේම මේ වනවිට ඉල්ලූම්පත් යොමුකර ඇති පාසල් අයදුම්කරුවන්ට ජාතික හැඳුනුම්පත් සකස් කර තැපැල් කරමින් පවතින බවද එම දෙපාර්තමේන්තුව ප්‍රකාශ කළා.\n25 වනදා එක්දින සේවාවෙන් හැඳුනුම්පත් ලබාගැනීමට පාසල් අයදුම්කරුවන් පැමිණීම අනිවාර්ය නොවන අතර, දෙමාපියන් හෝ ඥාතීත්වය තහවුරු කළ හැකි වෙනත් පුද්ගලයෙකු ග්‍රාම නිලධාරීවරයා මගින් සහතික කරන ලද ලිපියක් රැගෙන පැමිණීම ප්‍රමාණවත් වනවා.",
       "URL": "https://www.hirunews.lk/176662/සාමාන්‍ය-පෙළ-සිසුන්ට-හැඳුනුම්පත්-ලබාදීමේ-විශේෂ-එක්දින-සේවාවක්",
       "Category": "Local News",
       "Parent URL": "https://www.hirunews.lk/local-news.php?pageID=4206"
}