{
       "Source": "hirunews",
       "Timestamp": "Friday, 24 June 2022 - 16:26",
       "Headline": "යුරෝපා කලාපීය තානාපතිවරු සහ ජනපති අතර හමුවක්",
       "News Content": "යුරෝපා කලාපීය රටවල තානාපතිවරුන් අද (24) ජනාධිපති ගෝඨාභය රාජපක්ෂ හමුව තිබෙනවා.\nඒ කොටුව ජනාධිපති මන්දිරයේදීයි.\nආයෝජන, සංචාරක, අධ්‍යාපන ඇතුළු ක්ෂේත්‍ර ගණනාවක් සම්බන්ධයෙන් මෙහිදී දීර්ඝ ලෙස සාකච්ඡා වූ බවයි ජනාධිපති මාධ්‍ය අංශය සඳහන් කළේ.\nඑමෙන්ම පවතින පොහොර සහ ඉන්ධන ගැටලුව සම්බන්ධයෙන් ද ජනාධිපතිවරයා, තානාපතිවරුන් දැනුවත් කර තිබුණා.\nයුරෝපා සංගමයේ තානාපති මෙන්ම, ප්‍රංශ, ඉතාලි, නෝර්වේ, නෙදර්ලන්තය, ජර්මනිය, තුර්කිය, රුමේනියා, ස්විට්සර්ලන්ත යන රටවල තානාපතිවරුන් මෙලෙස අද ජනාධිපතිවරයා හමුවූ බවයි ජනාධිපති මාධ්‍ය අංශය පැවසුවේ.",
       "URL": "https://www.hirunews.lk/308074/යුරෝපා-කලාපීය-තානාපතිවරු-සහ-ජනපති-අතර-හමුවක්",
       "Category": "Local News",
       "Parent URL": "https://www.hirunews.lk/local-news.php?pageID=1071"
}