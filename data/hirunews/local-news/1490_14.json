{
       "Source": "hirunews",
       "Timestamp": "Thursday, 16 December 2021 - 11:37",
       "Headline": "ශ්‍රී ලංකා සහ ජපාන ආරක්ෂක සහයෝගීතාව තවදුරටත් ශක්තිමත් කිරීමට පියවර",
       "News Content": "ශ්‍රී ලංකාවේ ජපාන තානාපති මිෂුකොෂි හිදෙකි සහ ආරක්ෂක ලේකම් විශ්‍රාමික ජනරල් කමල් ගුණරත්න අතර හමුවක් ඊයේ (15) පැවැත්වුණා.\nඒ ආරක්ෂක අමාත්‍යාංශයේ දීයි.\nමෙම හමුවේදී දෙරට අතර ආරක්ෂක සහයෝගිතාව තවදුරටත් ශක්තිමත් කර ගනිමින්, වර්ධනය කිරීමට අවශ්‍ය ක්‍රියාමාර්ග පිළිබඳ ව සාකච්ඡා කරනු ලැබුවා.\nඑහිදී විශේෂයෙන්ම අනාවරණය කෙරුණේ දෙරට අතර මානව සම්පත හුවමාරු කර ගැනීමේ අවස්ථා සහ දිවයිනේ සංචාරක අංශයන් වර්ධනය කිරීම සම්බන්ධවයි.\nශ්‍රී ලංකා සංචාරයේ හී ජපන් සමුද්‍රීය ආත්මාරක්ෂක බලකා නෞකා සඳහා පහසුකම් සැලසීම පිළිබඳව ජපාන නියෝජිතයා ආරක්ෂක ලේකම්වරයා වෙත සිය ප්‍රසාදය ද පළ කළා.\nමෙම අවස්ථාව සනිටුහන් කරමින් සමරු තිළිණ හුවමාරුවක් ද සිදු කෙරුණු අතර, කොවිඩ් 19 පැතිරීම වැළැක්වීමේ සෞඛ්‍ය මාර්ගෝපදේශවලට අනුව මෙම හමුවීම සිදු කෙරුණු බවයි ආරක්ෂක අමාත්‍යංශය පවසන්නේ.",
       "URL": "https://www.hirunews.lk/291204/ශ්‍රී-ලංකා-සහ-ජපාන-ආරක්ෂක-සහයෝගීතාව-තවදුරටත්-ශක්තිමත්-කිරීමට-පියවර",
       "Category": "Local News",
       "Parent URL": "https://www.hirunews.lk/local-news.php?pageID=1490"
}