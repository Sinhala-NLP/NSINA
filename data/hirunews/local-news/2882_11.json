{
       "Source": "hirunews",
       "Timestamp": "Wednesday, 26 February 2020 - 8:36",
       "Headline": "ස්විස්ටර්ලන්තයටත් කොරෝනා ව්‍යාප්ත වෙයි",
       "News Content": "කොවිඩ් - 19 හෙවත් කොරෝනා වෛරසය මෙරටට බෝවිය හැකි රටවල් සම්බන්ධයෙන් තක්සේරුවක් සිදුකරන බව සෞඛ්‍ය සේවා අධ්‍යක්‍ෂ ජනරාල් විශේෂඥ වෛද්‍ය අනිල් ජාසිංහ ප්‍රකාශ කළා.\nඔහු කියා සිටියේ මේ වනවිට දකුණු කොරියාව සම්බන්ධයෙන් ශ්‍රී ලංකාවේ දැඩි අවධානයක් යොමුවී ඇති බවයි.\nමේ අතර ස්විට්සර්ලන්තයේ කොරෝනා වෛරසය ආසාදනය වූ පළමු රෝගියා වාර්තා වී තිබෙනවා.\nමොහු ඉතාලියේ මිලානෝවල සිට ස්විට්සර්ලන්තයට පැමිණ ඇති බවයි වාර්තා වන්නේ.\nඑමෙන්ම කොරෝනා වෛරසය වැළදුණු ඉරානයේ නියෝජ්‍ය සෞඛ්‍ය අමාත්‍යවරයා සහ තවත් මන්ත්‍රීවරයෙකු  නිරෝධායනය සදහා යොමු කර තිබෙනවා\nනවතම වාර්තාවලට අනුව වෛරසය වැළඳීමෙන් මියගොස් ඇති පුද්ගලයින් සංඛ්‍යාව 2708ක් දක්වා ඉහළ ගොස් ඇති අතර, ලොව පුරා ආසාදිතයින් සංඛ්‍යාව 80,424 ක් දක්වා ඉහළ ගොස් ඇති බවයි විදෙස් වාර්තා සදහන් කළේ.",
       "URL": "https://www.hirunews.lk/235252/ස්විස්ටර්ලන්තයටත්-කොරෝනා-ව්‍යාප්ත-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=2882"
}