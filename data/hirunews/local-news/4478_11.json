{
       "Source": "hirunews",
       "Timestamp": "Thursday, 08 June 2017 - 18:15",
       "Headline": "සුනාමි අවදානමක් නොමැති බවට යළි ආපදා කළමනාකරණ මධ්‍යස්ථානය දැනුම් දෙයි",
       "News Content": "දිවයිනට සුනාම් සහ සුළි කුණාටුවක බලපෑමක් ඇති වන බවට පළ වන වාර්තා සම්පූර්ණයෙන්ම ප්‍රතික්ෂේප කරන බව ආපදා කළමනාකරණ අමාත්‍යාංශය පවසනවා.\nගාල්ල සහ මාතර දිස්ත්‍රික්කවල ඇතැම් ප්‍රදේශයන්හි ජනතාව සුනාමි අවදානමක් ඇති බවට පවසා බියට පත්වීමේ පුවත් අද (08) දිනයේදීද වාර්තා වූ බවයි ආපදා කළමනාකරණ මධ්‍යස්ථානය කියා සිටියේ.\nඑහෙත්, එවැනි කිසිදු අවදානමක් නොමැති බවයි එහි සහකාර අධ්‍යක්ෂක ප්‍රදීප් කොඩිප්පිලි හිරු ප්‍රවෘත්ති අංශයට සදහන් කළේ.\nමේ අතර, ජාතික ගොඩනැගිලි පර්යේෂණ සංවිධානය දිවයිනේ දිස්ත්‍රික්ක 7 කට නිකුත් කළ නායයාමේ අනතුරු ඇගවිමේ නිවේදනය ඉදිරි පැය 24 සදහා දිර්ඝ කර තිබෙනවා.\nඒ අනුව රත්නපුර, කෑගල්ල, කළුතර, නුවරඑළිය, හම්බන්තොට, ගාල්ල, සහ මාතර යන දිස්ත්‍රික්ක වලට මෙම නායයාමේ අනතුරු ඇඟවීමේ නිවේදනය බලපැවැත්වෙනු ඇති.\nතවමත් පැවැති ආපදා තත්ත්වය හේතුවෙන් පවුල් එක් ලක්ෂ 55 474 අයත් පුද්ගලයින් හය ලක්ෂ 3 105 ක් ආරක්ෂිත කදවුරු වල රැඳී සිටිනවා.\nකාලගුණ විද්‍යා දෙපාර්තරෙම්න්තුව සඳහන් කළේ ඉදිරි දින කිහිපය තුළදී වැසි සහිත කාලගුණික තත්ත්වයේ අඩුවීමක් බලාපොරොත්තු වන බවයි.",
       "URL": "https://www.hirunews.lk/163131/සුනාමි-අවදානමක්-නොමැති-බවට-යළි-ආපදා-කළමනාකරණ-මධ්‍යස්ථානය-දැනුම්-දෙයි",
       "Category": "Local News",
       "Parent URL": "https://www.hirunews.lk/local-news.php?pageID=4478"
}