{
       "Source": "hirunews",
       "Timestamp": "Tuesday, 10 April 2018 - 13:04",
       "Headline": "රට අගාධයට ඇද හැලෙන බව බන්දුල කියයි",
       "News Content": "රටේ පවතින දේශපාලන අර්බුදයෙන් විවිධ ජාවාරම්කරුවන් වාසි ලබා ගැනීමේ අවදානමක් පවතින බව ඒකාබද්ධ විපක්ෂය පවසනවා.\nකොළඹ අද (10) පැවැති මාධ්‍ය හමුවකට එක්වෙමින් පාර්ලිමේන්තු මන්ත්‍රී බන්දුල ගුණවර්ධන මේ බව කියා සිටියා.\nරට දිනෙන් දින පහළට ඇද වැටෙන බව ද මන්ත්‍රීවරයා එහිදී සදහන් කළා.\nශ්‍රී ලංකා නිදහස් පක්ෂයේ කැබිනට් ආමාත්‍යවරුන් ආණ්ඩුවෙන් ඉවත්වීමට සිය කැමැත්ත ප්‍රකාශකර තිබියදීත් සන්ධානයේ හා ශ්‍රී ලංකා නිදහස් පක්ෂයේ මහලේකම්වරුන් එම තීරණයට බාධා කරන බවට මහාචාර්ය ජී.එල්. පීරිස් මෙහිදී චෝදනා කළා.\nමේ අතර, එළිය සංවිධානය කොළඹ අද මාධ්‍ය හමුවක් කැදවා තිබූ අතර ඊට එක්වෙමින් පූජ්‍ය මහාචාර්ය මැදගොඩ අභයතිස්ස හිමියන් සඳහන් කළේ විශ්වාසභංග යෝජනාව ජයග්‍රහණය කිරීම හරහා අග්‍රාමාත්‍යවරයා තවදුරටත් විශ්වාසය, භංග කර ගත් බවයි.\nමේ අතර අග්‍රාමාත්‍යවරයාට එරෙහිව ඉදිරිපත් කළ විශ්වාසභංග යෝජනාවෙන් පසු ආණ්ඩුවේ ප්‍රධාන දේශපාලන පක්ෂ දෙක දැවැන්ත අර්බුදයකට මුහුණදී සිටින බව මහජන එක්සත් පෙරමුණ පවසනවා.\nඑහි නායක පාර්ලිමේන්තු මන්ත්‍රී දිනේෂ් ගුණවර්ධන මේ බව කියා සිටියේ මහරගම ප්‍රදේශයේ අද පැවති මාධ්‍ය හමුවකට එක්වෙමින්.",
       "URL": "https://www.hirunews.lk/188083/රට-අගාධයට-ඇද-හැලෙන-බව-බන්දුල-කියයි",
       "Category": "Local News",
       "Parent URL": "https://www.hirunews.lk/local-news.php?pageID=3997"
}