{
       "Source": "hirunews",
       "Timestamp": "Tuesday, 26 April 2016 - 19:54",
       "Headline": "තරුණියන් දෙදෙනාට දිවි අහිමිවු දුම්රිය අනතුරේ සී සී ටීවී දර්ශණ එයි",
       "News Content": "දෙහිවල වාසල පාර ආසන්නයේදී දුම්රියක ගැටීමෙන් සිදුවූ අනතුරකින් බම්බලපිටිය ශුද්ධ වූ පවුලේ කන්‍යාරාමයේ සිසුවියන් දෙදෙනෙකු ඊයේ ජීවිතක්ෂයට පත්වුනා.\nමෙම අනතුර ඊයේ රාත්‍රි 7. 30ට පමණ සිදුවුණා. දෙහිවල - වාසල පාර පෞද්ගලික හෝටලයක ඊයේ රාත්‍රි පැවැති උපන්දින සාදයකට සහභාගී වීමට ගිය සිසුවියන් දෙදෙනෙකු අනතුරට ලක්වුණා.\nමරදාන සිට දකුණු කළුතර බලා ධාවනය වූ දුම්රියේ ඔවුන් ගැටී තිබුණේ දුම්රිය මාර්ගය හරහා ගමන්කරනවාත් සමගයි.",
       "URL": "https://www.hirunews.lk/131822/තරුණියන්-දෙදෙනාට-දිවි-අහිමිවු-දුම්රිය-අනතුරේ-සී-ටීවී-දර්ශණ-එයි",
       "Category": "Local News",
       "Parent URL": "https://www.hirunews.lk/local-news.php?pageID=5071"
}