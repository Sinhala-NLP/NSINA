{
       "Source": "hirunews",
       "Timestamp": "Sunday, 18 April 2021 - 13:13",
       "Headline": "උතුරේ තරුණයින් අත්අඩංගුවට ගැනීම ගැන දෙමළ සන්ධානයේ විරෝධය",
       "News Content": "රජයට එරෙහිව නැගෙන විරෝධතා සහ අප්‍රසාදය වසාගැනීමේ අරමුණින් සැළසුම් සහගතව උතුරු පළාතේ දෙමළ තරුණයින් අත්අඩංගුවට ගනිමින් සිටින බව දෙමළ ජාතික සන්ධානය චෝදනා කරනවා.\nඑහි පාර්ලිමේන්තු මන්ත්‍රී චාල්ස් නිර්මලනාදන් කියා සිටියේ එල්.ටී.ටී.ඊ. සංවිධානය යළි ප්‍රතිසංවිධානය කිරීමට කටයුතු කරන බව පවසමින් මෙලෙස තරුණයින් අත්අඩංගුවට ගන්නා බවයි.\nචාල්ස් නිර්මලනාදන් මන්ත්‍රීවරයා වැඩිදුරටත් සඳහන් කළේ පසුගියදා යාපනය මහ නගර සභාවේ නගරාධිපතිවරයාද අත්අඩංගුවට ගැනීම ද  රජයට එරෙහිව නැගෙන විරෝධතා මැඩපැවැත්වීමට සිදුකළ සැළසුම් සහගත ක්‍රියාවක් බවයි.\nකෙසේ නමුත් රජය ජාතික ආරක්ෂාව ශක්තිමත් කිරීමේ පදනම මත ගනු ලබන ක්‍රියාමාර්ග කුමන හෝ පාර්ශවයක් මගින් දේශපාලනීකරණය කිරීම අනුමත කළ නොහැකි බවයි මහජන ආරක්ෂාව පිළිබඳ අමාත්‍ය සරත් වීරසේකර සඳහන් කළේ.",
       "URL": "https://www.hirunews.lk/268772/උතුරේ-තරුණයින්-අත්අඩංගුවට-ගැනීම-ගැන-දෙමළ-සන්ධානයේ-විරෝධය",
       "Category": "Local News",
       "Parent URL": "https://www.hirunews.lk/local-news.php?pageID=2013"
}