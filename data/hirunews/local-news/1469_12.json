{
       "Source": "hirunews",
       "Timestamp": "Sunday, 26 December 2021 - 11:10",
       "Headline": "ඕස්ට්‍රේලියාවේ කොරෝනා ආසාදනය යළි ඉහළට",
       "News Content": "ඕස්ට්‍රේලියාවේ වඩාත් ජනාකීර්ණ ප්‍රාන්තය වන නිව් සවුත්වේල්ස් ප්‍රාන්තයේ දෛනික කොරෝනා ආසාදිත සංඛ්‍යාව නව වාර්තාවක් ලෙසින් 6,394 දක්වා ඉහළ ගොස් තිබෙනවා.\nඒ, ඊට පෙර දිනයේ ආසාදිතයන් 6,288 ක් වාර්තාවීමෙන් අනතුරුවයි.\nපසුගිය සති දෙක තුළ මෙලෙස ආසාදිත සංඛ්‍යාව ඉහළ ගියද රෝගීන් රෝහල් ගතකිරීම අඩු මට්ටමක පැවති බව සඳහන්.\nඕස්ට්‍රේලියාවේ ඇතැම් ප්‍රාන්තවල මෙලෙස කොරෝනා ආසාදනය ඉහළ යෑමට හේතුවී ඇත්තේ ඔමික්‍රොන් කොරෝනා ප්‍රභේදයයි.\nමේ අතර ප්‍රංශයේ දෛනික කොරෝනා ආසාදිත සංඛ්‍යාව ඊයේ ප්‍රථම වරට ලක්ෂය ඉක්මවමින් එක්ලක්ෂ 4,611 ක් ලෙස සටහන් වුණා.\nඔමික්‍රොන් ප්‍රභේදය හේතුවෙන් ඉතාලියේද කොරෝනා ආසාදනය ඉහළ ගොස් ඇති අතර, ගතවූ පැය විසි හතර තුළ එරටින් වාර්තාවූ නව ආසාදිතයන් සංඛ්‍යාව 54,762 ක්.",
       "URL": "https://www.hirunews.lk/292159/ඕස්ට්‍රේලියාවේ-කොරෝනා-ආසාදනය-යළි-ඉහළට",
       "Category": "Local News",
       "Parent URL": "https://www.hirunews.lk/local-news.php?pageID=1469"
}