{
       "Source": "hirunews",
       "Timestamp": "Sunday, 13 June 2021 - 13:33",
       "Headline": "පාස්කු ප්‍රහාරයත් සම්බන්ධ කරගෙන මුදල් ගරන තවත් ජාවාරමක් (වීඩියෝ)",
       "News Content": "පාස්කු ප්‍රහාරයට සම්බන්ධ බවට තොරතුරු ලැබී ඇතැයි සඳහන් කරමින් විවිධ පුද්ගලයින් බිය වද්දා සිදුකරන මුදල් ලබා ගැනීමේ ජාවාරමක් පිළිබඳ වේයන්ගොඩ ප්‍රදේශයෙන් වාර්තා වනවා.\nපාස්කු ප්‍රහාරයට සම්බන්ධ සැකකරුවන්ගේ දුරකතන ඇමතුම් අතර තිබූ අංකයක් බව පවසමින් පසුගිය දිනක වේයන්ගොඩ මාළිගාතැන්න ප්‍රදේශයේ කාන්තාවකට කිසියම් පුද්ගලයෙක් දුරකතන ඇමතුමක් ලබා දී තිබෙනවා.\nමිරිහාන පොලිසියට අනුයුක්තව සේවය කරන බුද්ධි අංශයේ උසස් පොලිස් නිලධාරියෙකු ලෙස පෙනී සිට ඇති එම සැකකරු මෙම මුදල් වංචාව සිදු කර ඇති\nබව වාර්තා වන්නේ.\nමෙ සිදුවීම සම්බන්ධයෙන් වේයන්ගොඩ පොලිසියට පැමිණිල්ලක් ඉදිරිපත් කර ඇති අතර පොලීසිය විමර්ශන ආරම්භ කර තිබෙනවා.",
       "URL": "https://www.hirunews.lk/274176/පාස්කු-ප්‍රහාරයත්-සම්බන්ධ-කරගෙන-මුදල්-ගරන-තවත්-ජාවාරමක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1887"
}