{
       "Source": "hirunews",
       "Timestamp": "Monday, 20 February 2023 - 14:57",
       "Headline": "දෙමටගොඩ නිවසකින් තියුණු ආයුධ තොගයක් සොයා ගැනෙයි",
       "News Content": "දෙමටගොඩ - ධර්මාරාම පාර, කාලිපුල්ලවත්ත ප්‍රදේශයේ නිවසක සඟවා තිබූ තියුණු ආයුධ තොගයක් සමඟ සැකකරුවෙකු අත්අඩංගුවට ගෙන තිබෙනවා.\nමත්ද්‍රව්‍ය ජාවාරමක් සිදු වන බවට කොළඹ අපරාධ කොට්ඨාසයට ඊයේ (19) ලද තොරතුරකට අනුවයි අදාළ නිවස පරික්ෂාවට ලක්කර ඇත්තේ.\nඑම අවස්ථාවේ නිවසේ සඟවා තිබූ කඩු 13ක් පොලිස් භාරයට ගෙන තිබෙනවා.\nසිද්ධියට අදාළව නිවෙස් හිමියා අත්අඩංගුවට ගෙන ඇති අතර, ඔහු පොලිසියට ප්‍රකාශ කර ඇත්තේ තම මිත්‍රයෙකු විසින් අදාළ තියුණු ආයුධ යළි රැගෙන යන පොරොන්දුව මත නිවසේ තබාගන්නා ලෙස කළ ඉල්ලීමකට අනුව ඒවා ළඟ තබාගත් බව යි.",
       "URL": "https://www.hirunews.lk/327867/දෙමටගොඩ-නිවසකින්-තියුණු-ආයුධ-තොගයක්-සොයා-ගැනෙයි",
       "Category": "Local News",
       "Parent URL": "https://www.hirunews.lk/local-news.php?pageID=523"
}