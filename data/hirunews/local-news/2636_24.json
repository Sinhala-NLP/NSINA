{
       "Source": "hirunews",
       "Timestamp": "Wednesday, 24 June 2020 - 8:20",
       "Headline": "උසස්වීම් ඉල්ලා පොලිස් සැරයන්වරු 366ක්, අභියාචනාධිකරණයට",
       "News Content": "වසර 30ක සේවා කාලය සපුරා ඇති පොලිස් සැරයන්වරු 366 දෙනෙකු අභියාචනාධිකරණයට පෙත්සමක් ගොනු කර තිබෙනවා.\nඒ, තමන්ව උප පොලිස් පරීක්ෂක තනතුරට උසස් කරන ලෙස වැඩබලන පොලිස්පතිවරයාට රීට් ආඥාවක් නිකුත් කරන ලෙස ඉල්ලමින්.\nඑහි වගඋත්තරකරුවන් ලෙස වැඩබලන පොලිස්පතිවරයා, නීතිපතිවරයා ඇතුළු පිරිසක් නම් කර තිබෙනවා.\nපසුගිය වසරේ මැයි මස වැඩබලන පොලිස්පතිවරයා විසින් නිකුත් කළ චක්‍රලේඛයක් මගින් තමන්ව උප පොලිස් පරීක්ෂක ධුරයට උසස් කරන ලෙස නියම කර තිබුණ ද එය මෙතෙක් ක්‍රියාත්මක වී නොමැති බවයි අදාළ පොලිස් සැරයන්වරු සිය පෙත්සමෙන් පෙන්වා දී ඇත්තේ.",
       "URL": "https://www.hirunews.lk/243801/උසස්වීම්-ඉල්ලා-පොලිස්-සැරයන්වරු-366ක්-අභියාචනාධිකරණයට",
       "Category": "Local News",
       "Parent URL": "https://www.hirunews.lk/local-news.php?pageID=2636"
}