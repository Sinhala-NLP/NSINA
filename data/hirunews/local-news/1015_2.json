{
       "Source": "hirunews",
       "Timestamp": "Sunday, 17 July 2022 - 10:08",
       "Headline": "මෙරට නිෂ්පාදිත ගිනි අවි දෙකක් සමග පුද්ගලයන් දෙදෙනෙක් අත්අඩංගුවට",
       "News Content": "පොලිස් විශේෂ කාර්ය බලකායේ බුත්තල කඳවුරේ නිලධාරීන්ට ලද තොරතුරක් මත කරන ලද වැටලීමක දී මෙරට නිෂ්පාදිත ගිනි අවියක් සමග පුද්ගලයෙක් අත්අඩංගුවට ගෙන තිබෙනවා.\nතනමල්විල කහකුරුල්ලන්පැලැස්ස ප්‍රදේශයේ දී අදාළ සැකකරුවා අත්අඩංගුවට ගෙන ඇති අතර ඔහුව තනමල්විල පොලීසියට බාර දී තිබෙනවා.\nසැකකරු වයස අවුරුදු 48ක් වන ජූලම්පිටිය ප්‍රදේශයේ පදිංචිකරුවෙක්.\nමීට අමතරව විශේෂ කාර්ය බලකායේ කන්තලේ කඳවුරේ නිලධාරීන්ට ලද තොරතුරක් අනුව සේරුනුවර දෙහිවත්ත ප්‍රදේශයේ දී කරන ලද වැටලීමක දී ද මෙරට නිෂ්පාදිත ගිනි අවියක් සමග පුද්ගලයෙක් අත්අඩංගුවට ගෙන තිබෙනවා.\nසැකකරු වයස අවුරුදු 42ක් වූ මූතූර් ප්‍රදේශයේ පදිංචිකරුවෙක්.\nසැකකරු සේරුනුවර පොලීසියට ඉදිරිපත් කර ඇති අතර සේරුනුවර පොලීසිය වැඩිදුර පරීක්ෂණ පවත්වනවා.",
       "URL": "https://www.hirunews.lk/310181/මෙරට-නිෂ්පාදිත-ගිනි-අවි-දෙකක්-සමග-පුද්ගලයන්-දෙදෙනෙක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1015"
}