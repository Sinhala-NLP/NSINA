{
       "Source": "hirunews",
       "Timestamp": "Tuesday, 22 February 2022 - 12:16",
       "Headline": "\"ඔබ පාලනය කළ යුත්තේ ඔබට පාලනය කළ හැකි දේ\" භානුක සටන අත් හරීද? (වීඩියෝ)",
       "News Content": "ඉන්දීය තරග සංචාරය සඳහා එක් කිරීමට නියමිත ශ්‍රී ලංකා ක්‍රිකට් සංචිත ජෛව බුබුලට ඇතුළත් කෙරුණු භානුක රාජපක්ෂ අවසන් මොහොතේ සංචිතයෙන් ඉවත් කිරීමට විරෝධය දැක්වීම සඳහා ක්‍රිකට් ප්‍රේක්ෂකයින් පිරිසක් සැරසෙන බවට වාර්තා වනවා.\nඔවුන් සූදානම් වන්නේ මෙලෙස භානුක රාජපක්ෂ අවසාන මොහොතේ ඉන්දීය සංචිතයෙන් ඉවත් කිරීමට එරෙහිව ශ්‍රී ලංකා ක්‍රිකට් ආයතනය ඉදිරිපිට අද (22) විරෝධතාවක් දැක්වීමටයි.\nභානුක රාජපක්ෂ මෙම සංචිතයෙන් අවසන් මොහොතේ ඉවත් කෙරුණේ ඔහුගේ සමේ මේද මට්ටම හෙවත් සම නැවීමේ ප්‍රමාණය අදාළ පරිසාධන මට්ටම් කරා නොවුණු බව පවසමින්.\nකෙසේ වෙතත් ඉන්දීය සංචාරය ඉලක්ක කර ගනිමින් සංචිත ගත කෙරුණු ශ්‍රී ලංකා සංචිතය තුළ භානුක රාජපක්ෂ දින හයකට ආසන්න කාලයක් පුහුණුවීම් කටයුතු සිදුකළා.\nමේ අතර අද උදෑසන ඔහුගේ ඉන්ස්ටර්ග්‍රෑම් (instagram) ගිණුමේ සටහනක් තබමින් භානුක රාජපක්ෂ කියා තිබුනේ \"you got to control what you could\" හෙවත් \"ඔබ පාලනය කළ යුත්තේ ඔබට පාලනය කළ හැකි දේ\" යනුවෙන්.\nඒ භානුක ක්‍රීඩාගාරයක උදෑසන ශාරීරික යෝග්‍යතා පුහුණුවීම් සිදු කරන කෙටි වීඩියෝවක් ද එයට එක් කරමින්.",
       "URL": "https://www.hirunews.lk/297699/ඔබ-පාලනය-කළ-යුත්තේ-ඔබට-පාලනය-කළ-හැකි-දේ-භානුක-සටන-අත්-හරීද-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1341"
}