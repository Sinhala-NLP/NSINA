{
       "Source": "hirunews",
       "Timestamp": "Friday, 21 July 2017 - 7:55",
       "Headline": "උතුරු මැද වැව් 3000 ක් සිදී යයි",
       "News Content": "පවතින වියළි කාලගුණයත් සමඟ අනුරාධපුර සහ පොලොන්නරුව යන දිස්ත්‍රික්කවල මධ්‍යම සහ කුඩා ප්‍රමාණයේ වැව් 3300 න් 3000 ක් පමණ සිඳී ගොස් ඇති බව පළාත් වාරිමාර්ග අධ්‍යක්ෂ එච්.එම්.ජයන්ත හේරත් පවසනවා.\nමේ හේතුවෙන් විලච්චිය, තණ්තිරිමලය, මැදවච්චිය, කැබිතිගොල්ලෑව, හොරව්පතාන ආදී ප්‍රදේශවල ජනතාවගේ දෛනික ජීවිතයටද බලපෑම් එල්ල වී ඇති බවයි ඔහු සඳහන් කළේ.\nඅප වාර්තාකරුවන් සදහන් කළේ පවතින වියළි කාලගුණ තත්ත්වය හමුවේ පානීය ජල ගැටලූවක් ද මතුව ඇති බවයි.\nඇතැම් ප්‍රදේශවලට බවුසර් මගින් ජලය බෙදා හැරීමට කටයුතු කර ඇති නමුත් ඒවා ප්‍රමාණවත් නොවන බවට ද වාර්තා වනවා.\nපොළොන්නරුව දිස්ත්‍රික්කයේ වැලිකන්ද, දිඹුලාගල, ලංකාපුර සහ ඇල හැර යන ප්‍රාදේශීය ලේකම් කොට්ඨාශවල ජනතාව දැඩි පානීය ජල අර්බුදයකට මුහුණපා ඇති බව අප වාර්තාකරු සදහන් කළා.\nකෙසේ වෙතත්, ආපදා කළමනාකරණ මධ්‍යස්ථානයේ සහකාර අධ්‍යක්ෂ ප්‍රදීප් කොඩිප්පිලි සදහන් කළේ වියළි කාලගුණයෙන් පීඩාවට පත්ව සිටින ජනතාවට සහන සැලසීම සදහා රජය විසින් මිලියන 40ක් ලබාදී ඇති බවයි.",
       "URL": "https://www.hirunews.lk/166388/උතුරු-මැද-වැව්-3000-ක්-සිදී-යයි",
       "Category": "Local News",
       "Parent URL": "https://www.hirunews.lk/local-news.php?pageID=4411"
}