{
       "Source": "hirunews",
       "Timestamp": "Monday, 14 August 2023 - 15:09",
       "Headline": "හම්බන්තොට මහ රෝහලට නිර්වින්දන වෛද්‍යවරයෙකු අනුයුක්ත කරයි",
       "News Content": "හම්බන්තොට මහ රෝහලේ නිර්වින්දන වෛද්‍ය වරයා නොදන්වා විදෙස් ගත වීමෙන් ඇති වූ පුරප්පාඩු මඟ හරවා ගැනීම සඳහා තංගල්ල මූලික රෝහලෙන් නිර්වින්දන වෛද්‍ය වරයෙකු අනුයුක්ත කර තිබෙනවා.\nසෞඛ්‍ය අමාත්‍යංශ ලේකම් ජනක ශ්‍රී චන්ද්‍රගුප්ත කියා සිටියේ වෙනත් නිර්වින්දන වෛද්‍යවරයෙකු අනුයුක්ත කරන තෙක් එම වෛද්‍යවරයා තාවකාලිකව එම රෝහලේ සේවයට යොමු කළ බවයි.\nහම්බන්තොට මහ රෝහලේ සිටි නිර්වින්දන වෛද්‍යවරයා බලධාරීන්ට නොදන්වා විදේශ ගතවීම හේතුවෙන් එම රෝහලේ සැත්කම් කල් දැමීමට පවා සිදුව තිබෙනවා.",
       "URL": "https://www.hirunews.lk/344799/හම්බන්තොට-මහ-රෝහලට-නිර්වින්දන-වෛද්‍යවරයෙකු-අනුයුක්ත-කරයි",
       "Category": "Local News",
       "Parent URL": "https://www.hirunews.lk/local-news.php?pageID=99"
}