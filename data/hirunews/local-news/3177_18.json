{
       "Source": "hirunews",
       "Timestamp": "Tuesday, 27 August 2019 - 9:09",
       "Headline": "පස්සර ප්‍රාදේශීය සභාවේ මන්ත්‍රීවරයෙකුට පහර දුන් පුද්ගලයා අත්අඩංගුවට",
       "News Content": "පස්සර ප්‍රාදේශීය සභාවේ මන්ත්‍රීවරයෙකුට පහරදීමේ සිද්ධියක් සම්බන්ධයෙන් චෝදනා එල්ල වී සිටි සැකකරුවෙකු පොලීසිය අත්අඩංගුවට ගෙන තිබෙනවා.\nකඳුරට ජනතා පෙරමුණ නියෝජනය කරන මෙම මන්ත්‍රීවරයාට පස්සර නගරයේදී ඊයේ මෙලෙස පහර දී ඇති බවටයි හිරු වාර්තාකරු සඳහන් කළේ.\nපහරදීම හේතුවෙන් තුවාල ලැබූ මන්ත්‍රීවරයා ප්‍රතිකාර සඳහා බදුල්ල රෝහලට ඇතුළත් වී තිබෙනවා.\nඔහු පොලීසියට පැමිණිල්ල ඉදිරිපත් කරමින් සඳහන් කර ඇත්තේ ප්‍රදේශයේ ගස් කැපීමේ ජාවාරමක නිරත වූ පුද්ගලයෙකු මෙලෙස තමාට පහර දුන් බවයි.\nමන්ත්‍රීවරයා විසින් පසුගිය දිනෙක ප්‍රාදේශීය සභාව රැස්වූ අවස්ථාවේදී ප්‍රදේශයේ සිදුවන ගස් කැපීමේ ජාවාරම සම්බන්ධයෙන් ද අදහස් පළ කර තිබෙනවා.",
       "URL": "https://www.hirunews.lk/223053/පස්සර-ප්‍රාදේශීය-සභාවේ-මන්ත්‍රීවරයෙකුට-පහර-දුන්-පුද්ගලයා-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3177"
}