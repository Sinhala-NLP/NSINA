{
       "Source": "hirunews",
       "Timestamp": "Thursday, 31 August 2023 - 23:05",
       "Headline": "සංචාරක කර්මාන්තය ඉහළ නැංවීමට පියවරක්",
       "News Content": "ශ්‍රී ලංකාවේ සංචාරක කර්මාන්තය ඉහළ නැංවීමේ පියවර තවදුරටත් ඉදිරියට ගෙන යමින් 'The Colours Of Jaffna' නමින් සුවිශේෂි වැඩසටහනක් ආරම්භ කර තිබෙනවා.\nමෙම වැඩසටහනේ අරමුණ වනුයේ උතුරු පළාතට අවේණික වූ සුපශාස්ත්‍ර හා ගෘහ නිර්මාණ ලක්ෂණ ඇතුළුව සංස්කෘතික හා සමාජීය සුවිශේෂිත්වය ලොවට පෙන්වා දීමයි.\nමෙම ක්‍රියාවලිය ආරම්භ කිරීමට නිමිත්තෙන් යාපනය නල්ලුර් කන්දසාමි කොවිලේ වාර්ෂික උත්සවයක් ආරම්භ කර තිබෙනවා.\nවැඩසටහනේ පළමු අදියර වශයෙන් යාපනය ප්‍රදේශයට ආවේණිකත්ව සහිත වීඩියෝවක් එළි දැක් වූ අතර තවත් වැඩසටහන් මාලාවක් ඉදිරියට ක්‍රියාත්මක කිරීමට නියමිතව තිබෙනවා.\nයාපනය ප්‍රදේශයේ සුවිශේෂී බව වඩාත් පහසුවෙන් අත්විදිමට හැකි වන ආකාරයට සංචාරකයන්ට හෝටල් පැකේජ් කිහිපයක්ද හදුන්වා දී තිබෙන බවයි සඳහන් වන්නේ.",
       "URL": "https://www.hirunews.lk/346762/සංචාරක-කර්මාන්තය-ඉහළ-නැංවීමට-පියවරක්",
       "Category": "Local News",
       "Parent URL": "https://www.hirunews.lk/local-news.php?pageID=59"
}