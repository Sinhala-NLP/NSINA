{
       "Source": "hirunews",
       "Timestamp": "Thursday, 14 July 2022 - 14:13",
       "Headline": "රජ ගෙදර කැළිකසළ ඉවතට - පාර්ලිමේන්තු මඟේ සන්නද්ධ රථ එක පෙළට  (ඡායාරූප)",
       "News Content": "පසුගිය 09 වෙනිදා කොළඹ ගාලු මුවදොර අරගලකරුවන් ගේ පාලනය යටතට ගත් කොටුව ජනාධිපති මන්දිරය, ජනාධිපති ලේකම් කාර්යාලය, අග්‍රාමාත්‍ය ලේකම් කාර්යාලය, අරලියගහ මන්දිරය ඇතුළු රාජ්‍ය ගොඩනැගිලි සියල්ල නැවත භාර දීමට තීරණය කෙරුණා.\nඒ අනුව කොටුව ජනාධිපති මන්දිරයේ ගොඩ ගැසී ඇති කැලිකසල ආදිය ඉවත් කරමින් ජනාධිපති මන්දිරය සුද්ධ පවිත්‍ර කිරීමේ කටයුතු අරගලයේ සාමාජිකයින් විසින් සිදු කරන ආකාරය දැක්වෙන ඡායාරූප පෙළක් සමාජ මාධ්‍ය හරහා සංසරණය වනවා.\nඒ අනුව එම සාමාජිකයින් විසින් අදාළ ගොඩනැගිලි සුද්ධ පවිත්‍ර කිරීමෙන් අනතුරුව එම ගොඩනැගිලි රජයට භාරදීමට නියමිතයි.\nමේ අතර, අද (14) පාර්ලිමේන්තු මාර්ගය අවට ආරක්ෂක විදිවිධාන තර කර තිබුණා.\nසන්නද්ධ යුද හමුදා සෙබලුන්ට අමතර ව සන්නද්ධ රථ ද මෙම ආරක්ෂක වැඩපිළිවෙළට ඇතුළත් කර තිබීම විශේෂත්වයක්.",
       "URL": "https://www.hirunews.lk/309963/රජ-ගෙදර-කැළිකසළ-ඉවතට-පාර්ලිමේන්තු-මඟේ-සන්නද්ධ-රථ-එක-පෙළට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=1022"
}