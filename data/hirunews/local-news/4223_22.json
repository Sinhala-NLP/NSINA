{
       "Source": "hirunews",
       "Timestamp": "Saturday, 11 November 2017 - 19:35",
       "Headline": "මැදමුලන බද්ද වෙනුවට ඒකාබද්ධයෙන් බැදුම්කර බද්දක්",
       "News Content": "රටේ ණය ගෙවීම සදහා ජනතාවගෙන් මුදල් එකතු කිරීම ඒකාබද්ධ විපක්ෂය තරයේ හෙළා දකින බව පාර්ලිමේන්තු මන්ත්‍රී බන්දුල ගුණවර්ධන පවසනවා.\nපාර්ලිමේන්තු සංකීර්ණයේ අද පැවති මාධ්‍ය හමුවකට එක්වෙමින් ඔහු මේ බව කියා සිටියා.\nඑහිදී මන්ත්‍රීවරයා තවදුරටත් කියා සිටියේ එම බද්ද මැදමුලන බද්ද ලෙස නොව බැදුම්කර බද්ද ලෙස හැදින්විය යුතු බවයි.\nමහබැංකු බැදුම්කර වංචාව හේතුවෙන් රුපියල් බිලියන 1500 කට අධික ආවස්ථික අලාභයක් සිදුවීම ඊට හේතුව බවයි මන්ත්‍රීවරයා පෙන්වා දුන්නේ.\nඑම මාධ්‍ය හමුවට එක්වූ පාර්ලිමේන්තු මන්ත්‍රී දිනේෂ් ගුණවර්ධන එහිදී කියා සිටියේ ඉදිරිපත් වූ අයවැය ජනතා විරෝධී අයවැයක් බවයි.",
       "URL": "https://www.hirunews.lk/175804/මැදමුලන-බද්ද-වෙනුවට-ඒකාබද්ධයෙන්-බැදුම්කර-බද්දක්",
       "Category": "Local News",
       "Parent URL": "https://www.hirunews.lk/local-news.php?pageID=4223"
}