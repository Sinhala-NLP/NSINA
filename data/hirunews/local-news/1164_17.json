{
       "Source": "hirunews",
       "Timestamp": "Monday, 16 May 2022 - 17:12",
       "Headline": "ගාලුමුවදොර සහ කොල්ලුපිටියේ ගැටුම් ගැන සොයන්න විශේෂ නියෝජිතයෙක්",
       "News Content": "ගාලුමුවදොර සහ කොල්ලුපිටියේ සිදු වූ ගැටුම සම්බන්ධයෙන් වන විමර්ශන සිදුකිරීමට ශ්‍රී ලංකා මානව හිමිකම් කොමිෂන් සභාව විසින් විශේෂ නියෝජිතයෙකු පත් කර තිබෙනවා.\nඅත්දැකිම් සහිත ජනාධිපති නීතිඥවරයෙකු මේ සඳහා පත් කර ඇති අතර, ඔහු හෙට වැඩභාර ගැනීමට නියමිත බවයි ශ්‍රී ලංකා මානව හිමිකම් කොමිෂන් සභාවේ සභාපති විශ්‍රාමික විනිසුරු රෝහිණී මාරසිංහ සඳහන් කළේ.\nමේ මස 9 වනදා සහ 10 වනදා ගාලුමුවදොර සහ කොල්ලුපිටියේ සිදුවූ ගැටුමට අදාළව ශ්‍රී ලංකාව මානව හිමිකම් කොමිසම ඉහළ පෙලේ ආරක්ෂක අංශ නිලධාරින් කැඳවා පසුගියදා ප්‍රශ්න කරනු ලැබුවා.",
       "URL": "https://www.hirunews.lk/304515/ගාලුමුවදොර-සහ-කොල්ලුපිටියේ-ගැටුම්-ගැන-සොයන්න-විශේෂ-නියෝජිතයෙක්",
       "Category": "Local News",
       "Parent URL": "https://www.hirunews.lk/local-news.php?pageID=1164"
}