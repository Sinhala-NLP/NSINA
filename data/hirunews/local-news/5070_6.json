{
       "Source": "hirunews",
       "Timestamp": "Wednesday, 27 April 2016 - 17:20",
       "Headline": "හිමිනමකගෙන් කප්පම් ගැනීමට තැත් කළ පුද්ගලයෙකු අත්අඩංගුවට",
       "News Content": "හිමිනමකට පහර දී කාන්තාවක යොදා ඇය සමඟ සිටින ඡායාරූප ලබාගෙන කප්පම් ලබා ගැනීමට උත්සාහ කළ පුද්ගලයෙකු මිහින්තලේ පොලීසිය අත්අඩංගුවට ගෙන තිබෙනවා.\nඒ, උන්වහන්සේ පොලීසියට සිදුකළ පැමිණිල්ලකට අනුවයි.\nතමන් දෙමව්පියන් සමඟ අසරණ තත්ත්වයේ පසුවන බව සදහන් කර ඇති අදාළ කාන්තාව එය දැක බලා ගැනීමට පැමිණෙන ලෙස 25 හැවිරිදි මෙම හිමිනමට ප්‍රකාශ කර තිබෙනවා.\nඒ අනුව පසුගිය 24 වන දා ඇයගේ නිවසට ගිය තමන්ට පිරිසක් පහර දී කාමරයකට දමා ඡායාරූප ගෙන ඒවා ප්‍රසිද්ධ කරන බවට තර්ජනය කර රුපියල් ලක්ෂ 5ක කප්පමක් ඉල්ලූ බවයි මෙම හිමිනම පොලීසියට සදහන් කර ඇත්තේ.\nසැකකරුවන් රුපියල් එක්ලක්ෂ 8000ක මුදලක් ඊයේ හිමිනමගෙන් ලබාගෙන ඇති බවට ද අනාවරණ වී තිබෙනවා.",
       "URL": "https://www.hirunews.lk/131892/",
       "Category": "Local News",
       "Parent URL": "https://www.hirunews.lk/local-news.php?pageID=5070"
}