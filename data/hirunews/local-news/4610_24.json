{
       "Source": "hirunews",
       "Timestamp": "Thursday, 16 March 2017 - 18:19",
       "Headline": "ඇමති ධුර වෙනසක් ගැන ජනපතිගෙන් ඉඟියක්",
       "News Content": "ධීවර අමාත්‍ය ධුරයේ වෙනසක් සිදුකිරීමට තමා සූදානම් බව ජනාධිපති මෛත්‍රීපාල සිරිසේන අද (16) ප්‍රකාශ කළා.\nඒ මාගම් රුහුණුපුර ජාත්‍යන්තර සම්මන්ත්‍රණ ශාලාවේ පැවති ඉඩම් හිමිකම් ඔප්පු ප්‍රදානය කිරීමේ උත්සවයකට එක්වෙමින් ජනාධිපතිවරයා මේ බව කියා සිටියා.\nධීවර කැබිනට් අමාත්‍ය ධුරය මහින්ද අමරවීරටත්, එහි රාජ්‍ය අමාත්‍ය ධුරය දිලිප් වෙදආරච්චිටත්, දකුණු පළාත් ධීවර අමාත්‍ය ධුරය එච්.ඩබ්ලිව්.ගුණසේනට හිමිව තිබෙනවා.\nතංගල්ල ආසනයටම ධීවර අමාත්‍ය ධුර 03 ක් හිමිවීම ගැටලූවක් වී ඇත්නම් ධීවර කැබිනට් අමාත්‍ය ධුරයේ වෙනසක් කිරීමට කටයුතු කරන බවයි ජනාධිපතිවරයා වැඩිදුරටත් සඳහන් කළේ.",
       "URL": "https://www.hirunews.lk/157030/ඇමති-ධුර-වෙනසක්-ගැන-ජනපතිගෙන්-ඉඟියක්",
       "Category": "Local News",
       "Parent URL": "https://www.hirunews.lk/local-news.php?pageID=4610"
}