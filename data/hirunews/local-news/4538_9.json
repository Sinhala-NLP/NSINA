{
       "Source": "hirunews",
       "Timestamp": "Tuesday, 02 May 2017 - 7:32",
       "Headline": "පාසල් සිසුවියක් දුෂණය කර සැඟව සිටි බාලවයස්කාර සැකකරුවෙක් අත්අඩංගුවට",
       "News Content": "මහියංගනය ප්‍රදේශයේදී බාල වයස්කාර පාසල් සිසුවියක් දුෂණය කර පලා විත් සැඟවී සිටි සැකකරුවෙකු මුන්දලම පොලීසියේ නිලධාරීන් විසින් අත්අඩංගුවට ගෙන තිබෙනවා.\nමෙලෙස අත්අඩංගුවට ගෙන ඇත්තේ මහියංගනය ප්‍රදේශයේම පදිංචි 17 හැවිරිදි වියේ පසුවන අයෙක් බවයි අප වාර්තාකරු සදහන් කළේ.\n13 හැවිරිදි පාසල් සිසුවියක් දුෂණයකර පලාවිත් අදාල බාලවයස්කාර සැකකරු  මුන්දලම - බරනන්කට්ටුව ප්‍රදේශයේ නිවසක සැගවී සිටියදීයි මෙලෙස අත්අඩංගුවට ගෙන ඇත්තේ.\nඅත්අඩංගුවට ගත් සැකකරුව පුත්තලම වැඩ බලන මහේස්ත්‍රාත් රම්සි සම්සුදීන් වෙත ඉදිරිපත් කිරීමෙන් අනතුරුව ඔහුව රක්ෂිත බන්ධනාගාර ගත කරන ලෙස නියෝග කර ඇති අතර සැකකරුව මහියංගනය දිසා අධිකරණයට ඉදිරිපත් කරන ලෙසද වැඩ බලන මහේස්ත්‍රාත්වරයා මීගමුව බන්ධනාගාර අධිකරීවරයාට නියෝග කර තිබෙනවා.",
       "URL": "https://www.hirunews.lk/160399/පාසල්-සිසුවියක්-දුෂණය-කර-සැඟව-සිටි-බාලවයස්කාර-සැකකරුවෙක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4538"
}