{
       "Source": "hirunews",
       "Timestamp": "Tuesday, 13 June 2023 - 22:12",
       "Headline": "මධ්‍යම පළාතේ පාසල් ගුරුවරුන්ට තම පංතියේ සිසුන් වෙත මුදල් අයකර පංති පැවැත්වීම තහනම්",
       "News Content": "මධ්‍යම පළාතේ ගුරුවරුන් තමන් උගන්වන පන්ති වල සිසු සිසුවියන්ට පාසල් වේලාවෙන් බැහැරව මුදල් අය කොට අමතර පන්ති පැවැත්වීම වළක්වාලමින් විශේෂ චක්‍රලේඛයක් නිකුත් කොට තිබෙනවා.\nමධ්‍යම පළාත් ආණ්ඩුකාර නීතිඥ ලලිත් යූ ගමගේගේ උපදෙස් පරිදි මධ්‍යම පළාත් අධ්‍යාපන අමාත්‍යාංශ ලේකම්යු.බී. හේරත් විසින් මෙම චක්‍රලේඛය නිකුත් කොට ඇති බව සඳහන්.\nඑම චක්‍රලේඛයේ සඳහන් ආකාරයට යහපත් චේතනාවෙන් මුදල් අයකිරීමකින් තොරව අමතර දැනුම දරුවන්ට ලබාදෙන ගුරුභවතුන්ට කිසිදු බාධාවක් ඇති නොවෙයි.\nදරුවන්ට වන අසාධාරණය වළකාලමින් මධ්‍යම පළාත් ආණ්ඩුකාරවර නීතිඥ ලලිත් යු ගමගේගේ තීරණයකට අනුව මෙම තීරණය ක්‍රියාත්මකවන අතර වඩා සාධාරණ පාසල් අධ්‍යාපනයක් පළාත තුළ ස්ථාපිත කිරීම එමගින් අරමුණ වී ඇති බව පළාත් ආන්ඩුකාරවරයා සඳහන් කර සිටී.",
       "URL": "https://www.hirunews.lk/337863/මධ්‍යම-පළාතේ-පාසල්-ගුරුවරුන්ට-තම-පංතියේ-සිසුන්-වෙත-මුදල්-අයකර-පංති-පැවැත්වීම-තහනම්",
       "Category": "Local News",
       "Parent URL": "https://www.hirunews.lk/local-news.php?pageID=271"
}