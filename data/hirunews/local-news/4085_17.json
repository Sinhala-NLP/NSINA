{
       "Source": "hirunews",
       "Timestamp": "Saturday, 10 February 2018 - 16:57",
       "Headline": "කුළුඳුල් ඡන්දෙ දාන්න, ගමේ ගිය 19 හැවිරිදි තරුණයා ගමක් හඬවා නොඑන ගමන් යයි",
       "News Content": "හැටන්- කොළඹ ප්‍රධාන මාර්ගයේ කිතුල්ගල, බිබිලිඔය ප්‍රදේශයේ දී ඊයේ (09) සවස සිදුවූ අනතුරකින් තරුණයෙකු මියගොස් තිබෙනවා.\nකොළඹ සිට තලවකැලේ දක්වා ධාවනය වූ ලංගම බස් රථයක පාපුවරුවෙන් තරුණයා  ඇඳ වැටී එම බස් රථයටම යට වීමෙන් මෙම අනතුර සිදුව ඇති බවයි කිතුල්ගල පොලිසිය පැවසුවේ.\nඅනතුරෙන් ජීවිතක්ෂයට පත්ව ඇත්තේ මස්කෙළිය, සාමිමලේ ප්‍රදේශයේ පදිංචි 19 හැවිරිදි තරුණයෙක් බවයි වාර්තා වන්නේ.\nඡන්දය ප්‍රකාශ කිරීම සඳහා ගමට සිටිය දී අදාල තරුණයා මෙම අනතුරට පත්ව ඇති බවයි ඔහුගේ ඥාතීන් පැවසුවේ.\nඅනතුරට පත්  තරුණයාගේ මෘත ශරීරය සම්බන්ධයෙ වන පශ්චාත් මරණ පරික්ෂණය අවිස්සාවේල්ල මුලික රෝහලේදී අද (10) දින සිදුකළ බවයි කිතුල්ගල පොලිසිය වැඩිදුරටත් සදහන් කළේ.\nඅනතුර සම්බන්ධයෙන් ලංගම බස් රථයේ රියදුරු සහ කොන්දොස්වරයා අත්අඩංගුවට ගෙන තිබෙනවා.",
       "URL": "https://www.hirunews.lk/183362/කුළුඳුල්-ඡන්දෙ-දාන්න-ගමේ-ගිය-19-හැවිරිදි-තරුණයා-ගමක්-හඬවා-නොඑන-ගමන්-යයි",
       "Category": "Local News",
       "Parent URL": "https://www.hirunews.lk/local-news.php?pageID=4085"
}