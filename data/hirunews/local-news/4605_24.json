{
       "Source": "hirunews",
       "Timestamp": "Sunday, 19 March 2017 - 18:49",
       "Headline": "ආවා කල්ලියේ තවත් 3 දෙනෙකු අත්අඩංගුවට",
       "News Content": "‘ආවා’ කල්ලියට සම්බන්ධ තවත් පුද්ගලයින් තුන්දෙනෙකු කොටහේන සහ දෙහිවල ප්‍රදේශවලදී අත්අඩංගුවට ගෙන තිබෙනවා.\nපොලිසියට ලද බුද්ධි තොරතුරකට අනුව සිදුකල විමර්ශනයකදී මොවුන් අත්අඩංගුවට ගෙන ඇති බවයි වාර්තා වන්නේ.\nමීට මාස තුනකට පමණ ඉහතදී ‘ආවා’ කල්ලියට සම්බන්ධ පුද්ගලයින් 11 දෙනෙකු අත්අඩංගුවට ගනු ලැබුවා.\nඔවුන්ගෙන් අඛණ්ඩව සිදුකල ප්‍රශ්න කිරිම්වලදී හෙලි වූ තොරතුරු මතයි මෙම පුද්ගලයන් තිදෙනා අත්අඩංගුවට ගෙන ඇත්තේ.\nමේ අතර, ත්‍රස්ත විමර්ශන ඒකකය ඇතුළු තවත් පොලිස් කණ්ඩායම් කිහිපයක් එක්ව අඛණ්ඩව පරික්ෂණ ක්‍රියාත්මක කර ඇති අතර ඉදිරියේදී තවත් පිරිසක් අත්අඩංගුවට ගැනීමට නියමිත බවයි යාපනය ප්‍රදේශයේ උසස් පොලිස් නිලධාරියෙකු අප කළ විමසීමකදී කියා සිටියේ.\nමේ අතර, පසුගිය දා පාර්ලිමේන්තුවේදී ප්‍රකාශ වුණේ ‘ආවා’ කල්ලියට සම්බන්ධ හැට දෙදෙනෙකු අතරින් 38 දෙනෙකු අත්අඩංගුවට ගෙන ඇති බවයි.",
       "URL": "https://www.hirunews.lk/157239/ආවා-කල්ලියේ-තවත්-3-දෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4605"
}