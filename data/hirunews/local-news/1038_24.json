{
       "Source": "hirunews",
       "Timestamp": "Friday, 08 July 2022 - 7:31",
       "Headline": "කටුබැද්දේ වෙඩික්කරු පැමිණි ත්‍රිරෝද රථය හමුවෙයි",
       "News Content": "ඉන්ධන ලබා ගැනීම සඳහා වෑන් රථයකින් පැමිණි පුද්ගලයන් දෙදෙනෙකු මොරටුව කටුබැද්ද මංසන්ධිය ආසන්නයේ දී වෙඩි තබා ඝාතනය කිරීමේ සිද්ධියේ වෙඩික්කරු ගමන් කළ ත්‍රිරෝද රථයක් එහි රියදුරු සමඟ අත්අඩංගුවට ගෙන තිබෙනවා.\nගල්කිස්ස කොට්ඨාස අපරාධ විමර්ශන කාර්යාංශයේ නිලධාරීන් විසින් ඊයේ (07) පස්වරුවේ මෙලෙස අත්අඩංගුවට ගෙන ඇත්තේ කටුකුරුන්ද ප්‍රදේශයේ පදිංචි 46 හැවිරිදි පුද්ගලයෙක්.\nඝාතනය සිදුකළ වෙඩික්කරු ත්‍රිරෝද රථයකින් රැගෙන ගොස් මෙම පුද්ගලයා විසින් එම ත්‍රිරෝද රථය සඟවා තබා තිබෙනවා.\nපසුගිය මස 29 වනදා යතුරුපැදියකින් පැමිණ අදාළ වෙඩි තැබීම සිදුකර තිබූ අතර, සිද්ධියෙන් මියගියේ 41 හැවිරිදි නිලන්ත කුමාර සිල්වා හෙවත් පිංවත්තේ උක්කුවා නමැත්තා සහ 31 හැවිරිදි වියේ පසු වූ මොහොමඩ් අර්ෆත් සම්සාන් නමැත්තෙක්.",
       "URL": "https://www.hirunews.lk/309379/කටුබැද්දේ-වෙඩික්කරු-පැමිණි-ත්‍රිරෝද-රථය-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=1038"
}