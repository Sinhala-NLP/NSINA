{
       "Source": "hirunews",
       "Timestamp": "Sunday, 30 July 2017 - 18:40",
       "Headline": "කටාර් හී ශ්‍රී ලංකා තානාපති කාර්යාලයෙන් නිවේදනයක්",
       "News Content": "කටාර් හී ශ්‍රී ලංකා තානාපති කාර්යාලයේ අනුග්‍රහය යටතේ එරට පවත්වාගෙන යන ස්ටැෂෆඩි පාසල පිළිබදව එම තානපති කාර්යාලය විශේෂ නිවේදනයක් නිකුත් කර තිබෙනවා.\nකටාර් රාජ්‍යයේ ලාභ නොලබන පාසලක් ලෙස පවත්වාගෙන යෑමට ශ්‍රී ලංකා තානාපති කාර්යාලයේ අනුග්‍රහය ලැබී ඇති බව සදහන්.\nකෙසේ නමුත්  ශ්‍රී ලංකා තානාපති කාර්යාලයේ දැනුවත් වීමකින් තොරව පිටතින් මුදල් එකතු කිරීම, පාසල් මුදල් අවභාවිතය, පාසලේ ඉගෙනුම ලබන ළමුන්ට නිසි පහසුකම් ලබා නොදීම, ගුරුවරුන් සහ සේවකයින් හට නිසි වැටුප් නොගෙවීම යනාදී කරුණු සම්බන්ධයෙන් දෙමව්පියන්ගෙන් පැමිණිලි ගණනාවක් ලැබී ඇති බවයි තානාපති කාර්යාලය පවසන්නේ.\nමේ හේතුවෙන් ශ්‍රීලංකා විදේශ කටයුතු අමාත්‍යංශයට යොමු කරන ලද වාර්තා අනුව පරීක්ෂණ අවසන් වන තෙක් පාසල් ගිණුමේ මුදල් ඉවතට ගැනීම තාවකාලිකව අත්හිටුවා ඇති බවයි කටාර් හී ශ්‍රී ලංකා තානාපතිවරයාගේ අත්සනින් යුතුව නිකුත්කර නිවේදනයේ දැක්වෙන්නේ.\nගිණුම අත්හිටුවීමෙන් පාසල වසා දැමීම හෝ අධ්‍යාපන කටයුතුවලට බාධාවක් සිදුනොවන බව අදාල නිවේදනයේ සදහන්.\nඅදාල පරීක්ෂණ වලින් පසු තානාපති කාර්යාලය බලපොරෝතුවන කරුණු සම්බන්ධයෙන්ද එම නිවේදනයේ දක්වා තිබෙනවා.\nලබන ඔක්තෝම්බර් 26 වනදා ජනාධිපති මෛත්‍රීපාල සිරිසේන මහතා සහ විදේශ කටයුතු අමාත්‍යවරයාගේ කටාර් රාජ්‍යයේ නිරතවන නිළ සංචාරය අතර තුර ඔවුන්ද අදාල පාසැල වෙත ගෙන්වීමට බලාපොරොතු වන බව එහි දැක්වෙනවා.\nඅදාල නිවේදනය පහතින්.",
       "URL": "https://www.hirunews.lk/167155/කටාර්-හී-ශ්‍රී-ලංකා-තානාපති-කාර්යාලයෙන්-නිවේදනයක්",
       "Category": "Local News",
       "Parent URL": "https://www.hirunews.lk/local-news.php?pageID=4395"
}