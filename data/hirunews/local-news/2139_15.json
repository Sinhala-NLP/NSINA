{
       "Source": "hirunews",
       "Timestamp": "Thursday, 18 February 2021 - 13:04",
       "Headline": "මාපලාන මාර්ගයේ නොවිසඳුණු ගැටලු (වීඩියෝ )",
       "News Content": "මේ රත්නපුර ප්‍රාදේශීය සභා බලප්‍රදේශයට අයත් රත්නපුර - මාපලාන මාර්ගයයි.\nශ්‍රී ලංකාවේ උසම දියඇලි අතරින් සිව් වන ස්ථානය ගන්නා සුන්දර මාපලාන දියඇල්ලද මෙම මාර්ගය ආසන්නයේ පිහිටා තිබෙනවා.\nකෙසේ වෙතත් අක්කර 10, ජම්බුගස්හේන, කුඩාව, නිල්වල ඇතුළු ප්‍රදේශ රැසක පවුල් දහසකට අධික ජනතාවකට මේ වන විට මුහුණදීමට සිදුව ඇති ප්‍රධානතම ගැටලුව නිසි මාර්ගයක් නොමැති වීමයි.‍\nසමනළ කඳු වළල්ලෙන් වට වූ පුංචි දඹදිව පූජනීය ස්ථානයද යා කරන මාර්ගයක් වන මෙහි මෙතක් ප්‍රතිසංස්කරණයක් සිදුනොවීම කණගාටුවට කරුණක් බවයි.\nමාර්ගය ප්‍රතිසංස්කරණය කරදෙන ලෙස බලධාරීන් විටින් විට පොරොන්දු වුවද වසර ගණනාවක සිට කිසිඳු ප්‍රතිසංස්කරණ කටයුත්තක් සිදුනොවූ බවට ගම්වාසීන් චෝදනා කරනවා.\nමාපලාන දියඇල්ල පිහිටා තිබීම හේතුවෙන් ඊට සංචාරක ආකර්ශනය දිනාගැනීම සඳහාද නිසි මාර්ගයක අවශ්‍යතාව පවතින බව ප්‍රදේශවාසීන් පෙන්වා දෙනවා.\nමෙවන් වටිනාකමකින් යුත් මාපලාන මාර්ගයේ ප්‍රතිසංස්කරණ කටයුතු සිදුවන තෙක් රතු මිනිත්තුව අවධානයෙන්.",
       "URL": "https://www.hirunews.lk/262942/මාපලාන-මාර්ගයේ-නොවිසඳුණු-ගැටලු-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2139"
}