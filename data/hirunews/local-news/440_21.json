{
       "Source": "hirunews",
       "Timestamp": "Saturday, 01 April 2023 - 16:30",
       "Headline": "පන්ජාබ් ඉනිම ඉහළටම එසවූ භානුගේ අර්ධ ශතකය",
       "News Content": "ඉන්දීය ප්‍රීමියර් ලීග් තරගාවලියේ දෙවැනි තරගය මේ වනවිට පන්ජාබ් කින්ග්ස් කණ්ඩායම සහ කොල්කටා නයිට් රයිඩර්ස් කණ්ඩායම අතර පැවැත්වෙනවා.\nඒ ඉන්දියාවේ මොහාලි ක්‍රිකට් ක්‍රීඩාංගණයේදියි.\nපළමුව කාසියේ වාසිය දිනූ කොල්කටා නයිට් රයිඩර්ස් කණ්ඩායමේ නායක Shreyas Iyer තීරණය වූයේ පළමුව පන්දුවට පහරදීමේ අවස්ථාව පන්ජාබ් කින්ග්ස් කණ්ඩායමට ලබාදීමටයි.\nඇරයුම භාරගත් පන්ජාබ් කින්ග්ස් කණ්ඩායම මේ වනවිට කඩුලු 02ක් දැවී ලකුණු 109ක් ලබා සිටින්නේ පන්දුවාර 11ක් අවසාන කරමින්.\nවිශිෂ්ට ඉනිමක් ක්‍රීඩා කළ භානුක රාජපක්ෂ පන්දු 32කට ලකුණු 50ක් ලබා සිටිනවා.\nභානුගේ අර්ධ ශතකයට හයේ පහර 02ක් සහ හතරේ පහර 05ක් ඇතුළත් වුණා.\nශිකර් ධවාන් නොදැවී ලකුණු 34යි.\nනයිට් රයිඩර්ස් කණ්ඩායම වෙනුවෙන් කඩුලු බිඳ දැමීමේ දී උමේෂ් යාදව් සහ ටිම් සවුති අතරේ එක් කඩුල්ල බැගින් බිඳී ගියා.",
       "URL": "https://www.hirunews.lk/331461/පන්ජාබ්-ඉනිම-ඉහළටම-එසවූ-භානුගේ-අර්ධ-ශතකය",
       "Category": "Local News",
       "Parent URL": "https://www.hirunews.lk/local-news.php?pageID=440"
}