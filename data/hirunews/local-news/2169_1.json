{
       "Source": "hirunews",
       "Timestamp": "Thursday, 04 February 2021 - 16:03",
       "Headline": "ශ්‍රී ලංකාවේ සුවය ලැබූ කොරෝනා ආසාදිතයන් 60000 ඉක්මවයි",
       "News Content": "ශ්‍රී ලංකාවේ සුවය ලැබූ කොරෝනා ආසාදිතයන් සංඛ්‍යාව 60000 ඉක්මවා තිබෙනවා.\nඒ අද දිනයේ තවත් ආසාදිතයන් 684ක් සුවය ලබා රෝහල්වලින් පිටව යාමත් සමගයි.\nඒ අනුව මෙරට සුවය ලැබූ සමස්ත ආසාදිතයන් සංඛ්‍යාව 60567ක්.\nමෙරටින් මේවන විට කොරෝනා ආසාදිතයන් 66409ක් හමුවී ඇති අතර ඉන් තවදුරටත් රෝහල්ගතව ප්‍රතිකාර ලබමින් සිටින්නේ 5510ක් පමණයි.\nමෙරටින් කොරෝනා මරණ 332ක් ද වාර්තාවුණා.\nමේ අතර බගවන්තලාව ප්‍රාදේශීය රෝහලේ නේවාසිකව ප්‍රතිකාර ලැබූ තවත් රෝගියෙකුට කොරොනා ආසාදනය වී ඇති බවට තහවුරු වුණා.\nඒ සමඟම ඔහු රැදී සිටි වාට්ටුවෙහි නේවාසිකව ප්‍රතිකාර ලැබූ තවත් 6 දෙනෙකු පී.සී.ආර්. පරීක්ෂණ සදහා යොමු කර තිබෙනවා.",
       "URL": "https://www.hirunews.lk/261655/ශ්‍රී-ලංකාවේ-සුවය-ලැබූ-කොරෝනා-ආසාදිතයන්-60000-ඉක්මවයි",
       "Category": "Local News",
       "Parent URL": "https://www.hirunews.lk/local-news.php?pageID=2169"
}