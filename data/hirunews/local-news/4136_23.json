{
       "Source": "hirunews",
       "Timestamp": "Monday, 08 January 2018 - 9:10",
       "Headline": "13 හැවිරිදි දැරියක් දුෂණය කළ 17 හැවිරිදි සිසුවා",
       "News Content": "වව්නියාවේ ඊච්චන්කුලම ප්‍රදේශයේ වයස අවුරුදු 17 ක පාසල් ශිෂ්‍යයෙකු විසින් වයස අවුරුදු 13 ක පාසල් ශිෂ්‍යාවක් දූෂණය කිරීමේ සිද්ධියක් මත සැකකාර සිසුවා පොලීසිය මගින් අත්අඩංගුවට ගෙන තිබෙනවා.\nපොලීසිය පවසන්නේ සැකකාර  පාසල් සිසුවා සමග එම පාසල් සිසුවිය කාලයක් තිස්සේ ප්‍රේම සබදතාවයක් පවත්වාගෙන ගොස් ඇති බවයි.\nපාසල් සිසුවා සිසුවිය සමඟ ලිංගිකව හැසිරී ඇත්තේද සිසුවියගේ නිවසේදීමය.\nපාසල් සිසුවා සමග සිසුවිය ලිංගිකව හැසිරී ඇත්තේ ඇගේද කැමැත්ත මත බවට පොලීසියට තොරතුරු ලැබී ඇතත් සිසුවියගේ මව පොලීසියට කරන ලද පැමිණිල්ලක් මත  සැකකටයුතු සිසුවා අත්අඩංගුවට ගෙන තිබෙනවා.\nපොලීසිය විසින් පාසල් ශිෂ්‍යාව වව්නියාව මහ රෝහලට ඇතුළත් කොට ඇති අතර  අත්අඩංගුවට ගත් සිසුවා අධිකරණයට ඉදිරිපත් කිරීමට පියවර ගෙන තිබෙනවා.",
       "URL": "https://www.hirunews.lk/180452/13-හැවිරිදි-දැරියක්-දුෂණය-කළ-17-සිසුවා",
       "Category": "Local News",
       "Parent URL": "https://www.hirunews.lk/local-news.php?pageID=4136"
}