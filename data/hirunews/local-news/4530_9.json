{
       "Source": "hirunews",
       "Timestamp": "Saturday, 06 May 2017 - 19:07",
       "Headline": "කංචන නොයන බවට ඩලස් සහතික වෙයි",
       "News Content": "පාර්ලිමේන්තු මන්ත්‍රී කංචන විජේසේකර ඒකාබද්ධ විපක්ෂයෙන් ඉවත් වන බවට පළ වූ වාර්තා පදනම් විරහිත බව පාර්ලිමේන්තු මන්ත්‍රී ඩලස් අලහප්පෙරුම ප්‍රකාශ කළා.\nඒ මාතර දිස්ත්‍රික්කයේ පක්ෂ ක්‍රියාකාරින්ගේ හමුවකින් අනතුරුව මාධ්‍යවේදීන් නැගූ ප්‍රශ්නවලට පිළිතුරු දෙමින්.\nඕනෑම ආයතනයක කිසියම් ක්‍රමවේදයක් පැවතිය යුතු බවට කංචන මන්ත්‍රීවරයා මෙන්ම, ඒකාබද්ධ විපක්ෂය ද ඉතා ඉහළින් විශ්වාස කරන බව පැවසූ ඩලස් අලහප්පෙරුම මන්ත්‍රීවරයා කියා සිටියේ එවැනි ක්‍රමවේදයක් ඇති කර ගැනීමට කිසියම් තෙරපීමක් සිදුකිරීමේ වරදක් තමන් නොදකින බවයි.\nඑම අවස්ථාවට පාර්ලිමේන්තු මන්ත්‍රී කංචන විජේසේකර ද පැමිණ සිටි බවයි හිරු වාර්තාකරු සඳහන් කළේ.\nකෙසේ වෙතත්, ඊයේ (05) පාර්ලිමේන්තු මන්ත්‍රී කංචන විජේසේකර සිය ෆේස්බුක් ගිණුමේ සටහන් කර තිබුණේ ඒකාබද්ධ විපක්ෂයේ කටයුතුවලින් මදක් ඉවත් වීමට තමන් තීරණය කළ බවයි.\nතමන් දරණ ස්ථාවරය නිවැරදිව කිරීම සඳහා එම තීරණය ගත් බව ද එහි වැඩිදුරටත් දක්වා තිබුණා.",
       "URL": "https://www.hirunews.lk/160751/කංචන-නොයන-බවට-ඩලස්-සහතික-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=4530"
}