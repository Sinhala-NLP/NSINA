{
       "Source": "hirunews",
       "Timestamp": "Monday, 02 January 2023 - 19:24",
       "Headline": "ගේට්ටුවට හානිකළ කැළණි සරසවියේ මහා ශිෂ්‍ය සංගමයේ සභාපති ඇතුලු දෙදෙනෙකු අත්අඩංගුවට",
       "News Content": "කැලණිය විශ්වවිද්‍යාලයේ මහා ශිෂ්‍ය සංගමයේ සභාපති කැලුම් මුදන්නායක සහ එහි ශිෂ්‍ය නියෝජිතයෙකු තලංගම පොලීසිය විසින් අද අත්අඩංගුවට ගෙන තිබෙනවා.\nඒ ප්‍රකාශයක් ලබාදීම සඳහා පොලිසියට පැමිණි අවස්ථාවේදීයි.\nපසුගිය වසරේ ජුනි මස 10 වනදා අධ්‍යාපන අමාත්‍යංශය අසළ පැවති උද්ඝෝෂණයක් අතරතුර එහි දේපළවලට හානි කළ බවට මහා ශිෂ්‍ය සංගමයේ සභාපතිවරයා ඇතුළු 04 දෙනෙකුට චෝදනා එල්ල වී තිබුණා.\nඒ අනුව ඔවුන් අද පොලිසියිට කැඳවා තිබූ අතර එම අවස්ථාවේදීයි මෙම සැකකරුවන් දෙදෙනා අත්අඩංගුවට ගනු ලැබුවේ.\nසැකකරුවන් කඩුවෙල මහේස්ත්‍රාත් අධිකරණය වෙත ඉදිරිපත් කිරීමට නියමිතව තිබෙනවා.\nමෙම සිද්ධියට අන්තර් විශ්ව විද්‍යාලයීය ශිෂ්‍ය බල මණ්ඩලයේ කැඳවුම්කරු වසන්ත මුදලිගේ මේ වන විට රක්ෂිත බන්ධනාගාර ගතකර ඇති අතර අන්තර් විශ්ව විද්‍යාලයීය භික්ෂු බල මණ්ඩලයේ කැඳවුම්කරු වන පූජ්‍ය ගල්වැව සිරිධම්ම හිමියන්ට පසුගියදා ඇප නියම වුණා.",
       "URL": "https://www.hirunews.lk/324119/ගේට්ටුවට-හානිකළ-කැළණි-සරසවියේ-මහා-ශිෂ්‍ය-සංගමයේ-සභාපති-ඇතුලු-දෙදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=628"
}