{
       "Source": "hirunews",
       "Timestamp": "Monday, 18 July 2022 - 11:44",
       "Headline": "ගැබිණි මවට හා දියණියට මරු කැඳවූ දුම්රිය අනතුර - එකම පවුලේ තවත් 04ක් රෝහලේ (වීඩියෝ)",
       "News Content": "මාතර සිට වවුනියාව බලා ධාවනය වෙමින් තිබූ දුම්රියක් ගාල්ල ,මකුළුව දුම්රිය හරස් මාර්ගයේ දී මෝටර් රථයක ගැටී තිබෙනවා.\nඑම අනතුරින් මෝටර් රථයේ ගමන් ගත් එක ම පවුලේ සය දෙනෙක් බරපතල තුවාල ලබා ඇති අතර ඔවුන්ව කරාපිටිය ශික්ෂණ රෝහලට යොමු කොට තිබෙනවා.\nමෙම අනතුරට ලක්ව ඇත්තේ ගාල්ල කරාපිටිය ගොඩකන්ද ප්‍රදේශයේ පදංචි එකම පවුලේ පිරිසක්.\nවැඩිදුර;\nගාල්ල - මකුලුව දුම්රිය හරස් මාර්ගයේදී මෝටර් රථයක් දුම්රියේ ගැටීමෙන් බරපතළ තුවාල ලබා රෝහල් ගත කළ ගැබිණි මව ද ජීවිතක්ෂයට පත්ව තිබෙනවා.\nඑලෙස ජීවිතක්ෂයට පත්ව ඇත්තේ සති 36ක් සම්පූර්ණ වූ මවක් බවයි රෝහල් ආරංචි මාර්ග සඳහන් කළේ.\nඅද පෙරවරුවේ මාතර සිට වවුනියාව බලා ගමන් ගන්නා දුම්රියේ මෝටර් රථයක් මකුලුව ප්‍රදේශයේදි ගැටීමෙන් එකම පවුලේ හයදෙනෙකු තුවාල ලබා කරාපිටිය ශික්ෂණ රෝහලට ඇතුලත් කෙරුණා.\nඑහිදී හත් හැවිරිදි දියණියක ජීවිතක්ෂයට පත්වූ අතර, අනතුරට ලක්වූවන් කරාපිටිය - ගොඩකන්ද ප්‍රදේශයේ පදිංචිකරුවන් බවයි පොලිසිය සඳහන් කළේ.",
       "URL": "https://www.hirunews.lk/310279/ගැබිණි-මවට-හා-දියණියට-මරු-කැඳවූ-දුම්රිය-අනතුර-එකම-පවුලේ-තවත්-04ක්-රෝහලේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1012"
}