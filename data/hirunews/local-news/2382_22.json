{
       "Source": "hirunews",
       "Timestamp": "Sunday, 18 October 2020 - 18:02",
       "Headline": "මහාපරිමාණ කසිප්පු ස්කාගාරයක් වටලා, වීරකැටියට සහ මිද්දෙණියට කසිප්පු බෙදාහරින ප්‍රධාන ජාවාරම්කරු අත්අඩංගුවට",
       "News Content": "වීරකැටිය, කුඩාබිබුල ප්‍රදේශයේ කැලෑබද ප්‍රදේශයක පවත්වාගෙන ගිය මහා පරිමාණ කසිප්පු ස්කාගාරයක් වටලා සැකකරුවෙකු අත්අඩංගුවට ගෙන තිබෙනවා.\nඒ තංගල්ල කොට්ඨාශ දූණ මර්ධන ඒකකයයට ලද තොරතුරක් මත අද (18) දහවල් සිදුකළ වැටලිමකදීයි.\nඑහි තිබී ගෝඩා මිලිලීටර් 1170,000ක් ,කසිප්පු මිලිලිටර් 75,000ක් ,කසිප්පු පෙරීමට යොදා ගත් උපකරණ කිහිපයක් ද පොලිස් භාරයට ගෙන තිබෙනවා.\nඅදාළ සැකකරු කලක සිට මෙම ජාවාරම පවත්වාගෙන ගොස් ඇති අතර වීරකැටිය ,මිද්දෙණිය ඇතුළු අවට ප්‍රදේශවලට කසිප්පු බෙදාහැරීමේ  ප්‍රධාන ජාවාරම්කරු මොහු බවටයි අනවරණය කරගෙන ඇත්තේ.\nසැකකරු වැඩිදුර විමර්ශණ කටයුතු සදහා වීරකැටිය පොලීසියට භාරදී ඇති අතර ඔහු වලස්මුල්ල මහේස්ත්‍රාත් අධිකරණයට ඉදිරිපත් කිරිමට නියමියි.",
       "URL": "https://www.hirunews.lk/252806/මහාපරිමාණ-කසිප්පු-ස්කාගාරයක්-වටලා-වීරකැටියට-සහ-මිද්දෙණියට-කසිප්පු-බෙදාහරින-ප්‍රධාන-ජාවාරම්කරු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2382"
}