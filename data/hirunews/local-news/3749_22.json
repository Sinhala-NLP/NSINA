{
       "Source": "hirunews",
       "Timestamp": "Thursday, 13 September 2018 - 17:51",
       "Headline": "පැය 34 ක මෙහෙයුමකින් වන අලියෙකු බේරා ගනී (ඡායාරූප)",
       "News Content": "සීගිරිය කණ්ඩලම ප්‍රදේශයේ වගා ළිඳකට වැටී සිටි වන අලියෙකු වනජීවී නිලධාරීන් විසින් ගොඩගෙන කැලයට මුදාහැරුනා.\nඊයේ අලුයම 5 ට පමණ වගා ළිඳට  වැටී ඇති මෙම වන අලියාගේ එක් ඇසක් නොපෙනෙන බවයි අප වාර්තාකරු සඳහන් කළේ.\nඑම සත්වයාගේ එක් පාදයක් මඩේ එරී තිබීම හේතුවෙන් ගොඩ ගැනීම අසීරු වී තිබුනා.\nඊට බැකෝ යන්ත්‍ර ද යොදා ගනිමින් වන ජීවී නිලධාරීන් සිදු කළ උත්සාහය අසාර්ථක වුනා.\nපසුව අද සීගිරිය, බකමූණ, ගිරිතලේ, මින්නේරිය, පොළොන්නරුව මෙන්ම ඇලහැර ඇතුලු වනජීවි කාර්යාලවල නිලධාරීන් පැමිණ ප්‍රදේශවාසීන්ගේ ද සහයෙන් අලියා ගොඩගෙන තිබෙනවා.\nඒ අනුව එම මෙහෙයුමට ගතවූ කාලය පැය 34 කට ද අධිකයි.\nවෙඩි වැදුනු තුවාල රැසක් ද සිරුරේ තිබු මෙම අලියාට වනජීවී නිලධාරීන් ප්‍රතිකාර ද කළ බවයි අප වාර්තාකරු කියාසිටියේ.\nඡායාරූප - දඹුල්ල කාංචන කුමාර",
       "URL": "https://www.hirunews.lk/199827/පැය-34-ක-මෙහෙයුමකින්-වන-අලියෙකු-බේරා-ගනී-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=3749"
}