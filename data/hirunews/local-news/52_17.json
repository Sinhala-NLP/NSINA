{
       "Source": "hirunews",
       "Timestamp": "Monday, 04 September 2023 - 15:48",
       "Headline": "ගුවන් සේවිකාවක් අභිරහස් ලෙස මියයයි",
       "News Content": "එයාර් ඉන්දියා ගුවන් සේවයේ සේවයේ නියුතු සුරූපී ගුවන් සේවිකාවක් අභිරහස් ලෙස ජීවිතක්ෂයට පත්ව තිබෙනවා.\nමුම්බායිහි මහල් නිවාස සංකීර්ණයක තිබී ඇගේ සිරුර සොයාගෙන ඇති බවයි විදෙස් මාධ්‍ය වාර්තාකොට සිටියේ.\nමෙසේ අවාසනාවන්ත ලෙස ජීවිතක්ෂයට පත්ව ඇත්තේ අවුරුදු 25ක තරුණියක්.\nපසුගියෙ අප්‍රේල් මාසයේදී එයාර් ගුවන් සේවයේ ගුවන් සේවිකාවක් ලෙස තේරී පත් වූ මෙම තරුණිය පසුව මුම්බායි වෙත ගොස් ඇති බවයි තොරතුරු වාර්තා වෙන්නේ.\nඇයගෙන් කිසිදු ඇමතුමක් නොලැබුණු නිසා දෙමාපියන් සිය දියණිය පිළිබඳව සොයා බැලීමට මෙම තරුණියගේ මුම්බාහි සිටින මිතුරියන්ට ඇමතුම් ලබා දී ඇති අතර ඒ අනුව ඔවුන් සිය මිතුරිය සොයා මෙම මහල් නිවාස සංකීර්ණයට ගොස් තිබෙනවා.\nඑහි දී ඇය නැවතී සිටි නිවස අඟුළු දමා තිබූ නිසා මිතුරියන් ඒ පිළිබඳව පොලීසිය වෙත දන්වා තිබෙනවා.\nක්‍රියාත්මක වූ පොලීසිය පැමිණ අඟුල් කඩා බැලීමේ දී මෙම තරුණිය ලේ විලක් මැද වැටී සිටිනු දැක තිබෙනවා.\nඑම අවස්ථාවේ දී ඇගේ ගෙළෙහි කැපුම් තුවාල තිබූ බවද සඳහන්.\nමෙම අවාසනාවන්ත සිදුවීම සම්බන්ධයෙන් පිරිසිදු කරන්නෙක් අත්අඩංගුවට ගෙන ඇති අතර ඔහුගේ වයස අවුරුදු 40ක් බවයි වාර්තා වෙන්නෙ.\nමේ අවස්ථාව වන විට පොලීසිය ඔහුගෙන් ප්‍රශ්ණ කරමින් සිටින අතර මුම්බායි පොලීසිය වැඩිදුර පරීක්ෂණ ක්‍රියාත්මකයි.",
       "URL": "https://www.hirunews.lk/347132/ගුවන්-සේවිකාවක්-අභිරහස්-ලෙස-මියයයි",
       "Category": "Local News",
       "Parent URL": "https://www.hirunews.lk/local-news.php?pageID=52"
}