{
       "Source": "hirunews",
       "Timestamp": "Friday, 12 March 2021 - 15:43",
       "Headline": "සීඝ්‍රයෙන් පැතිරෙන දකුණු අප්‍රිකානු කොවිඩ් ප්‍රභේදයත් ශ්‍රී ලංකාවේ (වීඩියෝ)",
       "News Content": "සීඝ්‍ර ව්‍යාප්තියක් සහිත දකුණු අප්‍රිකාවේ පැතිර යන බී වන් 351  කොරෝනා වෛරස ප්‍රභේදය ආසාදනය වූ පුද්ගලයෙකු මෙරටින් හඳුනාගෙන තිබෙනවා.\nශ්‍රී ජයවර්ධනපුර විශ්වවිද්‍යාලයේ ආසාත්මිකතා, ප්‍රතිශක්ති විද්‍යා හා සෛල ජෛව විද්‍යා ආයතනයේ අධ්‍යක්ෂ වෛද්‍ය චන්දිම ජීවන්දර කියා සිටියේ නිරෝධායන මධ්‍යස්ථානයක රැදී සිටි ආසාදිතයෙකු මෙලෙස හඳුනාගෙන ඇති බවයි.\nඑමෙන්ම, රාජගිරියේ පිහිටි වික්ටෝරියා වැඩිහිටි නිවාසයේ නේවාසික වැඩිහිටියන්ට කොරෝනා එන්නත් ලබාදීම අද සිදුකෙරුණා.\nඑම අවස්ථාවට සෞඛ්‍ය ඇමතිනී පවිත්‍රා වන්නිආරච්චි සහ රාජ්‍ය අමාත්‍ය මහාචාර්ය චන්න ජයසුමන එක්ව සිටියා.\nඑහිදී මාධ්‍යවේදීන් රාජ්‍ය අමාත්‍යවරයාගෙන් විමසා සිටියේ කොවිෂීල්ඩ් එන්නත ලබා ගත් පුද්ගලයින්ගේ රුධිරය කැටි ගැසීමේ රෝග ලක්ෂණ හේතුවෙන් ඩෙන්මාර්කය, අයිස්ලන්තය සහ නෝර්වේ රාජ්‍ය ඇතුළු යුරෝපා රටවල් කිහිපයක එම එන්නත භාවිතය අත්හිටුවීම මෙරටට බලපාන්නේ කෙසේ ද යන්නයි. මේ ඊට පිලිතුරු ලබාදුන් රාජ්‍ය අමාත්‍ය චන්න ජයසුමන.",
       "URL": "https://www.hirunews.lk/265136/සීඝ්‍රයෙන්-පැතිරෙන-දකුණු-අප්‍රිකානු-කොවිඩ්-ප්‍රභේදයත්-ශ්‍රී-ලංකාවේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2092"
}