{
       "Source": "hirunews",
       "Timestamp": "Thursday, 08 June 2023 - 14:16",
       "Headline": "සංචාරක කර්මාන්තයේ නියැලෙන්නන්ගෙන් චෝදනාවක්",
       "News Content": "රට මුහුණ දි සිටින ඩොලර් අර්බුදයට හොදම විසදුම සංචාරක කර්මාන්තය නගා සිටුවීම බවට විවාදයක් නැහැ.\nමෙරටට සංචාරකයින් පැමීණීමද සංඛ්‍යාත්මක ව ඉහළ යමින් පවතින පසුබිමක වුවත් ඔවුන් සඳහා ප්‍රමාණවත් පහසුකම් සැලසීමට හැකිවී ඇද්ද යන්න ගැටලුවක්.\nසංචාරක ආකර්ශනය වැඩි වශයෙන් දිනාගත් ඇල්ල නගරයම ඊට නිදසුන් සපයන සංචාරක කලාපයක් බවටයි පත් ව ඇත්තේ\nබදුල්ල දිස්ත්‍රික්කයේ පිහිටි ඇල්ල ප්‍රදේශය දෙස් විදෙස් සංචාරකයින්ගේ ආකර්ශනය දිනාගත් සුන්දර ස්ථානයක්.\nමෙරටට පැමිණෙන සෑම සංචාරකයෙකුගේම ගමනාන්තයක් වන තරමටම ඇල්ල ප්‍රසිද්ධියට පත්ව තිබෙනවා.\nඒහෙත්, මෙම නගරයට පැමිණෙන සංචාරකයින්ට අවශ්‍ය අවම පහසුකම් සැපයීමට හෝ බලධාරීන් අපහොසත් වීම බරපතල තත්ත්වයක්\nඒ අතුරින් සනීපාරක්ෂක පහසුකම් සම්බන්ධයෙන් පවතින තත්ත්වය ඉතා කණගාටුදායකයි.\nසංචාරකයින් වෙනුවෙන් ඉදිකර තිබු එකම වැසිකිලි පද්ධතියත් මීට වසර පහකට පමණ පෙර ඇල්ල ප්‍රාදේශිය සභාව විසින් කඩා බිද දමා ඇත්තේ නව වැසිකිලි පද්ධතියක් ඉදිකිරීම සඳහායි.\nඒහෙත් එලෙස, පැවැති වැසිකිළි පද්ධතිය කඩා බිඳ දැමීමට තිබු හදිසිය නව වැසිකිලි පද්ධතියක් ඉදිකිරීමට ඇල්ල ප්‍රාදේශිය සභාවට නොතිබීමේ තරම මේ දසුන්වලින් පැහැදිලි වනවා.\nවැසිකිළි පද්ධතිය කඩා දමා වසර පහක් ගතව තිබුණත් අදටත්, නව වැසිකිළි පද්ධතියක් ඉදිකිරීමට බලධාරීන් අපහොසත් වි තිබෙනවා.\nඇල්ල නගරය සංචාරක ආකර්ශනය දිනාගත හැකි නගරයක් ලෙසට තවත් තවත් සුන්දර කළ යුතු නමුත්, නගර මධ්‍යයේ ඇති මෙවැනි සැලසුම් සහගත නොවන ඉදිකිරීම් නගර අලංකාරයට බාධාවක් වී තිබෙනවා.\nඇතැම් අවිධිමත් සැලසුම් හේතුවෙන් අද වන විට ඇල්ල නගරයේ මදුරු ගණත්වයද ඉහළ ගොස් තිබෙනවා.\nසංචාරක කර්මාන්තයේ නියැලෙන්නන් පවසන්නේ මෙවැනි පසුබිමක් තුළ සංචාරකයින් දැඩි අපහසුතාවකට ප",
       "URL": "https://www.hirunews.lk/337365/සංචාරක-කර්මාන්තයේ-නියැලෙන්නන්ගෙන්-චෝදනාවක්",
       "Category": "Local News",
       "Parent URL": "https://www.hirunews.lk/local-news.php?pageID=285"
}