{
       "Source": "hirunews",
       "Timestamp": "Wednesday, 02 March 2022 - 16:36",
       "Headline": "කොළඹ වරායට පැමිණි ඩීසල් නැවට මුදල් ගෙවා නිදහස් කර ගනී",
       "News Content": "මෙරටට පැමිණ තිබූ ඩීසල් සහ ඔටෝ ඩීසල් මෙට්‍රික් ටොන් 37,300ක් රැගත් නෞකාවට අද දිනයේ මුදල් නිදහස් කර ඇති බව මුදල් අමාත්‍යාංශයේ ලේකම් එස්.ආර්.ආටිගල ප්‍රකාශ කළා.\nඒ අනුව, එහි අඩංගු ඉන්ධන ගොඩබෑමේ කටයුතු අද රාත්‍රීයේ ආරම්භ කරන බවයි බලශක්ති අමාත්‍ය උදය ගම්මන්පිල සඳහන් කළේ.\nමෙම ඉන්ධන තොගයෙන් මෙට්‍රික් ටොන් 8000 ක් විදුලි උත්පාදනය සඳහා ලබාදෙන බව ද අමාත්‍යවරයා වැඩිදුරටත් කියා සිටියා.\nඑමෙන්ම, අනිද්දා දිනයේ තවත් ඉන්ධන මෙට්‍රික් ටොන් 37,300ක් රැගත් නෞකාවක් මෙරටට ළගාවීමට නියමිතයි.\nගුවන් යානා ඉන්ධන සහ ඩීසල් එම නෞකාවේ අඩංගු වන අතර, ඒ සඳහා ණයවර ලිපි විවෘත කර මුදල් ගෙවීමට ද මහබැංකුව අද බලශක්ති අමාත්‍යාංශයට එකඟතාව පළ කර තිබෙනවා.",
       "URL": "https://www.hirunews.lk/298489/කොළඹ-වරායට-පැමිණි-ඩීසල්-නැවට-මුදල්-ගෙවා-නිදහස්-කර-ගනී",
       "Category": "Local News",
       "Parent URL": "https://www.hirunews.lk/local-news.php?pageID=1322"
}