{
       "Source": "hirunews",
       "Timestamp": "Saturday, 05 November 2022 - 15:41",
       "Headline": "ලංකා පෞද්ගලික ටැංකි රථ හිමියන්ගෙන් ප්‍රකාශයක්",
       "News Content": "ඉන්ධන ඇනවුම් කිරීමේ ප්‍රමාදයක් හේතුවෙන් ඉන්ධනහල් ආශ්‍රිතව හටගෙන තිබූ රථවාහන පෝලිම් අද (05) හෝ හෙට (06) දිනය වනවිට සම්පූර්ණයෙන් අවසන් වනු ඇති බව ලංකා පෞද්ගලික ටැංකි රථ හිමියන්ගේ සංගමය පවසනවා.\nඉන්ධනහල් හිමියන් බොහෝ පිරිසක් මේ වන විට ඇනවුම් ලබාදීමට කටයුතු කර ඇති බව එහි සභාපති ශාන්ත සිල්වා පැවසුවා.\nමේ අතර ලෝක වෙළඳපොලේ බොරතෙල් මිල අද තවදුරටත් ඉහළ ගොස් තිබෙනවා.\nඒ අනුව සති 3 කින් වාර්තා වූ ඉහළම මිල සටහන් කරමින් බ්‍රෙන්ට් වර්ගයේ බොරතෙල් බැරලයක මිල සටහන් වූයේ ඇමෙරිකානු ඩොලර් 97 යි ශත 37 ක් ලෙසයි.\nඑය පෙර දිනයට සාපේක්ෂව ඩොලර් 2 කට වැඩි ඉහළ යාමක්.",
       "URL": "https://www.hirunews.lk/319697/ලංකා-පෞද්ගලික-ටැංකි-රථ-හිමියන්ගෙන්-ප්‍රකාශයක්",
       "Category": "Local News",
       "Parent URL": "https://www.hirunews.lk/local-news.php?pageID=755"
}