{
       "Source": "hirunews",
       "Timestamp": "Sunday, 21 March 2021 - 9:03",
       "Headline": "සංවිධානත්මක අපරාධ කල්ලි නායකයෙකු වන ජෙරම්ගේ ගෝලයෙකු අත්අඩංගුවට",
       "News Content": "සංවිධානාත්මක අපරාධ කල්ලි නායකයෙකු වන ජෙරම් කෝලිත නැමැත්තාගේ සමීපතමයෙකු මීගොඩ - පනාගොඩ ප්‍රදේශයේදී අත්අඩංගුවට ගෙන තිබෙනවා.\nඒ, පොලිස් විශේෂ කාර්ය බලකාය ඊයේ සිදුකළ වැටලීමකදියි.\nමොහු සතුව තිබී අයිස් මත්ද්‍රව්‍ය ද හමුවී ඇති අතර, සැකකරු අපරාධ ක්‍රියා රැසකට සම්බන්ධ බවටයි අනාවරණ වී ඇත්තේ.\nමේ අතර සේරුනුවර - ලංකාපටුන - සීනන්වේලි ප්‍රදේශයේ බෝක්කුවක් යට සඟවා තිබූ ටී එන් ටී පුපුරණ ද්‍රව්‍ය පාර්සල් දෙකක් පොලිස් විශේෂ කාර්ය බලකාය විසින් සොයාගෙන තිබෙනවා.\nසැකකරුවන් කිසිවෙකුත් මෙතෙක් අත්අඩංගුවට ගෙන නොමැති අතර, වැඩිදුර පරීක්ෂණ ක්‍රියාත්මකයි.",
       "URL": "https://www.hirunews.lk/266034/සංවිධානත්මක-අපරාධ-කල්ලි-නායකයෙකු-වන-ජෙරම්ගේ-ගෝලයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2074"
}