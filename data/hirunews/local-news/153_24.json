{
       "Source": "hirunews",
       "Timestamp": "Tuesday, 25 July 2023 - 10:50",
       "Headline": "සිය පුතුගේ ඇගට උණු වතුර වැක්කෙරූ පියෙක්",
       "News Content": "ලිදුල බෙයාර්විල් වත්තේ පියෙක් බීමතින් සිය වැඩ්මහල් පුතාගේ ඇගට උණු වතුර වක්කර ඇතැයි පොලිසිය පවසනවා.\nඊයේ (24) පස්වරුවේ අධික ලෙස බිමත්ව පැමිණි පියෙක් සිය මව සමග ආරවුලක් ඇති කරගෙන තිබෙන අතර එහිදි, උරණ වු සැකකාර පියා මුළුතැන්ගෙට ගොස් රත් වි තිබු කේතලයේ උණු වතුර සිය දරුවාගේ ඇග මතට ඉසිම නිසා දරුවාගේ කොන්ද ප්‍රදේශය පිලිස්සුම් තුවාල ලබා තිබෙනවා.\nඅනතුරුව එම දරුවා ලිදුල ප්‍රදේශිය රෝහල වෙත ඇතුලත් කර ඇති බවයි පොලිසිය පවසන්නේ\nසැකකරු විසින් තම මුණුබුරාගේ ඇග මතට උණු වතුර වැක්කරු බවට මිත්තණිය විසින් පොලිසියට පැමිණිල්ලක් ඉදිරිපත් කර ඇති අතර ලිදුල පොලිසිය විසින් අදාළ පියා අත්අඩංගුවට ගෙන තිබෙනවා\nසැකකරුගේ මව පැවසුවේ, තම පුතා මිතුරන් සමග අධික ලෙස බිමත්ව නිවසට පැමිණ තමන් සමග ආරවුලක් ඇති කරගෙන කුස්සියේ වාඩි වි සිටි මුණුබුරාගේ ඇගට රත් වි තිබු කේතලයේ වතුර වැක්කෙරු බවයි.\nසිද්ධිය සම්බන්ධයෙන් ලිදුල පොලිසිය විමර්ශන සිදුකරනු ලබයි",
       "URL": "https://www.hirunews.lk/342451/සිය-පුතුගේ-ඇගට-උණු-වතුර-වැක්කෙරූ-පියෙක්",
       "Category": "Local News",
       "Parent URL": "https://www.hirunews.lk/local-news.php?pageID=153"
}