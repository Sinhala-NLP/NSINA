{
       "Source": "hirunews",
       "Timestamp": "Monday, 25 December 2017 - 8:58",
       "Headline": "පක්ෂයේ මතය නොවූ, ඩිලාන්ගේ ප්‍රකාශය",
       "News Content": "නිදහස් පක්ෂයේ නාමයෝජනා ප්‍රතික්ෂේප වූ දෙහිඅත්තකණ්ඩිය සහ පදියතලාව ප්‍රාදේශීය සභාවලදී ශ්‍රී ලංකා පොදුජන පෙරමුණට සහය දෙන බවට රාජ්‍ය අමාත්‍ය ඩිලාන් පෙරේරා සිදුකල ප්‍රකාශය පක්ෂයේ මතය නොවන අමාත්‍ය එස්.බී. දිසානායක පවසනවා.\nබදුල්ල ප්‍රදේශයේ පසුගිය දා පැවැති ජන හමුවකදී රාජ්‍ය අමාත්‍ය ඩිලාන් පෙරේරා සඳහන් කළේ නිදහස් පක්ෂයේ නාම යෝජනා ප්‍රතික්ෂේප වූ ප්‍රාදේශීය සභා සඳහා ශ්‍රී ලංකා පොදුජන පෙරමුණට සහය ලබාදෙන බවයි.\nකෙසේ නමුත්, අමාත්‍ය එස්.බී. දිසානායක කොළඹ ඊයේ (24) පැවැති ජන හමුවකදී අදහස් දක්වමින් කියා සිටියේ රාජ්‍ය අමාත්‍ය ඩිලාන් පෙරේරාගේ එම ප්‍රකාශය පක්ෂයේ මතය නොවන බවයි.",
       "URL": "https://www.hirunews.lk/179238/පක්ෂයේ-මතය-නොවූ-ඩිලාන්ගේ-ප්‍රකාශය",
       "Category": "Local News",
       "Parent URL": "https://www.hirunews.lk/local-news.php?pageID=4158"
}