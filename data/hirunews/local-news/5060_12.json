{
       "Source": "hirunews",
       "Timestamp": "Wednesday, 04 May 2016 - 17:26",
       "Headline": "නව ව්‍යවස්ථාව ගැන ජගත් සංවිධානය අවධානයෙන්",
       "News Content": "ශ්‍රී ලංකාවේ නව ආණ්ඩුක්‍රම ව්‍යවස්ථා සංශෝධන පිළිබඳව අවධානයෙන් පසුවන බව එක්සත් ජාතීන්ගේ සංවිධානය ප්‍රකාශ කරනවා.\nදිවයිනේ සංචාරයක නිරත එහි අධිකරණ විනිශ්චය සහ නීති වෘත්තීය පිළිබඳ විශේෂ කරුණු වාර්තාකරන කණ්ඩායම මේ බව ප්‍රකාශ කළේ අධිකරණ අමාත්‍ය විජේදාස රාජපක්ෂ සමඟ පැවති හමුවකදියි.\n19 වන ආණ්ඩුක්‍රම ව්‍යවස්ථා සංශෝධනය යටතේ ස්ථාපිත කරන ලද ස්වාධීන කොමිෂන් සභාවල ක්‍රියාකාරීත්වය පිළිබඳව එක්සත් ජාතීන්ගේ සංවිධානයට කරුණු වාර්තා කිරීමටයි ඔවුන් දිවයිනට පැමිණියේ.",
       "URL": "https://www.hirunews.lk/132416/නව-ව්‍යවස්ථාව-ගැන-ජගත්-සංවිධානය-අවධානයෙන්",
       "Category": "Local News",
       "Parent URL": "https://www.hirunews.lk/local-news.php?pageID=5060"
}