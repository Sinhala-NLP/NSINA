{
       "Source": "hirunews",
       "Timestamp": "Saturday, 08 February 2020 - 7:42",
       "Headline": "අගමැති මහින්ද රාජපක්ෂ අද, ඉන්දීය අගමැති මෝදි හමුවෙයි",
       "News Content": "සිව්දින රාජ්‍ය සංචාරයක් සඳහා ඉන්දියාවේ නවදිල්ලි නුවරට පැමිණි අග්‍රාමාත්‍ය මහින්ද රාජපක්ෂ සහ ඉන්දීය අග්‍රාමාත්‍ය නරේන්ද්‍ර මෝදි අතර හමුවක් අද පැවැත්වීමට නියමිතයි.\nඑමෙන්ම අග්‍රාමාත්‍යවරයා පිළිගැනීම සඳහා අද ඉන්දීය ජනාධිපති මන්දිරය වන රාෂ්ට්‍රපතිභවන් හිදී විශේෂ උත්සවයක් ද සංවිධානය කර තිබෙනවා.\nඅග්‍රාමාත්‍යවරයාගේ ඉන්දීය සංචාරය අතරතුර සාරානාත් විහාරය, ඉසිපතනයේ මිගදාය, බුද්ධගයාව, මහා බෝධි විහාරස්ථානය සහ තිරුපති වැඳපුදා ගැනීමටද සැලසුම් කර තිබෙනවා.\nඊයේ දහවල් අග්‍රාමාත්‍යවරයා ඉන්දියාව බලා පිටත්ව ගිය අතර ලබන 11 වනදා දක්වා එහි රැදී සිටීමට නියමිතයි.",
       "URL": "https://www.hirunews.lk/233945/අගමැති-මහින්ද-රාජපක්ෂ-අද-ඉන්දීය-අගමැති-මෝදි-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=2913"
}