{
       "Source": "hirunews",
       "Timestamp": "Saturday, 18 September 2021 - 12:37",
       "Headline": "IPL ගිය වනිඳු සහ චමීර පළමු පුහුණු සැසිය සඳහා එක්වෙයි",
       "News Content": "කොවිඩ් අවදානම මැද අතර මඟ නවතා දැමීමට සිදු වූ 2021 ඉන්දීය ප්‍රිමිය ලීග් තරගාවලියේ ඉතිරි කොටස හෙට එක්සත් අරාබි එමීර් රාජ්‍යයේ දී ආරම්භ වීමට නියමිතයි.\nමේ වන විටත් තරගාවලිය සඳහා එක්වන ක්‍රීඩකයින් බොහෝමයක් එක්සත් අරාබි එමීර් රාජ්‍ය වෙත පැමිණ අවසන්.\nශ්‍රී ලංකා ක්‍රීඩකයින් වන වනිඳු හසරංග සහ දුෂ්මන්ත චමීර රෝයල් චැලෙන්ජස් බැංගලෝර් කණ්ඩායම නියෝජයන කරමින් මෙවර තරගාවලිය සඳහා එක්වනවා.\nඔවුන් දෙදෙනා ඊයේ සිය පළමු පුහුණු සැසිය සඳහා එක් වූ බව වාර්තා වනවා.\nමෙම පුහුණු සැසියට එංගලන්තය සමඟ ටෙස්ට් තරගාවලියෙන් අනතුරව එක්සත් අරාබි එමීර් රාජ්‍ය වෙත පැමිණි බැංගලෝර් කණ්ඩායමේ නායක විරාට් කෝලි ද එක්ව සිටියා.\nමෙහිදී වනිඳු හසරංග සමඟ විරාට් කෝලි සහ දකුණු අප්‍රිකානු සුපිරි ක්‍රීඩක ඒ.බී. ඩිවිලියස් සුහද කතාබහක නිරතවන ආකාරය දක්නට ලැබුණා.",
       "URL": "https://www.hirunews.lk/282556/ipl-ගිය-වනිඳු-සහ-චමීර-පළමු-පුහුණු-සැසිය-සඳහා-එක්වෙයි",
       "Category": "Local News",
       "Parent URL": "https://www.hirunews.lk/local-news.php?pageID=1684"
}