{
       "Source": "hirunews",
       "Timestamp": "Sunday, 06 March 2016 - 18:39",
       "Headline": "එට්කා ගිවිසුම ගැන මහින්ද කියයි",
       "News Content": "ඉන්දියාව සමඟ එට්කා ගිවිසුමකට එළඹීමේදී එය අදියර දෙකකින් සිදුකළ යුතු බව හිටපු ජනාධිපති මහින්ද රාජපක්ෂ පවසනවා.\nපළමු අදියරයේදී ඉන්දියාව සමඟ දැනට ක්‍රියාත්මක නිදහස් වෙළඳ ගිවිසුමේ ප්‍රශ්න නිරාකරණය විය යුතු බවයි ඔහු කියා සිටියේ.\nමෙරට මුහුුදු තීරයේ ඉන්දීය ධීවරයින් අනවසරයෙන් මසුන් මැරීම වැනි කරුණුද එම අදියරයේදීම විසඳා ගත යුතු බව හිටපු ජනාධිපතිවරයා ප්‍රකාශ කළේ එට්කා ගිවිසුම පිළිබඳව සිය මතය පැහැදිළි කර නිවේදනයක් නිකුත් කරමින්.\nඑට්කා ගිවිසුම පිළිබඳ අවසන් තීරණයක් ගැනීමට පෙර එම ගිවිසුම පාර්ලිමේන්තුවේ සභාගත කළ යුතු බවත් ඒ සම්බන්ධයෙන් වානිජ සංගම් වෘත්තීයවේදීන් සහ මහජනතාවගෙන් අදහස් විමසිය යුතු බවත් ඔහු පෙන්වා දෙනවා.\nමේ අතර උතුර - නැගෙනහිර ප්‍රදේශ සංවර්ධනය කළ ද එහි තරුණ තරුණියන්ගේ සිත් දිනා ගැනීමට පසුගිය රජයට නොහැකි වූ බව හිටපු ජනාධිපති මහින්ද රාජපක්ෂ සඳහන් කළා.\nවටවල - රොසැල්ල - ගිලිස්ටන් වතුයායේ කෝවිල සඳහා මුල්ගල තැබීමේ අවස්ථාවට අද එක්වෙමින් ඔහු මේ බව කියා සිටියා.",
       "URL": "https://www.hirunews.lk/127938/එට්කා-ගිවිසුම-ගැන-මහින්ද-කියයි",
       "Category": "Local News",
       "Parent URL": "https://www.hirunews.lk/local-news.php?pageID=5139"
}