{
       "Source": "hirunews",
       "Timestamp": "Tuesday, 23 August 2022 - 7:37",
       "Headline": "හාල් සමීර අත් අඩංගුවට",
       "News Content": "දිවයින පුරා අපරාධ රැසක් සිදු කළ හාල් සමීර නොහොත් වර්ණකුලසූරිය ක්‍රිස්ටේබුගේ සමීර සම්පත් ප්‍ර‍නාන්දු නමැති පුද්ගලයා ගිණිඅවි හා උණ්ඩ සමඟ විශේෂ කාර්ය බලකා නිලධාරීන්ගේ අත්අඩංගුවට පත් වී තිබෙනවා.\nඊයේ (22) වන දින මිනුවන්ගොඩ පොලිස් වසමේ අංක 64/6, කෙසෙල්කොටුව, පට්ටඩුවන, මිනුවන්ගොඩ ලිපිනයේ පිහිටි නිවසක දී යි මෙම වැටලීම සිදු කර ඇත්තේ.\nසැකකරු දිවයින පුරා පිහිටි සහල් නිෂ්පාදකයන්ගෙන් මහා පරිමාණයෙන් සහල් එක්රැස් කර ඒ සඳහා අගරු චෙක්පත් නිකුත් කර වංචනික අන්දමින් සහල් ජාවාරම් සිදු කරමින් කටයුතු කළ පුද්ගලයෙක්\nමීගමුව ප්‍රදේශයේ පදිංචි වයස අවුරුදු 36ක පුද්ගලයකු වන මොහු, අවස්ථා කිහිපයක දී ම සිදු කරන ලද නීති විරෝධී ක්‍රියා හේතුවෙන් වරදකරුවෙකු වී බන්ධනාගාර ගත වූ පුද්ගයෙකු බවට යි පොලිසිය වාර්තා කරන්නේ.\nඅත් අඩංගුවට ගන්නා විට සැකකරු සන්තකයේ තිබූ අවි ආයුධ\nඉතාලියේ නිෂ්පාදිත අංකය සඳහන් කර නොමැති රිවෝල්වර අවි 02යි\nචීනයේ නිෂ්පාදිත ෂොට්ගන් අවි 01යි\nතහනම් කඩු 01යි\nමිලි මීටර් 09 වර්ගයේ ජීව උණ්ඩ 10යි\n0.38 විශේෂ වර්ගයේ ජීව උණ්ඩ 02යි\nබෝර 12 වර්ගයේ ජීව උණ්ඩ 11 යි\nවැඩිදුර විමර්ශන කටයුතු මිනුවන්ගොඩ පොලිසිය විසින් සිදු කරනු ඇති",
       "URL": "https://www.hirunews.lk/313479/හාල්-සමීර-අත්-අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=921"
}