{
       "Source": "hirunews",
       "Timestamp": "Thursday, 16 March 2017 - 21:34",
       "Headline": "පැහැරගත් නෞකාවේ කපිතාන් යළි හිරු අමතයි",
       "News Content": "තවමත් ආරක්ෂක අංශ නැව වටා සිටින බැවින් ඔවුන් ඉවත් කරගන්නා ලෙස පැහැරගත් නෞකාවේ කපිතාන් ඇන්තනී නිකලස් මහතා ඉල්ලීමක් කරනවා. අප අමතමිනුයි ඔහු මෙම ඉල්ලීම සිදුකලේ.\nසෝමාලියාවේදී පැහැර ගැනීමට ලක්වූ ශ්‍රී ලාංකිකයින් රැගත් නෞකාවේ සිටින කපිතාන් ඇන්තනී නිකලස් මහතා සහ නෞකාවේ ප්‍රධාන ඉංජිනේරු ජයන්ත කළුබෝවිල මහතා දුරකථනය ඔස්සේ අප අමතමින් සඳහන් කලේ තමන් ඇතුළු 8 දෙනා නිරුපද්‍රිතව සිටින බවයි.\nඑමෙන්ම ඔවුන් සඳහන් කලේ  තමන්ට මෙම අවස්ථාවේ අවශ්‍ය වී ඇත්තේ සෝමාලි ආරක්ෂක අංශ නෞකාව අවටින් ඉවත්කර ගැනීම බවයි.\nමේ අතර පැහැරගත් නෞකාවේ කපිතාන්වරයා හිරු ඔස්සේ කල ඉල්ලීම පිළිබඳ සෝමාලියා රජය දැනුවත් කර කඩිනම් පියවර ගන්නා බවයි විදේශ කටයුතු නියෝජ්‍ය අමාත්‍ය ආචාර්ය හර්ෂ ද සිල්වා මහතා කියාසිටියේ.",
       "URL": "https://www.hirunews.lk/157044/පැහැරගත්-නෞකාවේ-කපිතාන්-යළි-හිරු-අමතයි",
       "Category": "Local News",
       "Parent URL": "https://www.hirunews.lk/local-news.php?pageID=4610"
}