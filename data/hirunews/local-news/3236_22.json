{
       "Source": "hirunews",
       "Timestamp": "Sunday, 21 July 2019 - 10:09",
       "Headline": "යතුරු පැදියකින් ගමන්කළ අයෙකු වෙඩි තබා ඝාතනය කරයි",
       "News Content": "රත්ගම පොලිස් වසමේ රත්ගම දැල් කඩ මාර්ගයේ වඩුමඩුව මන්සන්දියේදි ඊයේ (20) රාත්‍රි 9.00ට පමන යතුරු පැදියකින් ගමන් ගත් අයෙකුට එම යතුරුපැදිය  පිටුපසින් පැමිණි තවත් යතුරුපැදියක සිටි පුද්ගලයන් දෙදෙනකු විසින් වෙඩි තබා තිබෙනවා.\nවෙඩි වැදුන පුද්ගලයා යතුරුපැදියෙන් වැටී ඇති අතර වෙඩි තැබූ පුද්ගලයි පලා ගොස් තිබෙනවා.\nප්‍රදේශවාසීන් මේ සම්බන්ධව 119 පොලිස් හදිසිඇමතුම් අංශයට හා  රත්ගම පොලිසියට දැන්වීමෙන් අනතුරුව පොලිසියේ නිල්ධාරීන්  පැමිණ වෙඩි වැදුණු පුද්ගලයා ගාල්ල කරාපිටිය ශික්ෂණ රෝහල වෙත ගෙන යන අතරතුර මියගොස් ඇති බවයි අප වාර්තාකරු ප්‍රකාශ කළේ.\nමෙසේ මියගොස් ඇත්තේ රත්ගම, රුපිවල වැවදෙනිය ප්‍රදේශයේ පදිංචි 29 හැවිරිදි සමිර නැමැති පුද්ගලයෙක්.\nසිද්ධිය සම්බන්ධයෙන් රත්ගම පොලිසිය වැඩිදුර පරීක්ෂණ ආරම්භ කර තිබෙනවා.",
       "URL": "https://www.hirunews.lk/220735/යතුරු-පැදියකින්-ගමන්කළ-අයෙකු-වෙඩි-තබා-ඝාතනය-කරයි",
       "Category": "Local News",
       "Parent URL": "https://www.hirunews.lk/local-news.php?pageID=3236"
}