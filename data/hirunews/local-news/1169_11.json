{
       "Source": "hirunews",
       "Timestamp": "Saturday, 14 May 2022 - 15:21",
       "Headline": "ඉන්දීය වෙරළේ ආරක්ෂාව දැඩි කරයි (වීඩියෝ)",
       "News Content": "මෙරටින් පලා යන ශ්‍රී ලාංකිකයින් ඉන්දීය මුහුදු සීමාවට ඇතුළු වීම වැළැක්වීම සඳහා එරට වෙරළ ආරක්ෂකයින් නවීන යාත්‍රා යොදාගනිමින් මුර සංචාර දැඩි කර ඇති ආකාරය දක්නට ලැබෙනවා.\nමෙරට ධීවරයින් සහ ඉන්දීය ධීවරයින් මෙම මුහුදු දේශසීමා හේතුවෙන් නිරන්තරයෙන් ගැටුම් ඇතිකර ගැනීම විවිධ අවස්ථාවලදී වාර්තා වනවා.\nඑම තත්ත්වය මගහරවා ගැනීමටයි මෙම තීරණය ඉන්දීය බලධාරින් විසින් ගෙන ඇත්තේ.\nපසුගිය දිනවල දී ඉන්දීය ධීවරයින් විසින් මෙරට මුහුදු සීමාවේ ධීවර කටයුතුවල නිරත වූ බැවින්, ඔවුන් අත් අඩංගුවට ගැනීමට ශ්‍රී ලංකා නාවික හමුදාවට සිදු වුණා.\nමේ තත්ත්වය මත ඉන්දීය තමිල්නාඩු ප්‍රාන්තයේ ධීවර වැසියන් ද එරට බලධාරින්ගෙන් ඉල්ලා සිටියේ වහාම සිය සගයින් නිදහස් කරන ලෙසට ශ්‍රී ලංකා රජයට දන්වන ලෙසයි.\nමෙවන් වාතාවරණයක් තුළයි ඉන්දීය රජය විසින් මෙම තීරණය ගනු ලැබුවේ.",
       "URL": "https://www.hirunews.lk/304339/ඉන්දීය-වෙරළේ-ආරක්ෂාව-දැඩි-කරයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1169"
}