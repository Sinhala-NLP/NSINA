{
       "Source": "hirunews",
       "Timestamp": "Wednesday, 30 August 2017 - 19:01",
       "Headline": "අද රාත්‍රියේ නගර 50 ක විරෝධතා",
       "News Content": "මාළඹේ පෞද්ගලික වෛද්‍ය විද්‍යාලය සම්බන්ධයෙන් අවසන් විසඳුමක් ලබාදීමට රජය අපොහොසත්වීම නිසා අද රාත්‍රියේ නගර 50 ක් කේන්ද්‍ර කරගනිමින් විරෝධතා ව්‍යාපාරයක නිරතවීමට සයිටම් විරෝධී ජනපවුර ඇතුලූ සංවිධාන කිහිපයක් සූදානම්ව සිටිනවා.\nප්‍රධාන විරෝධතාව අද රාත්‍රී 7 ට පුංචි බොරැල්ල මංසන්ධියෙන් ආරම්භ කිරීමට නියමිතයි.\nමේ අතර සෞඛ්‍ය අමාත්‍යාංශයට බලහත්කාරයෙන් ඇතුළු වී පොදු දේපලවලට හානි කිරීමේ චෝදනාව යටතේ අත්අඩංගුවට ගත් වෛද්‍ය පීඨ ශිෂ්‍ය ක්‍රියාකාරී කමිටුවේ කැදවුම්කරු රයන් ජයලත් හෙට දිනය දක්වා යලි රක්ෂිත බන්ධනාගාර ගත කෙරුණා.\nඒ ඔහුු අද මාලිගාකන්ද අතිරේක මහේස්ත්‍රාත් මංජුල රත්නායක හමුවට ඉදිරිපත් කළ අවස්ථාවේදීයි.",
       "URL": "https://www.hirunews.lk/169780/අද-රාත්‍රියේ-නගර-50-ක-විරෝධතා",
       "Category": "Local News",
       "Parent URL": "https://www.hirunews.lk/local-news.php?pageID=4345"
}