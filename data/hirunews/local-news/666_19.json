{
       "Source": "hirunews",
       "Timestamp": "Wednesday, 14 December 2022 - 20:04",
       "Headline": "මානෙල් ගැන තීරණයක් ගන්න කමිටුවක්",
       "News Content": "මෙරට ජාතික පුෂ්පය මානෙල් මල ද, එසේ නොමැති නම් නිල් මානෙල් මල ද යන්න නිශ්චය කර ගැනීම සඳහා අග්‍රාමාත්‍යවරයා විසින් විශේෂඥ කමිටුවක් පත් කර තිබෙනවා.\nමේ බව අනාවරණ වූයේ පරිසර අමාත්‍ය නසීර් අහමඩ්ගේ සභාපතිත්වයෙන් පැවති පරිසර කටයුතු පිළිබඳ අමාත්‍යාංශයීය උපදේශක කාරක සභාවේදීයි.\nමෙහිදී ජාතික පුෂ්පය කුමක් ද යන්න පිළිබඳ එම කාරක සභාවට එක්ව සිටි පේරාදෙණිය සහ වයඹ විශ්වවිද්‍යාලවල මහාචාර්යවරුන් දීර්ඝ ලෙස කරුණු පැහැදිලි කර තිබෙනවා.\nකෙසේ වෙතත්, පරිසර අමාත්‍යවරයා මෙහිදී දැනුම්දී ඇත්තේ මෙය ජාතික වැදගත්කමකින් යුත් කරුණක් බැවින් කඩිනමින් නිෂ්චිත තීරණයක් ගන්නා ලෙසයි.",
       "URL": "https://www.hirunews.lk/322690/මානෙල්-ගැන-තීරණයක්-ගන්න-කමිටුවක්",
       "Category": "Local News",
       "Parent URL": "https://www.hirunews.lk/local-news.php?pageID=666"
}