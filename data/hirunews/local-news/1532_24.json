{
       "Source": "hirunews",
       "Timestamp": "Sunday, 28 November 2021 - 7:31",
       "Headline": "ගෑස් අවුල විසඳන්නත් කමිටුවක් එන ලකුණු",
       "News Content": "ගෑස් සිලින්ඩරවල ප්‍රමිතිය හා සංයුතිය පරීක්ෂා කිරීමට තවත් දිස්ත්‍රික්ක 7කින් අද (28) සාම්පල් ලබාගෙන ප්‍රමිති ආයතනය වෙත යොමු කිරීමට නියමිතයි.\nපාරිභෝගික කටයුතු පිලිබඳ රාජ්‍ය අමාත්‍ය ලසන්ත අලගියවන්න කොළඹ ඊයේ (28) පැවති මාධ්‍ය හමුවකදී සඳහන් කළේ ගෑස් සම්බන්ධයෙන් මතුව ඇති ගැටලු විසඳා ගැනීමට නිර්දේශ ඉදිරිපත් කිරීම සඳහා කමිටුවක් පත් කිරීමට ද බලාපොරොත්තු වන බවයි.\nමේ අතර තිරිඟු පිටි හිඟයට සහ මිල ඉහළ යාමට හේතුව ලෝක වෙළඳපොලේ පවතින තත්ත්වය බව වෙළඳ අමාත්‍ය ආචාර්ය බන්දුල ගුණවර්ධන ප්‍රකාශ කළා.\nඒ කොළඹ ඊයේ (27) පැවති උත්සවයකින් අනතුරුව මාධ්‍යවේදියෙකු නැගූ ප්‍රශ්නයකට පිළිතුරු ලබාදෙමින්.\nඑසේම තොග වෙළදසැල් හිමියන් ප්‍රකාශ කළේ වෙළඳපෙලේ තවදුරටත් තිරිඟු පිටි හිඟයක් පවතින බවයි.\nඑම නිසා තිරිඟු පිටි කිලෝවක මිල රුපියල් 17කින් ඉහළ නංවන බව පිටකොටුව තොග වෙළඳසැල් හිමියන් කියා සිටියා.",
       "URL": "https://www.hirunews.lk/289401/ගෑස්-අවුල-විසඳන්නත්-කමිටුවක්-එන-ලකුණු",
       "Category": "Local News",
       "Parent URL": "https://www.hirunews.lk/local-news.php?pageID=1532"
}