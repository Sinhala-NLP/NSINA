{
       "Source": "hirunews",
       "Timestamp": "Tuesday, 17 January 2023 - 17:48",
       "Headline": "පාර හරහා මාරු වෙන්න ගිය වලහා වාහනයක ගැටී මරුට",
       "News Content": "කිලිනොච්චිය, මුරුකණ්ඩි, කරඩිබෝක්කු මංසන්ධියේදී ඊයේ (16) රාත්‍රියේ මාර්ගය හරහා ගමන් කිරීමට උත්සහ ගත්\nවලසෙකු වාහනයක ගැටීමෙන් මිය ගොස් ඇතැයි කිලිනොච්චිය වනජීවි නිලධාරී කාර්යාලය පවසනවා.\nකරඩිබෝක්කු මංසන්ධිය අසල ඒ-9 ප්‍රධාන මාර්ගය දෙපස පිහිටි රක්ෂිතයේ සිට මෙම වලහා මාර්ගය හරහා ගමන් කිරීමට උත්සහ ගැනීමේදී අධික වේගයකින් පැමිණි වාහනයක ගැටීමෙන් මෙම අනතුර සිදුව ඇතැයි වනජීවි නිලධාරීන් පවසනවා.\nකෙසේ වෙතත් වලසා ගැටුනු වාහනය මෙතෙක් අනාවරනය වී නොමැති අතර අනතුරින් වලහා එම ස්ථානයේදීම මිය ගොස් සිටි බවටද වනජීවි නිලධාරීන් පවසනවා.\nමිය ගිය වලහා අඩි 5 ක පමණ උසින් යුතු වන අතර අවසන් කටයුතු උතුරු පලාත් වනජීවි පශුවෛද්‍ය බී.ගිරිධරන්ගේ ප්‍රධානත්වයෙන් සිදුකිරීමට පියවර ගෙන ඇතැයිද කිලිනොච්චිය වනජීවි නිලධාරීන් වැඩිදුරටත් පැවසුවා.",
       "URL": "https://www.hirunews.lk/325277/පාර-හරහා-මාරු-වෙන්න-ගිය-වලහා-වාහනයක-ගැටී-මරුට",
       "Category": "Local News",
       "Parent URL": "https://www.hirunews.lk/local-news.php?pageID=595"
}