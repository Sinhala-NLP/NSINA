{
       "Source": "hirunews",
       "Timestamp": "Wednesday, 06 January 2021 - 13:42",
       "Headline": "පලාගිය කොරෝනා රැඳවියෙකු සතියකට පසු අත්අඩංගුවට",
       "News Content": "පසුගිය 31 වන දා වැලිකන්ද - ගල්ලෑල්ල කොරෝනා ප්‍රතිකාර මධ්‍යස්ථානයෙන් පලාගිය කොරෝනා ආසාදිත රැඳවියන් පස්දෙනා අතර සිටි තවත් රැදවියෙකු අත්අඩංගුවට ගෙන තිබෙනවා.\nපොලිස් මාධ්‍ය ප්‍රකාශක නියෝජ්‍ය පොලිස්පති අජිත් රෝහණ කියා සිටියේ ආරච්චිකට්ටුව - ආනවිලුන්දාව ප්‍රදේශයේදී අත්අඩංගුවට ගත් මෙම රැදවියා 52 හැවිරිදි වියේ පසුවන බවයි.\nඑමෙන්ම මොහුට රැඳී සිටීමට ආධාර අනුබලදුන් පුද්ගලයෙකුද අත්අඩංගුවට ගත් බවද පොලිස් මාධ්‍ය ප්‍රකාශකවරයා සඳහන් කළා.\nමීට පෙර මෙලෙස පළාගිය රැඳවියෙකු මාදම්පේ ප්‍රදේශයේදී අත්අඩංගුවට ගත් අතර, ඉතිරි තුන්දෙනා අත්අඩංගුවට ගැනීම සඳහා තවදුරටත් මෙහෙයුම් ක්‍රියාත්මකයි.",
       "URL": "https://www.hirunews.lk/258973/පලාගිය-කොරෝනා-රැඳවියෙකු-සතියකට-පසු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2230"
}