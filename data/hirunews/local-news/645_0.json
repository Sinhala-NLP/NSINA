{
       "Source": "hirunews",
       "Timestamp": "Saturday, 24 December 2022 - 23:00",
       "Headline": "සුරූපි නිළියක් සිය ජීවිතයට කරගත් අහස පොළොව නුහුලන අපරාධය",
       "News Content": "Alibaba: Daastan-e- Kabul නමින් මේ වන විට ඉන්දියාවේ සාර්ථක ලෙස තිරගත වෙන ටෙලි කතා මාලාවේ ප්‍රධාන නිළිය වන Tunisha Sharma සියදිවි නසාගෙන ඇති බවට වන පුවතක් ඉන්දීය මාධ්‍ය වාර්තා කරනවා.\nමෙම නිළිය ටෙලි නිර්මාණයේ රූගත කිරීම් අතරතුර ගෙල වැළලාගෙන ඇති බවටයි වැඩිදුර වාර්තා වන්නේ.\nසිද්ධිය සිදු වූයේ අදාළ ටෙලි නාට්‍යයේ ප්‍රධාන නළුවා වන ෂීසාන් මොහොමඩ් ඛාන්ගේ වේෂ නිරූපණ කාමරයේ දී බවයි සඳහන් වන්නේ.\nනිළිය මෙවැනි තීරණයක් ගැනීමට හේතුව නම් මෙතෙක් අනාවරණය වී නැහැ.\nනාට්‍යයේ සහාය නළුවා වූ Sheezan Mohammed Khan හා ඇය අතර ප්‍රේම සම්බන්ධයක් තිබී ඇති බව මීට පෙර කටකතා පැතිරී තිබෙනවා.\nමේ අතර නිළිය මියයාමට පෙර ඇගේ ඉන්ස්ටග්රෑම් ගිණුමේ රූගත කිරීම් අවස්ථාවේ වීඩියෝවක් ද එක් කර තිබුණා.",
       "URL": "https://www.hirunews.lk/323487/සුරූපි-නිළියක්-සිය-ජීවිතයට-කරගත්-අහස-පොළොව-නුහුලන-අපරාධය",
       "Category": "Local News",
       "Parent URL": "https://www.hirunews.lk/local-news.php?pageID=645"
}