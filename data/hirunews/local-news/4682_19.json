{
       "Source": "hirunews",
       "Timestamp": "Wednesday, 01 February 2017 - 11:49",
       "Headline": "විජිත රෝහණට ඇප",
       "News Content": "ජනතාව නොමඟ යවන ආකාරයේ අනාවැකි පළ කිරීම සම්බන්ධයෙන් ඊයේ අත්අඩංගුවට ගැනුණු ජ්‍යොතිෂ්‍යවේදී විජිත රෝහණ විජේමුණි ඇප මත මුදා හැරීමට කොළඹ ප්‍රධාන මහේස්ත්‍රාත් ලාල් රණසිංහ බණ්ඩාර අද නියෝග කළා.\nඒ අනුව සැකකරු රුපියල් දස දහසක මුදල් ඇපයක් සහ රුපියල් ලක්ෂ 10 බැගින් වූ ශරීර ඇප දෙකක් මතයි මුදා හැරීමට නියෝග කෙරුණේ.\nමොහුට විදෙස් ගමන් තහනම් කළ අධිකරණය සෑම ඉරු දිනකම අපරාධ පරීක්ෂණ දෙපාර්තමේන්තුව හමුවේ පෙනී සිටිය යුතු බවට ද දැනුම් දුන්නා.\nජනාධිපතිවරයා සම්බන්ධයෙන්ද ඔහු පසුගිය කාලය තුළ සමාජජාල වෙබ් අඩවි ඔස්සේ අපහාසාත්මක අදහස් පළ කර තිබුණා.\nවැඩිදුර නඩු විභාගය මේ මස 28 වන දා සිදුකිරීමට නියමිතයි.",
       "URL": "https://www.hirunews.lk/153414/විජිත-රෝහණට-ඇප",
       "Category": "Local News",
       "Parent URL": "https://www.hirunews.lk/local-news.php?pageID=4682"
}