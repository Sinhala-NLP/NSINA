{
       "Source": "hirunews",
       "Timestamp": "Wednesday, 21 July 2021 - 21:40",
       "Headline": "මහජන නියෝජිතයන් සහ නිලධාරීන්ගේ වගකීම මුදල් ඇමති පහදයි (වීඩියෝ)",
       "News Content": "කොවිඩ් වසංගතයෙන් රට අසීරුතාවට පත්ව ඇති මොහොතක ජනතාව අපහසුතාවයට පත් නොවන ආකාරයට කටයුතු කිරීම මහජන නියෝජිතයන්ගේ සහ නිලධාරීන්ගේ වගකීමක් බව මුදල් අමාත්‍ය බැසිල් රාජපක්ෂ මහතා පවසනවා.\nඔහු මේ බව සඳහන් කළේ අද අරලියගහ මන්දිරයේ පැවති හමුවකදී.\nමහජන නියෝජිතයන්, ආණ්ඩුකාරවරුන් සහ දිස්ත්‍රික් ලේකම්වරු ඇතුළු පිරිසක් අද අරලියගහ මන්දිරයේදී මුදල් අමාත්‍ය බැසිල් රාජපක්ෂ මහතා හමුවුණා.\nමහජනතාව වෙනුවෙන් කොවිඩ් මර්දන එන්නත් මිලදී ගැනීම සඳහා කිසිදු කොන්දේසියකින් තොරව මුදල් වෙන්කිරීමට කටයුතු කරන බව එහිදී අවධාරණය කර තිබෙනවා.\nමුදල් අමාත්‍යවරයා වැඩිදුරටත් පෙන්වා දී ඇත්තේ ආර්ථිකය සවිබල ගැන්වීම සඳහා වූ යෝජනාවලට මූලිකත්වය දෙන ඉදිරි මාස 6 තුළ වඩාත් අවදානයෙන් සහ පසු විපරමෙන් කටයුතු කල යුතු බවයි.\nතමන් මුදල් අමාත්‍යවරයා ලෙස පත්වීමෙන් පසු අර්ථසාධක අරමුදලෙන් 14%ක බද්දක් අයකරන බවට සමාජ මාධ්‍ය ඔස්සේ ගෙනයන ප්‍රචාර සම්පූර්ණයෙන් අසත්‍ය බවත් මුදල් අමාත්‍යවරයා මෙහිදී පවසා තිබෙනවා.",
       "URL": "https://www.hirunews.lk/277644/මහජන-නියෝජිතයන්-සහ-නිලධාරීන්ගේ-වගකීම-මුදල්-ඇමති-පහදයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1804"
}