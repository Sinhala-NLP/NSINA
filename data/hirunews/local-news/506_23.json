{
       "Source": "hirunews",
       "Timestamp": "Tuesday, 28 February 2023 - 15:44",
       "Headline": "ලොව විශිෂ්ටතම පාපන්දු ක්‍රීඩකයා ලියොනල් මෙසී",
       "News Content": "ගෙවුණු වසරේ පාපන්දු පිටියේ දස්කම් දැක් වු විශිෂ්ටතමයන් ඇගයීමට ලක් කෙරෙන FIFA සම්මාන උලෙළ ප්‍රංශයේ පැරිස් නුවරදී පැවැත්වුණා.\nඑහිදි 2022 වසරේ ලොව විශිෂ්ටතම පාපන්දු ක්‍රීඩකයා ලෙසින් අභිෂේක ලබන්නට ආර්ජන්ටිනාවට මෙවර පාපන්දු ලෝක කුසලාන දිනා දෙන්නට පුරෝගාමියා වු ලියොනල් මෙසී සමත් වුණා.\nඒ ප්‍රංශය කේලියන් ම්බැපේ සහ කරීම් බෙන්සෙමා අබිබවා යමින්.\nමෙසී මෙම සම්මානය දිනාගත් දෙවැනි අවස්ථාව ද මෙයයි.\nමෙහිදි 2022 වසරේ විශිෂ්ටතම පාපන්දු ක්‍රීඩිකාව ලෙසින් සම්මානය පාත්‍ර වුණේ ස්පාඤ්ඤයේ ඇලෙක්සියා පුටෙලස්.\nමීට අමතරව පසුගිය වසරේ විශිෂ්ටතම පාපන්දු පුහුණුකරුට හිමි සම්මානය දිනා ගන්නට ආර්ජන්ටිනාවේ ලියොනල් ස්කලෝනි සමත් වුණා.\nමෙවර ජගත් පාපන්දු සම්මේලනය විසින් නම් කරනු ලැබු ලොව විශිෂ්ටතම පාපන්දු කණ්ඩායම සදහා 2007 වසරෙන් පසු පෘතුගාලයේ සුපිරි පාපන්දු ක්‍රීඩක ක්‍රිස්ටියානෝ රොනල්ඩෝ නොමැති වීමත් කැපී පෙනුනා.",
       "URL": "https://www.hirunews.lk/328601/ලොව-විශිෂ්ටතම-පාපන්දු-ක්‍රීඩකයා-ලියොනල්-මෙසී",
       "Category": "Local News",
       "Parent URL": "https://www.hirunews.lk/local-news.php?pageID=506"
}