{
       "Source": "hirunews",
       "Timestamp": "Tuesday, 23 August 2016 - 9:49",
       "Headline": "බදුල්ලේ රිය අනතුරකින් දෙදෙනෙකුට තුවාල - පාදුක්කේදී දුම්රියේ ගැටී කාන්තාවක මරුට",
       "News Content": "බදුල්ල - මොණරාගල ප්‍රධාන මාර්ගයේ 4 කණුව ප්‍රදේශයේ අද උදෑසන සිදුවූ රිය අනතුරකින් දෙදෙනෙකු තුවාල ලබා මීගහකිවුල රෝහලට ඇතුළත් කර තිබෙනවා.\nබස් රථයක් සහ යතුරුපැදියක් එකිනෙක ගැටීමෙන් මෙම අනතුර සිදුව ඇති බවයි පොලීසිය සදහන් කළේ.\nඅනතුරෙන් යතුරුපැදියේ ගමන් ගත් තරුණයෙකු සහ ඔහුගේ මව මෙලෙස තුවාල ලබා තිබෙනවා.\nපාදයකට හානි සිදුවූ මව බදුල්ල රෝහලට මාරු කර යැවූ බවයි හිරු වාර්තාකරු සඳහන් කළේ.\nමේ අතර, පාදුක්ක - පියරතන විදුහල අසළදී දුම්රියක ගැටී කාන්තාවක ඊයේ පස්වරුවේ මිය ගියා. ඇය 33 හැවිරිදි කළුබෝවිල ප්‍රදේශයේ පදිංචිකාරිනියක බව සදහන්.",
       "URL": "https://www.hirunews.lk/141281/බදුල්ලේ-රිය-අනතුරකින්-දෙදෙනෙකුට-තුවාල-පාදුක්කේදී-දුම්රියේ-ගැටී-කාන්තාවක-මරුට",
       "Category": "Local News",
       "Parent URL": "https://www.hirunews.lk/local-news.php?pageID=4911"
}