{
       "Source": "hirunews",
       "Timestamp": "Thursday, 20 January 2022 - 9:36",
       "Headline": "ස්වාභාවික වන වැස්ම ඉහළ නැංවීමට සැලසුමක්",
       "News Content": "ශ්‍රී ලංකාවේ ස්වභාවික වන වැස්ම ඉහළ නැංවීමට සැලසුම් කර ඇති බව පරිසර අමාත්‍යාංශය පවසනවා.\nනිවේදනයක් නිකුත් කරමින් එම අමාත්‍යාංශය සදහන් කළේ 29.2%ක්ව පවතින ස්වභාවික වන වැස්ම 30%ක් දක්වා ඉහළ නැංවීමට කටයුතු සැලසුම් කර ඇති බවයි.\nඒ සඳහා තවත් ඉඩම් හෙක්ටයාර 65,000ක් වගා කළ යුතු වනවා.\nඉදිරියේ දී මෙරට රබර් වගාව ද ස්වභාවික වන වැස්මට ඇතුළත් කිරීමට යි පරිසර අමාත්‍යාංශය තීරණය කර ඇත්තේ.\nඒ අනුව මේ වසර තුළ හෙක්ටයාර 500ක රබර් වගාවක් ආරම්භ කිරීමට නියමිත අතර එහි පළමු අදියර සඳහා වැය වන මුදල රුපියල් මිලියන 100ක්.\nදැනට හෙක්ටයාර 136,000ක රබර් වගාවක් මෙරට තුළ පවතිනවා.",
       "URL": "https://www.hirunews.lk/294535/ස්වාභාවික-වන-වැස්ම-ඉහළ-නැංවීමට-සැලසුමක්",
       "Category": "Local News",
       "Parent URL": "https://www.hirunews.lk/local-news.php?pageID=1413"
}