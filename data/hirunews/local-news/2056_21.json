{
       "Source": "hirunews",
       "Timestamp": "Sunday, 28 March 2021 - 19:48",
       "Headline": "ආන්දෝලනයට තුඩු දුන් වෙන්නප්පුවේ ඒ.එස්.පී. මීගමුවට",
       "News Content": "පසුගිය දා පොලිස් මූලස්ථානයට මාරු කිරීමත් සමඟ ආන්දෝලනාත්මක තත්ත්වයක් ඇති වූ වෙන්නප්පුව සහකාර පොලිස් අධිකාරී එරික් පෙරේරා, මීගමුව සහකාර පොලිස් අධිකාරීවරයා ලෙස පත් කර ඇති බව පොලිස් මාධ්‍ය ප්‍රකාශක නියෝජ්‍ය පොලිස්පති අජිත් රෝහණ ප්‍රකාශ කලා.\nබලපෑම් හේතුවෙන් මොහු මාරු කර යැවුණු බවට සමාජය තුළ කතාබහක් ඇති වූ අතර ඒ සම්බන්ධයෙන් පාර්ලිමේන්තුවේදී ද සංවාදයට ලක්වුණා.\nමොහු රාජ්‍ය අමාත්‍යවරයෙකුගේ බලපෑම මත මාරු කර ඇති බවට පැවසෙන සිද්ධියක් සම්බන්ධයෙන් විමර්ශනයක් සිදුකරන බවයි මහජන ආරක්ෂාව පිළිබද අමාත්‍ය විශ්‍රාමික රියර් අද්මිරාල් සරත් වීරසේකර පසුගිය 25 වන දා පාර්ලිමේන්තුවේදී කියා සිටියේ.",
       "URL": "https://www.hirunews.lk/266823/ආන්දෝලනයට-තුඩු-දුන්-වෙන්නප්පුවේ-ඒ-එස්-පී-මීගමුවට",
       "Category": "Local News",
       "Parent URL": "https://www.hirunews.lk/local-news.php?pageID=2056"
}