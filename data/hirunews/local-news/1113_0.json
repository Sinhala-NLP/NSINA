{
       "Source": "hirunews",
       "Timestamp": "Tuesday, 07 June 2022 - 15:15",
       "Headline": "අගමැති සහ මහ බැංකු අධිපති අතර අවුලක් ?",
       "News Content": "තමා සහ අග්‍රාමාත්‍ය රනිල් වික්‍රමසිංහ අතර මතභේදයක් ඇතැයි පළවන වාර්තා මහ බැංකු අධිපති ආචාර්ය නන්දලාල් වීරසිංහ ප්‍රතික්ෂේප කරනවා.\nඅධිපතිවරයා උපුටා දක්වමින් මහ බැංකු නිල ට්විටර් ගිණුමේ තබා ඇති සටහනක දැක්වෙන්නේ එවැනි පදනම් විරහිත ප්‍රකාශ මුලුමනින්ම බැහැර කරන බවයි.\nතමා සහ අගමැතිවරයා අතර ශක්තිමත් සබඳතාවයක් ඇති බවත් එය අඛණ්ඩව පවතින බවත් ආචාර්ය නන්දලාල් වීරසිංහ සඳහන් කර තිබෙනවා.\nශ්‍රී ලංකා ආර්ථිකය යථා තත්වයට පත්කරලීම සඳහා එක්ව කටයුතු කරන බවයි අධිපතිවරයා අවධාරණය කර ඇත්තේ.",
       "URL": "https://www.hirunews.lk/306475/අගමැති-සහ-මහ-බැංකු-අධිපති-අතර-අවුලක්",
       "Category": "Local News",
       "Parent URL": "https://www.hirunews.lk/local-news.php?pageID=1113"
}