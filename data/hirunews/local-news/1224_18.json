{
       "Source": "hirunews",
       "Timestamp": "Monday, 18 April 2022 - 9:32",
       "Headline": "තහනම් මත්ද්‍රව්‍ය ළඟ තබාගත් අයෙකු අත්අඩංගුවට",
       "News Content": "විශේෂ කාර්ය බලකාය බුද්ධි කොට්ඨාසයේ නිලධාරින්ට ලද තොරතුරකට අනුව සිදු කරන ලද වැටලීමක දී නීතිවිරෝධී මත්ද්‍රව්‍ය සමග පුද්ගලයෙකු පොලිස් අත් අඩංගුවට ගෙන තිබෙනවා.\nවැටලීම සිදු කරන අවස්ථාවේ සැකකරු සන්තකයේ තිබී මදන මෝදක, මාවා, අයිස් මත්ද්‍රව්‍ය මෙන් ම අහිතකර මත්ද්‍රව්‍ය තොගයක් ද සොයා ගැනුණා.\nඊයේ (17) පස්වරුවේ මෙම වැටලීම සිදු කෙරුණේ, කැළණිමුල්ල - අංගොඩ යන ප්‍රදේශයේ දී යි.\nඑහිදී ගංජා මිශ්‍රිත මදන මෝදක කිලෝග්‍රෑම් 01යි ග්‍රෑම් 300ක්, මාවා නිෂ්පාදනයට ගන්නා අහිතකර රසායනික ද්‍රව්‍යක් වන 'Ineerapanna' බෝතල් 05ක්, මාවා කිලෝග්‍රෑමි 15 ක් සහ අයිස් මත්ද්‍රව්‍ය බවට සැක කරන මත්ද්‍රව්‍ය ග්‍රෑම් 625 ක් සොයා ගැනුණා.\nඅත්අඩංගුවට ගත් සැකකරු 25 හැවිරිදි වියෙහි පසුවන අයෙක්.\nසිද්ධිය සම්බන්ධයෙන් මුල්ලේරියාව පොලීසිය වැඩිදුර විමර්ශන ක්‍රියාත්මකයි.",
       "URL": "https://www.hirunews.lk/302194/තහනම්-මත්ද්‍රව්‍ය-ළඟ-තබාගත්-අයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1224"
}