{
       "Source": "hirunews",
       "Timestamp": "Monday, 24 July 2017 - 13:35",
       "Headline": "මෙරටින් රැගෙන ගිය කෝටි 03ක රන් රාමේෂ්වරම්හිදී අත්අඩංගුවට",
       "News Content": "මෙරටින් රැගෙන ගිය බවට සැකකෙරෙන රුපියල් කෝටි 3කට අධික වටිනාකමකින් යුත් රන් තොගයක් රාමේෂ්වරන්  - මුහුන්දරායර් ප්‍රදේශයේදී ඉන්දීය පොලිසිය මගින් අත්අඩංගුවට ගෙන තිබෙනවා.\nඊයේ සහ අද උදෑසන අවස්ථා දෙකකදී මෙම රන් තොගය අත්අඩංගුවට ගෙන ඇත්තේ සැකකරුවන් තුන්දෙනකු ද සමගයි.\nකිලෝ 13 යි ග්‍රෑම් 400 ක් බර මෙම රන් තොගය බෝට්ටු මාර්ගයෙන් මෙරට සිට රැගෙන ගොස් ඇති බවට හෙළි වී ඇතැයි ඉන්දීය මාධ්‍ය වාර්තා කළා.\nමෝටර් රථ දෙකකින් ප්‍රවාහනය කරමින් සිටියදී රන් තොගය සමග අත්අඩංගුවට ගත් දකුණු ඉන්දීය ජාතිකයින් වන සැකකරුවන් තුන්දෙනා අද අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/166641/මෙරටින්-රැගෙන-ගිය-කෝටි-03ක-රන්-රාමේෂ්වරම්හිදී-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4406"
}