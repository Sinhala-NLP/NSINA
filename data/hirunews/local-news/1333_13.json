{
       "Source": "hirunews",
       "Timestamp": "Friday, 25 February 2022 - 17:26",
       "Headline": "ඉන්දියාවට එරෙහි ටෙස්ට් තරගාවලියේ ශ්‍රී ලංකා සංචිතය නම් කෙරේ",
       "News Content": "ඉන්දියාව සමග පැවැත්වෙන ටෙස්ට් තරගාවලියට එක්වන ශ්‍රී ලංකා සංචිතය නම්කර තිබෙනවා.\nඑහි නායකත්වය දිමුත් කරුණාරත්නට පවරා ඇති අතර ඔහු ද ඇතුලුව ක්‍රීඩකයන් 18ක් මෙම සංචිතයට ඇතුලත්.\nඑමෙන්ම නිරෝෂන් දික්වැල්ල ද ඊට නම්කර තිබෙනවා.\nශ්‍රී ලංකා ක්‍රිකට් ආයතනය නිවේදනය කළේ මෙම සංචිතයට ක්‍රීඩා අමාත්‍යවරයාගේ ද අනුමැතිය ලැබී ඇති බවයි.\nසංචාරක ශ්‍රී ලංකා කණ්ඩායම සහ ඉන්දියාව අතර ටෙස්ට් තරග දෙකක් පැවැත්වීමට නියමිත අතර පළමු තරගය මොහාලිහිදී ලබන මාර්තු මස 4 වනදා ආරම්භ වනවා.\nපැතුම් නිස්සංක, ලහිරු තිරිමාන්න, උප නායක ධනංජය ද සිල්වා, කුසල් මෙන්ඩිස්, ඇන්ජෙලෝ මැතිව්ස්, දිනේෂ් චන්දිමාල්, චරිත් අසලංක, නිරෝෂන් දික්වැල්ල, චාමික කරුණාරත්න, රමේෂ් මෙන්ඩිස්, ලහිරු කුමාර, සුරංග ලක්මාල්, දුෂ්මන්ත චමීර, විශ්ව ප්‍රනාන්දු, ජෙෆ්රි වැන්ඩසේ, ප්‍රවීන් ජයවික්‍රම සහ ලසිත් ඇඹුල්දෙණිය මෙම සංචිතය නියෝජනය කරනවා.\nකෙසේවෙතත් කුසල් මෙන්ඩිස් මෙම සංචිතයට ඇතුලත් කර ඇත්තේ ඔහුගේ ශෘරීරික යෝග්‍යතාව පරික්ෂා කිරීමෙන් අනතුරුව කණ්ඩායමට ඇතුලත් කර ගැනීමේ පදනම යටතේයි.\nමේ අතර ආබාධයකට ලක්ව සිටින කුසල් මෙන්ඩිස් සහ මහේෂ් තීක්ෂණ වෙනුවට නිරෝෂන් දික්වැල්ල සහ ධනංජය ද සිල්වා විස්සයි20 සංචිතයට ඇතුළත් කර තිබෙනවා.\nමෙන්ඩිස් සහ තීක්ෂණ යන දෙදෙනාම ඔස්ට්‍රේලියාවට එරෙහිව පැවැති 5 වැනි විස්සයි20 තරගයේදී මස්පිඬු ආබාධයකට ලක් වුණා.\nමහේෂ් තීක්ෂණ නැවත මෙරටට පැමිණෙන අතර වනිඳු හසරංග ද ඔස්ට්‍රේලියාවේ සිට පැමිණෙනු ඇති.",
       "URL": "https://www.hirunews.lk/298041/ඉන්දියාවට-එරෙහි-ටෙස්ට්-තරගාවලියේ-ශ්‍රී-ලංකා-සංචිතය-නම්-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=1333"
}