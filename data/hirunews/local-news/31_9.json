{
       "Source": "hirunews",
       "Timestamp": "Thursday, 14 September 2023 - 10:03",
       "Headline": "දෙදරු පියෙක් පොලීසියෙන් ඉල්ලූ සංවේදී ඉල්ලීම",
       "News Content": "තරුණ බිරිඳ මෙයට දින තුනකට පමණ පෙර සිට තමන් අතහැර යෑම නිසා තුන් හැවිරිදි හා නව මස් වියැති තම දියණියන් දෙදෙනා රැක බලා ගැනීම අපහසු බැවින් මාස නවයක් වයසැති දියණිය පරිවාස භාරයට පත්කරන ලෙස ඊයේ (13දා) මින්නේරිය පොලිසියට දැරිය වඩාගෙන පැමිණි පියා විසින් ඉල්ලා ඇතැයි මින්නේරිය පොලිසිය පවසනවා.\nමෙසේ ඉල්ලා ඇත්තේ ගිරිතලේ යාය එක පදිංචි 30 හැවිරිදි පුද්ගලයෙක්.\nතම සොයුරියද සමග පැමිණ ඔහු මෙම පැමිණිල්ල කර තිබිණි.\nනව මස් වියැති දරුවා තම මව ඉල්ලා අඬන බවත් ඇය නළව ගැනීම තමන්ට අපහසු බවත් තුන් හැවිරිදි දැරිය තමන් භාරයේ තබා ගන්නා බවත් පියා පවසා ඇත.\nපවුලේ පවතින අඬදබර නිසා මව සිය පවුල හැරගොස් ඇතිබවයි පොලිසිය පවසන්නේ.\nපියා සහ නව මස් වියැති දැරිය ඊයේ (13දා) අධිකරණයට ඉදිරිපත් කිරීමට කටයුතු යොදා තිබුණා.",
       "URL": "https://www.hirunews.lk/348212/දෙදරු-පියෙක්-පොලීසියෙන්-ඉල්ලූ-සංවේදී-ඉල්ලීම",
       "Category": "Local News",
       "Parent URL": "https://www.hirunews.lk/local-news.php?pageID=31"
}