{
       "Source": "hirunews",
       "Timestamp": "Tuesday, 28 November 2017 - 12:17",
       "Headline": "දැරියකට අසභ්‍ය කෙටි පණිවුඩ 150ක් යැවූ ළමාරක්ෂක නිලධාරියා !",
       "News Content": "ළමා ආරක්ෂක අධිකාරියේ නිළධාරියෙකු විසින් ගැහැණු දරුවෙකුට දුරකථනයෙන්, අසභ්‍ය කෙටි පණිවිඩ යවා ඇති බව මොණරාගල දිස්ත්‍රික් පාර්ලිමේන්තු මන්ත්‍රී විජිත බේරුගොඩ පවසනවා.\nඔහු මේ බව ප්‍රකාශ කළේ පාර්ලිමේන්තුවේදී ඊයේ (27) පැවැත්වූ කාන්තා සහ ළමා කටයුතු අමාත්‍යංශයේ වැය ශීර්ෂය පිළිබඳ අය වැය කාරක සභා අවස්ථාවට එක්වෙමින්.\nඔහු සඳහන් කළේ අදාළ නිළධාරියා විසින් අසභ්‍ය කෙටි පණිවිඩ 150ක් පමණ එම දැරියට යවා ඇති බවයි.\nසිද්ධිය සම්බන්ධයෙන් නිසි පරීක්ෂණයක් පවත්වන ලෙස ඔහු එහිදී ඉල්ලා සිටියා.",
       "URL": "https://www.hirunews.lk/177111/දැරියකට-අසභ්‍ය-කෙටි-පණිවුඩ-150ක්-යැවූ-ළමාරක්ෂක-නිලධාරියා",
       "Category": "Local News",
       "Parent URL": "https://www.hirunews.lk/local-news.php?pageID=4197"
}