{
       "Source": "hirunews",
       "Timestamp": "Tuesday, 01 February 2022 - 14:41",
       "Headline": "ආසියානු දැල් පන්දු තරගාවලියේ ශ්‍රී ලංකා සංචිතය තෝරා ගැනීමේ තරග සැප්තැම්බර් මුල",
       "News Content": "ලබන සැප්තැම්බර් 3 වන දා සිට 10 වන දා දක්වා සිංගප්පූරුවේ පැවැත්වෙන ආසියානු දැල් පන්දු තරගාවලිය සඳහා ශ්‍රී ලංකා සංචිතය තෝරා ගැනීමේ පෙරහුරු තරඟ ලබන 12 වන දා සහ 13 වන දා පැවැත්වෙනවා.\nඒ ටොරින්ටන් - ක්‍රීඩා අමාත්‍යාංශ ගෘහස්ථ ක්‍රීඩාංගණයේදීයි.\nමේ වන විට ක්‍රීඩිකාවන් 54 දෙනෙකු මේ සඳහා පුහුණුව ලබන අතර, මාර්තු මාසයේ සංචාරය සඳහා තෝරා ගැනෙන්නේ ක්‍රීඩිකාවන් 18 දෙනෙකු පමණයි.\nශ්‍රී ලංකා දැල් පන්දු කණ්ඩායම, මීට පෙර පස්වරක් ආසියානු ශූරතාව ජයග්‍රහණය කර තිබෙනවා.\nආසියානු තරගාවලිය, 2023 වසරේ දකුණු අප්‍රිකාවේ කේප් ටවුන්හි පැවැත්වෙන ලෝක දැල් පන්දු අවසන් තරඟ සඳහා සුදුසුකම් ලැබීමේ තරගාවලියක් ද වනු ඇති.",
       "URL": "https://www.hirunews.lk/295874/ආසියානු-දැල්-පන්දු-තරගාවලියේ-ශ්‍රී-ලංකා-සංචිතය-තෝරා-ගැනීමේ-තරග-සැප්තැම්බර්-මුල",
       "Category": "Local News",
       "Parent URL": "https://www.hirunews.lk/local-news.php?pageID=1383"
}