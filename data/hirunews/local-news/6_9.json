{
       "Source": "hirunews",
       "Timestamp": "Tuesday, 26 September 2023 - 13:52",
       "Headline": "වසරේ මේ දක්වා මෙරටින් භූ චලන 16 ක්",
       "News Content": "වසරේ මේ දක්වා මෙරටින් භූ චලන 16 ක් වාර්තා වී තිබෙනවා.\nඉන් 06 ක්ම බුත්තල හා ඒ ආශ්‍රිත ප්‍රදේශවලින් වාර්තාවීම විශේෂත්වයක් බවයි භූ විද්‍යා සමීක්ෂණ හා පතල් කාර්යාංශය ප්‍රකාශ කළේ.\nඑමෙන්ම ශ්‍රී ලංකාව අවට මුහුදු ප්‍රදේශයෙන්ද භූ චලන 3ක් වාර්තා වී තිබෙනවා.\nආසන්නම භූ චලනය ඊයේ රාත්‍රීයේ මොණරාගල - බුත්තල ප්‍රදේශයෙන් වාර්තා වූ අතර එහි ප්‍රබලත්වය රික්ටර් මාපාංකයේ ඒකක 2 යි දශම 4 ක් ලෙස සටහන් වුණා.\nඑය සිදුව තිබුණේ පොළොව මතුපිට සිට කිලෝමීටරයක් ගැඹුරින්.\nමෙම භූ චලනය මෙරට ස්ථාපිත කර ඇති භූකම්පන මාන හතරෙහිම සටහන් වී තිබෙනවා.\nමීට පෙරද අවස්ථා කිහිපයකදී බුත්තල සහ ඒ අවට ප්‍රදේශවලින් සුළු භූචලන වාර්තා වූ අතර ඊයේ සිදුවූ භූ චලනය පිළිබඳ ප්‍රදේශවාසින් කිහිප දෙනෙකු හිරු ප්‍රවෘත්ති අංශයට අදහස් දක්වා සිටියේ මෙලෙසින්.",
       "URL": "https://www.hirunews.lk/349448/වසරේ-මේ-දක්වා-මෙරටින්-භූ-චලන-16-ක්",
       "Category": "Local News",
       "Parent URL": "https://www.hirunews.lk/local-news.php?pageID=6"
}