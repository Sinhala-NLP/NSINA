{
       "Source": "hirunews",
       "Timestamp": "Thursday, 21 December 2017 - 9:25",
       "Headline": "බෑණාට ඇසිඩ් ගැසූ නැන්දා-මාමා",
       "News Content": "බෑනාට ඇසිඩ් ප්‍රහාරයක් එල්ල කළයි නැන්දම්මා සහ මාමණ්ඩි පොලිස් අත්අඩංගුවට ගෙන තිබෙනවා.\nසිය දියණිය සමග උරණ වූ බෑනාට මෙසේ ඇසිඩ් ප්‍රහාරයක්‌ එල්ලකර බරපතළ තුවාල සිදුකර තිබෙනවා.\nප්‍රහාරය එල්ල කර වසර එකහමාරක් පමණ මොවුන් සැඟව සිට ඇති බව සඳහන්.\nඅදාළ චෝදනාව මත නැන්දම්මා හා මාමා පෙරේදා(19) දික්වැල්ල පොලිසිය අත්අඩංගුවට ගත්තා.\nවිදේශයක කලක්‌ සේවය කළ 29 හැවිරිදි බෑණා අවුරුදු 9 ක හා 4 ක දරුවන් සිටින පියෙක් .\nඔහු විසින් පොලිසියට කරන ලද පැමිණිල්ලට අනුව සිද්ධිය මෙසේයි.\nඔහු පිටරට සේවය කරමින් බිරිඳගේ හා දරුවන්ගේ කටයුතු සඳහා විශාල මුදලක්‌ මාස්‌ පතා එවා තිබෙනවා.\nපසු කාලයක ඔහුට සැල වී ඇත්තේ තම බිරිඳ වෙනත් පුරුෂයකු සමග අනියම් සම්බන්ධතාවක්‌ පවත්වන බවයි.\nතමන් එවන මුදල් ද නාස්‌ති කරමින්, දරුවන්ටද නිසි ලෙස නොසලකා, විනෝදකාමී ජීවිතයක්‌ ගතකරන බවද ඇයට දැනගන්නට ලැබී තිබෙනවා.\nඑම තොරතුරුත් සමඟ යළිත් මව්බිමට පැමිණි ඔහු ,බිරිඳගෙන් මේ බව විමසීමත් සමග දෙදෙනා අතර දැඩි බහින්බස් වීමක් ඇතිවී තිබෙනවා.\nමේ විරසකකම් නිසා පැමිණිලිකාර සැමියා දරුවන්ගෙන් හා බිරිඳගෙන් වෙන්වී තම දෙමව්පියන්ගේ නිවෙසට ගොස්‌ වාසය කර ඇති බවයි පැවසෙන්නේ.\nපසුව බිරිඳගෙන් දුරකථන ඇමතුමක් ලැබී තිබෙනවා.\n\"වැරදි නිවැරදි කරගෙන යළිත් සාමයෙන් ජීවත් වෙමු\"  ඇය එසේ සඳහන් කළ බවයි සැමියා පවසන්නේ.\nපසුව ඔහු බිරිඳගේ දෙමව්පියන්ගේ නිවසට ගිය අවස්‌ථාවේ මෙසේ ඇසිඩ් ප්‍රහාරයට ලක්‌ වී තිබෙනවා.\nසිද්ධියෙන් පසු බිරිඳ ඇතුළු පවුලේ සියලුදෙනා නිවෙස වසා දමා පලා ගොස්‌ සැඟවී සිට තිබෙනවා.\nඅවුරුදු එකහමාරකට පසුපොලිස් විමර්ශන කටයුතු ආරම්භ වු අතර ඒ අනුව මෙම අපරාධය සම්බන්ධව පොලිසියට අවශ්‍යව සිටි ප්‍රහාරයට ලක්‌ වූ අයගේ බිරිඳගේ පියා හා සොහොයුරා පානදුර නගරයේ ස්‌වර්ණාභරන නිෂ්පාදන ආයතනයක සේවය කරන බවට ලැබුණු තොරතුරක්‌ මත බිරිඳගේ පියා අත්අඩංගුවට ගැනුනා.\nඔහුගෙන් ප්‍රශ්න කිරීමෙන් ලද තොරතුරු මත දෙහිවල ප්‍රදේශයේදී නැන්දම්මා ද අත්අඩංගුවට ගත් බවත්, මෙයට අමතරව ප්‍රහාරයට ලක්‌ වු පුද්ගලයාගේ බිරිඳ හා ඇයගේ සොහොයුරාද අත්අඩංගුවට ගැනීමට සොයන බවත් සඳහන්.",
       "URL": "https://www.hirunews.lk/178927/බෑණාට-ඇසිඩ්-ගැසූ-නැන්දා-මාමා",
       "Category": "Local News",
       "Parent URL": "https://www.hirunews.lk/local-news.php?pageID=4163"
}