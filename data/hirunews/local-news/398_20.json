{
       "Source": "hirunews",
       "Timestamp": "Saturday, 22 April 2023 - 10:49",
       "Headline": "නිවසක තිබී අභිරහස් මළසිරුරක් හමු වේ",
       "News Content": "මරදන්කඩවල ප්‍රදේශයේ නිවසක් තුළ තිබී අභිරහස් ලෙස මියගිය පුද්ගලයෙකුගේ මළසිරුරක් සොයගෙන තිබෙනවා.\nමරදන්කඩවල පොලිස් ස්ථානයට ලද තොරතුරක් අනුව සිදුකළ සෝදිසියක දී අදාළ නිවස තුළ තිබී මෙම මළසිරුර සොයා ගත් බවයි පොලීසිය සඳහන් කරන්නේ.\nමෙලෙස මියගොස් ඇත්තේ මරදන්කඩවල පදිංචි වයස අවු 65 ක් වන අවිවාහක පුද්ගලයක්.\nඅදාළ පුද්ගලයා දින කිහිපයකට ඉහත දී මිය ගොස් ඇති අතර සිරුර සොයා ගන්නාවිට නරක්වෙමින් තිබූ බව මූලික පොලිස් විමර්ශනවල දී හෙළි වී තිබෙනවා.\nමරණය සම්බන්ධයෙන් මෙතෙක් නිශ්චිත හේතුවක් අනාවරණය වී නොමැති අතර ඒ සම්බන්ධයෙන් වැඩිදුර පරීක්ෂණ පවත්වන බවයි පොලීසිය සඳහන් කළේ.\nඅදාළ මළසිරුර පශ්චාත් මරණ පරීක්ෂණය සඳහා අනුරාධපුර ශීක්ෂණ රෝහල වෙත යොමු කිරීමට පියවර ගෙන තිබෙනවා.",
       "URL": "https://www.hirunews.lk/333136/නිවසක-තිබී-අභිරහස්-මළසිරුරක්-හමු-වේ",
       "Category": "Local News",
       "Parent URL": "https://www.hirunews.lk/local-news.php?pageID=398"
}