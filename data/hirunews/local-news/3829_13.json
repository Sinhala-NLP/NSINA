{
       "Source": "hirunews",
       "Timestamp": "Thursday, 26 July 2018 - 20:51",
       "Headline": "සයිලන්ට් ෆයිටර් ලොවින් සමුගනී",
       "News Content": "සයිලන්ට් ෆයිටර් ලෙසින් ලෝකප්‍රකට වූ බේරුවල ඉර්ෆාන් හාෆීස් ඊයේ මෙලොවින් සමුගත්තා.\nඔහු ලෝක ප්‍රසිද්ධියට පත්වුණේ වසර 19 ක් එක්තැන්ව සිටියදීම ග්‍රන්ථ කිහිපයක් රචනා කිරීම හේතුවෙන්.\nඉර්ෆාන් හෆීස් 1981 දී උපත ලබන්නේ බේරුවල ප්‍රදේශයේදීයි.\nඒ 8 දෙනෙකුගෙන් යුත් පවුලේ 3 වැනියා ලෙසයි.\nකුඩා කළ සිටම පැවති ශාරීරික දුබලතා සමග දර්ගා නගරයේ සහීරා විද්‍යාලයට ඇතුළත් වූ ඉර්ෆාන්ට අධ්‍යාපනය ලැබීමට හැකිවූයේ පස්වැනි ශ්‍රේණිය දක්වා පමණයි.\nඉර්ෆාන් පිළිබඳ වෛද්‍ය උපදෙස් පැතූ ඔහුගේ දෙමව්පියන්ට දැනගන්නට ලැබුණේ, තම දරුවා සිරුරේ කොටසින් කොටස ක්‍රම ක්‍රමයෙන් අඩපන වන ඉතාමත් දුර්ලභ ජානගත රෝගයකින් පෙළෙන බවයි.",
       "URL": "https://www.hirunews.lk/196151/සයිලන්ට්-ෆයිටර්-ලොවින්-සමුගනී",
       "Category": "Local News",
       "Parent URL": "https://www.hirunews.lk/local-news.php?pageID=3829"
}