{
       "Source": "hirunews",
       "Timestamp": "Saturday, 08 August 2020 - 13:07",
       "Headline": "කේරළ ගංජා කිලෝ 5 ක් සමග යතුරුපැදිකරුවෙකු මන්නාරමේදී අත්අඩංගුවට",
       "News Content": "කේරළ ගංජා කිලෝ 5 කට අධික ප්‍රමාණයක් සමග පුද්ගලයෙකු මන්නාරම පරප්පාකන්ඩාල් ප්‍රදේශයේදී අත්අඩංගුවට ගෙන තිබෙනවා.\nමන්නාරම විශේෂ කාර්ය බලකා කඳවුරේ නිලධාරින්ට ලද තොරතුරක් මත සිදුකළ වැටලීමකදී යතුරුපැදියකින් ගමන් ගනිමින් සිටි පුද්ගලයෙකු සතුව තිබී අදාළ කේරළ ගංජා තොගය සොයා ගෙන ඇති බවයි පොලිස් මාධ්‍ය කොට්ඨාශය සදහන් කළේ.\nමේ අතර, කේරළ ගංජා ග්‍රෑම් 350 ක් සමග තරුණයෙකු මන්නාරම - පෙරියකරසල් ප්‍රදේශයේදී පොලිස් විශේෂ කාර්ය බලකාය භාරයට ගැණුනා.\nමන්නාරම පෙරියකරසල් ප්‍රදේශයේ පදිංචි 26 හැවිරිදි අදාළ සැකකාර තරුණයා වැඩිදුර විමර්ශන සඳහා මන්නාරම පොලීසිය වෙත භාරදී තිබෙනවා.",
       "URL": "https://www.hirunews.lk/247360/කේරළ-ගංජා-කිලෝ-5-ක්-සමග-යතුරුපැදිකරුවෙකු-මන්නාරමේදී-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2532"
}