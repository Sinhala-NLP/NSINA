{
       "Source": "hirunews",
       "Timestamp": "Friday, 26 August 2022 - 23:22",
       "Headline": "ආනයන සීමා ඉවත්වෙන කාලය ගැන මහ බැංකු අධිපති කියයි (වීඩියෝ)",
       "News Content": "භාණ්ඩ රැසක ආනයනය තහනම් කිරීම සම්බන්ධයෙන් මහබැංකු අධිපති ආචාර්ය නන්දලාල් වීරසිංහ මහතා කොළඹදී පැවති උත්සවයකදී අදහස් පළ කළා.\nඔහු පෙන්වා දුන්නේ මෙවැනි අවස්ථාවක විදේශ විනිමය කළමනාකරණය කළ යුතු බවයි.\nඇතැම් භාණ්ඩවලට ආනයන තහනම් පනවා ඇත්තේ තාවකාලිකව වන අතර එමගින් ව්‍යාපාරවලට බලපෑම් එල්ලවන බව පිළිගන්නා බව ද මහබැංකු අධිපතිවරයා ප්‍රකාශ කළා.\nඑමෙන්ම අත්‍යවශ්‍ය සහ අත්‍යවශ්‍ය නොවන දෑ ගැන තීරණය කළ යුතු වන අතර අප සතුව ඇති සීමිත සම්පත් ප්‍රමාණය ආරක්ෂිතව භාවිත කළ යුතු බව ද ඔහු සඳහන් කරනවා.\nපවතින අර්බුදකාරී තත්වය සමනය වීමෙන් අනතුරුව ආනයන සීමා ලිහිල් කළ හැකි බවයි මහ බැංකු අධිපතිවරයා කියාසිටියේ.",
       "URL": "https://www.hirunews.lk/313828/ආනයන-සීමා-ඉවත්වෙන-කාලය-ගැන-මහ-බැංකු-අධිපති-කියයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=911"
}