{
       "Source": "hirunews",
       "Timestamp": "Wednesday, 08 March 2023 - 13:50",
       "Headline": "කොළඹ සරසවි සිසුන්ගේ විරෝධතා පාගමනකට ජල හා කඳුළු ගෑස් ප්‍රහාර",
       "News Content": "කොළඹ විශ්වවිද්‍යාලයීය මහා ශිෂ්‍ය සංගමය අද (08) දහවල් ආරම්භ කළ විරෝධතා පාගමනක් විසුරුවා හැරීම පොලීසිය ජල හා කඳුළු ගෑස් ප්‍රහාරයක් එල්ල කළා.\nවිරෝධතාකරුවන් තුම්මුල්ල මංසන්ධියේ සිට පාගමනින් පැමිණෙමින් සිටිය දී කොළඹ ජාතික කෞතුකාගාරය ආසන්නයේ දී ඔවුන් විසුරුවා හැරීම මෙලෙස කටයුතු කෙරුණු බවයි එහි සිටින හිරු වාර්තාකරු සඳහන් කළේ.\nඅන්තර් විශ්වවිද්‍යාලයීය ශිෂ්‍ය බල මණ්ඩලය ඊයේ (07) දියත් කළ විරෝධතා පාගමනට කොළඹ විශ්වවිද්‍යාලය ආසන්නයේ දී ජල හා කඳුළු ගෑස් ප්‍රහාරයන් එල්ල කිරීමට විරෝධය පළ කරමින් කොළඹ විශ්වවිද්‍යාලයේ මහා ශිෂ්‍ය සංගමය එම විරෝධතා පාගමනක සංවිධානය කර තිබුණා.\nවිරෝධතා පාගමන හේතුවෙන් තර්ස්ටන් විද්‍යාලය ඉදිරිපිටින් දිවෙන මාර්ගයේ රථ වාහන තදබදයක් ද හට ගත්තා.",
       "URL": "https://www.hirunews.lk/329341/කොළඹ-සරසවි-සිසුන්ගේ-විරෝධතා-පාගමනකට-ජල-හා-කඳුළු-ගෑස්-ප්‍රහාර",
       "Category": "Local News",
       "Parent URL": "https://www.hirunews.lk/local-news.php?pageID=490"
}