{
       "Source": "hirunews",
       "Timestamp": "Tuesday, 17 January 2017 - 9:34",
       "Headline": "මුදල් වංචා කිරීමට තැත් කළ හතර දෙනෙකු අත්අඩංගුවට",
       "News Content": "දුම්රිය දෙපාර්තමේන්තුවේ ඉඩම් අංශයේ නිලධාරීන් යැයි පවසා මුදල් වංචා කිරීමට තැත් කළ පුද්ගලයන් 4 දෙනෙකු බණ්ඩාරවෙල,දුම්රිය ස්ථානය අසළ දී ඊයේ අත්අඩංගුවට ගෙන තිබෙනවා.\nපොලීසිය සඳහන් කළේ දුම්රිය දෙපාර්තමේන්තුවට අයත් ඉඩම්වල පදිංචිව සිටින පුද්ගලයින්ගෙන් සැකකරුවන් මෙලෙස මුදල් වංචා කිරීමට තැත් කර ඇති බවයි.\nඔවුන් පදිංචි ඉඩම්වල ඔප්පු ලබාදීමට තමන් පැමිණි බවත්, ඒ සඳහා මුදල් ගෙවන ලෙසටත් සැකකරුවන් දැනුම් දී තිබෙනවා.\nනිවැසියන්ට ඒ පිළිබදව සැක සිතී පොලීසිය දැනුවත් කිරීමෙන් අනතුරුවයි ඔවුන් අත්අඩංගුවට ගෙන ඇත්තේ.\nසැකකරුවන් බොරැල්ල,දෙමටගොඩ සහ ගම්පහ ප්‍රදේශවල පදිංචිකරුවන්.",
       "URL": "https://www.hirunews.lk/152211/මුදල්-වංචා-කිරීමට-තැත්-කළ-හතර-දෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4706"
}