{
       "Source": "hirunews",
       "Timestamp": "Sunday, 04 June 2017 - 13:11",
       "Headline": "ලන්ඩන් ප්‍රහාරයෙන් ශ්‍රී ලාංකිකයන්ට හානියක් නැතැයි විදේශ අමාත්‍යාංශය කියයි",
       "News Content": "ලන්ඩනයේ අද සිදුවූ ත්‍රස්ත ප්‍රහාරයෙන් එහි සිටින ශ්‍රී ලාංකිකයන් කිසිවෙකුටත් හානියක් සිදුවී නොමැති බව විදේශ අමාත්‍යාංශය ප්‍රකාශ කළා.\nදැනට ශූරයන්ගේ කුසලාන තරගාවලියට සහභාගිවීම සඳහා එහි රැඳී සිටින ශ්‍රී ලංකා ක්‍රිකට් කණ්ඩායමට ද ඉන් කිසිදු බලපෑමක් ඇතිවී නොමැති බවයි වාර්තාවුණේ.\nප්‍රහාරයෙන් සාමාන්‍ය වැසියන් හයදෙනෙකු මියගොස් තවත් 48 දෙනෙකු තුවාල ලැබූ අතර, ප්‍රහාරකයන් තුන්දෙනෙකුද ආරක්ෂක අංශවල මෙහෙයුම්වලදී ජීවිතක්ෂයට පත්වුණා.\nමේ අතර ජනාධිපති මෛත්‍රීපාල සිරිසේනද මෙම ප්‍රහාරය හෙළා දකිමින් සහ මියගිය සහ තුවාල ලැබූ ජනතාව පිළිබඳව කණගාටුව පළ කරමින් ට්විටර් පණිවුඩයක් නිකුත් කර තිබුණා.\nඑහි දැක්වුණේ ලන්ඩන් ප්‍රහාරය නින්දිත සහ නිවට ප්‍රහාරයක් බවයි.",
       "URL": "https://www.hirunews.lk/162795/ලන්ඩන්-ප්‍රහාරයෙන්-ශ්‍රී-ලාංකිකයන්ට-හානියක්-නැතැයි-විදේශ-අමාත්‍යාංශය-කියයි",
       "Category": "Local News",
       "Parent URL": "https://www.hirunews.lk/local-news.php?pageID=4485"
}