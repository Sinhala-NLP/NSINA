{
       "Source": "hirunews",
       "Timestamp": "Monday, 20 June 2016 - 13:59",
       "Headline": "කුමාර වෙල්ගමට එරෙහි අල්ලස් නඩුව  කල් යයි",
       "News Content": "හිටපු අමාත්‍ය කුමාර වෙල්ගමට එරෙහිව අල්ලස් කොමිසම ගොනුකර ඇති නඩුව අගෝස්තු 22 වනදා යළි කැඳවීමට කොළඹ මහේස්ත්‍රාත් අධිකරණය තීරණය කර තිබෙනවා.\nනඩුව අද විභාගයට ගත් අවස්ථාවේදී විත්තිකාර පාර්ශවයේ නීතීඥවරුන් විරෝධතාවයක් මතු කරමින් ප්‍රකාශ කළේ හිටපු අමාත්‍ය කුමාර වෙල්ගමට එරෙහිව දූෂණ චෝදනා යටතේ නඩු පැවරීමට හැකියාවක් නොමැති බවයි.\nඑම නිසා අදාළ නඩුවෙන් හිටපු අමාත්‍යවරයා නිදහස් කරන ලෙස ඔවුන් ඉල්ලා තිබෙනවා.\nඉදිරිපත්වූ කරුණු සළකා බැලූ කොළඹ අතිරේක මහේස්ත්‍රාත් අරුණි ආටිගල නියෝග කළේ නඩුව ලබන 22 වනදා දක්වා කල් තැබීමටයි.\nකුමාර වෙල්ගම හිටපු ප්‍රවාහන අමාත්‍යවරයාව සිටියදී නීතිවිරෝධී ලෙස ශ්‍රී ලංගමයට උප සභාපති තනතුරක් ස්ථාපිත කර ඔහුට වැටුප් ගෙවීම තුලින් අල්ලස් පණතේ දූෂණයක් සිදුකර ඇති බව පවසමින් සැකකරුට එරෙහිව අල්ලස්  කොමිසම නඩු පවරා තිබෙනවා.",
       "URL": "https://www.hirunews.lk/136008/කුමාර-වෙල්ගමට-එරෙහි-අල්ලස්-නඩුව-කල්-යයි",
       "Category": "Local News",
       "Parent URL": "https://www.hirunews.lk/local-news.php?pageID=4998"
}