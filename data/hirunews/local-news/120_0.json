{
       "Source": "hirunews",
       "Timestamp": "Sunday, 06 August 2023 - 16:22",
       "Headline": "ඇෆ්ගනිස්ථානයේ 3 පන්තියෙන් ඉහලට ගැහැණු ළමයින්ට ඉගෙනීම තහනම් කරයි",
       "News Content": "ඇෆ්ගනිස්ථානයේ තලේබාන් සංවිධානය, රටේ සමහර පළාත්වල වයස අවුරුදු 10ට වැඩි ගැහැණු ළමයින්ට පාසල් යාම තහනම් කර තිබෙනවා.\nඇෆ්ගනිස්ථානයේ ගස්නි පළාතේ තලේබාන් පාලනය යටතේ පවතින අධ්‍යාපන අමාත්‍යාංශයේ නිලධාරීන්ට පාසල් සහ කෙටිකාලීන පුහුණු වැඩසටහන් පවත්වන ආයතන වල ප්‍රධානීන්ට තලේබාන් සංවිධානය දන්වා ඇත්තේ වයස අවුරුදු 10 ට වැඩි ගැහැණු ළමයින්ට ප්‍රාථමික අධ්‍යාපනය ලැබීමට ඉඩ නොදෙන ලෙසටයි.\n\"නැවත දැනුම් දෙන තුරු කාන්තා අධ්‍යාපනය අත්හිටුවීමේ සඳහන් නියෝගය වහාම ක්‍රියාත්මක කරන ලෙස ඔබ සැමට දන්වා සිටිමු\" යනුවෙන් උසස් අධ්‍යාපන අමාත්‍ය නෙඩා මොහොමඩ් නදීම් පසුගිය වසරේ සියලුම රජයේ සහ පෞද්ගලික විශ්ව විද්‍යාල වෙත ලිපියක් යවමින් පවසා තිබුණා.\nපසුගිය වසරේ දෙසැම්බරයේදී තලේබාන් නිලධාරීන් කාන්තාවන්ට අධ්‍යාපනික ආයතනවල තහනමක් ප්‍රකාශයට පත් කළ අතර එය විදේශීය රටවල සහ එක්සත් ජාතීන්ගේ සංවිධානයේ දැඩි හෙළා දැකීමට ලක්වුනා.\nඑසේම එරටේ කාන්තාවන්ට උද්‍යාන, ව්‍යායාම මධ්‍යස්ථාන, වෙළඳ පොළවල්, රූපලාවන්‍යාගාරවලට යාම ද තහනම් කර ඇති අතර ඔවුන් ප්‍රසිද්ධියේ ගැවසීමද තහනම්කර ඇති අතර බොහෝ දෙනෙකු රජයේ රැකියාවලින් ද ඉවත් කර තිබෙන බවද වාර්තා වෙනවා.",
       "URL": "https://www.hirunews.lk/343845/ඇෆ්ගනිස්ථානයේ-3-පන්තියෙන්-ඉහලට-ගැහැණු-ළමයින්ට-ඉගෙනීම-තහනම්-කරයි",
       "Category": "Local News",
       "Parent URL": "https://www.hirunews.lk/local-news.php?pageID=120"
}