{
       "Source": "hirunews",
       "Timestamp": "Sunday, 29 January 2017 - 16:16",
       "Headline": "තලතා මන්ත්‍රි ධූරයෙන් ඉල්ලා අස්වෙන්න සුදානම්",
       "News Content": "එක්සත් ජාතික පාක්ෂිකයින් නීති විරෝධීව කටයුතු කරන්නේ නම් තමන් මන්ත්‍රි ධූරයෙන් ඉල්ලා අස් වන බව විදේශ රැකියා අමාත්‍ය තලතා අතුකෝරළ මහත්මිය පවසනවා.\nඅමාත්‍යතුමිය මේ අදහස් පළකළේ, පසුගියදා රත්නපුර, කහවත්ත, ගබ්බෙල ප්‍රදේශයේ ඇන්දාන හා ගබ්බෙල යා කරන පාලමට මුල්ගල තැබීම සඳහා එක්වෙමින්.\nමෙහිදී වැඩිදුරටත් අදහස් දැක්වූ අමාත්‍යවරිය.\nපහුගිය කාලේ තිබ්බ සෝභනේ, නාස්තිය,දූෂණය කියන සියල්ලම අඩු කරලා හැම සතේකම තියන වාසිය ගමට ගේන්නයි අපේ උත්සහය. ඒක නිසයි අපි ශ්‍රී ලංකා නිදහස් පක්ෂයේ මහලේකම්තුමාව ජයග්‍රහණය කළේ. අපි යු.එන්.පි කාරයෝ. අපි කවදාවත් නිදහස් පක්ෂයේ ජනාධිපතිවරයෙක් පත්කරන්නේ නෑ එක්සත් ජාතික පාක්ෂිකයො විදිහට. අපිට ලොකු ප්‍රශ්නයක් තිබුණා. ඒ ප්‍රශ්නේ තමයි දවසින් දවස දුප්පත්කමට ඇදලා දානවා රට. මේ රටේ මිනිස්සු දවසින් දවස හිඟාකන මිනිස්සු බවට පත්කලා පහුගිය කාලේ සමෘද්ධි ව්‍යාපාරය හරහා.ඒ පත් කලේ තමන්ගේ දේශපාලන ව්‍යාපාරය ශක්තිමත් කරගන්න. දැන් ඒ තත්වය වෙනස් වෙලා තියෙනවා. ඒ වෙනස් කරලා තියෙන්නේ මේ ක්‍රමයේ වෙනසක් දකින්න.",
       "URL": "https://www.hirunews.lk/153189/තලතා-මන්ත්‍රි-ධූරයෙන්-ඉල්ලා-අස්වෙන්න-සුදානම්",
       "Category": "Local News",
       "Parent URL": "https://www.hirunews.lk/local-news.php?pageID=4687"
}