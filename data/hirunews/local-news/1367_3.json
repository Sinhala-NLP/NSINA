{
       "Source": "hirunews",
       "Timestamp": "Wednesday, 09 February 2022 - 8:19",
       "Headline": "රතු කුරුස සංවිධානයේ මහලේකම්, අගමැති හමුවෙයි",
       "News Content": "අන්තර් ජාතික රතු කුරුස සහ රතු අඩසඳ සම්මේලනයේ මහලේකම් ජගාන් චැපගන්, අග්‍රාමාත්‍ය මහින්ද රාජපක්ෂ හමු වී තිබෙනවා.\nඅරලියගහ මන්දිරයේ දී ඊයේ මෙම හමුව සිදු වී ඇති අතර, එහි දී අග්‍රාමාත්‍යවරයා මහලේකම්වරයාට සිය කෘතඥතාව පළ කර ඇත්තේ, කොරෝනා වසංගත අවස්ථාවේ දී මෙරටට ලබාදුන් මානුෂවාදී ආධාර උපකාර සම්බන්ධයෙන්.\nලොව විශාල ම මානුෂවාදී සංවිධානය වන අන්තර් ජාතික රතු කුරුස සහ රතු අඩසඳ සම්මේලනය රටවල් 192ක් පුරා විහිදී තිබෙනවා.",
       "URL": "https://www.hirunews.lk/296542/රතු-කුරුස-සංවිධානයේ-මහලේකම්-අගමැති-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=1367"
}