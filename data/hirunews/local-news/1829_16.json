{
       "Source": "hirunews",
       "Timestamp": "Saturday, 10 July 2021 - 14:03",
       "Headline": "හයිටි රාජ්‍යයේ ඉල්ලීම ඇමරිකාව ඉවත දමයි",
       "News Content": "වරාය, ගුවන් තොටුපළ ඇතුළු ප්‍රධාන ආර්ථික මර්මස්ථාන ආරක්ෂා කිරීම සඳහා හයිටි රාජ්‍යය ඇමරිකාවෙන් සහ එක්සත් ජාතීන්ගේ සංවිධානයෙන් ඉල්ලීමක් කර තිබෙනවා.\nවිදෙස් මාධ්‍ය වාර්තා සඳහන් කළේ එරට ජනාධිපතිවරයා ඝාතනය වීමත් සමඟ රට තුළ පවතින අනාරක්ෂිත තත්ත්වය හේතුවෙන් අදාළ ඉල්ලීම සිදුකර ඇති බවයි.\nකෙසේ වෙතත්, ඇමරිකාව හයිටි රාජ්‍යයේ ඉල්ලීම සම්බන්ධයෙන් යහපත් ප්‍රතිචාරයක් දක්වා නැහැ.\nකෙසේ වෙතත්, එරට ජනාධිපති ජොවැනල් මොයිසේ ඝාතනය සම්බන්ධයෙන් සිදුකෙරෙන පරීක්ෂණවලට සහය පළ කරන බවයි ඇමරිකාව ප්‍රකාශ කර ඇත්තේ.\nමේ අතර, සැප්තැම්බර් 26 වන දා හයිටි රාජ්‍යයේ ජනාධිපතිවරණය සහ මහමැතිවරණය පැවැත්වීමට ද සැලසුම් කර ඇති බව විදෙස් මාධ්‍ය සඳහන් කළා.",
       "URL": "https://www.hirunews.lk/276608/හයිටි-රාජ්‍යයේ-ඉල්ලීම-ඇමරිකාව-ඉවත-දමයි",
       "Category": "Local News",
       "Parent URL": "https://www.hirunews.lk/local-news.php?pageID=1829"
}