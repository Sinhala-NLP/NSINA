{
       "Source": "hirunews",
       "Timestamp": "Monday, 17 July 2023 - 18:04",
       "Headline": "පාකිස්තානය කඩුළු 5ට ලකුණු 221යි",
       "News Content": "ශ්‍රී ලංකාව හා පාකිස්තානය අතර පළමු ටෙස්ට් ක්‍රිකට් තරගයේ දෙවැනි දිනය අදයි.\nදිනය ආරම්භ කරන විට පළමුවෙන් පන්දුවට පහරදෙමින් සිටි ශ්‍රී ලංකා කණ්ඩායම කඩුලු 6 ක් දැවී ලබා සිටි ලකුණු සංඛ්‍යාව 242 ක්.\nදිනයේ පළමු කඩුල්ල ලෙස රමේෂ් මෙන්ඩිස් ලකුණු 5කට දැවී ගිය අතර ප්‍රභාත් ජයසූරිය ලකුණු 4 කට දැවී ගියා.\nධනංජය ද සිල්වා සිය 10 වැනි ටෙස්ට් ශතකය වාර්තා කරමින් ලකුණු 122 ක් රැස් කළ අතර ඔහුගේ ඉනිමට හයේ පහර 3 ක් හා හතරේ පහර 12ක් ඇතුළත් වුණා.\nඒ අනුව ශ්‍රී ලංකා ඉනිමේ සියලු දෙනා ලකුණු 312 කට දවා ගැනීමට පාකිස්තාන පන්දු යවන්නන් සමත් වුණා.\nපිළිතුරු ඉනිම ආරම්භ කල පකිස්තානු කණ්ඩායම වර්ෂාව හේතුවෙන් තරඟය නතර කරන විට කඩුළු 5ක් දැවී ලකුණු 221ක් ලබා සිටියා.\nශ්‍රී ලංකාව වෙනුවෙන් ප්‍රබාත් ජයසුරිය  කදුලු 3ක් ලබා ගත් අතර කසුන් රාජිත සහ රමේෂ් මෙන්ඩිස් එක් කඩුල්ල බැගින් දවා ගත්තා.",
       "URL": "https://www.hirunews.lk/341535/පාකිස්තානය-කඩුළු-5ට-ලකුණු-221යි",
       "Category": "Local News",
       "Parent URL": "https://www.hirunews.lk/local-news.php?pageID=176"
}