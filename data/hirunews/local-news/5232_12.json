{
       "Source": "hirunews",
       "Timestamp": "Monday, 28 December 2015 - 6:21",
       "Headline": "ජලසම්පාදන සේවකයෝ අද විරෝධතාවයේ",
       "News Content": "ප්‍රසාද දීමනා කප්පාදුවට එරෙහිව අද පෙරවරුවේ දිවයින පුරා විරෝධතා ව්‍යාපාරයක නිරතවීමට ජලසම්පාදන මණ්ඩලයේ සේවකයන් සූදානම් වනවා. පෙරේදා පෙරවරු අටේ සිට එම සේවකයන් ප්‍රසාද දීමනා කප්පාදුවට එරෙහිව නඩත්තු කටයුතුවලින් ඉවත්වීමේ වෘත්තීය සමිති ක්‍රියාමාර්ගයක නිරතවුණා.\nකෙසේ වෙතත් මේ දක්වා බලධාරීන් ප්‍රසාද දීමනා පිළිබඳ යහපත් ප්‍රතිචාරයක් නොදැක්වීම හේතුවෙන් මෙලෙස විරෝධතාවයේ නිරතවීමට තීරණය කළ බවයි ජලසම්පාදන වෘත්තීය සමිති ඒකාබද්ධ සංවිධානයේ සම කැඳවුම්කරු උපාලි රත්නායක  ප්‍රකාශ කළේ.",
       "URL": "https://www.hirunews.lk/122902/ජලසම්පාදන-සේවකයෝ-අද-විරෝධතාවයේ",
       "Category": "Local News",
       "Parent URL": "https://www.hirunews.lk/local-news.php?pageID=5232"
}