{
       "Source": "hirunews",
       "Timestamp": "Monday, 29 August 2022 - 10:22",
       "Headline": "22 වැනි කෙටුම්පතට එරෙහිව ඉදිරිපත් වූ පෙත්සම් 9ක පිටපත් කථානායකට (වීඩියෝ)",
       "News Content": "විසි දෙවන ආණ්ඩුක්‍රම ව්‍යවස්ථා සංශෝධන පනත් කෙටුම්පත සම්බන්ධයෙන් ශ්‍රේෂ්ඨාධිකරණයට ඉදිරිපත් කර ඇති පෙත්සම් 9 ක පිටපත් කථානායකවරයා වෙත ලැබී ඇති බව නියෝජ්‍ය කථානායක අජිත් රාජපක්ෂ ප්‍රකාශ කළා.\nඒ ඔහුගේ ප්‍රධානත්වයෙන් අද (29) පෙරවරු 9.30 ට පාර්ලිමේන්තුවේ කටයුතු ආරම්භ වූ අවස්ථාවේ කථානායකවරයාගේ නිවේදනය ප්‍රකාශයට පත් කරමින්.\nඑමෙන්ම අද දිනයේ පැවැත්වීමට නියමිතව තිබූ මෙරට ආර්ථික තත්වය සම්බන්ධයෙන් වූ සාකච්ඡාව අනිද්දා දක්වා කල් දමා තිබෙන අතර, එහිදී මහ බැංකු අධිපති ආචාර්ය නන්දලාල් වීරසිංහ විසින් පැහැදිළි කිරීමක් ද සිදු කිරීමට නියමිත බවයි නියෝජ්‍ය කථානායකවරයා සඳහන් කළේ.\nමේ අතර ස්ථාවර නියෝග කාරක සභාව, ගෘහ කාරක සභාව, ආචාර ධර්ම වරප්‍රසාද පිළිබඳ කාරක සභාව ඇතුලු තවත් කාරක සභා සඳහා පත් කළ සාමාජිකයින්ගේ නම් නියෝජ්‍ය කථානායකවරයා විසින් අද සභාවට දැනුම් දුන්නා.\nවිදුලි බිල සංශෝධනය සම්බන්ධයෙන් අද පාර්ලිමේන්තුවේදී සභාව කල් තැබීමේ විවාදයක් පැවැත්වීමට නියමිතයි.\nඑමෙන්ම විදුලිබිල සංශෝධනයට එරෙහිව සමගි ජනබලවේගය පාර්ලිමේන්තුවට පිවිසෙන පොල්දූව මංසන්ධියේ දී අද පෙරවරුවේ විරෝධතාවක නිරතවුණා.",
       "URL": "https://www.hirunews.lk/314013/22-වැනි-කෙටුම්පතට-එරෙහිව-ඉදිරිපත්-වූ-පෙත්සම්-9ක-පිටපත්-කථානායකට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=905"
}