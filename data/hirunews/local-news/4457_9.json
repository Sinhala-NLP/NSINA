{
       "Source": "hirunews",
       "Timestamp": "Thursday, 22 June 2017 - 15:07",
       "Headline": "හිරු අනාවරණයෙන් පසු මිත්තණිය සමග පැලක සිටි දරුවාට නිවසක් ලැබෙයි",
       "News Content": "දෙමව්පියන් වෙනත් විවාහ සිදු කර ගැනීම හමුවේ සිය මිත්තණිය හමුවේ හැදී වැඩුනු අවුරුදු 8 ක පිරිමි දරුවෙකුට තාවකාලික නිවසක් ලබාදීම අද සිදු කෙරුනා.\nහිරු පුවත් තුලින් මෙම දරුවා පිළිබඳ හෙළි කිරීමත් සමග දරුවාගේ අනාගතය වෙනුවෙන් දසතින්ම ප්‍රතිචාර ලැබුනු බවයි අප වාර්තාකරු සඳහන් කළේ.\nපසුගිය 15 වනදායි හිරු පුවත් තුලින් අප පළමු වරට මෙම මිත්තණිය සහ කුඩා දරුවා පිළිබඳ හෙළි කළේ.\n8 හැවිරිිදි දරුවා ඉගෙනුම ලබන හුංගම හාතාගල නිල්වලා විද්‍යාලයේ ගුරුවරුන් ද ඊට සම්බන්ධ වී දරුවාට සහ මිත්තණියට තාවකාලික නිවස ලබාදීම සිදුකර තිබෙනවා.\nමෙම දරුවා අධ්‍යාපනය ලබන විදුහල ආසන්නයෙන් කුලියට ගත් නිවසේ යතුරු භාරදීම හාතගල රජමහා විහාරාධිපති හිමියන්ගේ සහ හුංගම පොලිස් ස්ථානාධිපතිවරයාගේ ප්‍රධානත්වයෙනුයි සිදු කෙරුනේ.\nලැබෙන සියලු මුදල් හා ආධාර ගිණුම් දෙකක් යටතේ බැර කෙරෙනවා.\nහිරු පුවතත් සමග දරුවා සහ මිත්තණිය වෙනුවෙන් ලැබෙන ආධාර යටතේ නිවසක් ඉදි කරන තෙක් ඔවුන් තාවකාලික නිවසක පදිංචිකරවා තිබෙනවා.\nමිත්තණිය සඳහන් කළේ තමන් පත්ව ඇති අසරණ භාවය පිළිබඳ ප්‍රචාරය කිරීම සම්බන්ධයෙන් හිරු මාධ්‍ය ආයතනයට බෙහෙවින් ස්තුතිවන්ත වන බවයි.\nමෙම සංවේදී පුවත ප්‍රචාරය වීම හමුවේ මෙම සියලු ආධාර ලබාගැනීමට හැකිවු බවයි හාතගල රජමහා විහාරාධිපති හිමියන් සඳහන් කළේ.\nඡායාරූප - හම්බන්තොට සනත් ගමගේ",
       "URL": "https://www.hirunews.lk/164172/හිරු-අනාවරණයෙන්-පසු-මිත්තණිය-සමග-පැලක-සිටි-දරුවාට-නිවසක්-ලැබෙයි",
       "Category": "Local News",
       "Parent URL": "https://www.hirunews.lk/local-news.php?pageID=4457"
}