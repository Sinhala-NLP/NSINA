{
       "Source": "hirunews",
       "Timestamp": "Monday, 21 August 2023 - 15:00",
       "Headline": "හරක් හොරකමේ ගිය පොලිස් කොස්තාපල් අත්අඩංගුවට",
       "News Content": "කන්තලේ, භාතියගම ප්‍රදේශයේදී එළ ගවයකු සොරා ගෙන මස් පිණිස විකිණුවේ යැයි පොලිස් කොස්තාපල්වරයකු සහ තවත් පුද්ගලයකු අත්අඩංගුවට ගෙන තිබෙනවා.\nමෙලෙස අත්අඩංගුවට ගෙන ඇත්තේ කන්තලේ පොලිසියට අනුයුක්තව සේවය කරන එම ප්‍රදේශයේම පදිංචි පොලිස් කොස්තාපල්වරයෙක්.\nකන්තලේ, භාතියගම ප්‍රදේශයේ ගෙවත්තක තණ කෑම සඳහා බැඳ සිටි එළ ගවයකුයි මෙම පොලිස් කොස්තාපල් විසින් සොරකම් කර ගෙන ඇත්තේ.\nඑම ගෙවත්තේ බැඳ දමා සිටි ගවයා තඹලගමුව ප්‍රදේශයේ පුද්ගලයකුට මස් සඳහා විකුණා ඇතැයි පොලිසිය පවසනවා.\nකන්තලේ මූලස්ථාන පොලිසිය විසින් වැඩිදුර විමර්ශන සිදු කරනු ලබනවා.",
       "URL": "https://www.hirunews.lk/345587/හරක්-හොරකමේ-ගිය-පොලිස්-කොස්තාපල්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=83"
}