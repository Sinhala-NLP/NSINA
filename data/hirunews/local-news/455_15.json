{
       "Source": "hirunews",
       "Timestamp": "Saturday, 25 March 2023 - 10:27",
       "Headline": "ශ්‍රී ලංකාවට ලකුණු 275ක ඉලක්කයක්",
       "News Content": "සංචාරක ශ්‍රී ලංකාව සහ නවසීලන්තය අතර තරග තුනකෛන් සමන්විත එක්දින ක්‍රිකට් තරගාවලියේ පළමු තරගයේ පළමුවෙන් පහර දුන් නවසීලන්ත කණ්ඩායම පන්දුවාර 49යි පන්දු 3ක් අවසානයේ සියලු දෙනා දැවී ලකුණු 274ක් රැස් කර ගත්තා.\nඑහි දී නවසීලන්ත කණ්ඩායම වෙනුවෙන් ෆින් ඇලන් ලකුණු 51 ද, ඩැරිල් මිචෙල් ලකුණු 47ක් ද, ග්ලේන් පිලිප්ස් ලකුණු 39ක් ද රැස් කරගත්තා.\nනවසීලන්තය වෙනුවෙන් අද එක්දින වරම් දිනා ගත් රචින් රවින්ද්‍ර නොදැවී ලකුණු 49ක් රැස් කර ගත්තා.\nශ්‍රී ලංකාව වෙනුවෙන් දක්ෂ පන්දු යැවීමක නිරත වූ චාම්ක කරුණාරත්න ලකුණු 43කට කඩුළු 4ක් දවා ගත්තා.\nඊට අමතරව ලහිරු කුමාර කඩුලු 2ක් ද දිල්ශාන් මදුශංක, කසුන් රාජිත සහ නායක දසුන් ශානක එක් කඩුල්ල බැගින් දවා ගත්තා.",
       "URL": "https://www.hirunews.lk/330869/ශ්‍රී-ලංකාවට-ලකුණු-275ක-ඉලක්කයක්",
       "Category": "Local News",
       "Parent URL": "https://www.hirunews.lk/local-news.php?pageID=455"
}