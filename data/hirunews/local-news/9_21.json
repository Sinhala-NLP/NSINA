{
       "Source": "hirunews",
       "Timestamp": "Sunday, 24 September 2023 - 21:11",
       "Headline": "පෝලිම පැන්නාට මහේස්ත්‍රාත්වරයෙකුගේ බිරිඳකගෙන් කෝටියක වන්දියක් ඉල්ලයි",
       "News Content": "වෛද්‍යවරයෙකු හමුවීම සදහා පෝළිමේ සිටියදී පෝලිම් පැන,මහේස්ත්‍රාත්වරයෙකුගේ බිරිද සමග බහින්බස්වූයේ යැයි චෝදනා කරමින්, තමන්ව හා සිය බිරිදව පොලිසිය අත්අඩංගුවට ගෙන රක්ෂිත බන්ධනාගාර ගතකිරීමට පියවර ගැනීමට එරෙහිව අඹුසැමි යුවලක් ශ්‍රේෂ්ඨාධිකරණයට මූලික අයිතිවාසිකම් පෙත්සමක් ගොනු කර තිබෙනවා.\nඔවුන් එම පෙත්සමෙන් ඉල්ලා ඇත්තේ තම මූලික අයිතිවාසිකම් උල්ලංගනය වූ බවත් ඒ සඳහා රුපියල් කෝටියක වන්දි මුදලක් අයකර දෙන ලෙස ඉල්ලමිනුයි.\nපෙත්සමේ වග උත්තරකරුවන් ලෙස රාගම පොලිසියේ ස්ථානාධිපතිවරයා ඇතුළු නිලධාරින් පිරිසක්, ප්‍රධාන මහේස්ත්‍රාත්වරයා, ඔහුගේ බිරිද සහ ඔවුන්ගේ පෞද්ගලික ආරක්ෂක නිලධාරියා, පොලිස් කොමිසමේ සභාපතිවරයා ප්‍රමුඛ සාමාජිකයන් සහ නීතිපතිවරයා ඇතුළු 16 දෙනෙකු නම්කර තිබෙනවා.\nපසුගිය මැයි මස 20 වනදා එවකට මාස 09 ක් වූ සිය දරුවාට ප්‍රතිකාර ලබාගැනීම සදහා රාගම ප්‍රදේශයේ පිහිටි එම රෝහලට ගිය අවස්ථාවේදී මෙම බහින් බස් වීම සිදුව තිබුණා.",
       "URL": "https://www.hirunews.lk/349278/පෝලිම-පැන්නාට-මහේස්ත්‍රාත්වරයෙකුගේ-බිරිඳකගෙන්-කෝටියක-වන්දියක්-ඉල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=9"
}