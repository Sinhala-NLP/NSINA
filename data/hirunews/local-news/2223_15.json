{
       "Source": "hirunews",
       "Timestamp": "Saturday, 09 January 2021 - 10:54",
       "Headline": "උල්හිටිය ජලාශයේ වාන් දොරටු 07ක් විවෘත කෙරේ",
       "News Content": "පවතින වර්ෂාපතනය හේතුවෙන් බදුල්ල - උල්හිටිය ජලාශයේ වාන් දොරටු 07ක් විවෘත කර ඇති බව ආපදා කළමනාකරණ මධ්‍යස්ථාන ප්‍රකාශ කළා.\nමේ හේතුවෙන් තෙල්දෙනියාය, උල්හිටිය, රොටලවල ඇතුළු පහත් බිම්වල ජනතාව අවදානයෙන් පසුවිය යුතු බවයි එම මධ්‍යස්ථානය දැනුම් දෙන්නේ.\nමේ අතර, ශ්‍රී ලංකාවට ගිනිකොණ දෙසින් පහළ වායුගෝලයේ පවතින කැළඹිලි ස්වභාවය හේතුවෙන් අද සිට ඉදිරි දින කිහිපයේදී වැසි තත්ත්වයේ වැඩි වීමක් අපේක්ෂා කරන බව කාලගුණ විද්‍යා දෙපාර්තමේන්තුව ප්‍රකාශ කළා.\nඋතුර, නැගෙනහිර, උතුරුමැද, මධ්‍යම සහ ඌව පළාත්වල ඇතැම් ස්ථානවලට මිලිමීටර් 75ට වැඩි වැසි ඇති  විය හැකියි.\nඑමෙන්ම සෙසු ප්‍රදේශවලට සවස් කාලයේ හෝ රාත්‍රී කාලයේ මිලිමීටර් 100කට වැඩි තද වැසි ඇති විය හැකි බවයි එම දෙපාර්තමේන්තුව සඳහන් කළේ.",
       "URL": "https://www.hirunews.lk/259221/උල්හිටිය-ජලාශයේ-වාන්-දොරටු-07ක්-විවෘත-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=2223"
}