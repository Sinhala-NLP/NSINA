{
       "Source": "hirunews",
       "Timestamp": "Sunday, 27 November 2022 - 12:04",
       "Headline": "ආජින්ටිනාව පැරදූ සෞදි අරාබියට තෑගි වශයෙන් මිලෙන් අධික Rolls-Royce මෝටර් රථ ලැබුණද ?",
       "News Content": "තමන් ඇතුළු කණ්ඩායමට කිසිදු අයුරකින් මිලෙන් අධික සුඛෝපභෝගී මෝටර් රථ සිය රජයෙන් තෑගි වශයෙන් නොලැබුණු බව සෞදි පාපන්දු කණ්ඩායමේ Saleh Alshehri මාධ්‍ය හමුවකට එක්වෙමින් පවසනවා.\nලෝක කුසලාන පාපන්දු තරගාවලියේ දී ආජින්ටිනාවට එරෙහිව පැවති තරගය ජය ගතහොත්, සෞදි අරාබි පපන්දු කණ්ඩායමට රජයෙන් රෝල්ස් රොයිස් (Rolls-Royce) නමැති මිලෙන් අධික අධි සුඛෝපභෝගී මෝටර් රථයක් සෑම ක්‍රීඩකයෙකුට ම පිරිනමන බවට සමාජ මාධ්‍යවල වාර්තා වූ පුවත් ප්‍රතික්ෂේප කරමිනුයි සලේ මේ බව සඳහන් කළේ.\nආජින්ටිනා කණ්ඩායමට තීරණාත්මක සහ අසීරු මාවතක් මෙවර පාපන්දු ලෝක කුසලානයෙ විවර කරදෙමින් ගෝල 2-1ක් ලෙස සෞදි අරාබි කණ්ඩායම විශිෂ්ට ජයක් අත්පත් කරගත්තේ සුවහසක් පාපන්දු ක්‍රීඩා ලෝලීන් විස්මයට පත් කරමින්.\nකෙසේවෙතත් සෞදි අරාබි පාපන්දු කණ්ඩායම නිල වශයෙන් අවධාරණය කර සිටියේ පැතිර යන එම පුවත් සියල්ල සාවද්‍ය බවයි.",
       "URL": "https://www.hirunews.lk/321395/ආජින්ටිනාව-පැරදූ-සෞදි-අරාබියට-තෑගි-වශයෙන්-මිලෙන්-අධික-rolls-royce-මෝටර්-රථ-ලැබුණද",
       "Category": "Local News",
       "Parent URL": "https://www.hirunews.lk/local-news.php?pageID=705"
}