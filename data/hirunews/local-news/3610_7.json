{
       "Source": "hirunews",
       "Timestamp": "Tuesday, 11 December 2018 - 14:03",
       "Headline": "හක්මන මන්ත්‍රී ඝාතනයට සම්බන්ධ 4 දෙනෙකු අත්අඩංගුවට",
       "News Content": "හක්මන - කැබලියපොළ ප්‍රදේශයේදී ගිනි අවියකින් වෙඩි තබා තියුණු ආයුධයකින් පහර දී ප්‍රාදේශීය සභා මන්ත්‍රීවරයෙකු ඝාතනය කිරීමේ සිද්ධියට සම්බන්ධ සැකකරුවන් 3 දෙනෙකු සහ සැකකාරියක අත්අඩංගුවට ගෙන තිබෙනවා.\nමාතර කොට්ඨාශ අපරාධ විමර්ශන අංශයේ නිලධාරීන් කණ්ඩායමක් විසින් ඊයේ මොවුන් අත්අඩංගුවට ගෙන ඇති බවයි පොලීසිය සඳහන් කළේ.\nමෙහිදී යතුරුපැදි දෙකක් ද පොලිස් භාරයට ගෙන තිබෙනවා.\nපසුගිය නොවැම්බර් 4 වන දා පස්වරුවේ යතුරුපැදියකින් සහ වෑන් රථයකින් පැමිණි පිරිසක් මෙම ඝාතනය සිදුකර තිබුණා.\nඑහිදී ජීවිතක්ෂයට පත්වුණේ 53 හැවිරිදි හක්මන - නරවැල්පිට ප්‍රදේශයේ පදිංචි හක්මන ප්‍රාදේශීය සභාවේ ශ්‍රී ලංකා පොදුජන පෙරමුණ නියෝජනය කරන ප්‍රාදේශීය සභා මන්ත්‍රීවරයෙක්.",
       "URL": "https://www.hirunews.lk/205938/හක්මන-මන්ත්‍රී-ඝාතනයට-සම්බන්ධ-4-දෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3610"
}