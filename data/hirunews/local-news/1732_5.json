{
       "Source": "hirunews",
       "Timestamp": "Wednesday, 25 August 2021 - 10:07",
       "Headline": "හෙරොයින් ග්‍රෑම් 11ක් සමඟ කාන්තාවක් අත්අඩංගුවට",
       "News Content": "විශේෂ කාර්ය බලකාය ගෝනහේන කඳවුරේ නිලධාරීන්ට ලද තොරතුරකට අනුව නිලධාරීන් කණ්ඩායමක් විසින් (24) වන දින කිරිබත්ගොඩ පොලිස් වසමේ කළ වැටලීමක දී හෙරොයින් සන්තකයේ තබාගෙන සිටි කාන්තාවක් අත්අඩංගුවට ගෙන තිබෙනවා.\nවලිමුණිදේවගේ චන්ද්‍රිකා ගුණවර්ධන නමැති 52 හැවිරිදි මෙම කාන්තාව කිරිබත්ගොඩ ප්‍රදේශයේ පදිංචිකාරිනියක් වනවා.\nඅත්අඩංගුවට පත් වනවිට ඇය සන්තකයේ තිබී හෙරොයින් ග්‍රෑම් 11ක් සහ මත්ද්‍රව්‍ය විකිණීමෙන් උපයා ගන්නා ලද රුපියල් ලක්ෂ 26ක මුදලක් විශේෂ කාර්ය බලකා නිලදාරීන් විසින් සිය භාරයට ගෙන තිබෙනවා.\nවැඩි දුර පරීක්ෂණ සඳහා සැකකාරිනිය කිරිබත්ගොඩ පොලිසිය වෙත භාර දී තිබෙනවා.",
       "URL": "https://www.hirunews.lk/280566/හෙරොයින්-ග්‍රෑම්-11ක්-සමඟ-කාන්තාවක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1732"
}