{
       "Source": "hirunews",
       "Timestamp": "Tuesday, 05 September 2023 - 8:08",
       "Headline": "කලා විෂය ධාරාවෙන් දිවයිනේ ප්‍රථමස්ථානය කෑගල්ලට",
       "News Content": "කලා විෂය ධාරාවෙන් දිවයිනේ ප්‍රථමස්ථානය හිමි කර ගැනීමට කෑගල්ල ශාන්ත ජෝසප් බාලිකා විද්‍යාලයේ සචිනි සත්සරණිට හැකියාව ලැබී තිබෙනවා.\nජීව විද්‍යා විෂය ධාරාවෙන් දිවයිනේ ප්‍රථමස්ථානය හිමි කර ගැනීමට මාතර සුජාතා විද්‍යාලයේ ප්‍රමුදි භාෂානි මුණසිංහට හැකියාව ලැබී තිබෙනවා.\nකොළඹ සිරිමාවෝ බණ්ඩාරනායක විද්‍යාලයේ කවිදිනී දිල්සරණි තරුෂිකා වාණිජ විෂය ධාරාවෙන් දිවයිනේ පළමු ස්ථානය ලබා ඇති බවයි අප වාර්තාකරු සඳහන් කළේ.\nකොළඹ රාජකීය විද්‍යාලයේ ගෝනදූවගේ මනෙත් බානුල පෙරේරා භෞතික විද්‍යා (ගණිත) විෂය ධාරාවෙන් දිවයිනේ ප්‍රථමයා වී තිබෙනවා.\nඑමෙන්ම කොළඹ දේවි බාලිකා විද්‍යාලයේ රුචිනි අහිංසා වික්‍රමරත්න තාක්ෂණ විෂය ධාරාවෙන් දිවයිනේ ප්‍රථමයා වී ඇති බවයි වාර්තා වන්නේ.",
       "URL": "https://www.hirunews.lk/347186/කලා-විෂය-ධාරාවෙන්-දිවයිනේ-ප්‍රථමස්ථානය-කෑගල්ලට",
       "Category": "Local News",
       "Parent URL": "https://www.hirunews.lk/local-news.php?pageID=51"
}