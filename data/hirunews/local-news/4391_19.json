{
       "Source": "hirunews",
       "Timestamp": "Tuesday, 01 August 2017 - 15:44",
       "Headline": "සහල් ආනයනය බදු අඩු කෙරේ",
       "News Content": "මේ දිනවල ප්‍රදේශ ගණනාවක පවතින නියඟය හේතුවෙන් පීඩාවට පත්ව සිටින ජනතාවට ජනාධිපතිවරයාගේ උපදෙස් පරිදි ඉදිරි මාස දෙකකට රුපියල් පන්දහස බැගින් වූ අත්‍යවශ්‍ය ආහාර මල්ලක් බෙදාදීමට රජය තීරණය කර තිබෙනවා.\nඑසේම මුදල් අමාත්‍යාංශය සඳහන් කළේ ආනයනික සහල් කිලෝග්‍රෑමයක් සඳහා පනවා තිබූ රුපියල් 5 ක විශේෂ වෙළඳ භාණ්ඩ බද්ද ශත 25 දක්වා අඩු කිරීමටද අද රැස්වූ ජීවන වියදම් කමිටුව පියවර ගත් බවයි.\nනව බදු මේ වසරේ දෙසැම්බර් 31 දක්වා බල පැවැත්වෙනවා.\nඑමෙන්ම ආනයනික තිරිඟු පිටි කිලෝග්‍රෑමයක සෙස් බද්ද රුපියල් 25 සිට 15 දක්වා අඩු කර ඇති අතර, තිරිඟු ඇට කිලෝග්‍රෑමයකට පනවා තිබූ බද්ද රුපියල් 9 සිට 6 දක්වා අඩුකර තිබෙනවා.\nආනයනික තෙත් මාළු සඳහා වන විශේෂ වෙළඳ භාණ්ඩ බද්ද රුපියල් 50 කින් අඩුකර ඇති අතර, කුකුළු කෑම සඳහා භාවිත කරන බඩ ඉරිඟු මත පනවා තිබූ සියලූ බදු ඉවත් කර රුපියල් 10 ක නව විශේෂ වෙළඳ භාණ්ඩ බද්දක් පමණක් පැනවූ බව මුදල් අමාත්‍යාංශය ප්‍රකාශ කළා.",
       "URL": "https://www.hirunews.lk/167340/සහල්-ආනයනය-බදු-අඩු-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=4391"
}