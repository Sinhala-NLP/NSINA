{
       "Source": "hirunews",
       "Timestamp": "Monday, 18 April 2022 - 8:02",
       "Headline": "දක්ෂිණ අධිවේගී මාර්ගයේ වාහන 11ක් ගැටේ (වීඩියෝ)",
       "News Content": "දක්ෂිණ අධිවේගී මාර්ගයේ ඊයේ සිදුවූ රිය අනතුරුවලින් තුන්දෙනෙකු තුවාල ලබා නාගොඩ රෝහලට ඇතුළත් කර තිබෙනවා.\nපොලිසිය සඳහන් කළේ දක්ෂිණ අධිවේගී මාර්ගයේ දොඩන්ගොඩ සහ ගැලනිගම අතර මෙම අනතුරු සිදුව ඇති බවයි.\nඑහිදී වාහන 11 ක් ගැටී තිබුණා.\nමේ අතර කිලිනොච්චිය - අක්කාරයන්කුලම් ප්‍රදේශයේ සුඛෝපභෝගී වෑන් රථයක් පැහැරගෙන යමින් සිටි පුද්ගලයෙකු හොරොව්පතාන ප්‍රදේශයේ දී ඊයේ (17) පස්වරුවේ අත්අඩංගුවට ගෙන තිබෙනවා.\nවෑන් රථය පැහැරගෙන රැගෙන යමින් සිටි සැකකරු යාපනය - නුවර ප්‍රධාන මාර්ගයේ සහ යාපනය - ත්‍රිකුණාමලය මාර්ගයේ ගමන් ගත් මෝටර් රථයක්, ත්‍රිරෝද රථයක් සහ වෑන් රථයක් ද අනතුරට ලක් කර ඇති බවයි පොලිසිය සඳහන් කළේ.\nඑම අනතුරුවලින් සිව්දෙනෙකු තුවාල ලැබුවා.",
       "URL": "https://www.hirunews.lk/302187/දක්ෂිණ-අධිවේගී-මාර්ගයේ-වාහන-11ක්-ගැටේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1224"
}