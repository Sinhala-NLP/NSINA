{
       "Source": "hirunews",
       "Timestamp": "Sunday, 13 January 2019 - 15:53",
       "Headline": "සේනා දළඹුවන් සහිත බඩ ඉරිඟු තොගයක් බලංගොඩින්",
       "News Content": "‘සේනා’ දළඹුවන් සහ දළඹු කීටයන් සහිත බඩ ඉරිඟු තොගයක් අලෙවි කිරීමට සූදානම් කර තිබියදී රත්නපුර - බලංගොඩ සති පොළෙන් අද සොයාගෙන තිබෙනවා.\nබලංගොඩ සහකාර කෘෂිකර්ම අධ්‍යක්ෂවරයාගේ මැදිහත්වීමෙන් අදාළ බඩ ඉරිඟු තොගය සොයාගෙන ඇති අතර, එහිදී එම වෙළඳසැලේ හිමිකරුගෙන් ප්‍රකාශයක් ද සටහන් කරගෙන ඇති බව සඳහන්.\nඅදාළ බඩ ඉරිඟු තොගය වහාම පුළුස්සා විනාශ කරන ලෙසට ද උපදෙස් ලබාදුන් බවයි හිරු වාර්තාකරු සඳහන් කළේ.\nසති පොළේ අලෙවි කිරීමට තිබූ අනෙකුත් කෘෂි නිෂ්පාදන ද පරීක්ෂාවකට ලක් කිරීමට ද බලධාරීන් පියවර ගෙන තිබුණා.\nබලන්ගොඩ - රෝහණ වසන්ත",
       "URL": "https://www.hirunews.lk/208133/සේනා-දළඹුවන්-සහිත-බඩ-ඉරිඟු-තොගයක්-බලංගොඩින්",
       "Category": "Local News",
       "Parent URL": "https://www.hirunews.lk/local-news.php?pageID=3557"
}