{
       "Source": "hirunews",
       "Timestamp": "Tuesday, 09 May 2023 - 14:15",
       "Headline": "කළුතර සිසුවියගේ මරණයට ඇල්ලූ සැකකරු ගැන රෝහිතගෙන් අනාවරණයක්  (වීඩියෝ)",
       "News Content": "කළුතර ප්‍රදේශයේ පාසල් සිසුවියක් අභිරහස් ලෙස මිය යාමේ සිද්ධිය සම්බන්ධයෙන් අත්අඩංගුවට ගත් ප්‍රධාන සැකකරු ගැන ශ්‍රී ලංකා පොදුජන පෙරමුණේ කළුතර දිස්ත්‍රික් පාර්ලිමේන්තු මන්ත්‍රී රෝහිත අබේගුණවර්ධන අද පාර්ලිමේන්තුවේදී විශේෂ ප්‍රකාශයක් සිදු කළා.\nඅදාළ සැකකරු අරගලයේ කළුතර දිස්ත්‍රික්කයේ ප්‍රධාන සංවිධායකවරයා බවයි එහිදී මන්ත්‍රීවරයා සඳහන් කර සිටියේ.\nපාසල් සිසුවියකගේ අභිරහස් මරණය සම්බන්ධයෙන් අවශ්‍ය කර සිටි මෙම සැකකරු පොලිසිය මඟ හැර පලා ගොස් සැඟව සිටියදී පොලිස් අත්අඩංගුවට පත්වුණා.\nඅදාළ සැකකරු අද අලුයම් කාලයේ දී හික්කඩුව ප්‍රදේශයේ සැඟව සිටියදී කළුතර දකුණ පොලිසියේ විශේෂ පොලිස් කණ්ඩායමක් විසින් අත්අඩංගුවට ගනු ලැබුවා.",
       "URL": "https://www.hirunews.lk/334687/කළුතර-සිසුවියගේ-මරණයට-ඇල්ලූ-සැකකරු-ගැන-රෝහිතගෙන්-අනාවරණයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=357"
}