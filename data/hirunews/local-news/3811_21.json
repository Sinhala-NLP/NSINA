{
       "Source": "hirunews",
       "Timestamp": "Monday, 06 August 2018 - 19:17",
       "Headline": "වෛද්‍යවරුන් තවත් වර්ජනයකට සැරසේ",
       "News Content": "සෞඛ්‍ය අමාත්‍ය රාජිත සේනාරත්න, අති විශේෂ ගැසට් නිවේදනයක් මගින් ශ්‍රී ලංකා වෛද්‍ය සභාව අහෝසි කිරීමට සූදානම් වන බවට රජයේ වෛද්‍ය නිලධාරීන්ගේ සංගමය චෝදනා කරනවා.\nකොළඹ අද පැවැති මාධ්‍ය හමුවකට එක්වෙමින් එම සංගමය සඳහන් කළේ එවැනි තීන්දුවක් ගන්නා ඕනෑම මොහොතක කිසිදු දැනුම් දීමකින් තොරව අඛණ්ඩ වෛද්‍ය වර්ජනයක් ආරම්භ කරන බවයි.\nමේ අතර, විවිධ අරමුණු සහිතව ඇතැම් පුද්ගලයන් ශ්‍රී ලංකා වෛද්‍ය සභාවට අනිසි බලපෑම් සිදුකරන බවට වෛද්‍ය පීඨ ආචාර්යවරුන්ගේ සම්මේලනය චෝදනා කළා.\nඑමගින් නිවේදනයක් නිකුත් කරමින් කියා සිටියේ මෙරට වෛද්‍ය අධ්‍යාපනයේ ප්‍රමිතිය පහත හෙලීමේ ප්‍රයත්නයක් ක්‍රියාත්මක වෙමින් පවතින බවයි.",
       "URL": "https://www.hirunews.lk/196937/වෛද්‍යවරුන්-තවත්-වර්ජනයකට-සැරසේ",
       "Category": "Local News",
       "Parent URL": "https://www.hirunews.lk/local-news.php?pageID=3811"
}