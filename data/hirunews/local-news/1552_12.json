{
       "Source": "hirunews",
       "Timestamp": "Friday, 19 November 2021 - 6:53",
       "Headline": "අබුඩාබි T10 තරගාවලියේ දී දසුන් ශානකට අලුත් වගකීමක්",
       "News Content": "අබුඩාබි T10 තරගාවලියට එක්ව සිටින ශ්‍රී ලංකා සීමිත පන්දුවාර නායක දසුන් ශානක චෙන්නායි බ්‍රේව් කණ්ඩායමේ නායකත්වයට පත් කර ඇති බව වාර්තා වනවා.\nශ්‍රී ලංකා ක්‍රීඩකයින් වන භානුක රාජපක්ෂ , ඇන්ජලෝ පෙරේරා හා ධනංජය ලක්ෂාන් ද මෙවර චෙන්නායි බ්‍රේව් කණ්ඩායම නියෝජනය කරනවා.\nමීට අමතරව චාමික කරුණාරත්න සහ මහීෂ් තීක්ෂණ ද මෙම කණ්ඩායම නියෝජනය කිරීමට නියමිතව සිටි අතර චාමික කරුණාරත්න ටෙස්ට් සංචිතය ඇතුළත්වීම හේතුවෙන් මෙම තරගාවලියට එක් වන්නේ නැහැ.\nමහීෂ් තීක්ෂණ විවේක ගැන්වීම හේතුවෙන් මෙවර අබුඩාබි T10 තරගාවලියට තරගාවලියට සහභාගි  නොවන බවයි වාර්තා වන්නේ.\nමීට අමතරව ඉසුරු උදාන, වනිඳු හසරංග, උපුල් තරංග වැනි තවත් ශ්‍රී ලාංකික ක්‍රීඩකයින් කිහිපදෙනෙක් මෙවර අබුඩාබි T10 තරගාවලිය සඳහා එක්ව සිටිනවා.\nතරගාවලිය අරඹමින් දිල්ලි බ්ලූස් සහ නෝතන් වෝරියස් යන කණ්ඩායම් අද දිනයේ දී තරග බිමට පිවිසීමට නියමිතයි.",
       "URL": "https://www.hirunews.lk/288482/අබුඩාබි-t10-තරගාවලියේ-දී-දසුන්-ශානකට-අලුත්-වගකීමක්",
       "Category": "Local News",
       "Parent URL": "https://www.hirunews.lk/local-news.php?pageID=1552"
}