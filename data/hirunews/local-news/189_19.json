{
       "Source": "hirunews",
       "Timestamp": "Wednesday, 12 July 2023 - 20:22",
       "Headline": "පාකිස්ථානයෙන් මානව හිමිකම් කොමිසමට යෝජනාවක් (වීඩියෝ)",
       "News Content": "එක්සත් ජාතීන්ගේ මානව හිමිකම් කවුන්සිලයේදී සියලු‍ම ආගම් පිළිබද වෛරී අදහස් ඉදිරිපත් කිරීම වැළැක්වීමට පාකිස්ථානය ගෙන ආ යෝජනාවට රටවල් 12 ක් විරුද්ධත්වය පළ කර තිබෙනවා.\nහෙට පැවැත්වීමට තිබූ මෙම විවාදය විශේෂ විවාදයක් ලෙස අද පැවති අතර එම යෝජනාවට පක්ෂව රටවල් 28 ඡන්දය ලබාදී ඇති බවයි විදෙස් වාර්තා සඳහන් කළේ.\nරටවල් 07 ක් ඊට ඡන්දය භාවිතා කර තිබුණේ නැහැ.\nඇමෙරිකාව , යුරෝපා රටවල් , එක්සත් රාජධානිය සිය විරුද්ධත්වය ප්‍රකාශ කරමින් සදහන් කර ඇත්තේ මෙම යෝජනාවලියෙන් පුද්ගලයින්ට නිදහසේ අදහස් ප්‍රකාශ කිරීමට ඇති අයිතිය ඇහිරෙන බවයි.\nපාකිස්ථානයේ මෙම යෝජනාවට ඡන්දය ලබාදුන් රටවල් අතර ඉන්දියාව, මලයාසියාව, මාලදිවයින, යුක්රේනය, චීනය සහ බංග්ලාදේශයද ඇතුළත්.\nමෙක්සිකෝව, ජෝර්ජියාව, නේපාලය සහ හොන්ඩියුරාස් මෙලෙස ඡන්දය භාවිත නොකළ රටවල් අතර වනවා.",
       "URL": "https://www.hirunews.lk/340998/පාකිස්ථානයෙන්-මානව-හිමිකම්-කොමිසමට-යෝජනාවක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=189"
}