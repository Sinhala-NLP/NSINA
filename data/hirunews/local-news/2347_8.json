{
       "Source": "hirunews",
       "Timestamp": "Friday, 06 November 2020 - 20:07",
       "Headline": "සිය දියණියන් තුන්දෙනාට වස පොවා තමන් ද වස බොයි - වැඩිමල් දියණිය මියයයි",
       "News Content": "සිය දියණියන් තුන්දෙනාට වස පොවා තමන් ද වස පානය කළ මවක් පිළිබඳ පුවතක් ත්‍රිකුණාමලය - උප්පුවේලි ප්‍රදේශයෙන් වාර්තා වනවා.\nමෙම පවුල උප්පුවේලි - ආනන්දපුරි පදිංචිකරුවන් වන අතර, වස පානය කිරීමෙන් අනතුරුව ත්‍රිකුණාමල මහ රෝහලට ඇතුළත් කර ඇත්තේ ප්‍රදේශවාසීන් විසින්.\nපසුව වයස අවුරුදු 16 ක් වන වැඩිමල් දියණිය මියගොස් ඇති බවයි උප්පුවේලි පොලීසිය සඳහන් කළේ.\nපවුල් ආරවුලක් දුරදිග යාම සිද්ධියට හේතුව ලෙස සැලකෙනවා.\nමව විසින් වස පෙවූ අනෙක් දැරියන් දෙදෙනා 12 හැවිරිදි සහ 10 හැවිරිදි වන අතර, වයස අවුරුදු 2 ක් වන පුතෙකු ද ඇයට සිටියත් එම දරුවාට වස පොවා නැහැ.\nමේ වනවිට මව සහ අනෙක් දැරියන් දෙදෙනා ත්‍රිකුණාමලය රෝහලේ දැඩි සත්කාර ඒකකයේ ප්‍රතිකාර ලබනවා.",
       "URL": "https://www.hirunews.lk/254168/සිය-දියණියන්-තුන්දෙනාට-වස-පොවා-තමන්-ද-වස-බොයි-වැඩිමල්-දියණිය-මියයයි",
       "Category": "Local News",
       "Parent URL": "https://www.hirunews.lk/local-news.php?pageID=2347"
}