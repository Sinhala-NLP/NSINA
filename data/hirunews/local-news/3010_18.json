{
       "Source": "hirunews",
       "Timestamp": "Monday, 09 December 2019 - 12:43",
       "Headline": "බණ්ඩාරවෙල ලංගම බස් රථ රියදුරන් සහ කොන්දොස්තරවරුන් වර්ජනයක",
       "News Content": "බණ්ඩාරවෙල නගරයේ සිට ගමන් ආරම්භ කරන සියලුම ලංගම බස් රථවල රියදුරන් සහ කොන්දොස්තරවරුන් මේ වනවිට වර්ජනයක් ආරම්භකර තිබෙනවා.\nපසුගිය සෙනසුරාදා පුද්ගලික බස්රථ කොන්දොස්තරවරයෙක් ලංගම බස් රථ රියෙදුරෙකුට පහර දීමක් සිදුකර ඇති අතර පහරදීම සිදුකළ පුද්ගලික බස්රථ කොන්දොස්තරවරයා දියතලාව පොලිසිය විසින් අත්අඩංගුවට ගැනීමෙන් අනතුරුව අධිකරණයට ඉදිරිපත් කර ඇප ලබාදීම සම්බන්ධයෙන් විරෝධය පළකරමින් මෙම වර්ජනය ආරම්භකර ඇති බවයි අප වාර්තාකරු සඳහන් කළේ.\nපහර කෑමට ලක්වූ රියදුරා මේ වනවිට දියතලාව රෝහලේ ප්‍රතිකාර ලබන බවයි වැඩිදුරටත් තොරතුරු වාර්තාවන්නේ.\nඅප වාර්තාකරු වැඩිදුරටත් සඳහන් කළේ මෙම වර්ජනය හේතුවෙන් මගීන් දැඩි අපහසුතාවක පත්ව ඇති බවයි.",
       "URL": "https://www.hirunews.lk/229871/බණ්ඩාරවෙල-ලංගම-බස්-රථ-රියදුරන්-සහ-කොන්දොස්තරවරුන්-වර්ජනයක",
       "Category": "Local News",
       "Parent URL": "https://www.hirunews.lk/local-news.php?pageID=3010"
}