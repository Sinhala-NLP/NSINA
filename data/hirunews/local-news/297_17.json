{
       "Source": "hirunews",
       "Timestamp": "Saturday, 03 June 2023 - 8:03",
       "Headline": "පානදුර ඝාතනයට අනුබල දුන් සැකකරුවෙකු අල්ලයි",
       "News Content": "පානදුර ඇඟලුම් කර්මාන්තශාලාවක් තුළදී තරුණයෙකු තියුණු ආයුධවලින් පහරදී ඝාතනය කිරීමේ සිද්ධියට ආධාර අනුබල දුන් පුද්ගලයෙකු පොලිසිය අත්අඩංගුවට ගෙන තිබෙනවා.\nජීව අත්බෝම්බයක් සමග ඊයේ අත්අඩංගුවට ගත් සැකකරු පානදුර - හිරණ ප්‍රදේශයේ පදිංචි අවුරුදු 25 ක පුද්ගලයෙක්.\nපානදුර දකුණ - වෑකඩ ප්‍රදේශයේදී තියුණු ආයුධයකින් පහරදී පුද්ගලයෙකු ඝාතනය කර තිබුණේ පසුගිය 31 වනදායි.\nමෙලෙස මියගොස් තිබුණේ පානදුර මෝදරවිල මහල් නිවාස සංකීර්ණයේ පදිංචි අවුරුදු 23 ක පුද්ගලයෙක්. කෙසේ වෙතත් මෙම ඝාතනය සිදුකළ ප්‍රධාන සැකකරු සොයා මෙහෙයුම් ක්‍රියාත්මකයි.",
       "URL": "https://www.hirunews.lk/336923/පානදුර-ඝාතනයට-අනුබල-දුන්-සැකකරුවෙකු-අල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=297"
}