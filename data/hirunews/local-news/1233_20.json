{
       "Source": "hirunews",
       "Timestamp": "Wednesday, 13 April 2022 - 7:27",
       "Headline": "රම්බොඩ ඇල්ලේ අතුරුදන් තුන්දෙනා සොයා තවදුරටත් මෙහෙයුම් (වීඩියෝ)",
       "News Content": "කොත්මලේ - රම්බොඩ ඇල්ලේ දිය නෑමට ගොස් අතුරුදන්වූ තුන්දෙනා සෙවීමේ කටයුතු තවදුරටත් සිදු කරන බව පොලිසිය සඳහන් කළා.\nවවුනියාවේ ඇඟළුම් කර්මාන්තශාලාවක සේවය කරන පිරිසක් නුවරඑළිය ප්‍රදේශයේ විනෝද චාරිකාවක් සඳහා ඊයේ පැමිණ තිබූ අතර, ඉන් හත්දෙනෙකු මෙලෙස රම්බොඩ ඇල්ලේ දිය නාමින් සිටියදී ගසාගෙන ගොස් තිබුණා.\nපසුව හතරදෙනෙකු බේරාගැනුනු අතර, කාන්තාවන් දෙදෙනෙකු සහ එක් පිරිමි පුද්ගලයෙකු මෙලෙස අතුරුදන් වුණා.\nමොවුන් අවුරුදු 19 සහ 22 යන වයස්වල පසුවන්නන්.",
       "URL": "https://www.hirunews.lk/301857/රම්බොඩ-ඇල්ලේ-අතුරුදන්-තුන්දෙනා-සොයා-තවදුරටත්-මෙහෙයුම්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1233"
}