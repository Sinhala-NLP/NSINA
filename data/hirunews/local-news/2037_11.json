{
       "Source": "hirunews",
       "Timestamp": "Tuesday, 06 April 2021 - 22:35",
       "Headline": "අලුත් අවුරුදු නැකැත් සීට්ටුව ජනාධිපතිට පිළිගන්වයි (වීඩියෝ)",
       "News Content": "සිංහල හා දෙමළ අලුත් අවුරුදු නැකැත් සීට්ටුව චාරිත්‍රානුකූලව ජනාධිපති ගෝඨාභය රාජපක්ෂ වෙත පිළිගැන්වීම අද පෙරවරුවේ සිදු කෙරුණා.\nඒ ජනාධිපති නිල නිවසේදී.\nචිරාගත පිළිවෙත් අනුව අඬබෙරකරු සමග පැමිණි නැකැත්කරු රැගෙන ආ නැකැත් සීට්ටුව ජාතික උරුම, ප්‍රාසාංග කලා හා ග්‍රාමීය කලා ශිල්පී ප්‍රවර්ධන රාජ්‍ය අමාත්‍ය විදුර වික්‍රමනායක විසින් ජනාධිපතිවරයා වෙත පිළිගන්වනු ලැබුවා.\nඅලුත් අවුරුදු උදාව,  පුණ්‍ය කාලය, ආහාර පිසීම, ලිප ගිනි දැල්වීම, ආහාර අනුභවය, හිසතෙල් ගෑම සහ නව වසරේ රැකියා සඳහා පිටත්ව යාම ආදී සුබ මුහුර්තයන්\nනැකත් සීට්ටුවට ඇතුළත්.\nසිංහල හා දෙමළ අලුත් අවුරුදු නැකැත් සීට්ටුව චාරිත්‍රානුකූලව ජනාධිපති ගෝඨාභය රාජපක්ෂ මහතා වෙත පිළිගැන්වුණා.\nමේ අතර 2021 හිසතෙල් ගෑමේ ජාතික මහෝත්සවය අප්‍රේල් මස 17 වන දින පෙරවරු 07.17 ට යෙදෙන සුබ මොහොතින් කැලණිය ,පෑලියගොඩ විද්‍යාලංකාර මහා පරිවේණස්ථානයේදී ජනාධිපති ගෝඨාභය රාජපක්ෂ මහතාගේ ප්‍රධානත්වයෙන් පැවැත්වීමට නියමිතයි.",
       "URL": "https://www.hirunews.lk/267703/අලුත්-අවුරුදු-නැකැත්-සීට්ටුව-ජනාධිපතිට-පිළිගන්වයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2037"
}