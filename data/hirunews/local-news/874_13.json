{
       "Source": "hirunews",
       "Timestamp": "Monday, 12 September 2022 - 8:05",
       "Headline": "මැයි 9 සිද්ධීන්වලට තවත් දෙදෙනෙකු අත්අඩංගුවට",
       "News Content": "පසුගිය මැයි 9 වනදා සිදුවූ කළහකාරී සිදුවීම් සම්බන්ධයෙන් තවත් සැකකරුවන් දෙදෙනෙකු අත්අඩංගුවට ගෙන තිබෙනවා.\nඉන් එක් සැකකරුවෙකු අත්අඩංගුවට ගෙන ඇත්තේ හොරණ නගර සභා සභාපතිවරයාගේ නිවසට පහර දී අලාභ හානි සිදුකිරීමේ චෝදනාව මතයි.\nඔහු 44 හැවිරිදි හොරණ ප්‍රදේශයේම පදිංචිකරුවෙක්.\nඑමෙන්ම කුරුණෑගල ප්‍රාදේශීය සභා සභාපතිවරයාගේ නිවසට සහ ඔහුට අයත් වෙළඳසැලකට ද පහර දී අලාභ හානි සිදුකළ තවත් සැකකරුවෙකු අත්අඩංගුවට ගෙන තිබෙනවා.\nමොහු 37 හැවිරිදි දොරටියාව ප්‍රදේශයේ පදිංචිකරුවෙක් බවයි පොලිසිය සඳහන් කළේ.",
       "URL": "https://www.hirunews.lk/315202/මැයි-9-සිද්ධීන්වලට-තවත්-දෙදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=874"
}