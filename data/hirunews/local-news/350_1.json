{
       "Source": "hirunews",
       "Timestamp": "Friday, 12 May 2023 - 11:31",
       "Headline": "ජාත්‍යන්තර හෙද දිනය අදයි",
       "News Content": "ජාත්‍යන්තර හෙද දිනය අදට (12) යෙදී තිබෙනවා.\nඋතුම් වූ හෙද සේවයේ යෙදෙන ලොව පුරා හෙද හෙදියන් සෑම වසරකම මැයි මස 12 වැනිදා ජාත්‍යන්තර හෙද දිනය අභිමානයෙන් යුතුව සමරනු ලබන්නේ 1899 දී පිහිට වූ ජාත්‍යන්තර හෙද කවුන්සිලය ගත් තීරණයකට අනුවයි.\nඑමෙන්ම ජාත්‍යන්තර හෙද දිනය ලෙස මැයි 12 වැනිදා ප්‍රකාශයට පත් කර ඇත්තේ, හෙද සේවය සඳහා අමරණීය සේවාවක්‌ ඉටු කළ හෙද සේවයේ මාතාව ලෙස විරුදාවලිය ලත් \"ෆ්ලොරන්ස්‌ නයිටිංගේල්\" මැතිනියගේ ජන්ම දිනය පදනම් කර ගනිමින්.\nමෙවර හෙද දිනයේ තේමාව “අපේ හෙදියන් අපේ අනාගතයයි” යන්නයි.\nමෙහි ප්‍රධාන සැමරුම් උත්සවය පදනම් ආයතනයේ දී සෞඛ්‍ය අමාත්‍යවරයාගේ ප්‍රධානත්වයෙන් අද (12) පෙරවරුවේ පැවැත්වීමට නියමිතයි.\nකොරෝනා වසංගත තත්ත්වයේ දී ජනතාවගේ සෞඛ්‍ය ආරක්ෂාව වෙනුවෙන් මෙරට හෙද නිලධාරින් 36,000කගේ සේවය ඇගයීම මෙහිදී සිදුවන බවයි සෞඛය අමාත්‍යාංශය සඳහන් කළේ.",
       "URL": "https://www.hirunews.lk/334963/ජාත්‍යන්තර-හෙද-දිනය-අදයි",
       "Category": "Local News",
       "Parent URL": "https://www.hirunews.lk/local-news.php?pageID=350"
}