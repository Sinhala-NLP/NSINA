{
       "Source": "hirunews",
       "Timestamp": "Friday, 23 October 2020 - 19:45",
       "Headline": "දිවයිනටම නිරෝධායන ඇඳිරි නීතිය පැනවීමට මේ දක්වා තීරණයක් ගෙන නැහැ - පොලිස් මාධ්‍ය ප්‍රකාශක",
       "News Content": "මෙරට 14 වන කොරෝනා මරණය වාර්තා කරමින් අයි.ඩී.එච්. රෝහලේදී ඊයේ (22) මියගිය කුලියාපිටිය - ඌරුපිටිය ප්‍රදේශයේ පදිංචි 50 හැවිරිදි කාන්තාවගේ දේහය පිළිබඳ අවසන් කටයුතු අද (23) පස්වරුවේ කොළොන්නාව පොදු සුසාන භූමියේදී සිදු කෙරුණා.\nඒ, ජාත්‍යන්තර නිරෝධායන නීතිරීතිවලට අනුකූලවයි.\nමේ අතර කොරෝනා ආසාදිතයන් වාර්තාවූ පොලිස් බල ප්‍රදේශ 44 ක් තුළ මේ වනවිට නිරෝධායන ඇඳිරි නීතිය පනවා ඇති අතර, එම ප්‍රදේශ හැර දිවයින පුරා නිරෝධායන ඇඳිරි නීතිය පැනවීමට මේ දක්වා තීරණයක් ගෙන නොමැති බව පොලිස් මාධ්‍ය ප්‍රකාශක නියෝජ්‍ය පොලිස්පති අජිත් රෝහණ කියා සිටියා.",
       "URL": "https://www.hirunews.lk/253162/දිවයිනටම-නිරෝධායන-ඇඳිරි-නීතිය-පැනවීමට-මේ-දක්වා-තීරණයක්-ගෙන-නැහැ-පොලිස්-මාධ්‍ය-ප්‍රකාශක",
       "Category": "Local News",
       "Parent URL": "https://www.hirunews.lk/local-news.php?pageID=2372"
}