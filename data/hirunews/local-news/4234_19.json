{
       "Source": "hirunews",
       "Timestamp": "Sunday, 05 November 2017 - 9:10",
       "Headline": "වීසා නොමැතිව මෙරට රැඳී සිටි විදේශිකයන් දෙදෙනෙකු දෙහිවලදී අත්අඩංගුවට",
       "News Content": "ආගමන විගමන නීති උල්ලංඝනය කරමින් වලංගු වීසා බලපත්‍ර නොමැතිව මෙරට රැඳී සිටි විදේශිකයන් දෙදෙනෙකු දෙහිවල - හිල් වීථිය ප්‍රදේශයේදී අත්අඩංගුවට ගෙන තිබෙනවා.\nඅවන්හලක සේවය කරමින් සිටි ඉන්දීය ජාතිකයෙකු සහ පාකිස්ථාන ජාතිකයෙකු ඊයේ (04) මෙලෙස  අත්අඩංගුවට ගෙන ඇති බවයි පොලිස් මාධ්‍ය ප්‍රකාශක කාර්යාලය සඳහන් කළේ.\n27 හැවිරිදි සහ 48 හැවිරිදි මෙම විදේශිකයින් දෙදෙනා අද ගල්කිස්ස මහේස්ත්‍රාත් අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/175288/වීසා-නොමැතිව-මෙරට-රැඳී-සිටි-විදේශිකයන්-දෙදෙනෙකු-දෙහිවලදී-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4234"
}