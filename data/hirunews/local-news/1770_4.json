{
       "Source": "hirunews",
       "Timestamp": "Saturday, 07 August 2021 - 9:43",
       "Headline": "කොළඹ පිපිරීම් විය හැකි බවට සමාජ මාධ්‍යයේ පළ වූ වාර්තා අසත්‍යයි",
       "News Content": "කොළඹ නගරයේ ස්ථාන කිහිපයක් ඉලක්ක කර ගනිමින් බෝම්බ ප්‍රහාරයක් එල්ල වන බවට සමාජ මාධ්‍යයේ පළ වන තොරතුරු අසත්‍ය බව පොලිස් මාධ්‍ය ප්‍රකාශක ජ්‍යෙෂ්ඨ නියෝජ්‍ය පොලිස්පති අජිත් රෝහණ ප්‍රකාශ කළා.\nමිරිහාන, නුගේගොඩ, ගල්කිස්ස, දෙහිවල, වැල්ලවත්ත සහ බම්බලපිටිය යන ප්‍රදේශවල යම් පිපිරීමක් සිදුවිය හැකි බවට සමාජ මාධ්‍ය තුළ පණිවුඩයක් හුවමාරු වන බවයි ඔහු කියා සිටියේ.\nගල්කිස්ස පොලීසිය මේ සම්බන්ධයෙන් කළ විමර්ශනයකදී එය සම්පූර්ණයෙන් අසත්‍ය බවයි පොලිස් මාධ්‍ය ප්‍රකාශකවරයා සදහන් කළේ.",
       "URL": "https://www.hirunews.lk/279087/කොළඹ-පිපිරීම්-විය-හැකි-බවට-සමාජ-මාධ්‍යයේ-පළ-වූ-වාර්තා-අසත්‍යයි",
       "Category": "Local News",
       "Parent URL": "https://www.hirunews.lk/local-news.php?pageID=1770"
}