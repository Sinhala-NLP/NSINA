{
       "Source": "hirunews",
       "Timestamp": "Thursday, 19 May 2022 - 17:50",
       "Headline": "චමල් රාජපක්ෂගෙන් උපදෙසක් (වීඩියෝ)",
       "News Content": "දේශපාලනයේ නිරත වන්නේ නම් අත්හැරීම පුරුදු විය යුතු බව පාර්ලිමේන්තු මන්ත්‍රී චමල් රාජපක්ෂ පවසනවා.\nඅද පාර්ලිමේන්තුවේදී අදහස් දක්වමින් ඔහු කියාසිටියේ තනතුරුවලට ලෝභ වී කටයුතු කළ හොත් මෙවැනි ගැටලුවලට මුහුණ දීමට සිදුවන බවයි.\nගම්බදව ජීවත්වන ජනතාවට ද ජීවත් වීමට අපහසු වී ඇති අතර මුදල් සහ ආහාර හිගතාවන්ට මුහුණදීමට සිදුව ඇතැයි ඔහු පෙන්වා දෙනවා.\nමෙම තත්ත්වයට නිලධාරීන් ද වගකිව යුතු අතර කුමන පක්ෂයෙන් තේරී පත්වී පාර්ලිමේන්තුවට පැමිණිය ද ඔවුන් ජනතාවගේ ගැටලු සාකච්ඡා නොකරන බවයි චමල් රාජපක්ෂ කියාසිටියේ.\nවර්තමානයේ පවතින ගැටලු රැසක් පිළිබඳ චමල් රාජපක්ෂ සිය කතාවේදී අවධානය යොමු කළ අතර එම ගැටලු විසඳීමට සියලුදෙනා එක්විය යුතු බව ද පෙන්වා දුන්නා.\nකලු ජූලිය මෙන්ම අතීතයේ පැවති අරගල පිළිබඳ අදහස් දක්වමින් ඔහු කියාසිටියේ එම අර්බුදවලින් මෙතෙක් පාඩම් ඉගෙන ගෙන නොමැති බවයි.",
       "URL": "https://www.hirunews.lk/304755/චමල්-රාජපක්ෂගෙන්-උපදෙසක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1158"
}