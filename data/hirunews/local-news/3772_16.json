{
       "Source": "hirunews",
       "Timestamp": "Thursday, 30 August 2018 - 18:46",
       "Headline": "කොළඹ ආරක්ෂක සමුළුවට ජනපතිගෙන් වීඩියෝ පණිවුඩයක්",
       "News Content": "ආරක්ෂාව සදහා, අධිතාක්ෂණය මේ වනවිට අභියෝගයක්ව ඇති බව ජනාධිපති මෛත්‍රීපාල සිරිසේන පවසනවා.\nනේපාලයේ පැවැත්වෙන බිම්ස්ටෙක් සමුළුවට සහභාගි වී සිටින ජනාධිපතිවරයා මේ බව ප්‍රකාශ කලේ බණ්ඩාරනායක අනුස්මරණ ජාත්‍යන්තර සම්මන්ත්‍රණ ශාලවේදි අද ආරම්භ වූ කොළඹ ආරක්ෂක සමුළුවට වීඩියෝ පණිවුඩයක් එවමින්.\nකොළඹ ආරක්ෂක සමුළුව අද උදෑසන ආරම්භ වුයේ අග්‍රාමාත්‍ය රනිල් වික්‍රමසිංහගේ ප්‍රධානත්වයෙන්.\n08 වන වරටත් පැවත්වෙන සමුළුව මෙවර පැවත්වෙන්නේ ගෝලීය වියවුල් හමුවේ දේශයේ සුරක්ෂාව යන තේමාව යටතේයි.\nරටවල් 44 ක් නියෝජනය කරමින් නියෝජිතයින් 101 කට ආසන්න පිරිසක් සමුළුවට එක්ව සිටිනවා.\nසමුළුවේ ආරම්භක දේශනය සිදුකළේ අග්‍රාමත්‍ය රනිල් වික්‍රමසිංහයි.",
       "URL": "https://www.hirunews.lk/198798/කොළඹ-ආරක්ෂක-සමුළුවට-ජනපතිගෙන්-වීඩියෝ-පණිවුඩයක්",
       "Category": "Local News",
       "Parent URL": "https://www.hirunews.lk/local-news.php?pageID=3772"
}