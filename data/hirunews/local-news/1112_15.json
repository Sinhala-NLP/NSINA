{
       "Source": "hirunews",
       "Timestamp": "Tuesday, 07 June 2022 - 18:00",
       "Headline": "ජාතික පොසොන් උත්සවයට සියල්ල සූදානම්",
       "News Content": "2022 ජාතික පොසොන් උත්සවය මිහින්තලාව අනුරාදපුරය අටමස්ථානය හා තන්තිරිමෙලේ පුදබිම් කේන්ද්‍ර කරගනිමින් පැවැත්වීමට සැලසුම් කර තිබෙනවා.\n2330 වන වරට පවත්වනු ලබන මෙවර පොසොන් උත්සවයේ තේමාව වන්නේ \"දේශය මිත්‍යාවෙන් මුදා ගනිමු\" යන්නයි.\nඑළැඹෙන 10වනදා(ඉරිදා) සවස ඉසුරුමුණි විහාරය අසලින් පැන් පෙරහැර ආරම්භ වීමට නියමිතයි.\nඑදින සන්ධ්‍යාවේ වාර්ෂිකසති පිරිත ඇරඹෙන අතර සෑම වසරකම රුවන්වැලි සෑය අභියස හා මිහින්තලා පුදබිමේ පවත්වන හේවිසි මහා පුජාව මෙවර ද පැවැත්වෙනවා.\nඅටමස්ථානාධිපති ආචාර්ය පූජ්‍ය පල්ලේගම සිරිනිවාස නාහිමිපාණන් වහන්සේ ඇතුළු මහා සංඝරත්නයේ සහ දිස්ත්‍රික් ලේකම් ජේ.එම්.ජේ.කේ ජයසුන්දරගේ ප්‍රධානත්වයෙන්, ඊයේ(06) පොසොන් උත්සව කමිටුව අනුරාධපුර දිස්ත්‍රික් ලේකම් කාර්යාලයේදී රැස්වූ අතර එහිදී මෙවර පොසොන් උත්සවය වැඩසටහන සාකච්ඡා කෙරුණා.\nඉකුත් වසරවල ජාතික පොසොන් උත්සවයේදී දන්සල් 200ක් පමණ පැවැත්වූවත්, මෙවර තවමත් ලියාපදිංචි වී ඇත්තේ දන්සල් 15ක් පමණයි.\nවිදුලි අර්බුදය හේතුවෙන් පොසොන් උත්සවයේදී අඛණ්ඩව විදුලිය ලබා දීම සිදුවන්නේ පුජා භුමි වල විශේෂ ආගමික වතාවත් සිදුකෙරෙන ස්ථානවලට පමණයි.",
       "URL": "https://www.hirunews.lk/306488/ජාතික-පොසොන්-උත්සවයට-සියල්ල-සූදානම්",
       "Category": "Local News",
       "Parent URL": "https://www.hirunews.lk/local-news.php?pageID=1112"
}