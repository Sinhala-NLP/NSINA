{
       "Source": "hirunews",
       "Timestamp": "Wednesday, 07 June 2023 - 8:23",
       "Headline": "නීති විරෝධී මත්පැන් සමඟ සැකකරුවකු අත්අඩංගුවට",
       "News Content": "වරකාපොළ දෙල්ගමුව ප්‍රදේශයේදී ඊයේ (06) සැකකටයුතු ලෙස ධාවනය වූ ත්‍රිරෝද රථයක් පරීක්ෂා කිරීමේදී එහි තිබී නීති විරෝධී මත්පැන් ලීටර් 33ක් (බෝතල් 44ක්) සමඟ සැකකරුවකු අත්අඩංගුවට ගෙන තිබෙනවා.\nසැකකරු අත්අඩංගුවට ගැනීමේදී ඔහුගේ බිරිය එම රාජකාරියේ යෙදී සිටි උප පොලිස් පරීක්ෂකවරයකුගේ අත සපා කා තුවාල සිදු කර පලාගොස් තිබෙනවා.\nසැකකරු වයස අවුරුදු 33ක් වන වරකාපොළ, දෙල්ගමුව ප්‍රදේශයේ පදිංචිකරුවෙක්.\nතුවල ලැබූ උප පොලිස් පරීක්ෂකවරයා කෑගල්ල රෝහලෙන් ප්‍රතිකාර ලබාගෙන පිටව ගොස් ඇති අහර සැකකරු පොලිස් නිලධාරීන්ට සාපරාධී බලහත්කාරය පෑම හා නීති විරෝධී මත්පැන් ප්‍රවාහනය කිරීම යන චෝදනා යටතේ අද (07) වරකපොළ මහේස්ත්‍රාත් අධිකරණයට ඉදිරිපත් කිරීමට නියමිතයි.\nසැකකරුගේ බිරිය පලා ගොස් ඇති අතර ඇය අත්අඩංගුවට ගැනීම සඳහා වරකාපොළ පොලිසිය වැඩිදුර විමර්ශන සිදු කරනු ලබනවා.",
       "URL": "https://www.hirunews.lk/337235/නීති-විරෝධී-මත්පැන්-සමඟ-සැකකරුවකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=289"
}