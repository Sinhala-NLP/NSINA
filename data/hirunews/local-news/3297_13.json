{
       "Source": "hirunews",
       "Timestamp": "Sunday, 16 June 2019 - 18:46",
       "Headline": "පංච මහා තූර්ය නාදයෙන් ශබ්ද පූජා පවත්වා, ඓතිහාසික තිස්ස මහාරාම සෑ රඳුන් අභියසදී මහාභිදාන පුණ්‍ය කර්මය සිදුකෙරේ",
       "News Content": "\"හිරු ශ්‍රද්ධාභිවන්දනා\" මහා සම්මා වායාමයට සමගාමීව පැවැත්වෙන පංච මහා තූර්ය නාදයෙන් ශබ්ද පූජා පවත්වා, සිදුකෙරෙණ මහාභිදාන පුණ්‍ය කර්මය අද (16) පස්වරුවේ පැවැත්වුනේ ඓතිහාසික තිස්ස මහාරාම සෑ රඳුන් අභියසදීයි.\nවාද්‍ය ශීල්පීන් 250කගේ සහභාගීත්වයෙන් මෙම ශබ්ද පූජාව පැවැත්වුණු අතර ඓතිහාසික තිස්සමහාරාම සෑ රඳුන් සුවද දුමින් නහවා සිදුකළ සුවද දුම් පූජාව ද පස්වරුවේ පවත්වනු ලැබුවේ දස දහස් සංඛ්‍යාත බැතිමතුන්ගේ සාධු නාද මධ්‍යයේයි.\nමීට අමතරව ඓතිහාසික තිස්ස මහාරාම සෑ රඳුන් වෙනුවෙන් කප්රුක් පූජාවක් ද සිදු කෙරුණා.\n\"හිරු ශ්‍රද්ධාභිවන්දනා\" මහා අසදෘෂ්‍ය මහා පුණ්‍යකර්මය සමගාමිව භික්ෂූන් වහන්සේලා 200 නමක් විෂයෙහි මහා සාංඝික දානමය පුණ්‍යකර්මයක් සහ කුල දරුවන්ගේ සංඛ්‍යාව 14ක් සඟ සසුනට පූජා කළ හිරු ශාසනාවතරණය මහා පිංකමද අද පෙරවරුවේ සිදුකෙරුණා.",
       "URL": "https://www.hirunews.lk/218526/පංච-මහා-තූර්ය-නාදයෙන්-ශබ්ද-පූජා-පවත්වා-ඓතිහාසික-තිස්ස-මහාරාම-සෑ-රඳුන්-අභියසදී-මහාභිදාන-පුණ්‍ය-කර්මය-සිදුකෙරේ",
       "Category": "Local News",
       "Parent URL": "https://www.hirunews.lk/local-news.php?pageID=3297"
}