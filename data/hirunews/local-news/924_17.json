{
       "Source": "hirunews",
       "Timestamp": "Sunday, 21 August 2022 - 13:20",
       "Headline": "විපක්ෂ නායකගෙන් ඉල්ලීමක්",
       "News Content": "රටේ සහ ජනතාවගේ ප්‍රජාතන්ත්‍රවාදය වෙනුවෙන් කටයුතු කරන ලෙස විපක්ෂ නායක සජිත් ප්‍රේමදාස රජයෙන් ඉල්ලා සිටිනවා.\nඒ සිය ට්විටර් ගිණුමේ සටහනක් තබමින්.\nත්‍රස්තවාදය වැළැක්වීමේ පනත යොදාගනිමින් සිදුකරන පීඩාවන් නතර කර ඔවුන් ආරක්ෂා කිරීමට ක්‍රියාකළ යුතු බවයි විපක්ෂ නායකවරයා සිය ට්විටර් සටහනෙන් අවධාරණය කර ඇත්තේ.\nමේ අතර ප්‍රජාතන්ත්‍රවාදී රටක භාෂණයේ, රැස්වීමේ, උද්ඝෝෂණය කිරීමේ නිදහස ඇති නමුත් අද වන වන විට ත්‍රස්තවාදය වැළැක්වීමේ පනත හරහා ලංකාවේ එම නිදහස සහමුලින් ඉවත් කොට ඇතැයි ද විපක්ෂ නායක සජිත් ප්‍රේමදාස පවසනවා.\nවසන්ත මුදලිගේ ඇතුළු පිරිසක් රැඳවුම් නියෝග මත ත්‍රස්තවාදය ත්‍රස්තවාදය වැළැක්වීමේ පනත උපයෝගී කරගනිමින් අන්දවාගෙන තබා ගැනීමට කටයුතු කරමින් සිටින අතර එය රාජ්‍ය මිලේච්ඡත්වය ලෙසයි ඔහු හඳුන්වා දුන්නේ.\nරාජ්‍ය  මිලේච්ඡත්වය, රාජ්‍ය  ත්‍රස්තවාදය,රාජ්‍ය ප්‍රචණ්ඩත්වය, සහමුලින් හෙළාදකින බව පැවසූ විපක්ෂ නායකවරයා, මේ රටේ ඕනෑම ජනකොටසක් සතු අයිතිවාසිකම් වෙනුවෙන් මෙන්ම ඔවුන්ගේ නිදහස සුරක්ෂිත කරවීම වෙනුවෙන් ද තමන් ඇප කැපවෙන බව සඳහන් කළා.",
       "URL": "https://www.hirunews.lk/313356/විපක්ෂ-නායකගෙන්-ඉල්ලීමක්",
       "Category": "Local News",
       "Parent URL": "https://www.hirunews.lk/local-news.php?pageID=924"
}