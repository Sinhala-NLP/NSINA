{
       "Source": "hirunews",
       "Timestamp": "Friday, 07 September 2018 - 6:56",
       "Headline": "අලි රොෂාන් අත්අඩංගුවට",
       "News Content": "නිරාජ් රොෂාන් හෙවත් අලි රොෂාන් අපරාධ පරීක්ෂණ දෙපාර්තමේන්තුව මගින් අත්අඩංගුවට ගෙන තිබෙනවා.\nඊයේ රාත්‍රී 12 ට පමණ මහරගම ප්‍රදේශයේ පිහිටි ඔහුගේ නිවසේදී අලි රොෂාන් අත්අඩංගුවට ගනු ලැබූ බවයි පොලීසිය සඳහන් කළේ.\nඔහු මීට පෙර 2015 වසරේදී අත්අඩංගුවට ගනු ලැබූයේ අලි ජාවාරමේ නිරත වූ බවට චෝදනා නගමින්.\nවනාන්තරවල සිටින අලි පැටවුන් අල්ලාගෙනවිත් විවිධ පුද්ගලයන්ට විකුණූ බවට ඔහුට චෝදනා එල්ල වනවා.\nමොහු සන්තකයේ අලි පැටවුන් රඳවාගෙන සිටි බව ද සඳහන්.\nඑලෙස ඔහු රඳවාගෙන සිටි අලි පැටවුන් දෙදෙනෙකු පසුව වනජිවි දෙපාර්තමේන්තුව භාරයට ගෙන දෙහිවල සත්වෝද්‍යානයට භාර කෙරුණා.",
       "URL": "https://www.hirunews.lk/199322/අලි-රොෂාන්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3761"
}