{
       "Source": "hirunews",
       "Timestamp": "Sunday, 30 October 2016 - 8:05",
       "Headline": "නිධන් වස්තු බව පවසා රන් ආලේපිත පිත්තල පහන් විකිණීමට උත්සාහ කළ 3ක් අත්අඩංගුවට",
       "News Content": "අනුරාධපුරය - හොරොව්පතාන ප්‍රදේශයේදී නිධානයකින් ලබාගත් බව පවසා ව්‍යාජ, රන් ආලේපිත පිත්තල පහන් විකිණීමට උත්සාහ කළ පුද්ගලයින් තුන්දෙනෙකු අත්අඩංගුවට ගෙන තිබෙනවා.\nඅනුරාධපුර කොට්ඨාශ විශේෂ අපරාධ විමර්ශන ඒකකයට ලැබුණු තොරතුරක් මත ඊයේ සිදුකළ මෙම වැටලීමේදී මොවුන් ළඟ තිබී විවිධ ප්‍රමාණයන්ගේ රන් ආලේපිත පිත්තල පහන් කිහිපයක්ද පොලිස් භාරයට ගෙන තිබෙනවා.\nසැකකරුවන් අනුරාධපුර ප්‍රදේශයේම පදිංචිකරුවන් බවයි පොලීසිය සඳහන් කළේ.",
       "URL": "https://www.hirunews.lk/146386/නිධන්-වස්තු-බව-පවසා-රන්-ආලේපිත-පිත්තල-පහන්-විකිණීමට-උත්සාහ-කළ-3ක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4816"
}