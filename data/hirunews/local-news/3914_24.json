{
       "Source": "hirunews",
       "Timestamp": "Saturday, 02 June 2018 - 11:41",
       "Headline": "කොස්ගම සිදුවූ ද්විත්ව ඝාතනය",
       "News Content": "අවිස්සාවේල්ල  - කොස්ගම, වැරැල්ල මණ්ඩිය  ප්‍රදේශයේ නිවසකදී කාන්තාවන් දෙදෙනෙකු තියුණු ආයුධවලින් පහරදී ඝාතනය කර තිබෙනවා.\nඅද (02) උදෑසන මෙලෙස ඝාතනය කර ඇත්තේ 34 හැවිරිදි එක් දරු මවක් සහ ඇගේ ස්වාමිපුරුෂයාගේ 78 හැවිරිදි මිත්තණියයි.\nමියගිය 34 හැවිරිදි කාන්තාවට මසක් වයසැති බිළිඳෙකු ද සිටින බවයි පොලීසිය සඳහන් කළේ.\nපොලිසිය පවසන්නේ මුදල් ආරවුලක් මත මෙම ඝාතනයන් සිදුකර ඇති බවයි.\nඝාතනයට ලක්වූ කාන්තාවන් දෙදෙනාගේ ඥාතියෙකු විසින් මෙම අපරාධය සිදුකර ඇති අතර සැකකාර පුද්ගලයා ප්‍රදේශයෙන් පලා ගොස් තිබෙනවා.\nඔහු මුදල් පොළියට ලබාදෙන පුද්ගලයෙකු වන අතර සැකකරු සොයා කොස්ගම පොලිසිය පරීක්ෂණ ආරම්භ කර ඇති බවයි වාර්තා වන්නේ.\nමෘත ශරීර සම්බන්ධයෙන් වන මහේස්ත්‍රාත් පරීක්ෂණය අවිස්සාවේල්ල මහේස්ත්‍රාත්වරයා විසින් සිදුකිරීමට නියමිතව තිබූ බවයි පොලිසිය සඳහන් කරන්නේ.",
       "URL": "https://www.hirunews.lk/192143/කොස්ගම-සිදුවූ-ද්විත්ව-ඝාතනය",
       "Category": "Local News",
       "Parent URL": "https://www.hirunews.lk/local-news.php?pageID=3914"
}