{
       "Source": "hirunews",
       "Timestamp": "Monday, 05 July 2021 - 18:28",
       "Headline": "තවත් කොරෝනා මරණ 32ක් - සමස්ත මරණ 3268 දක්වා ඉහළට",
       "News Content": "ඊයේ (04) දිනයේ සෞඛ්‍ය සේවා අධ්‍යක්ෂ ජනරාල්වරයා විසින් තවත් කොවිඩ් මරණ 32ක් තහවුරු කර ඇති බව රජයේ ප්‍රවෘත්ති දෙපාර්තමේන්තුව පවසනවා.\nඒ අනුව මෙරට සමස්ත මරණ සංඛ්‍යාව දැක්වෙන්නේ 3268ක් ලෙසටයි.\nමෙම මියගිය පිරිස අතර පිරිමි පුද්ගලයන් 14ක් සහ කාන්තාවන් 18ක් වනවා.\nඅවුරුදු 30ට අඩු එක් පිරිමි පුද්ගලයෙක් ද මියගිය පිරිසට අයත්.\nඅවුරුදු 30ත් 59ත් අතර පිරිමි පුද්ගලයන් 5ක් සහ කාන්තාවන් 5ක් ද මියගොස් තිබෙනවා.\nඅවුරුදු 60 සහ ඊට වැඩි පිරිමි පුද්ගලයන් 8ක් සහ කාන්තාවන් 13ක් ද ඊයේ තහවුරු කළ මරණ 32 අතර වන බවයි රජයේ ප්‍රවෘත්ති දෙපාර්තමේන්තුව නිවේදනය කළේ.",
       "URL": "https://www.hirunews.lk/276162/තවත්-කොරෝනා-මරණ-32ක්-සමස්ත-මරණ-3268-දක්වා-ඉහළට",
       "Category": "Local News",
       "Parent URL": "https://www.hirunews.lk/local-news.php?pageID=1839"
}