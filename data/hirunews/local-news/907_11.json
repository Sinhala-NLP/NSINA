{
       "Source": "hirunews",
       "Timestamp": "Sunday, 28 August 2022 - 14:30",
       "Headline": "ලබන සතියේ සිට බිත්තර මිල අලුත් වන ලකුණු (වීඩියෝ)",
       "News Content": "වෙළෙඳ අමාත්‍යාංශය සමඟ සාකච්ඡා කර, බිත්තර අලෙවිය සඳහා ලබන සතියේ අලුතින් සහතික මිලක් තීරණය කිරිමට බලපොරොත්තු වන බව\nපශු සම්පත් විෂය භාර, කෘෂිකර්ම අමාත්‍ය මහින්ද අමරවීර පවසනවා.\nඅමාත්‍යවරයා මේ බව ප්‍රකාශ කළේ බිත්තර නිෂ්පාදකයින්ගේ සංගමය අමාත්‍යවරයා මුණගැසී මෙම ගැටලුව සම්බන්ධයෙන් කළ සාකච්ඡාවකින්\nඅනතුරුවයි.\nඒ වෙනතෙක් බිත්තරයක් රුපියල් 50ක මිලකට අලෙවි කිරීමට අවසර ලබාදීම සුදුසු බවද කෘෂිකර්ම අමාත්‍යවරයා සඳහන් කළා.\nසමස්ත ලංකා බිත්තර නිෂ්පාදකයින්ගේ සංගමයේ සාමාජිකයින් පශු සම්පත් විෂය භාරව කටයුතු කරන කෘෂිකර්ම අමාත්‍ය මහින්ද අමරවීර මුණගැසුනේ අමාත්‍යවරයාගේ කොළඹ පිහිටි කාර්යාලයේදීයි.\nඑහිදී බිත්තර නිෂ්පාදන වියදම ඉහළ යාම සම්බන්ධයෙන් දෙපාර්ශ්වය අතර සාකච්ඡා පවත්වා තිබෙනවා.",
       "URL": "https://www.hirunews.lk/313955/ලබන-සතියේ-සිට-බිත්තර-මිල-අලුත්-වන-ලකුණු-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=907"
}