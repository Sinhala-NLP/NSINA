{
       "Source": "hirunews",
       "Timestamp": "Thursday, 08 February 2018 - 9:56",
       "Headline": "අධිකරණ නියෝගයෙන් ඉබ්බන් 12 කුට අභය දානය (ඡායාරූප)",
       "News Content": "ආඩිගම - තිඹිරිගොල්ල,වන්නියාකුලිය වැවෙන් අල්ලන ලද බව කියන කිරි ඉබ්බන් 04 දෙනෙකු සහ ගල් ඉබ්බන් 08 දෙනෙකු ආණමඩුව මහේස්ත්‍රාත් ජනනි එස්.විජේතුංගගේ නියෝග අනුව විල්පත්තුව වනාන්තරයට මුදා හැරීම සදහා කරුවලගස්වැව වන ජීවී කාර්යාලයේ නිලධාරීන් වෙත බාර දීමට පල්ලම පොලීසියේ නිලධාරීන් කටයුතු කර තිබෙනවා.\nසිදී යමින් ඇති වන්නියාකුලම වැවේ සිටින ඉබ්බන් අල්ලමින් සිටි බව කියන සැකකරුවන් දෙදෙනෙකු පල්ලම පොලීසියේ නිලධාරීන් විසින් අත්අඩංගුවට ගෙන තිබුණා.\nඔවුන් වෙන්නප්පුව - මිරිස්සන්කොටුව ප්‍රදේශයේ පදිංචිකරුවන් බවයි පොලිසිය සඳහන් කළේ.\nසැකකරුවන් දෙදෙනාට රුපියල් 40,000 බැගින් රුපියල් 80,000 ක දඩ මුදලක්ද ආණමඩුව මහේස්ත්‍රාත්වරිය විසින් නියම කර තිබෙනවා.\nවෙන්නප්පුව ප්‍රදේශයේ ඇති චීන අවන්හල් සදහා ගෙන යාමට තමන් ඉබ්බන් අල්ලා ගත් බව සැකකරුවන් පොලීසිය හමුවේ පවසා ඇති බවයි සඳහන් වන්නේ.",
       "URL": "https://www.hirunews.lk/183191/අධිකරණ-නියෝගයෙන්-ඉබ්බන්-12-කුට-අභය-දානය-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4088"
}