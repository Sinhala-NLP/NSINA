{
       "Source": "hirunews",
       "Timestamp": "Saturday, 12 June 2021 - 7:39",
       "Headline": "නෞකා අනතුරෙන් බලපෑමට ලක්වූ පානදුර - මීගමුව මුහුදු තීරය ධීවර කටයුතු සඳහා විවෘත කිරීමට රජයේ අවධානය  (වීඩියෝ)",
       "News Content": "එක්ස්ප්‍රස් පර්ල් නෞකා අනතුරේ බලපෑමට ලක්වූ පානදුර සිට මීගමුව දක්වා මුහුදු තීරය නිසි අධ්‍යයනයකින් අනතුරුව ධීවර කටයුතු සඳහා විවෘත කරන ලෙස අග්‍රාමාත්‍ය මහින්ද රාජපක්ෂ විසින් උපදෙස් ලබාදී තිබෙනවා.\nඒ, එක්ස්ප්‍රස් පර්ල් නෞකාව සම්බන්ධයෙන් අරලියගහ මන්දිරයේ ඊයේ (11) පැවති සාකච්ඡාවකදීයි.\nඑමෙන්ම, කොවිඩ් වසංගත තත්ත්වයට සමගාමීව අඩු ආදායම්ලාභීන් වෙත ලබාදෙන රුපියල් පන්දහසේ දීමනාව නෞකාව හේතුවෙන් අගතියට පත් ධීවර ප්‍රජාව සඳහා ලබන සඳුඳා සිට ලබාදෙන බවද අග්‍රාමාත්‍යවරයා මෙහිදී සඳහන් කර තිබෙනවා.",
       "URL": "https://www.hirunews.lk/274070/නෞකා-අනතුරෙන්-බලපෑමට-ලක්වූ-පානදුර-මීගමුව-මුහුදු-තීරය-ධීවර-කටයුතු-සඳහා-විවෘත-කිරීමට-රජයේ-අවධානය-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1890"
}