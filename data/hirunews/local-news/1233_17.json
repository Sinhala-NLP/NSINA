{
       "Source": "hirunews",
       "Timestamp": "Wednesday, 13 April 2022 - 7:39",
       "Headline": "අමාත්‍යාංශවල වියදම් කපන චක්‍රලේඛය ඉක්මන් වන ලකුණු",
       "News Content": "වියදම් අඩු කිරීම සඳහා රජයේ අමාත්‍යාංශ වෙත නව චක්‍රලේඛයක් නිකුත් කරන බව මුදල් අමාත්‍යාංශ ලේකම් මහින්ද සිරිවර්ධන ප්‍රකාශ කළා.\nඔහු කියා සිටියේ රජයේ ඉහළ වියදම් සහ අඩු ආදායම් හේතුවෙන් අයවැය හිඟය සීග්‍රයෙන් ඉහළ ගොස් ඇති බවයි.\nඑම නිසා ආදායම් ඉහළ දැමීම වෙනුවෙන් විවිධ ක්‍රියාමාර්ග ගැනීමට සිදුවන බවයි මුදල් අමාත්‍යාංශ ලේකම්වරයා සඳහන් කළේ.\nවිදෙස් ණය පියවීමද තාවකාලිකව අත්හිටුවන බව මහ බැංකු අධිපති ඊයේ ප්‍රකාශ කළ අතර, ජාත්‍යන්තර මූල්‍ය අරමුදලේ සහය ඇති ආර්ථික වැඩසටහනක් වෙනුවෙන් එය ක්‍රියාත්මක බවයි ප්‍රකාශ කෙරුණේ.",
       "URL": "https://www.hirunews.lk/301860/අමාත්‍යාංශවල-වියදම්-කපන-චක්‍රලේඛය-ඉක්මන්-වන-ලකුණු",
       "Category": "Local News",
       "Parent URL": "https://www.hirunews.lk/local-news.php?pageID=1233"
}