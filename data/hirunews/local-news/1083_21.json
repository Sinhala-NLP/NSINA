{
       "Source": "hirunews",
       "Timestamp": "Sunday, 19 June 2022 - 14:17",
       "Headline": "ලංකා බැංකුවට වාර්තාගත බදු පෙර ලාභයක්",
       "News Content": "ලංකා බැංකුව ඉතිහාසයේ වාර්තාගත රුපියල් බිලියන 43ක බදු පෙර ලාභයක් උපයා තිබෙනවා.\nලංකා බැංකුවේ 2021 වාර්ෂික වාර්තාව ජනාධිපති ගෝඨාභය රාජපක්ෂට පිළිගැන්වීම පසුගියදා (10) කොළඹ, කොටුව ජනාධිපති මන්දිරයේ දී සිදු වූ අතර එහිදී යි මේ කරුණු අනාවරණය වී ඇත්තේ.\nලංකා බැංකුවේ සභාපති කාංචන රත්වත්ත විසින් වාර්තාව ජනාධිපතිතුමා වෙත පිළිගන්වනු ලැබුවා.\nණය ක්‍රම පුළුල් කිරීම හා දීප ව්‍යාප්ත සියලු ස්ථරයන් ආවරණය කෙරෙන ගනුදෙණුකරුවන්ට සමීප සේවාවක් සැපයීමෙන් අදාළ ඉලක්කය සපුරා ගෙන තිබේ. රාජ්‍ය බැංකුවක වගකීම දරමින් මෙම ප්‍රතිලාභ ජනතාව වෙත නැවත ලබාදීමට කටයුතු කරන බව ලංකා බැංකුවේ සභාපති කාංචන රත්වත්ත පැවසුවේ.\nලංකා බැංකුවේ මහා කළමනාකරු කේ.ඊ.ඩී. සුමනසිරි, අතිරේක මහා කළමනාකරු රසල් ෆොන්සේකා, නියෝජ්‍ය කළමණාකරුවන් වන වයි.ඒ.ජයතිලක, පියල් සිල්වා, රුවන් කුමාර ද මේ අවස්ථාවට එක්ව සිටියා.",
       "URL": "https://www.hirunews.lk/307569/ලංකා-බැංකුවට-වාර්තාගත-බදු-පෙර-ලාභයක්",
       "Category": "Local News",
       "Parent URL": "https://www.hirunews.lk/local-news.php?pageID=1083"
}