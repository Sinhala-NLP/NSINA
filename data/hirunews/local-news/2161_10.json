{
       "Source": "hirunews",
       "Timestamp": "Monday, 08 February 2021 - 8:17",
       "Headline": "බස් වර්ජනය ගැන අදත් සාකච්ඡාවක්",
       "News Content": "පෞද්ගලික බස් වර්ජනය සම්බන්ධයෙන් මුදල් හා ප්‍රාග්ධන වෙළඳපොල රාජ්‍ය අමාත්‍ය අජිත් නිවාඩ් කබ්රාල් සමග අද (08) පැවැත්වීමට නියමිත සාකච්ඡාවෙන් පසුව අවසන් තීරණයකට, එළැඹෙන බව ලංකා පෞද්ගලික බස් හිමියන්ගේ සංගමය පවසනවා.\nඑහි සභාපති ගැමුණු විජේරත්න හිරු ප්‍රවෘත්ති අංශයට කියා සිටියේ අදාළ සාකච්ඡාව ඊයේ (07) පැවැත්වීමට නියමිතව තිබුණ ද තමා කොළඹින් බැහැරව සිටීම නිසා එය අද දිනය දක්වා කල් දැමුණු බවයි.\nපෞද්ගලික බස් රථවල ලීසිං පොලී අඩු කිරීම ඇතුළු ඉල්ලීම් කිහිපයකට විසඳුම් ලබා දෙන්නැයි ඉල්ලා බස් ධාවනයෙන් ඉවත් වීමට තීරණය කළ බව පෞද්ගලික බස් සංගම් මීට පෙර ප්‍රකාශ කළා.\nකෙසේ වෙතත්, බස් රථ ප්‍රවාහන සේවා රාජ්‍ය අමාත්‍ය දිලුම් අමුණුගම හිරු ප්‍රවෘත්ති අංශයට පැවසුවේ පවතින තත්ත්වය හමුවේ බස් හිමියන්ට ලබාදිය යුතු ඉහළම සහන ලබාදීමට කටයුතු කර ඇති බවයි.\nඑසේම, බස් වර්ජනයක් ක්‍රියාත්මක කළහොත් ඊට මුහුණදීමට රජය සූදානම් බවද අමාත්‍යවරයා කියා සිටියා.",
       "URL": "https://www.hirunews.lk/261963/බස්-වර්ජනය-ගැන-අදත්-සාකච්ඡාවක්",
       "Category": "Local News",
       "Parent URL": "https://www.hirunews.lk/local-news.php?pageID=2161"
}