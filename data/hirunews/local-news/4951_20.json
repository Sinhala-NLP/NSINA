{
       "Source": "hirunews",
       "Timestamp": "Sunday, 24 July 2016 - 17:41",
       "Headline": "මොරගහකන්ද ව්‍යාපෘතියේ  වන්දි ඉල්ලා කළ  උපවාසය අවසන් (ඡායාරූප)",
       "News Content": "මොරගහකන්ද වාරි ව්‍යාපෘතියෙන්  ලැබෙන වන්දි මුදල ප්‍රමාණවත් නොමැති බව පවසා ඉකුත් 20 දා ආරම්භ කල උපවාසය සදහා ලග්ගල නගරයේ ව්‍යාපරිකයන්ද කඩ සාප්පු වස දමා සහය දැක්වූ බවයි හිරු  වාර්තාකරු සදහන් කළේ.\nලග්ගල පල්ලේගම ප්‍රාදේශීය ලේකම් කාර්යාලය ඉදිරිපි මෙම උපවාසය පැවැත්වු අතර පුද්ගලයන් දහසකට අධික පිරිසක් සිටි බව සදහන්.\nඋපවාසකරුවන් ඉල්ලා සිටියේ ලබා දී ඇති වන්දි මුදලට අමතරව තවත් සියයට 50ක මුදලක් ලබා දෙන ලෙසයි.\nකෙසේ වෙතත් අද දහවල් එම ස්ථානයට පැමිණි අග්‍රාමාත්‍ය සම්බන්ධිකරණ ලේකම් අංශු සමරසිංහ සහ පාර්ලිමේන්තු මන්ත්‍රීනි  රෝහිනී කවිරත්න අදාළ  ගැටලුව පිළිබද  මුදල් ඇමතිවරයා සහ අගමැතිවරයා  දැනුම්වත් කර විසදුම් ලබා දෙන බව පැවසීමෙන් අනතුරුව උපවාසය අත්හල බවයි අප වාර්තාකරු සදහන් කළේ.\nඡායාරූප - නාඋල ඉන්දික අරුණ කුමාර",
       "URL": "https://www.hirunews.lk/138873/මොරගහකන්ද-ව්‍යාපෘතියේ-වන්දි-ඉල්ලා-කළ-උපවාසය-අවසන්-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4951"
}