{
       "Source": "hirunews",
       "Timestamp": "Monday, 03 October 2022 - 9:34",
       "Headline": "පස් කන්දක් කඩා වැටී නිවසකට බරපතළ හානි (වීඩියෝ)",
       "News Content": "හැටන් - ගාමිණිපුර ප්‍රදේශයේ නිවසක් මතට විශාල පස් කන්දක් කඩා වැටී තිබෙනවා.\nමෙම අනතුරින් නිවසෙහි ජීවත් වූ දෙදෙනකුට තුවාල සිදු වී ඇති අතර, පස් කන්ද කඩාවැටීමෙන් නිවසට බරපතළ හානි සිදුව ඇති බවයි අප ප්‍රාදේශීය වාර්තාකරු පැවසුවේ.\nමධ්‍යම කඳුකරයේ බටහිර බෑවුම් ප්‍රදේශවල පිහිටි ජල පෝෂක ප්‍රදේශවලට මේ දිනවල ඇදහැලෙන අධික වර්ෂාව සහ දැඩි සුළං තත්ත්වය\nහේතුවෙනුයි මෙම ආපදාව සිදුව ඇත්තේ.\nහැටන් ලංගම ඩිපෝව මායිමේ පිහිටා තිබු මැයි මාර ගසක් අද (03) අලුයම 1.30 ට පමණ ප්‍රදේශය හරහා හමා ගිය දැඩි සුළං තත්ත්වයක් සමග\nනිවසට ගස කඩා වැටුණු බවයි නිවසේ පදිංචිකරුවන් කියා සිටියේ.\nමැයි මාර ගස කඩා වැටෙන අවස්ථාවේ තමන් නිවසේ නිදාගෙන සිටි බවත්, ගස කඩා වැටීමත් සමග නිවසින් පිටතට දිවවිත් දිවි බේරාගත් බවත් නිවැසියන් පැවසුවා.",
       "URL": "https://www.hirunews.lk/316921/පස්-කන්දක්-කඩා-වැටී-නිවසකට-බරපතළ-හානි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=828"
}