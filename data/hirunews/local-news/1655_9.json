{
       "Source": "hirunews",
       "Timestamp": "Saturday, 02 October 2021 - 8:14",
       "Headline": "ලොව කොවිඩ් මරණ ලක්ෂ 48 ඉක්මවයි - ඇමරිකාවෙන් කොරෝනා පෙත්තක්",
       "News Content": "ලොව පුරා කොරෝනා මරණ ලක්ෂ 48 ඉක්මවා තිබෙනවා.\nඑය දැක්වුණේ 4,805,097ක් ලෙසයි.\nලොව පුරා කොරෝනා ආසාදිතයින් සංඛ්‍යාව 235,039,655ක් ලෙස සටහන් වනවා.\nගත වූ පැය 24 තුළ ලොව වැඩිම මරණ සහ ආසාදිතයින් සංඛ්‍යාවක් යළි ඇමරිකාවෙන් වාර්තා වුණා.\nමරණ 1820ක් සහ ආසාදිතයින් 120,580ක් එරටින් වාර්තා වී තිබෙනවා.\nමේ අතර, කොරෝනා මර්දන එන්නත් වෙනුවට ඇමරිකාවෙන් නව ඖෂධ පෙත්තක් හදුන්වා දී තිබෙනවා.\nමෙම ඖෂධය පර්යේෂණ අවධියේ පවතින අතර මෙමගින් පුද්ගලයන් රෝහල් ගතවීම සහ මිය යාම අවම කර ගත හැකි බවයි විදෙස් වාර්තා සදහන් කළේ.\nමොන්නු පිරවිර් ලෙස නම් කර ඇති මෙම පෙත්ත එක් කොරෝනා රෝගියෙකුට දෙවරක් ලබා දිය යුතු වනවා.\nඖෂධය නිෂ්පාදනය කෙරෙන මර්ක් සමාගම විසින් පෙන්වා දෙන්නේ මෙමගින් ධනාත්මක ප්‍රතිඵල ලැබී ඇති නිසාවෙන් පර්යේෂණ නතර කර හදිස්සි භාවිතයට අවසර ලබා දෙන ලෙසයි.",
       "URL": "https://www.hirunews.lk/283813/ලොව-කොවිඩ්-මරණ-ලක්ෂ-48-ඉක්මවයි-ඇමරිකාවෙන්-කොරෝනා-පෙත්තක්",
       "Category": "Local News",
       "Parent URL": "https://www.hirunews.lk/local-news.php?pageID=1655"
}