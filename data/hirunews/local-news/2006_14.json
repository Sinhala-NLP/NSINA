{
       "Source": "hirunews",
       "Timestamp": "Wednesday, 21 April 2021 - 9:40",
       "Headline": "පාස්කු ප්‍රහාරයෙන් මියගිය පිරිස් සිහි කරයි",
       "News Content": "පාස්කු ඉරිදා ත්‍රස්ත ප්‍රහාරයට දෙවසරක් සපිරෙන අද දින මියගිය පිරිස සිහිකර පෙරවරු 8.45ට විනාඩි 2 ක නිහැඩියාවක් ආරක්ෂා කිරීමට කටයුතු කළා.\nඒ, අගරදගුරු  අතිඋතුම් මැල්කම් කාදිනල් රංජිත් හිමිපාණන් සියළු ජනතාවගෙන් කළ ඉල්ලීමට අනුවයි.\nඊට සමගාමීව දේවස්ථානවල සීනු නාද කිරීමට සිදු කෙරුණා.\nපාස්කු ප්‍රහාරයේ දෙවන වසර සිහි කිරීමේ පූජා යාගය කාදිනල් හිමිපාණන්ගේ ප්‍රධානත්වයෙන් කොච්චිකඩේ ශාන්ත අන්තෝනි දේවස්ථානයේදී මේ වන විට පැවැත්වෙනවා.\nඊට මහා සංඝරත්නය ඇතුළු ආගමික නායකයින්, ශ්‍රී ලංකාවේ වතිකානු තානාපතිවරයා ඇතුළු විදෙස් තානාපතිවරුන් සහ කලාකරුවන් ඇතුළු පිරිසක් එක්ව සිටියා.",
       "URL": "https://www.hirunews.lk/269048/පාස්කු-ප්‍රහාරයෙන්-මියගිය-පිරිස්-සිහි-කරයි",
       "Category": "Local News",
       "Parent URL": "https://www.hirunews.lk/local-news.php?pageID=2006"
}