{
       "Source": "hirunews",
       "Timestamp": "Saturday, 25 January 2020 - 19:08",
       "Headline": "කොරෝනා වෛරසය ආසාධනය වූ  බවට සැක දෙදෙනෙකු IDH රෝහලට",
       "News Content": "කොරෝනා වෛරසය ආසාදනය වූ බවට සැකකරන චීන ජාතික කාන්තාවක් සහ ශ්‍රී ලාංකික පිරිමි පුද්ගලයෙක් අයි.ඩී.එච්. උණ රෝහලට\nඇතුළත් කර තිබෙනවා.\nරෝහල් ප්‍රකාශකයෙකු සඳහන් කළේ ඔවුන්ගේ පටක සාම්පල වැඩිදුර පරීක්ෂණ සඳහා වෛද්‍ය පර්යේෂණ ආයතනය වෙත යොමුකළ බවයි.\nමාරාන්තික “නව කොරෝනා“ වෛරසය ව්‍යාප්තව පවතින වීනයේ - වූහාන් නගරයෙන් ඉවත්වීමට නොහැකිව සිටින ශ්‍රී ලාංකිකයන් ඉන් ඉවත්\nකර ගැනීමට හෝ මෙරටට ගෙන්වා ගැනීමට පියවර ගනිමින් සිටින බව බීජිංහී ශ්‍රී ලංකා වැඩබලන තානාපති කේ.කේ යෝගානන්නදන් මහතා\nපවසනවා.\nමාරාන්තික නව කොරෝනා වෛරසය වැළඳී චීනයේ ජීවිතක්ෂයට පත්ව ඇති සංඛ්‍යාව 41 ක් දක්වා ඉහළ ගොස් ඇති අතර දකුණු ආසියාවට සහ\nයුරෝපයටද මේ වන විට වයිරසය ව්‍යාප්ත වී අවසන්.\nමාරාන්තික නව කොරෝනා වෛරසයේ ව්‍යාප්තිය හේතුවෙන් චීනයේ වූහාන් නගරය ඇතුළු නගර 5 ක් මුළුමනින්ම වසා දමා ඇති බව විදෙස් මාධ්‍ය වාර්තා කරනවා.\nඒ හේතුවෙන් එම නගර තුළ සිරවී සිටින පුද්ගලයින් සංඛ්‍යාව මිලියන 56 කටඅධිකයි.\nනව කොරෝනා වෛරසයෙන් වැඩිම බලපෑමක් සිදුව ඇත්තේ වීනයේ වූහාන් නගරයට වන අතර එහි පුද්ගලයින් 1000 කට අධික පිරිසකට මාරාන්තික නව කොරෝනා වෛරසය වැළඳී අවසන්.",
       "URL": "https://www.hirunews.lk/233036/කොරෝනා-වෛරසය-ආසාධනය-වූ-බවට-සැක-දෙදෙනෙකු-idh-රෝහලට",
       "Category": "Local News",
       "Parent URL": "https://www.hirunews.lk/local-news.php?pageID=2934"
}