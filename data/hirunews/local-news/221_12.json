{
       "Source": "hirunews",
       "Timestamp": "Saturday, 01 July 2023 - 21:16",
       "Headline": "පේරාදෙණිය විශ්වවිද්‍යාලය නැරඹීමට විශාල පිරිසක්",
       "News Content": "ශ්‍රී ලංකාවේ කීර්තිමත් හා සුන්දරතම විශ්වවිද්‍යාලයක් වන පේරාදෙණිය විශ්වවිද්‍යාලය අද (1) විවෘත දිනයක් ලෙස ප්‍රකාශයට පත්කර තිබෙනවා.\nඑය මහජන ප්‍රදර්ශනය සඳහා ආරම්භ කෙරුණේ පෙරවරු 9.00 ටයි.\nමහනුවර දිස්ත්‍රික්කයේ පේරාදෙණිය නගරයට ආසන්නව හන්තාන කඳු පන්තියේ බටහිර බෑවුම හා මහවැලි නදිය අතර ඉතා මනරම් පරිසරයක පිහිටා ඇති පේරාදෙණිය විශ්වවිද්‍යාලය ආරම්භ කර වසර 80 ක් පිරීමට සමගාමීව මෙම විවෘත දිනය ප්‍රකාශයට පත්කර තිබෙනවා.\nශ්‍රී ලංකාවේ විශ්වවිද්‍යාලයක් මෙලෙස මහජනයාට විවෘත දිනයක් ප්‍රකාශයට පත්කර ඇත්තේ ඉතිහාසයේ පළමු වරට වීමෙ විශේෂත්වයක්.\nඒ අනුව විශාල පිරිසල් පේරාදෙණිය සරසවිය දැකබලා ගැනීමට පැමිණි බවයි වාර්තා වෙන්නේ.",
       "URL": "https://www.hirunews.lk/339698/පේරාදෙණිය-විශ්වවිද්‍යාලය-නැරඹීමට-විශාල-පිරිසක්",
       "Category": "Local News",
       "Parent URL": "https://www.hirunews.lk/local-news.php?pageID=221"
}