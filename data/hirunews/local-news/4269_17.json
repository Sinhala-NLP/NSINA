{
       "Source": "hirunews",
       "Timestamp": "Monday, 16 October 2017 - 12:28",
       "Headline": "තම දියණිය දූෂණය කළ පියා අත්අඩංගුවට",
       "News Content": "වව්නියාව,කෝදණ්ඩනොච්චිකුලම ප්‍රදේශයේ 13 හැවිරිදි දැරියක් දූෂණය කොට ගැබිනියක් කළ පියෙකු අත්අඩංගුවට ගෙන ඊයේ(15) වවුනියාව මහේස්ත්‍රාත් අධිකරණයට ඉදිරිපත් කළ බව වවුනියාව ඊච්චන්කුලම පොලිසිය පවසනවා.\nඊච්චන්කුලම පොලිසිය පැවසූවේ දැරියගේ මව කුලී වැඩට ගොස් සිටි අවස්ථාවකද අදාළ පියා විසින් 13 හැවිරිදි සිය දියණිය දූෂණය කොට ඇති බවයි.\nදැරියගේ උදරාබාධ තත්වයක් හේතුවෙන් දැරිය රෝහල් ගත කිරීමේදී ඔප්පු වි ඇත්තේ දැරිය ගැබ්ගෙන ඇති බවයි.\nඅදාළ දැරියගෙන් සිදුකළ ප්‍රශ්න කිරීමේදී දැරිය පවසා ඇත්තේ තම පියා විසින් මව නිවසේ නොමැති අවස්ථාවක තමන්ට ලිංගික හිරිහැර කළ බවයි.\nදැරිය මාස දෙකක පමණ ගැබිනියක් වන බවට තහවුරු වි ඇති බවද රෝහල් ආරංචි මාර්ග පැවසුවා.\nසිද්ධිය සම්බන්ධයෙන් දැරියගේ පියා වන වව්‍නියාව කෝදණ්ඩනොච්චිකුලම ප්‍රදේශයේ පදිංචි 38 හැවිරිදි පුද්ගලයෙකු අත්අඩංගුවට ගත් බවද පොලිසිය පැවසුවා.\nසිද්ධිය සම්බන්ධයෙන් ඊච්චන්කුලම පොලිසිය වැඩිදුර පරීක්ෂණ මෙහෙවයි.\nවව්නියාව -මාධව කුලසූරිය",
       "URL": "https://www.hirunews.lk/173611/",
       "Category": "Local News",
       "Parent URL": "https://www.hirunews.lk/local-news.php?pageID=4269"
}