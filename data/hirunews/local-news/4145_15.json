{
       "Source": "hirunews",
       "Timestamp": "Tuesday, 02 January 2018 - 16:56",
       "Headline": "බෙහෙත් ශාලාවක් අසළ දරුවා අතහැර ගිය සිද්ධියට නීතිපති උපදෙස්",
       "News Content": "තම කුසින් ප්‍රසූත කළ දින 12 ක් වයසැති බිළිඳා බෙහෙත් ශාලාවක් අසළ දමා ගිය සිද්ධියට අදාළව නීතිපති උපදෙස් ලබාගන්නා ලෙස අනුරාධපුර ප්‍රධාන  මහේස්ත්‍රාත්වරයා අද පොලිස් ළමා හා කාන්තා කාර්යාංශයට නියෝග කළා.\nමෙම සිද්ධියට අදාළව චෝදනා එල්ලවී ඇත්තේ සරසවි සිසුවියක බව කියන තරුණියකටයි.\nඇයට මාර්තු 20 වනදා යළි අධිකරණය හමුවේ පෙනී සිටින ලෙස මෙහිදී මහේස්ත්‍රාත්වරයා නියෝග කළා.\nප්‍රසූත කළ දරුවා අනුරාධපුර - සාලියපුර ප්‍රදේශයේ බෙහෙත් ශාලාවක් අසළ රෙදි කඩකින් ඔතා දමාගිය බවට පොළොන්නරුව - මැදිරිගිරිය ප්‍රදේශයේ පදිංචි මෙම තරුණිය චෝදනා ලැබ සිටිනවා.",
       "URL": "https://www.hirunews.lk/179958/බෙහෙත්-ශාලාවක්-අසළ-දරුවා-අතහැර-ගිය-සිද්ධියට-නීතිපති-උපදෙස්",
       "Category": "Local News",
       "Parent URL": "https://www.hirunews.lk/local-news.php?pageID=4145"
}