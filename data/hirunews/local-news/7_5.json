{
       "Source": "hirunews",
       "Timestamp": "Tuesday, 26 September 2023 - 9:16",
       "Headline": "ජනපති අද ජර්මනියට",
       "News Content": "ජනාධිපතිවරයා නිල සංචාරයක් සඳහා ජර්මනිය බලා අද (26) පිටත්ව යාමට නියමිතයි.\nබර්ලින් ගෝලීය සංවාදය සඳහා එරටට යන ජනාධිපතිවරයා එම සමුළුව ඇමතීමටද නියමිතව තිබෙනවා.\nඑමෙන්ම ජනාධිපතිවරයාගේ ඇමරිකානු සංචාරයෙන් රටට හිතකර ප්‍රතිලාභ රැසක් හිමි වූ බව දේශගුණ විපර්යාස පිළිබඳ ජනාධිපති ජ්‍යෙෂ්ඨ උපදේශක රුවන් ගුණවර්ධන ප්‍රකාශ කළා. ඒ, ජනාධිපති මාධ්‍ය කේන්ද්‍රයේ ඊයේ (25) පැවති මාධ්‍ය හමුවේදීයි.\nලෝක බැංකු සභාපති අජය භංගා සමග ජනාධිපතිවරයා පැවැත්වූ හමුවේදී දේශගුණ විපර්යාස අවම කරගැනීමේ වැඩසටහන් මෙන්ම සංවර්ධන වැඩසටහන් වලට ඉදිරියේදී ආධාර ලබා දෙන බවට ලෝක බැංකු සභාපතිවරයා ප්‍රකාශ කළ බවයි ඔහු සඳහන් කළේ.",
       "URL": "https://www.hirunews.lk/349415/ජනපති-අද-ජර්මනියට",
       "Category": "Local News",
       "Parent URL": "https://www.hirunews.lk/local-news.php?pageID=7"
}