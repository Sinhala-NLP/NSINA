{
       "Source": "hirunews",
       "Timestamp": "Tuesday, 07 February 2023 - 19:22",
       "Headline": "කෝටිපති ව්‍යාපාරිකයාගේ ඝාතනයට ඇල්ලූ අඹුසැමි යුවළ රිමාන්ඩ්",
       "News Content": "පැලවත්ත - එම්.ඩී.එච් පුර සිය නිවසේ නාන තටාකයේ තිබී සිරුර සොයාගත් කෝටිපති ව්‍යාපාරිකයාගේ ඝාතනය සම්බන්ධයෙන් අත්අඩංගුවට ගත් අඹුසැමි යුවළ මේ මස 15 වනදා දක්වා රක්ෂිත බන්ධනාගාර ගත කර තිබෙනවා.\nඒ, සැකකරුවන් අද කඩුවෙල මහේස්ත්‍රාත් චාමිනි විජේබණ්ඩාර හමුවට ඉදිරිපත් කිරීමෙන් අනතුරුවයි.\nහිස පිටුපසට එල්ල කළ තදබල පහරදීමක් නිසා මෙම කෝටිපති නිමි ඇදුම් ව්‍යාපාරිකයාගේ මරණය සිදුවී ඇති බව ඊයේ සිදුකළ පශ්චාත් මරණ පරීක්ෂණයේදී අනාවරණ වුණා.\nඅද දිනයේදී අධිකරණය හමුවේ කරුණු දක්වමින් පොලිසිය සඳහන් කළේ ඝාතනයට යොදාගත් මුගුරද මේ වනවිට සොයාගෙන ඇති බවයි.\nසැකකාර අඹුසැමි යුවළ වෙනුවෙන් කිසිදු නීතීඥවරයෙකු පෙනී සිට නොමැති අතර, මනුෂ්‍ය ඝාතනයක තොරතුරු සැඟවීමේ චෝදනාවටයි කාන්තාව අත්අඩංගුවට ගෙන ඇත්තේ.",
       "URL": "https://www.hirunews.lk/326921/කෝටිපති-ව්‍යාපාරිකයාගේ-ඝාතනයට-ඇල්ලූ-අඹුසැමි-යුවළ-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=550"
}