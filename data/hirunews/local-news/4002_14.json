{
       "Source": "hirunews",
       "Timestamp": "Friday, 06 April 2018 - 13:35",
       "Headline": "නියෝජ්‍ය කතානායකට තර්ජනය කිරීම ගැන අපක්ෂපාතී පරීක්ෂණයක්",
       "News Content": "විශ්වාසභංග විවාදය පැවති දිනයේ නියෝජ්‍ය කථානායක තිලංග සුමතිපාලට, අමාත්‍ය නවීන් දිසානායක තර්ජනය කළ බවට ඒකාබද්ධ විපක්ෂයේ පාර්ලිමේන්තු මන්ත්‍රී දිනේෂ් ගුණවර්ධන අද පාර්ලිමේන්තුවේදී සිදුකළ ප්‍රකාශයත් සමඟ උණුසුම් තත්ත්වයක් මතුවුණා.\nඒ, එම සංවාදයට කථානායක කරු ජයසූරිය, සභානායක අමාත්‍ය ලක්ෂ්මන් කිරිඇල්ල, අමාත්‍ය නවීන් දිසානායක සහ අග්‍රාමාත්‍ය රනිල් වික්‍රමසිංහ මැදිහත්වීමත් සමඟයි.\nකෙසේ වෙතත්, කථානායකවරයා ප්‍රකාශ කළේ සිද්ධිය පිළිබදව අපක්ෂපාතී පරීක්ෂණයක් සිදුකරන බවයි.\nඑහිදී අමාත්‍ය නවීන් දිසානායක කියා සිටියේ ඕනෑම අවස්ථාවක ඒ වෙනුවෙන් පිළිතුරු ලබාදීමට තමන් සූදානම් බවයි.",
       "URL": "https://www.hirunews.lk/187786/නියෝජ්‍ය-කතානායකට-තර්ජනය-කිරීම-ගැන-අපක්ෂපාතී-පරීක්ෂණයක්",
       "Category": "Local News",
       "Parent URL": "https://www.hirunews.lk/local-news.php?pageID=4002"
}