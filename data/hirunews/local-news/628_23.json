{
       "Source": "hirunews",
       "Timestamp": "Monday, 02 January 2023 - 13:52",
       "Headline": "නව වසරේ ආණ්ඩුවක් පිහිටුවනවා - කිරිඇල්ල කියයි",
       "News Content": "නව වසරේදී සිය ආණ්ඩුවක් පිහිටුවන බව සමගි ජනබලවේගයේ පාර්ලිමේන්තු මන්ත්‍රී ලක්ෂ්මන් කිරිඇල්ල පවසනවා.\nඔහු මේ බව කියා සිටියේ පක්ෂ කාර්යාලයේ අද (02) නව වසර වෙනුවෙන් වැඩ ආරම්භ කිරීමේ අවස්ථාවට එක්වෙමින්.\nඑම අවස්ථාවට සමගි ජනබලවේගයේ මහ ලේකම් පාර්ලිමේන්තු මන්ත්‍රී රංජිත් මද්දුමබණ්ඩාර සහ හර්ෂණ රාජකරුණා ද එක්ව සිටියා.\nමේ අතර ජනතාව කුමන දේශපාලන තීන්දුවක් ගනු ලැබුවද රටට වැඩදායි වැඩපිළිවෙලක් ඉටුකළ යුතු බව අමාත්‍ය නිමල් සිරිපාල ද සිල්වා පවසනවා.\nඔහු මෙම අදහස් පළකළේ වරාය, නාවික හා ගුවන්සේවා අමාත්‍යංශයේ නව වසර වෙනුවෙන් අද වැඩ ආරම්භ කරමින්.",
       "URL": "https://www.hirunews.lk/324092/නව-වසරේ-ආණ්ඩුවක්-පිහිටුවනවා-කිරිඇල්ල-කියයි",
       "Category": "Local News",
       "Parent URL": "https://www.hirunews.lk/local-news.php?pageID=628"
}