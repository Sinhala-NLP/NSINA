{
       "Source": "hirunews",
       "Timestamp": "Saturday, 05 May 2018 - 21:09",
       "Headline": "උඩවලව ජලාශයේ වාන් දොරටුවක් විවෘත කෙරේ",
       "News Content": "උඩවලව ජලාශයේ වාන් දොරටුවක් විවෘත කර තිබෙනවා.\nමේ හේතුවෙන් වලවේ ගඟ පහළ ජනතාවට අවධානයෙන් සිටින ලෙසටයි ආපදා කළමණාකරණ මධ්‍යස්ථානය දැනුම් දෙන්නේ.\nමේ අතර නිවේදනයක් නිකුත් කරමින් කාලගුණ විද්‍යා දෙපාර්තමේන්තුව සඳහන් කළේ දිවයිනට බස්නාහිර සහ ගිණිකොන දෙසින් වන මුහුදු ප්‍රදේශවල ක්‍රියාකාරී වලාකුලු පද්ධති වර්ධනය වී ඇති බවයි.\nමෙය ඉදිරි දින කිහිපය තුලදී ද සක්‍රියව පවතිනු ඇති බවටයි අපේක්ෂා කෙරෙන්නේ.\nමේ හේතුවෙන් කොළඹ සිට පුත්තලම හරහා මන්නාරම දක්වා වෙරළට ඔබ්බෙන් වන මුහුදු ප්‍රදේශවල සහ හම්බන්තොට සිට මඩකලපුව හරහා ත්‍රිකුණාමලය දක්වා වන ගැඹුරු මුහුදු ප්‍රදේශවල තද වැසි හෝ ගිගුරුම් සහිත වැසි ඇතිවිය හැකියි.\nඑමෙන්ම සුළගේ වේගය ක්ෂණිකව පැයට කිලෝමීටර් 70 ක් 80 ක් පමණ දක්වා ඉහළ යාමට ඉඩ ඇති බැවින් එම මුහුදු ප්‍රදේශ ක්ෂණිකව රලු වීමට ද වැඩි හැකියාවක් පවතිනවා.\nමේ පිළිබඳ අවධානයෙන් පසුවන ලෙසටයි කාලගුණ විද්‍යා දෙපාර්තමේන්තුව ධීවර සහ නාවික ප්‍රජාවට දැනුම් දෙන්නේ.",
       "URL": "https://www.hirunews.lk/190056/උඩවලව-ජලාශයේ-වාන්-දොරටුවක්-විවෘත-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=3958"
}