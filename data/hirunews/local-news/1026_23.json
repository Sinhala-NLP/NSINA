{
       "Source": "hirunews",
       "Timestamp": "Tuesday, 12 July 2022 - 13:27",
       "Headline": "දඹුල්ල ආර්ථික මධ්‍යස්ථානයට එළවළු තොග වැඩි වශයෙන් ලැබේ",
       "News Content": "දඹුල්ල ආර්ථික මධ්‍යස්ථානයට අද දිනයේ දී එළවළු තොග වැඩි වශයෙන් ලැබී තිබෙනවා.\nඉන්ධන අර්බුදයත් සමග පසුගිය දින කිහිපයේ යාපනය, හම්බන්තොට, මොනරාගල, වව්නියාව, අනුරාධපුර, නුවරඑළිය ප්‍රදේශවලින් තොග ලැබීම් සීමා සහිත වූ බවයි වෙළඳුන් සඳහන් කළේ.\nමේ අතර, ඉන්දීය ණය ආධාර යටතේ මෙරටට රැගෙන ආ යූරියා පොහොර මෙටි්‍රක් ටොන් 40,000 හි රසායානාගාර වාර්තාව නිකුත් වී තිබෙනවා.\nකෘෂිකර්ම අමාත්‍යාංශය වෙත එම වාර්තාව ලැබී ඇති අතර, එම පොහොරවල බයියුරේට් ප්‍රතිශතය සියයට 9ක් ලෙස දැක්වෙනවා.\nමින් පෙර මෙරට භාවිත කරන යූරියා පොහොර වල බයියුරේට් ප්‍රතිශතය සියයට එකක් ලෙස දැක්වුණු අතර, මේ අනුව මෙම පොහොර වී වගාව ඇතුළු අනෙකුත් වගාවන් සඳහා යෙදවීමට හැකි බවයි ජාතික පොහොර ලේකම් කාර්යාලය කෘෂිකර්ම අමාත්‍යවරයා වෙත දැනුම් දී ඇත්තේ.",
       "URL": "https://www.hirunews.lk/309789/දඹුල්ල-ආර්ථික-මධ්‍යස්ථානයට-එළවළු-තොග-වැඩි-වශයෙන්-ලැබේ",
       "Category": "Local News",
       "Parent URL": "https://www.hirunews.lk/local-news.php?pageID=1026"
}