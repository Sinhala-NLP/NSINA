{
       "Source": "hirunews",
       "Timestamp": "Sunday, 02 April 2023 - 10:19",
       "Headline": "සුපිරි පන්දුවාරයේ දී කිවියන්ගෙන් ශ්‍රී ලංකාවට ලකුණු 09ක ඉලක්කයක් (වීඩියෝ)",
       "News Content": "සංචාරක ශ්‍රී ලංකා කණ්ඩායම සහ නවසීලන්ත කණ්ඩායම අතර අද (02) ඕක්ලන්ඩ් හි දී ආරම්භ වූ පළමු T20 තරගය ලකුණු සම වීමක් හේතුවෙන් සුපිරි පන්දුවාරයක් හිමි වුණා.\nඒ අනුව සුපිරි පන්දුවාරයට පහරදීම සඳහා නවසීලන්ත කණ්ඩායමෙන් පිටියට පිවිසියේ Tom Latham සමගින් Daryl Mitchell යි.\nශ්‍රී ලංකා කණ්ඩායම වෙනුවෙන් සුපර් ඕවරයේ පන්දු යැවීමේ වගකීම හිමිවූයේ දඟ පන්දු ක්‍රීඩක මහීෂ් තීක්ෂණ හටයි.\nඒ අනුව සිය දෙවැනි පන්දුවේ දී ම ටොම් ලැතම්ව යළිත් ක්‍රීඩාගාරයට හරවා යැවීමට මහීෂ්ට හැකිවූයේ කිවි ලකුණු සටහන ලකුණු 02ක් ව තිබියදියි.\nඉන් පසුව පිටියට පිවිසි චැප්මන් සමග එක් වූ මිචෙල් සුපිරි පන්දුවාරයේ දී සිය ලකුණු පුවරුව සඳහා ලකුණු 08ක් එක් කළ විට මහීෂ් යොමු කළ අවසන් පන්දුවේ දී පන්දුව කඩුල්ලේ වැදීමෙන් චැප්මන් ද දැවී ගියා.\nඒ අනුව ජයග්‍රහණය සඳහා ශ්‍රී ලංකාවට හිමි වූ ඉලක්කය පන්දු 06කට ලකුණු 09ක ඉලක්කයකුයි.",
       "URL": "https://www.hirunews.lk/331513/සුපිරි-පන්දුවාරයේ-දී-කිවියන්ගෙන්-ශ්‍රී-ලංකාවට-ලකුණු-09ක-ඉලක්කයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=439"
}