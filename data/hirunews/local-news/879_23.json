{
       "Source": "hirunews",
       "Timestamp": "Friday, 09 September 2022 - 17:49",
       "Headline": "තියුණු ආයුධවලින් පහර දී දෙදෙනෙකු ඝාතනයට තැත් කළ තුන්දෙනෙකු අත්අඩංගුවට",
       "News Content": "මාළිගාවත්ත - ලක්හිරු සෙවණ මහල් නිවාස සංකීර්ණය ඉදිරිපිට දී පුද්ගලයින් දෙදෙනෙකු තියුණු ආයුධවලින් පහර දී ඝාතනය කිරීමට තැත් කළ සැකකරුවන් තුන්දෙනෙකු පොලිසිය අත්අඩංගුවට ගෙන තිබෙනවා.\nඊයේ සැකකරුවන් මෙම අපරාධය සඳහා පැමිණ ඇති අතර, ඔවුන් ත්‍රිරෝද රථයකින් පලායන අවස්ථාවේදී අපරාධය සඳහා යොදාගත් කඩුවක්, මන්නා පිහි හතරක්, යකඩ පොල්ලක් සහ කිතුල් පොල්ලක් සමඟ අත්අඩංගුවට ගත් බවයි පොලිස් මාධ්‍ය කොට්ඨාසය සඳහන් කළේ.\nඅවුරුදු 22, 32 සහ 33 යන වයස්වල පසුවන සැකකරුවන් මට්ටක්කුලිය, වැල්ලම්පිටිය සහ ඔරුගොඩවත්ත යන ප්‍රදේශවල පදිංචිකරුවන් වනවා.",
       "URL": "https://www.hirunews.lk/314983/තියුණු-ආයුධවලින්-පහර-දී-දෙදෙනෙකු-ඝාතනයට-තැත්-කළ-තුන්දෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=879"
}