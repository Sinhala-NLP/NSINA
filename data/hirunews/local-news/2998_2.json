{
       "Source": "hirunews",
       "Timestamp": "Tuesday, 17 December 2019 - 16:04",
       "Headline": "වාලම්පූරි අලෙවි කිරීමට තැත් කළ තුන්දෙනෙකු අත්අඩංගුවට",
       "News Content": "කන්තලේ - සේරු නුවර ප්‍රදේශයේදී වාලම්පූරි අලෙවි කිරීමට උත්සාහ කළ පුද්ගලයින් තුන්දෙනෙකු නාවික හමුදාව සහ පොලීසිය එක්ව සිදුකළ මෙහෙයුමකදී අත්අඩංගුවට ගෙන තිබෙනවා.\nලැගුම්හළක නීතිවිරෝධී ලෙස මෙලෙස වාලම්පූරි දෙකක් සඟවාගෙන සිටියදී ඊයේ ඔවුන් අත්අඩංගුවට ගෙන ඇති අතර, ඒවායේ බර කිලෝග්‍රෑම් 1.6 ක් බවයි නාවික හමුදාව සඳහන් කළේ.\nසිදුකළ විමර්ශනවලදී අනාවරණ වී ඇත්තේ සැකකරුවන් පන්කුලම, සිංහගම සහ සේරුනුවර ප්‍රදේශවල පදිංචිකරුවන් බවයි.",
       "URL": "https://www.hirunews.lk/230438/වාලම්පූරි-අලෙවි-කිරීමට-තැත්-කළ-තුන්දෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2998"
}