{
       "Source": "hirunews",
       "Timestamp": "Sunday, 27 December 2020 - 8:01",
       "Headline": "නීති විරෝධීව ගෙන්වූ කහ කිලෝ 20000ක් සමග 4ක් STF අත්අඩංගුවට (වීඩියෝ)",
       "News Content": "නීති විරෝධීව ඉන්දියාවේ සිට මෙරටට රැගෙන ආ කහ කිලෝ විසිදහසක් සමග සැකකරුවන් 4 දෙනෙකු ට්‍රෝලර් යාත්‍රාවක් සමග හුංගම ප්‍රදේශයේදී පොලිස් විශේෂ කාර්ය බලකාය විසින් අත්අඩංගුවට ගෙන තිබෙනවා.\nඅද උදෑසන 3.30ට පමණ  කලමැටිය ගුරුපොකුණ ධීවර වරාය අසලදීයි වැටලීම සිදුකර ඇත්තේ.\nමෙම කහ රැගෙන යාමට බවට සැක කෙරෙන ලොරි දෙකක් ද පොලිස් අත්අඩංගුවට ගෙන ඇති බවයි පොලිස් මාධ්‍ය ප්‍රකාශක නියෝජ්‍ය පොලිස්පති අජිත් රෝහණ කියාසිටියේ.\nඔහු සඳහන් කළේ මෙම අත්අඩංගුවට ගත් සැකකරුවන්ට අමතරව තවත් පුද්ගලයන් කිහිප දෙනෙකු මෙම කහ තොගය රැගෙන ඒමට සහය ලබාදී ඇතැයි තොරතුරු පවතින බවයි.\nසිද්ධිය සම්බන්ධයෙන් පොලිස් විශේෂ කාර්ය බලකාය සහ හුංගම පොලිසිය පරීක්ෂණ සිදුකරනවා.",
       "URL": "https://www.hirunews.lk/258041/නීති-විරෝධීව-ගෙන්වූ-කහ-කිලෝ-20000ක්-සමග-4ක්-stf-අත්අඩංගුවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2251"
}