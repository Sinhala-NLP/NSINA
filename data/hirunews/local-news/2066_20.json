{
       "Source": "hirunews",
       "Timestamp": "Wednesday, 24 March 2021 - 13:48",
       "Headline": "නිසි මිලක් නොමැතිව කරගෙන යන හුණු කර්මාන්තය (වීඩියෝ)",
       "News Content": "නිසි මිලක් නොමැතිවීම සහ තීන්ත ආනයනය කිරීම හේතුවෙන් ගැටලු රැසකට මුහුණදීමට සිදුව ඇති බව බදුල්ල දිස්ත්‍රිකයේ පාරම්පරික හුණු කර්මාන්තකරුවන් පවසනවා.\nඔවුන් පෙන්වා දෙන්නේ අමුද්‍රව්‍ය සපයා ගැනීමේ අසීරුතාව සහ නිෂ්පාදන සඳහා නිසි මිලක් නොමැතිකමින් හුණු කර්මාන්තශාලා වැසීයමින් පවතින බවයි.\nමෙරට පාරම්පරික කර්මාන්තයක් වන හුණු නිශ්පාදනය සඳහා සොරණාතොට , මැඩිතලේ , රිදීපාන , ඇතුලු ප්‍රදේශ අතීතයේ සිටම ප්‍රසිද්ධියක් උසුලනවා.\nවිකල්ප නිෂ්පාදන වෙළෙදපොළ ආක්‍රමණය කිරීමත් සමග  විශාල ඉල්ලුමක්  තිබූ හුණු කර්මාන්තය අවදානමකට පත්ව ඇති බවයි බදුල්ල සොරණාතොට හුණු නිෂ්පාදකයින් පෙන්වා දෙන්නේ.\nඔවුන් පවසන්නේ පාරම්පරිකව සිදු කරගෙන ආ සිය කර්මාන්තය සිදු කරගෙන යාමට අවශ්‍ය අමුද්‍රව්‍ය සොයා ගැනීමද මේ වනවිට අභියෝගයක්ව පවතින බවයි.\nබුලත් විට සඳහා හුණු නිශ්පාදන අලෙවි වුවද පොලිතීන් මිල ඉහළයාම හේතුවෙන් එම නිෂ්පාදන ඔස්සේද ලාභ ලබා ගැනීම අපහසු බව කර්මාන්තකරුවන් පෙන්වා දෙනවා.\nදිනෙන් දින අවදානමට ලක්වෙන හුණු කර්මාන්තය ආරක්ෂා කර ගනිමින් දැඩි ගැටලු රැසක් මධ්‍යයේ එම කර්මාන්තයේ රැදී සිටින කර්මාන්තකරුවන් ඉල්ලා සිටින්නේ සිය කර්මාන්තය ආරක්ෂා කර ගැනීම වෙනුවෙන් වගකිව යුතු බලධාරීන්ට මැදිහත් වන ලෙසයි.",
       "URL": "https://www.hirunews.lk/266384/නිසි-මිලක්-නොමැතිව-කරගෙන-යන-හුණු-කර්මාන්තය-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2066"
}