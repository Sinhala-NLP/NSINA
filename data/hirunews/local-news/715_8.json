{
       "Source": "hirunews",
       "Timestamp": "Wednesday, 23 November 2022 - 11:05",
       "Headline": "කොඩිය වරද්දාගත් ප්‍රේක්ෂකයෙක් නිසා කටාරයේ දී මාධ්‍යවේදියෙක්ට ගුටි පූජාවක්",
       "News Content": "ඊයේ(22) කටාර් හි ලුසෙල් පිටියේ පැවති ආර්ජන්ටිනාව සහ සෞදි අරාබිය අතර තරගය ආවරණය කිරීමට පැමිණි මාධ්‍යවේදියෙකු විසින් රැගෙන ආ බ්‍රසීල කලාපීය ධජයක්, LGBTQ ප්‍රජාව නියෝජනය කරන ධජයකැයි වරදවා වටහා ගැනීමක් නිසා සිදු කරන ලද පැමිණිල්ලක් හේතුවෙන් කටාර් ප්‍රාදේශීය පොලිස් නිලධාරීන් විසින් අදාල මාධ්‍යවේදියාට ක්‍රීඩාංගණයෙන් පිටත දී පහර දුන් බවට පුවතක් විදෙස් මාධ්‍ය වාර්තා කරනවා.\nබ්‍රසීල ජාතික වික්ටර් පෙරෙයිරා නැමති මෙම මාධ්‍යවේදියා විසින් දේදුන්නක්, රතු කුරුසයක් සහ තරුවක් සහිත බ්‍රසීලයේ ඊසානදිග පර්නාම්බුකෝ ප්‍රාන්තයේ වර්ණවත් ධජය රැගෙන විත් ඇති අතර ක්‍රීඩාංගණයෙන් පිටත වූ අයෙක්ගේ නිෂේධාත්මක ප්‍රතිචාරයක් හේතුවෙන් කටාර් ප්‍රාදේශීය පොලිස් බලධාරීන් මැදිහත් වී ඔහුගේ දුරකථනය සිය භාරයට ගෙන තිබෙනවා.\nරොයිටර් පුවත් සේවය වාර්තා කරන්නේ, ඊයේ පැවති ආර්ජන්ටිනාව සහ සෞදි අරාබිය තරගයෙන් අනතුරුව ලුසෙයිල් ක්‍රීඩාංගණයෙන් පිටතට අදාල මාධ්‍යවේදියා යන විට අරාබි සාම්ප්‍රදායික සුදු ඇඳුමකින් සැරසී සිටි අයෙකු මාධ්‍යවේදියා අතැතිව තිබූ ධජය වැරදි ලෙස වටහා ගැනීම නිසා අදාල සිද්ධිය සුදු වූ බවයි.\nඑම ධජයේ සටහන් වූ වර්ණ LGBTQ ප්‍රජාව නියෝජනය කරන ධජයේ වන දේදුනු වර්ණයන්ට යම් සමානකමක් දරණ බවත්, කටාර්හි සමලිංගිකත්වය නීති විරෝධී කටයුත්තක් සහ සිර දඬුවම් ලැබිය හැකි වරදක් බවත් එම විදෙස් මාධ්‍ය වාර්තා කරනවා.\nඅදාල සිද්ධියේ දී ධජය වරදවා වටහා ගත් සාම්ප්‍රධායික ඇඳුමකින් සැරසී සිටි අරාබි ජාතිකයා විසින් මාධ්‍යවේදියා අත වූ ධජය උදුරාගෙන බිම විසි කළ බවත්, මාධ්‍යවේදියා අත වූ ජංගම දුරකථනය උදුරාගෙන ඉන් වීඩියෝ ගත කරමින් සිටින ලද දෑ මකා දමන ලෙස බලපෑම් කළ බවත්, එම මාධ්‍යවේදියාට පා පහරවල් එල්ල කර ඇති බවත් රොයිටර්ස් පුවත් සේවය සඳහන් කරනවා.\nඅදාල ක්‍රියාව සඳහා එතැනට ඒකරාශී වූ ප්‍රාදේශීය පොලිස් නිලධාරින් විසින් සාම්ප්‍රධයික ඇඳුමකින් සැරසී සිටි අරාබියානුවාගේ එම ක්‍රියාව අනුමත කරමින් මාධ්‍යවේදියාට පහර දුන් බවත් වික්ටර් පෙරෙයිරා නම් මාධ්‍යවේදියා විසින් තම ට්විටර් ගිණුමේ සටහන් කොට තිබෙනවා.\nකෙසේ නමුත් රොයිටර්ස් පුවත් සේවය වාර්තා කරන්නේ අදාල සිද්ධිය සම්බන්ධයෙන් කටාර් ලෝක කුසලාන සංවිධායකයින් සහ එහි මාධ්‍ය කාර්‍යාලයෙන් කරුණු විමසීමට උත්සහ කළත් එම උත්සහයන් ව්‍යර්ත වූ බවයි.",
       "URL": "https://www.hirunews.lk/321060/කොඩිය-වරද්දාගත්-ප්‍රේක්ෂකයෙක්-නිසා-කටාරයේ-දී-මාධ්‍යවේදියෙක්ට-ගුටි-පූජාවක්",
       "Category": "Local News",
       "Parent URL": "https://www.hirunews.lk/local-news.php?pageID=715"
}