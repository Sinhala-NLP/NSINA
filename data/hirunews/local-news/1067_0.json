{
       "Source": "hirunews",
       "Timestamp": "Sunday, 26 June 2022 - 17:49",
       "Headline": "අධිවේගයේ නොමග ගිය පොලිස් කොස්තාපල්වරයා (වීඩියෝ)",
       "News Content": "අධිවේගී මාර්ගයට යතුරුපැදියක් ධාවනය කර රිය අනතුරක් සිදුකළ බවට පොලිස් කොස්තාපල්වරයෙකු දක්ෂිණ අධිවේගී මාර්ග රථවාහන පොලීසිය මඟින් අත්අඩංගුවට ගෙන තිබෙනවා.\nසැකකාර පොලිස් කොස්තාපල්වරයා බීමතින් සිට ඇති බවට අනාවරණය වී ඇති බව පොලීසිය පැවසුවේ.\nකොතලාවල පිවිසුමෙන් අධිවේගී මාර්ගයට සිය යතුරුපැදිය ඇතුළු කර ඇති ඔහු පොලිස් අණ නොතකා කොට්ටාව දෙසට ගමන් කර යළි යතුරුපැදිය හරවා කඩවත දෙසට ගමන් කිරීමේ දී මෝටර් රථයක ගැටී අනතුරට ලක්ව ඇති බව සඳහන්.\nසැකකාර පොලිස් කොස්තාපල්වරයා අධිවේගී මාර්ගයේ කිලෝමීටර් 02ක පමණ දුරක් සිය යතුරුපැදිය ධාවනය කර ඇති බවයි පොලීසිය පැවසුවේ.\nඅනතුරින් මෝටර් රථයට හා යතුරුපැදියට හානි සිදුව තිබෙනවා.\nබෙම්මුල්ල පොලිස් ස්ථානයට අනුයුක්ත අත්අඩංගුවට ගත් පොලිස් කොස්තාපල්වරයා සම්බන්ධයෙන් සපුගස්කන්ද පොලීසිය වැඩිදුර විමර්ශන සිදුකරනු ලබනවා.\nඅදාළ කොස්තාපල්වරයා බීමතින් යතුරුපැදිය ධාවනය කරන අයුරු සහ අනතුර සිදුවු අයුරු ජංගම දුරකථනයක මෙලෙස සටහන්ව තිබුනා.",
       "URL": "https://www.hirunews.lk/308235/අධිවේගයේ-නොමග-ගිය-පොලිස්-කොස්තාපල්වරයා-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1067"
}