{
       "Source": "hirunews",
       "Timestamp": "Friday, 12 June 2020 - 15:59",
       "Headline": "සංචාරක වීසා ගාස්තුව ඩොලර් 35 සීමාවේ තබාගැනීමට අගමැතිගෙන් උපදෙස්",
       "News Content": "සංචාරක වීසා ගාස්තුව ඩොලර් 35 සීමාවේ රඳවාගන්නා ලෙස අග්‍රාමාත්‍ය මහින්ද රාජපක්ෂ උපදෙස් ලබාදී තිබෙනවා.\nඅග්‍රාමාත්‍ය කාර්යාලය සඳහන් කළේ සංචාරක ක්‍ෂේත්‍රය නගා සිටුවීමට අදාළව සහන ලබාදීමට කැබිනට් මණ්ඩලය තීරණය කළ බව සංචාරක ක්‍ෂේත්‍රය සම්බන්ධයෙන් අරලියගහ මන්දිරයේ පැවති විශේෂ සාකච්ඡාවකදී අග්‍රාමාත්‍යවරයා ප්‍රකාශ කළ බවයි.\nවීසා ගාස්තු, දේශීය සංචාරකයින් සඳහා පහසුකම් සැළසීම, විදේශ සංචාරකයින් සඳහා රට විවෘත කිරීමේදී අනුගමනය කළ යුතු ක්‍රියාමාර්ග, සංචාරක කර්මාන්ත ශක්තිමත් කිරීම සඳහා අරමුදලක් ආරම්භ කිරීම ආදී කරුණු රැසක් සාකච්ඡා කර තිබෙනවා.",
       "URL": "https://www.hirunews.lk/242893/සංචාරක-වීසා-ගාස්තුව-ඩොලර්-35-සීමාවේ-තබාගැනීමට-අගමැතිගෙන්-උපදෙස්",
       "Category": "Local News",
       "Parent URL": "https://www.hirunews.lk/local-news.php?pageID=2664"
}