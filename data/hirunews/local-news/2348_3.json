{
       "Source": "hirunews",
       "Timestamp": "Friday, 06 November 2020 - 14:01",
       "Headline": "ජීවයේ පැවැත්මට සුදුසු ග්‍රහලෝක මිලියන 300ක් ක්ෂීරපථයේ",
       "News Content": "අප සූර්යග්‍රහ මණ්ඩලය අයත් වන ක්ෂීරපථ මන්දාකිණියේ ජීවයේ පැවැත්මට සුදුසු ග්‍රහලෝක මිලියන 300 ක් පමණ පැවතිය හැකි බව ඇමරිකානු නාසා ආයතනයේ නව අධ්‍යයනයකින් හෙළි වී තිබෙනවා.\nඒ සඳහා වසර 9 ක් තිස්සේ පෘථිවියට සමාන පිටසක්වල ග්‍රහලෝක සොයා විශ්වයේ සැරිසැරූ කෙප්ලර් අභ්‍යවකාශ දුරේක්ෂයෙන් ලද තොරතුරු භාවිත කරන බවයි අභ්‍යවකාශ විද්‍යා සඟරාව ප්‍රකාශ කළේ.\nවිශේෂයෙන් ජලය මතුපිට රඳවාගත හැකි කඳු සහිත ග්‍රහලෝක මෙලෙස ජීවයේ පැවැත්මට සුදුසු ග්‍රහලෝක ලෙස හඳුනාගෙන තිබෙනවා.\nකෙප්ලර් අභ්‍යවකාශ දුරේක්ෂයේ මෙහෙවර 2018 වසරේ අවසන් වුව ද, එමගින් ලද දත්ත, විශ්ලේෂණය සඳහා යුරෝපීය අභ්‍යවකාශ ආයතනයේ ගයියා මෙහෙයුමෙන් ලබා ගත් තාරකා පිළිබඳ දත්ත ද යොදා ගෙන ඇති බව සඳහන්.",
       "URL": "https://www.hirunews.lk/254141/ජීවයේ-පැවැත්මට-සුදුසු-ග්‍රහලෝක-මිලියන-300ක්-ක්ෂීරපථයේ",
       "Category": "Local News",
       "Parent URL": "https://www.hirunews.lk/local-news.php?pageID=2348"
}