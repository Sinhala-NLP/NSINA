{
       "Source": "hirunews",
       "Timestamp": "Wednesday, 19 July 2023 - 10:58",
       "Headline": "අධිකරණයට වංචා කළ පොලිස් සැරයන් අත්අඩංගුවට",
       "News Content": "සටහන් පොත් වල අසත්‍ය තොරතුරු ඇතුළත් කර කූඨ ලේඛන සැකසූ පොලිස් සැරයන්වරයෙකු මහනුවර විශේෂ අපරාධ විමර්ශන ඒකකය විසින් අත්අඩංගුවට ගෙන තිබෙනවා.\nපොත්තපිටිය පොලිස් ස්ථානයේ උසාවිඅංශයේ  රාජකාරි කරමින් සිටි මෙම පොලිස් සැරයන්වරයා සැකකරුවන්ගේ විස්තර සහ දඩමුදල් ලබාගත් බවටව්‍යාජ සටහන් යොදා ඇති බව අනාවරණය වී තිබෙනවා .\nදඩ මුදල් සැකකරුවන්ගෙන් ලබා ගෙන ඔහු පෞද්ගලික පරිහරණයට යොදාගෙන ඇති අතර එම සම්බන්ධයෙන්ද තොරතුරු විමර්ශනයේ දී හෙළි වී තිබෙනවා.\nවැටලීම් සිදු කළපොලිස් නිලධාරීන් ත්‍යාග මුදල් ලබා ගැනීමට නඩු අංක ඉදිරිපත් කිරීමේ දී මෙම කරුණු අනාවරණය වී ඇත.",
       "URL": "https://www.hirunews.lk/341734/අධිකරණයට-වංචා-කළ-පොලිස්-සැරයන්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=171"
}