{
       "Source": "hirunews",
       "Timestamp": "Thursday, 13 July 2023 - 16:58",
       "Headline": "නදීෂා රාමනායකගෙන් මව්බිමට රන් පදක්කමක් (වීඩියෝ)",
       "News Content": "තායිලන්තයේ පැවැත්වෙන ආසියානු මළල ක්‍රීඩා තරඟාවලියේදී පළමු රන් පදක්කම ශ්‍රී ලංකාවට දිනා දීමට නදීශා රාමනායක අද (13) සමත් වුණා.\nමීටර් 400 කාන්තා ධාවන ඉසව්වෙන් ඇය මෙම රන් පදක්කම ජයග්‍රහණය කළේ තත්පර 52 යි දශම 6 යි 1 ක දක්ෂතාවක් වාර්තා කරමින්.\nමේ අතර ප්‍රංශයේ පැවැත්වෙන ලෝක ශූරතා පැරා මළල ක්‍රීඩා තරඟාවලියේදී ලෝකඩ පදක්කමක් දිනාගැනීමට ශ්‍රී ලංකාවේ සමිත දුලාන් අද සමත් වුණා.\nඒ හෙල්ල විසිකිරීමේ එෆ් 64 කාණ්ඩයෙන් තරඟ වදිමින්.\nඑහිදී ඔහු දැක්වූ දක්ෂතාවය මීටර 64 යි දශම 0 යි 6 ක්. එහි රන් පදක්කම ලෝක වාර්තාවක් සමඟ ඉන්දියාව හිමිකරගත් අතර රිදී පදක්කම හිමිවුණේ ඕස්ට්‍රේලියාවටයි.",
       "URL": "https://www.hirunews.lk/341091/නදීෂා-රාමනායකගෙන්-මව්බිමට-රන්-පදක්කමක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=187"
}