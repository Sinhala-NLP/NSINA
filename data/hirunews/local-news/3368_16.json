{
       "Source": "hirunews",
       "Timestamp": "Sunday, 05 May 2019 - 6:45",
       "Headline": "ජාවත්තට ඉහළ අහසේ ඩ්‍රෝන යානාවකට පොලිසියෙන් වෙඩි",
       "News Content": "කොළඹ - ජාවත්ත ප්‍රදේශයට ඉහලින් අනවසරයෙන් ගුවන්ගත කර තිබූ ඩ්‍රෝන යානාවකට පොලිසිය වෙඩි තබා තිබෙනවා.\nඊයේ රාත්‍රියේ මෙම ඩ්‍රෝන යානාව ඉහල අහසේ ගමන් කරන බවට ලැබුණු තොරතුරකට අනුව නාරාහේන්පිට පොලිසිය ඒ පිළිබඳව නිරීක්ෂණය කර  ඇති අතර, එහිදී එම යානයට වෙඩි තබා ඇති බවයි වාර්තා වන්නේ.\nකෙසේ වෙතත්, යානය නොනවත්වා බම්බලපිටිය ප්‍රදේශයට ගොස් ඇති අතර, පොලිසිය ඒ දක්වා ලූහුබැඳ ගොස් තිබෙනවා.\nපසුව එය මුහුද දෙසට ගමන් කර ඇති අතර, පසුව ඒ පිළිබඳව පොලිසිය ගුවන් හමුදාව දැනුවත් කිරීමට පියවර ගෙන ඇති බව සඳහන්.\nපසුගිය 21 වැනිදා එල්ල වූ ත්‍රස්ත ප්‍රහාරයත් සමඟ ඇති වූ තත්ත්වය සැලකිල්ලට ගෙන  ඩ්‍රෝන යානා ගුවන්ගත කිරීම තාවකාලිකව තහනම් කිරීමටයි ආරක්ෂක අංශ පියවර ගත්තේ.",
       "URL": "https://www.hirunews.lk/215764/ජාවත්තට-ඉහළ-අහසේ-ඩ්‍රෝන-යානාවකට-පොලිසියෙන්-වෙඩි",
       "Category": "Local News",
       "Parent URL": "https://www.hirunews.lk/local-news.php?pageID=3368"
}