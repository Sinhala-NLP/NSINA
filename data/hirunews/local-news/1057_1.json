{
       "Source": "hirunews",
       "Timestamp": "Thursday, 30 June 2022 - 13:43",
       "Headline": "හිටපු අගමැති සුවෙන් සනීපෙන් - මාධ්‍ය ලේකම් තහවුරු කරයි",
       "News Content": "හිටපු අග්‍රාමාත්‍ය මහින්ද රාජපක්ෂ දැඩි රෝගී තත්ත්වයෙන් පසුවන බවත් ඔහු කොළඹ පෞද්ගලික රෝහලක දැඩි සත්කාර ඒකකයේ ප්‍රතිකාර ලබන බවත් සඳහන් කරමින් අද සමාජ මාධ්‍ය ඔස්සේ විවිධ වාර්තා පළ වුණා.\nමේ සම්බන්ධයෙන් අප හිටපු අග්‍රාමාත්‍ය මාධ්‍ය ලේකම් රොහාන් වැලිවිටගෙන් සිදුකළ විමසීමකදී ඔහු කියා සිටියේ මෙලෙස පළවන මාධ්‍ය වාර්තාවල කිසිදු සත්‍යතාවක් නොමැති බවයි.\nහිටපු අග්‍රාමාත්‍යවරයා යහපත් සෞඛ්‍ය තත්ත්වය පසු වන බවත් ඔහුගේ දෛනික රාජකාරි කිසිදු බාධාවකින් තොරව සිදු කරගෙන යන බවත් ඔහු තහවුරු කළා.",
       "URL": "https://www.hirunews.lk/308624/හිටපු-අගමැති-සුවෙන්-සනීපෙන්-මාධ්‍ය-ලේකම්-තහවුරු-කරයි",
       "Category": "Local News",
       "Parent URL": "https://www.hirunews.lk/local-news.php?pageID=1057"
}