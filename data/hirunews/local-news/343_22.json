{
       "Source": "hirunews",
       "Timestamp": "Sunday, 14 May 2023 - 19:00",
       "Headline": "රජයේ ඉඩමක මැණික් ගැරූ අයෙක් STF අත්අඩංගුවට",
       "News Content": "බගවන්තලාව පින්සිල් බසාර් ප්‍රදේශයේ බලපත්‍ර නොමැතිව රජයේ ඉඩමක මැණික් ගරමින් සිටි පුද්ගලයෙකු ඊයේ(13) රාත්‍රියේ පොලිස් විශේෂ කාර්‍ය බලකාය විසින් අත්අඩංගුවට ගෙන තිබෙනවා.\nපොලිස් විශේෂ කාර්‍ය බලකායේ මස්කෙළිය කඳවුරේ නිලධාරීන්ට ලද තොරතුරක් මත මෙම වැටලීම සිදුකර ඇති බවයි පොලිසිය පවසන්නේ.\nඅත්අඩංගුවට ගත් සැකකරු වයස අවුරුදු 32ක් වන බගවන්තලාව ප්‍රදේශයේම පදිංචිකරුවෙක් බවත්, බගවන්තලාව පොලිසිය විසින් වැඩිදුර විමර්ශන ක්‍රියාත්මක කරන බවත් සඳහන් කරනවා.",
       "URL": "https://www.hirunews.lk/335191/රජයේ-ඉඩමක-මැණික්-ගැරූ-අයෙක්-stf-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=343"
}