{
       "Source": "hirunews",
       "Timestamp": "Tuesday, 10 January 2023 - 8:39",
       "Headline": "දෙමළ සන්ධානය අද යළි ජනපති හමුවෙයි",
       "News Content": "දෙමළ ජාතික සන්ධානයේ මන්ත්‍රීවරුන් සහ ජනාධිපතිවරයා අතර තවත් සාකච්ඡාවක් අද (10) පස්වරුවේ පැවැත්වීමට නියමිත බව වාර්තා වෙනවා.\nඊට පෙර එම සන්ධානයේ මන්ත්‍රීවරුන් එහි නායක පාර්ලිමේන්තු මන්ත්‍රී ආර්. සම්බන්ධන්ගේ නිවසේ දී ඊයේ (10) පස්වරුවේ සාකච්ඡාවක් පවත්වා ඇති බවයි වාර්තා වන්නේ.\nමෙහි දී ප්‍රධාන වශයෙන් කොන්දේසි 3ක් ආණ්ඩුවට ඉදිරිපත් කිරීමට තීරණය කර තිබෙනවා.\nරජයේ භාරයේ පවතින උතුර සහ නැගෙනහිර ඉඩම් කඩිනමින් නිදහස් කිරීම, 13 වන ව්‍යවස්ථා සංශෝධනය සම්පූර්ණයෙන් බලාත්මක කිරීම ඊට ඇතුළත් බවයි දෙමළ ජාතික සන්ධානයේ පාර්ලිමේන්තු මන්ත්‍රී සෙල්වම් අඩෙයික්කලනාදන් ප්‍රකාශ කළේ.",
       "URL": "https://www.hirunews.lk/324684/දෙමළ-සන්ධානය-අද-යළි-ජනපති-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=612"
}