{
       "Source": "hirunews",
       "Timestamp": "Saturday, 30 October 2021 - 7:50",
       "Headline": "සීනි ආනයනකරුවන් තවදුරටත් ඩොලර් අපේක්ෂාවෙන් - බහාලුම් 200ක් තවමත් වරායේ",
       "News Content": "වෙළඳපොළේ පවතින සීනි අර්බුදය නිමා කිරිම සඳහා අවශ්‍ය ඩොලර් විනිමය තවමත් ලැබී නොමැති බව සීනි ආනයනකරුවන් පවසනවා.\nඑහි ප්‍රකාශකයෙකු සඳහන් කළේ එම ගැටලුව විසඳීමට මහ බැංකුවේ මැදිහත් වීම අපේක්ෂා කරන බවයි.\nමේ වනවිටත් කොළඹ වරාය තුළ මුදා නොගත් සීනි බහලුම් 200ක් පමණ පවතිනවා.\nසීනි ආනයනය කිරිමට අවශ්‍ය ඩොලර් මිලියන 18 ක මුදලක් ආනයනකරුවන් මීට පෙර රජයෙන් ඉල්ලා තිබුණා.\nඅවම වශයෙන් මාසයක් සඳහා අවශ්‍ය කරන සීනි මෙට්‍රික් ටොන් 30,000 ක් ආනයනය කිරිමට ඔවුන් මෙම මුදල ඉල්ලා සිටි බව සඳහන්.\nකෙසේ නමුත් රජය විසින් සුදු සීනි සඳහා රුපියල් 122 කත්, දුඹුරු සීනි සඳහා 125 කත් පාලන මිලක් ද පනවා තිබියදී ඇතැම් වෙළඳුන් එම මිල ඉක්මවමින් සීනි අලෙවි කරනු ලබනවා.",
       "URL": "https://www.hirunews.lk/286462/සීනි-ආනයනකරුවන්-තවදුරටත්-ඩොලර්-අපේක්ෂාවෙන්-බහාලුම්-200ක්-තවමත්-වරායේ",
       "Category": "Local News",
       "Parent URL": "https://www.hirunews.lk/local-news.php?pageID=1596"
}