{
       "Source": "hirunews",
       "Timestamp": "Tuesday, 14 February 2023 - 13:18",
       "Headline": "ශිෂ්‍යත්ව ප්‍රදානය සඳහා ETF විසින් අයදුම්පත් කැඳවයි",
       "News Content": "2022 පහ ශ්‍රේණිය ශිෂ්‍යත්ව විභාගය සමත් සක්‍රීය සාමාජිකයින්ගේ දරුවන්ට ශිෂ්‍යත්ව ප්‍රදානය සඳහා අයදුම්පත් කැඳවීමට සේවා නියුක්තයන්ගේ භාර අරමුදල් මණ්ඩලය තීරණය කර තිබෙනවා.\nඑක් අයෙකුට රුපියල් පහළොස්දහස බැගින් ශිෂ්‍යත්ව නවදහසක් මෙවරත් පිරිනැමෙන බවයි එම අරමුදල සඳහන් කළේ.\nඒ අනුව ඊට අදාළ අයදුම්පත්\nwww.etfb.lk\nයන වෙබ් අඩවියෙන් සහ සේවා නියුක්තයන්ගේ භාර අරමුදල් මණ්ඩලයේ ප්‍රාදේශීය කාර්යාල මගින්ද ලබාගත හැකියි.\nසම්පූර්ණ කරන ලද අයදුම්පත් ලබන මස 10 වනදාට පෙර ලියාපදිංචි තැපෑලෙන් යොමුකරන ලෙස සේවා නියුක්තයන්ගේ භාර අරමුදල් මණ්ඩලය ඉල්ලා සිටිනවා.",
       "URL": "https://www.hirunews.lk/327395/ශිෂ්‍යත්ව-ප්‍රදානය-සඳහා-etf-විසින්-අයදුම්පත්-කැඳවයි",
       "Category": "Local News",
       "Parent URL": "https://www.hirunews.lk/local-news.php?pageID=537"
}