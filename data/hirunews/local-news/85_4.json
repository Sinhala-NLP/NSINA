{
       "Source": "hirunews",
       "Timestamp": "Sunday, 20 August 2023 - 16:32",
       "Headline": "කුඩාවැල්ල වෙඩි තැබීමේ සැකකරු අත්අඩංගුවට",
       "News Content": "තංගල්ල - කුඩාවැල්ල ප්‍රදේශයේදී පසුගිය 15 වනදා පුද්ගලයෙකු වෙඩි තබා ඝාතනය කිරීමේ සිද්ධියට අදාළව නාවික හමුදාවට අනුයුක්තව සේවය කරන සෙබලෙකු පොලිස් විශේෂ කාර්ය බලකාය විසින් අත්ඩංගුවට ගෙන තිබෙනවා.\nමීට පෙර වෙඩි තැබීමට වෙඩික්කරුවන් පැමිණි මෝටර් රථය සහ එය පැදවූ පුද්ගලයා අත්අඩංගුවට ගෙන තිබුණා.\nඅත්අඩංගුවට ගත් පුද්ගලයා 43 හැවිරිදි පයාගල - ඈතගම ප්‍රදේශයේ පදිංචි අයෙකු වන අතර ඔහු දැනට විදේශ ගතව සිටින සංවිධානාත්මක අපරාධකරුවෙකු වන අම්බලන්ගොඩ දිල්ෂාන්ගේ සමීපතමයෙකු බවටයි සිදු කළ විමර්ශන වලින් අනාවරණය වූයේ.\nමෙම වෙඩි තැබීමෙන් මියගියේ බහුදින ධිවර යාත්‍රා සනීපාරක්ෂකවරයෙකු ලෙස සේවය කළ 35 හැවිරිදි කුඩාවැල්ල - මාවැල්ල ප්‍රදේශයේ පදිංචි නිමේෂ් රංග හෙවත් නිමියා නැමැත්තෙක්.",
       "URL": "https://www.hirunews.lk/345504/කුඩාවැල්ල-වෙඩි-තැබීමේ-සැකකරු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=85"
}