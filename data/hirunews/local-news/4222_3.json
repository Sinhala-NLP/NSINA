{
       "Source": "hirunews",
       "Timestamp": "Monday, 13 November 2017 - 8:13",
       "Headline": "රාජගිරියේ අනතුරෙන් 03 කට තවමත් බරපතලයි",
       "News Content": "රාජගිරිය - සිල්වා පටුමග ප්‍රදේශයේදී පාසල් සිසුවෙකුට මරු කැදවමින් සිදුවූ අනතුරේදී අදාළ කැබ් රථය පදවා ඇති පාසල් සිසුවාගේ රියදුරු බලපත්‍රය මෙතෙක් පොලීසිය වෙත ඉදිරිපත් කර නැහැ.\nකෙසේ වෙතත්, තමන්ට රියදුරු බලපත්‍රයක් පවතින බවටයි රෝහලේ ප්‍රතිකාර ලබන එම සිසුවා පොලීසියට ප්‍රකාශ කර ඇත්තේ.\nඊයේ අලුයම සිදුවූ මෙම අනතුරෙන් පාසල් සිසුවෙකු මිය ගොස් තවත් සිසුන් 09 දෙනෙකු තුවාල ලබා කොළඹ ජාතික රෝහලට ඇතුළත් කෙරුණා.\nඉන් තුන්දෙනෙකු එම රෝහලේ දැඩි සත්කාර ඒකකයේ ප්‍රතිකාර ලබන අතර ඔවුන්ගේ තත්ත්වය බරපතල බවයි රෝහල් ප්‍රකාශකයෙකු සඳහන් කළේ.\nමොවුන් සියලු දෙනා කොළඹ රාජකීය විද්‍යාලයේ උසස් පෙළ හදාරණ අතර, මිය ගිය සිසුවාගේ අවසන් කටයුතු ඊයේ පස්වරුවේ සිදුකෙරුණා.\nප්‍රදර්ශනයක සංවිධාන කටයුත්තක් සඳහා සහභාගි වී යළි නිවෙස් වෙත යමින් සිටි එක් කැබ් රථයක සිසුන් 09 දෙනෙකු ගමන් කර ඇති අතර අනෙක් මෝටර් රථයේ තවත් සිසුන් දෙදෙනෙකු ගමන් කර ඇති බවයි මූලික පරීක්ෂණවලදී අනාවරණ වී ඇත්තේ.\nකැබ් රථය පැදවූ පාසල් සිසුවාට එහි වේගය පාලනය කර ගත නොහැකිව අසළ පිහිටි තාප්පයක ගැටී ඇති අතර පිටුපසින් පැමිණි අනෙක් මෝටර් රථය අනෙක් පස පිහිටි තාප්පයේ ගැටී තිබෙනවා.",
       "URL": "https://www.hirunews.lk/175883/රාජගිරියේ-අනතුරෙන්-03-කට-තවමත්-බරපතලයි",
       "Category": "Local News",
       "Parent URL": "https://www.hirunews.lk/local-news.php?pageID=4222"
}