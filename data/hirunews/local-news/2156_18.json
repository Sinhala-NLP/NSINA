{
       "Source": "hirunews",
       "Timestamp": "Wednesday, 10 February 2021 - 9:15",
       "Headline": "ව්‍යාජ ලේඛන යොදා ගනිමින් කරුංකා ප්‍රතිඅපනයනය කිරීමේ ජාවාරමක්",
       "News Content": "ඉන්දියාවේ සිට මෙරටට ආනයනය කළ කරුංකා කන්ටේනර් නියමිත පටිපාටියෙන් බැහැරව ව්‍යාජ ලෙස සකස් කළ ලිපි ලේඛන යොදා ගනිමින් ඉන්දියාවට ප්‍රතිඅපනයනය කිරීමේ ජාවාරමක සුලමුල හෙළි කර ගැනීමට අපරාධ පරීක්ෂණ දෙපාර්තමේන්තුව සමත් වී තිබෙනවා.\nඒ අවිස්සාවේල්ල ප්‍රදේශයේ පදිංචි 39 හැවිරිදි සැකකරුවෙකු අත්අඩංගුවට ගැනීමෙන් පසුව හෙළි කරන ලද තොරතුරු වලට අනුවයි.\nසැකකරු නියමිත ක්‍රමවේද අනුගමනය නොකර තීරු බදු ගෙවීමකින් ද තොරව මෙලෙස කරුංකා කන්ටේනර් 23 ක් ඉන්දියාවට ප්‍රතිඅපනයනය කර ඇති එමගින් රජයට සිදුවූ පාඩුව පිළිබඳව ගණනය කිරීමට නියමිතයි.\nසැකකරු අද දින කොළඹ ප්‍රධාන මහේස්ත්‍රාත් අධිකරණයට ඉදිරිපත් කිරීමෙන් පසු තවදුරටත් විමර්ශන සිදුකෙරෙනු ඇති.",
       "URL": "https://www.hirunews.lk/262196/ව්‍යාජ-ලේඛන-යොදා-ගනිමින්-කරුංකා-ප්‍රතිඅපනයනය-කිරීමේ-ජාවාරමක්",
       "Category": "Local News",
       "Parent URL": "https://www.hirunews.lk/local-news.php?pageID=2156"
}