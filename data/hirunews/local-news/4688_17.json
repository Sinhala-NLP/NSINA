{
       "Source": "hirunews",
       "Timestamp": "Saturday, 28 January 2017 - 12:35",
       "Headline": "හිටපු එල්.ටී.ටී.ඊ. සාමාජිකයෙකුට වන්දි ගෙවන්න නියෝග",
       "News Content": "මෙරටට පිටුවහල් කළ හිටපු එල්.ටී.ටී.ඊ. සාමාජිකයෙකුට යුරෝ 30000 ක වන්දියක් ගෙවන ලෙස යුරෝපීය මානව හිමිකම් අධිකරණය, ස්විට්සර්ලන්තයට නියෝග කර තිබෙනවා.\n2009 වසරේදී ඔහු ස්විට්සර්ලන්තය බලා ගොස් ඇත්තේ සිය බිරිඳ සහ දරුවන් සමඟයි.\nකෙසේ නමුත් මෙම දෙමළ ජාතිකයා ඉදිරිපත් කළ සංක්‍රමණික අයදුම්පත ප්‍රතික්ෂේප කළ ස්විට්සර්ලන්තය ඔහුව පිටුවහල් කරනු ලැබුවා.\nඒ අනුව 2013 වසරේදී ඔහු ශ්‍රී ලංකාවට එවා ඇති අතර, ගුවන් තොටුපලේදීම එම පුද්ගලයා අත්අඩංගුවට ගැනුනු බවයි යුරෝපීය මානව හිමිකම් කොමිසමේදී හෙළිදරව් වූයේ.\nඑමෙන්ම තමාට රඳවාගෙන පහරදුන් බවටද මෙම හිටපු එල්.ටී.ටී.ඊ. සාමාජිකයා කරුණු ඉදිරිපත් කර තිබෙනවා.\n2015 වසරේදී ඔහු නැවතත් ස්විට්සර්ලන්තය බලා ගොස් ඇත්තේ මානුෂීය හේතූන් මත වීසා බලපත්‍රයක් ලබාදෙන ලෙස කළ ඉල්ලීම එරට රජය පිළිගැනීමෙන් අනතුරුවයි.\nකෙසේ නමුත් ශ්‍රී ලංකාවේදී ජීවිත අවදානමක් සිදුවන බවට කරුණු ඉදිරිපත් කර තිබියදී පිටුවහල් කිරීම හේතුවෙන් ඔහුට මෙලෙස යුරෝ 30000 ක වන්දියක් ගෙවන ලෙස නියෝග කර තිබෙනවා.",
       "URL": "https://www.hirunews.lk/153113/හිටපු-එල්-ටී-ඊ-සාමාජිකයෙකුට-වන්දි-ගෙවන්න-නියෝග",
       "Category": "Local News",
       "Parent URL": "https://www.hirunews.lk/local-news.php?pageID=4688"
}