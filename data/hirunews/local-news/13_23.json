{
       "Source": "hirunews",
       "Timestamp": "Friday, 22 September 2023 - 11:58",
       "Headline": "වයෝවෘද්ධ කාන්තාවක් අපයෝජනය කළ පුද්ගලයකු සොයා විමර්ශන",
       "News Content": "වයෝවෘද්ධ කාන්තාවක් අපයෝජනයට ලක්කර රන් භාණ්ඩ කොල්ලකෑ පුද්ගලයෙකු සොයා  කැලණිය පොලීසිය විමර්ශන ආරම්භ කර තිබෙනවා.\nවරාගොඩ පාර, කැලණිය ප්‍රදේශයේ පදිංචි 73 හැවිරිදි කාන්තාවක් ඊයේ අලුයම් කාලයේ මෙලෙස ඇයගේ නිවස තුළදී අපයෝජනයට ලක්වී ඇති බව පොලීසිය පවසනවා.\nනිවස තුළට පැමිණි පුද්ගලයෙකු පිහියක් පෙන්වා ඇයව අපයෝජනයට ලක් කර ඇය පැළඳ සිටි රන් භාණ්ඩ කොල්ලකා පලා ගොස් තිබෙන බව පොලීසිය අනාවරණය කරනවා.\nමේ සම්බන්ධයෙන් කැලණිය පොලිසියෙන් විමසු අවස්ථාවේදී ප්‍රකාශ කළේ මේ වන විටත් කණ්ඩායම් කිහිපයක් සීසීටීවි දර්ශන  පරික්ෂා කර සැකකරු අත්අඩංගුවට ගැනීමට විමර්ශන ආරම්භ කර තිබෙන බවය.",
       "URL": "https://www.hirunews.lk/349072/වයෝවෘද්ධ-කාන්තාවක්-අපයෝජනය-කළ-පුද්ගලයකු-සොයා-විමර්ශන",
       "Category": "Local News",
       "Parent URL": "https://www.hirunews.lk/local-news.php?pageID=13"
}