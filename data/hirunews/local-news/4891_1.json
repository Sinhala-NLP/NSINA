{
       "Source": "hirunews",
       "Timestamp": "Tuesday, 06 September 2016 - 12:59",
       "Headline": "එ.ජා.ප. සංවත්සර කෘත්‍යාධිකාරී මණ්ඩලයට අද විශේෂ යෝජනාවක්",
       "News Content": "එක්සත් ජාතික පක්ෂයට වසර 70ක් සපිරෙන අද විශේෂ කෘත්‍යාධිකාරී මණ්ඩල රැස්වීමක් පක්ෂ නායක, අග්‍රාමාත්‍ය රනිල් වික්‍රමසිංහගේ ප්‍රධානත්වයෙන් පැවැත්වෙනවා.\nඒ, සිරිකොත පක්ෂ මූලස්ථානයේදියි.\nඅද පස්වරු 6ට ආරම්භ වන මෙම රැස්වීමේදී පක්ෂයේ ඉදිරි වැඩපිළිවෙල සම්බන්ධයෙන් විශේෂ යෝජනාවක් සම්මත කර ගැනීමට නියමිත බවයි පක්ෂ මහලේකම්, අමාත්‍ය කබීර් හෂීම් හිරු ප්‍රවෘත්ති අංශයට කියා සිටියේ.\nමේ අතර, හිටපු ජනාධිපති මහින්ද රාජපක්ෂගේ ප්‍රධානත්වයෙන් ඒකාබද්ධ විපක්ෂයේ පාර්ලිමේන්තු කණ්ඩායම අද පෙරවරුවේ පාර්ලිමේන්තු සංකීර්ණයේදී රැස්වී තිබෙනවා.\nමැලේසියාවේ ශ්‍රී ලංකා මහකොමසාරිස්වරයාට පහරදීම සම්බන්ධයෙන් අද පාර්ලිමේන්තුවේ දී අග්‍රාමාත්‍යවරයාගෙන් කරුණු විමසීමට බලාපොරොත්තු වන බවයි ඒකාබද්ධ විපක්ෂය නියෝජනය කරන පාර්ලිමේන්තු මන්ත්‍රී දිනේෂ් ගුණවර්ධන කියා සිටියේ.",
       "URL": "https://www.hirunews.lk/142367/එ-ජා-ප-සංවත්සර-කෘත්‍යාධිකාරී-මණ්ඩලයට-අද-විශේෂ-යෝජනාවක්",
       "Category": "Local News",
       "Parent URL": "https://www.hirunews.lk/local-news.php?pageID=4891"
}