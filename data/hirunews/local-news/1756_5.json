{
       "Source": "hirunews",
       "Timestamp": "Friday, 13 August 2021 - 19:11",
       "Headline": "ඉෂාලිනීගේ ගොඩගත් සිරුර යළි උපන් ගමට (වීඩියෝ)",
       "News Content": "පාර්ලිමේන්තු මන්ත්‍රී රිෂාඩ් බදියුදීන්ගේ නිවසේ මෙහෙකාර සේවයේ යෙදි සිටියදී මියගිය හිෂාලිනී ජූඩ් දැරියගේ දේහය අද පස්වරුවේ යලි භූමදානය කිරීම සඳහා ඩයගම ඇගේ උපන් ගම වෙත රැගෙන ගොස් තිබෙනවා.\nඒ දේහය ඇගේ මව්පියන් වෙත යළි භාරදීමෙන් අනතුරුවයි.\nඑය පසුගියදා ගොඩගැනුණේ දෙවන පශ්චාත් මරණ පරීක්ෂණයක් සඳහා අධිකරණය දුන් නියෝගය අනුවයි.\nදෙවන පශ්චාත් මරණ පරීක්ෂණය සිදුකිරීම සඳහා සෞඛ්‍ය සේවා අධ්‍යක්ෂ ජනරාල්වරයා විසින් විශේෂ වෛද්‍ය මණ්ඩලයක් ද පත් කරනු ලැබූවා.\nකොළඹ විශ්ව විද්‍යාලයේ වෛද්‍ය පීඨයේ අධිකරණ වෛද්‍ය විද්‍යාව පිළිබඳව මහාචාර්ය ජීන් පෙරේරාගේ ප්‍රධානත්වයෙන් යුත් එම වෛද්‍ය මණ්ඩලය පසුගියදා පේරාදෙණිය ශික්ෂණ රෝහලේදී දෙවන පශ්චාත් මරණ පරීක්ෂණය සිදුකරනු ලැබු අතර අදාළ පරීක්ෂණ කටයුතු අවසන් වීමෙන් පසුවයි මෙලෙස දැරියගේ දේහය අද යළි භූමදානය කෙරුණේ.",
       "URL": "https://www.hirunews.lk/279625/ඉෂාලිනීගේ-ගොඩගත්-සිරුර-යළි-උපන්-ගමට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1756"
}