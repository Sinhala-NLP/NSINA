{
       "Source": "hirunews",
       "Timestamp": "Tuesday, 29 September 2020 - 7:44",
       "Headline": "ටෙනිසන් කුරේගේ දේහය නිවස වෙත",
       "News Content": "අභාවප්‍රාප්ත ජනප්‍රිය ප්‍රහසන රංගන ශිල්පී ටෙනිසන් කුරේගේ දේහය අද(29) පෙරවරුවේ මොරටුවේ පිහිටි ඔහුගේ නිවස වෙත රැගෙන එනු ලැබුවා.\nකොළඹ ජාතික රෝහලේ ප්‍රතිකාර ලබමින් සිට ඊයේ දහවල් අභාවප්‍රාප්ත වූ ටෙනිසන් කුරේගේ දේහය පිලිබඳ අවසන් කටයුතු අනිද්දා පස්වරු 4 ට මොරටුමුල්ල මෙතෝදිස්ත දේවස්ථාන සුසාන භූමියේදී සිදුකිරීමට නියමිතයි.\nඊයේ රාත්‍රියේ මෙන්ම අද දිනයේත් කලා ක්ෂේත්‍රයේ බොහෝ පිරිසක් ඔහුගේ නිවසට පැමිණෙමින් සිටිනවා.\nටෙනිසන් කුරේගේ සමකාලීන සගයෙකු වන ප්‍රවීන රංගන ශිල්පී බන්දු සමරසිංහ ද ඊයේ රාත්‍රියේ එම නිවසට පැමිණි අතර, ඔහු මාධ්‍යයට අදහස් නොදක්වා ඉන් පිටව ගියේ දැඩි ශෝකයකින්.",
       "URL": "https://www.hirunews.lk/251357/ටෙනිසන්-කුරේගේ-දේහය-නිවස-වෙත",
       "Category": "Local News",
       "Parent URL": "https://www.hirunews.lk/local-news.php?pageID=2423"
}