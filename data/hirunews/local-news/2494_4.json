{
       "Source": "hirunews",
       "Timestamp": "Thursday, 27 August 2020 - 19:22",
       "Headline": "අඩි සියයක් උස සල්ගසකට නැග උපවාසයක නිරතවූ කාන්තාව සිය උපවාසය අවසන් කරයි (වීඩියෝ)",
       "News Content": "බලංගොඩ - දියවින්න - හදගිරිය ප්‍රදේශයේ කාන්තාවක් බලංගොඩ ප්‍රාදේශිය ලේකම් කාර්යාලය අසල සල් ගසක නැග ආරම්භ කළ උපවාසය අද පස්වරුවේ අවසන් කෙරුණා.\nඇය අඩි 100ක පමණ උස සල් ගසකට නැග උපවාසය ආරම්භ කළේ තමා පදිංචි ඉඩමේ නීත්‍යානුකූල හිමිකම ලබාදෙන ලෙස ඉල්ලමින්.\nමේ අතර, ඇයට සහය පළ කරමින් ඇගේ මව සහ ප්‍රදේශවාසීන් පිරිසක් අද පස්වරුවේ කොළඹ - බදුල්ල ප්‍රධාන මාර්ගය බලංගොඩ ප්‍රාදේශීය ලේකම් කාර්යාලය අසලින් අවහිර කරමින් විරෝධතාවයක් ද ආරම්භ කළ බවයි හිරු වාර්තාකරු සඳහන් කළේ.\nමේ හේතුවෙන් මාර්ගයේ ගමනාගමනයට බාධා එල්ල වුණා.",
       "URL": "https://www.hirunews.lk/248793/අඩි-සියයක්-උස-සල්ගසකට-නැග-උපවාසයක-නිරතවූ-කාන්තාව-සිය-උපවාසය-අවසන්-කරයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2494"
}