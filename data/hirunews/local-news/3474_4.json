{
       "Source": "hirunews",
       "Timestamp": "Sunday, 03 March 2019 - 11:12",
       "Headline": "ආයුර්වේද සම්භාහනය මුවාවෙන් පවත්වාගෙන ගිය ගණිකා නිවාසයක් වටලයි",
       "News Content": "වැලිකඩ ප්‍රදේශයේ ආයුර්වේද සම්භාහන මධ්‍යස්ථානයක් මුවාවෙන් පවත්වාගෙන ගිය ගණිකා නිවාසයක් වටලා කාන්තාවන් 3 දෙනෙකු අත්අඩංගුවට ගෙන තිබෙනවා.\nලැබුනු තොරතුරකට අනුවයි වැලිකඩ පොලිසිය විසින් ඊයේ රාත්‍රී 10 ට පමණ වැටලීම සිදුකර ඇත්තේ.\nඅදාළ ගණිකා නිවාසයේ කළමණාකාරිනිය සහ ගණිකා වෘත්තියේ යෙදී සිටි සැකකාරියන් දෙදෙනෙකු මෙහිදී අත්අඩංගුවට ගැනුනා.\nවයස අවුරුදු 20 27 සහ 31 වයස්වල පසුවන ඔවුන් දංකොටුව, වැලිපැන්නගහමුල්ල සහ ඩයගම ප්‍රදේශවල පදිංචිකාරියන්.\nමෙම සැකකාරියන් තුන්දෙනා අද අලුත්කඩේ අංක 4 මහේස්ත්‍රාත් අධිකරණයට ඉදිරිපත් කිරීමට නියමිත අතර වැලිකඩ පොලිසිය වැඩිදුර විමර්ශණ සිදු කරනවා.",
       "URL": "https://www.hirunews.lk/211598/ආයුර්වේද-සම්භාහනය-මුවාවෙන්-පවත්වාගෙන-ගිය-ගණිකා-නිවාසයක්-වටලයි",
       "Category": "Local News",
       "Parent URL": "https://www.hirunews.lk/local-news.php?pageID=3474"
}