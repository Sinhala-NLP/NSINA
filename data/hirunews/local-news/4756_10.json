{
       "Source": "hirunews",
       "Timestamp": "Tuesday, 13 December 2016 - 8:45",
       "Headline": "ශ්‍රී පාද වන්දනා සමය ඇරඹේ (ඡායාරූප)",
       "News Content": "ශ්‍රීපාද වන්දනා සමය අදට යෙදෙන උඳුවප් පොහෝ දිනයෙන් ආරම්භ වනවා.\nවන්දනා සමය ආරම්භ කිරීම සඳහා සධාතුක කරඬුව, සමන් දේව ප්‍රතිමාව සහ දේවාභරණ රැගත් පෙරහර පැල්මඩුල්ල - ගල්පොත්තාවල ශ්‍රී පාද රාජමහා විහාරස්ථානයෙන් ඊයේ අලුයම ගමන් ආරම්භ කර අද අලුයම ශ්‍රී පාද පද්මය වෙත ළඟා වුණා.\nසමන් දේව ප්‍රතිමාව සහ දේවාභරණ ශ්‍රීපාද මළුවේ තැන්පත් කිරීමත් සමඟයි මෙවර ශ්‍රීපාද වන්දනා සමය ආරම්භ වන්නේ.\nමේ අතර, මෙවර ශ්‍රීපාද වන්දනා සමයේදී පොලිතින් භාවිතය සම්පූර්ණයෙන්ම තහනම් කිරීමට සංවිධායක කමිටුව තීරණය කර ඇති අතර, වන්දනාවේ පැමිණෙන බැතිමතුන්ට දිරාපත් වන විශේෂ බෑගයක් ලබාදීමටයි සැලසුම් කර ඇත්තේ.\nශ්‍රී පාද වන්දනා සමය ලබන වසරේ වෙසක්පුර පසලොස්වක පොහොය දිනයෙන් අවසන් වනවා.\nඡායාරූප - හැටන් රංජිත්",
       "URL": "https://www.hirunews.lk/149575/ශ්‍රී-පාද-වන්දනා-සමය-ඇරඹේ-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4756"
}