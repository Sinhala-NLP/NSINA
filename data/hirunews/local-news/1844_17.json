{
       "Source": "hirunews",
       "Timestamp": "Saturday, 03 July 2021 - 12:01",
       "Headline": "ගින්නකින් රක්ෂිතයක අක්කර 100කට වැඩි ප්‍රමාණයක් විනාශ වෙයි",
       "News Content": "වැල්ලවාය කොටවෙහෙරගලයාය කඳු රක්ෂිතයේ හටගත් ගින්නකින් අක්කර 100කට වැඩි භූමි ප්‍රදේශයක් විනාශවී තිබෙනවා.\nඅප වාර්තාකරු සඳහන් කළේ ඊයේ (02) පස්වරුවේ හටගත් ගින්න රාත්‍රී කාලයේ වේගයෙන් පැතිර ගොස් ඇති බවයි.\nඅනතුරුව වැල්ලවාය වන සංරක්ෂණ කාර්යාල නිලධාරින් සහ ප්‍රදේශවාසීන් එක්ව ගින්න පාලනයට කටයුතු කර තිබෙනවා.\nමේ දිනවල වැල්ලවාය ප්‍රදේශයේ පවතින දැඩි වියළි කාලගුණය සහ සුළං තත්වය හමුවේ ගින්න පාලනයට දැඩි පරිශ්‍රමයක් දැරීමට සිදුවූ බව සඳහන්.\nගින්න හේතුවෙන් රක්ෂිතයට දැඩි හානියක් සිදුව තිබෙනවා.\nකිසියම් අයෙකු විසින් රක්ෂිතයට ගිනි තබන්නට ඇතැයි සැක කෙරෙන අතර සිද්ධිය පිළිබඳ වැල්ලවාය පොලිසිය සහ වන සංරක්ෂණ නිලධාරීන් විමර්ශණ ආරම්භ කර තිබෙනවා.",
       "URL": "https://www.hirunews.lk/275943/ගින්නකින්-රක්ෂිතයක-අක්කර-100කට-වැඩි-ප්‍රමාණයක්-විනාශ-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=1844"
}