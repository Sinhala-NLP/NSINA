{
       "Source": "hirunews",
       "Timestamp": "Saturday, 20 March 2021 - 15:47",
       "Headline": "පකිස්ථාන අගමැති ඉම්රාන් ඛාන්ට කොරෝනා ආසාදිත බවට තහවුරු වෙයි",
       "News Content": "පකිස්ථාන අග්‍රාමාත්‍ය ඉම්රාන් ඛාන්ට කොරෝනා වෛරසය ආසාදනය වී ඇතැයි තහවුරු වී තිබෙනවා.\nමෙය පකිස්ථාන අගමැතිවරයාගේ කාර්යාලය ද තහවුරු කර ඇති බවයි විදෙස් මාධ්‍ය වාර්තා කළේ.\nඅගමැතිවරයා පසුගියදා කොරෝනා වෛරසයට එන්නත් මාත්‍රාවක් ද ලබාගත් බව අගමැතිවරයාගේ කාර්යාලය ප්‍රකාශකර තිබෙනවා.\nඔහු මේ වනවිට ස්වයං නිරෝධායනයේ පසුවන බවට අග්‍රාමාත්‍යවරයාගේ ජාතික සෞඛ්‍ය සේවා, නියාමන හා සම්බන්ධීකරණ විශේෂ සහකාර වෛද්‍ය ෆයිසාල් සුල්තාන් ට්විටර් සටහනක් තබා ඇති බවයි විදෙස් වාර්තා සඳහන් කළේ.\nපාකිස්ථාන අග්‍රාමාත්‍ය ඉම්රාන් ඛාන් ආසාදිත බවට තහවුරු වී ඇත්තේ කොරෝනා ප්‍රතිශක්තීකරණ එන්නත ලබාගෙන දින දෙකකට පසුවයි.\nපසුගිය පෙබරවාරි 23 වනදා පකිස්ථාන අග්‍රාමාත්‍ය ඉම්රාන් ඛාන් ශ්‍රී ලංකාවේ නිල සංචාරයකට ද එක්වුනා.",
       "URL": "https://www.hirunews.lk/265990/පකිස්ථාන-අගමැති-ඉම්රාන්-ඛාන්ට-කොරෝනා-ආසාදිත-බවට-තහවුරු-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=2075"
}