{
       "Source": "hirunews",
       "Timestamp": "Tuesday, 14 March 2017 - 11:20",
       "Headline": "ඉන්දීය ධීවරයන් 77 දෙනෙකු අද භාර දෙයි",
       "News Content": "මෙරට මුහුදු සීමාවේ දී අත්අඩංගුවට ගනු ලැබූ ඉන්දීය ධීවරයින් 77 දෙනෙකු එරට නාවික හමුදාව වෙත අද භාර දෙන බව ශ්‍රී ලංකා නාවික හමුදාව පවසනවා.\nඑහි මාධ්‍ය ප්‍රකාශක, ලුතිනන් කමාන්ඩර් චමින්ද වලාකුළුගේ කියා සිටියේ පසුගිය ජනවාරි මස 10 වන දායින් පසු අත්අඩංගුවට ගනු ලැබූ ඉන්දීය ධීවරයින් මෙලෙස භාර දීමට නියමිත බවයි.\nඒ සඳහා ඉන්දීය නාවික හමුදාවට අයත් යාත්‍රා දෙකක් උතුරු මුහුදු සීමාවට පැමිණීමට නියමිත බව ද ඔහු සදහන් කර සිටියා.\nමෙරට මුහුදු සීමාව උල්ලංගණය කරමින් ධීවර කටයුතුවල නිරත වූ ඉන්දීය ධීවරයින් 55 දෙනෙකු ද පසුගිය ජනවාරි 10 වන දා ඉන්දීය නාවික හමුදාව වෙත භාර දෙනු ලැබුවා.",
       "URL": "https://www.hirunews.lk/156819/ඉන්දීය-ධීවරයන්-77-දෙනෙකු-අද-භාර-දෙයි",
       "Category": "Local News",
       "Parent URL": "https://www.hirunews.lk/local-news.php?pageID=4615"
}