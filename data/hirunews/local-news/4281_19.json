{
       "Source": "hirunews",
       "Timestamp": "Monday, 09 October 2017 - 9:49",
       "Headline": "පාසල් යමින් සිටි සිසුවියන් පිරිසකට බඹර ප්‍රහාරයක්",
       "News Content": "හැටන් ඇන්ෆීල්ඩි දෙමළ විද්‍යාලයේ සිසුන් පිරිසකට එල්ලවු බඹර ප්‍රහාරයකින් සිසුවියන් තිදෙනෙකු තුවාල ලබා දික්ඔය මූලික රෝහලට ඇතුළත් කර තිබෙනවා.\nසිසුන් අද (9) උදෑසන පාසල් යමින් සිටියදී ඉන්වරි වත්ත ප්‍රදේශයේදී මෙම බඹර ප්‍රහාරය එල්ලවී ඇති බවයි පොලිසිය පවසන්නේ.\nතුවාල ලැබූ සිසුවියන් ප්‍රකාශ කළේ ගසක් මත බැඳ තිබූ එම කූඩුවට උකුස්සෙකු පහර දීම හේතුවෙන් බඹරුන් ඇවිස්සී ඇති බවයි.\nසිසුවියන්ගේ තත්ත්වය බරපතල නොවන බව දික්ඔය මුලික රෝහලේ වෛද්‍යවරුන් පවසනවා.\nහැටන් රංජිත් රාජපක්‍ෂ",
       "URL": "https://www.hirunews.lk/172970/පාසල්-යමින්-සිටි-සිසුවියන්-පිරිසකට-බඹර-ප්‍රහාරයක්",
       "Category": "Local News",
       "Parent URL": "https://www.hirunews.lk/local-news.php?pageID=4281"
}