{
       "Source": "hirunews",
       "Timestamp": "Friday, 16 September 2022 - 7:53",
       "Headline": "ඇමති අමරවීර හෙළිදරව්වකට සූදානමින් (වීඩියෝ)",
       "News Content": "කුඹුරේ වපසරිය අක්කරයකට අඩු ගොවීන්ට කිලෝග්‍රෑම් පනහක යූරියා පොහොර මිටියක් බැගින් නොමිලේ ලබාදෙන බව කෘෂිකර්ම අමාත්‍යාංශය පවසනවා.\nඑලෙස ලබාදීමට අපේක්ෂිත ගොවීන් සංඛ්‍යාව 375,000 ක්.\nඑමෙන්ම සෑම ගොවියෙකුටම අවශ්‍ය ටී.එස්.පී. පොහොර ප්‍රමාණය නොමිලේ ලබාදීමට ද එක්සත් ජාතීන්ගේ ආහාර හා කෘෂිකර්ම සංවිධානය විසින් එකඟත්වය පළ කර ඇති බවයි එම අමාත්‍යාංශය සඳහන් කළේ.\nඑක්සත් ජාතීන්ගේ ආහාර හා කෘෂිකර්ම සංවිධානය විසින් මෙරට ගොවි ජනතාවට වගා කටයුතු සඳහා අවශ්‍ය යූරියා පොහොර සහ ත්‍රිත්ව සුපිරි පොහොර නොමිලේ ලබාදීමට අදාළ ගිවිසුම් අත්සන් තැබීම ඊයේ කෘෂිකර්ම අමාත්‍යාංශයේදී සිදුකෙරුණා.\nඑම ගිවිසුම් අනුව මෙවර මහ කන්නය සඳහා අවශ්‍ය යූරියා පොහොර සහ ත්‍රිත්ව සුපිරි පොහොර ලබාදීම සඳහා අමෙරිකානු ඩොලර් මිලියන 55 ක මුදලක් ලබාදීමටයි එකඟත්වය පළ කර ඇත්තේ.\nමේ අතර, ශ්‍රී ලංකාවට මෑතක දී ආනයනය කළ සහල් සුදුසු මනුෂ්‍ය පරිභෝජනයට සුදුසු නොවන බවට පසුගියදා කෘෂිකර්ම අමාත්‍ය මහින්ද අමරවීර මාධ්‍ය වෙත කළ ප්‍රකාශය සම්බන්ධයෙන් වෙළඳ, අමාත්‍ය නලීන් ප්‍රනාන්දු ප්‍රතිචාර දක්වා තිබුණා.\nඑම ප්‍රකාශය සම්බන්ධයෙන් කෘෂිකර්ම අමාත්‍ය මහින්ද අමරවීර යළිත් පළ කළා.",
       "URL": "https://www.hirunews.lk/315514/ඇමති-අමරවීර-හෙළිදරව්වකට-සූදානමින්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=865"
}