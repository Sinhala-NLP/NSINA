{
       "Source": "hirunews",
       "Timestamp": "Saturday, 18 February 2023 - 16:21",
       "Headline": "දිස්ත්‍රික් තේරීම්භාර නිලධාරින්ට මැතිවරණ කොමිසමෙන් උපදෙස් මාලාවක්",
       "News Content": "පළාත් පාලන මැතිවරණයේ තැපැල් ඡන්ද විමසීම දින නියමයක් නොමැතිව කල් දැමීමට තීරණය කිරීමත් සමග ඡන්ද විමසීමට අදාළව ගත යුතු ඉදිරි පියවර පිලිබඳ උපදෙස් මාලාවක් දිස්ත්‍රික් තේරීම්භාර නිලධාරින් වෙත මැතිවරණ කොමිෂන් සභාව විසින් නිකුත් කර තිබෙනවා.\nඅදාල උපදෙස් මාලාව ඊයේ දිස්ත්‍රික් තේරීම්භාර නිලධාරින්ට සහ දිස්ත්‍රික් නියෝජ්‍ය හා සහකාර තේරීම්භාර නිලධාරින් වෙත ලිඛිතව යොමු කිරීමට එම කොමිෂන් සභාව පියවර ගෙන ඇති බව සඳහන්.\nඒ අනුව, හෙට දින සිට කාර්යාල වේලාව සාමාන්‍ය කාර්යාල වේලාව බවත්, මැතිවරණ රාජකාරි වෙනුවෙන් වන අතිකාල රාජකාරි ද තාවකාලිකව අත්හිටුවන බවත් ඔවුන්ට එමගින් දැනුම්දී තිබෙනවා.",
       "URL": "https://www.hirunews.lk/327713/දිස්ත්‍රික්-තේරීම්භාර-නිලධාරින්ට-මැතිවරණ-කොමිසමෙන්-උපදෙස්-මාලාවක්",
       "Category": "Local News",
       "Parent URL": "https://www.hirunews.lk/local-news.php?pageID=527"
}