{
       "Source": "hirunews",
       "Timestamp": "Thursday, 19 January 2023 - 16:45",
       "Headline": "කල්මුණේ මහනගර සභාවට නාමයෝජනා භාර ගැනීම වළක්වාලමින්  නිකුත් කළ තහනම් නියෝගය දීර්ඝ කෙරේ (වීඩියෝ)",
       "News Content": "පළාත් පාලන ඡන්ද විමසීම සඳහා කල්මුණේ මහනගර සභාව වෙනුවෙන් නාමයෝජනා භාර ගැනීම වළක්වාලමින් නිකුත් කරන ලද තහනම් නියෝගය නඩු විභාගය අවසන් වන තෙක් දීර්ඝ කිරීමට ශ්‍රේෂ්ඨාධිකරණය අද (19) තීන්දු කළා.\nඒ, රාජ්‍ය සේවා කොමිසමේ සාමාජිකයෙකු මෙන්ම සයිදමරුදු ප්‍රදේශයේ පදිංචිකරුවකු වූ ඒ. එල්. එම්. සලීම් සහ පළාත් පාලන නියෝජිතයෙකු වන ඒ. ආර්. එම් අසීම් යන අය විසින් ඉදිරිපත් කළ පෙත්සමක් විභාගයට ගැනීමට අවසර දෙමින්.\nමෙම නියෝගය නිකුත් කර ඇත්තේ විජිත් මළල්ගොඩ, යසන්ත කෝදාගොඩ සහ මහින්ද සමයවර්ධන යන ත්‍රිපුද්ගල ශ්‍රේෂ්ඨාධිකරණ විනිසුරු මඩුල්ල විසින්.\nපෙත්සම මාර්තු මස 24 වැනිදා යළි කැඳවීමට ද නියම කර තිබෙනවා.",
       "URL": "https://www.hirunews.lk/325421/කල්මුණේ-මහනගර-සභාවට-නාමයෝජනා-භාර-ගැනීම-වළක්වාලමින්-නිකුත්-කළ-තහනම්-නියෝගය-දීර්ඝ-කෙරේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=591"
}