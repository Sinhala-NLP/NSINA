{
       "Source": "hirunews",
       "Timestamp": "Wednesday, 13 April 2016 - 10:32",
       "Headline": "විද්‍යා දැරියගේ ඝාතනයේ සැකකරුවන් යලිත් රිමාන්ඩ්",
       "News Content": "යාපනය - පුංකුඩිතිව් ප්‍රදේශයේදී විද්‍යා දැරිය ඝාතන සිද්ධිය සම්බන්ධයෙන් අත්අඩංගුවට ගත් සැකකරුවන් 11 දෙනා ලබන 25 වනදා දක්වා යළි රක්ෂිත බන්ධනාගාරගත කර තිබෙනවා.\nඒ, සැකකරුවන් ඊයේ (12) කයිට්ස් මහේස්ත්‍රාත් ඒ.එම්.එම්.රියාල් හමුවට ඉදිරිපත් කළ අවස්ථාවේයි.\nසැකකරුවන්ට ඇප ලබාදෙන ලෙස ඔවුන්ගේ නීතිඥවරුන් මහේස්ත්‍රාත්වරයාගෙන් ඉල්ලා සිටියද රුධිර සාම්පල වාර්තා ලබාගැනීම තවමත් අවසන් වී නොමැති නිසා මහේස්ත්‍රාත්වරයා විසින් ඇප ලබාදීම ප්‍රතික්ෂේප කළා.\nපාසලට යමින් සිටියදී පුංකුඩිතිව් ප්‍රදේශයේදී විද්‍යා දැරිය ඝාතනයට ලක්වුණේ පසුගිය මැයි මස 13 වනදායී.",
       "URL": "https://www.hirunews.lk/130764/විද්‍යා-දැරියගේ-ඝාතනයේ-සැකකරුවන්-යලිත්-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=5090"
}