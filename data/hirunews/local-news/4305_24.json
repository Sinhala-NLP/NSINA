{
       "Source": "hirunews",
       "Timestamp": "Sunday, 24 September 2017 - 17:19",
       "Headline": "උතුරේ ආරක්ෂාව ගැන විශේෂ සාකච්ඡාවක් (ඡායාරූප)",
       "News Content": "උතුරු පළාතේ ආරක්ෂාව සම්බන්ධයෙන් උතුරු පළාතේ පොලිස් ප්‍රධානීන් සහ පළාත් ආණ්ඩුකාර රෙජිනෝල්ඩ් කුරේ අතර සාකච්ඡාවක් අද පැවැත්වුනා.\nඒ උතුරු පළාත් ආණ්ඩුකාර කාර්යාලයේදීයි.\nඅප වාර්තාකරු සඳහන් කළේ උතුරු පළාත භාර ජ්‍යෙෂ්ඨ නියෝජ්‍ය පොලිස්පති / යාපනය / වව්නියාව / මුලතිව් සහ කිලිනොච්චි යන දිස්ත්‍රික් භාර නියෝජ්‍ය පොලිස්පතිවරු ඇතුලු පිරිසක් මෙම සාකච්ඡාවට එක්ව සිටි බවයි.\nපැය දෙකකට ආසන්න කාලයක් පැවති සාකච්ඡාවේදී උතුරේ ආරක්ෂාව / පොලිස් රාජකාරී / රථ වාහන හා මාර්ග නීති මෙන්ම ප්‍රජා පොලිස් ඒකක හරහා ජනතාවට ලැබෙන සේවා පිළිබඳ දීර්ඝ වශයෙන් සාකච්ඡා වී තිබෙනවා.\nඑමෙන්ම උතුරේ තාවකාලිකව ස්ථාපිත කර ඇති පොලිස් ස්ථාන රජයට අයත් ඉඩම්වල ඉදි කිරීම සම්බන්ධයෙන් ද මෙහිදී සාකච්ඡා වු බවයි අප වාර්තාකරු සඳහන් කළේ.\nඡායාරූප - වන්නි රොමේෂ් මදුෂංක",
       "URL": "https://www.hirunews.lk/171733/උතුරේ-ආරක්ෂාව-ගැන-විශේෂ-සාකච්ඡාවක්-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4305"
}