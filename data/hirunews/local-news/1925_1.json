{
       "Source": "hirunews",
       "Timestamp": "Thursday, 27 May 2021 - 15:45",
       "Headline": "ඉන්දියාවෙන් නිවූ ශ්‍රී ලංකාවේ ගින්න (ඡායාරූප සහ වීඩියෝ)",
       "News Content": "කොළඹ වරාය ආසන්නයේදී ගිනි ගැනීමට ලක්වූ එක්ස් ප්‍රෙස් පර්ල් නෞකාවේ ගින්න මේවන විට සම්පූර්ණයෙන් මැඩපවත්වා තිබෙනවා.\nඒ ඉන්දියානු වෙරළාරක්ෂක බලකායේ යාත්‍රා 3ක් සහ ඩ්‍රෝන ගුවන්යානාවක් සමග ඒකාබද්ධව සිදු කළ මෙහෙයුමකින් අනතුරුවයි.\nශ්‍රී ලංකාවේ ඉන්දීය මහකොමසාරිස් කාර්යාලය සිය ට්විටර් ගිණුමේ සටහනක් තබමින් ප්‍රකාශකර ඇත්තේ මේවන විට ගින්න බොහෝ දුරට පාලනය කර ඇති අතර නෞකාව හොඳින් දර්ශනය වන බවයි.\nඑමෙන්ම ඉන්දු ශ්‍රී ලංකා ඒකාබද්ධ මෙහෙයුමේ සාර්ථක ප්‍රතිඵල ඉදිරි පැය කිහිපයේදී නෙලා ගැනීමට හැකිවනු ඇති බවටත් ඔවුන් විශ්වාසය පළ කරනවා.",
       "URL": "https://www.hirunews.lk/272604/ඉන්දියාවෙන්-නිවූ-ශ්‍රී-ලංකාවේ-ගින්න-ඡායාරූප-සහ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1925"
}