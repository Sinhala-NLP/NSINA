{
       "Source": "hirunews",
       "Timestamp": "Tuesday, 14 February 2017 - 19:44",
       "Headline": "සැමට ආදර්ශයක් වෙමින් වසර 40 කටත් වැඩි කාලයක් අසීමිත ආදරයකින් සිටින මව් පිය යුවළක්",
       "News Content": "අද පෙබරවාරි 14. ලෝක ආදරවන්තයන්ගේ දිනය.\nආදරය දිනකට සීමා වී කතා කරන අද සමාජයට ආදර්ශයක් වන අසීමිත ආදරයෙන් කල් ගෙවන වයෝවෘද්ධ යුවලක් අපිට හමු වුණේ ගලේවෙල ප්‍රදේශයෙන්.\nඒ ගලේවෙල බේලියකන්ද ප්‍රදේශයේ ජීවත් වෙන එල් බී රත්නපාල සහ ඩී එම් හීන්මැණිකේ.\nආදර සම්බන්ධයකින් ගොඩනැගෙන මේ යුවලගේ පවුල් ජීවිතය ආරම්භ වන්නේ මීට වසර 40 කට පමණ පෙර.\nදරුවන් හතර දෙනෙක් මෙලොවට බිහි කළ මේ යුවල දැන් සිටින්නේ කුලී නිවසක.\n78 වන වියේ පසුවන මේ වයෝවෘද්ධ පියා රෝගීව සිටින තම ආදරණීය බිරිඳ වෙනුවෙන් නොකරනා දෙයක් නැහැ.\nමේ ආදරණීය යුවලට ශක්තියක් වී ඇත්තේ කුලී නිවැසියන්ගෙන් මෙන්ම ගම්වාසීන්ගෙන් නිරන්තරයෙන් ලැබෙන ආධාර උපකාරයි.\nසුළු සිදුවීම් වලින් පවා විරසකව පවුල් ජීවිත බිඳ දමා ගන්නා අද සමාජයට දශක හතරකට අධික කාලයක් අසීමිත ආදර බැදීමකින් සිටින මේ යුවල මහත් වූ ආදර්ශයක්.",
       "URL": "https://www.hirunews.lk/154498/සැමට-ආදර්ශයක්-වෙමින්-වසර-40-කටත්-වැඩි-කාලයක්-අසීමිත-ආදරයකින්-සිටින-මව්-පිය-යුවළක්",
       "Category": "Local News",
       "Parent URL": "https://www.hirunews.lk/local-news.php?pageID=4661"
}