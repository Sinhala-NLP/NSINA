{
       "Source": "hirunews",
       "Timestamp": "Sunday, 09 July 2023 - 15:58",
       "Headline": "කලවාන රත්නපුර මාර්ගයේ රිය අනතුරකින් සිසුන් පස් දෙනෙකුට තුවාල",
       "News Content": "කලවාන රත්නපුර මාර්ගයේ අද (09) හගරංගල ප්‍රදේශයේදී සිදු වූ රිය අනතුරකින් දරුවන් පස් දෙනෙකු තුවාල ලබා කලවාන මූලික රෝහලට ඇතුළත් කර තිබෙනවා.\nබස් නැවතුම්පොළක රැදී සිටි දරුවන් පස් දෙනෙකු මෙලෙස තුවාල ලබා ඇති බවයි වාර්තා වෙන්නේ.\nරත්නපුර සිට වේගයෙන් පැමිණි කාර් රථයක් වේගය පාලනය කර ගැනීමට නොහැකි වීමෙන් මෙම අනතුරු සිදුව තිබෙනවා.\nතුවාල ලැබු දරුවන්ගේ තත්ත්වය බරපතළ නොමැති බවයි අප වාර්තාකරු සඳහන් කර සිටියේ.\nඅනතුර සම්බන්ධයෙන් එම කාර් රථය පැදවූ රියදුරා කලවාන පොලිසිය මගින් අත්අඩංගුවට ගෙන තිබෙනවා.",
       "URL": "https://www.hirunews.lk/340600/කලවාන-රත්නපුර-මාර්ගයේ-රිය-අනතුරකින්-සිසුන්-පස්-දෙනෙකුට-තුවාල",
       "Category": "Local News",
       "Parent URL": "https://www.hirunews.lk/local-news.php?pageID=199"
}