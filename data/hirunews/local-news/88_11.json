{
       "Source": "hirunews",
       "Timestamp": "Friday, 18 August 2023 - 16:10",
       "Headline": "ජයිකා නිලධාරීන් සමග විදුලිබල ඇමති සාකච්ඡාවක",
       "News Content": "විදුලිබල ක්ෂේත්‍රය ප්‍රතිව්‍යූහගත කිරීම සම්බන්ධයෙන් ජපාන ජාත්‍යන්තර සහයෝගීතා ඒජන්සිය හෙවත් ජයිකා අයතනයේ නිලධාරීන් සමග විදුලිබල හා බලශක්ති අමාත්‍ය කංචන විජේසේකර අද (18) විශේෂ සාකච්ඡාවක් පවත්වා තිබෙනවා.\nනිවේදනයක් නිකුත් කරමින් එම අමාත්‍යාංශය සඳහන් කළේ ජපාන ජාත්‍යන්තර සහයෝගීතා ඒජන්සියේ මූල්‍ය සංවර්ධන සහ සහයෝගිතා සම්බන්ධතා කටයුතු පිළිබඳ උප සභාපති ආචාර්ය මෙගුමි මුටෝ සහ මෙරට ප්‍රධාන නියෝජිත ටෙට්සුයා යමඩා ඇතුළු නිලධාරීන් පිරිසක් මේ සඳහා එක්ව සිටි බවයි.\nපුනර්ජනනීය බලශක්ති වැඩසටහන්, හරිත ප්‍රතිසාධනය සහ කාලගුණික වෙනස්වීම් යන කරුණු සම්බන්ධයෙන්ද මෙහිදී සාකච්ඡාවට ලක් කර තිබෙනවා.",
       "URL": "https://www.hirunews.lk/345299/ජයිකා-නිලධාරීන්-සමග-විදුලිබල-ඇමති-සාකච්ඡාවක",
       "Category": "Local News",
       "Parent URL": "https://www.hirunews.lk/local-news.php?pageID=88"
}