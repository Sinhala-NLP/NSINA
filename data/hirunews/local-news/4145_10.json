{
       "Source": "hirunews",
       "Timestamp": "Tuesday, 02 January 2018 - 18:53",
       "Headline": "පොහොට්ටුවේ මහජන සම්මුතිය එළි දකී",
       "News Content": "පළාත් පාලන මැතිවරණයට තරග වදින ශ්‍රී ලංකා පොදුජන පෙරමුණේ සියලූ අපේක්ෂකයින්ගේ සමුළුවක් කොළඹ සුගතදාස ගෘහස්ත ක්‍රීඩාංගණයේදී අද පැවැත්වුණා.\nඒ, හිටපු ජනාධිපති මහින්ද රාජපක්ෂගේ ප්‍රධානත්වයෙන්.\n‘‘ගම හදන - රට දිනන - පෙර ගමන’’ යන තේමාව යටතේයි මෙම සමුළුව පැවැත්වුණේ.\nඊට ඒකාබද්ධ විපක්ෂය නියෝජනය කරන දේශපාලන පක්ෂ 16 ක නායකයින් සහ ඒකාබද්ධ විපක්ෂය නියෝජනය කරන පාර්ලිමේන්තු මන්ත්‍රීවරුන් විශාල පිරිසක් එක්ව සිටියා.\nමෙහිදී පළාත්පාලන මැතිවරණය සඳහා වන පොදුජන පෙරමුණේ මහජන සම්මුතියද එළිදැක්වීම හිටපු ජනාධිපතිවරයාගේ ප්‍රධානත්වයෙන් සිදුවුණා.\nඊට අමතරව සියලූ අපේක්ෂකයින්ද හිටපු ජනාධිපතිවරයා ඉදිරියේ මෙහිදී ප්‍රතිඥාවක් ලබාදුන්නා.\nඅනතුරුව උත්සව සභාව ඇමතූ හිටපු ජනාධිපති මහින්ද රාජපක්ෂ කියා සිටියේ තමන්ගේ ඡායාරූපය භාවිත කිරීමේ අයිතිය පවතින්නේ පොහොට්ටුව අපේක්ෂකයින්ට පමණක් බවයි.\nඑහෙත් අවශ්‍ය  කෙනෙකුට එය භාවිත කිරීමෙ හැකියාවක් පවතින බවද ඔහු එහිදී සඳහන් කළා.",
       "URL": "https://www.hirunews.lk/179969/පොහොට්ටුවේ-මහජන-සම්මුතිය-එළි-දකී",
       "Category": "Local News",
       "Parent URL": "https://www.hirunews.lk/local-news.php?pageID=4145"
}