{
       "Source": "hirunews",
       "Timestamp": "Tuesday, 10 January 2017 - 18:24",
       "Headline": "හම්බන්තොට සිද්ධියට සිවිල් සංවිධානවලින් ආණ්ඩුවට චෝදනා",
       "News Content": "හම්බන්තොට සිද්ධිය සම්බන්ධයෙන් ආණ්ඩුව පක්ෂපාතීව නීතිය ක්‍රියාත්මක කරන බවට මව්බිම වෙනුවෙන් රණවිරුවෝ සංවිධානය චෝදනා කළා.\nකොළඹ අද පැවති මාධ්‍ය හමුවකට එක්වෙමින් එහි කැඳවුම්කරු විශ්‍රාමික මේජර්, නීතීඥ අජිත් ප්‍රසන්න මේ බව කියා සිටියා.\nඑහිදී තවදුරටත් අදහස් දැක්වූ මව්බිම වෙනුවෙන් රණවිරුවෝ සංවිධානයේ කැඳවුම්කරු විශ්‍රාමික මේජර්, නීතීඥ අජිත් ප්‍රසන්න කියා සිටියේ අග්‍රාමාත්‍ය ආරක්ෂක අංශය භාරයට ගෙන පසුව ලබාදුන් හිරු ටී වී මාධ්‍ය කණ්ඩායම සතුව තිබූ ඩ්‍රෝන කැමරාවේ සිද්ධියට අදාළ වැදගත් තොරතුරු රැසක් අන්තර්ගතව තිබූ බවයි.\nපසුගියදා හම්බන්තොට ඇතිවූ සිද්ධිය සම්බන්ධයෙන් වමේ කේන්ද්‍රයද අද මාධ්‍ය හමුවක් කැඳවමින් අදහස් පළ කළා.\nඔහු කියා සිටියේ හම්බන්තොට සිද්ධිය අවස්ථාවේදී පොලිස්පතිවරයා හිරු නාලිකාවේ කැමරා ශිල්පියා තල්ලූකරමින් කටයුතු කළ ආකාරය පිළිකුල් සහගත බවයි.\nඑසේම හිරු ඩ්‍රෝන කැමරාව ආරක්ෂක අංශ භාරයට ගැනීම සම්බන්ධයෙන් දැඩිව චෝදනා කළ ඔහු එය එක්සත් ජාතික පක්ෂයේ පරණ පුරුදු දේශපාලනය බවද සඳහන් කළා.",
       "URL": "https://www.hirunews.lk/151762/හම්බන්තොට-සිද්ධියට-සිවිල්-සංවිධානවලින්-ආණ්ඩුවට-චෝදනා",
       "Category": "Local News",
       "Parent URL": "https://www.hirunews.lk/local-news.php?pageID=4715"
}