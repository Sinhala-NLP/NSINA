{
       "Source": "hirunews",
       "Timestamp": "Thursday, 27 October 2016 - 18:10",
       "Headline": "බැඳුම්කර සිද්ධිය සමඟ යළි විශ්වාසය ගොඩනැගීම අභියෝගයක්",
       "News Content": "මහබැංකු බැඳුම්කර සිද්ධිය සම්බන්ධයෙන් ඇති වූ තත්ත්වය මත යළි ආයෝජකයින්ගේ විශ්වාසය ගොඩනැගීමට නම් විශාල අභියෝගයකට මුහුණදීමට සිදුවන බව අමාත්‍ය සුසිල් ප්‍රේමජයන්ත පවසනවා.\nනිදහස් පක්ෂ මූලස්ථානයේ පැවති මාධ්‍ය හමුවකට එක්වෙමින් අමාත්‍යවරයා ඒ බව කියා සිටියා.\nකෝප් කමිටු සාමාජිකයෙකු ලෙස කටයුතු කරන අමාත්‍ය දයාසිරි ජයසේකර මෙහිදී කියා සිටියේ හිටපු මහබැංකු අධිපතිවරයා අත්තනෝමතික ලෙස ක්‍රියා කර ඇති බවයි.\nමහ බැංකු බැදුම්කර සිද්ධියේදී මහජන මුදල් අවභාවිතයක් සිදුව ඇති බව ද අමාත්‍ය දයාසිරි ජයසේකර මහතා  සඳහන් කළා.",
       "URL": "https://www.hirunews.lk/146219/බැඳුම්කර-සිද්ධිය-සමඟ-යළි-විශ්වාසය-ගොඩනැගීම-අභියෝගයක්",
       "Category": "Local News",
       "Parent URL": "https://www.hirunews.lk/local-news.php?pageID=4820"
}