{
       "Source": "hirunews",
       "Timestamp": "Tuesday, 22 March 2016 - 18:44",
       "Headline": "ඇතුගලේ පිපිරීම ගැන මහින්දට සැකයක්",
       "News Content": "පසුගිය පාලන කාලයේ මහින්දෝදය විද්‍යාගාර සඳහා රැගෙනවිත් ගබඩා කර ඇති උපකරණ පාසල්වලට බෙදාදීමටවත් වත්මන් රජයට හැකියාවක් නොමැති බව හිටපු ජනාධිපති මහින්ද රාජපක්ෂ පවසනවා.\nඔහු මේ බව ප්‍රකාශ කළේ රන්න - විගමුව ප්‍රාථමික විද්‍යාලයේ අද පැවති උත්සවයකට එක්වෙමින්.\nඑහිදී වැඩිදුරටත් අදහස් දැක්වූ හිටපු ජනාධිපති මහින්ද රාජපක්ෂ කුරුණෑගල - ඇතුගලේ සිදුවූ පිපිරීම සම්බන්ධයෙන් සිහිපත් කළා.\nඔහු කියා සිටියේ පවතින රස්නයට මෙම පිපිරීම සිදුවුණාද? නැතිනම් ආණ්ඩුවේ කටයුතු නිසා එය සිදුවුණාදැයි තමන්ට ගැටළුවක් පවතින බවයි.",
       "URL": "https://www.hirunews.lk/129123/ඇතුගලේ-පිපිරීම-ගැන-මහින්දට-සැකයක්",
       "Category": "Local News",
       "Parent URL": "https://www.hirunews.lk/local-news.php?pageID=5120"
}