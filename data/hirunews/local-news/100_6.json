{
       "Source": "hirunews",
       "Timestamp": "Monday, 14 August 2023 - 9:46",
       "Headline": "මහල් ගොඩනැගිල්ලකින් වැටී පුද්ගලයෙකු මරුට",
       "News Content": "වැල්ලවත්ත ප්‍රදේශයේ මහල් නිවාසයක ඉදිකිරීම් කටයුතු වල නිරතවී සිටි පුද්ගලයෙකු 8 වෙනි  මහලෙන් බිමට වැටී ජීවිතක්ෂයට පත්වී ඇති බව වැල්ලවත්ත පොලිසිය පවසනවා.\nමෙලෙස  ජීවිතක්ෂයට පත්වී ඇත්තේ කළු අත්තනගොල්ල කරදගොල්ල ප්‍රදේශයේ පදිංචි 34 හැවිරිදි අයෙකු බවට  වාර්තා වෙනවා.\n8වෙනි මහලෙහි ඇතුළත ඉදිකිරීම් කටයුත්තක නිරත වෙමින් සිටියදී යාබදව තිබෙන ජනේලයකට මියගිය පුද්ගලයා අත තබා තිබෙනවා.එම ජනේලය ගොඩනැගිල්ලට ක්‍රමානුකූලව සවි කර නොමැති වීම හේතුවෙන් එම ජනේලය ද සමග මෙම සේවකයා ගොඩනැගිල්ලෙන් බිමට පතිත වී ඇති බව පොලිසිය පවසනවා.\nමෙහි ඉදිරි විමර්ශන කටයුතු වැල්ලවත්ත පොලිසිය විසින් සිදුකරන  බව වැඩිදුරටත් වාර්තා වෙනවා.",
       "URL": "https://www.hirunews.lk/344759/මහල්-ගොඩනැගිල්ලකින්-වැටී-පුද්ගලයෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=100"
}