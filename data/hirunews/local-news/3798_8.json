{
       "Source": "hirunews",
       "Timestamp": "Wednesday, 15 August 2018 - 11:38",
       "Headline": "ප්‍රකාශයක් ලබාදීමට ඩිලන්ත මාලගමුව පොලිසියට",
       "News Content": "තමන් ඝාතනය කිරිමේ සැලැස්ම සම්බන්ධයෙන් ප්‍රකාශයක් ලබා දිමට මෝටර් රථ ධාවන ශූර ඩිලන්ත මාලගමුව අද (15) පෙරවරුවේ බස්නාහිර උතුර නියෝජ්‍ය පොලිස්පති කාර්යාලය වෙත පැමිණියා.\nඒ, එහි නියෝජ්‍ය පොලිස්පති දේශබන්දු තෙන්නකොන් සිදුකල කැදවීමකට අනුවයි.\nඔහු මේ වනවිටත් එම කාර්යාලය තුල සිටින බවයි වාර්තා වන්නේ.\nපසුගිය ජුලි මස 07 වනදා තමන්ට එල්ල වී ඇති මරණ තර්ජන සම්බන්ධයෙන් ඩිලන්ත මාලගමුව පොලිස් මුලස්ථානයට පැමිණිලි කර තිබුණා.\nඒ පාතාල කල්ලි සමාජිකයකු තමන් ඝාතනය කිරිමට සැලසුම් කර ඇති බවට ලද තොරතුරකට අනුවයි.\nමේ අතර පසුගිය ජුනි මස 2 වනදා සිදුවු මාතර රන් භාණ්ඩ කොල්ලයේදී පාතාල සමාජිකයන් රැගෙන ආ මිනි ඌෂි වර්ගයේ ගිනි අවිය ඩිලන්ත මාලගමුව ඝාතනය කිරිම සදහා භාවිතා කිරිමට ලබාදී තිබු බවට පොලිසියට තොරතුරු වාර්තා වි තිබුණා.\nඩිලන්ත මාලගමුව ඊයේ (14) ප්‍රකාශ කළේ අදාල කොන්ත්‍රාත්තුව එක්සත් ජාතික පක්ෂයේ කැළණිය හිටපු සංවිධායක ජනතා වතු සංවර්ධන මණ්ඩලයේ ක්‍රියාකාරි අධ්‍යක්ෂ බෙවන් පෙරේරා ලබා දි ඇති බවටයි.\nතමන්ට අයත් නාවලපිටියේ පිහිටි ඉඩමක් සම්බන්ධයෙන් ඇති වු ගැටළුවක් මත මෙම කොන්ත්‍රාත්තුව ලබා දී ඇති බවද ඔහු සදහන් කළා.\nඑමෙන්ම මෝටර් රථ ධාවන ශුර ඩිලන්ත මාලගමුව ඊයේ සදහන් කළේ් තමන් මේ සම්බන්ධයෙන් අග්‍රාමාත්‍යවරයාද දැනුම්වත් කළ බවයි.",
       "URL": "https://www.hirunews.lk/197572/ප්‍රකාශයක්-ලබාදීමට-ඩිලන්ත-මාලගමුව-පොලිසියට",
       "Category": "Local News",
       "Parent URL": "https://www.hirunews.lk/local-news.php?pageID=3798"
}