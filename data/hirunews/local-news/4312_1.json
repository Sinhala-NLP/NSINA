{
       "Source": "hirunews",
       "Timestamp": "Thursday, 21 September 2017 - 7:13",
       "Headline": "අද හිරු ගමින් ගමට බදුල්ල - නෙළුම්වැව මංසන්ධියට",
       "News Content": "රට පුරා විසිරුණු ගම්මානවල ජනතාව මුහුණ දී ඇති ගමේ ගැටලූ පිළිබඳව බලධාරීන් දැනුවත් කර ඒවාට විසඳුම් ලබාදීමේ අරමුණින් ක්‍රියාත්මක හිරු ගමින් ගමට වැඩසටහනේ දෙවන අදියර බදුල්ල දිස්ත්‍රික්කය කේන්ද්‍ර කරගනිමින් මේ වනවිට ක්‍රියාත්මක වනවා.\nඒ අනුව හිරු ගමින් ගමට වැඩසටහන ඊයේ ක්‍රියාත්මක වූයේ  බදුල්ල - සිරිමල්ගොඩ ශ්‍රී විජයාරාම විහාරස්ථානය ආසන්නයේයි.\nබදුල්ල - නෙළුම්වැව මංසන්ධියට අද හිරු ගමින් ගමට කණ්ඩායම පැමිණෙනවා. හිරු ගමින් ගමට වැඩසටහනට එක්වන ජනතාවට හිරු ජංගම මැදිරිය නරඹා සජීවීව වැඩසටහන් සමඟ සම්බන්ධවීමටද අවස්ථාව සැලසීම විශේෂත්වයක්.\nඑසේම ත්‍යාග රැසක් ඔවුන් වෙත බෙදාදීමටයි හිරු එෆ්.එම්. කටයුතු කර ඇත්තේ.",
       "URL": "https://www.hirunews.lk/171428/අද-හිරු-ගමින්-ගමට-බදුල්ල-නෙළුම්වැව-මංසන්ධියට",
       "Category": "Local News",
       "Parent URL": "https://www.hirunews.lk/local-news.php?pageID=4312"
}