{
       "Source": "hirunews",
       "Timestamp": "Thursday, 04 February 2021 - 19:16",
       "Headline": "වෛද්‍ය නෙවිල් ප්‍රනාන්දු අභාවප්‍රාප්ත වෙයි",
       "News Content": "කොවිඩ් ආසාදනය වීම හේතුවෙන් අයි.ඩී.එච්. රෝහලේ දැඩි සත්කාර ඒකකයේ ප්‍රතිකාර ලබමින් සිටි වෛද්‍ය නෙවිල් ප්‍රනාන්දු මහතා අද පස්වරුවේ අභාවප්‍රාප්ත වුණා.\nවිශේෂඥ වෛද්‍ය නෙවිල් ප්‍රනාන්දු මහතා අයි.ඩී.එච්. රෝහලේ දැඩි සත්කාර ඒකකයට ඇතුළත් කෙරුණේ මීට දින දෙකකට පෙරයි.\nඑහි ප්‍රතිකාර ලබමින් සිටියදී අද පස්වරුවේ ජීවිතක්ෂයට පත්වන විට ඔහු 89 වන වියේ පසුවුණා.\nනෙවිල් ප්‍රනාන්දු මහතා මාලඹේ නෙවිල් ප්‍රනාන්දු රෝහල සහ සයිටම් පෞද්ගලික වෛද්‍ය විද්‍යාලයේ නිර්මාතෘවරයායි.",
       "URL": "https://www.hirunews.lk/261668/වෛද්‍ය-නෙවිල්-ප්‍රනාන්දු-අභාවප්‍රාප්ත-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=2168"
}