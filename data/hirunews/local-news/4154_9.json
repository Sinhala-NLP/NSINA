{
       "Source": "hirunews",
       "Timestamp": "Wednesday, 27 December 2017 - 14:28",
       "Headline": "දින දෙකක ඩෙංගු මර්දන වැඩසටහනක්",
       "News Content": "ලබන වසරේ පළමු පාසල් වාරය ආරම්භවීමට පෙර දීපව්‍යාප්තව සියලූ පාසල්වල විශේෂ ඩෙංගු මර්දන වැඩසටහනක් ක්‍රියාවට නංවන බව අධ්‍යාපන අමාත්‍යාංශය පවසනවා.\nඒ අනුව මේ මස 30 සහ 31 යන දෙදින තුළ මෙම ඩෙංගු මර්දන වැඩසටහන ක්‍රියාත්මක කරන බවයි එම අමාත්‍යාංශය නිවේදනය කළේ.\nජාතික ඩෙංගු මර්දන වැඩසටහනට සමගාමීව සියලූ පාසල් ඩෙංගු උවදුරෙන් තොර කලාප බවට පත් කිරිම අරමුණු කරගෙන මෙම වැඩසටහන ක්‍රියාත්මක වනවා.\nමීට අමතරව සතියේ සෑම ඉරිදා දිනකම පාසල් පරිශ්‍ර පවිත්‍ර කිරීමේ කටයුතු අඛන්ඩව පවත්වාගෙන යෑමට පියවර ගත යුතු බවද එම නිවේදනයේ සඳහන්.",
       "URL": "https://www.hirunews.lk/179474/දින-දෙකක-ඩෙංගු-මර්දන-වැඩසටහනක්",
       "Category": "Local News",
       "Parent URL": "https://www.hirunews.lk/local-news.php?pageID=4154"
}