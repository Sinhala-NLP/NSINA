{
       "Source": "hirunews",
       "Timestamp": "Thursday, 12 November 2020 - 6:38",
       "Headline": "අදත් මි.මි.100 ඉක්ම වූ තද වැසි",
       "News Content": "දිවයිනේ බොහෝ ප්‍රදේශවල අද (12) පස්වරු 1.00 න් පසු වැසි හෝ ගිගුරුම් සහිත වැසි ඇති වන බව කාලගුණ විද්‍යා දෙපාර්තමේන්තුව පවසනවා.\nඋතුරු සහ නැගෙනහිර පළාත්වල මෙන්ම හම්බන්තොට දිස්ත්‍රික්කයේත් වෙරළබඩ ප්‍රදේශවලත් උදෑසන කාලයේදී තැනින් තැන වැසි ඇතිවිය හැකි බව සඳහන්.\nඑමෙන්ම බස්නාහිර, සබරගමුව, මධ්‍යම, දකුණු සහ වයඹ පළාත්වල ඇතැම් ස්ථාන වලට මි.මි.100 ඉක්ම වූ  තද වැසි ඇතිවිය හැකි බවයි එම දෙපාර්තමේන්තුව නිකුත් කළ නිවේදනයේ වැඩිදුරටත් සඳහන් වන්නේ.\nමේ අතර ගිගුරුම් සහිත වැසි සමඟ ඇතිවිය හැකි තාවකාලික තද සුළංවලින් සහ අකුණු මඟින් සිදුවන අනතුරු අවම කර ගැනීමට අවශ්‍ය පියවර ගන්නා ලෙස දැනුම් දෙනවා.",
       "URL": "https://www.hirunews.lk/254519/අදත්-මි-මි-100-ඉක්ම-වූ-තද-වැසි",
       "Category": "Local News",
       "Parent URL": "https://www.hirunews.lk/local-news.php?pageID=2337"
}