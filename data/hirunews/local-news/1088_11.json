{
       "Source": "hirunews",
       "Timestamp": "Friday, 17 June 2022 - 14:27",
       "Headline": "රතු මිනිත්තුවෙන් පසු ඵල දැරූ කහගල්ලේ පානීය ජල ගැටලුව (වීඩියෝ)",
       "News Content": "දශක දෙකක පමණ කාලයක සිට බෙන්තර, කහගල්ල ප්‍රදේශයේ ජනතාව මුහුණදුන් පානීය ජල ගැටලුව මේවන විට විසඳී තිබෙනවා.\nඒ, එම ජනතාව මුහුණදුන් ගැටලුව පිළිබඳව රතු මින්තුව කළ අනාවරණයෙන් පසුවයි.\nගාල්ල දිස්ත්‍රික්කයට අයත් බෙන්තර, කහගල්ල ප්‍රදේශයේ ජනතාව දශක දෙකක පමණ කාලයක සිට පානීය ජල අවශ්‍යතාව සපුරා ගැනීමට නොහැකිව පීඩා විඳින බවට අප රතු මිනිත්තුව ඔස්සේ පෙන්වා දුන්නේ පසුගිය ජනවාරි 3වනදායි.\nපවුල් 100 ක් පමණ ජීවත් වන මෙම ප්‍රදේශයට මීට වසර 20 කට පමණ ඉහතදී බද්දේගම, ගිංගඟ ජල යෝජනා ක්‍රමය මගින් ජලය සපයා තිබුණ ද, නිසි නඩත්තුවක් නොමැතිකම හේතුවෙන් එම ජල සැපයුම ද මුළුමනින්ම අඩාල වී තිබුණා.\nසිය පානිය ජල අවශ්‍යතාව ද මෙම ජනතාවට සපයා ගත නොහැකි තත්වයක් උදාවි තිබුණේ ළිං ජලයට කරදිය මිශ්‍ර වීම හේතුවෙන්.\nඑබැවින් ඔවුනට සිය පානිය ජල අවශ්‍යතාව සපුරා ගැනිමට සිදු තිබුණේ වෙනත් ප්‍රදේශවලින් මුදල් ගෙවා ජලය සපයා ගනිමින්.\nමොවුන් මුහුණ දෙන මෙම ගැටළුව පිළිබදව අප රට හමුවේ අනාවරණය කිරිමෙන් පසු ඒ පිළිබඳව අවධානය යොමු කළ ගාල්ල ජල සම්පාදන මණ්ඩලයේ නිලධාරි ජලය සපයා දිමට කටයුතු කළා.",
       "URL": "https://www.hirunews.lk/307392/රතු-මිනිත්තුවෙන්-පසු-ඵල-දැරූ-කහගල්ලේ-පානීය-ජල-ගැටලුව-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1088"
}