{
       "Source": "hirunews",
       "Timestamp": "Saturday, 05 August 2023 - 9:56",
       "Headline": "වසර 12ක් අතුරුදන්ව තිබූ බුදු පිළිමය  රැස්වෙහෙරෙන්  සොයාගනී",
       "News Content": "වසර දොළහකට පමණ පෙර  සොරකම් කරන ලද බුද්ධ ප්‍රතිමාවක් රැස්වෙහෙර විහාරස්ථානයේ තිබී සොයාගත් බව  කොළඹ අපරාධ කොට්ඨාසය පවසයි.\nරුපියල් කෝටි 5 කට අධික වටිනාකමින් යුතු මෙම පිළිමය  කිලෝග්‍රෑම් 45 ක් බරින් යුක්ත  බවද විමර්ශනවලදී  අනාවරණය වී තිබෙනවා.\nපිටකෝට්ටේ  ශ්‍රී ලංකාරාම විහාරස්ථානයේ වැඩ වාසය කළ ආචාර්ය පුජ්‍ය හුනුපලගම වජිර ස්වාමීන් වහන්සේ විසින් සිදු කරන ලද පැමිණිල්ලක් මත මෙම විමර්ශන සිදුකළ බව පොලිසිය පවසයි.\nමෙම සම්බන්ධයෙන් ඉදිරි විමර්ශන කොළඹ අපරාධ කොට්ඨාසය විසින් සිදුකරනවා.",
       "URL": "https://www.hirunews.lk/343672/වසර-12ක්-අතුරුදන්ව-තිබූ-බුදු-පිළිමය-රැස්වෙහෙරෙන්-සොයාගනී",
       "Category": "Local News",
       "Parent URL": "https://www.hirunews.lk/local-news.php?pageID=124"
}