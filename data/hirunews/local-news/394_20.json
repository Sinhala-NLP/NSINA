{
       "Source": "hirunews",
       "Timestamp": "Monday, 24 April 2023 - 10:46",
       "Headline": "ඩෙල්ෆ්ට් මළ සිරුරු දෙකක් ඥාතීන්ට බාර දෙයි",
       "News Content": "යාපනයේ ඩෙල්ෆ්ට් දූපතේ අකුරුතුරෙයි මාවේලී ප්‍රදේශයේදී කපා කොටා ඝාතනයට ලක් වූවන් පස් දෙනාගෙන් දෙදෙනෙකුගේ මළ සිරුරු පශ්චාත් මරණ පරීක්ෂණ කටයුතු වලින් ඊයේ (23) දා ඥාතීන් වෙත බාරදී තිබෙනවා.\nඅනෙක් තුන් දෙනාගේ මළ සිරුරු පශ්චාත් මරණ පරීක්ෂණ කටයුතු වලින් පසුව බාර දීමටයි තීරණය කොට තිබෙන්නේ.\nසිද්ධියෙන් මියගිය නාගනාති බාලසිංහම් සහ ඔහුගේ බිරිඳ බාලසිංහම් කන්මනියම්මා භූමිනීගේ යන අයගේ මළ සිරුරු ඥාතීන් වෙත බාර දී ඇත.\nඑම මළ සිරුරු දෙක යාපනයේ කොකුවිල් ප්රදේශයේ බරම්බඩි ගම්මානයේ ඥාතීන් පිරිසක් විසින් බාර ගෙන ඔවුන්ගේ නිවෙසක් වෙත රැගෙන ගොස් තිබෙන බවටයි වාර්තා වන්නේ.\nපශ්චාත් මරණ පරීක්ෂණය පැවැත් වූ යාපනය ශීක්ෂණ රෝහලේ අධිකරණ වෛද්ය නිලධාරී ප්රේම්කුමාර් නාමසිවායම් විසින් තහවුරු කොට තිබෙන්නේ, එම මරණ දෙකට හේතුව සියුම් ආයුධ වලින් කැපීමෙන් සිදුවූ අධික රුධිරය වහනය සහ කම්පනය බවයි.\nමේ අතර සිද්ධිය සම්බන්ධයෙන් අත්අඩංගුවට ගෙන සිටින 51 හැවිරිදි රඝූ නැමැත්තා යාපනය අධිකරණයට ඉදිරිපත් කොට ඔහුගේන් ප්‍රශ්න කිරීම සදහා පැය 48 ක කාලයක් රදවා ගැනීමට පොලිසිය කළ ඉල්ලීමට මහේස්ත්‍රාත්වරයා අවසර ලබා දී තිබෙනවා.\nඅදාළ සිද්ධිය සම්බන්ධයෙන් පරීක්ෂණ යාපනයේ ඩෙල්ෆ්ට් පොලිසිය හා යාපනය පොලිසිය පවත්වනවා.",
       "URL": "https://www.hirunews.lk/333307/ඩෙල්ෆ්ට්-මළ-සිරුරු-දෙකක්-ඥාතීන්ට-බාර-දෙයි",
       "Category": "Local News",
       "Parent URL": "https://www.hirunews.lk/local-news.php?pageID=394"
}