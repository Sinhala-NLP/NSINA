{
       "Source": "hirunews",
       "Timestamp": "Thursday, 30 December 2021 - 13:37",
       "Headline": "අත්තනගල්ලේ ව්‍යාපාරිකයෙකුගෙන් මිලියන හතරක් සහ කැබ් රථයක් කොල්ලකයි",
       "News Content": "අද (30) පෙරවරුවේ අත්තනගල්ල ප්‍රදේශයේ ව්‍යාපාරිකයෙකුගේ නිවසට පැමිණි කොල්ලකරුවන් තිදෙනෙකු ඔහුගේ නිවසේ තිබූ රුපියල් ලක්ෂ හතළිහකට අධික මුදලක් සහ ව්‍යාපාරිකයාට අයත් කැබ් ‍රථයක් කොල්ලකා පලා ගොස් තිබෙනවා.\nකෙසේ වෙතත් කොල්ලකරුවන් පලා යාම සඳහා භාවිත කළ ව්‍යාපාරිකයාට අයත් කැබ් රථය පසුව මාර්ගයේ පසෙක අත්හැරදමා තිබියදී සොයා ගත් බවයි පොලිසිය පවසන්නේ.\nමුදල් කොල්ල කා පලා ගිය සැකකරුවන් පිළිබඳව සීසීටීවී දර්ශන සහ ඒ ඔස්සේ ලබා ගත් තොරතුරු අනුව වැඩිදුර විමර්ශන කටයුතු සිදු කරන බව අත්තනගල්ල පොලීසිය සඳහන් කළා.",
       "URL": "https://www.hirunews.lk/292557/අත්තනගල්ලේ-ව්‍යාපාරිකයෙකුගෙන්-මිලියන-හතරක්-සහ-කැබ්-රථයක්-කොල්ලකයි",
       "Category": "Local News",
       "Parent URL": "https://www.hirunews.lk/local-news.php?pageID=1460"
}