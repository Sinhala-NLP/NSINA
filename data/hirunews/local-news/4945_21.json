{
       "Source": "hirunews",
       "Timestamp": "Thursday, 28 July 2016 - 15:59",
       "Headline": "විමල්ගේ පෙත්සමක් ප්‍රතික්ෂේප වෙයි",
       "News Content": "නිසි ක්‍රමවේදයෙන් බැහැරව අල්ලස් හෝ දුෂණ විමර්ශන කොමිසම තමන් සම්බන්ධයෙන් සිදුකෙරෙන පරීක්ෂණ කටයුතු අත්හිටුවන්නැයි ජාතික නිදහස් පෙරමුණේ නායක පාර්ලිමේන්තු මන්ත්‍රී විමල් වීරවංශ ශ්‍රේෂ්ඨාධිකරණය හමුවේ ගොනුකළ පෙත්සමක් අද (28) ප්‍රතික්ෂේප කෙරුණා.\nශ්‍රේෂ්ඨාධිකරණ විනිසුරු ප්‍රියසාද් ඩෙප් ඇතුළු ත්‍රිපුද්ගල විනිසුරු මඩුල්ලක් හමුවේ මෙම පෙත්සම අද සලකා බැලූණා.\nඑහිදී විනිසුරුවරුන් ප්‍රකාශ කළේ මෙය සාමාන්‍ය ක්‍රියාදාමයක් බැවින් එවැනි කටයුත්තක් සම්බන්ධයෙන් නොතීසි නිකුත් කළහොත් එමගින් ආයතන වල ක්‍රියාකාරිත්වයට ඉන් බලපෑමක් එල්ල වන බවයි.\nඒ අනුව, අදාළ පෙත්සම ශ්‍රේෂ්ඨාධිකරණය ප්‍රතික්ෂේප කරනු ලැබුවා.\nපෙත්සම්කරුගෙන් ඉල්ලා ඇති තොරතුරු මාසයක කාලයක් ඇතුළත කොමිසම වෙත ලබාදෙන ලෙස ද මෙහිදී නියෝග කෙරුණා.",
       "URL": "https://www.hirunews.lk/139236/විමල්ගේ-පෙත්සමක්-ප්‍රතික්ෂේප-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=4945"
}