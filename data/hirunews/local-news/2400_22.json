{
       "Source": "hirunews",
       "Timestamp": "Friday, 09 October 2020 - 12:49",
       "Headline": "ලොව පුරා කොරෝනා ආසාදිතයින් සංඛ්‍යාව තුන් කෝටි හැටපන් ලක්ෂය ඉක්මවයි (වීඩියෝ)",
       "News Content": "ලොව පුරා කොවිඩ් 19 ආසාදනය වූ සමස්ත සංඛ්‍යාව තුන් කෝටි 67 ලක්ෂය ඉක්මවා ගියා.\nවෛරසයෙන් තවමත් ලොව වැඩිම බලපෑම පවතින්නේ අමෙරිකාවට ඉන්දියාවට සහ බ්‍රසීලයටයි\nඅදවන විට ලොව පුරා වාර්තාවන සමස්ත කොවිඩ් 19 ආසාදිතයින් සංඛ්‍යාව තුන්කෝටි 67 ලක්ෂ 51502ක්.\nඒ, ලොව පුරා නව කොවිඩ් මරණ 444 ක් සහ නව ආසාදිතයින් 12, 669ක් වාර්තාවීමත් සමඟයි.\nතවමත් වෛරසයෙන් ලොව වැඩිම බලපෑමක් පවතින්නේ අමෙරිකාවටයි.\nමේ වන විට අමෙරිකාවේ සමස්ත ආසාදිතයින් සංඛ්‍යාව 7,833,763ක් තෙක් ඉහළ ගියේ එරටින් නව ආසාදිතයින් 56,652ක් අලුතින් වාර්තාවීමත් සමඟයි.\nමේ අතර අමෙරිකානු ජනාධිපති ඩොනල්ඩ් ට්‍රම්ප් සිය ප්‍රතිවාදී ජනාධිපතිධුර අපේක්ෂක ජෝ බයිඩ්න් සමඟ ලබන මස 22 වැනිදා සහ 29 වැනිදා පැවැත්වීමට නියමිත විවාද සදහා සහභාගීවීමට කැමැත්ත පළ කළා.\nමේ අතර ට්‍රම්ප්ගේ වෛද්‍යවරයා කියා සිටියේ ඔහුගේ ප්‍රතිකාර සම්පූර්ණ කර ඇති බැවින් නැවත මහජන කටයුතු සඳහා ඔහුට සහභාගි විය හැකි බවයි.\nතවමත් ලොව වැඩිම දෛනික මරණ සංඛ්‍යාවක් වාර්තා වන්නේ අසල්වැසි ඉන්දියාවෙන්.\nකොවිඩ් 19 ආසාදිත ලැයිස්තුවේ ලොව දෙවැනියට වැඩිම බලපෑම පවතින රටවන ඉන්දියාවෙන් ගත වූ පැය 24 තුළ වාර්තා වූ නව ආසාදිතයින් සංඛ්‍යාව 70,824 ක්.\nඒ අනුව ගත වූ පැය 24 තුළදී එරටින් වාර්තා වූ සමස්ත ආසාදිතයින් සංඛ්‍යාව 5,029,539ක්.\nපවතින කොවිඩ් 19 වෛරසය හේතුවෙන් ඉන්දියාව තුළ උත්සවශ්‍රීයෙන් සමරනු නව රාත්‍රී සහ දීපවාලි උත්සව සීමා කිරිමටත් එරට බලධාරීන් නියෝග කර තිබෙනවා.\nමේ අතර වැටුප් නොගෙවීම හේතුවෙන් එරට සෞඛ්‍ය අංශයේ නිලධාරීන් නවදිල්ලිය තුළ විරෝධතා ව්‍යාපාර ආරම්භ කළා.\nමේ අතර කොවිඩ් 19 වෛරසයේ වාර්තාගත ඉහළ යාමක් ප්‍රංශයෙන් වාර්තාන අතර වෛරසයේ වැඩි අවදානම තරුණ ප්‍රජාවට බව එරට සෞඛ්‍ය අංශ පෙන්වා දෙනවා.\nමේ අතර ලොව තෙවැනියට වැඩිම බලපෑම පවතින බ්‍රසීලයෙන් වාර්තාවන සමස්ත ආසාදිතයින් සංඛ්‍යාව 6,903,812 ක්\nඒ ගෙවුණු දිනය තුළදී නව ආසාදිතයින් 27,182ක් වාර්තාවීමත් සමගයි.",
       "URL": "https://www.hirunews.lk/252147/ලොව-පුරා-කොරෝනා-ආසාදිතයින්-සංඛ්‍යාව-තුන්-කෝටි-හැටපන්-ලක්ෂය-ඉක්මවයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2400"
}