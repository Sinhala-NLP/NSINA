{
       "Source": "hirunews",
       "Timestamp": "Monday, 29 March 2021 - 15:36",
       "Headline": "එජාප නායක රනිල්ට වාරණ නියෝගයක්",
       "News Content": "එක්සත් ජාතික පක්ෂ නායක, හිටපු අග්‍රාමාත්‍ය රනිල් වික්‍රමසිංහ, එහි මහලේකම් පාලිත රංගේ බණ්ඩාර ඇතුලු 05 දෙනෙකුට, කොළඹ ප්‍රධාන දිසා විනිසුරු අරුණ අලුත්ගේ විසින් වාරණ නියෝගයක් නිකුත් කර තිබෙනවා.\nඒ, කෝට්ටේ ශ්‍රී ජයවර්ධනපුර මහනගර සභාවේ එක්සත් ජාතික පක්ෂ නාගරික මන්ත්‍රී කේ.ජී. ධම්මික චන්ද්‍රරත්නගේ මන්ත්‍රීධුරය අහෝසි කිරීම සහ පක්ෂයෙන් නෙරපීම වලක්වන ලෙසට වාරණ නියෝගයක් නිකුත් කරන්නැයි ඉල්ලා ගොනු කර තිබූ පෙත්සම අද විභාගයට ගත් අවස්ථාවේදීයි.\nඅදාල වාරණ නියෝගය ලබන 12 වැනිදා දක්වා බල පැවැත්වෙන පරිදි නිකුත් කර තිබෙනවා.\nඑදිනට පෙත්සම සම්බන්ධයෙන් කරුණු දැක්වීම සඳහා අධිකරණය හමුවේ පෙනී සිටින ලෙස දන්වා එක්සත් ජාතික පක්ෂ නායක රනිල් වික්‍රමසිංහ ඇතුලු පිරිසට නොතීසි නිකුත් කිරීමට ද කොළඹ දිසා අධිකරණය විසින් අද පියවර ගත්තා.",
       "URL": "https://www.hirunews.lk/266902/එජාප-නායක-රනිල්ට-වාරණ-නියෝගයක්",
       "Category": "Local News",
       "Parent URL": "https://www.hirunews.lk/local-news.php?pageID=2054"
}