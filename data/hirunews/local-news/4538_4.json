{
       "Source": "hirunews",
       "Timestamp": "Tuesday, 02 May 2017 - 9:18",
       "Headline": "බදුල්ල - අළුගොල්ල රක්ෂිතයේ ගින්නක්",
       "News Content": "බදුල්ල - නගරයට ඉහළින් පිහිටා ඇති අළුගොල්ල කන්ද රක්ෂිතයේ ඊයේ ගින්නක් හටගෙන තිබෙනවා.\nපොලීසිය සඳහන් කළේ බදුල්ල දිස්ත්‍රික් ලේකම් කාර්යාලයට අයත් භූ ගත වෙඩි බෙහෙත් ගබඩාව පිහිටා ඇති ප්‍රදේශයට ගින්න පැතිර යාමට පෙර එය මැඩ  පැවැත්වීමට හැකි වූ බවයි.\nයුද හමුදාව, ප්‍රදේශවාසීන් සහ පොලීසිය එක්ව ගින්න මැඩ පැවැත්වූ බවයි අප වාර්තාකරු සදහන් කළේ.\nසතුන් දඩයම් කිරීමේ අරමුණින් අළුගොල්ල කන්ද රක්ෂිතයට කිසියම් පිරිසක් විසින් ගිනි තබන්නට ඇති බවටයි පොලීසිය දැනට සැක පළ කරන්නේ.",
       "URL": "https://www.hirunews.lk/160410/බදුල්ල-අළුගොල්ල-රක්ෂිතයේ-ගින්නක්",
       "Category": "Local News",
       "Parent URL": "https://www.hirunews.lk/local-news.php?pageID=4538"
}