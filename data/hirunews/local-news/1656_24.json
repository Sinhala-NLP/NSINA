{
       "Source": "hirunews",
       "Timestamp": "Friday, 01 October 2021 - 13:34",
       "Headline": "එන්නත ගැනීම තවමත් මන්දගාමීයි (වීඩියෝ)",
       "News Content": "අවුරුදු 20ත් 29ත් අතර තරුණ තරුණියන් එන්නත්කරණයට යොමුවීම තවමත් ඉතා මන්දගාමී ව සිදුවන බව සෞඛ්‍ය අංශ පවසනවා.\nඒ හේතුවෙන් මේ වනවිට යම් පාලනයකට නතුකරගෙන ඇති මෙරට කොරෝනා තත්ත්වය යළිත් අවදානමකට ලක්විය හැකි බවයි සෞඛ්‍ය අංශ පෙන්වා දෙන්නේ.\nසෞඛ්‍ය අමාත්‍යාංශයේ දත්තවලට අනුව වයස අවුරුදු 20ත් 29 ත් අතර වයස්වල පසුවන්නන්ගෙන් පූර්ණ එන්නත්කරණයට ලක් වී ඇත්තේ 12.1% ක් පමණයි.\nඑමෙන්ම 46.7%ක් කුමන හෝ එන්නත් මාත්‍රාවක් ලබාගෙන ඇති බව සඳහන්.\nමේ හේතුවෙන් සෞඛ්‍ය අංශ තරුණ තරුණියන්ගෙන් ඉල්ලා සිටින්නේ එන්නත් තේරීම් සිදු නො කර ලැබෙන පළමු එන්නත ලබාගන්නා ලෙසට යි.",
       "URL": "https://www.hirunews.lk/283749/එන්නත-ගැනීම-තවමත්-මන්දගාමීයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1656"
}