{
       "Source": "hirunews",
       "Timestamp": "Tuesday, 08 January 2019 - 17:02",
       "Headline": "සේනා මර්දනයට පෙරමෝන් උගුලක්",
       "News Content": "සේනා දළඹුවා මර්දනය කිරීම සඳහා පෙරමෝන් උගුල නමින් නව ක්‍රමවේදයක් හඳුන්වාදී තිබෙනවා.\nකෘෂිකර්ම අමාත්‍යාශය සඳහන් කළේ මෙම දළඹුවා මර්දනය කිරීම සඳහා ග්‍රීසිය, අප්‍රිකානු රටවල් සහ ඇමරිකා එක්සත් ජනපදය දැනට මෙම උගුල භාවිත කරන බවයි.\nආකාර දෙකකින් යුක්ත එම උගුලේ අභ්‍යන්තරයේ රඳවන පෙරමෝන් රසායනිකය වෙත සේනා දළඹුවාගේ පරිනත අවස්ථාව වන සළඹයින්ගේ පිරිමි සතුන් ආකර්ශනය වනවා.\nපසුව රඳවනයේ පවතින ජල අසුරණයට වැටීමෙන් සළඹයන් විනාශවීම සිදුවන බවයි කෘෂිකර්ම අමාත්‍යාංශය නිවේදනය කළේ.\nඅක්කරයක බිම් ප්‍රමාණයකට මෙවැනි උගුල් හතරක් හෝ පහක් ප්‍රමාණවත් වන අතර, පෙරමෝන් රසායනිකය සති දෙකකට වරක් යෙදීමෙන් සළඹයින් මර්දනය කිරීම මගින් සේනා දළඹුවා ව්‍යාප්තිය පාලනය වන බව සඳහන්.",
       "URL": "https://www.hirunews.lk/207755/සේනා-මර්දනයට-පෙරමෝන්-උගුලක්",
       "Category": "Local News",
       "Parent URL": "https://www.hirunews.lk/local-news.php?pageID=3566"
}