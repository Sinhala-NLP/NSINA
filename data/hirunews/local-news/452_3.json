{
       "Source": "hirunews",
       "Timestamp": "Monday, 27 March 2023 - 7:40",
       "Headline": "කිරි පිටි මිල අද සිට අඩුවෙයි",
       "News Content": "අද (27) සිට කිරිපිටි මිල පහළ දැමීමට ආනයනික කිරිපිටි සමාගම් තීරණය කර තිබෙනවා.\nකිරිපිටි ආනයනකරුවන්ගේ සංගමයේ සාමාජික ලක්ෂ්මන් වීරසූරිය කියා සිටියේ කිරි පිටි කිලෝග්‍රෑමයක් රුපියල් 200 කින් සහ ග්‍රෑම් 400 කිරිපිටි පැකැට්ටුවක මිල රුපියල් 80 කින් පහත දමන බවයි.\nඇමරිකානු ඩොලරයට සාපේක්ෂව රුපියලේ අගය ශක්තිමත් වීම මිල පහත දැමීමට හේතුව බව ඔහු කියා සිටියා.\nමේ අතර අද සිට කිරි තේ කෝප්පයක් රුපියල් 90ක මිලට ලබා ගත හැකි බව සමස්ත ලංකා ආපනශාලා හිමින්ගේ සංගමය පවසනවා.\nකිරි තේ කෝප්පයක් දැනට රුපියල් 100ත් 130ත් අතර මිලකටයි අලෙවි වන්නේ.\nආපණශාලා හිමියන්ගේ සංගමයේ සභාපති අසේල සම්පත් කියා සිටියේ කිරි පිටි හා සීනි මිල අඩුවීමේ වාසිය ජනතාවට ලබා දීමේ අරමුණින් මෙම තීරණය ගත් බවයි.",
       "URL": "https://www.hirunews.lk/331023/කිරි-පිටි-මිල-අද-සිට-අඩුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=452"
}