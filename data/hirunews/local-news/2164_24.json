{
       "Source": "hirunews",
       "Timestamp": "Saturday, 06 February 2021 - 14:49",
       "Headline": "ගොවි විරෝධතාකරුවන් ඉන්දියාව පුරා මාර්ග අවහිර කරයි",
       "News Content": "දිල්ලි අගනුවර පැවැත්වෙන ගොවි විරෝධතාවලට සමගාමීව ඉන්දියාව පුරා චකා ජෑම් නමින් මාර්ග අවහිර කරමින් රථවාහන විරෝධතාවයක් පවත්වා තිබෙනවා.\nමේ හේතුවෙන් පැය තුනක පමණ කාලයක් රථවාහන තදබදයක් පැවති බවයි විදෙස් වාර්තා සඳහන් කළේ.\nමාර්ග අවහිරකිරිම් සම්බන්ධයෙන් බැංගලෝර්හිදී 30 දෙනෙකු අත්අඩංගුවට ගෙන තිබෙනවා.\nමාස දෙකකටත් අධික කාලයක් එරට ගොවීන් විරෝධතාවයේ නිරතවන්නේ පසුගිය සැප්තැම්බරයේ මෝදි රජය සම්මත කරගත් ගොවි නීතිවලට එරෙහිවයි.\nඑමඟින් පෞද්ගලික අංශයට ගොවිබිම් අත්පත් කර ගැනීමට සහ මිල පාලනයට ඉඩ සැලසෙන බවයි ගොවීන් පවසන්නේ.",
       "URL": "https://www.hirunews.lk/261812/ගොවි-විරෝධතාකරුවන්-ඉන්දියාව-පුරා-මාර්ග-අවහිර-කරයි",
       "Category": "Local News",
       "Parent URL": "https://www.hirunews.lk/local-news.php?pageID=2164"
}