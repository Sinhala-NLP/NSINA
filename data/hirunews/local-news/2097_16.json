{
       "Source": "hirunews",
       "Timestamp": "Wednesday, 10 March 2021 - 15:26",
       "Headline": "මස්කෙළියේ වතු අධිකාරිවරුන් දෙදෙනෙකුට පහරදීමේ සිද්ධියේ සැකකරුවන්ට ඇප",
       "News Content": "මස්කෙළිය - ඕල්ටන් වත්තේ වතු අධිකාරිවරයාට සහ සහකාර වතු අධිකාරිවරයාට පහරදී තුවාල සිදුකළේ යැයි කියන සිද්ධියට අදාළ සැකකරුවන් 22 දෙනෙකු ඇප මත මුදා හැරීමට අධිකරණය අද නියෝග කළා.\nඒ සැකකරුවන් හැටන් දිසා විනිසුරු සහ මහේස්ත්‍රාත් නිමේෂා පටබැඳිගේ හමුවට ඉදිරිපත් කළ අවස්ථාවේදීයි.\nඑහිදී එක් අයෙකුට රුපියල් පහලොස් දහසක මුදල් ඇපයක්, රුපියල් ලක්ෂයක ශරීර ඇපයක් මෙන්ම සෑම සැකකරුවෙකුම සෑම මසකම අවසන් ඉරුදින මස්කෙළිය පොලීසියේ පෙනී සිටිය යුතු බවයි මහේස්ත්‍රාත්වරිය නියෝග කළේ.",
       "URL": "https://www.hirunews.lk/264939/මස්කෙළියේ-වතු-අධිකාරිවරුන්-දෙදෙනෙකුට-පහරදීමේ-සිද්ධියේ-සැකකරුවන්ට-ඇප",
       "Category": "Local News",
       "Parent URL": "https://www.hirunews.lk/local-news.php?pageID=2097"
}