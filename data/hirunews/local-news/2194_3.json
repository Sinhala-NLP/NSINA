{
       "Source": "hirunews",
       "Timestamp": "Saturday, 23 January 2021 - 10:47",
       "Headline": "සමාජ මාධ්‍ය කැළඹූ, පොලිස් නිලධාරීන් ඉදිරියේ ඇතිවූ ගැටුමට හතක් අල්ලයි (වීඩියෝ)",
       "News Content": "පසුගිය දිනවල සමාජ මාධ්‍ය ඔස්සේ හුවමාරු වූ දෙපිරිසක් අතර ගැටුමක් ඇතිකරගන්නා අයුරු දැක්වෙන වීඩියෝවට අදාළ සැකකරුවන් අත්අඩංගුවට ගෙන තිබෙනවා.\nඑහිදී පුද්ගලයින් 07 දෙනෙකු අත්අඩංගුවට ගත් බවයි පොලිස් මාධ්‍ය ප්‍රකාශකවරයා සඳහන් කළේ.\nබියගම පොලිස් වසමේ බණ්ඩාරවත්ත ප්‍රදේශයේ අවන්හලක් අසලදී මෙම ගැටුම සිදුව ඇති බවයි වාර්තා වන්නේ.\nඅත්අඩංගුවට ගැනුණු සැකකරුවන් ඊයේ (22) මහර අධිකරණයට ඉදිරිපත් කිරීමෙන් අනතුරුව ලබන 26 වනදා දක්වා රක්ෂිත බන්ධනාගාර ගත කිරීමට නියෝග කර තිබෙනවා.\nසිද්ධියට සම්බන්ධ තවත් සකකරුවෙන් සිව්දෙනෙකු  අත්අඩංගුවට ගැනීමට නියමිත බවයි පොලිස් මාධ්‍ය ප්‍රකාශකවරයා වැඩිදුරටත් පවසා සිටියේ.\nපොලිස් නිලධාරීන් ඉදිරියේ මෙම පිරිස ගැටුමක් ඇතිකරගන්නා අයුරු එම වීඩියෝවේ දැක්වෙනවා.",
       "URL": "https://www.hirunews.lk/260487/සමාජ-මාධ්‍ය-කැළඹූ-පොලිස්-නිලධාරීන්-ඉදිරියේ-ඇතිවූ-ගැටුමට-හතක්-අල්ලයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2194"
}