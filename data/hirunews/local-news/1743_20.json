{
       "Source": "hirunews",
       "Timestamp": "Thursday, 19 August 2021 - 15:19",
       "Headline": "සූරියවැව නගරයත් වැසේ - ගාල්ල නගරය වසා දැමීමට ආණ්ඩුකාරවරයාට ඉල්ලීමක්",
       "News Content": "සූරියවැව නගරයේ වෙළඳසැල් අද වසා දමා තිබෙනවා.\nඑසේම ගාල්ල නගරයේ වෙළඳසැල් වසා දැමීමට පියවර ගන්නා ලෙස නගරාධිපතිවරයා පළාත් ආණ්ඩුකාරවරයාගෙන් ඉල්ලීමක් කර ඇති බවයි වාර්තාවන්නේ.\nඑමෙන්ම කිලිනොච්චිය නගරයේ වෙළඳ සංගම් විසින් සිය වෙළඳසැල් වසා දැමුවද ඇතමුන් මාර්ග ආශ්‍රිතව වෙළඳාම් කටයුතු සිදුකරන බවයි අප වාර්තාකරු සඳහන් කළේ.\nමේ අතර නුවරඑළිය නගරයද අද වසා දැමුණු අතර, ආර්ථික මධ්‍යස්ථානය තොග වෙළඳාම සඳහා පමණක් විවෘත කර ඇති බවයි එහි ලේකම් අරුණශාන්ත ප්‍රකාශ කළේ.",
       "URL": "https://www.hirunews.lk/280117/සූරියවැව-නගරයත්-වැසේ-ගාල්ල-නගරය-වසා-දැමීමට-ආණ්ඩුකාරවරයාට-ඉල්ලීමක්",
       "Category": "Local News",
       "Parent URL": "https://www.hirunews.lk/local-news.php?pageID=1743"
}