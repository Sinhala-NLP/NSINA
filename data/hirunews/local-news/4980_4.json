{
       "Source": "hirunews",
       "Timestamp": "Monday, 04 July 2016 - 6:35",
       "Headline": "වෛද්‍යවරුන්, හෙද හෙදියන් ඇතුලූ සෞඛ්‍ය සේවකයන් පිරිසක් වර්ජනයක",
       "News Content": "මාලඹේ පෞද්ගලික වෛද්‍ය විද්‍යාලයට එරෙහිව රජයේ වෛද්‍යවරුන්, හෙද හෙදියන් සහ සෞඛ්‍ය සේවකයන් පිරිසක් අද උදෑසන අටේ සිට දිවයින පුරා රජයේ රෝහල්වල පැය හතරක සංකේත වර්ජනයක නිරතවනවා.\nරජයේ වෛද්‍ය නිලධාරීන්ගේ සංගමයට අමතරව සමස්ත ලංකා රජයේ වෛද්‍ය නිලධාරීන්ගේ සංගමය, රජයේ දන්ත වෛද්‍ය නිලධාරීන්ගේ සංගමය, ආයුර්වේද වෛද්‍ය නිලධාරීන්ගේ සංගමයද මෙම වර්ජනයට එක්වනවා.\nඊට අමතරව සමස්ත ලංකා පවුල් සෞඛ්‍ය සේවා නිලධාරීන්ගේ සංගමය, සමස්ත ලංකා හෙද සංගමය, සුවසේවා සංගමය, වාට්ටු ලිපිකාර සංගමය සහ සමස්ත ලංකා දුරකතන ක්‍රියාකරුවන්ගේ සංගමය ද වර්ජනයට සහය දක්වනු ඇති.",
       "URL": "https://www.hirunews.lk/137115/වෛද්‍යවරුන්-හෙද-හෙදියන්-ඇතුලූ-සෞඛ්‍ය-සේවකයන්-පිරිසක්-වර්ජනයක",
       "Category": "Local News",
       "Parent URL": "https://www.hirunews.lk/local-news.php?pageID=4980"
}