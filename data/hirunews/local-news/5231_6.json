{
       "Source": "hirunews",
       "Timestamp": "Monday, 28 December 2015 - 18:38",
       "Headline": "නව පක්ෂයක් ගැන මහින්දගෙන් ඉඟියක්",
       "News Content": "වත්මන් දේශපාලන තත්ත්වය අනුව නව දේශපාලන පක්ෂයක් නිර්මාණය විය හැකි බව හිටපු ජනාධිපති පාර්ලිමේන්තු මන්ත්‍රී මහින්ද රාජපක්ෂ පවසනවා.\nඌරුබොක්ක - හොරගස්මණ්ඩිය ප්‍රදේශයේ ශ්‍රී ලංකා නිදහස් පක්ෂ කාර්යාලයක් විවෘත කිරීමේ උත්සවයකට ඊයේ සහභාගි වෙමින් ඔහු සඳහන් කළේ ආණ්ඩුව නිසි මං ගැන්වීමට ශක්තිමත් විපක්ෂයක අවශ්‍යතාවක් මතුව ඇති බවයි.\nනව පක්ෂයක් පිහිටුවීම සම්බන්ධයෙන් මාධ්‍යවේදීන් එහිදී  හිටපු ජනාධිපතිවරයාගෙන් වැඩිදුරටත් ප්‍රශ්න කළ අතර එහිදී හිටපු ජනාධිපතිවරයා සඳහන් කළේ එවැනි අලූත් පක්ෂයක් බිහිවීමේ අවශ්‍යතාවක් නිර්මාණය වෙමින් පවතින බවයි.",
       "URL": "https://www.hirunews.lk/122959/නව-පක්ෂයක්-ගැන-මහින්දගෙන්-ඉඟියක්",
       "Category": "Local News",
       "Parent URL": "https://www.hirunews.lk/local-news.php?pageID=5231"
}