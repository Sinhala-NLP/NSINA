{
       "Source": "hirunews",
       "Timestamp": "Monday, 07 May 2018 - 16:30",
       "Headline": "ප්‍රධාන පක්ෂවල මැයි දින රැළි ඇරඹේ",
       "News Content": "ප්‍රධාන දේශපාලන පක්ෂ කිහිපයක මැයි දින රැළි මේ වන විට ආරම්භ වී තිබෙනවා.\nශ්‍රී ලංකා නිදහස් පක්ෂයේ මැයි දින රැළිය මේ වන විට මඩකලපුව - චෙන්කලඩි - මාවඩිවෙම්බු ක්‍රීඩාංගණයේදී ආරම්භ වී තිබෙනවා.\nඒ, ජනාධිපති මෛත්‍රීපාල සිරිසේනගේ ප්‍රධානත්වයෙන්. මේ අතර, ඒකාබද්ධ විපක්ෂය ප්‍රමුඛ ශ්‍රී ලංකා පොදුජන පෙරමුණේ මැයි දින රැළිය ද මේ වන විට ආරම්භ වී තිබෙනවා.\nමෙවර එම පෙරමුණේ මැයි දින රැළිය පැවැත්වෙන්නේ ගාල්ලේ - සමනල ක්‍රීඩාංගණයේයි.\nඑමෙන්ම ජනතා විමුක්ති පෙරමුණේ මැයි දින පා ගමන මේ වන විට කොළඹ - බී.ආර්.සී. පිටියට ළඟා වෙමින් තිබෙනවා.\nබොරැල්ල - කැම්බල් පිටියෙන් අද පස්වරු 1ට පමණ ඔවුන්ගේ පා ගමන ආරම්භ වූයේ.",
       "URL": "https://www.hirunews.lk/190185/ප්‍රධාන-පක්ෂවල-මැයි-දින-රැළි-ඇරඹේ",
       "Category": "Local News",
       "Parent URL": "https://www.hirunews.lk/local-news.php?pageID=3956"
}