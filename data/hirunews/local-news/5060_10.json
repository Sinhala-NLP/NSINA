{
       "Source": "hirunews",
       "Timestamp": "Wednesday, 04 May 2016 - 18:51",
       "Headline": "කුලියාපිටියේ කාන්තාවක් ගිනි තබාගනී",
       "News Content": "කුලියාපිටිය - ඉහළ අගාරවත්ත - වෙරළුගම ප්‍රදේශයේ කාන්තාවක් සිය සැමියාගේ හිරිහැර ඉවසා ගත නොහැකිව සිරුරට ගිනි තබාගෙන තිබෙනවා.\nඅද උදෑසන ඇය සිරුරට පෙට්‍රල් දමාගෙන මෙලෙස ගිනි තබාගෙන ඇති බවයි පොලීසිය ප්‍රකාශ කළේ.\nමෙම කාන්තාව මේ වනවිට කුලියාපිටිය රෝහලේ ප්‍රතිකාර ලබන අතර,  ඇගේ ශරීරයේ ඉදිරිපස සහ පිටුපස කොටසේ පිළිස්සුම් තුවාල දක්නට ලැබෙන බව රෝහල් ප්‍රකාශකයෙකු සඳහන් කළා.\nදෙදරු මවක් වන මෙම කාන්තාව ශරීරයට ගිනි තබාගන්නා අවස්ථාවේදී දරුවන් පාසල් ගොස් සිට ඇති අතර, සැමියා නිවසේ කාමරයක නිදමින් සිට තිබෙනවා.",
       "URL": "https://www.hirunews.lk/132418/කුලියාපිටියේ-කාන්තාවක්-ගිනි-තබාගනී",
       "Category": "Local News",
       "Parent URL": "https://www.hirunews.lk/local-news.php?pageID=5060"
}