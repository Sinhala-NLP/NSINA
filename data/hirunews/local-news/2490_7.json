{
       "Source": "hirunews",
       "Timestamp": "Saturday, 29 August 2020 - 18:09",
       "Headline": "රත්‍රන් කිලෝ 5ක් සමග දෙදෙනෙකු අත්අංඩගුවට (ඡායාරූප)",
       "News Content": "මුහුදු මාර්ගය ඔස්සේ ප්‍රවාහනය කරමින් තිබූ රත්‍රන් කිලෝ 5යි ග්‍රෑම් 500ක් සමග පුද්ගලයන් දෙදෙනෙකු කරෙයිනගර් ප්‍රදේශයේදී නාවික හමුදා අත්අඩංගුවට ගෙන තිබෙනවා.\nනාවික හමුදාව සහ වෙරළාරක්ෂක දෙපාර්තමේන්තුව එක්ව උතුරු මුහුදේ කළ විශේෂ සෝදිසි මෙහෙයුමකදීයි සැකකරුවන් අත්අඩංගුවට පත්වී ඇත්තේ.\nසැක සහිත ඩිංගි යාත්‍රාවක් නිරීක්ෂණය කර සිදුකළ සෝදිසියකදී රත්‍රන් හමුවී තිබෙනවා.\nඒවා පාර්සල් 4ක ආරක්ෂිතව අසුරා තිබූ බව සඳහන්.\nඅවුරුදු 30 සහ 32 වයස්වල පසුවන සැකකරුවන් දෙදෙනා සහ රත්‍රන් ඉදිරි විමර්ශණ සඳහා යාපනය රේගු කාර්යාලය වෙත භාරදී තිබෙනවා.",
       "URL": "https://www.hirunews.lk/248924/රත්‍රන්-කිලෝ-5ක්-සමග-දෙදෙනෙකු-අත්අංඩගුවට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=2490"
}