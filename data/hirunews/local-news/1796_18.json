{
       "Source": "hirunews",
       "Timestamp": "Sunday, 25 July 2021 - 17:26",
       "Headline": "නාවලපිටිය  මහ රෝහලෙන් පැන ගිය කොරෝනා රෝගියා අල්ලයි",
       "News Content": "නාවලපිටිය දිස්ත්‍රික් මහ රෝහලේ  ප්‍රතිකාර ලබමින් සිට පැන ගිය කොරෝනා ආසාදිතයෙකු කුරුදුවත්ත  පොලිසිය විසින් සොයා ගෙන තිබෙනවා.\nමෙම ආසාදිතයාව  නැවත නාවලපිටිය මහ රෝහල වෙත භාර දුන් බවයි  නාවලපිටිය කුරුදුවත්ත පොලිසියෙන් අප කළ විමසීමකදී සඳහන් කළේ.\nමොහු නාවලපිටිය කුරුදුවත්ත ප්‍රදේශයේ පදිංචිකරුවෙකු වන වයස අවුරුදු  31 හැවිරිදි පුද්ගලයෙකු බවටයි වාර්තා වන්නේ.\nආසාදිතයාගේ රෝගී තත්ත්වය උත්සන්න විම හේතුවෙන් ඔහු නාවලපිටිය දිස්ත්‍රික් මහ රෝහලේ කොවිඩ් ප්‍රතිකාර ඒකකට ඇතුලත් කිරිමෙන් පසු (25) දින උදෑසන එම වාට්ටුවෙන් පැන ගොස් ඇති බවයි පොලිසිය පැවසුවේ.\nඅනතුරුව ආසාදිතයා බස් රථයකින් තම නිවස කරා යමින් සිටියදී කුරුදුවත්ත මේරිවල පොලිස් මුරපොලේදි අල්ලා ගිලන් රථයක් මගින් යළිත් නාවලපිටිය රෝහලට යොමු කර තිබෙනවා.\nඑමෙන්ම ඔහු ගමන් ගත් බස් රථයේ සමීපතම ආශ්‍රිතයන් කිහිප දෙනෙකු ස්වයං නිරෝධානයට යොමු කර ඇති බවටයි වාර්තා වන්නේ.",
       "URL": "https://www.hirunews.lk/277984/නාවලපිටිය-මහ-රෝහලෙන්-පැන-ගිය-කොරෝනා-රෝගියා-අල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=1796"
}