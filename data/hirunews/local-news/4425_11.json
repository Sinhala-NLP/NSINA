{
       "Source": "hirunews",
       "Timestamp": "Wednesday, 12 July 2017 - 16:52",
       "Headline": "දිවයින පුරා පැය 4 ක විශේෂ සෝදිසි මෙහෙයුමක්",
       "News Content": "අද අලුයම පැය 4 ක් තුල දිවයිනම ආවරණය වන ලෙස කළ විශේෂ සෝදිසියකින් වරෙන්තුකරුවන් 772 ක් සහ විවිධ අපරාධ සඳහා අවශ්‍ය කරන පුද්ගලයන් 110 දෙනෙකු අත්අඩංගුවට ගෙන තිබෙනවා.\nපොලිස්පතිවරයාගේ උපදෙස් මත අද අලුයම 1 සිට 5 දක්වා සිදුවු මෙම මෙහෙයුමට නිලධාරීන් 14000 කට අධික පිරිසක් එක්වු බවයි පොලිසිය සඳහන් කළේ.\nවිෂ මත්ද්‍රව්‍ය / නීති විරෝධී මත්පැන් / නීති  විරෝධී ගිනි අවි මෙන්ම රථ වාහන නඩු රැසක් ද මෙහිදී ලබාගෙන තිබෙනවා.\nහෙරොයින් සම්බන්ධ නඩු 85 ක් / ගංජා සම්බන්ධ නඩු 264 ක් / නීති විරෝධී මත්පැන් සම්බන්ධ නඩු 221 ක් / වැලි ප්‍රවාහනය / අනවසර කසළ බැහැර කිරීම් / බීමත්ව අශෝබන ලෙසට හැසිරීම සහ ප්‍රසිද්ධ ස්ථානවල දුම්පානය කිරීමට අදාළව නඩු 124 ක් ද ලබාගත් බවයි පොලිසිය සඳහන් කළේ.\nනීති විරෝධී ගිනි අවි 3 ක් අත්අඩංගුවට පත්වී ඇති අතර අත් බෝම්බයක් ද මෙම මෙහෙයුමේදී හමුවී තිබෙනවා.\nබීමත්ව රිය පැදවීමට අදාළව 368 දෙනෙකුට එරෙහිව නඩු පවරා ඇති අතර බලපත්‍ර නොමැතිව රිය ධාවනය කිරීම සම්බන්ධයෙන් 320 දෙනෙකුට නඩු පවරා තිබෙනවා.\nඅන්තරාදායක ලෙස සහ අපරීක්ෂාකාරී ලෙස රිය පැදවීම සම්බන්ධයෙන් 222 දෙනෙකුට නඩු පවරා ඇති අතර වෙනත් රථ වාහන නඩු 4434 ක් ද ලබාගෙන ඇති බවයි පොලිසිය කියාසිටියේ.",
       "URL": "https://www.hirunews.lk/165723/දිවයින-පුරා-පැය-4-ක-විශේෂ-සෝදිසි-මෙහෙයුමක්",
       "Category": "Local News",
       "Parent URL": "https://www.hirunews.lk/local-news.php?pageID=4425"
}