{
       "Source": "hirunews",
       "Timestamp": "Tuesday, 08 August 2017 - 15:30",
       "Headline": "කතරගමදී දෙදෙනෙකුට මරු කැඳවු අනතුරට හේතුව හෙළිවෙයි (ඡායාරූප)",
       "News Content": "කතරගමදී දෙදෙනෙකුට මරු කැඳවමින් සිදුවු අනතුරට හේතුව රියදුරාගේ බීමත්කම බවට අනාවරණ වී තිබෙනවා.\nඅනතුර සිදුවන අවස්ථාවේදී බස් රථ රියදුරා බීමතින් සිට ඇති බවටයි ඔහු අත්අඩංගුවට ගෙන සිදු කළ විමර්ශණයේදී හෙළිවී ඇත්තේ.\nකතරගම ඇසළ පෙරහර නැරඹීමට පිරිසක් රැගෙන පැමිණි බස් රථයක් පිටුපසට ධාවනය කිරීමේදීයි ක්‍රීඩාංගණයක නිදා සිටි පිරිසක් ඊට යටවී තිබුනේ.\nඑහිදී දෙදෙනෙකු ජීවිතක්ෂයට පත්වු අතර තවත් අයෙක් බරපතල තුවාල ලබා තිබෙනවා.\nමෙලෙස මියගොස් ඇත්තේ කිලිනොච්චිය ප්‍රදේශයේ පදිංචිව සිටි 18 සහ 41 හැවිරිදි දෙදෙනෙක්.\nඡායාරූප - කතරගම කේ ඩී දේවප්‍රිය",
       "URL": "https://www.hirunews.lk/167927/කතරගමදී-දෙදෙනෙකුට-මරු-කැඳවු-අනතුරට-හේතුව-හෙළිවෙයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4381"
}