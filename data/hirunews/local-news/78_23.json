{
       "Source": "hirunews",
       "Timestamp": "Wednesday, 23 August 2023 - 14:10",
       "Headline": "ආහාර සුරක්ෂිතතා කෙටුම්පත ජාතික සභාවට",
       "News Content": "ආහාර සුරක්ෂිතතාවය පිළිබද සංකල්පීය ප්‍රතිපත්ති රාමුව පිළිබද වාර්තාවේ කෙටුම්පත ජාතික සභාවේ අනුමැතියට ඉදිරිපත් කර තිබෙනවා.\nඊයේ (22) එම සභාව රැස්වූ අවස්ථාවේ කෙටුම්පත භාර දී ඇත්තේ ආහාර සුරක්ෂිතතාවය පිළිබද සංකල්පීය ප්‍රතිපත්ති රාමුව සකස් කිරීමට පත් කළ ක්‍රියාකාරි කමිටුවේ සභාපති පාර්ලිමේන්තු මන්ත්‍රී අසංක නවරත්න විසින්.\nආහාර සුරක්ෂිතතාව පිළිබඳ පවතින අමාත්‍ය මණ්ඩල අනුකමිටුවේ අදහස් ද මේ සදහා ලබා ගැනීම සුදුසු බව එහිදී අග්‍රාමාත්‍ය දිනේෂ් ගුණවර්ධන අවධාරණය කර තිබෙනවා.",
       "URL": "https://www.hirunews.lk/345817/ආහාර-සුරක්ෂිතතා-කෙටුම්පත-ජාතික-සභාවට",
       "Category": "Local News",
       "Parent URL": "https://www.hirunews.lk/local-news.php?pageID=78"
}