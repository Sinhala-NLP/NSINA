{
       "Source": "hirunews",
       "Timestamp": "Thursday, 14 November 2019 - 15:16",
       "Headline": "යතුරුපැදි දෙකක් සහ මෝටර් රථයක් ගැටී දෙදෙනෙකු රෝහලේ",
       "News Content": "වැල්ලවාය - තණමල්විල ප්‍රධාන මාර්ගයේ වෙහෙරයාය ප්‍රදේශයේදී යතුරුපැදි දෙකක් සහ මෝටර් රථයක් එකිනෙක ගැටී අද දහවල් සිදුවූ අනතුරකින් පුද්ගලයින් දෙදෙනෙකු තුවාල ලබා රෝහල් ගත කර තිබෙනවා.\nපොලීසිය සඳහන් කළේ යතුරුපැදි දෙකෙහි ගමන් ගත් පුද්ගලයින් දෙදෙනා මෙලෙස බරපතල තුවාල ලබා ඇති බවයි.\nඅනතුර සම්බන්ධයෙන් මෝටර් රථයේ රියදුරු අත්අඩංගුවට ගෙන ඇති අතර, ඔහු වැල්ලවාය මහේස්ත්‍රාත් අධිකරණය වෙත ඉදිරිපත් කිරීමට නියමිතව තිබෙනවා.\nතුවාල ලැබූවන් වැල්ලවාය සහ මොනරාගල රෝහල්වල ප්‍රතිකාර ලබන බව සඳහන්.",
       "URL": "https://www.hirunews.lk/228265/යතුරුපැදි-දෙකක්-සහ-මෝටර්-රථයක්-ගැටී-දෙදෙනෙකු-රෝහලේ",
       "Category": "Local News",
       "Parent URL": "https://www.hirunews.lk/local-news.php?pageID=3048"
}