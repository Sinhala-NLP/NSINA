{
       "Source": "hirunews",
       "Timestamp": "Tuesday, 16 February 2021 - 13:07",
       "Headline": "ලක් රජය, මෝදි සහ අමිත් ෂාගේ නිල ප්‍රකාශයක් අපේක්ෂාවෙන් (වීඩියෝ)",
       "News Content": "ශ්‍රී ලංකාවේ දේශපාලන කටයුතු සම්බන්ධයෙන් භාරතීය ජනතා පක්ෂයේ ප්‍රධානියෙකු සිදුකළ ප්‍රකාශය පිළිබඳ ඉන්දීය අග්‍රාමාත්‍යවරයාගේ ප්‍රතිචාරයෙන් පසු රජයේ නිළ ස්ථාවරය ඉදිරිපත් කරන බව කැබිනට් ප්‍රකාශක අමාත්‍ය උදය ගම්මන්පිළ ප්‍රකාශ කළා.\nඔහු මේ බව සඳහන් කළේ රජයේ ප්‍රවෘත්ති දෙපාර්තමේන්තුවේ අද (16) පැවති අමාත්‍ය මණ්ඩල තීරණ දැනුම් දීමේ මාධ්‍ය හමුවේදී මාධ්‍යවේදියෙකු නැගූ ප්‍රශ්ණයකට පිළිතුරු ලබාදෙමින්.\nපාස්කු ඉරු දින ත්‍රස්ත ප්‍රහාරය සම්බන්ධයෙන් සොයා බැලූ ජනාධිපති කොමිසමේ වාර්තාවට අමාත්‍ය මණ්ඩල අනුමැතිය ලැබීමෙන් පසු එහි පිටපතක් කාදිනල් හිමිපාණන්ට ලබාදෙන බවයි අමාත්‍යවරයා සඳහන් කළේ.\nපවතින කොරෝනා ව්‍යාප්තිය හමුවේ ආර්ථික තත්ත්වය මත රට වසා දැමීමක් සිදුකළ නොහැකි බව ද අමාත්‍ය අමාත්‍යවරයා ප්‍රකාශ කළා.",
       "URL": "https://www.hirunews.lk/262753/ලක්-රජය-මෝදි-සහ-අමිත්-ෂාගේ-නිල-ප්‍රකාශයක්-අපේක්ෂාවෙන්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2143"
}