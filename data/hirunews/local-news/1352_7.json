{
       "Source": "hirunews",
       "Timestamp": "Thursday, 17 February 2022 - 8:29",
       "Headline": "මන්න රමේෂ්ගේ සමීපතමයෙක් අත්අඩංගුවට",
       "News Content": "අවිස්සාවේල්ල ඉහළ තල්දූව ප්‍රදේශයේ දී අනවසරයෙන් නීතිවිරෝධී ව කැළණි ගංගාව ආශ්‍රිත ව පතල් කැණීම සිදු කිරීම හා නීතිවිරෝධී ම්ත්ද්‍රව්‍ය අලවි කරන බවට ලද තොරතුරකට අනුව විශේෂ කාර්‍ය බලකාය විසින් මෙහෙයුමක් සිදු කරනු ලැබ තිබෙනවා.\nඑහි දී අවිස්සාවේල්ල ප්‍රදේශයේ පදිංචි වයස අවුරුදු 32ක පුද්ගලයෙකු අත් අඩංගුවට ගත් බව යි වාර්තා වන්නේ.\nමොහු මන්න රමේෂ් නමැත්තාගේ සමීපතම ගෝළයෙකු බවට ද පොලිසිය වාර්තා කරනවා.\nතව ද සැකකරුගේ නිවස පරීක්ෂා කිරීමේ දී ඉන්දියාවේ සිට මෙරටට හොර රහසේ ගෙන ආ ඔහු සන්තකයේ තබා ගෙන සිටි කේරළ ගංජා ග්‍රෑම් 235ක් සමඟ මත් පෙති 50ක් ද අත්අඩංගුවට ගෙන තිබෙනවා.\nවැඩිදුර සෝදිසි කිරීම්වල දී මහජනතාව බිය වද්දා කපා කෙටීම සදහා යොදාගත් කඩු 2ක් ද අත්අඩංගුවට ගත් පුද්ගලයාගෙ ත්‍රීවීල් රථයේ තිබී සොයාගන්නා ලද අතර, මෙම කේරළ ගංජා අලෙවි කිරීමෙන් උපයා ගත් රුපියල් ලක්ෂයකට වැඩි මුදල් ප්‍රමාණයක් ද අත්අඩංගුවට ගෙන ඇති බව වාර්තා වනවා.\nඅවිස්සාවේල්ල පොලිසිය මඟින් වැඩිදුර පරීක්ෂණ මෙහෙයවෙනු ඇති.",
       "URL": "https://www.hirunews.lk/297231/මන්න-රමේෂ්ගේ-සමීපතමයෙක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1352"
}