{
       "Source": "hirunews",
       "Timestamp": "Wednesday, 16 August 2023 - 10:34",
       "Headline": "ආබාධිත පුද්ගලයින් සහ අඩු ආදායම්ලාභී වැඩිහිටි දීමනා ගැන දැනුම්දීමක්",
       "News Content": "නව ගෙවීම් ක්‍රමවේදයක් සකස් කරන තුරු “අස්වැසුම” ප්‍රතිලාභ වැඩසටහන යටතේ වකුගඩු රෝගී, ආබාධිත සහ අඩු ආදායම්ලාභි වැඩිහිටි දීමනා නොවෙනස්ව, පෙර පැවති පරිදි පුද්ගලයන් 647,683 ක් සදහා ගෙවීමට ප්‍රතිපාදන වෙන් කර ඇති බව රාජ්‍ය අමාත්‍ය ෂෙහාන් සේමසිංහ පවසනවා.\nඉදිරි දින කිහිපය තුළ ගෙවිම සිදුකිරීමට නියමිත වන බවයි මුදල් රාජ්‍ය අමාත්‍යවරයා මෙහිදී වැඩිදුරටත් සඳහන් කර සිටියේ.\nඔහු මේ බව ට්විටර් පණිවිඩයක් නිකුත් කරමින් ප්‍රකාශ කර සිටි බවයි වාර්තා වන්නේ.\nඒ අනුව පොරොත්තු ලේඛන ද ඇතුලත්ව 517,962 දෙනෙකු සඳහා වැඩිහිටි දීමනාවත්, 88,602 දෙනෙක් සඳහා ආබාධිත දීමනාව හා 41,119 දෙනෙක් සඳහා වකුගඩු රෝගී දීමනාවත් ලබා දීමට නියමිත බවයි අමාත්‍යවරයා පැවසුවේ.\nකෙසේ වෙතත් වැඩිහිටි දීමනා තැපැල් කාර්යාල මගින් ද ආබාධිත සහ වකුගඩු දීමනාව ප්‍රාදේශීය ලේකම් කාර්යාල මගින් ද ලබා ගැනීමේ හැකියාව පවතිනවා.",
       "URL": "https://www.hirunews.lk/344980/ආබාධිත-පුද්ගලයින්-සහ-අඩු-ආදායම්ලාභී-වැඩිහිටි-දීමනා-ගැන-දැනුම්දීමක්",
       "Category": "Local News",
       "Parent URL": "https://www.hirunews.lk/local-news.php?pageID=94"
}