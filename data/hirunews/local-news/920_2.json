{
       "Source": "hirunews",
       "Timestamp": "Tuesday, 23 August 2022 - 15:15",
       "Headline": "රාහුල් ඩ්‍රාවිඩ්ට කොරෝනා වෛරසය අසාදනය වෙයි",
       "News Content": "ඉන්දියාවේ ප්‍රධාන පුහුණුකරු වන රාහුල් ඩ්‍රාවිඩ් හට කොරෝනා වෛරසය අසාදනය වී තිබෙනවා.\nඔහු දින දෙකකින් නැවතත් කොරෝනා පරීක්ෂනයක් සඳහා යොමු වීමට නියමිත යි.\nඉන්දීය ප්‍රධාන පුහුණුකරු වන රාහුල් ඩ්‍රාවිඩ් 2022 ආසියානු කුසලානය සඳහා එක්සත් අරාබි එමීර් රාජ්‍යයට පිටත් ව යාමට පෙර සිදු කරන ලද සාමාන්‍ය පරීක්ෂණයක දී කොරෝනා වෛරසය අසාදනය වී ඇති බව අනාවරණය වී තිබෙනවා.\nරාහුල් ඩ්‍රාවිඩ් මේ වන විට BCCI වෛද්‍ය කණ්ඩායමේ අධීක්ෂණය යටතේ සිටින අතර, ඔහු සුව වන තුරු, ඉන්දීය කණ්ඩායමේ ප්‍රධාන පුහුණුකරු ධුරයේ ඉන්දීය කණ්ඩායමේ පන්දු යැවීමේ පුහුණුකරු වන Paras Mhambrey කටයුතු කරනු ඇති.",
       "URL": "https://www.hirunews.lk/313533/රාහුල්-ඩ්‍රාවිඩ්ට-කොරෝනා-වෛරසය-අසාදනය-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=920"
}