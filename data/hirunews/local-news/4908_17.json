{
       "Source": "hirunews",
       "Timestamp": "Thursday, 25 August 2016 - 11:12",
       "Headline": "නව පාසල් වාරයට පෙර දින තුනක ඩෙංගු මර්දන වැඩසටහනක්",
       "News Content": "දිනෙන් දින වාර්තාවන ඩෙංගු රෝගීන් සංඛ්‍යාව ඉහළ යාම හේතුවෙන් නව පාසල් වාරය ආරම්භවීමට ප්‍රථම දින තුනක විශේෂ ඩෙංගු මර්දන වැඩසටහනක් ක්‍රියාත්මක කිරීමට සෞඛ්‍ය අමාත්‍යාංශය තීරණය කර තිබෙනවා.\nඒ අනුව හෙට, අනිද්දා සහ 29 වනදා මෙම වැඩසටහන ක්‍රියාත්මක කරන බවයි එම අමාත්‍යාංශය සඳහන් කළේ.\nකොළඹ, ගම්පහ සහ කළුතර යන දිස්ත්‍රික්කවල සියලුම පාසල් ආවරණය වන පරිදි මෙම වැඩසටහන ක්‍රියාත්මක කිරීමට නියමිතයි.\nඒ සඳහා ත්‍රිවිධ හමුදාව, පොලීසිය සහ සෞඛ්‍ය අංශවල නියෝජිතයන්ගෙන් සැදුම්ලත් කණ්ඩායම් 540 ක් යොදවා ඇති බවයි සෞඛ්‍ය අමාත්‍යාංශය වැඩිදුරටත් සඳහන්  කළේ.",
       "URL": "https://www.hirunews.lk/141437/නව-පාසල්-වාරයට-පෙර-දින-තුනක-ඩෙංගු-මර්දන-වැඩසටහනක්",
       "Category": "Local News",
       "Parent URL": "https://www.hirunews.lk/local-news.php?pageID=4908"
}