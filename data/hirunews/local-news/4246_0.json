{
       "Source": "hirunews",
       "Timestamp": "Monday, 30 October 2017 - 10:05",
       "Headline": "Update - දුලිප් විජේසේකර පාර්ලිමේන්තුවේ විපක්ෂයේ අසුන් ගනී",
       "News Content": "හිටපු නියෝජ්‍ය අමාත්‍ය දුලිප් විජේසේකර පාර්ලිමේන්තුවේ විපක්ෂයේ අසුන් ගෙන ඇති බව වාර්තා වනවා.\nජනාධිපති මෛත්‍රිපාල සිරිසේන විසින් දුලිප් විජේසේකර, ඔහු දැරූ තැපැල්, තැපැල් සේවා නියෝජ්‍ය අමාත්‍ය ධුරයෙන් ඊයේ (29) ඉවත් කරනු ලැබුවා.\nඑක්සත් ජනතා නිදහස් සන්ධානයේ ගම්පහ දිස්ත්‍රික් පාර්ලිමේන්තු මන්ත්‍රීවරයෙකු වන දුලිප් විජේසේකර පසුගිය කාලයේ ආණ්ඩුව විවේචනය කරමින් ප්‍රකාශ නිකුත් කර තිබුණා.\nUpdate :- Monday, October 30, 2017 11.18 Am\n-----------------------------------------------------------------\nනියෝජ්‍ය ඇමති ධුරයෙන් ඉවත් කෙරුණු දුලිප් විජේසේකර ඒකාබද්ධ විපක්ෂයට\nතමන් ඒකාබද්ධ විපක්ෂයේ අසුන් ගන්නා බව තැපැල් සේවා නියෝජ්‍ය අමාත්‍ය ධුරයෙන් ඉවත් කෙරුණු දුලිප් විජේසේකර පවසනවා.\nහිරු ප්‍රවෘත්ති අංශය කළ විමසීමකදී ඔහු කියා සිටියේ නව ව්‍යවස්ථාවට විරෝධය පළ කරමින් තමන් ඒකාබද්ධ විපක්ෂය සමග එක්වීමට තීරණය කර ඇති බවයි.\nජනාධිපති මෛත්‍රිපාල සිරිසේන විසින් දුලිප් විජේසේකර, ඔහු දැරූ තැපැල්, තැපැල් සේවා නියෝජ්‍ය අමාත්‍ය ධුරයෙන් ඊයේ ඉවත් කරනු ලැබුවා.\nඑක්සත් ජනතා නිදහස් සන්ධානයේ ගම්පහ දිස්ත්‍රික් පාර්ලිමේන්තු මන්ත්‍රීවරයෙකු වන දුලිප් විජේසේකර පසුගිය කාලයේ ආණ්ඩුව විවේචනය කරමින් ප්‍රකාශ නිකුත් කර තිබුණා.",
       "URL": "https://www.hirunews.lk/174770/update-දුලිප්-විජේසේකර-පාර්ලිමේන්තුවේ-විපක්ෂයේ-අසුන්-ගනී",
       "Category": "Local News",
       "Parent URL": "https://www.hirunews.lk/local-news.php?pageID=4246"
}