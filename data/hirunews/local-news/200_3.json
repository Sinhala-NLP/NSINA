{
       "Source": "hirunews",
       "Timestamp": "Sunday, 09 July 2023 - 14:09",
       "Headline": "තණමල්විල මල් ප්‍රවාහනය කළ පුද්ගලයෙකු අත්අඩංගුවට",
       "News Content": "කලක් තිස්සේ තණමල්විල සිට සෙවනගලට ගංජා ප්‍රවාහනය කළ පුද්ගලයෙකු යුද්ධ හමුදා බුද්ධි නිළධාරීන්ගේ තොරතුරින් අත්අඩංගුවට ගෙන තිබෙනවා.\nඋපාය දූතයෙකු මාර්ගයෙන් සූරියවැව මහගල්වැව කුමාරගම මාර්ගයේදී වියළි ගංජා කිලෝ ග්‍රෑම් 03ක් සමග අත්අඩංගුවට ගත් සැකකරු වැල්ලවාය මහේස්ත්‍රාත් අධිකරණයට ඉදිරිපත් කිරිමෙන් පසු පුද්ගල ඇප මත නිදහස් කරන ලෙස වැල්ලවාය මහේස්ත්‍රාත් අධිකරණය පෙරේදා (08) සවස නියෝග කළා.\nමෙලෙස ඇප මත නිදහස් කෙරුනේ සෙවනගල බහිරාවේ පදිංචි 32 හැවිරිදි පුද්ගලයෙකුටයි.\nහම්බන්තොට යුද්ධ හමුදා බුද්ධි අංශයට ලද තොරතුරකට අනුව තංගල්ල පොලිස් විශේෂ කාර්ය බළකා නිළධාරීන් එක්ව සූරියවැව මහගල්වැව මාර්ගයේ කුමාරගම ප්‍රදේශයේදී වැටලිමක් කර සැකකරු අත්අඩංගුවට ගෙන තිබෙනවා.\nසැකකරු අත්අඩංගුවට ගන්නා අවස්ථාව වන විට ඔහු සන්තකයේ තිබු වියළි ගංජා කිලෝ 03ක ප්‍රමාණයක් ද අත්අඩංගුවට ගැනීමට වැටලීම් සිදුකළ නිළධාරීන් සමත්ව තිබෙනවා.\nසැකකරු කලක් තිස්සේ තණමල්විල ප්‍රදේශයේ සිට සෙවනගල හා සූරියවැව ඇතුළු අවට ප්‍රදේශවලට ගංජා තොග වශයෙන් බෙදාහැරීමේ ජාවාරමේ නිරතව ඇති බව මුලික ප්‍රශ්ණ කිරිමේදි අනාවරණය වුනා.\nසිද්ධිය සම්බන්ධයෙන් නඩුව යළි 2023-07-09 වන දින කැදවිමට නියමිතයි.",
       "URL": "https://www.hirunews.lk/340581/තණමල්විල-මල්-ප්‍රවාහනය-කළ-පුද්ගලයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=200"
}