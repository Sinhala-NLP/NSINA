{
       "Source": "hirunews",
       "Timestamp": "Saturday, 16 July 2016 - 14:34",
       "Headline": "ආයුර්වේද මධ්‍යස්ථානයක් මුවාවෙන් කරපු දේ",
       "News Content": "ආයුර්වේද මධ්‍යස්ථානයක් මුවාවෙන් ගල්කිස්ස ප්‍රදේශයේ පවත්වාගෙන ගිය ගණිකා නිවාසයක් වටලා කාන්තාවන් 12 දෙනෙකු අත්අඩංගුවට ගෙන තිබෙනවා.\nගල්කිස්ස පොලිසියට ලැබුනු තොරතුරකට අනුවයි ඊයේ පස්වරුවේ මෙම වැටලීම සිදුකර ඇත්තේ.\nඅත්අඩංගුවට පත්වු කාන්තාවන් වයස අවුරුදු 27 / 30 / 32 / 35 / 40 සහ 50 වයස්වල පසුවන අය බව පොලිසිය සඳහන් කලා.\nමෙම ගණිකා නිවාසය කළමණාකරණය කිරීමේ චෝදනා මත ද එක් කාන්තාවක් අත්අඩංගුවට ගෙන තිබෙනවා.\nසැකකාරියන් පයාගල / අම්බලන්ගොඩ / බණ්ඩාරවෙල / මාළඹේ සහ දඹුල්ල ප්‍රදේශවල පදිංචිකාරියන් බව සඳහන්.\nඔවුන් අද ගල්කිස්ස මහේස්ත්‍රාත් හමුවට ඉදිරිපත් කිරීමට නියමිතයි. ගල්කිස්ස පොලිසියයි විමර්ශණ මෙහෙයවන්නේ.",
       "URL": "https://www.hirunews.lk/138181/ආයුර්වේද-මධ්‍යස්ථානයක්-මුවාවෙන්-කරපු-දේ",
       "Category": "Local News",
       "Parent URL": "https://www.hirunews.lk/local-news.php?pageID=4963"
}