{
       "Source": "hirunews",
       "Timestamp": "Friday, 28 April 2017 - 12:46",
       "Headline": "දමිළ ප්‍රගතිශීලි සංධාන මැයි රැළිය තලවාකැලේදී - ඇමති රාජිතත් යාපනයට යයි",
       "News Content": "දමිළ ප්‍රගතිශීලි සංධානයේ (TPA)මෙවර මැයි දිනය තලවාකැලේ මහජන ක්‍රීඩාංගනයේදී පැවැත්වීමට නියමිතයි.\nඒ අනුව දමිළ ප්‍රගතිශීලි සංධානයේ නායක අමාත්‍ය මනෝ ගනේෂන් මහතා, අමාත්‍ය පී තිගම්බරම් මහතා සහ රාජ්‍ය අමාත්‍ය වී රාධ ක්‍රිෂ්ණන් මහතාගේ ප්‍රදානත්වයෙන් මෙවර මැයි දිනය පැවැත්වෙනවා.\nඑළැඹෙන මැයි 01 දා මැයි දින රැස්වීම ආරම්භ කිරීමට ප්‍රථම තලවකැලේ දමිළ මහා විද්‍යාලය අසල සිට තලවකැලේ මහජන ක්‍රීඩාංගනය දක්වා මැයි දින පෙළපාලියක්ද සංවිධානය කර තිබෙනවා.\nමීට අමතරව උතුරු දකුණ යා කෙරෙන මනුෂ්‍යත්වයේ මැයි රැළිය යන තේමාව යටතේ ප්‍රජාතන්ත්‍රවාදී ජාතික ව්‍යාපාරය සංවිධාන කරන මැයි රැළිය සෞඛ්‍ය ඇමති රාජිත සේනාරත්න මහතාගේ ප්‍රධානත්වයෙන් යාපනය පුංගා උද්‍යානයේදී පැවැත්වෙනවා.\nප්‍රජාතන්ත්‍රවාදී ජාතික ව්‍යාපාරයේ පළමු මැයි රැළිය 2016 වසරේ පැවැත්වුණා.",
       "URL": "https://www.hirunews.lk/160170/දමිළ-ප්‍රගතිශීලි-සංධාන-මැයි-රැළිය-තලවාකැලේදී-ඇමති-රාජිතත්-යාපනයට-යයි",
       "Category": "Local News",
       "Parent URL": "https://www.hirunews.lk/local-news.php?pageID=4543"
}