{
       "Source": "hirunews",
       "Timestamp": "Wednesday, 08 December 2021 - 13:16",
       "Headline": "ඔමික්‍රොන්, කොරෝනා එන්නත්වලට ප්‍රතික්‍රියා දක්වන බව හෙළිවෙයි",
       "News Content": "දැනට භාවිතයේ පවතින  අනුමත කොවිඩ් එන්නත් මගින් කොරෝනා වෛරසයේ ඔමික්‍රෝන් නව ප්‍රභේදයට එරෙහිව ආරක්ෂිත ප්‍රතිශක්තීකරණයක් ලබා දෙන බව ලෝක සෞඛ්‍ය සංවිධානය අද නිවේදනය කළා.\nඑම සංවිධානයේ වෛද්‍ය මයික් රයන් සඳහන් කළේ, අනෙක් ප්‍රභේදවලට සාපේක්ෂ ව ඔමික්‍රෝන් ප්‍රභේදයට එන්නත මඟ හැර යා හැකි බවට පැහැදිලි සාක්ෂි මෙතෙක් හමු වී නොමැති බවයි.\nඔමික්‍රෝන් නව ප්‍රභේදයට ෆයිසර් එන්නත මඟින් ලබා දෙන ප්‍රතිශක්තීකරණය අර්ධ වශයෙන් මඟ හැර යා හැකි බව දකුණු අප්‍රිකාවේ සිදු කළ සායනික පරීක්ෂණ වලින් හෙළි වූ බව විදෙස් මාධ්‍ය පසුගිය දා වාර්තා කළා.\nමේ අතර, කොරෝනා ආසාදිතයෙකුගේ ආශ්‍රිතයෙකු වීම හේතුවෙන් ලෝක සෞඛ්‍ය සංවිධානයේ ප්‍රධානී අන්තෝනියෝ ගුටේරස් ස්වයං නිරෝධායනයට ලක් ව තිබෙනවා.\nමේ අතර පවතින තත්ත්වය හමුවේ බෝවන රෝග පිළිබඳ උපදේශන කාරක සභාවේ හදිසි රැස්වීමක් අද පස්වරුවේ පැවැත්වීමට නියමිතයි.\nමේ අතර, පාසල් තුලින් කොරෝනා පොකුරු නිර්මාණය වීමේ තත්වයක් හටගෙන ඇති බවයි මහජන සෞඛ්‍ය පරීක්ෂකවරුන්ගේ සංගමයේ සභාපති උපුල් රෝහණ කියා සිටියේ.",
       "URL": "https://www.hirunews.lk/290393/ඔමික්‍රොන්-කොරෝනා-එන්නත්වලට-ප්‍රතික්‍රියා-දක්වන-බව-හෙළිවෙයි",
       "Category": "Local News",
       "Parent URL": "https://www.hirunews.lk/local-news.php?pageID=1509"
}