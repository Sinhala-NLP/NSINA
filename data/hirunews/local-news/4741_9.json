{
       "Source": "hirunews",
       "Timestamp": "Friday, 23 December 2016 - 13:17",
       "Headline": "වී අලෙවි මණ්ඩලයට චෝදනාවක්",
       "News Content": "ඉහළ ගොස් ඇති සහල් මිල පාලනය කිරීම සඳහා වී අලෙවි මණ්ඩලය මෙතෙක් වී නිකුත් කර ඇත්තේ මහ පරිමාණ වෙළඳුන් දසදෙනෙකුට පමණක් බව මරඳගහමුල සහල් නිපදවන්නන්ගේ සංගමය චෝදනා කරනවා.\nමේ නිසා සුළු පරිමාණ වෙළඳුන්ට අසාධාරණයක් සිදුවී ඇති බවයි අද පැවති මාධ්‍ය හමුවකට එක්වෙමින් එහි සභාපති බී.කේ. රංජිත් ප්‍රකාශ කළේ.\nඒ අනුව මෙම වී තොග ලබාදුන් පුද්ගලයින් සහ ලබාදුන් ප්‍රමාණ රටට හෙළි කළ යුතු බවයි ඔහු තවදුරටත් කියා සිටියේ.\nවී අලෙවි මණ්ඩලයට අයත් ගබඩාවල පවතින වී තොග මුදාහැරීමට රජය පසුගියදා තීරණය කළේ මේ වනවිට වෙළඳපොලේ ඉහළ ගොස් ඇති සහල් මිල පාලනය කිරීම සඳහායි.\nවී තොග ලබාගැනීම සඳහා අයදුම්පත් ඉදිරිපත් කළද, මෙතෙක් එම වී තමන්ට නොලැබුණු බව මාධ්‍ය හමුවට එක්වෙමින් මරදගහමුල සහල් නිපදවන්නන්ගේ සංගමයේ උප සභාපති ඒ. රණසිංහ කියා සිටියා.",
       "URL": "https://www.hirunews.lk/150412/වී-අලෙවි-මණ්ඩලයට-චෝදනාවක්",
       "Category": "Local News",
       "Parent URL": "https://www.hirunews.lk/local-news.php?pageID=4741"
}