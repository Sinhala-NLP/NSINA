{
       "Source": "hirunews",
       "Timestamp": "Wednesday, 22 June 2022 - 13:05",
       "Headline": "රාජ්‍ය සේවකයන් විදේශගත වීමට අදාළ චක්‍රලේඛය නිකුත් කෙරේ",
       "News Content": "ලබන මස සිට පවුල් ලක්ෂ 33ක් සඳහා රුපියල් 5000 බැගින් දීමනාවක් ලබාදීමට රජය තීරණය කර තිබෙනවා.\nඒ අනුව සමෘද්ධිලාභින්, විශේෂ අවශ්‍යතා සහිත පුද්ගලයින්, වැඩිහිටි දීමනාව ලබන පුද්ගලයින් සහ සමෘද්ධි දීමනාව ලබා ගැනීම සඳහා පොරොත්තු ලේඛනයේ සිටින පිරිස් සහ දිලිඳු පවුල් සඳහා මෙම දීමනාව ලබාදීමට තීරණය කර ඇති බවයි කාන්තා, ළමා කටයුතු හා සමාජ සවිබල ගැන්වීම් අමාත්‍යාංශයේ ලේකම් නීල් හපුතන්ත්‍රි සඳහන් කළේ.\nමෙම දීමනාව ලබාදීම සඳහා මූලික සැලසුම් සකස් කිරීම මේ වනවිට අවසන් වී තිබෙනවා.\nමේ අතර, ජ්‍යෙෂ්ඨත්වයට සහ විශ්‍රාම වැටුපට හානියක් නො වන පරිදි රාජ්‍ය නිලධාරින්ට වැටුප් රහිත ව විදේශ රැකියා සඳහා යොමුකිරීමට අදාළ නිවාඩු ලබාදීමේ චක්‍රලේඛය මේ වන විට නිකුත් වී තිබෙනවා.",
       "URL": "https://www.hirunews.lk/307873/රාජ්‍ය-සේවකයන්-විදේශගත-වීමට-අදාළ-චක්‍රලේඛය-නිකුත්-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=1076"
}