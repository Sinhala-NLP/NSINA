{
       "Source": "hirunews",
       "Timestamp": "Tuesday, 27 December 2016 - 18:34",
       "Headline": "හඳුන්නෙත්ති ජනපතිට ලියයි",
       "News Content": "හම්බන්තොට වරාය වසර 99 ක් සඳහා චීන සමාගමකට පැවරීමට අදාළව ජනතා විමුක්ති පෙරමුණේ පාර්ලිමේන්තු මන්ත්‍රී සුනිල් හඳුන්නෙත්ති විසින් ජනාධිපති මෛත්‍රිපාල සිරිසේන වෙත අද ලිපියක් යොමුකර තිබෙනවා.\nඑහි සඳහන් වන්නේ ඊට අදාළ ගිවිසුම ජනවාරි හත්වනදා අත්සන් කරන බව අග්‍රාමාත්‍යවරයා දැනටමත් ප්‍රකාශ කර ඇති බවයි.\nහම්බන්තොට වරාය වෙනත් සමාගමකට පැවරීම සම්බන්ධයෙන් ජනතා විමුක්ති පෙරමුණ එකඟත්වය පළ නොකරන බව සඳහන් කරන සුනිල් හඳුන්නෙත්ති මන්ත්‍රීවරයා එය ජාතික ආර්ථිකයේ සහ ජාතික ආරක්ෂාවේ මර්මස්ථානයක් ලෙසයි හඳුන්වන්නේ.\nමීට අදාළ ගිවිසුම පිළිබඳව රටේ ජනතාව දැනුවත් නොවුණු බවද එම ලිපියේ සඳහන් වනවා.\nඅදාළ ගිවිසුම අත්සන් කිරීමට ඉඩ ලබා නොදෙන ලෙස ජනාධිපතිවරයාගෙන් ඉල්ලා සිටින සුනිල් හඳුන්නෙත්ති මන්ත්‍රීවරයා අවම වශයෙන් අත්සන් තැබීමට පෙර අදාළ ගිවිසුම කුමක්දැයි රටට දැනගැනීමට ඉඩ සළසන ලෙසද සිය ලිපිය මගින් ඉල්ලා තිබෙනවා.",
       "URL": "https://www.hirunews.lk/150707/හඳුන්නෙත්ති-ජනපතිට-ලියයි",
       "Category": "Local News",
       "Parent URL": "https://www.hirunews.lk/local-news.php?pageID=4735"
}