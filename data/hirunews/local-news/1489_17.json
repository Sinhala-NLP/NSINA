{
       "Source": "hirunews",
       "Timestamp": "Thursday, 16 December 2021 - 16:33",
       "Headline": "යල කන්නයට පොහොර හිඟයකින් තොරව ලබාදීමට ආනයනකරුවන් එකඟ වෙයි - පරිසර ඇමති, ජනපති කොමිසමක් ඉල්ලයි (වීඩියෝ)",
       "News Content": "යල කන්නයට අවශ්‍ය පොහොර හිඟයකින් තොරව ලබාදීමට පොහොර ආනයනකරුවන් හා දේශීය පොහොර නිෂ්පාදකයින් එකඟ වී තිබෙනවා.\nඒ කෘෂිකර්ම අමාත්‍යාංශයේ අද පැවති විශේෂ සාකච්ඡාවකදීයි.\nඊට කෘෂිකර්ම අමාත්‍ය මහින්දානන්ද අලුත්ගමගේ, කෘෂිකර්ම රාජ්‍ය අමාත්‍ය ශෂින්ද්‍ර රාජපක්ෂ ඇතුළු පිරිසක් එක්ව සිටි අතර එම අවස්ථාවේදීයි පොහොර ආනයනකරුවන් කෘෂිකර්ම අමාත්‍යවරයාට මේ බව දැනුම්දී ඇත්තේ.\nමහා භාණ්ඩාගාරයෙන් තමන්ට ලැබිය යුතු විශාල මුදලක් ලබා ගැනීමට නොහැකිව පැවතීම නිසා පොහොර ඇණවුම් කිරීමේ බාධා පැමිණ ඇති බවයි පොහොර ආනයනකරුවන් එහිදී පෙන්වා දුන්නේ.\nඒ පිළිබඳව මුදල් අමාත්‍යාංශය සමග සාකච්ඡා කර ජනවාරි පස්වනදාට පෙර ආනයනකරුවන්ට ගෙවිය යුතු මුදලින් කොටසක් ලබාදීමට පියවර ගන්නා බව කෘෂිකර්ම අමාත්‍ය මහින්දානන්ද අලුත්ගමගේ ප්‍රකාශ කර තිබෙනවා.\nමේ අතර, පරිසර අමාත්‍ය මහින්ද අමරවීර කොළඹ අද පැවති මාධ්‍ය හමුවකට එක්වෙමින් ප්‍රකාශ කළේ පොහොර අර්බුදය විසඳිම සඳහා ජනාධිපති කොමිසමක් පත් කළ යුතු බවයි.",
       "URL": "https://www.hirunews.lk/291243/යල-කන්නයට-පොහොර-හිඟයකින්-තොරව-ලබාදීමට-ආනයනකරුවන්-එකඟ-වෙයි-පරිසර-ඇමති-ජනපති-කොමිසමක්-ඉල්ලයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1489"
}