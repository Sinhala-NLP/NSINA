{
       "Source": "hirunews",
       "Timestamp": "Monday, 20 February 2023 - 20:45",
       "Headline": "වාහනයට යට කර බලු පැටවුන් මැරූ කාන්තාව සිය වරද පිළිගනියි",
       "News Content": "ඉකුත් දිනයක දී මහ මඟ සිටි බලු පැටවුන් දෙදෙනෙකු වාහනයකට යට කර ඝාතනය කරන සිදුවීමක වීඩියෝ පටයක් සමාජ මාධ්‍යය තුළ මහත් ආන්දෝලනයක් ඇති කළා.\nඑම සිදුවීමෙන් පසු සත්ත්ව සුබසාධන සංවිධාන විසින් එම සිදුවීමට අදාළ පුද්ගලයා ව සොයා ගැනීම සඳහා මහජන සහාය ද ඉල්ලා තිබුණා.\nඒ අනුව, අදාළ වාහනයේ අංකය සොයා ගැනීමට සත්ත්ව සුබසාධන සංවිධානවලට හැකි වුණු අතර, ඔවුන් විසින් ඒ පිළිබඳ පොලිසියට ද පැමිණිල්ලක් ඉදිරිපත් කළා.\nපසු ව අදාළ වාහනය පැදවූ කාන්තාව මතුරට පොලිසිය මඟින් අත් අඩංගුවට ගෙන අධිකරණයට ඉදිරිපත් කළ බව යි වාර්තා වන්නේ.\nඑහි දී සැකකාර කාන්තාව විසින් සිය වැරැද්ද පිළිගෙන ඇති අතර, රුපියල් ලක්ෂයක ශරීර ඇප මත සැකකාරිය මුදා හැරීමට අධිකරණය නියෝග කර ඇති බව සඳහන්.\nසිද්ධියට අදාළ නඩුව නැවතත් 2023,06,01 දින කැදවීමට නියමිත යි.",
       "URL": "https://www.hirunews.lk/327898/වාහනයට-යට-කර-බලු-පැටවුන්-මැරූ-කාන්තාව-සිය-වරද-පිළිගනියි",
       "Category": "Local News",
       "Parent URL": "https://www.hirunews.lk/local-news.php?pageID=523"
}