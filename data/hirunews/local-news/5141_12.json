{
       "Source": "hirunews",
       "Timestamp": "Saturday, 05 March 2016 - 14:58",
       "Headline": "ගල්කුලමේදී පුපුරණ ද්‍රව්‍ය සමඟ දෙදෙනෙකු අත්අඩංගුවට",
       "News Content": "තිරප්පනේ - ගල්කුලම ප්‍රදේශයේදී අද අලූයම කැබ් රථයක් පරීක්ෂා කිරීමේදී පුපුරණ ද්‍රව්‍ය තොගයක් සොයාගෙන තිබෙනවා.\nඅදාළ කැබ් රථය සමඟ පුද්ගලයින් දෙදෙනෙකු පොලිසිය අත්අඩංගුවට ගෙන ඇති බවයි  පොලිස් මාධ්‍ය ප්‍රකාශක කාර්යාලය සදහන් කළේ.\nමෙම  කැබ් රථය පරීක්ෂා කිරීමට යාමේදී එය නොනවත්වා ධාවනය කර ඇති බව සදහන්.\nඅදාළ කැබ් රථයේ තිබී ඇමෝනියම් නයිට්ට්‍රේට් කිලෝ 50 ක්, ලොකු ඩෙටනේටර් 41 ක් සහ පොඩි ඩෙටනේටර් 30 ක් ඇතුළු පුපුරණ ද්‍රව්‍ය ද අත්අඩංගුවට ගෙන ඇති බවයි පොලිස් මාධ්‍ය ප්‍රකාශක කාර්යාලය කියා සිටියේ.\nසැකකරුවන් නොච්චියාගම සහ පහළගම ප්‍රදේශයේ පදිංචිකරුවන් දෙදෙනෙක්.",
       "URL": "https://www.hirunews.lk/127850/ගල්කුලමේදී-පුපුරණ-ද්‍රව්‍ය-සමඟ-දෙදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=5141"
}