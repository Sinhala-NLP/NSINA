{
       "Source": "hirunews",
       "Timestamp": "Tuesday, 21 November 2017 - 18:59",
       "Headline": "බොදුබල සේනාව සර්වපාක්ෂික කමිටුවක් ඉල්ලයි",
       "News Content": "රට තුළ පවතින තත්ත්වය පිළිබඳව සාකච්ඡා කිරීම සඳහා සර්වපාක්ෂික කමිටුවක් කැඳවන ලෙස බොදුබල සේනා සංවිධානය ආණ්ඩුවෙන් ඉල්ලා සිටිනවා.\nඑම සංවිධානයේ මහ ලේකම් පූජ්‍ය ගලගොඩඅත්තේ ඥාණසාර හිමියන් මෙම ඉල්ලීම සිදුකළේ කොළඹ අද පැවති මාධ්‍ය හමුවකට එක්වෙමින්.\n‘‘ ඉතාම සංවිධානාත්මක ලෙස රට පුරා ගොඩනැගී ඇති ජාතිවාදි නැත්නම් ප්‍රචණ්ඩකාරී වැඩපිළිවෙලවල් ගණනාවක් ගැන අපට දැන ගන්නට ලැබිලා තියෙනවා. ඒවා පිටුපස ඉන්න දේශපාලන හස්තයන් පිළිබදත් යම් අවබෝධයක් අපි ලබාගෙන තිබෙනවා. ඒ නිසා අපි යෝජනා කරනවා අපි දන්නාවූ සත්‍ය තොරතුරුල රට පුරාම සිදු වෙමින් තිබෙන මේ සැහැසිකම් විවෘතව සාකච්ඡා කිරීම සදහා කමිටුවක් පත් කරන්න කියලා අපි යෝජනා කරනවා ආණ්ඩුවට. තර්ඩ් ක්ලාස් දේශපාලනයක යෙදෙන බහුතරයක් ඉන්න රටකයි අපි මේ අරගලය කරන්නේ. සාකච්ඡා එමටයි සංවාද, අර පුරවැසිබලය තක්කඩියොයි, එන්.ජී.ඕ බත්බැලයොයි, මහදැන මුත්තොයි, මහ රොත්තක් ඉන්නවානේ මේකේ. ඒ නිසා මේ සාකච්ඡා කරන්න පුළුවන් දැන උගත් රාජ්‍යතාන්ත්‍රික භාවයක් ඇති සර්ව පාක්ෂික කමිටුවක් අපි මේ ආණ්ඩුවෙන් ඉල්ලා සිටිනවා. එතකොට අපිට පුළුවනි අපි සතුව තියෙන තොරතුරු සාක්ෂි සාධක සහිතව දෙන්න උඹලා දැන් වැඩපිළිවෙළක් හදපල්ලා කියන්න ’’",
       "URL": "https://www.hirunews.lk/176595/බොදුබල-සේනාව-සර්වපාක්ෂික-කමිටුවක්-ඉල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=4207"
}