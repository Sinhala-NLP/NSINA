{
       "Source": "hirunews",
       "Timestamp": "Wednesday, 09 June 2021 - 11:42",
       "Headline": "ගර්භනී මව්වරුන්ට කොරෝනා එන්නත් ලබාදීම ඇරඹේ",
       "News Content": "සයිනොෆාම් එන්නතේ දෙවන මාත්‍රාව ලබාදීමේ කටයුතු මේ වනවිට ආරම්භ වී තිබෙනවා.\nපිලියන්දල සෞඛ්‍ය වෛද්‍ය නිලධාරි කාර්යාලයේදී, එන්නත් ලබාදීම මීට සුළු මොහොතකට පෙර ආරම්භ වූ බවයි එහි සිටින හිරු වාර්තාකරු සඳහන් කළේ.\nඒ අනුව, ඉදිරි දින කිහිපයේදී දිවයින පුරා ගර්භනී මාතාවන්ට කොරෝනා එන්නත් ලබාදීමේ කටයුතු සිදුකෙරෙනු ඇති.\nමෙහි පළමු අදියර යටතේ අධික රුධිර පීඩනය, දියවැඩියාව වැනි බෝ නොවන රෝග වලින් පෙලෙන ගර්භනී මව්වරුන්ට මෙලෙස එන්නත ලබාදෙන අතර, දෙවන අදියරේදි අනෙකුත් ගර්භනී මව්වරුන්ට සයිනොෆාම් එන්නත් ලබාදීමට නියමිතයි.\nමේ අතර, තවත් සයිනොෆාම් එන්නත් මිලියනයක් අද අලුයම චීනයේ සිට ශ්‍රී ලංකාවට රැගෙන එනු ලැබුවා.",
       "URL": "https://www.hirunews.lk/273800/ගර්භනී-මව්වරුන්ට-කොරෝනා-එන්නත්-ලබාදීම-ඇරඹේ",
       "Category": "Local News",
       "Parent URL": "https://www.hirunews.lk/local-news.php?pageID=1897"
}