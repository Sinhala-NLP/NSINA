{
       "Source": "hirunews",
       "Timestamp": "Tuesday, 07 March 2023 - 19:42",
       "Headline": "IMF සහනය මාර්තු 20 ශ්‍රී ලංකාවට ලැබෙන ලකුණු (වීඩියෝ)",
       "News Content": "ජාත්‍යන්තර මූල්‍ය අරමුදල සමග ශ්‍රී ලංකාව ඇතිකරගත් කාර්ය මණ්ඩල මට්ටමේ එකඟතාව එළැඹෙන 20 වැනිදා එහි විධායක මණ්ඩලය වෙත යොමු කරන බව ජාත්‍යන්තර මුල්‍ය අරමුදල නිවේදනයක් නිකුත් කරමින් ප්‍රකාශ කළා.\nඑහි දැක්වෙන්නේ ශ්‍රී ලංකාවට සියලු ද්විපාර්ශ්වික ණය හිමියන්ගේ මූල්‍ය සහතික ලැබී ඇති බැවින් ජාත්‍යන්තර මූල්‍ය අරමුදල මෙම තීරණයට එළැඹි බවයි.\nඅමෙරිකා ඩොලර් බිලියන 2.9ක විස්තීරණ ණය පහසුකම ලබා ගැනීම සඳහා ශ්‍රී ලංකාව ජාත්‍යන්තර මූල්‍ය අරමුදල සමඟ කාර්ය මණ්ඩල මට්ටමේ එකඟතාව ඇති කරගත්තේ 2022 වසරේ සැප්තැම්බර් පළමුවැනිදායි.",
       "URL": "https://www.hirunews.lk/329269/imf-සහනය-මාර්තු-20-ශ්‍රී-ලංකාවට-ලැබෙන-ලකුණු-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=491"
}