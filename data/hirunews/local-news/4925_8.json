{
       "Source": "hirunews",
       "Timestamp": "Saturday, 13 August 2016 - 7:59",
       "Headline": "අග්‍රාමාත්‍යවරයා චීනයට ළඟා වෙයි",
       "News Content": "චීනයේ නිල සංචාරයක් සඳහා පිටත්ව ගිය අග්‍රාමාත්‍ය රනිල් වික්‍රමසිංහ අද උදෑසන එරටට ළඟා වුණා.\nශ්‍රී ලංකන් ගුවන් සේවයට අයත් යූ එල් 880 දරණ ගුවන් යානයෙන් අග්‍රාමාත්‍යවරයා චීනයේ ගුවැන්ෂෝ බලා නික්මුණේ 17 දෙනෙකුගෙන් යුත් දූත පිරිසක් ද සමඟයි.\nචීනයේ වේලාවෙන් අද පස්වරු 4 ට පමණ චීනයේ ව්‍යාපාරිකයන් පිරිසක් ද හමුවීමට නියමිත බවයි අග්‍රාමාත්‍ය කාර්යාලය සඳහන් කළේ.\nලබන 17 වනදා දක්වා නිරිත දිග චීනයේ සංචාරයක නිරත වන අග්‍රාමාත්‍යවරයා ඇතුළු පිරිස එහිදී කර්මාන්තපුර, බහාලූම් පර්යන්ත, තාක්ෂණික උද්‍යාන, මූල්‍ය මධ්‍යස්ථාන, නිර්මාණාත්මක නිෂ්පාදන ආයතන ආදී ආර්ථික සංවර්ධනට පාදක වන කේන්ද්‍රීය ස්ථාන ගණනාවක් නිරීක්ෂණය කිරීමට නියමිතයි.",
       "URL": "https://www.hirunews.lk/140505/අග්‍රාමාත්‍යවරයා-චීනයට-ළඟා-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=4925"
}