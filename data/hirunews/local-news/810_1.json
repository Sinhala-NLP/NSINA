{
       "Source": "hirunews",
       "Timestamp": "Wednesday, 12 October 2022 - 7:11",
       "Headline": "මූල්‍ය අරමුදල ආසියාවේ ආර්ථික වර්ධන පුරෝකථනය පහත හෙළයි",
       "News Content": "ජාත්‍යන්තර මූල්‍ය අරමුදල ආසියාවේ ආර්ථික වර්ධන පුරෝකථනයෙන් පහත හෙළීමට කටයුතු කර තිබෙනවා.\nඒ, ඉහළ යන උද්ධමනය හමුවේ මහ බැංකු විසින් සිය මුදල් ප්‍රතිපත්ති දැඩි කිරීමට ගෙන ඇති ක්‍රියාමාර්ග සැළකිල්ලට ගනිමින්.\nආසියාවේ ආර්ථිකය මේ වසරේදී සියයට 4.4කින් වර්ධනය වනු ඇති බවට පුරෝකථනය කර ඇති අතර, එය, 2021 වසරට සාපේක්ෂ ව සැළකිය යුතු පහත වැටීමක්.\n2021 වසරේ දී ආසියාවේ ආර්ථිකය සියයට 7.2ක වර්ධනයක් පෙන්නුම් කළා.\nමේ අතර, මියන්මාර රජය විසින් ශ්‍රී ලංකාවට ප්‍රදානය කළ සහල් මෙටි්‍රක් ටොන් දහසක් කොළඹ වරායේ දී ඊයේ භාරගනු ලැබුවා.\nමියන්මාරය සහ ශ්‍රී ලංකාව අතර මිත්‍රත්වයට වසර 73ක් සපිරීම නිමිත්තෙනු යි මෙම සහල් තොගය පරිත්‍යාග කර ඇත්තේ.\nඑම අවස්ථාවට ශ්‍රී ලංකාවේ මියන්මාර තානාපතිවරයා මෙන්ම වෙළඳ රාජ්‍ය අමාත්‍ය එස්. වියාලේන්ද්‍රන්ද එක්ව සිටියා.",
       "URL": "https://www.hirunews.lk/317613/මූල්‍ය-අරමුදල-ආසියාවේ-ආර්ථික-වර්ධන-පුරෝකථනය-පහත-හෙළයි",
       "Category": "Local News",
       "Parent URL": "https://www.hirunews.lk/local-news.php?pageID=810"
}