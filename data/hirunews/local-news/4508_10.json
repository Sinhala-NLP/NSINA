{
       "Source": "hirunews",
       "Timestamp": "Saturday, 20 May 2017 - 15:11",
       "Headline": "ගුවන්තොටුපලට හදිසියේ ගොඩබැස්සවූ යානය පිළිබද සෙවීමට සිවිල් ගුවන් සේවා අධිකාරියෙන් පරීක්ෂණයක්",
       "News Content": "කාර්මික දෝෂයක් හේතුවෙන් කටුනායක ගුවන්තොටුපලට ඊයේ හදිසියේ ගොඩබස්වනු ලැබූ ගුවන් යානය පිළිබද සොයා බැලීමට සිවිල් ගුවන් සේවා අධිකාරියෙන් පරීක්ෂණයක් ආරම්භ කර තිබෙනවා.\nඑමෙන්ම, ගුවන් යානය පිළිබද සොයා බැලීමට එම ගුවන් සේවයේ නියෝජිතයින් පිරිසක් ද අද මෙරටට පැමිණෙන බවයි ගුවන්තොටුපල කාර්ය භාර නිලධාරිවරයා හිරු ප්‍රවෘත්ති අංශයට සදහන් කළේ.\nහදිසියේ ගොඩබෑමකට ලක්වූ එම ගුවන් යානයේ සිටි මගීන් පිරිසක් වෙනත් ගුවන් යානයකින් පිටත්ව ගොස් තිබුණා.\nතවත් මගීන් 150 දෙනෙකු ගුවන්තොටුපලේ රැදී සිටින අතර ඔවුන් ද ඔවුන්ගේ ගමනාන්ත වෙත පිටත් කර යැවීමට සූදානම් බවයි ගුවන්තොටුපල කාර්යභාර නිලධාරිවරයා ප්‍රකාශ කළේ.\nකටාර්ගුවන් සේවයට අයත් මෙම යානය මගීන් 208 දෙනෙකු සහ කාර්ය මණ්ඩලයේ 15 දෙනෙකු සමග කාර්මික දෝෂයකට ලක්වූයේ තායිලන්තයේ පූකට් සිට දොහාකටාර් බලා ගමන් කරමින් සිටියදීයි.",
       "URL": "https://www.hirunews.lk/161749/ගුවන්තොටුපලට-හදිසියේ-ගොඩබැස්සවූ-යානය-පිළිබද-සෙවීමට-සිවිල්-ගුවන්-සේවා-අධිකාරියෙන්-පරීක්ෂණයක්",
       "Category": "Local News",
       "Parent URL": "https://www.hirunews.lk/local-news.php?pageID=4508"
}