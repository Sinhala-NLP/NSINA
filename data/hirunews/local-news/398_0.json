{
       "Source": "hirunews",
       "Timestamp": "Saturday, 22 April 2023 - 17:16",
       "Headline": "ශ්‍රී ලංකන් ගුවන් යානා 05 ක් ගැන පැහැදිලි කිරීමක් (වීඩියෝ)",
       "News Content": "ගුවන් යානා 05 ක් තාවකාලිකව භාවිතයෙන් ඉවත් කිරීම සම්බන්ධයෙන් ශ්‍රී ලංකන් ගුවන් සමාගම අද (22) නිවේදනයක් නිකුත් කළා.\nඑහි දැක්වුණේ ඒ-320 එයාර්බස් නියෝ කාණ්ඩයේ ගුවන් යානාවල එන්ජින්වල හිඟයක් ගෝලීයව පවතින බවයි.\nලොව පුරා එම වර්ගයේ ගුවන් යානාවල මතු වී ඇති තාක්ෂණික ගැටළු හේතුවෙන් සමස්ත ගුවන් සේවා ක්ෂේත්‍රයම එන්ජින් හිඟයකට මුහුණ දී සිටින බවයි අදාළ නිවේදනයේ සඳහන් වුණේ.\nඑන්ජින් අළුත්වැඩියා කිරීම සඳහා විශාල කාලයක් ගතවන බව පෙන්වා දෙන ශ්‍රී ලංකන් ගුවන් සමාගම ඊට විසඳුම් සොයා ගැනීම සඳහා සැපයුම්කරුවන් සමඟ සාකච්ඡා කරමින් සිටින බවයි කියා සිටියේ.",
       "URL": "https://www.hirunews.lk/333167/ශ්‍රී-ලංකන්-ගුවන්-යානා-05-ක්-ගැන-පැහැදිලි-කිරීමක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=398"
}