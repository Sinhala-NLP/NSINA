{
       "Source": "hirunews",
       "Timestamp": "Tuesday, 17 January 2017 - 13:17",
       "Headline": "ට්‍රම්ප්ගේ දිවුරුම්දීමට ලක් රජයටත් ආරාධනා",
       "News Content": "ඇමරිකාවේ නව ජනාධිපති ලෙස ඩොනල්ඩ් ට්‍රම්ප් දිවුරුම් දීමේ උත්සවයට ලක් රජයටද ආරාධනා කර තිබෙනවා.\nශ්‍රී ලංකාව නියෝජනය කරමින් ඇමරිකාවේ මෙරට තානාපති ප්‍රසාද් කාරියවසම් සහභාගි වීමට නියමිතයි.\nඒ අනුව ජනාධිපති ට්‍රම්ප් මේ මස 20 වැනිදා එරට අගවිනිසුරු ජෝන් රොබට්ස් ඉදිරියේ දිවුරුම් දෙනු ලබන්නේ ඇමරිකාවේ 45 වන ජනාධිපතිවරයා ලෙසයි.\nලබන 20 වැනිදා පැවැත්වෙන දිවුරුම් දීමේ උත්සවයට රාජ්‍ය නායකයින් රැසකට ආරාධනා කර ඇති අතර හිටපු ඇමරිකානු ජනාධිපතිවරුන් වන ජිමී කාටර්, බිල් ක්ලින්ටන්, ජෝර්ජ් ඩබ්ලිව්. බුෂ් සහ බැරක් ඔබාමා සහ ඔවුන්ගේ බිරින්දෑවරු සහභාගි වන බව දැනටමත් දැනුම් දී තිබෙනවා.\nඊට අමතරව ඩොනල්ඩ් ට්‍රම්ප් සමඟ ජනාධිපතිවරණයට තරඟ කළ හිලරි ක්ලින්ටන්ද මෙම උත්සවයට සහභාගි වන බවට ප්‍රකාශ කර අවසන්.",
       "URL": "https://www.hirunews.lk/152231/ට්‍රම්ප්ගේ-දිවුරුම්දීමට-ලක්-රජයටත්-ආරාධනා",
       "Category": "Local News",
       "Parent URL": "https://www.hirunews.lk/local-news.php?pageID=4706"
}