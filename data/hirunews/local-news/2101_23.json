{
       "Source": "hirunews",
       "Timestamp": "Monday, 08 March 2021 - 19:24",
       "Headline": "හිමිකමක් නොමැතිව රජයේ ඉඩම් භුක්ති විදි පවුල් සඳහා දීමනා පත්‍ර පිරිනැමේ (වීඩියෝ)",
       "News Content": "නිරවුල් හිමිකමක් නොමැතිව රජයේ ඉඩම් භුක්ති විදිමින් සිටි පවුල් වෙත දීමනා පත්‍ර ප්‍රදානය කිරීම ජනාධිපති ගෝඨාභය රාජපක්ෂගේ ප්‍රධානත්වයෙන් අද සිදුකෙරුණා.\nඒ, ජනාධිපති කාර්යාලයේදියි.\nසෞභාග්‍යයේ දැක්ම ප්‍රතිපත්ති ප්‍රකාශය ප්‍රකාරව සෑම පවුලකටම නිරවුල් ඉඩමක හිමිකම සහතික කිරීම රජයේ අරමුණයි.\nඉඩම් සංවර්ධන ආඥා පනතේ හා රජයේ ඉඩම් ආඥා පනතේ ප්‍රතිපාදනවලට යටත්ව දිවයිනම ආවරණය වන පරිදි නීත්‍යානුකූලව තෝරා ගන්නා ලද 20,000කට පළමු අදියර යටතේ දීමනා පත්‍ර පිරිනැමෙනවා.\nජනාධිපතිවරයාගේ ප්‍රදානයක් වන දීමනා පත්‍රය සින්නක්කර ඔප්පුවක් ලෙස ද සැලකෙන අතර එය ඇපයට තබා බැංකු ණයක් ලබා ගැනීමේ හැකියාව ද දීමනා පත්‍ර ලාභීන්ට හිමි වන බවයි ජනාධිපති මාධ්‍ය අංශය සඳහන් කළේ.",
       "URL": "https://www.hirunews.lk/264727/හිමිකමක්-නොමැතිව-රජයේ-ඉඩම්-භුක්ති-විදි-පවුල්-සඳහා-දීමනා-පත්‍ර-පිරිනැමේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2101"
}