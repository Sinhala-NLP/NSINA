{
       "Source": "hirunews",
       "Timestamp": "Wednesday, 15 July 2020 - 6:35",
       "Headline": "කටුනායක ගුවන් තොටුපළ විශේෂ විෂබීජ හරණ වැඩසටහනකට ලක් කෙරේ (ඡායාරූප)",
       "News Content": "ශ්‍රී ලංකා ගුවන් හමුදාව විසින් කටුනායක බණ්ඩාරනායක ජාත්‍යන්තර ගුවන් තොටුපළ ඊයේ (14) දිනයේදී  විෂබීජ හරණය කිරීමකට ලක් කෙරුණා.\nගුවන් තොටුපළ සහ ගුවන් සේවා සමාගමේ සභාපති විශ්‍රාමික මේජර් ජනරාල් ජී.ඒ.චන්ද්‍රසිරිගේ අධීක්ෂණය සහ මඟ පෙන්වීම යටතේ මෙම වැඩසටහන ක්‍රියාත්මක කළ බවයි ගුවන් තොටුපළ අප වාර්තාකරු සඳහන් කළේ.\nඒ අනුව පැමිණීමේ පර්යන්තය, පිටත්වීමේ පර්යන්තය, සංක්‍රමණික මගී පර්යන්තය, තීරු බදු රහිත සාප්පු සංකීර්ණය, ගුවන් යානා පිවිසුම් මාර්ග ඇතුළු සමස්ථ ගුවන් තොතොටුපළම මෙසේ විෂබීජ හරණයට ලක්කර තිබෙනවා.\nමේ අතර ඊයේ (14) දින සිට විදේශයන් හි රැදී සිටින ශ්‍රී ලාංකිකයන් මෙරටට ගෙන ඒම ද තාවකාලිකව අත්හිටුවනු ලැබුවා.\n(ඡායාරූප - කටුනායක, ටී.කේ.ජී.කපිල)",
       "URL": "https://www.hirunews.lk/245525/කටුනායක-ගුවන්-තොටුපළ-විශේෂ-විෂබීජ-හරණ-වැඩසටහනකට-ලක්-කෙරේ-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=2585"
}