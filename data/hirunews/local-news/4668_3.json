{
       "Source": "hirunews",
       "Timestamp": "Friday, 10 February 2017 - 12:39",
       "Headline": "සීගිරි ළඳුන්ගේ ආරක්ෂාවට සී.සී.ටී.වී",
       "News Content": "වසර 2700 ක් පැරණි නවීකරණය කළ ඉබ්බන්කටුව - මෙගලිතික සුසාන භූමිය විවෘත කිරීම හෙට (11) සිදුකෙරෙනවා.\nඑමෙන්ම, සීගිරිය නැරඹීම සදහා පැමිණෙන සංචාරකයින්ට අන්තර්ජාලය ඔස්සේ ප්‍රවේශපත්‍ර නිකුත් කිරීම ද හෙට සිට ආරම්භ කිරීමට පියවරගෙන ඇති බවයි අධ්‍යාපන අමාත්‍යාංශය සදහන් කළේ.\nමධ්‍යම සංස්කෘතික අරමුදල සහ පුරාවිද්‍යා දෙපාර්තමේන්තුව එක්ව  දඹුලූ බිතුසිතුවම් සංරක්ෂණය කිරීමට පියවර ගෙන තිබෙනවා.\nවසර 10 ක් තිස්සේ එම බිතු සිතුවම් නිසි සංරක්ෂණ ක්‍රමවේදය යටතේ සංරක්ෂණය කර නොමැති බවයි අධ්‍යාපන අමාත්‍යාංශය පෙන්වා දෙන්නේ.\nඒ අනුව, හෙට සිට සීගිරිය නැරඹීම සදහා පැමිණෙන සංචාරකයින්ට අන්තර්ජාලය ඔස්සේ ප්‍රවේශ පත්‍ර ලබා ගැනීමේ හැකියාව උදාවනු ඇති.\nඊට අමතරව, සීගිරි බිතු සිතුවම්වල ආරක්ෂාව සදහා සී.සී.ටී.වී කැමරා පද්ධතියක් ද සවි කිරීමටයි මධ්‍යම සංස්කෘතික අරමුදලේ අවධානය යොමුව ඇත්තේ.\nවසර 2700 ක් පැරණි මෙගලිතික යුගයේ මහා ශිලා සුසානය ලෙස හැදින්වෙන ඉබ්බන්කටුව සුසාන භූමිය ඉදිරියේදී අධ්‍යාපනික වශයෙන් පාසල් දරුවන්ට ද අත්‍යාවශ්‍ය කටයුත්තක් බවයි අධ්‍යාපන අමාත්‍ය අකිල විරාජ් කාරියවසම් සදහන් කළේ.",
       "URL": "https://www.hirunews.lk/154137/සීගිරි-ළඳුන්ගේ-ආරක්ෂාවට-සී-ටී-වී",
       "Category": "Local News",
       "Parent URL": "https://www.hirunews.lk/local-news.php?pageID=4668"
}