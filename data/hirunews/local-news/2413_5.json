{
       "Source": "hirunews",
       "Timestamp": "Saturday, 03 October 2020 - 20:04",
       "Headline": "නේවි රුවන්ගේ ගෝලයෙකු අල්ලයි (වීඩියෝ)",
       "News Content": "විවිධ අපරාධ සහ මනුෂ්‍ය ඝාතනවලට සම්බන්ධ නේවි රුවන් නමැති සංවිධානාත්මක අපරාධ කල්ලි සාමාජිකයාගේ ගෝලයෙකු බවට පැවසෙන 22 හැවිරිදි අශාන් මධුෂංක හෙවත් තිලක් බඩා නමැත්තා මීගොඩ පොලීසිය අත්අඩංගුවට ගෙන තිබෙනවා.\nසැකකරු මෝටර් රථයකින් ගමන් කරමින් සිටියදී එම රථය නවත්වා පරීක්ෂා කළ පොලීසිය එහි තිබූ කාන්තා අත්බෑගයක තිබී රුපියල් ලක්ෂ දෙකහමාරක් වටිනා මැන්ඩි නමැත් මත්ද්‍රව්‍ය ග්‍රෑම් 50ක් සොයා ගෙන ඇති අතර, සැකකරුගේ පාවහන්වල ඉතා සූක්ෂම සඟවා තිබූ හෙරොයින් ග්‍රෑම් 20ක් ද සොයා ගැණුනා.\nඑසේම, සැකකරු ළඟ තිබී නේවි රුවන්ට අයත් බව කියන මැගසිනයක් සහ ජීව උණ්ඩ 6ක් ද පොලිස් භාරයට ගැණුනා.\nඑම ගිනි අවිය සෙවීම සඳහා හෝමාගම නියඳගල ප්‍රදේශයේ පිහිටි දෙමහල් නිවසක් පොලීසිය විසින් පරීක්ෂාවට ලක් කිරීම සඳහා සැකකරු එම ස්ථානයට රැගෙන ගොස් ඇති අතර එහිදී සැකකරු එම ස්ථානයෙන් පලායාම සඳහා දෙවන මහලෙන් බිමට පැන තිබෙනවා.\nඑහිදී බරපතල තුවාල ලබා ඇති තිලක් බඩා නමැති මෙම සැකකරු හෝමාගම මූලික රෝහලේ ප්‍රතිකාර ලබනවා.\nඔහුගේ අනියම් බිරිඳ බව සැලකෙන 26 හැවිරිදි කාන්තාවක ද මීගොඩ පොලීසිය විසින් අත්අඩංගුවට ගත්තා.",
       "URL": "https://www.hirunews.lk/251734/නේවි-රුවන්ගේ-ගෝලයෙකු-අල්ලයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2413"
}