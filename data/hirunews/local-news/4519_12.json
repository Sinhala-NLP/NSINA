{
       "Source": "hirunews",
       "Timestamp": "Saturday, 13 May 2017 - 18:57",
       "Headline": "අග්‍රාමාත්‍යවරයා චීනයට ළගා වෙයි",
       "News Content": "චීනයේ - බීජිං නුවර පැවැත්වෙන එකම තීරයක්, එකම මාවතක් මහා සමුළුවට සහභාගි වීම සදහා පිටත්ව ගිය අග්‍රාමාත්‍ය රනිල් වික්‍රමසිංහ අද පස්වරුවේ කැපිටල් ජාත්‍යන්තර ගුවන්තොටුපලින් චීනයේ - බීජිං නුවරට ළගා වී තිබෙනවා.\nචීන ජනාධිපති ෂි - ජින්පින් ගේ සංකල්පයක් අනුව පැවැත්වෙන මෙම සමුලූව සදහා රටවල් 30ක් නියෝජනය කරමින් රාජ්‍ය නායකයින් සහභාගි වනු ඇති.\nසමුළුවේ සමාරම්භක උත්සවය හෙට පෙරවරුවේ චීන ජනාධිපති ෂී ජින් පින් ගේ ප්‍රධානත්වයෙන් පැවැත්වෙන අතර, මෙහිදී අග්‍රාමාත්‍ය රනිල් වික්‍රමසිංහ චීන ජනාධිපතිවරයා මෙන්ම, චීන අග්‍රාමාත්‍ය ලී ක’චියාන් ඇතුළු සමුළුවට පැමිණෙන රාජ්‍ය නායකයින් කිහිපදෙනෙකු හමුවී සාකච්ඡා කරනු ඇති.\nමේ අතර, ඉන්දීය අග්‍රාමාත්‍ය නරේන්ද්‍ර මෝදි එක්සත් ජාතීන්ගේ 14 වන වෙසක් දින සැමරුම් උළෙලට සහභාගි වීම සම්බන්ධයෙන් අග්‍රාමාත්‍ය රනිල් වික්‍රමසිංහ අදහස් දැක්වීමක් සිදුකළා.\nකොළඹ ඊයේ පැවති වෙසක් දින සැමරුම් උත්සවයකට එක්වීමෙන් අනතුරුව අග්‍රාමාත්‍යවරයා කියා සිටියේ ඉන්දීය අග්‍රාමාත්‍යවරයාගේ පැමිණීමෙන් වෙසක් උලෙළ ලෝකය පිළිගන්නා මට්ටමට පැවැත්වීමට ශක්තිය ශ්‍රී ලංකාවට ඇති බවට පෙන්නුම් කළ බවයි.",
       "URL": "https://www.hirunews.lk/161263/අග්‍රාමාත්‍යවරයා-චීනයට-ළගා-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=4519"
}