{
       "Source": "hirunews",
       "Timestamp": "Wednesday, 07 June 2023 - 14:53",
       "Headline": "හැටන්-නුවරඑලිය ප්‍රධාන පාරට ගසක් කඩා වැටී බාධා",
       "News Content": "ලිඳුල ප්‍රදේශය හරහා හමා ගිය දැඩි සුළඟක් හේතුවෙන් හැටන් නුවරඑලිය ප්‍රධාන මාර්ගයේ ලිඳුල මටුකැලේ වත්ත ප්‍රදේශයේ ප්‍රධාන මාර්ගය අසල පිහිටි විශාල මාර ගසක් කඩා වැටි තිබෙනවා.\nමේ නිසා එම මාර්ගයේ ගමනාගමන කටයුතු අද (07) දින දහවල් 12 සිට\nපස්වරු 1 දක්වා පැයක පමණ කාලයක් බාධා පැමිණ තිබු බව ලිඳුල පොලිසිය පවසනවා.\nලිඳුල පොලිසිය කියා සිටියේ ප්‍රධාන මාර්ගය හරහා ගස කඩා වැටි ඇති ස්ථානයෙන් සැහැල්ලු වාහන පමණක් ධාවනය කළ බවත්, ගස කපා ඉවත් කිරිමෙන් පසු එම මාර්ගයේ බර වාහන ධාවනය කළ බවත්ය.\nප්‍රධාන මාර්ගයට කඩා වැටුණු ගසෙහි සහ ඒ අසල පිහිටි මාර ගස් කිහිපයකම බඹරුන් කුඩු බැඳ තිබු බවත්, දැඩි සුළඟ නිසා කඩා වැටුණු ගසෙහි බඹරුන් ඇවිස්සි සිටි නිසා ප්‍රධාන මාර්ගය අභියස ටයර් පුළුස්සා දුමාරයක් ඇති කිරීමට සිදු වූ බව පොලිසිය පැවසුවා.\nපසුව ඇවිස්සුණු බඹරුන් එම ස්ථානයෙන් ඉවත් වූ විට ප්‍රධාන මාර්ගයට කඩා වැටුණු ගස කැබලිවලට කපා ඉවත් කර එම මාර්ගයේ ගමනාගමන කටයුතු යළි යථා තත්ත්වයට පත් කර තිබෙනවා.",
       "URL": "https://www.hirunews.lk/337281/හැටන්-නුවරඑලිය-ප්‍රධාන-පාරට-ගසක්-කඩා-වැටී-බාධා",
       "Category": "Local News",
       "Parent URL": "https://www.hirunews.lk/local-news.php?pageID=287"
}