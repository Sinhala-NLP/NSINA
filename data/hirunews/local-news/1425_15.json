{
       "Source": "hirunews",
       "Timestamp": "Friday, 14 January 2022 - 10:17",
       "Headline": "පසුගිය වසරේ අධිවේග මාර්ගවල මෙහෙයුම්වලින් රුපියල් බිලියන 8.8ක ආදායමක්",
       "News Content": "පසුගිය 2021 වසරේදී මෙරට අධිවේගී මාර්ගවලින් රුපියල් බිලියන 8.8 ක ආදායමක් උපයා තිබෙනවා.\nමාර්ග සංවර්ධන අධිකාරිය මගින් ඒ අනුව එක්රැස් කරගෙන ඇත්තේ වසරකදී ලැබූ ඉහළම ආදායමයි.\nඑමෙන්ම එය පෙර වසරට සාපේක්ෂව සියයට 21 ක වර්ධනයක් ලෙස සැළකිය හැකියි.\nදක්ෂිණ අධිවේගී මාර්ගයේ මෙහෙයුම්වලින් පසුගිය වසරේ ඉපයූ ආදායම රුපියල් බිලියන 4.5 ක් වන අතර, කටුනායක අධිවේගී මාර්ගයෙන් සහ පිටත වටරවුම් මාර්ගයේ මෙහෙයුම්වලින් ඉපයූ ආදායම රුපියල් බිලියන 4.3 ක්.\nඑමෙන්ම ගතවූ 2021 වසරේදී අධිවේගී මාර්ග ජාලය ඔස්සේ ගමන් ගත් වාහන සංඛ්‍යාව මිලියන 38.6 ක්.",
       "URL": "https://www.hirunews.lk/293973/පසුගිය-වසරේ-අධිවේග-මාර්ගවල-මෙහෙයුම්වලින්-රුපියල්-බිලියන-8-8ක-ආදායමක්",
       "Category": "Local News",
       "Parent URL": "https://www.hirunews.lk/local-news.php?pageID=1425"
}