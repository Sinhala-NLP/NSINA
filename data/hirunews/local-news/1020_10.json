{
       "Source": "hirunews",
       "Timestamp": "Friday, 15 July 2022 - 8:18",
       "Headline": "පැහැරගත් ටී 56 ගිනි අවි සොයා අංශ කිහිපයකින් පරීක්ෂණ",
       "News Content": "බත්තරමුල්ල - පොල්දූව මංසන්ධියේ දී ඇතිවූ ගැටුම්කාරී තත්වය අතරතුර පැහැරගැනීමට ලක්වූ ටී 56 ගිනි අවි දෙක සහ එම උණ්ඩ යළි සොයාගැනීමේ පරීක්ෂණ අංශ කිහිපයක් ඔස්සේ සිදු කරන බව කොළඹ අපරාධ කොට්ඨාශය පවසනවා.\nකෙසේ වෙතත් අදාළ ප්‍රදේශයේ එදින විදුලිය ඇණහිට තිබූ බැවින් සී.සී.ටී.වී දර්ශන ඔස්සේ විමර්ශන සිදු කිරීමට බාධා මතු ව ඇති බවයි කොළඹ අපරාධ කොට්ඨාසයේ ප්‍රකාශකයෙකු සඳහන් කළේ.\nපෙරේදා රාත්‍රි කාලයේදීත් පාර්ලිමේන්තු සංකීර්ණයට ඇතුළු වීමට විරෝධතාකරුවන් උත්සාහ කළ අතර, එම අවස්ථාවේ දී යුද හමුදා සාමාජිකයින් දෙදෙනෙකුට සිහිසුන් වනතුරු පහරදී ඔවුන් සතුව තිබූ ටී - 56 ගිනි අවි දෙකක් පැහැර ගෙන ගොස් තිබුණා.\nඑහි දී පතොරම් ගැබ් දෙකක් අස්ථානගත වී ඇති බවයි වාර්තා වුණේ.",
       "URL": "https://www.hirunews.lk/310023/පැහැරගත්-ටී-56-ගිනි-අවි-සොයා-අංශ-කිහිපයකින්-පරීක්ෂණ",
       "Category": "Local News",
       "Parent URL": "https://www.hirunews.lk/local-news.php?pageID=1020"
}