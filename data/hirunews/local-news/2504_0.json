{
       "Source": "hirunews",
       "Timestamp": "Sunday, 23 August 2020 - 13:34",
       "Headline": "තංගල්ල මුහුදේ දිය නෑමට ගිය තරුණයෙකු දියේ ගිලීමෙන් ජීවිතක්ෂයට (වීඩියෝ)",
       "News Content": "තංගල්ල මුහුදේ රළ පහරට හසුව ගසාගෙන තරුණයෙක් දියේ ගිලී ඊයේ ජීවිතක්ෂයට පත්වුණා.\nඔහු මෙම අනතුරට මුහුණ පා ඇත්තේ මිතුරන් පිරිසක් සමග දිය නෑමට ගිය අවස්ථාවේදීයි.\nබෙලිඅත්තේ පදිංචි හත් දෙනෙකුගෙන් යුත් මිතුරන් කණ්ඩායමක් තංගල්ල ගොයම්බොක්ක මුහුදු ප්‍රදේශයේ දිය නෑමට පැමිණ තිබුණේ ඊයේ පස්වරුවේයි.\nඑහිදී කණ්ඩායමේ සාමාජිකයන් දෙදෙනෙක් රළ පහරට හසුව ගසාගෙන ගොස් තිබෙනවා.\nදිවි බේරාගත් තරුණයා තංගල්ල මූලික රෝහල වෙත ඇතුලත් කෙරුණා.\nඅතුරුදන් වූ තරුණයාගේ මළ සිරුර පොලිස් ජීවිතාරක්ෂක කණ්ඩායම් විසින් සොයා ගනු ලැබුවේ අද පෙරවරුවේයි.\nමියගිය තරුණයා මාතර කාර්මික විද්‍යාලයේ අධ්‍යාපනය හදාරන 21 හැවිරිදි වියේ පසුවන්නෙක්.\nහදිසි මරණ පරීක්ෂකවරයාගේ පරික්ෂාවෙන් පසු දේහය තංගල්ල මූලික රෝහලේ මෘත ශරීරාගාරය වෙත රැගෙන යනු ලැබුවා.",
       "URL": "https://www.hirunews.lk/248452/තංගල්ල-මුහුදේ-දිය-නෑමට-ගිය-තරුණයෙකු-දියේ-ගිලීමෙන්-ජීවිතක්ෂයට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2504"
}