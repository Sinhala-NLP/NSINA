{
       "Source": "hirunews",
       "Timestamp": "Sunday, 26 February 2017 - 13:22",
       "Headline": "රට ගොඩනැගීමේදී සංස්කෘතිය සහ සම්ප්‍රදාය බලවත් පිටිවහලක් - ජනපති",
       "News Content": "රට ගොඩනැගීමේදී සංස්කෘතිය සහ සම්ප්‍රදාය බලවත් ලෙස ඉවහල් වන බව ජනාධිපති මෛත්‍රිපාල සිරිසේන පවසනවා.\nජනාධිපතිවරයා මේ බව සඳහන් කළේ බේරුවල මෙත්තාරාම විහාරස්ථානයේ ඊයේ පැවති උත්සවයකට එක්වෙමින්.\nසිරිත් විරිත් සහ අපේකම අගයන පරපුරක් බිහිකිරීම තුළින් රටේ සංවර්ධනය ශක්තිමත් වන බව මෙහිදී ජනාධිපතිවරයා සඳහන් කළා.\nදරු පරපුර යහපත් අනාගත පරපුරක් ලෙස ගොඩනැගීමට ඔවුන් ආධ්‍යාත්මිකව පෝෂණය කළ යුතුයි.\nඑමෙන්ම වෛරය, ක්‍රෝධය පසෙක ලා සාරධර්ම සුරකින රටක් ගොඩනැගීමටද සියලූදෙනා අධිෂ්ඨාන කරගත යුතු  බවයි ජනාධිපති මෛත්‍රීපාල සිරිසේන මෙහිදී වැඩිදුරටත් සඳහන් කළේ.\nමේ අතර ශ්‍රී ලංකා ආඝාත සංගමය සංවිධානය කළ ජාතික ආඝාත දින සැමරුම් පා ගමනට කොළඹ විහාරමහා දේවි උද්‍යානයේදී ජනාධිපතිවරයා අද පෙරවරුවේ එක්වුණා.",
       "URL": "https://www.hirunews.lk/155494/රට-ගොඩනැගීමේදී-සංස්කෘතිය-සහ-සම්ප්‍රදාය-බලවත්-පිටිවහලක්-ජනපති",
       "Category": "Local News",
       "Parent URL": "https://www.hirunews.lk/local-news.php?pageID=4642"
}