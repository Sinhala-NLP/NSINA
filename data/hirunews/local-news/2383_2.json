{
       "Source": "hirunews",
       "Timestamp": "Sunday, 18 October 2020 - 16:03",
       "Headline": "කොළඹ ජාතික රෝහලේ වාට්ටු දෙකක් වසා දැමේ",
       "News Content": "කොරෝනා ආසාදිතයෙකු වාර්තා වීමත් සමග කොළඹ ජාතික රෝහලේ වාට්ටු දෙකකට රෝගීන් ඇතුළත් කර ගැනීම තාවකාලිකව අත්හිටුවා තිබෙනවා.\nරෝහල් ප්‍රකාශකයෙකු සදහන් කළේ හෘද සැත්කම් සඳහා පොරොත්තු ලේඛණයේ සිටින රෝගීන් ප්‍රතිකාර ලබන 34 සහ 36 යන වාට්ටු මෙලෙස වසා දමා ඇති බවයි.\n34 වන වාට්ටුවේ ප්‍රතිකාර ලබමින් සිටි ජාඇල ප්‍රදේශයේ පදිංචි පුද්ගලයෙකු කොරෝනා ආසාදිතයෙකු බවට අද තහවුරු වුණා.\nකෙසේ වෙතත් අදාල වාට්ටු දෙකෙහි සෙසු රෝගීන් සහ කාර්ය මණ්ඩලය එම පරිශ්‍රය තුලම රඳවා ගෙන පි.සි.ආර් පරීක්ෂාවන් සිදුකිරීමට නියමිත බවයි රෝහල් ප්‍රකාශකයෙකු සඳහන් කළේ.",
       "URL": "https://www.hirunews.lk/252800/කොළඹ-ජාතික-රෝහලේ-වාට්ටු-දෙකක්-වසා-දැමේ",
       "Category": "Local News",
       "Parent URL": "https://www.hirunews.lk/local-news.php?pageID=2383"
}