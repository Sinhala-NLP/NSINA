{
       "Source": "hirunews",
       "Timestamp": "Saturday, 16 December 2017 - 11:43",
       "Headline": "19 හැවිරිදි  ජීවනීගේ අභිරහස් මරණය (ඡායාරූප)",
       "News Content": "අම්පාර, උහන. වෑරන්⁣කැටගොඩ ප්‍රදේශයේ නිවසක ඇඳක් මත තිබී අභිරස් ලෙස මියගිය කාන්තාවකගේ මළ සිරුරක් ඊයේ (15) උදෑසන සොයාගෙන තිබෙනවා.\nමෙලෙස මියගොස් ඇත්තේ වයස අවුරුදු 19ක් වන ජීවනී ලක්ෂිකා නමැති විවාහක කාන්තාවක් බවයි අප වාර්තාකරු සඳහන් කළේ.\nපසුගියදා සවස සිට ඇය පිළිබඳව තොරතුරක් නොමැති වීම හේතුවෙන් කළ සොයා බැලීමේදී ඇයගේ සිරුර සොයාගත් බවයි වාර්තා වන්නේ.\nමෙලෙස මියගොස් ඇති 19 හැවිරිදි කාන්තාව මාස දෙකක ගැබිණියක් වන අතර සිද්ධිය සිදුවූ බව කියන දින ඇයගේ සැමියා යතුරුපැදියක නැගී නිවසින් පිටවන අයුරු කුඩා ළමයෙක් විසින් දැක ඒ පිළිබඳව ඥාතීන් දැනුවත් කර තිබෙනවා.\nමෙලෙස නිවසින් ගොස් සිටි  22 හැවිරිදි  මෙම පුද්ගලයා ඔහුගේ නිවස අසල ගෙළ වැළලාගෙන සිය දිවි හානිකර ගැනීමට උත්සහ කිරීමේදී ඔහුගේ සහෝදරයා දැක අද උදෑසන රෝහල් ගතකර තිබෙනවා.\nප්‍රදේශවාසීන් 'නයා' නමැති අන්වර්ථ නාමයකින් හඳුන්වන මෙම 22 හැවිරිදි තැනැත්තා මේ වන විට අම්පාර රෝහලේ ප්‍රතිකාර ලබන බවයි අප වාර්තාකරු සඳහන් කළේ.\nඅහිරහස් ලෙස නිවස තුල මියගොස් සිටි කාන්තාවගේ මරණයට හේතුව තවමත් අනාවරණය වී නොමැති අතර පශ්චාත් මරණ පරීක්ෂණ කටයුතු සඳහා ඇයගේ සිරුර අම්පාර රෝහලේ වෙත ගෙනගොස් තිබෙනවා.\nසිද්ධිය සම්බන්ධයෙන් පරීක්ෂණ කටයුතු උහන පොලිසිය විසින් පවත්වනු ලබනවා.\nඡායාරූප - අම්පාර, සමන් චන්ද්‍රතිලක",
       "URL": "https://www.hirunews.lk/178522/19-හැවිරිදි-ජීවනීගේ-අභිරහස්-මරණය-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4170"
}