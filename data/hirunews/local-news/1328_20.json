{
       "Source": "hirunews",
       "Timestamp": "Sunday, 27 February 2022 - 23:46",
       "Headline": "රයිගම් ටෙලි සම්මානයට ඉහළින් ම නිර්දේශිත රට ම බබළවන 'හිරු' තවත් පෙරමුණට (වීඩියෝ)",
       "News Content": "එළඹෙන මාර්තු මාසයේ පැවැත්වීමට නියමිත 2020/2021 දෙවසර සඳහා වන රයිගම් ටෙලි සම්මාන උළලේ සම්මාන සඳහා නිර්දේශිත නාම ප්‍රකාශයට පත් කිරීම පසුගියදා සිදු කෙරුණා.\nකොවිඩ් වසංගතය හේතුවෙන් පැවැත්වීමට නොහැකි වූ 2020 වසරේ රයිගම් ප්‍රදානයත්, 2021 සඳහා වන සම්මාන ප්‍රදානයත් එකම උළෙලක දී පිරිනැමීමට නියමිතයි.\nමාධ්‍ය විශිෂ්ටතා සහ ටෙලිනාට්‍ය විශිෂ්ටතා යන කාණ්ඩ දෙක සඳහා මෙවරත් හිරු ටී.වී. නිර්දේශ වුණා.\nඒ අනුව වසරේ විශිෂ්ටතම රූපවාහිනී පුවත් විකාශය, වසරේ විශිෂ්ටතම නිර්මාණාත්මක රූපවාහිනී රියැලිටි වැඩසටහන, වසරේ විශිෂ්ටතම රූපවාහිනී ක්‍රීඩා වැඩසටහන සහ වසරේ විශිෂ්ටතම රූපවාහිනී ප්‍රවෘත්ති නිවේදක සහ නිවේදිකා ඇතුළු සම්මාන රැසකට හිරු ටී.වී නිර්දේශ වුණා.\nමෙහිදී හිරු ටී.වී ප්‍රවෘත්ති විකාශය 2020 සහ 2021 යන දෙවසර සඳහා ම නිර්දේශ වීම ද කැපී පෙනෙන විශේෂත්වයක්.\nදෙවසරක රස තේමාව කරගනිමින් විශිෂ්ට රූපවාහිනී මාධ්‍ය කලාවක් වෙනුවෙන් දායකත්වය ලබාදෙන විශිෂ්ටතමයින් ඇගයීම වස් මෙම රයිගම් ටෙලි සම්මාන උළෙල පැවැත්වෙන අතර, මෙවර එය පැවැත්වෙන්නේ 17 වැනි වරටයි.",
       "URL": "https://www.hirunews.lk/298234/රයිගම්-ටෙලි-සම්මානයට-ඉහළින්-ම-නිර්දේශිත-රට-ම-බබළවන-හිරු-තවත්-පෙරමුණට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1328"
}