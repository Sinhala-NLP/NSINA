{
       "Source": "hirunews",
       "Timestamp": "Tuesday, 10 August 2021 - 13:03",
       "Headline": "මිලියන 39 ක කේරළ ගංජා සමඟ දෙදෙනෙකු නාවික හමුදා බාරයට",
       "News Content": "රුපියල් කෝටි 4කට ආසන්න වටිනාකමකින් යුත් කේරළ ගංජා තොගයක් සමඟ සැකකරුවන් දෙදෙනෙකු මන්නාරම - ඉලුප්පුකඩවායි ප්‍රදේශයේ දී නාවික හමුදාව විසින් අත්අඩංගුවට ගෙන තිබෙනවා.\nඅද අලුයම සිදුකළ සෝදිසි මෙහෙයුමක දී කේරළ ගංජා කිලෝ 131යි ග්‍රෑම් 725ක් සොයා ගෙන ඇත්තේ මත්ස්‍යයින් ප්‍රවාහනය කිරීම සඳහා භාවිත කරනු ලබන ලොරි රථයක සූක්ෂ්ම ලෙස අසුරා තිබියදීයි.\nඋතුරුමැද නාවික විධානයට අනුයුක්ත නිලධාරින් සහ මන්නාරම පොලීසිය එක් ව මෙම මෙහෙයුම සිදුකර ඇති අතර, එහි දී අත්අඩංගුවට ගත් සැකකරුවන් දෙදෙනා කල්පිටිය ප්‍රදේශයේ පදිංචිකරුවන්.",
       "URL": "https://www.hirunews.lk/279335/මිලියන-39-ක-කේරළ-ගංජා-සමඟ-දෙදෙනෙකු-නාවික-හමුදා-බාරයට",
       "Category": "Local News",
       "Parent URL": "https://www.hirunews.lk/local-news.php?pageID=1764"
}