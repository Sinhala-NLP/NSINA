{
       "Source": "hirunews",
       "Timestamp": "Monday, 01 January 2018 - 19:28",
       "Headline": "නව වසරේ ප්‍රථම සුපිරි සඳ අද",
       "News Content": "අද (01) ශ්‍රී ලංකාව ඇතුළු ලෝකවාසීන්ට නව වසර උදා වන්නේ සුපිිරි සඳක් සමගින්.\nඑය බටහිර ලෝකය හදුන්වන්නේ වෘකයාගේ සද ලෙසයි.\nචන්ද්‍රයාගේ මෑත මුහුණත එහි අනෙක් පසට වඩා සැතපුම් 30,000 ක් පමණ පෘථිවියට ආසන්න වීමෙන් සාමාන්‍ය ප්‍රමාණයට වඩා විශාල චන්ද්‍රයෙකු දැක ගත හැකිවීම සුපිරි සදක් ලෙස හැදින්වෙනවා.\nඅද දක්නට ලැබෙන සුපිරි සද සාමාන්‍ය පුන්සදට වඩා සියයට 7 කින් පමණ විශාල වන අතර, සාමාන්‍ය චන්ද්‍රයාගේ ප්‍රමාණයට වඩා සියයට 12 කින් පමණ විශාලයි.\nකෙසේ නමුත්, අද සුපිරි සඳ ශ්‍රී ලංකාවාසීන්ට පූර්ණ ලෙස දැක ගැනීමේ අවස්ථාව විරල බව බ්‍රිතාන්‍ය තාරකා විද්‍යා සංගමයේ තාරකා ගවේෂක අනුර සී. පෙරේරා ප්‍රකාශ කළා.",
       "URL": "https://www.hirunews.lk/179883/නව-වසරේ-ප්‍රථම-සුපිරි-සඳ-අද",
       "Category": "Local News",
       "Parent URL": "https://www.hirunews.lk/local-news.php?pageID=4147"
}