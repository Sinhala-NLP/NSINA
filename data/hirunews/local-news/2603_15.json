{
       "Source": "hirunews",
       "Timestamp": "Tuesday, 07 July 2020 - 18:21",
       "Headline": "අකිල විරාජ් යනු පොඩි ළමයෙක් - රංජිත් මද්දුම බණ්ඩාර (වීඩියෝ)",
       "News Content": "සියලු එක්සත් ජාතික පාක්ෂිකයින් අද සිටින්නේ සජිත් ප්‍රේමදාස මහතාගේ නායකත්වයෙන් යුත් සමගි ජන බලවේගය වටා බව සමගි ජන බලවේගයේ ලේකම් රංජිත් මද්දුම බණ්ඩාර පවසනවා.\nඔහු මෙම අදහස්  පැවසුවේ හිරු  ප්‍රවෘති සමඟ විශේෂ සාක්චාවකට එක්වෙමින්.\nමෙවර මහමැතිවරණයේදී  සමගි ජන බලවේගයට නිසැකවම ආණ්ඩුවක් පිහිටවිමට පුළුවන් බව පවසන ඔහු සමගි ජන බලවේගය වටා ඉදිරියේදී බොහෝදෙනා එකතුවන බවද පවසනවා .\nතමන් ඇතුළු සමගි ජන බලවේගයට එකතු වුණු සියළු දෙනා එක්සත් ජාතික පක්ෂයේ සමාජිකයින් බව ඉදිරියේදී ඔප්පු වෙනු ඇති බවද ඔහු පෙන්වා දෙනවා.\nසමගි ජන බලවේගය ගොඩ නැගුවේ එක්සත් ජාතික පක්ෂයේ  පුර්ණ අවසරය මත බව පෙන්වාදෙන ඔහු වසර 26 කට වැඩි  කාලයක් පැරදිලා පැරදිලා හෙම්බත්ව සිටි නිසා මෙවැනි විකල්පයකට ගිය බවද පවසනවා .\nසමගි ජන බලවේගයට  අද චෝදනා කරන එක්සත් ජාතික පක්ෂයේ මහ ලේකම් අකිල විරාජ් යනු පොඩි ළමයෙක් බවද රන්ජිත් මද්දුම බණ්ඩාර පවසනවා .\nවර්ථමාන ආණ්ඩුව ජනතාවට දුන් කිසිම සහනයක් නොමැති බව පෙන්වාදෙන ඔහු තමන්ගේ රජයක් යටතේ ජනතාවට සියළු සහන ලබාදෙන බවද පවසනවා.",
       "URL": "https://www.hirunews.lk/244928/අකිල-විරාජ්-යනු-පොඩි-ළමයෙක්-රංජිත්-මද්දුම-බණ්ඩාර-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2603"
}