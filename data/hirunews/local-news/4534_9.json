{
       "Source": "hirunews",
       "Timestamp": "Thursday, 04 May 2017 - 12:46",
       "Headline": "අසරණ වූ කාන්තාවක් සහ අසාමාන්‍ය රෝගයකින් පෙළෙන දැරියක් සොයාගනී (ඡායාරූප)",
       "News Content": "ගලේවෙල බම්බාව ප්‍රදේශයේ නිවසක් පිටුපස අගුපිලක සිටි මවක් සොයාගෙන එම මව රෝහල් ගත කිරීමට ගලේවෙල ප්‍රදේශීය ලේකම්වරයා හා පොලිස් ස්ථානාධිපතිවරයා ඊයේ 03පස්වරුවේ හැකිවී තිබෙනවා.\nමෙසේ බේරාගනු ලැබුවේ සෙනවිරත්න මැණිකේ නමැති 57 හැවිරිදි අසනීප තත්ත්වයේ සිටි අවිවාහක කාන්තාවක්.\nසහෝදර සහෝදරියන් 07 දෙනකු ඇයට සිටින අතර එම පිරිසද මේ කාන්තාව දමා සිටි අගුපිල වටේට නිවාස තනාගෙන සිටින බව මෙහි ගිය පසු හෙළිවී තිබෙනවා.\nමෙම කාන්තාවගේ ශරීරය කුහුබුවන් කා තුවාල සිදුවී තිබු බවයි අප වාර්තාකරු සඳහන් කරේ.\nමේ කාන්තාව සිටියේ ඇයගේ මව පියා සිටි මහගෙදර බවද එම නිවසේ ඇයගේ බාල සහෝදරයා සිටියි.\nබාල සහෝදරයා වූ අබේසිංහබණ්ඩා මහතා රෝගියකු වන අතර ඔවුන් තවත් දුක්කිත තත්වයක පසුවන බව මෙහිදී නිලධාරි කණ්ඩායමට අනාවරණය කර ගැනීමට හැකිවිවී තිබෙනවා.\nඑනම් එම නිවසේ ජිවත්වන 15 හැවිරිදි දියණිය කුඩා කාලයේ සිටම රෝගයකින් පෙලෙන අතර සිරුර පුරා මස් දළු දැමීම නියපොතු වල මස් පිරිම ඇයට වැලදී ඇති රෝගයයි.\nපසුව නිලධාරි කණ්ඩායම බම්බාව පන්සලේ විහාරාධිපති හිමියන් සමග එක්වී මේ පවුල් දෙකටම උදව් කිරීමට පොරොන්දු විය.",
       "URL": "https://www.hirunews.lk/160577/අසරණ-වූ-කාන්තාවක්-සහ-අසාමාන්‍ය-රෝගයකින්-පෙළෙන-දැරියක්-සොයාගනී-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4534"
}