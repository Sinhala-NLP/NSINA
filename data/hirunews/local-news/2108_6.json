{
       "Source": "hirunews",
       "Timestamp": "Friday, 05 March 2021 - 18:13",
       "Headline": "STF වැටලීමකින් කසල තේ කිලෝ 24600ක් අත්අඩංගුවට (වීඩියෝ)",
       "News Content": "පොලිස් විශේෂ කාර්ය බලකාය විසින් සිදුකළ වැටලීමකදී කසල තේ කිලෝ 24600ක් සොයාගෙන තිබෙනවා.\nගෝනහේන කඳවුරේ නිලධාරීන්ට ලැබුනු තොරතුරකට අනුවයි උස්වැටකෙයියාව සහ ඒකල ප්‍රදේශවලදී අද පස්වරුවේ මෙම වැටලීම සිදුකර ඇත්තේ.\nඑහිදී ඒකල කොටුගොඩ ප්‍රදේශයේ ගබඩාවක තිබූ කසල තේ කිලෝ 3900ක් සහ උස්වැටකෙයියාව අලුත්අක්කරේ ප්‍රදේශයේ ගබඩාවක තිබූ කසල තේ කිලෝ 20700ක් සොයාගෙන තිබෙනවා.\nමෙම කසල තේ අපනයනය සඳහා සූදානම් කරමින් තිබූ ඒවා බවටයි හෙළිවී ඇත්තේ.\nමෙම ගබඩාවල හිමිකරු ඇතුලු තුන්දෙනෙකු අත්අඩංගුවට ගෙන තිබෙනවා.",
       "URL": "https://www.hirunews.lk/264443/stf-වැටලීමකින්-කසල-තේ-කිලෝ-24600ක්-අත්අඩංගුවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2108"
}