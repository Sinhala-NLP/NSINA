{
       "Source": "hirunews",
       "Timestamp": "Tuesday, 18 July 2017 - 8:29",
       "Headline": "අංගොඩ ලොක්කා ඉන්දියාවේ සිට පොලීසියට තර්ජනය කරයි",
       "News Content": "ඉන්දියාවේ බන්ධනාගාරයක රඳවා සිටින ලසන්ත චන්දන පෙරේරා හෙවත් අංගොඩ ලොක්කා මුල්ලේරියාව පොලිස් ස්ථානාධිපතිවරයාට දුරකථනයෙන් තර්ජනය කර තිබෙනවා.\nව්‍යාපාරිකයන්ගෙන් කප්පම් ලබා ගන්නා සිය ගෝලයින්ට කරදර නොකරන ලෙසටයි ඔහු මුල්ලේරියාව පොලිස් ස්ථානාධිපතිවරයාට ඇමතුමක් ලබාදී තර්ජනය කර ඇත්තේ.\nපාතාල කල්ලි නායක සමයං ඝාතන සිද්ධියට සම්බන්ධ ප්‍රධාන සැකකරු වන අංගොඩ ලොක්කා සහ තවත් සැකකරුවෙකු පසුගිය මැයි මාසයේදී චෙන්නායිහිදී අත්අඩංගුවට ගත්තා.\nඔවුන් දෙදෙනා ඉන්දියාවේ සිට නීතිවිරෝධී ලෙස ඩුබායි රාජ්‍ය බලා පැන යාමට උත්සාහ කළ අවස්ථාවේදීයි එරට ආගමන විගමන නිලධාරීන් මොවුන් අත්අඩංගුවට ගනු ලැබුවේ.\nමේ අතර ඉකුත් 13 වනදා මුල්ලේරියාව, පිංතාලිය ප්‍රදේශයේ ඉදිකිරීම් සමාගමක කාර්යාලයට වෙඩි තැබීමේ සිද්ධියේ ප්‍රධාන සැකකරු පසුගියදා මිරිහාන විශේෂ අපරාධ මෙහෙයුම් ඒකකය විසින් අත්අඩංගුවට ගනු ලැබුවා.\nඒ අදාළ සමාගමේ සවි කර තිබූ ආරක්ෂක කැමරා දර්ශන ද උපයෝගී කර ගනිමින්.\nමෙලෙස අත්අඩංගුවට ගත් සැකකරු අංගොඩ ලොක්කා නමැති පාතාල කල්ලි සාමාජිකයාගේ ගෝලයෙක් බවයි වාර්තා වන්නේ.",
       "URL": "https://www.hirunews.lk/166122/අංගොඩ-ලොක්කා-ඉන්දියාවේ-සිට-පොලීසියට-තර්ජනය-කරයි",
       "Category": "Local News",
       "Parent URL": "https://www.hirunews.lk/local-news.php?pageID=4416"
}