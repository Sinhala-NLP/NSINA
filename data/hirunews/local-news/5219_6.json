{
       "Source": "hirunews",
       "Timestamp": "Thursday, 07 January 2016 - 12:43",
       "Headline": "ඇඹිලිපිටිය නොසන්සුන් - කළු කොඩිත් එසවෙයි - (ඡායාරූප)",
       "News Content": "පොලීසියට විරෝධය පළ කරමින් ඇඹිලිපිටිය නගරයේ සියලූම කඩසාප්පු වසා දමා ප්‍රදේශවාසීන් මේ වනවිට විරෝධතාවයේ නිරතවනවා.\nනගරයේ ඇතැම් ස්ථානවල පොලීසියට එරෙහිව කළු කොඩිද ඔසවා ඇති බවයි වාර්තාවන්නේ.\nප්‍රදේශයේ හිරු වාර්තාකරු සඳහන් කළේ  ඇඹිලිපිටිය - මහඇල  ප්‍රදේශයේ නිවසක පැවති උත්සවයකදී  පොලීසිය සහ එහි සිටි පිරිසක් අතර ඇති වූ ගැටුමකින් පසුව රෝහල් ගතකර සිටි තරුණයෙකු අද උදැසන මියයෑමේ සිද්ධියත් සමඟ ප්‍රදේශයේ ජනතාව මෙලෙස විරෝධතාවට එක්ව සිටින බවයි.\nපොලීසියට විරෝධය පළ කරමින් ඇඹිලිපිටිය නව නගරයේ සිට පා ගමනින් ප්‍රදේශවාසීන් ඇඹිලිපිටිය නගරයේ ඔරලෝසු කණුව  දක්වා පා ගමනින් පැමිණ උද්ඝෝෂණයේ නිරතවන බව සඳහන්.",
       "URL": "https://www.hirunews.lk/123544/ඇඹිලිපිටිය-නොසන්සුන්-කළු-කොඩිත්-එසවෙයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=5219"
}