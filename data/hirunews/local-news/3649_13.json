{
       "Source": "hirunews",
       "Timestamp": "Thursday, 15 November 2018 - 23:49",
       "Headline": "IOC ඉන්ධන මිලත් අඩුවෙයි",
       "News Content": "අයි ඕ සී ඉන්ධන මිල ගණන් ද අද (15) මධ්‍යම රාත්‍රියේ සිට ක්‍රියාත්මක වන පරිදි අඩු කිරීමට පියවර ගෙන තිබෙනවා.\nඒ අනුව අයි ඕ සී සමාගමේ ඔටෝ ඩීසල් ලීටරයක් රුපියල් 7 කින් සහ සුපර් ඩීසල් ලීටරයක් රුපියල් 5 කින් අඩුවනු ඇති.\nඑමෙන්ම ඔක්ටේන් 92 සහ 95 වර්ගයේ පෙට්‍රල් ලීටරයක මිල රුපියල් 5 කින් අඩු කිරීමටයි සමාගම තීරණය කර ඇත්තේ.\nමේ අතර ලංකා ඛනිජ තෙල් නීතිගත සංස්ථාවේ ඉන්ධන මිල ගණන් ද අද මධ්‍යම රාත්‍රියේ සිට ක්‍රියාත්මක වන පරිදි අඩු කෙරුනා.\nඒ අනුව ඔක්ටේන් 92 වර්ගයේ සහ ඔක්ටේන් 95 වර්ගයේ පෙට්‍රල් ලීටරයක මිල රුපියල් 5 කින් අඩුවන බවයි කොළඹ පැවති මාධ්‍ය හමුවකට එක්වෙමින් අමාත්‍ය ගාමිණී ලොකුගේ කියාසිටියේ.\nඑමෙන්ම ඔටෝ ඩීසල් සහ සුපර් ඩීසල් ලීටරයක මිල ද අද මධ්‍යම රාත්‍රියේ සිට රුපියල් 5 කින් අඩුවනු ඇති.",
       "URL": "https://www.hirunews.lk/204302/ioc-ඉන්ධන-මිලත්-අඩුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=3649"
}