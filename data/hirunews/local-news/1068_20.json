{
       "Source": "hirunews",
       "Timestamp": "Saturday, 25 June 2022 - 19:02",
       "Headline": "තමිල්නාඩු කඳවුරක සිටි ශ්‍රී ලාංකිකයින් 30 දෙනෙකු දිවි නසා ගැනීමට තැත් කරයි (වීඩියෝ)",
       "News Content": "තමිල්නාඩුවේ ටි්‍රචී හි අපරාධ චෝදනා එල්ල වූ සරණාගතයින් රඳවා තබන කඳවුරක සිටි ශ්‍රී ලාංකික දෙමළ ජාතිකයන් 30 දෙනෙකු සියදිවි නසා ගැනීමට තැත් කර තිබෙනවා.\nඒ පෙති වර්ගයක් පානය කිරීමෙන්.\nවිවිධ අපරාධ චෝදනා එල්ල වී ඇති ඔවුන් කලක සිට එහි රඳවා සිටින අතර, ඊයේ මෙලෙස දිවි නසා ගැනීමට උත්සාහ කර තිබුණා.\nකෙසේ වෙතත්, ඔවුන් රෝහල් ගත කර ඇති අතර තත්ත්වය අසාධ්‍ය නොවන බවයි වාර්තා වන්නේ.\nතමන් නිදහස් කරන ලෙස ඉල්ලා මෙම පිරිස දින කිහිපයක් උපවාසයක ද නිරත වී සිටිනවා.\nඉන්දීය මාධ්‍ය වාර්තා කළේ මෙම කඳවුරෙහි ශ්‍රී ලාංකිකයන්, නයිජීරියානු ජාතිකයන් ඇතුළු විවිධ අපරාධ සම්බන්ධයෙන් චෝදනා එල්ල වූ 150 කට වැඩි පිරිසක් රඳවා සිටින බවයි.",
       "URL": "https://www.hirunews.lk/308169/තමිල්නාඩු-කඳවුරක-සිටි-ශ්‍රී-ලාංකිකයින්-30-දෙනෙකු-දිවි-නසා-ගැනීමට-තැත්-කරයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1068"
}