{
       "Source": "hirunews",
       "Timestamp": "Tuesday, 06 September 2022 - 8:30",
       "Headline": "මන්දපෝෂණ තත්ත්වය පිළිබඳ පාර්ලිමේන්තුව තුළ කල් තැබීමේ විවාදයක්",
       "News Content": "මෙරට දරුවන්ගේ සහ මව්වරුන්ගේ මන්දපෝෂණ තත්ත්වය පිළිබඳ කල් තැබීමේ විවාදයක් අද (06) පැවැත්වෙනවා.\nඒ විපක්ෂය විසින් කරන ලද යෝජනාවකට අනුව යි.\nකතානායක මහින්ද යාපා අබේවර්ධනගේ ප්‍රධානත්වයෙන් අද උදෑසන 9යි 30ට පාර්ලිමේන්තුව රැස්වන අතර උදෑසන 10යි 30 දක්වා මන්ත්‍රීවරුන්ගේ වාචික පිළිතුරු අපේක්ෂා යොමුකර ඇති ප්‍රශ්න සඳහා වෙන්කර තිබෙනවා.\nනව සභාවාරයේ වාචික පිළිතුරු අපේක්ෂාවෙන් කරන ප්‍රශ්න ඇසීමේ පළමු අවස්ථාව මෙය වනු ඇති.\nමේ අතර, ගලයිෆොසේට් ආනයනයට අවසර ලබාදෙන ආනයන - අපනයන, පාලන පනත යටතේ රෙගුලාසි සහිත ගැසට් පත්‍රය අද පාර්ලිමේන්තුවට ඉදිරිපත් කිරීමට නියමිත යි.\nඅදාළ රෙගුලාසි සඳහා පාර්ලිමේන්තු මන්ත්‍රී ආචාර්ය හර්ෂ ද සිල්වාගේ ප්‍රධානත්වයෙන් පසුගිය දා රැස් වූ රජයේ මුදල් පිළිබඳ කාරක සභාවේදී අනුමැතිය හිමි වූණා.",
       "URL": "https://www.hirunews.lk/314668/මන්දපෝෂණ-තත්ත්වය-පිළිබඳ-පාර්ලිමේන්තුව-තුළ-කල්-තැබීමේ-විවාදයක්",
       "Category": "Local News",
       "Parent URL": "https://www.hirunews.lk/local-news.php?pageID=888"
}