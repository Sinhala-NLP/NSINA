{
       "Source": "hirunews",
       "Timestamp": "Monday, 12 September 2022 - 9:24",
       "Headline": "කෙසෙල් නිෂ්පාදනය අපනයන තත්ත්වයට ප්‍රවර්ධනය කිරීමේ වැඩසටහනක්",
       "News Content": "කෙසෙල් වගාව අපනයන තත්වයට දියුණු කිරීමේ වැඩසටහන යටතේ වාර්ෂිකව ඇඹුල් කෙසෙල් පමණක් කිලෝග්‍රෑම් 152,000 ක් නිෂ්පාදනය කිරීමට හැකියාව ලැබී ඇති බව කෘෂිකර්ම අමාත්‍යාංශය පවසනවා.\nමෙම කෙසෙල් අස්වැන්න අපනයනය සඳහාද විධිමත් වැඩපිළිවෙලක් සකස් කර ඇති අතර, මෙට්‍රික් ටොන් 1 ක් ඩොලර් 600 ත් 700 ත් අතර මිලකට අලෙවි වනවා.\nඒ අනුව මේ වසරේ මුල් මාස හය තුළ ඇමරිකානු ඩොලර් 28,000 ක ආදායමක් උපයා ඇති බවයි කෘෂිකර්ම අමාත්‍යාංශය ප්‍රකාශ කළේ.\nඉදිරියේදී අපනයන තත්වයෙන් කෙසෙල් නිෂ්පාදනය කිරීම පිළිබඳව නියමු ව්‍යාපෘති දිස්ත්‍රික්ක ගණනාවක ක්‍රියාත්මක කිරීමට අපේක්ෂා කරන බව ද එම අමාත්‍යාංශය වැඩිදුරටත් සඳහන් කළා.",
       "URL": "https://www.hirunews.lk/315204/කෙසෙල්-නිෂ්පාදනය-අපනයන-තත්ත්වයට-ප්‍රවර්ධනය-කිරීමේ-වැඩසටහනක්",
       "Category": "Local News",
       "Parent URL": "https://www.hirunews.lk/local-news.php?pageID=874"
}