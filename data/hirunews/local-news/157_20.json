{
       "Source": "hirunews",
       "Timestamp": "Monday, 24 July 2023 - 6:53",
       "Headline": "ළිඳකට වැටුණු දරුවා පැය ගණනකට පසු පණ පිටින් එළියට ගනී",
       "News Content": "බිහාර් ප්‍රාන්තයේ නාලන්දා දිස්ත්‍රික්කයේ පස් හැවිරිදි පිරිමි ළමයකු ළිඳකට වැටුණු බව එරට බලධාරීන් පවසනවා.\nසිලාඕ බ්ලොක්හි කුල් ගම්මානයේ මෙම සිදුවීම සිදුව ඇති බවයි ඔවුන් පවසන්නේ.\nශිවම් කුමාර් නමැති මෙම පිරිමි ළමයා තම මිතුරන් සමඟ සෙල්ලම් කරමින් සිටියදී අහම්බෙන් වසා දමා තිබූ නළ ළිඳට ලිස්සා ගොස් ඇති බව ඔවුන් වැඩිදුරටත් ප්‍රකාශ කරනවා.\nNational Disaster Response Force (NDRF) සඳහන් කළේ අඩි 50ක් පමණ ගැඹුරේ ඇති නළ ළිඳේ මෙම දරුවා සිරවී ඇති බවයි.\nNDRF කණ්ඩායමක් පැට්නා සිට එම ස්ථානයට ගොස් සවස 5.20 ට පිරිමි ළමයා පණපිටින් එළියට ගත් බව සඳහන් වෙනවා.",
       "URL": "https://www.hirunews.lk/342285/ළිඳකට-වැටුණු-දරුවා-පැය-ගණනකට-පසු-පණ-පිටින්-එළියට-ගනී",
       "Category": "Local News",
       "Parent URL": "https://www.hirunews.lk/local-news.php?pageID=157"
}