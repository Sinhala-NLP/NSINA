{
       "Source": "hirunews",
       "Timestamp": "Monday, 23 May 2022 - 9:44",
       "Headline": "කාංචන විජේසේකරගෙන් ඉල්ලීමක්",
       "News Content": "තුන්වන පාර්ශ්වවලින් ඛනිජ තෙල් මිලදී නොගන්නා ලෙස අමාත්‍ය කාංචන විජේසේකර ජනතාවගෙන් ඉල්ලීමක් කරනවා.\nඉන්ධන එකතු කිරීම, ඛනිජ තෙල් නිෂ්පාදන වෙනත් ද්‍රව වර්ග සමඟ මිශ්‍ර කර වැඩි මිලට අලෙවි කරන පුද්ගලයන් විමර්ශනවලදී අනාවරණය වී තිබෙනවා.\nඑවැනි ව්‍යාපාර දිරිමත් නොකරන ලෙසත් ඒවා වාර්තා කරන ලෙසත් ජනතාවගෙන් අමාත්‍ය කාංචන විජේසේකර ඉල්ලා සිටිනවා.\nමේ අතර, ඔක්ටේන් 95 වර්ගයේ පෙට්‍රල් අද (23) සිට දිවයින පුරා ඉන්ධන පිරවුම්හල් වෙත නිකුත් කරන බව විදුලිබල හා බලශක්ති අමාත්‍යවරයා ප්‍රකාශ කළා.\nට්විටර් පණිවුඩයක් නිකුත් කරමින් ඔහු සඳහන් කළේ ඒ අනුව එම පෙට්‍රල් වර්ගය හෙට (24) සිට ලබාගත හැකි බවයි.\nඔක්ටේන් අනූ පහ පෙට්‍රල් ලබාගැනීම සඳහා අනූ දෙක පෙට්‍රල් පෝලිම්වල රැඳී නොසිටින ලෙසත් විදුලිබල හා බලශක්ති අමාත්‍යවරයා දැනුම් දෙනවා.",
       "URL": "https://www.hirunews.lk/305053/කාංචන-විජේසේකරගෙන්-ඉල්ලීමක්",
       "Category": "Local News",
       "Parent URL": "https://www.hirunews.lk/local-news.php?pageID=1150"
}