{
       "Source": "hirunews",
       "Timestamp": "Thursday, 01 March 2018 - 22:04",
       "Headline": "ගුණාත්මක සෞඛ්‍ය සේවාවක් ඇති කිරීමට කටයුතු  කරන බව ජනපති කියයි",
       "News Content": "අවශ්‍ය සියලු පහසුකම් ලබා දෙමින් ගුණාත්මක සෞඛ්‍ය සේවාවක් ඇති කිරීමට කටයුතු කරන බව ජනාධිපති මෛත්‍රීපාල සිරිසේන පවසනවා.\nමැදිරිගිරිය රෝහලේ පැවති උත්සවයකට එක්වෙමින් ජනාධිපතිවරයා කියාසිටියේ සෞඛ්‍ය කාර්ය මණ්ඩල සඳහා අවශ්‍ය පහසුකම් ද උපරිම මට්ටමින් ලබාදීමට රජය කටයුතු කරන බවයි.\nඉදිරියේදී සිදු කෙරෙන ජපාන සංචාරයේදී සෞඛ්‍ය සේවයට අවශ්‍ය නව තාක්ෂණික උපකරණ ලබාගැනීම වෙනුවෙන් ජපානයේ සහය ලබාගැනීමට වැඩපිළිවෙල සකසන බව ද මෛත්‍රීපාල සිරිසේන මහතා ප්‍රකාශ කළා.\nමේ අතර පොළොන්නරුව දිග්ගල්පුර විහාරස්ථානයේ පැවති උත්සවයකට ද ජනාධිපතිවරයා අද (01) පස්වරුවේ එක්වුනා.\nඑහිදී ඔහු කියාසිටියේ රට සහ ජනතාව වෙනුවෙන් කළ යුතු වැඩ කොටස කිසිදු අඩුපාඩුවකින් තොරව උපරිමයෙන් ඉටු කරන බවයි.\nසැබෑ සංවර්ධනයක අවශ්‍යතාව තම හෘද සාක්ෂිය තුල පවතින අතර වංචාවෙන් සහ දුෂණයෙන් තොරව එම වැඩපිළිවෙල ඉදිරියට ගෙන යාමට අවශ්‍ය මාවත නිර්මාණය කරන බව ද ජනාධිපතිවරයා ප්‍රකාශ කළා.",
       "URL": "https://www.hirunews.lk/184864/ගුණාත්මක-සෞඛ්‍ය-සේවාවක්-ඇති-කිරීමට-කටයුතු-කරන-බව-ජනපති-කියයි",
       "Category": "Local News",
       "Parent URL": "https://www.hirunews.lk/local-news.php?pageID=4057"
}