{
       "Source": "hirunews",
       "Timestamp": "Saturday, 12 March 2022 - 7:09",
       "Headline": "රුසියන් අර්බුදය මැද වෙළෙඳ නෞකාවලටත් තර්ජන එල්ල වෙයි ද ?",
       "News Content": "කළු මුහුදේ සහ අසෝව් මුහුදේ සිරවී සිටින වෙළෙඳ නැව් සහ ඔවුන්ගේ කාර්ය මණ්ඩලයට පහරදීමේ අවදානමකින් තොරව යාත්‍රා කිරීමට හැකි වන පරිදි ආරක්ෂිත සමුද්‍ර කොරිඩෝවක් නිර්මාණය කිරීමට එක්සත් ජාතීන්ගේ නැව් ඒජන්සිය උත්සාහ කරන බව රොයිටර් පුවත් සේවය වාර්තා කළා.\nඒ ඊයේ (11) දිනයේ දී යි.\nරුසියාවේ - මොස්කව් අගනුවර සිට \"විශේෂ මෙහෙයුමක්\" පෙබරවාරි 24 වන දින යුක්රේනය ආක්‍රමණය කිරීමට රුසියාව විසින් ඇරඹූ අතර, ඒ සඳහා සියලුම වෙළෙඳ නැව් ගමන් කරන මුහුදු කලාපවල මාර්ගයන් ද සීමා කරනු ලැබුවා.\nයුක්රේන නාවික නිලධාරීන් රොයිටර් පුවත් සේවයට පවසා ඇත්තේ සටන්, මේ හේතුවෙන් විදේශීය ධජ සහිත යාත්‍රා 100ක් සහ නාවිකයින් සිය ගණනක් යුක්‍රේන වරායවල අතරමං වූ බවයි.\nඊයේ (11) රුසියානු ගුවන් ප්‍රහාර මගින් යුක්රේනයේ තවත් නගර කිහිපයක් ඉලක්ක කර ප්‍රහාර එල්ල වුණා.\nමොස්කව් නුවර සිට සියලුම හමුදා ප්‍රහාර තවදුරටත් පුළුල්ව ව්‍යාප්ත කිරීමට රුසියාව සූදානම් බව ද වාර්තා වනවා.\nමේ බව නව චන්ද්‍රිකා ඡායාරූප මගින් හෙළිව ඇති අතර, යුක්‍රේනයේ කිව් අගනුවර වෙත ළඟා වන විශාල රුසියානු රථ පෙළක් නගරයෙන් පිටත නගර සහ ඇතුළත රැඳවීමටත් පියවර ගෙන තිබෙනවා.\nඊයේ රාත්‍රිය වනවිට යුක්‍රේනයේ කිව් නුවර අවට යළිත් රුසියානු හමුදා පැමිණෙමින් වටලා ඇති බවත් විදෙස් මාධ්‍ය වාර්තා කළා.\nමේ අතර යුක්රේනය සහ රුසියාව අතර පවතින යුද්ධයට තම රට මැදිහත්වුවහොත් එය තුන්වන ලෝක යුද්ධයක ආරම්භය විය හැකි බව ඇමරිකානු ජනාධිපති ජෝ බයිඩ්න් පවසනවා.\nඒ අනුව ඔහු සඳහන් කර ඇත්තේ එම යුද්ධයට ඍජුව යුදමය මැදිහත්වීමක් සිදු කිරීමට අපේක්ෂා නොකරන බවයි.\nමේ අතර යුක්රේනයට එරෙහි ප්‍රහාර රුසියාව පුළුල් කර ඇති අතර, යුක්රේනයේ ලුට්ස්ක්, ඉවානෝ -ප්‍රැන්කිව්ස්ක් සහ ගිනිපෝ නගරවලට ප්‍රහාර දැඩි වෙමින් පවතිනවා.\nඑමෙන්ම, යුද්ධයේ උපායමාර්ගික සන්ධිස්ථානයකට යුක්රේනය පැමිණ සිටින බව එරට ජනාධිපති වොලඩිමියර් සෙලෙන්ස්කි ප්‍රකාශ කළා.\nඒ, රුසියානු හමුදා කීව් අගනුවර අත්පත් කර ගැනීම සඳහා නැවත සංවිධාන වෙමින් සිටින බව අනාවරණ වීමත් සමඟයි.\nචන්ද්‍රිකා ඡායාරූපවලින් ඊයේ තහවුරු කළේ රුසියානු හමුදා දිසා කිහිපයකින් අගනුවර වටකර එය අත්පත් කරගැනීමට සූදානම් වන බවයි.\nඅගනුවර රෝහලකට සහ පාසල් රැසකට ද රුසියානු ප්‍රහාරවලින් හානි සිදුව ඇති බව යුක්රේන බලධාරින් ප්‍රකාශ කරනවා.",
       "URL": "https://www.hirunews.lk/299266/රුසියන්-අර්බුදය-මැද-වෙළෙඳ-නෞකාවලටත්-තර්ජන-එල්ල-වෙයි-ද",
       "Category": "Local News",
       "Parent URL": "https://www.hirunews.lk/local-news.php?pageID=1299"
}