{
       "Source": "hirunews",
       "Timestamp": "Friday, 01 September 2017 - 6:41",
       "Headline": "රත්නපුරයේදී එකට මියගොස් අම්පාරම හැඬ වූ මව,පියා සහ පුතා (ඡායාරූප)",
       "News Content": "රත්නපුර බටුගෙදර හංදිය ප්‍රදේශයේදී සිදුවු රිය අනතුරකින් කාන්තාවක් ඇතුලු 3 දෙනෙකු ජීවිතක්ෂයට පත්ව තිබෙනවා.\nඊයේ රාත්‍රී 11.50 ට පමණ මෝටර් රථයක් සහ කැබ් රථයක් මුහුණට මුහුණලා ගැටීමෙනුයි අනතුර සිදුව ඇත්තේ.\nමියගොස් ඇත්තේ මෝටර් රථයේ ගමන් කළ එකම පවුලේ පුද්ගලයන් දෙදෙනෙක් සහ කාන්තාවක්.\nඔවුන් එම ස්ථානයේදීම මියගොස් තිබු බවයි පොලිසිය කියාසිටියේ.\nමෙලෙස මරණයට පත්ව ඇත්තේ අවුරුදු 80 සහ 45 යන වයස්වල පසුවු දෙදෙනෙක් සහ 65 හැවිරිදි කාන්තාවක්.\nඅප වාර්තාකරු පවසනේ ඔවුන් එකම පවුලේ මව,පියා සහ පුතා බවයි.\nඔවුන් අම්පාර ප්‍රදේශයේ පදිංචිකරුවන් පිරිසක්.\nමෘත ශරීර රත්නපුර රෝහලේ තැන්පත් කර තිබෙනවා.\nඅනතුරින් තුවාල ලැබු එම පවුලේම කාන්තාවක් සහ කැබ් රථයේ ගමන් කළ 5 දෙනෙකු ද රත්නපුර රෝහලේ ප්‍රතිකාර ලබන බවයි පොලිසිය සඳහන් කළේ.\nමේ අතර අද අලුයම 1ට පමණ රත්නපුර පානදුර ප්‍රධාන මාර්ගයේ කිරිඇල්ල මඩව ප්‍රදේශයේදී ඉන්ධන බවුසරයක් පෙරලීමෙන් එම මාර්ගයේ වාහන ගමනාගමනයට බාධා මතුව තිබෙනවා.\nමේ හේතුවෙන් හැකිතාක් විකල්ප මාර්ග භාවිත කරන ලෙසටයි පොලිසිය රියදුරන්ගෙන් සහ මහජනතාවගෙන් ඉල්ලා සිටින්නේ.\nඡායාරූප - වසන්ත චන්ද්‍රපාල",
       "URL": "https://www.hirunews.lk/169882/රත්නපුරයේදී-එකට-මියගොස්-අම්පාරම-හැඬ-වූ-මවපියා-සහ-පුතා-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4344"
}