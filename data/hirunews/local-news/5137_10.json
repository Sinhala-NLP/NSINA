{
       "Source": "hirunews",
       "Timestamp": "Tuesday, 08 March 2016 - 19:20",
       "Headline": "සෞඛ්‍ය සේවකයන්ට බලූ එන්නත් විදින්න හදලා",
       "News Content": "බීමත් පුද්ගලයන් හතරදෙනෙකු, කුලියාපිටිය - ගිරිඋල්ල - නාරංගොඩ ප්‍රදේශයේදී සුනඛයින් නිර්වින්දනය කිරීමේ කටයුතුවල යෙදී සිටි නිලධාරීන් දෙදෙනෙකුට එම නිර්වින්දන එන්නත ශරීර ගතකිරීමට උත්සාහ දරා තිබෙනවා.\nමේ වනවිට සිද්ධියට සම්බන්ධ එක් අයෙකු අත්අඩංගුවට ගෙන ඇති බවයි පොලීසිය ප්‍රකාශ කළේ.\nප්‍රදේශයේ පශු වෛද්‍ය නිලධාරීවරයාගේ දැනුම්දීම මත ජාතික සුනඛ වන්ධ්‍යාකරණ ඒකකයට අනුයුක්තව සේවය කරන මෙම නිලධාරීන් දෙදෙනා ප්‍රදේශයේ නිදැල්ලේ සැරිසරන සුනඛයින් නිර්වින්දනය කිරීමේ කටයුතුවල ඊයේ නිරතවී තිබෙනවා.\nඑහිදී බීමතින් සිටි සැකකරුවන් ඔවුන්ට පහරදී නිර්වින්දන එන්නත මෙම නිලධාරීන්ට එන්නත් කිරීමට උත්සාහ දරා ඇති බවයි පශූ වෛද්‍ය නිලධාරී උපුල් සාගරතිලක හිරු ප්‍රවෘත්ති අංශයට සඳහන් කළේ.",
       "URL": "https://www.hirunews.lk/128097/සෞඛ්‍ය-සේවකයන්ට-බලූ-එන්නත්-විදින්න-හදලා",
       "Category": "Local News",
       "Parent URL": "https://www.hirunews.lk/local-news.php?pageID=5137"
}