{
       "Source": "hirunews",
       "Timestamp": "Wednesday, 11 October 2017 - 9:43",
       "Headline": "හෘදයාබාධ ගැන දැනගත හැකි අලුත් ම ක්‍රමයක් සොයා ගැනේ",
       "News Content": "පුද්ගලයකුට හෘදයාබාධයක්‌ වැළඳීමේ ඉහළ අවදානමක්‌ ඇත්දැයි දැනගත හැකි නව ක්‍රමයක් පිළිබඳ හාවඩ් වෛද්‍ය විද්‍යාලයේ හෘද රෝග විශේෂඥ වෛද්‍යවරුන් පිරිසක් සොයාගෙන තිබෙනවා.\nඒ,අත් දෙකෙහිම රුධිර පීඩනය මැන බැලීමෙන්.\nමෙසේ දෑතේ ම රුධිර පීඩනය මැන බැලීමෙන් පුද්ගලයකුට හෘදයාබාධයක්‌ වැළඳීමේ ඉහළ අවදානමක්‌ ඇත්දැයි දැනගත හැකි බවයි ඇමරිකා එක්‌සත් ජනපදයේ හාවඩ් වෛද්‍ය විද්‍යාලයේ හෘද රෝග විශේෂඥ වෛද්‍යවරුන කණ්ඩායම පවසන්නේ.\nදැනට සාමාන්‍යයෙන් බොහෝ වෛද්‍යවරුන් රුධිර පීඩනය මැන බලනුයේ රෝගීන්ගේ එක්‌ අතක පමණයි.\nඅත් දෙකෙහිම රුධිර පීඩනය මැන බැලීමෙන් පසු රුධිර පීඩන අගයෙහි ඒකක 10 ක වෙනසක්‌ දක්‌නට ලැබුණහොත් එමගින් නිගමනයක් ලබාගත හැකි වනවා.\nනිගමනය වන්නේ එම පුද්ගලයාට හෘදයාබාධයක්‌ වැළඳීමේ සියයට 38 ක පමණ ඉහළ අවදානමක්‌ පවතින බවයි.\nහාවඩ් වෛද්‍ය විද්‍යාලයේ හෘද රෝග විශේෂඥ වෛද්‍යවරුන් පිරිස පවසන්නේමෙවැනි තත්ත්වයක්‌ ඇතිවුවහොත් ඒ පිළිබඳව තම වෛද්‍යවරයා සහ සාකච්ඡා කළ යුතු බව බවයි.",
       "URL": "https://www.hirunews.lk/173166/හෘදයාබාධ-ගැන-දැනගත-හැකි-අලුත්-ම-ක්‍රමයක්-සොයා-ගැනේ",
       "Category": "Local News",
       "Parent URL": "https://www.hirunews.lk/local-news.php?pageID=4278"
}