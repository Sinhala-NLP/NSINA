{
       "Source": "hirunews",
       "Timestamp": "Monday, 19 June 2023 - 11:37",
       "Headline": "මෙරට අපනයන භාණ්ඩවලට බ්‍රිතාන්‍යයෙන් තීරුබදු සහන",
       "News Content": "මෙරටින් අපනයනය කෙරෙන භාණ්ඩවලින් සියයට 92ක් තීරු බදු වලින් නිදහස් කිරීමට බි්‍රතාන්‍ය රජය අවසර ලබාදී තිබෙනවා.\nඒ අද(19) සිට සංවර්ධනය වෙමින් පවතින රටවල වෙළඳ යෝජනා ක්‍රමය ක්‍රියාත්මක කිරීමත් සමගයි.\nබි්‍රතාන්‍ය මහකොමසාරිස් කාර්යාලය නිවේදනය කළේ මේ හරහා බි්‍රතාන්‍ය වෙළදපල තුල මෙරට නිෂ්පාදන සදහා වන තරගකාරීත්වය වැඩිවනු ඇති බවයි.\nමෙම වෙළද යෝජනා ක්‍රමය හරහා බි්‍රතාන්‍ය විසින් සංවර්ධනය වෙමින් පවතින රටවල් 65 කට තීරු බදු සහන සලසා දී තිබෙනවා.\nපසුගිය වසරේ මෙම යෝජනා ක්‍රමය ප්‍රකාශයට පත් කළ අතර එහි නෛතික ක්‍රියාවලිය අවසන් කිරීමෙන් පසුවයි මෙලෙස බලාත්මක කිරීමට බි්‍රතාන්‍ය රජය පියවර ගෙන ඇත්තේ.\nමෙරට බි්‍රතාන්‍ය මහකොමසාරිස් සාරා හල්ටන් මේ සම්බන්ධයෙන් අදහස් දක්වමින් ප්‍රකාශකර සිටියේ ශ්‍රී ලංකාවේ දෙවන විශාලතම අපනයන වෙළදපල බි්‍රතාන්‍යය වන අතර දෙරට වෙළඳ සබදතා ශක්තිමත් කර ගැනීම පුළුල් කරගැනීම බි්‍රතාන්‍යයේ අපේක්ෂාව බවයි.",
       "URL": "https://www.hirunews.lk/338383/මෙරට-අපනයන-භාණ්ඩවලට-බ්‍රිතාන්‍යයෙන්-තීරුබදු-සහන",
       "Category": "Local News",
       "Parent URL": "https://www.hirunews.lk/local-news.php?pageID=256"
}