{
       "Source": "hirunews",
       "Timestamp": "Thursday, 06 October 2022 - 14:16",
       "Headline": "තායිලන්තයේ ළමා සුරැකුම් මධ්‍යස්ථානයක වෙඩි තැබීමක්",
       "News Content": "UPDATED 2022 - 10 - 06 3.13 P:M\nතායිලන්තයේ දී කුඩා දරුවන් ඇතුළු 31 දෙනෙකු ඝාතනය කළ පුද්ගලයා වෙඩි තබා ගනී\nතායිලන්තයේ දිවා සුරැකුම් මධ්‍යස්ථානයක සිටි කුඩා දරුවන් ඇතුලු 31 දෙනෙකු වෙඩි තබා ඝාතනය කළ පුද්ගලයාද වෙඩි තබාගෙන සිය දිවි හානි කර ගෙන තිබෙනවා.\nවිදෙස් වාර්තා සඳහන් කළේ, ඔහු සිය පවුලේ සාමාජිකයින්ටද වෙඩි තබා ඝාතනය කර ඇති බව යි.\nතායිලන්තයේ ඊසාන දිග ප්‍රදේශයේ පිහිටි දිවා සුරැකුම් මධ්‍යස්ථනාය මෙම වෙඩි තැබීම සිදු ව තිබුණා.\nසිද්ධියට හේතුව මෙතෙක් අනාවරණය වී නැහැ.\n-------------------------------------------------\nතායිලන්තයේ සිදු වූ වෙඩිතැබිමකින් 31 දෙනෙකු ජිවිතක්ෂයට පත්ව තිබෙනවා.\nවිදෙස් මාධ්‍ය වාර්තා කළේ, තායිලන්තයේ ඊසාන දිග ප්‍රදේශයේ පිහිටි දිවා සුරැකුම් මධ්‍යස්ථනාය මෙම වෙඩි තැබීම සිදුව ඇති බවයි.\nජිවිතක්ෂයට පත්වු අය අතර කුඩා දරුවන්ද වන අතර වෙඩි තැබීම සිදුකළ සැකකරු හිටපු පොලිස් නිලධාරියෙකු බවටයි අනාවරණ වි ඇත්තේ.\nඔහු හැකි ඉක්මනින් අත්අඩංගුවට ගන්නා ලෙස තායිලන්ත අග්‍රාමාත්‍යවරයා සියලු ආයතන වෙත දැනුම් දීමක්ද දී තිබෙනවා.",
       "URL": "https://www.hirunews.lk/317177/තායිලන්තයේ-ළමා-සුරැකුම්-මධ්‍යස්ථානයක-වෙඩි-තැබීමක්",
       "Category": "Local News",
       "Parent URL": "https://www.hirunews.lk/local-news.php?pageID=821"
}