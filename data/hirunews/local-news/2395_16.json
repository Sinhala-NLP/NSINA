{
       "Source": "hirunews",
       "Timestamp": "Monday, 12 October 2020 - 7:32",
       "Headline": "කුවින්ටන් සහ සහ සූරියකුමාර්ගේ ප්‍රහාරය හමුවේ දිල්ලිය, මුම්බායි ඉදිරියේ දණනමයි (වීඩියෝ)",
       "News Content": "ඉන්දීය ප්‍රිමියර් ලීග් තරගාවලියට අදාළව ඊයේ (11) පැවති තරඟ දෙකකින් ජය ගැනීමට රාජස්ථාන් රෝයල්ස් සහ මුම්බායි ඉන්දියන්ස් කණ්ඩායම් සමත් වුණා.\nසන්රයිසස් හයිද්‍රබාද් කණ්ඩායම සමඟ පැවති තරඟය රාජස්ථාන් කණ්ඩායම ජය ගත්තේ කඩුළු 05කින්.\nතරඟයේ පළමුව පන්දුවට පහර දුන් සන්රයිසස් කණ්ඩායම නියමිත පන්දුවාර 20 අවසානයේ කඩුළු 04කට ලකුණු 158ක් රැස් කළා.\nජයග්‍රාහි ඉලක්කය හඹා ගිය රාජස්ථාන් කණ්ඩායම තරඟය ජය ගනු ලැබුවේ පන්දුවාර 19යි පන්දු 05ක් තුල කඩුළු 05ක් පමණක් දැවී තිබියදීයි.\nමේ අතර මෙවර තරඟාවලියේ මේ වනවිට ප්‍රසාද ලකුණු සටහනේ ප්‍රමුඛ ස්ථාන දෙකේ පසුවන මුම්බායි ඉන්දියන්ස් කණ්ඩායම සහ දිල්ලි කැපිටල්ස් කණ්ඩායම ඊයේ එකිනෙකා මුණගැසුණා.\nඒ අබුඩාබි නුවර ෂෙයික් සයීඩ් ක්‍රීඩාංගනයේදීයි.\nමෙම තරඟය මුම්බායි කණ්ඩායම ජයගනු ලැබුවේ කඩුළු 05කින්.\nතරඟයේ පළමුව පන්දුවට පහර දුන් දිල්ලි කණ්ඩායම නියමිත පන්දුවාර 20 අවසානයේ කඩුළු 04ක් දැවී ලකුණු 162ක් රැස් කළා.\nමුම්බායි කණ්ඩායම එම සීමාව පසුකර ගියේ පන්දුවාර 19යි පන්දු 04ක් තුල කඩුළු 05ක් පමණක් දැවී තිබියදීයි.\nඑහිදී මුම්බායි ආරම්භක පිතිකරු කුවින්ටන් ඩී කොක් සහ සූරියකුමාර් යාදෙව් අර්ධ ශතක රැස්කරමින් මුම්බායි කණ්ඩායමේ ජයග්‍රාහී මාවත සකසා දුන්නා.\nමෙම ජයග්‍රහණයත් සමඟ ප්‍රසාද ලකුණු සටහනේ පෙරමුණ ගැනීමට මුම්බායි පිල සමත් වූ අතර දිල්ලි පිල එහි දෙවන තැන පසුවෙනවා.\nතරඟයේ විශේෂ අවස්ථා පහතින්..",
       "URL": "https://www.hirunews.lk/252331/කුවින්ටන්-සහ-සහ-සූරියකුමාර්ගේ-ප්‍රහාරය-හමුවේ-දිල්ලිය-මුම්බායි-ඉදිරියේ-දණනමයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2395"
}