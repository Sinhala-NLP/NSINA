{
       "Source": "hirunews",
       "Timestamp": "Saturday, 12 May 2018 - 13:42",
       "Headline": "ධිවරයින්ට කාලගුණයෙන් අනතුරු ඇඟවීමක්",
       "News Content": "පුත්තලම සිට කොළඹ සහ ගාල්ල හරහා මඩකලපුව දක්වා වන මුහුදු ප්‍රදේශවල මුහුදු රළ මීටර් 2 සිට 2.5 දක්වා ඉහළ යා හැකි බව කාලගුණ විද්‍යා දෙපාර්තමේන්තුව පවසනවා.\nලබන 15 වන දින දක්වා මෙම තත්ත්වය පවතින අතර එම මුහුදු රළ ගොඩබිමට පැමිණීමේ හැකියාවක් නොමැති බවයි එම දෙපාර්තමේන්තුව වැඩිදුරටත් සඳහන් කළේ.\nකෙසේ වෙතත්, එම මුහුදු ප්‍රදේශ රළු විය හැකි බැවින් නාවික හා ධීවර ප්‍රජාව ඒ පිළිබදව අවධානයෙන් පසුවිය යුතු බව කාලගුණ විද්‍යා දෙපාර්තමේන්තුව අවධාරණය කළා.\nඑමෙන්ම, වැසි ඇතිවන අවස්ථාවල එම ප්‍රදේශවල පැයට කිලෝමීටර් 70 ත් 80 ත් දක්වා ඉතා තද සුළං ඇතිවිය හැකි බව ද එමගින් කියා සිටියා.",
       "URL": "https://www.hirunews.lk/190573/ධිවරයින්ට-කාලගුණයෙන්-අනතුරු-ඇඟවීමක්",
       "Category": "Local News",
       "Parent URL": "https://www.hirunews.lk/local-news.php?pageID=3948"
}