{
       "Source": "hirunews",
       "Timestamp": "Monday, 21 December 2020 - 8:21",
       "Headline": "මරණ තර්ජන කර වෙඩි තැබීමක් සිදුකිරීමේ චෝදනාවට විශ්‍රාමික සාජන් මේජර්වරයෙකු අත්අඩංගුවට",
       "News Content": "මරණ තර්ජනය කර වායු පිස්තෝලයකින් පුද්ගලයෙකුට වෙඩි තැබීමේ චෝදනාව මත කමාන්ඩර් රෙජිමේන්තුවේ විශ්‍රාමික සාජන් මේජර්වරයෙකු අත්අඩංගුවට ගෙන තිබෙනවා.\nපෞද්ගලික ආරවුලක් මත ඇති වූ බහින්බස්වීමක් දුරදිග ගොස් මොහු තවත් පුද්ගලයෙකුට මෙලෙස තර්ජනය කර වෙඩි තබා පළා ගොස් තිබූණේ පසුගිය 18 වනදායි.\nපසුව මිනුවන්ගොඩ පොලීසිය සිද්ධිය සම්බන්ධයෙන් විමර්ශනයක් ආරම්භ කළ අතර ඒ අනුවයි ඔහු ඊයේ (20) අත්අඩංගුවට ගනු ලැබුවේ.\nසැකකරු පදිංචිව සිටින නිවස ද පරීක්ෂාවට ලක් කර ඇති අතර, එහි තිබී දුම්බෝම්බයක්, තියුණු කඩුවක් සහ වායු පිස්තෝලයට යොදා ගන්නා උණ්ඩ තොගයක් ද සොයාගෙන තිබෙනවා.\nමේ අතර, බකමූණ පොලීසියේ කොස්තාපල්වරයෙකු පැදවූ කැබ් රථයකට යට වීමෙන් යතුරුපැදිකරුවෙකු ජීවිතක්ෂයට පත්වී තිබෙනවා.\nඊයේ (20) පස්වරුවේ මෙම අනතුර සිදුව ඇති අතර, බකමූන පොලීසියෙන් අප කළ විමසීමකදී එහි උසස් නිලධාරියෙකු සදහන් කළේ ප්‍රදේශයේ පැවති අධික වර්ෂාව අනතුරට හේතු වන්නට ඇති බවට අනුමාන කෙරෙන බවයි.",
       "URL": "https://www.hirunews.lk/257521/මරණ-තර්ජන-කර-වෙඩි-තැබීමක්-සිදුකිරීමේ-චෝදනාවට-විශ්‍රාමික-සාජන්-මේජර්වරයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2262"
}