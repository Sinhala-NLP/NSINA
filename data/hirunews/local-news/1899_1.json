{
       "Source": "hirunews",
       "Timestamp": "Tuesday, 08 June 2021 - 13:23",
       "Headline": "ගම්පහ, කොළඹ සහ රත්නපුර කොරෝනා ආසාදිතයන් තවමත් ඉහළ අගයක (වීඩියෝ)",
       "News Content": "ඊයේ මෙරටින් කොරෝනා ආසාදිතයින් 2,646 දෙනෙකු හඳුනා ගැනුණා.\nඉන් වැඩිම ආසාදිතයන් පිරිසක් වාර්තා වී තිබුණේ ගම්පහ දිස්ත්‍රික්කයෙන්.\nඑම සංඛ්‍යාව 444 ක්.\nඊට අමතරව කොළඹ දිස්ත්‍රික්කයෙන් ඊයේ ආසාදිතයින් 414ක් වාර්තා වී තිබූ අතර ඉන් වැඩිම පිරිස වන 65 වාර්තා වී තිබුණේ අවිස්සාවේල්ලෙන්.\nඑසේම කොළඹ මහනගර සභා බල ප්‍රදේශයෙන්ද ආසාදිතයින් 65 දෙනෙකු වාර්තා වී තිබෙනවා.\nරත්නපුර දිස්ත්‍රික්කයෙන් ආසාදිතයින් 392 ක් හඳුනාගෙන ඇති බව කොවිඩ් 19 පැතිරීම වැළැක්වීමේ ජාතික ක්‍රියාන්විත මධ්‍යස්ථානය සඳහන් කළා.\nමේ වන විට මෙරට සමස්ත කොවිඩ් 19 ආසාදිතයින් ගණන දැක්වෙන්නේ 207,979 ක් ලෙසටයි.\nඑසේම මෙරට සමස්ථ කොරෝනා මරන සංඛ්‍යාව දැනට 1789 දක්වා ඉහළ ගොස් තිබෙනවා.\nසුවය ලැබු මුළු පිරිස 176,045 ක්.\nමේ අතර හෝමාගම දියගම පිහිටි සමූපාකාර මල් ශාලාවේ තවත් සේවකයින් 5 දෙනෙකු කොරෝනා ආසාදිතයින් ලෙස හඳුනා ගැනීමත් සමග එම මල් ශාලාව තාවකාලිකව වසා දැමුණා.\nඑහි දෙදෙනෙකු ආසාදිතයින් ලෙස මීට පෙර හඳුනා ගැණුනු අතර ඉන් පසු සේවකයින් සියලු දෙනා නිරෝධායනය කර සිදු කල කොරෝනා පරීක්ෂණයේදීයී මෙම නව ආසාදිතයින් 5 දෙනා හදුනාගෙන ඇත්තේ.\nමේ අතර ඊයේ ගාල්ලේදී පිටතින් පැමිණි පිරිසකට ඇස්ට්‍රා සෙනෙකා එන්නතේ 2 වන මාත්‍රාව ලබා දීම සම්බන්ධයෙන් මේ වන විට පුළුල් සංවාදයක් මතුව තිබෙනවා.\nඒ සම්බන්ධයෙන් අද කොළඹ පැවති මාධ්‍ය හමුවේදී සෞඛ්‍ය අමාත්‍යාංශයේ නියෝජ්‍ය අධ්‍යක්ෂ විශේෂඥ වෛද්‍ය හේමන්ත හේරත් කියා සිටියේ ගාල්ල ප්‍රදේශයේ එන්නත් ලබාදීම සම්බන්ධයෙන් සිදුවූ ගැටලුකාරි තත්ත්වය පිලිබඳව විමර්ශනයක් ආරම්භ කර ඇති බවයි.",
       "URL": "https://www.hirunews.lk/273713/ගම්පහ-කොළඹ-සහ-රත්නපුර-කොරෝනා-ආසාදිතයන්-තවමත්-ඉහළ-අගයක-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1899"
}