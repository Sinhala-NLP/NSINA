{
       "Source": "hirunews",
       "Timestamp": "Wednesday, 12 June 2019 - 19:39",
       "Headline": "නීතිය සමව ක්‍රියාත්මක කරන්න, රජයට දැඩිව බල කරමින් යුරෝපා සංගමයෙන් ඒකාබද්ධ නිවේදනයක්",
       "News Content": "සියලූදෙනාට සමානව නීතිය ක්‍රියාත්මක කිරීම සඳහා ලක් රජයේ කැපවීම තවදුරටත් තහවුරු කරන ලෙස ජනාධිපතිවරයාගෙන්, අග්‍රාමාත්‍යවරයාගෙන් සහ සියලූ දේශපාලන නායකයන්ගෙන් තරයේ ඉල්ලා සිටින බව යුරෝපා සංගමය ප්‍රකාශ කළා.\nඒ, ඒකාබද්ධ නිවේදනයක් නිකුත් කරමින්. සාධාරණත්වය ඇති කිරීමට, විශ්වාසය සහ ජනවර්ගය යන සාධකවලින් තොරව සියලූදෙනාට සමානව නීතිය ක්‍රියාත්මක කළ යුතු බවයි එහි දැක්වෙන්නේ.\nඒ පිලිබඳව අද අග්‍රාමාත්‍යවරයා සමඟ පැවති සාකච්ඡාවකදී කරුණු දැක්වූ බවද යුරෝපා සංගමය නිකුත් කළ ඒකාබද්ධ නිවේදනයේ සඳහන්.\nසාමය සහ සංහිඳියාව අනතුරේ හෙළමින් ශ්‍රී ලංකාවේ මුස්ලිම් ප්‍රජාව ඉලක්ක කරගෙන ක්‍රියාත්මක වන දේශපාලනික සහ ආගමික බලපෑම් පිළිබඳ යුරෝපා සංගමයේ දැඩි අවධානය යොමුවී ඇති බවද අදාළ නිවේදනයේ තවදුරටත් දැක්වෙනවා.",
       "URL": "https://www.hirunews.lk/218280/නීතිය-සමව-ක්‍රියාත්මක-කරන්න-රජයට-දැඩිව-බල-කරමින්-යුරෝපා-සංගමයෙන්-ඒකාබද්ධ-නිවේදනයක්",
       "Category": "Local News",
       "Parent URL": "https://www.hirunews.lk/local-news.php?pageID=3304"
}