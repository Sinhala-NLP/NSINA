{
       "Source": "hirunews",
       "Timestamp": "Wednesday, 27 September 2017 - 14:59",
       "Headline": "තේ, බත් පාර්සල් සහ ආප්ප මිල හෙට සිට ඉහළට",
       "News Content": "ගෑස් මිල ඉහළ යාමත් සමග ආහාර නිෂ්පාදන මිල හෙට සිට ඉහළ දමන බව සමස්ත ලංකා ආපනශාලා හිමියන්ගේ සංගමය ප්‍රකාශ කළා.\nඒ අනුව තේ කෝප්පයක මිල රුපියල් 20 දක්වාත්, කිරි තේ කෝප්පයක මිල රුපියල් 40 දක්වාත් ඉහළ නංවන බවයි ඔවුන් කියා සිටියේ.\nආප්පයක මිල රුපියල් 15 දක්වාත් ඉහළ දැමෙන අතර, බත් පාර්සලයක මිල රුපියල් 130 දක්වා ඉහළ දැමීමට සිදුවනු ඇති බව සමස්ත ලංකා ආපනශාලා හිමියන්ගේ සංගමය සඳහන් කළා.\nඅදාළ මිල වැඩිවීම්  පිළිබඳව පාරිභෝගික සේවා අධිකාරියද දැනුම්වත් කිරීමට පියවර ගත් බවයි එම සංගමයේ ජාතික සංවිධායක අසේල සම්පත් හිරු ප්‍රවෘත්ති අංශයට කියා සිටියේ.",
       "URL": "https://www.hirunews.lk/171975/තේ-බත්-පාර්සල්-සහ-ආප්ප-මිල-හෙට-සිට-ඉහළට",
       "Category": "Local News",
       "Parent URL": "https://www.hirunews.lk/local-news.php?pageID=4300"
}