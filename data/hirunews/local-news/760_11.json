{
       "Source": "hirunews",
       "Timestamp": "Thursday, 03 November 2022 - 10:11",
       "Headline": "ණය ප්‍රතිව්‍යුහගත කිරීම පිළිබඳ විශේෂ සාකච්ඡාවක් අද",
       "News Content": "විදෙස් රටවලින් ලබාගෙන ඇති ණය ප්‍රතිව්‍යුහගත කිරීම සම්බන්ධයෙන් වන විශේෂ සාකච්ඡාවක් අද (03) පැවැත්වීමට නියමිත යි.\nසූම් තාක්ෂණය ඔස්සේ රජයේ බලධාරීන් සහ අදාළ ණයහිමියන් අතර යි මෙම සාකච්ඡාව පැවැත්වෙන්නේ.\nජාත්‍යන්තර මූල්‍ය අරමුදලින් ණය ලබාගැනීම සඳහා එහි අධ්‍යක්ෂක මණ්ඩලයේ අනුමැතිය ලබා ගැනීමට ශ්‍රී ලංකාවේ ණය ප්‍රතිව්‍යුහගත කිරීම සිදු කළ යුතු යි.\nඒ අනුව එම ණය හිමියන් සමඟ සාකච්ඡා කොට ණය ප්‍රතිව්‍යුහගත කිරීමට සහාය ලබා ගැනීමට අපේක්ෂා කරන අතර, ඒ සම්බන්ධයෙන් මීට පෙර ද සාකච්ඡාවක් පැවැත්වුණා.",
       "URL": "https://www.hirunews.lk/319508/ණය-ප්‍රතිව්‍යුහගත-කිරීම-පිළිබඳ-විශේෂ-සාකච්ඡාවක්-අද",
       "Category": "Local News",
       "Parent URL": "https://www.hirunews.lk/local-news.php?pageID=760"
}