{
       "Source": "hirunews",
       "Timestamp": "Sunday, 19 February 2023 - 12:46",
       "Headline": "රටේ ස්වෛරීභාව රැකි සැමට ස්තුතියි ! - අගමැති",
       "News Content": "රටේ ස්වෛරීභාව, භෞමික අඛණ්ඩතාව සහ සාරධර්ම රැකගැනීමට උරදුන් සියලුම දෙනාට තමන් සැමවිටම කෘතඥ වන බව අග්‍රාමාත්‍ය දිනේෂ් ගුණවර්ධන පවසනවා.\nපෙරේදා (17) දිනයේ කොතලාවල ආරක්ෂක විශ්වවිද්‍යාලයේ යුද ස්මාරකය විවෘත කිරීමේ අවස්ථාවට එක්වෙමින් අග්‍රාමාත්‍යවරයා මේ බව සඳහන් කළා.\nබෞද්ධ දර්ශනයේ ඇති ඉගැන්වීම්වලින් පෝෂණය වූ ශ්‍රී ලංකාව යුද්ධය සහ ගැටුම් සොයා යාම පිළිවෙත නොවන බවත්, සිය රටේ හමුදාවන් ඕනෑම විටක රට වෙනුවෙන් අන්තිම යුතුකම පවා ඉටු කිරීමට සූදානම් බව ද අග්‍රාමාත්‍යවරයා මෙහිදී වැඩිදුරටත් කියා සිටියා.\nමෙම අවස්ථාවට KDU කුලපති ජෙනරාල් ශාන්ත කෝට්ටේගොඩ, ආරක්ෂක ලේකම් ජෙනරාල් කමල් ගුණරත්න ඇතුළු පිරිසක් එක්ව සිටියා.",
       "URL": "https://www.hirunews.lk/327772/රටේ-ස්වෛරීභාව-රැකි-සැමට-ස්තුතියි-අගමැති",
       "Category": "Local News",
       "Parent URL": "https://www.hirunews.lk/local-news.php?pageID=526"
}