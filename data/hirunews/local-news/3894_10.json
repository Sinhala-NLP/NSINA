{
       "Source": "hirunews",
       "Timestamp": "Friday, 15 June 2018 - 18:53",
       "Headline": "ජනපති අපේක්ෂා, හිටපු ජනපති තීරණය කරන බව ගෝඨාභය කියයි",
       "News Content": "එළඹෙන ජනාධිපතිවරණයට ඉදිරිපත් කරන අපේක්ෂකයා සම්බන්ධයෙන් අවසන් තීරණය ගන්නේ හිටපු ජනාධිපති මහින්ද රාජපක්ෂ බව හිටපු ආරක්ෂක ලේකම් ගෝඨාභය රාජපක්ෂ පවසනවා.\nඔහු මේ බව සඳහන් කළේ මහනුවර - ගැටඹේ රාජෝපවනාරාමාධිපති පූජ්‍ය කැප්පෙටියාගොඩ සිරිවිමල හිමියන් අද බැහැ දැකීමෙන් අනතුරුව මාධ්‍යවේදීන් නැගු ප්‍රශ්නවලට පිළිතුරු ලබාදෙමින්.\nමේ අතර, ඇතැම් සිදුවීම් සඳහා ක්‍රියාත්මක වීමේදී පසුගිය පාලන සමය තුළ යම් යම් අඩුපාඩු සිදුව ඇති බව ශ්‍රී ලංකා පොදුජන පෙරමුණේ සාමාජික, හිටපු අමාත්‍ය බැසිල් රාජපක්ෂ පවසනවා.\nඔහු මේ බව සඳහන් කළේ අම්බලන්ගොඩ - අකුරල ප්‍රදේශයේ ඊයේ පස්වරුවේ පැවති පළාත් පාලන ආයතන නියෝජිත හමුවකට එක්වෙමින්.\nමේ අතර ජනාධිපතිවරණයකදී ඕනෑම අපේක්ෂකයකුට වඩා ගෝඨාභය රාජපක්ෂ මහතා පරාජය කිරීම පහසු කාර්යයක් බව රාජ්‍ය අමාත්‍ය අජිත් පී\nපෙරේරා මහතා පවසනවා.\nබණ්ඩාරගමදී පැවති එක්සත් ජාතික පක්ෂයේ ජන හමුවක් අමතමින් රාජ්‍ය අමාත්‍ය අජිත් පී පෙරේරා මහතා ඉදිරි ජනාධිපතිවරණය සම්බන්ධයෙන් අදහස් පළ කළා.",
       "URL": "https://www.hirunews.lk/193158/ජනපති-අපේක්ෂා-හිටපු-ජනපති-තීරණය-කරන-බව-ගෝඨාභය-කියයි",
       "Category": "Local News",
       "Parent URL": "https://www.hirunews.lk/local-news.php?pageID=3894"
}