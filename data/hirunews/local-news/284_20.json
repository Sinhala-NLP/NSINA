{
       "Source": "hirunews",
       "Timestamp": "Thursday, 08 June 2023 - 17:11",
       "Headline": "අරාබි මුහුදේ ඇති බහුදින ධීවර යාත්‍රාවලට දැනුම් දීමක්",
       "News Content": "උතුරු අරාබි මුහුදු ප්‍රදේශයේ සුළි කුණාටුවක් ඇතිවීමේ අවධානමක් පවතින බැවින් උතුරු අක්ෂාංශ 07 රේඛාවෙන් ඉහළ ධීවර කටයුතු සිදුකරන බහුදින ධීවර යාත්‍රාවලට ඉන් පහළ සාගර කලාප වෙත ගමන් කරන ලෙස ධීවර හා ජලජ සම්පත් දෙපාර්තමේන්තුව දැනුම් දෙනවා.\nඅරාබි මුහුදේ මේ වන විට හටගෙන ඇති අඩු පීඩන කලාපය අද සිට ප්‍රචන්ඩ සුළි කුණාටුවක් බවට වර්ධනය වීමේ අවධානමක් පවතින බවයි එම දෙපාර්තමේන්තුවේ අධ්‍යක්ෂ ජනරාල් සුසන්ත කහවත්ත සඳහන් කරන්නේ.\nදැනටමත් චන්ද්‍රිකා තාක්ෂණය හරහා අවධානම් ප්‍රදේශවල ධීවර කටයුතු සිදුකෙරෙන යාත්‍රා හදුනාගෙන එම යාත්‍රා කඩිනමින් ඉවත් කිරීමට පියවර ගෙන තිබෙනවා. එමෙන්ම මෙම හදිසි තත්ත්වය හේතුවෙන් ආපසු පැමිණෙන යාත්‍රාවලට සහය ලබාදෙන ලෙස ඉන්දීය හා මාලදිවයින් බලධාරින් දැනුවත් කර ඇති බවද සඳහන්.",
       "URL": "https://www.hirunews.lk/337387/අරාබි-මුහුදේ-ඇති-බහුදින-ධීවර-යාත්‍රාවලට-දැනුම්-දීමක්",
       "Category": "Local News",
       "Parent URL": "https://www.hirunews.lk/local-news.php?pageID=284"
}