{
       "Source": "hirunews",
       "Timestamp": "Friday, 11 November 2022 - 12:52",
       "Headline": "රුපියල්වලට ඩොලර් මාරු කරන බව කියා මුදල් කොල්ල කෑ කල්ලියක් අල්ලයි",
       "News Content": "මෙරට මුදල්වලට ඩොලර් මාරු කර දෙන බව පවසා පුද්ගලයින්ගෙන් මුදල් කොල්ලකෑ කල්ලියක් යාපනය පොලීසිය මගින් අත්අඩංගුවට ගෙන තිබෙනවා.\n33 සහ 53 අතර වයස්වල පසුවන මෙම සැකකරුවන් සිව් දෙනා ත්‍රිකුණාමලය, තලවකැලේ, අනුරාධපුර යන ප්‍රදේශවල පදිංචිකරුවන්.\nමීට අමතරව, මෝටර් රථවලට අමතර කොටස් අඩු මුදලට ලබාදෙන බව පවසා අදාළ මුදල් නියමිත ස්ථානයකට රැගෙන එන ලෙස දැනුම්දීමෙන් පසු මුදල් කොල්ලකෑම ද මොවුන් විසින් සිදුකර ඇති බවයි හෙළි වී ඇත්තේ.\nයාපනය ප්‍රදේශයේදී පුද්ගලයින් දෙදෙනෙකුගෙන් ලක්ෂ 25 සහ ලක්ෂ 18 ක් මොවුන් විසින් කොල්ලකා ඇති අතර, ගාල්ල ප්‍රදේශයේ දී පුද්ගලයෙකුගෙන් කොල්ලකන ලද මුදල රුපියල් දසලක්ෂ අසූදහසක්.\nයාපනයේදී ඊයේ සැකකරුවන් අත්අඩංගුවට ගන්නා අවස්ථාවේ ඔවුන් සන්තකයේ තිබී ඇමෙරිකානු ඩොලර් 825 ක් සහ රුපියල් විසිඅට ලක්ෂයක මුදලක් ද සොයා ගෙන තිබෙනවා.",
       "URL": "https://www.hirunews.lk/320139/රුපියල්වලට-ඩොලර්-මාරු-කරන-බව-කියා-මුදල්-කොල්ල-කෑ-කල්ලියක්-අල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=742"
}