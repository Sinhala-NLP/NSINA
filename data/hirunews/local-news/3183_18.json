{
       "Source": "hirunews",
       "Timestamp": "Friday, 23 August 2019 - 14:07",
       "Headline": "කැබිතිගොල්ලෑවේ රක්ෂිතයක නිධන් හාරමින් සිටි 09 දෙනෙකු අත්අඩංගුවට",
       "News Content": "කැබිතිගොල්ලෑව - යකාවැව - පදවිය රජයේ වන රක්ෂිතයේ නිධන් හාරමින් සිටි පුද්ගලයින් 8 දෙනෙකු වන සංරක්ෂණ දෙපාර්තමේන්තුවේ කැබිතිගොල්ලෑව අඩවි වන කාර්යාලයේ නිලධාරීන් ඊයේ අත්අඩංගුවට ගෙන තිබෙනවා.\nසැකකරුවන් සතුව තිබූ කැබ් රථයක්, කුඩා ලොරි රථයක්, විදුලිජනන යන්ත්‍රයක් සහ කැණීම් උපකරණ වන රක්ෂණ නිලධාරීන්ගේ භාරයට ගෙන ඇති බව සඳහන්.\nමැදවච්චිය, පුත්තලම, ආරච්චිකට්ටුව, මදුරන්කුලිය සහ රාජාංගනය ප්‍රදේශවල පදිංචිකරුවන් වන මෙම සැකකරුවන් කැබිතිගොල්ලෑව මහේස්ත්‍රාත් මාලින්ද හර්ෂණ ද අල්විස් හමුවට ඊයේ ඉදිරිපත් කිරීමෙන් අනතුරුව ලබන 30 වන දා දක්වා රක්ෂිත බන්ධනාගාර ගත කෙරුණා.\nවැටලීම සිදුකරන අවස්ථාවේදී තවත් සැකකරුවන් 3 දෙනෙකු පළා ගොස් ඇති අතර, ඉන් එක් අයෙකු අද අලුයම අත්අඩංගුවට ගෙන තිබෙනවා.",
       "URL": "https://www.hirunews.lk/222802/කැබිතිගොල්ලෑවේ-රක්ෂිතයක-නිධන්-හාරමින්-සිටි-09-දෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3183"
}