{
       "Source": "hirunews",
       "Timestamp": "Tuesday, 12 July 2022 - 22:00",
       "Headline": "ඇමරිකානු ඩ්‍රෝන ප්‍රහාරයකින් සිරියාවේ ISIS නායක මහර් අල්-අගාල් මරා දැමෙයි",
       "News Content": "එක්සත් ජනපද ඩ්‍රෝන ප්‍රහාරයකින් සිරියාවේ ISIS නායක මහර් අල්-අගාල් මරා දැමූ බව පෙන්ටගනය පවසනවා..\nඑක්සත් ජනපද ආරක්ෂක අංශ මාධ්‍ය නිවේදනයක් නිකුත් කරමින් කියා සිටියේ වයඹ දිග සිරියාවේ තුර්කි දේශසීමාවට ආසන්න නගරයක් වන ජින්ඩාරිස් අසල දී මහර් අල්-අගාල් මියගිය බව සහ තවත් නම් නොකළ ජ්‍යෙෂ්ඨ ඉස්ලාමීය රාජ්‍ය නිලධාරියෙකු බරපතල තුවාල ලැබූ බවයි.\nමෙම ප්‍රහාරයෙන් සිවිල් ජනතාව ට කිසිදු හානියක් සිදු නොවූ බවට පෙන්ටගනය සහතික වනවා.\nඅයි.එස් ත්‍රස්තවාදීන් ඉස්ලාමීය රාජ්‍යය, එහි බලයේ උච්චතම අවස්ථාවෙහිදී, සිරියාවේ සිට ඉරාකය දක්වා වර්ග සැතපුම් 40,000 කට වඩා ප්‍රදේශයක් පාලනය කළ අතර එහි මිලියන 8 කට අධික ජනතාවක් වාසය කළා.\nඅල්-අගාල් 2020 දී තුර්කි-ආක්‍රමණය කරන ලද ප්‍රදේශයට සංක්‍රමණය වූ අතර ඔහු අන්කාරාවේ පිටුබලය ලබන කණ්ඩායමක් වන ජයිෂ් අල්-ෂර්කියා කන්ඩායමේ සාමාජිකයෙකු ලෙස ව්‍යාජ අනන්‍යතාවයක් ඇති පුද්ගල්‍යෙකු ලෙස සිටි බව අෆ්රින් ප්‍රාදේශීය සභාව පවසනවා.\nඇමරිකානු හමුදා වෙතින් අල්-අගාල් ප්‍රහාරය පැමිණෙන්නේ අයි.එස් කණ්ඩායමේ හිටපු නායක අබු ඉබ්‍රාහිම් අල්-හෂිමි අල්-කුරේෂි සැඟවුණු ස්ථානය එක්සත් ජනපද විශේෂ බලකායේ වැටලීමකදී ඔහුගේ පවුලේ සෙසු අය සමඟ සියදිවි නසා ගැනීමෙන් මාස කිහිපයකට පසුවයි.",
       "URL": "https://www.hirunews.lk/309835/ඇමරිකානු-ඩ්‍රෝන-ප්‍රහාරයකින්-සිරියාවේ-isis-නායක-මහර්-අල්-අගාල්-මරා-දැමෙයි",
       "Category": "Local News",
       "Parent URL": "https://www.hirunews.lk/local-news.php?pageID=1025"
}