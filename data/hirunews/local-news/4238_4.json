{
       "Source": "hirunews",
       "Timestamp": "Friday, 03 November 2017 - 7:07",
       "Headline": "හිරු ගමින් ගමට වැඩසටහනේ තෙවන අදියරත් ඇරඹේ",
       "News Content": "රට පුරා විසිරුණු ගම්මානවල ජනතාව මුහුණ දී ඇති ගමේ ගැටලූ පිළිබඳව බලධාරීන් දැනුවත් කර ඒවාට විසඳුම් ලබාදීමේ අරමුණින් ක්‍රියාත්මක හිරු ගමින් ගමට වැඩසටහනේ 3 වන අදියර කුරුණෑගල දිස්ත්‍රික්කය කේන්ද්‍ර කරගනිමින් මේ වනවිට ක්‍රියාත්මක වනවා.\nඒ අනුව හිරු ගමින් ගමට වැඩසටහන ඊයේ (02) ක්‍රියාත්මක වූයේ කුරුණෑගල - ඉබ්බාගමුව - කටුපිලලන්ද හන්දිය - පන්සියගම ප්‍රදේශයේයි.\nහිරු ගමින් ගමට වැඩසටහන ලබන සඳුඳා ක්‍රියාත්මක වන්නේ කුරුණෑගල - නිකවැරටිය - ගලගෙදර ප්‍රදේශයේයි.\nමෙම වැඩසටහනට එක්වන ජනතාවට හිරු ජංගම මැදිරිය නරඹා සජීවීව වැඩසටහන් සමඟ සම්බන්ධවීමටද අවස්ථාව සැලසීම විශේෂත්වයක්.\nඑසේම ත්‍යාග රැසක් ඔවුන් වෙත බෙදාදීමටයි හිරු එෆ්.එම්. කටයුතු කර ඇත්තේ.",
       "URL": "https://www.hirunews.lk/175139/හිරු-ගමින්-ගමට-වැඩසටහනේ-තෙවන-අදියරත්-ඇරඹේ",
       "Category": "Local News",
       "Parent URL": "https://www.hirunews.lk/local-news.php?pageID=4238"
}