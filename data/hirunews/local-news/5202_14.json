{
       "Source": "hirunews",
       "Timestamp": "Wednesday, 20 January 2016 - 18:58",
       "Headline": "මහනුවර සහ අනුරපුර පළාත් පාලන නියෝජිතයින් මත දෙකක",
       "News Content": "හිටපු ජනාධිපති මහින්ද රාජපක්ෂ නායකත්වය ලබාදෙන සන්ධානයකින් ඉදිරි පළාත් පාලන මැතිවරණයට තරඟ කරන බව අනුරාධපුර දිස්ත්‍රික් එක්සත් ජනතා නිදහස් සන්ධාන පළාත් පාලන නියෝජිතයින් ප්‍රකාශ කළා.\nඒ, අනුරාධපුරයේදී විශේෂ මාධ්‍ය හමුවක් කැදවමින්.\nඊට අනුරාධපුර මහනගර සභාව ඇතුළු පළාත් පාලන ආයතන 19යේම නියෝජිතයින් එක්ව සිටියා.\nඑහිදී අදහස් දැක්වූ පළාත් පාලන නියෝජිතයින් සදහන් කළේ නිදහස් පක්ෂයෙන් නොව වෙනත් සන්ධානයක් යටතේ ඉදිරි පළාත් පාලන ඡන්දයට තරඟ කළ යුතු බවයි.\nමේ අතර, මහනුවර දිස්ත්‍රික් එක්සත් ජනතා නිදහස් සන්ධාන ප්‍රාදේශීය සභා සභාපතිවරුන්ගේ සංගමය ද අද මාධ්‍ය හමුවක් කැඳවා තිබුණා.\nඊට උඩුනුවර, පූජාපිටිය, පන්විල, අකුරණ, යටිනුවර ප්‍රාදේශීය සභාවල හිටපු සභාපතිවරුන් මෙන්ම කුණ්ඩසාලේ ප්‍රාදේශීය සභාවේ සභාපතිවරයාද එක්ව සිටියා.\nඔවුන් කියාසිටියේ නිදහස් සන්ධානය යටතේම ඉදිරි පළාත් පාලන මැතිවරණයට ඉදිරිපත් විය යුතු බවයි.",
       "URL": "https://www.hirunews.lk/124391/මහනුවර-සහ-අනුරපුර-පළාත්-පාලන-නියෝජිතයින්-මත-දෙකක",
       "Category": "Local News",
       "Parent URL": "https://www.hirunews.lk/local-news.php?pageID=5202"
}