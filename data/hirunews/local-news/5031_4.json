{
       "Source": "hirunews",
       "Timestamp": "Thursday, 26 May 2016 - 16:55",
       "Headline": "තවලම  ඉංජිනේරු කාර්යාලයේ කාර්මික නිලධාරියා අල්ලස් කොමිසමේ අත්අඩංගුවට",
       "News Content": "දකුණු පළාත් මාර්ග සංවර්ධන අධිකාරියට අනුබද්ධ තවලම ප්‍රාදේශීය ඉංජිනේරු කාර්යාලයේ කාර්මික නිලධාරියා අල්ලස් හෝ දුෂණ චෝදනා විමර්ශන කොමිෂන් සභාව අද අත්අඩංගුවට ගෙන තිබෙනවා.\nඒ මාපලගම - උඩුගම මාර්ගයේ අලූත්වැඩියාවක් සිදුකළ කොන්ත්‍රාත්කරුවෙකුගෙන් රුපියල් 75,000 ක මුදලක් අල්ලස් ලෙස ලබා ගැනීමට තැත් කිරීමේදීයි. අලූත්වැඩියාව සදහා මුදල් ගෙවිය යුතු බිල්පත් කඩිනමින් සකස් කරදීමට මොහු රුපියල් ලක්ෂයක මුදලක් අල්ලස් ලෙස ඉල්ලා තිබෙනවා.\nඉන් 25,000 ක මුදලක් අදාළ කොන්ත්‍රාත්කරු විසින් ලබාදී ඇති අතර ඉතිරි මුදල ලබාගැනීමට තැත් කිරීමේදීයි මොහු අල්ලස් කොමිසම මගින් අත්අඩංගුවට ගෙන ඇත්තේ.",
       "URL": "https://www.hirunews.lk/134097/තවලම-ඉංජිනේරු-කාර්යාලයේ-කාර්මික-නිලධාරියා-අල්ලස්-කොමිසමේ-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=5031"
}