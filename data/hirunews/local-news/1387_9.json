{
       "Source": "hirunews",
       "Timestamp": "Sunday, 30 January 2022 - 16:02",
       "Headline": "කොරෝනා ආසාදිතයින් 409ක් පූර්ණ සුවයට",
       "News Content": "කොරෝනා වෛරසය ආසාදිතව ප්‍රතිකාර ලබමින් සිටි පුද්ගලයින් 409 දෙනෙකු අද (30) දිනයේදී පූර්ණ සුවය ලබා ඇති බව සෞඛ්‍ය අමාත්‍යාංශය පවසනවා.\nඒ සමග මෙරට වෛරසය ආසාදිතව සුවය ලද සමස්ත සංඛ්‍යාව 578,051ක්.\nකෙසේවෙතත් වෛරසය ආසාදිතව තවදුරටත් රෝහල්ගතව, අතරමැදි ප්‍රතිකාර මධ්‍යස්ථානවල , නිවෙස් හි නිරෝධායනය වන සංඛ්‍යාව 15,596ක් වනවා.\nමෙරට සිදු වූ සමස්ත මරණ සංඛ්‍යාව 15,400ක් වන අතර, ඊයේ (29) දිනයේ දීත් මෙරටින් වාර්තා වන දෛනික කොරෝනා වෛරස ආසාදිතයින් සංඛ්‍යාව අඛණ්ඩව සිව්වැනි දිනටත් දහසේ සීමාවට ආසන්න වී තිබෙනවා.\nසෞඛ්‍ය අංශ සඳහන් කළේ, ගත වූ සතිය තුළ පමණක් මෙරටින් වාර්තා වන ආසාදිතයින් සහ සිදුවන මරණ සංඛ්‍යාවේ ද සියයට 15කින් පමණ වර්ධනයක් දක්නට ලැබෙන බවයි.",
       "URL": "https://www.hirunews.lk/295664/කොරෝනා-ආසාදිතයින්-409ක්-පූර්ණ-සුවයට",
       "Category": "Local News",
       "Parent URL": "https://www.hirunews.lk/local-news.php?pageID=1387"
}