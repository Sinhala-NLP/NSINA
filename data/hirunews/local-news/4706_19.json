{
       "Source": "hirunews",
       "Timestamp": "Tuesday, 17 January 2017 - 7:15",
       "Headline": "තමා නිවැරදි බවට මන්ත්‍රී නාමල්ගෙන් ප්‍රකාශයක්",
       "News Content": "අල්ලස් හෝ දුෂණ විමර්ශන කොමිසමේ නියෝගයකට අනුව කටයුතු නොකිරීමෙන් ඊට අපහාස කර ඇති බවට එල්ල වන චෝදනාවට තමා නිවැරදිකරු බව පාර්ලිමේන්තු මන්ත්‍රී නාමල් රාජපක්ෂ ශ්‍රේෂ්ඨාධිකරණයට ඊයේ දැනුම් දුන්නා.\nදිවුරුම් ප්‍රකාශයක් ලබාදීමට හෝ ප්‍රකාශයක් ලබාදීම සඳහා අල්ලස් හෝ දුෂණ විමර්ශන කොමිසම වෙත යාමට තමා සූදානම් බවයි මන්ත්‍රීවරයා එහිදී කියා සිටියේ.\nඅයථා ලෙස මුදල් උපයා ගැනීම සම්බන්ධයෙන් සිදුවන විමර්ශනයකට අදාළව ප්‍රකාශයක් ලබාගැනීම සඳහා තම කොමිසම හමුවේ පෙනී නොසිටීම තුළින් ඊට අපහාසයක් සිදුකර ඇති බවට චෝදනා කරමින් පාර්ලිමේන්තු මන්ත්‍රී නාමල් රාජපක්ෂට එරෙහිව අල්ලස් කොමිසම අධිකරණයේ නඩු පවරා තිබෙනවා.\nතම සේවාදායකයාට එරෙහිව ඉදිරිපත්ව ඇති පැමිණිල්ල පිළිබඳව දැන ගැනීම සඳහා එහි පිටපතක් ලබාදෙන ලෙසයි නාමල් රාජපක්ෂ මන්ත්‍රීවරයාගේ නීතිඥයින් අධිකරණයෙන් ඉල්ලා සිටියේ.\nමෙම නඩුව මේ මස 31 වන දා යළි කැදවනු ඇති.",
       "URL": "https://www.hirunews.lk/152197/තමා-නිවැරදි-බවට-මන්ත්‍රී-නාමල්ගෙන්-ප්‍රකාශයක්",
       "Category": "Local News",
       "Parent URL": "https://www.hirunews.lk/local-news.php?pageID=4706"
}