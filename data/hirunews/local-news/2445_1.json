{
       "Source": "hirunews",
       "Timestamp": "Saturday, 19 September 2020 - 7:15",
       "Headline": "IPL අබුඩාබියේදී අද ඇරඹේ",
       "News Content": "අයි.පී.එල්. හෙවත් ඉන්දීය ප්‍රිමියර් ලීග් විස්සයි විස්ස තරගාවලිය, අබුඩාබි නුවරදී අද (19) ආරම්භ වනවා.\nමුම්බායි ඉන්දියන්ස් සහ චෙන්නායි සුපර් කිංග්ස් කණ්ඩායම අද සමාරම්භක තරඟයට එක්වනු ඇති.\nකොරෝනා ව්‍යාප්තිය හේතුවෙන් මෙවර තරඟාවලිය එක්සත් අරාබි එමීර් රාජ්‍යයේදී පැවැත්වීමට තීරණය කෙරුණු අතර ඊට එක්ව සිටි ක්‍රීඩකයන් මෙන්ම එක්වීමට නියමිතව සිටි ක්‍රීඩකයන් කිහිපදෙනෙකු ද පෞද්ගලික හේතුන් මත තරගාවලියෙන් ඉවත්වුණා.\nසිව්වරක් අයි.පී.එල්. කිරුළ දිනූ මුම්බායි ඉන්දියන්ස් පිලේ නිත්‍ය ක්‍රීඩකයෙකු වන ශ්‍රී ලංකා වේග පන්දු යවන ක්‍රීඩක ලසිත් මාලිංගද මෙවර තරගාවලියෙන් ඉවත්වූයේ පෞද්ගලික හේතූන් සඳහන් කරමින්.\nඔහුට සම කළ හැකි පන්දු යවන්නෙකු නොමැති බව පවසන මුම්බායි ඉන්දියන්ස් නායක රෝහිත් ෂර්මා ඔහු වෙනුවට මෙවර තරගාවලිය සඳහා යොදාගැනීමට ජේම්ස් පැටිසන්, ධවාල් කුර්කර්නි සහ මොෂින් ඛාන් නම් කර තිබෙනවා.\nලසිත් මාලිංග අයි.පී.එල්. තරගාවලියේ වැඩිම කඩුලු ලාභියා වන අතර, ඔහු ලබා සිටින කඩුලු සංඛ්‍යාව 170 ක්.\nඒ අනුව මෙවර තරගාවලියේදී අයි.පී.එල්. තරගාවලිය නියෝජනය කරන එකම ශ්‍රී ලාංකික ක්‍රීඩකයා වන්නේ රෝයල් චැලෙන්ජර්ස් බැංගලෝර් කණ්ඩායම නියෝජනය කරන ඉසුරු උදානයි.",
       "URL": "https://www.hirunews.lk/250573/ipl-අබුඩාබියේදී-අද-ඇරඹේ",
       "Category": "Local News",
       "Parent URL": "https://www.hirunews.lk/local-news.php?pageID=2445"
}