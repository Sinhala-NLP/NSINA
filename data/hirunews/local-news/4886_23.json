{
       "Source": "hirunews",
       "Timestamp": "Friday, 09 September 2016 - 8:50",
       "Headline": "හෝමාගමදී ටිපර් රථයක් දුම්රියේ ගැටේ",
       "News Content": "හෝමාගම - නගර සීමා මාවතේ දුම්රිය හරස් මාර්ගයේදී දුම්රියේ ගැටුණු ටිපර් රථයකට අලාභ හානි සිදුවී තිබෙනවා.\nමරදානේ සිට හෝමාගම බලා අද උදෑසන 5 ට පිටත් වූ දුම්රියේ මෙසේ ගැටී ඇත්තේ ටිපර් රථයේ පිටුපස කොටසයි.\nකෙසේ නමුත්, ටිපර් රථයේ රියදුරාට හෝ කිසිවෙකුට ඉන් හානියක් සිදුවී නැහැ.\nමෙම දුම්රිය හරස් මාර්ගයේ ස්වයංක්‍රීය දුම්රිය ගේට්ටු යොදා තිබුණ ද අනතුර සිදුවන අවස්ථාවේදී ක්‍රියාත්මක වී නොමැති බවයි අනාවරණ වී ඇත්තේ.\nඅනතුරු ඇගවීමේ ආලෝක සංඥා පුවරු ද ඒ අවස්ථාවේදී ක්‍රියාත්මක වී නොමැති බව පොලිසිය සදහන් කළා.",
       "URL": "https://www.hirunews.lk/142570/හෝමාගමදී-ටිපර්-රථයක්-දුම්රියේ-ගැටේ",
       "Category": "Local News",
       "Parent URL": "https://www.hirunews.lk/local-news.php?pageID=4886"
}