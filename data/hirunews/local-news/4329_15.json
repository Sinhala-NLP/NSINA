{
       "Source": "hirunews",
       "Timestamp": "Sunday, 10 September 2017 - 12:00",
       "Headline": "බස් රථ අනතුරකින් විදේශිකයන් ඇතුලු 9 කට තුවාල",
       "News Content": "කන්තලේ අග්බෝපුර ප්‍රදේශයේ සිදුවු රිය අනතුරකින් 9 දෙනෙකු තුවාල ලබා තිබෙනවා.\nවිදේශිකයන් 3 දෙනෙකු ද ඒ අතර වන බවයි පොලිසිය සඳහන් කළේ.\nඅද අලුයම 4.30 ට පමණ අනතුර සිදුවී ඇත්තේ කොළඹ සිට ත්‍රිකුණාමලය දෙසට ධාවනය වු සුඛෝපභෝගී බස් රථයක් මාර්ගයෙන් ඉවතට පැන විදුලි කණුවක ගැටී පෙරලීමෙනුයි.\nඅනතුරින් තුවාල ලබා ඇත්තේ බස් රථයේ රියදුරා / රිය සහායකයා ඇතුලු 9 දෙනෙක්.\nඔවුන් කන්තලේ රෝහලට ඇතුලත් කර ඇති අතර රිය සහායකයා වැඩිදුර ප්‍රතිකාර සඳහා ත්‍රිකුණාමලය රෝහලට මාරුකර යවා තිබෙනවා.\nරියදුරාට බස් රථය පාලනය කර ගැනීමට නොහැකිවීමෙන් අනතුර සිදුව ඇති බවටයි මුලික විමර්ශණවලදී අනාවරණ වී ඇත්තේ.\nසිද්ධිය පිළිබඳ අග්බෝපුර පොලිසිය විමර්ශණ මෙහෙයවනවා.",
       "URL": "https://www.hirunews.lk/170563/බස්-රථ-අනතුරකින්-විදේශිකයන්-ඇතුලු-9-කට-තුවාල",
       "Category": "Local News",
       "Parent URL": "https://www.hirunews.lk/local-news.php?pageID=4329"
}