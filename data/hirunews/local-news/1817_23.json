{
       "Source": "hirunews",
       "Timestamp": "Friday, 16 July 2021 - 8:04",
       "Headline": "ඉන්දුනීසියාවේ සිට පොහොර ගෙන්වූ සමාගමට එරෙහිව පියවර ගැනීමට රජය සූදානම්",
       "News Content": "මෙරට රසායනික පොහොර ආනයනය අත්හිටුවා තිබියදී අනුමැතියකින් තොරව ඉන්දුනීසියාවේ සිට මෙරටට යූරියා අඩංගු රසායනික පොහොර ගෙන්වූ සමාගමට එරෙහිව ගත යුතු ක්‍රියාමාර්ග ගන්නා බව රාජ්‍ය අමාත්‍ය ශෂීන්ද්‍ර රාජපක්ෂ ප්‍රකාශ කළා.\nකොළඹදී  ඊයේ මාධ්‍යවේදීන් නැගූ ප්‍රශ්නවලට පිළිතුරු ලබාදෙමින් ඔහු කියා සිටියේ අදාල නීතිය පැනවීමට පෙර කළ විමසීමේදී, ඇනවුම් කර ඇති රසායනික පොහොර තොගයක් ලැබීමට නියමිත බවට කිසිදු සමාගමක් දැනුම්දීමක් සිදු කර නොතිබූ බවයි.\nඑමෙන්ම, අදාළ යූරියා අඩංගු රසායනික පොහොර තොගය රේගු විමර්ශන මගින් ප්‍රතික්ෂේප වුවහොත් ඒවා ප්‍රතිඅපනයනයට පියවර ගන්නා බව වරාය අමාත්‍ය  රෝහිත අබේගුණවර්ධන ප්‍රකාශ කළා.\nඔහු මේ බව කියා සිටියේ ඊයේ කොළඹදී මාධ්‍යවේදීන් නැගූ ප්‍රශ්නවලට පිළිතුරු ලබාදෙමින්.\nමේ අතර රසායනික පොහොර සහ කෘෂි රසායනික නොමැති වීමෙන් වගාවන් සිදු කිරීමට නොහැකිව තමන් අසීරුතාවයට පත්ව ඇති බවට දිවයිනේ විවිධ ප්‍රදේශවල ගොවීන් තවදුරටත් පවසනවා.",
       "URL": "https://www.hirunews.lk/277083/ඉන්දුනීසියාවේ-සිට-පොහොර-ගෙන්වූ-සමාගමට-එරෙහිව-පියවර-ගැනීමට-රජය-සූදානම්",
       "Category": "Local News",
       "Parent URL": "https://www.hirunews.lk/local-news.php?pageID=1817"
}