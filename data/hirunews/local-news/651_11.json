{
       "Source": "hirunews",
       "Timestamp": "Thursday, 22 December 2022 - 9:48",
       "Headline": "ජන පීඩක විදුලි බිල වෙනුවෙන් මානව හිමිකම් කොමිෂම පෙරට",
       "News Content": "මහජනතාවගේ මූලික අයිතිවාසිකම් කඩ වන ආකාරයෙන් විදුලි බිල වැඩි කරන්නේ නම්, ඒ සම්බන්ධයෙන් පැමිණිල්ලකින් තොර ව පාර්ශවකරුවෙකු ලෙස මැදිහත් වීමට සූදානම් බව ශ්‍රී ලංකා මානව හිමිකම් කොමිෂන් සභාව පවසනවා.\nපවතින ආර්ථික දුෂ්කරතා හේතුවෙන් දැනටමත් පීඩාවට පත් ව සිටින ජනතාව තවදුරටත් පීඩාවට පත් කිරීමට රජයට හෝ එහි පාර්ශවකරුවන්ට අයිතියක් නොමැති බව කොමිසම අවධාරණය කරනවා.\nඒ අනුව ජනවාරි මාසයේ සිට විදුලි බිල ඉහළ දැමීමට විදුලිබල හා බලශක්ති අමාත්‍යාංශය හෝ ලංකා විදුලිබල මණ්ඩලය ක්‍රියා කළ හොත් ඊට එරෙහි ව ශ්‍රී ලංකා මානව හිමිකම් කොමිසම මැදිහත් වන බව යි ශ්‍රී ලංකා මානව හිමිකම් කවුන්සිලයේ අධ්‍යක්ෂ නිහාල් චන්ද්‍රසිරි කියා සිටින්නේ.",
       "URL": "https://www.hirunews.lk/323253/ජන-පීඩක-විදුලි-බිල-වෙනුවෙන්-මානව-හිමිකම්-කොමිෂම-පෙරට",
       "Category": "Local News",
       "Parent URL": "https://www.hirunews.lk/local-news.php?pageID=651"
}