{
       "Source": "hirunews",
       "Timestamp": "Sunday, 25 April 2021 - 8:26",
       "Headline": "ගෝලීය කොරෝනා එන්නත්කරණය බිලියනය ඉක්මවයි",
       "News Content": "ලොව පුරා කොරෝනා එන්නත් ලබාදුන් සංඛ්‍යාව මේ වනවිට කෝටි 100 එනම් බිලියනය ඉක්මවා තිබෙනවා.\nඉන්දියාව ප්‍රමුඛව ලොව පුරා කොරෝනා ව්‍යාප්තිය ඉහළ යද්දී මෙලෙස රටවල් සහ විශේෂිත ප්‍රදේශ 207ක කොරෝනා එන්නත් සියකෝටි විසිනව ලක්ෂ තිස්අට දහස් පන්සිය හතළිහක් ලබාදී ඇති බවයි ප්‍රංශ පුවත් සේවය වාර්තා කළේ.\nමේ අතර කොරෝනා වෛරස් ව්‍යාප්තිය දැන් වැඩි වශයෙන්ම සිදුවන ඉන්දියාවේ පෞද්ගලික රෝහල්වලටත් කොරෝනා එන්නත්කරණය සඳහා අවස්ථාවක් ලබාදී තිබෙනවා.\nඑහිදී ඉන්දීය භාරත් බයෝටෙක්, කොවැක්සීන් එන්නතක් රජයේ රෝහල්වලට ඉන්දීය රුපියල් 600 කටත්,\nපෞද්ගලික රෝහල්වලට රුපියල් 1200 කටත් ලබාදෙන බව සඳහන්.\nසීරම් ආයතනයේ කොවිෂීල්ඩ් එන්නතක් ප්‍රාන්ත වෙත ඉන්දීය රුපියල් 400 කට ලබාදෙන අතර, පෞද්ගලික රෝහලකට ලබාදෙන්නේ ඉන්දීය රුපියල් 600කටයි.\nඉන්දියාවේ කොරෝනා එන්නත්කරණයේ නව අදියර ලබන 1 වනදා ආරම්භ වන අතර, එහිදී වයස අවුරුදු 18 ඉක්මවූ සියල්ලන්ට එම එන්නත් ලබාගත හැකියි.",
       "URL": "https://www.hirunews.lk/269439/ගෝලීය-කොරෝනා-එන්නත්කරණය-බිලියනය-ඉක්මවයි",
       "Category": "Local News",
       "Parent URL": "https://www.hirunews.lk/local-news.php?pageID=1998"
}