{
       "Source": "hirunews",
       "Timestamp": "Wednesday, 01 July 2020 - 12:03",
       "Headline": "වවුනියාව සෙට්ටිකුලමේදී ත්‍රිරෝද රථයක් දුම්රියක ගැටී පුද්ගලයෙක් ජීවිතක්ෂයට (ඡායාරූප සහ වීඩියෝ)",
       "News Content": "වවුනියාව,සෙට්ටිකුලම,තුඩරිකුලම ප්‍රදේශයේදී ත්‍රිරෝද රථයක් දුම්රියේ ගැටීමෙන් පුද්ගලයෙක් අද (01) උදෑසන ජීවිතක්ෂයට පත්වී ඇති බව සෙට්ටිකුලම පොලීසිය පවසනවා.\nපොලීසිය වැඩිදුරටත් පවසන්නේ මන්නාරම සිට කොළඹ බලා ධාවනය වු උදෑසන දුම්රියේ ත්‍රිරෝද රථය ගැටී 58 හැවිරිදි පුද්ගලයෙක් ජීවිතක්ෂයට පත්වී ඇති බවයි.\nදුමිරිය ගේට්ටු නොමැති දුම්රිය හරස් මාර්ගයකදී අනතුර සිදුව ඇති අතර, අනතුරින් ජිවිතක්ෂයට පත්වු පුද්ගලයාගේ මළ සිරුර සෙට්ටිකුලම රෝහලට රැගෙන ගොස් තිබෙනවා.\nඅනතුර සම්බන්ධයෙන් සෙට්ටිකුලම පොලීසිය වැඩිදුර පරීක්ෂණ මෙහෙයවනවා.",
       "URL": "https://www.hirunews.lk/244392/වවුනියාව-සෙට්ටිකුලමේදී-ත්‍රිරෝද-රථයක්-දුම්රියක-ගැටී-පුද්ගලයෙක්-ජීවිතක්ෂයට-ඡායාරූප-සහ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2619"
}