{
       "Source": "hirunews",
       "Timestamp": "Wednesday, 21 February 2018 - 12:34",
       "Headline": "අල්ලස් කොමිසමට එරෙහිවූ නීතිඥ සංගමය",
       "News Content": "අභියාචනාධිකරණ විනිසුරු ඒ.එච්.එම්.ඩී. නවාස්ට එරෙහිව නඩු පැවරීමට අල්ලස් කොමිසමේ අධ්‍යක්ෂ ජෙනරාල්වරයා ගත් තීන්දුව අත්හිටුවමින් රිට් ආඥාවක් නිකුත් කරන ලෙස ඉල්ලා ශ්‍රී ලංකා නීතිඥ සංගමය අද (21) ශ්‍රේෂ්ඨාධිකරණය හමුවේ පෙත්සමක් ගොනු කළා.\nඑම සංගමයේ සභාපති ජනාධිපති නීතිඥ යූ.ආර්. ද සිල්වා විසිනුයි මෙම පෙත්සම ගොනු කර ඇත්තේ.\nලංකා විදුලි පෞද්ගලික සමාගමට ඉඩම් හා දේපළ මිලදී ගැනීමේදී සිදුවූ බව කියන දූෂණ සහ අක්‍රමිකතා පිළිබඳව වගකිවයුතු නිලධාරීන්ට අපරාධ නඩු පැවරීම වැළැක්වීම සඳහා අයුතු සහගත නීතිපති වාර්තා ලබාදීමේ චෝදනාව මත මොහු ඇතුළු තුන්දෙනෙකුට එරෙහිව අල්ලස් කොමිසම නඩු පවරනු ලැබුවේ පසුගිය ජනවාරි 18 වනදායි.\nඅභියාචනාධිකරණ විනිසුරුවරයාට අමතරව හිටපු අගවිනිසුරු මෙන්ම නීතිපති මොහාන් පීරිස් සහ විදුලිබල අමාත්‍යාංශයේ හිටපු ලේකම් එම්.එම්.සී. ෆර්ඩිනැන්ඩස්ට එරෙහිව මෙම නඩුව පවරා තිබෙනවා.",
       "URL": "https://www.hirunews.lk/184154/අල්ලස්-කොමිසමට-එරෙහිවූ-නීතිඥ-සංගමය",
       "Category": "Local News",
       "Parent URL": "https://www.hirunews.lk/local-news.php?pageID=4070"
}