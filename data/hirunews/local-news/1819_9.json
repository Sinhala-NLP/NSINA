{
       "Source": "hirunews",
       "Timestamp": "Thursday, 15 July 2021 - 12:46",
       "Headline": "මුස්ලිම් දේවස්ථාන තුල සත්ත්ව ඝාතන සඳහා අවසර නැහැ. - වකූෆ් සභාව",
       "News Content": "මෙරට කිසිදු මුස්ලිම් දේවස්ථාන පරිශ්‍රයක් තුල සත්ත්ව ඝාතන සඳහා අවසර ලබා නොදීමට වකූෆ් සභාව තීරණය කර තිබෙනවා.\nඑමගින් සඳහන් කර ඇත්තේ කුර්බානි හෙවත් දෙවියන්ට කැප කල සත්ත්වයන් මෙලෙස දේවස්ථාන පරිශ්‍රයන් තුල ඝාතනය නොකල යුතු බවයි.\nමේ සම්බන්ධයෙන් සියලුම මුස්ලිම් දේවස්ථානවල භාරකරුවන්ට දැනුම්දීමක් කර ඇති බව මුස්ලිම් දේවස්ථාන හා පුන්‍යායතනභාරය හෙවත් වකූෆ් සභාවේ අධ්‍යක්ෂවරයා සහ මුස්ලිම් ආගමික සහ සංස්කෘතික දෙපාර්තමේන්තුව නිවේදනය කරනවා.\nමේ අතර, මෙරට තුල ගව ඝාතනය සම්පූර්ණයෙන්ම තහනම් කිරීමට අදාළ පනත් කෙටුම්පත සඳහා නීතිපතිවරයාගේ සහතිකය හිමිවී ඇති බව ද අනාවරණ වුණා.",
       "URL": "https://www.hirunews.lk/277020/මුස්ලිම්-දේවස්ථාන-තුල-සත්ත්ව-ඝාතන-සඳහා-අවසර-නැහැ-වකූෆ්-සභාව",
       "Category": "Local News",
       "Parent URL": "https://www.hirunews.lk/local-news.php?pageID=1819"
}