{
       "Source": "hirunews",
       "Timestamp": "Saturday, 10 December 2022 - 15:47",
       "Headline": "ගෝලීය දූෂණයට සහ මානව හිමිකම් බිඳවැටීම් වෙනුවෙන් අමරිකාවෙන් විශේෂ සැලැස්මක්",
       "News Content": "අදට යෙදී ඇති ජාත්‍යන්තර දූෂණ විරෝධී දිනය සහ ජාත්‍යන්තර මානව හිමිකම් දිනය නිමිත්තෙන් එක්සත් ජනපදය ලොව පුරා දූෂණ හා මානව හිමිකම් උල්ලංඝනය කිරීම් සම්බන්ධයෙන් විශේෂ සැලැස්මක් ඉදිරිපත් කර තිබෙනවා.\nඅමරිකාවේ මෙම සැලැස්මේ බලාපොරොත්තුව මානව හිමිකම් උල්ලංඝනය කිරීම් සම්බන්ධයෙන් වගවීම උදෙසා අදාළ ක්‍රියාමාර්ග ගන්නා බවයි ඔවුන් නිකුත් කළ නිවේදනයේ දැක්වෙන්නේ.\nමෙම සැලැස්මේ නියෝග ප්‍රකාරව මූල්‍ය සම්බාධක සහ අතිරේක රට කේන්ද්‍ර කරගත් විධායක නියෝග ද හතරක් ඇතුළත් කර තිබෙනවා.\nඑමෙන්ම මෙම සැලැස්ම යටතේ විවිධ පුද්ගලයින්ගේ හෝ ආයතනවල දේපළවල ඇති පාලනය සම්බන්ධයෙන් ද භාණ්ඩාගාර දෙපාර්තමේන්තුවට වාර්තා කළ යුතු බවයි එහි දැක්වෙන්නේ.\n7031(c) වගන්තිය මඟින් විදේශ ආණ්ඩුවල නිලධාරීන් සැලකිය යුතු දූෂණයකට හෝ මානව හිමිකම් දැඩි ලෙස උල්ලංඝනය කිරීමට සම්බන්ධ වී ඇති බවට විශ්වාසදායක තොරතුරු තිබේ නම්, එම පුද්ගලයන් සහ ඔවුන්ගේ සමීපතම පවුලේ සාමාජිකයන් එක්සත් ජනපදයට ඇතුළු වීමට නුසුදුසු බව සහ ප්‍රසිද්ධියේ හෝ පුද්ගලිකව නම් කළ යුතු බව ද එහි දැක්වෙනවා.",
       "URL": "https://www.hirunews.lk/322371/ගෝලීය-දූෂණයට-සහ-මානව-හිමිකම්-බිඳවැටීම්-වෙනුවෙන්-අමරිකාවෙන්-විශේෂ-සැලැස්මක්",
       "Category": "Local News",
       "Parent URL": "https://www.hirunews.lk/local-news.php?pageID=676"
}