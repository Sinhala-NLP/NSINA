{
       "Source": "hirunews",
       "Timestamp": "Saturday, 08 July 2023 - 10:10",
       "Headline": "කොටවිල මැදකොටවිල ස්ථානාධිපතිනියට මිරිස් කුඩු ප්‍රහාරයක්",
       "News Content": "කොටවිල මැදකොටවිල උප තැපැල් කාර්යාලයට පැමිණි පුද්ගලයකු එහි ස්ථානාධිපතිනියට මිරිස් කුඩු ප්‍රහාරයක් එල්ල කිරීමේ පුවතක් වාර්තා වෙනවා.\nනන්නාදුන සැකකරුවෙක් පැමිණ ස්ථානාධිපතිනියට මිරිස් කුඩු ප්‍රහාරයක් එල්ල කොට එහි තිබූ මුදල් ආදිය පැහැර ගෙන යෑමට උත්සාහ කොට ඇති බවයි වාර්තා වෙන්නේ.\nමුදල් පැහැර ගැනීමේ තැත වැරදී සැකකරු පලාගොස් ඇති බව සඳහන්.\nමුහුණු ආවරණය කොට යතුරුපැදියකින් මැද කොටවිල තැපල් කාර්යාලයට ආ සැකකරු කිසියම් ⁣ දෙයක් පිළිබඳ තොරතුරු විමසන මුවාවෙන් සැකකරු තැපැල් ස්ථානාධිපතිනියගේ මුහුණට මිරිස් කුඩු ප්‍රහාරයක් එල්ල කොට ඇති බවයි වාර්තා වෙන්නේ.\nස්ථානාධිපතිනිය ප්‍රතිකාර සඳහා මාතර මහ රෝහලට ඇතුළත් කොට ඇති අතර කොටවිල පොලිසිය පරීක්ෂණ මෙහෙයවන බවයි අප වාර්තාකරු පවසා සිටියේ.",
       "URL": "https://www.hirunews.lk/340433/කොටවිල-මැදකොටවිල-ස්ථානාධිපතිනියට-මිරිස්-කුඩු-ප්‍රහාරයක්",
       "Category": "Local News",
       "Parent URL": "https://www.hirunews.lk/local-news.php?pageID=204"
}