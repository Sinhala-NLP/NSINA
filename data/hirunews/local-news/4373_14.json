{
       "Source": "hirunews",
       "Timestamp": "Sunday, 13 August 2017 - 15:35",
       "Headline": "උඩුගම ප්‍රදේශයේදී පුද්ගලයෙකුට වෙඩි වදී",
       "News Content": "ගාල්ල උඩුගම පොලිස් වසමේ හෝමදොලවත්ත නොම්මර 05 කොටසේ කටුපොල් කැඩීමේ රැකියාවේ නිරත වු පුද්ගලයෙකු ඌරෙකුට බැදි වෙඩිල්ලක් වැදීමෙන් අසාධ්‍ය තත්ත්වයෙන් අද  13 දින උදෑසන ගාල්ල කරාපිටිට රෝහලට ඇතුලත් කර තිබෙනවා.\nඅදාළ පුද්ගලයා එම වත්තේ කටුපොල් කඩමින් යන අතර තුර මෙසේ මෙම ඌරන් හට බැදි තුවක්කුව පත්තු වී තිබෙනවා.\nඑයින් තුවාල ලැබු 34 හැවිරිදි කන්දසාමි ජයරත්න නැමැති මෙම පුද්ගලයා ගාල්ල කරාපිටිය රෝහලට ඇතුලත් කිරීමට කටයුතු කර ඇති බවයි සඳහන් වන්නේ.\nරෝහල් ආරංචි මාර්ග සඳහන් කරේ ඔහුගේ පාදවලට මේ නිසා දැඩි හානි සිදු වී ඇති බවයි.\nසිද්ධිය සම්බන්ධයෙන් වැඩිදුර පරීක්ෂණ උඩුගම පොලිසිය විසින් සිදුකරණු ලබයි.",
       "URL": "https://www.hirunews.lk/168332/උඩුගම-ප්‍රදේශයේදී-පුද්ගලයෙකුට-වෙඩි-වදී",
       "Category": "Local News",
       "Parent URL": "https://www.hirunews.lk/local-news.php?pageID=4373"
}