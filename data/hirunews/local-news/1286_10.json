{
       "Source": "hirunews",
       "Timestamp": "Friday, 18 March 2022 - 13:10",
       "Headline": "ගිනි නිවීමේ රථ පෙළක් කොළඹ මහ නගර සභාවට",
       "News Content": "නවීන තාක්ෂණයෙන් යුත් ගිනි නිවීමේ රථ පෙළක් කොළඹ මහ නගර සභාවට ලබාදීම අග්‍රාමාත්‍ය මහින්ද රාජපක්ෂගේ ප්‍රධානත්වයෙන් ගාලු මුවදොර පිටියේ බණ්ඩාරණායක පිළිරුව අසල දී අද සිදු කෙරුණා.\nඔස්ටි්‍රයානු සමාගමක් විසින් නිෂ්පාදනය කළ මෙම නවීන ගිණි නිවීමේ රථ මෙරටට ආනයනය කරනු ලැබූවේ පළාත් සභා හා පළාත් පාලන අමාත්‍යංශයේ යෝජනාවක් මතයි.\nඒ අනුව, ගිණි නිවීමේ රථ 15ක් ආනයනය කර ඇති අතර ඒවා කොළඹ මහ නගර සභාවේ පරිහරණය සඳහා ලබා දුන්නා.\nමීට සමගාමීව කොළඹ මහ නගර සභාවේ මෙතෙක් භාවිත කළ ගිණි නිවීමේ රථ 15ක් සෙසු පළාත් පාලන ආයතන වෙත ලබා දීම සිදු කෙරුණා.",
       "URL": "https://www.hirunews.lk/299771/ගිනි-නිවීමේ-රථ-පෙළක්-කොළඹ-මහ-නගර-සභාවට",
       "Category": "Local News",
       "Parent URL": "https://www.hirunews.lk/local-news.php?pageID=1286"
}