{
       "Source": "hirunews",
       "Timestamp": "Friday, 11 August 2023 - 23:21",
       "Headline": "දිනේෂ් ෂාෆ්ටර්ගේ මරණය ගැන විශේෂ සාකච්ඡාවක්",
       "News Content": "දිනේෂ් ෂාෆ්ටර්ගේ මරණය සම්බන්ධයෙන් අධිකරණයෙන් ලබා දුන් නියෝගය අනුව පුළුල් විමර්ශනයක් සිදු කරන විශේෂඥ කමිටුව අද (11) දෙවැනි වරටත් පේරාදෙණිය විශ්වවිද්‍යාලයේ අධිකරණ වෛද්‍ය අංශයට රැස් වුණා.\nඅද (11) හෙට (12) සහ ඉරිදා (12) දින තුනක කාලයකදී දිනේෂ් ෂාෆ්ටර්ගේ සිරුරෙන් ලබා ගත් ජෛව සාම්පල සම්බන්ධ දත්ත විශ්ලේෂණය, පටක පරීක්ෂණ විශ්ලේෂණය සහ ස්කෑන් වාර්තාව ඇතුළු සියලුම තොරතුරු තවදුරටත් විශ්ලේෂණය කිරීමට එම කමිටුව කටයුතු කරනු ලබනවා.\nඔහුගේ මළ සිරුර කරාපිටිය රෝහලේ අධිකරණ වෛද්‍ය අංශයේ අධි ශීතකරණැයක තබා ඇත්තේ විශේෂ පොලිස් ආරක්ෂාව යටතේ තබා තිබෙනවා.\nරුහුණු විශ්විද්‍යාලයේ වෛද්‍ය පීඨයේ අධිකරණ වෛද්‍ය අංශයේ මහචාර්ය විශේෂඥ අධිකරණ වෛද්‍ය යූ.පී.පී. පෙරේරා, සහ කරාපිටිය ශික්ෂණ රෝහලේ අධිකරණ වෛද්‍ය අංශයේ ප්‍රධානී විශේෂඥ අධිකරණ වෛද්‍ය රොහාන් රුවන්පුර අද උදෑසන එම පරීක්ෂණ කටයුතු සඳහා අවශ්‍ය දත්ත රැගෙන පේරාදෙණිය බලා පිටත්ව ගිහින්.",
       "URL": "https://www.hirunews.lk/344503/දිනේෂ්-ෂාෆ්ටර්ගේ-මරණය-ගැන-විශේෂ-සාකච්ඡාවක්",
       "Category": "Local News",
       "Parent URL": "https://www.hirunews.lk/local-news.php?pageID=105"
}