{
       "Source": "hirunews",
       "Timestamp": "Tuesday, 30 May 2023 - 18:19",
       "Headline": "කුලියාපිටිය රෝහලේ ප්‍රෙෂර් බලන්නේ සිකියුරිටි කතක් (වීඩියෝ)",
       "News Content": "කුලියාපිටිය ශික්‍ෂණ රෝහලේ සායනික රෝගීන්ගේ රුධිර පීඩනය පරීක්‍ෂාවට රෝහලේ ආරක්‍ෂක සේවයේ යෙදී සිටින කාන්තාවක් යොදවා සිටින බවට පුවතක් වාර්තා වී තිබෙනවා.\nරජයේ රෝහල්වලට නියමිත දිනවල වෛද්‍ය සායන සඳහා සහභාගි වන බාහිර රෝගීන්ගේ රුධිර පීඩනය (ප්‍රෙෂර්) පරීක්‍ෂා කිරීම වගකිව යුතු රෝග විනිශ්චයක්.\nනමුත් පසුගිය 25 දින සායනික රෝග විනිශ්චය සඳහා පැමිණි කාන්තාවකගේ රුධිර පීඩන පරීක්‍ෂාව ලක් කර ඇත්තේ රෝහලේ ආරක්‍ෂක සේවයේ යෙදී සිටින කාන්තාවක් බවයි වාර්තා වන්නේ.\nරෝගියාගේ රුධිර පීඩනය මත නියමිත වෛද්‍යවරයා රෝග විනිශ්චය කර රෝගියාට ඖෂධ නිකුත් කරන නමුත් මෙම රෝහල තුළ සිදුව ඇත්තේ ආරක්‍ෂක සේවයේ යෙදී සිටින කාන්තාවක් එකී රාජකාරිය සිදු කිරීමයි.",
       "URL": "https://www.hirunews.lk/336609/කුලියාපිටිය-රෝහලේ-ප්‍රෙෂර්-බලන්නේ-සිකියුරිටි-කතක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=306"
}