{
       "Source": "hirunews",
       "Timestamp": "Sunday, 17 September 2023 - 13:25",
       "Headline": "පොලිසියෙන් ක්‍රීඩා ලෝලීන්ට දැනුම්දීමක්",
       "News Content": "ආසියානු කුසලාන අවසන් මහා තරගය, ආරම්භවීමට හෝරා දෙකකට ආසන්නව තිබියදී තරගය නැරඹීම සඳහා කොළඹ ආර්. ප්‍රේමදාස ක්‍රීඩාංගණයට පැමිණෙන ක්‍රීඩාලෝලීන්ට පොලිසියෙන් දැනුම් දීමක් සිදුකරනවා.\nමේ වනවිටත් ක්‍රීඩාංගණයට ඇතුලුවීම සඳහා එහි දොරටු විවෘත කර ඇති අතර, ඒ ආශ්‍රිතව අලෙවි කරනු ලබන ව්‍යාජ ප්‍රවේශපත්‍ර මිලදී නොගන්නා ලෙසයි පොලිසිය ක්‍රීඩා ලෝලීන්ට දැනුම් දෙන්නේ.\nඑමෙන්ම තියුණු ආයුධ, වීදුරු බෝතල්, ගිනි පෙට්ටි, නළා, පෝස්ටර් ආදිය ක්‍රීඩාංගණය තුළට ගෙන ඒමට අවසර නොමැති බවද පොලිසිය ප්‍රකාශ කළා.\nඅවසන් මහා තරගය සඳහා ප්‍රවේශ පත්‍ර අලෙවි කර අවසන් බැවින් ඒවා මිලදී ගැනීමට ප්‍රවේශපත් කවුන්ටරවලට හෝ ක්‍රීඩාංගණයට පැමිණීමෙන් වළකින ලෙසද ශ්‍රී ලංකා ක්‍රිකට් ආයතනය දැනුම් දෙනවා.",
       "URL": "https://www.hirunews.lk/348549/පොලිසියෙන්-ක්‍රීඩා-ලෝලීන්ට-දැනුම්දීමක්",
       "Category": "Local News",
       "Parent URL": "https://www.hirunews.lk/local-news.php?pageID=24"
}