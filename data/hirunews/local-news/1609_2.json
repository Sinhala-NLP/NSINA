{
       "Source": "hirunews",
       "Timestamp": "Sunday, 24 October 2021 - 12:21",
       "Headline": "වගාවන්ට අවශ්‍ය පොහොර ඉල්ලා අඛණ්ඩ උපවාසයක් (වීඩියෝ)",
       "News Content": "වගාවන්ට අවශ්‍ය පොහොර ඉල්ලා පොළොන්නරුව බකමුණ ප්‍රදේශයේ ගොවින් අද අඛණ්ඩ උපවාසයක් ආරම්භ කළා.\nපොළොන්නරුව - බකමුණ ප්‍රදේශයේ ගොවි සංවිධාන 35ක නියෝජිකයින් බකමුණ නගරයේදී අද පෙරවරුවේ අඛණ්ඩ උපවාසයක් ආරම්භ කළ අතර ඔවුන් පවසන්නේ සිය වගාවන් සඳහා පොහොර ලබා දෙන තුරු උපවාසය අත්නොහරින බවයි.\nමේ අතර පොහොර සහ කෘමි නාශක නොමැතිව තම වගාවන් විනාශවි ඇති බවට ඇල්ලලගොටුවල, උඩුවර ගොවින් මැසිවිලි නගනවා.\nමහ කන්නයේ වගා කටයුතු සඳහා මේ වන විට ඇල වේලි පිරිසිදු කර අවසන් කල යුතු වුවද පොහොර නොමැති විම හේතුවෙන් ඇලහැර ගොවින් ගොවිතැන් කටයුතු ආරම්භ කිරිමට සුදානම් නොමැති බව පවසනවා.\nඔවුන් ඉල්ලා සිටින්නේ මේ හේතුවෙන් මොරගහකන්ද ජලාශයෙන් තම ගොවිතැනට අවශ්‍ය ජලය නිකුත් නොකරන ලෙසයි.\nතම ප්‍රධාන ආදායම් මාර්ගය වන තේ වගාවට පොහොර ඉල්ලා කුඩා තේ වතු හිමියන් ගාල්ල තවලම ප්‍රදේශයේදි උද්ඝෝෂණයක නිරත වුණා.\nඇලහැර සහ අතරගල්ලෑව ප්‍රදේශයේ ගොවින් පවසන්නේ තම වගාවන්ට අවශ්‍ය පොහොර නොමැති විම හේතුවෙන් අස්වනු බාල වි ඇති බවයි.\nමැදිරිගිරිය කවුඩුලු වැව ගොවින් ප්‍රවෘත්ති සාකච්ජාවක් කැදවමින් සඳහන් කලේ පොහොර නොමැති විම හේතුවෙන් වගා කටයුතු වලින් ඉවත් විමට තීරණය කල බවයි.\nමේ අතර, පෑළියගොඩ මැනිං වෙළදපොලට මේ වන විට එළවළු ලැබිමේ අඩුවක් දක්නට ලැබෙන බව එම වෙළදුන් පවසනවා.\nමේ හේතුවෙන් එළවළුවල මිල සැලකිය යුතු ලෙස ඉහළ ගොස් ඇති අතර වෙළදුන් පවසන්නේ ගොවින්ට අවශ්‍ය පොහොර නොමැති වීම හේතුවෙන් එළවළු වල ප්‍රමිතියද බාලවී ඇති බවයි.\nමේ අතර රජය මගින් තමන්ට ලබාදෙන ඕනෑම පොහොර වර්ගයක් භාවිතා කරමින් ගොවිතැන් කටයුතු ආරම්භ කරන බව පොළොන්නරුව - වැලිකන්ද ප්‍රදේශයේ ගොවින් පවසනවා.\nකාන්තලේ වාන් ඇල ප්‍රදේශයේ ගොවින් කාබනික පොහොර යොදාගනිමින් මෙවර මහ කන්නයේ වී වගා කටයුතු සිදු කරනවා.\nමින්නේරිය හතරැස් කොටුව සිවිල් ආරක්ෂක බලකායේ සෙබළුන් කාබනික පොහොර භාවිතයෙන් සාර්ථකව වගා කටයුතු සිදු කරනවා.\nමේ අතර ශ්‍රී ලංකා ගුවන් හමුදා වන්නි රෙජිමේන්තු පුහුණු පාසල් පරිශ්‍රයේ කාබනික පොහොර නිෂ්පාදන ව්‍යාපෘතියක් ආරම්භ කර තිබෙනවා.\nශ්‍රී ලංකා ගුවන් හමුදා විධායක කෘෂි ඒකකයේ පුර්ණ අධික්ෂණය යටතේ ක්‍රියාත්මක මෙම ව්‍යාපෘතිය මගින් මුලික අධියරේදි කාබනික පොහොර ටොන් 25ක් පමණ නිෂ්පාදනය කිරීමට නියමිතයි.\nබදුල්ල දිස්ත්‍රික්කයේ වී වගාව සඳහා අවශ්‍ය කාබනික පොහොර තොග නිකුත් කිරිමේ සමාරම්භක උත්සවය කෘෂිකර්ම රාජ්‍ය අමාත්‍ය ශෂින්ද්‍ර රාජපක්ෂ මහතාගේ ප්‍රධානත්වයෙන් සිදු වුණා.\nමේ අතර ඉන්දියාවේ සිට නැනෝ නයිට්‍රජන් දියර පොහොර ලීටර් ලක්ෂ 15ක තවත් තොගයක් මෙම සතීයේදී මෙරටට ලැබීමට නියමිත බව කෘෂිකර්ම\nඅමාත්‍යංශය පවසනවා.\nමේ අතර ඉන්දියාවේ සිට තවත් නැනෝ නයිට්‍රජන් දියර පොහොර ලීටර ලක්ෂ 15ක තොගයක් මෙම සතියේදී මෙරටට ලැබීමට නියමිත බව කෘෂිකර්ම අමාත්‍යංහය සදහන් කළා.\nඑහි අධ්‍යක්ෂ ජනරාල් අජන්ත ද සිල්වා මහතා පැවසුවේ ඉදිරි සති 2ක තුල ලැබෙන මෙම පෙහොර තොග සමග මෙරට වී වගාවට පළමු නැනෝ නයිට්‍රජන් මාත්‍රාව ලබාදීමට අවශ්‍ය පොහොර ප්‍රමාණය සම්පුර්ණ වන බවයි.",
       "URL": "https://www.hirunews.lk/285914/වගාවන්ට-අවශ්‍ය-පොහොර-ඉල්ලා-අඛණ්ඩ-උපවාසයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1609"
}