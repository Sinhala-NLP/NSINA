{
       "Source": "hirunews",
       "Timestamp": "Monday, 17 April 2017 - 13:49",
       "Headline": "නාගරික සංවර්ධන අධිකාරියට අයත් ඉඩම්වලට කසළ දැමීම පළමුවනදා සිට තහනම්",
       "News Content": "නාගරික සංවර්ධන අධිකාරියට අයත් රජයේ කිසිදු ඉඩමකට කුණු කසල බැහැර කරලීම ලබන මැයි මස පළමුවනදා සිට තහනම් වන බව මහානගර හා බස්නාහිර සංවර්ධන අමාත්‍යාංශය පවසනවා.\nනිවේදනයක් නිකුත් කරමින් එම අමාත්‍යාංශය සඳහන් කළේ යම් නගර සභාවකට, ප්‍රාදේශීය සභාවකට හෝ රජයේ ආයතනයකට කුණු බැහැර කරලීමට යම් භූමි ප්‍රදේශයක් අවශ්‍ය වන්නේ නම් එම ආයතන සතු ප්‍රතිපාදනවලින් අදාළ වියදම පියවීමට සිදුවන බවයි.\nමේ අතර, මීතොටමුල්ල කසල කන්ද නාය යාමෙන් විපතට පත් සියලූ පවුල්වලට කණගාටුව පළ කරන බව ද එම අමාත්‍යාංශය සදහන් කළා.\nපසුගිය පෙබරවාරි මාසයේ කුණු කන්ද සම්බන්ධයෙන් විශේෂ කැබිනට් පත්‍රිකාවක් ද තම අමාත්‍යාංශය ඉදිරිපත් කළ බවයි අමාත්‍යාංශය නිකුත් කළ නිවේදනයේ දැක්වෙන්නේ.\nඒ අනුව මීතොටමුල්ලේ කුණු කන්දට කුණු බැහැර කිරිම අත්හිටුවා ඒ සඳහා විකල්ප ස්ථාන හඳුනා ගන්නා ලෙස කොළඹ මහනගර සභාවට අමාත්‍යාංශය උපදෙස් ලබාදී තිබෙනවා.",
       "URL": "https://www.hirunews.lk/159347/නාගරික-සංවර්ධන-අධිකාරියට-අයත්-ඉඩම්වලට-කසළ-දැමීම-පළමුවනදා-සිට-තහනම්",
       "Category": "Local News",
       "Parent URL": "https://www.hirunews.lk/local-news.php?pageID=4560"
}