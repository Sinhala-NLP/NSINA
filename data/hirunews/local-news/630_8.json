{
       "Source": "hirunews",
       "Timestamp": "Sunday, 01 January 2023 - 19:24",
       "Headline": "සංඝ කතිකාවත් පනත ගැන කොටපිටියේ රාහුල හිමියන් ගේ මතය (වීඩියෝ)",
       "News Content": "සංඝ කතිකාවත් පනත් කෙටුම්පත මගින් රජය නීතිරීති පනවා භික්ෂූන් වහන්සේ පාලනය කිරීමට උත්සාහ ගන්නා බවට සමාජය තුළ වැරදි මතයක් ගොඩනැගී ඇතැයි කෝට්ටේ කල්‍යාණී සාමග්‍රී ධර්ම මහා සංඝ සභාවේ අනුනායක මහාචාර්ය පූජ්‍ය කොටපිටියේ රාහුල හිමියන් පවසනවා.\nඋන්වහන්සේ මේ බව කියා සිටියේ වාද්දුව ඓතිහාසික විවේකාරාම විහාරස්ථානයේ අද පැවති උත්සවයකට එක්වෙමින්.\nඇතැම් අවස්ථාවල දඩබ්බර ස්වාමින්වහන්සේලා අවනත කර ගැනීමේ අවශ්‍යතාව මත ඒ ඒ නිකායන්වල සංඝ සභාවන් විසින් සකසන ලද කතිකාවත් ක්‍රියාත්මක කිරීමට නීතිමය බලය ලබා දීමක් සංඝ කතිකාවත් පනත් කෙටුම්පත මගින් සිදු කෙරෙන බවයි උන්වහන්සේ එහි දී වැඩිදුරටත් කියා සිටියේ.",
       "URL": "https://www.hirunews.lk/324040/සංඝ-කතිකාවත්-පනත-ගැන-කොටපිටියේ-රාහුල-හිමියන්-ගේ-මතය-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=630"
}