{
       "Source": "hirunews",
       "Timestamp": "Saturday, 28 May 2022 - 18:48",
       "Headline": "අටළුගම අතුරුදන් දැරියගේ සිරුර වගුරු බිමකින් හමුවෙයි -ඝාතනය කර ගෙනවිත් දැමුවේදැයි සැකයක් (වීඩියෝ)",
       "News Content": "බණ්ඩාරගම - අටලුගමින් අතුරුදන්වූ ෆාතිමා අයීෂා අක්‍රම් නමැති නව හැවිරිදි දැරියගේ සිරුර අටළුගම මහපල්ලිය ඉදිරිපිට පිහිටි වගුරු බිමක තිබී අද පස්වරුවේ සොයා ගත්තා.\nපොලිසීය සඳහන් කළේ දැරිය ඝාතනය කර මෙම ස්ථානයට සිරුර ගෙනවිත් දමා ඇති බවට සැකකෙරෙන බවයි.\nඊයේ පස්වරුවේ මෙම දැරිය අතුරුදන් බවට ලැබුණු පැමිණිල්ලකට අනුව පොලිස් කණ්ඩායම් කිහිපයක් යොදවා පරීක්ෂණ ආරම්භ කරනු ලැබුවාග පසුව ඊයේ රාත්‍රි දරුවාගේ පියා පොලීසියට කැඳවා පැය 5 කට අධික කාලයක් ප්‍රශ්න කරනු ලැබුවේ ඔහු දෛනිකව මත්ද්‍රව්‍ය භාවිත කරන අයෙකු බවට තහවුරු වීම හේතුවෙන්.\nපසුව එම දැරියගේ මව සහ ඥාතීන් ඇතුළු පුද්ගලයින් 22 කට ආසන්න ප්‍රමාණයකගෙන් පොලීසිය ප්‍රකාශ ලබාගෙන තිබුණා.\nසිීසීටීවී දර්ශන ඔස්සේ සැක සහිත වූ වෑන් රථයක් සම්බන්ධයෙන් පරීක්ෂණයක් ආරම්භ කළ පොලීසිය පිලියන්දල ප්‍රදේශයේ පදිංචි එහි හිමිකරුගෙන් ප්‍රශ්න කරනු ලැබුවා.\nපසුව ඔහු සිද්ධියට අදාළ නොමැති අතර අසල වෙළඳසැලකට භාණ්ඩ මිලදී ගැනීම සඳහා පැමිණි අයෙකු බවට තහවුරු වූ බවයි පොලීසිය සඳහන් කළේ.\nසිද්ධියට අදාළව ලබාගත් ප්‍රකාශ වලදී පානදුර ප්‍රදේශයේ පදිංචි දැරියගේ පියාගේ ඥාතියෙකුගෙන් ද පොලීසිය දීර්ඝ ලෙස ප්‍රශ්න කර තිබුණා.\nඊයේ උදෑසන සිය නිවසට මීටර් 250 ක් පමණ දුරින් පිහිටි කුකුළු මස් වෙළඳසැලකට ගොස් ඇති මෙම දැරිය යළි නිවසට පැමිණ තිබුණේ නැහැග ඉන් පසුවයි දැරියගේ දෙමව්පියන් පැමිණිල්ලක් සිදුකරනු ලැබුවේ.\nසීසීටීවී දර්ශන අනුව ඇය වෙළඳසැලෙන් කුකුළු මස් මිලදී ගෙන යළි නිවස දෙසට පැමිණෙන දර්ශන ද පොලීසිය නිරීක්ෂණය කර තිබෙනවා.\nකෙසේ වෙතත්ල ඇගේ නිවසේ සිට මීටර් 150 ක් පමණ දුර ප්‍රදේශයේ කිසිදු ස්ථානයක සීගසීගටීගවී කැමරා කිසිවක් සවි කර තිබී නැහැ.\nපසුව දැරිය සොයා පොලිස් කණ්ඩායම් 4 ක් විමර්ශන ආරම්භ කළාග ඇය පිටකොටුව ප්‍රදේශයේ රැදී සිටින බවටද තොරතුරක් ලැබී තිබුණත් අටලුගම ප්‍රදේශයේ කැලෑබද ස්ථාන නිරීක්ෂණය කරන ලෙසට ද පොලීසිය ප්‍රදේශවාසීන්ට දැනුම්දී තිබුණා.\nඒ අනුවයි ප්‍රදේශවාසීන් පිරිසක් වගුරු බිමේ තිබූ දැරියගේ සිරුර සොයා ගෙන ඇත්තේ.\nඅද පස්වරුවේ හොරණ මහේස්ත්‍රාත්වරයා සහ අධිකරණ වෛද්‍ය නිලධාරියා පැමිණ දැරියගේ සිරුර සම්බන්ධයෙන් වන මහේස්ත්‍රාත් පරීක්ෂණ පවත්වනු ලැබුවා.",
       "URL": "https://www.hirunews.lk/305543/අටළුගම-අතුරුදන්-දැරියගේ-සිරුර-වගුරු-බිමකින්-හමුවෙයි-ඝාතනය-කර-ගෙනවිත්-දැමුවේදැයි-සැකයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1136"
}