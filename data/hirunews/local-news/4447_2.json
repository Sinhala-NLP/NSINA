{
       "Source": "hirunews",
       "Timestamp": "Thursday, 29 June 2017 - 11:56",
       "Headline": "මට්ටක්කුලියේ ඝාතනයට සම්බන්ධ සැකකරුවෙකු අත්අඩංගුවට",
       "News Content": "මට්ටක්කුලිය ජුබිලි මාවතේ දී පසුගියදා පුද්ගලයෙකු වෙඩි තබා ඝාතනය කිරිමේ සිද්ධියට සම්බන්ධ සැකකරුවෙකු කොළඹ අපරාධ කොට්ඨාශය මගින් අත්අඩංගුවට ගෙන තිබෙනවා.\nඊයේ රාත්‍රීයේ කටුනායක - කොළඹ අධිවේගි මාර්ගයේ කැළණි පිවිසුම අසලදි මොහු අත්අඩංගුවට ගත් බවයි පොලිස් මාධ්‍ය ප්‍රකාශක කාර්යාලය සදහන් කළේ.\nත්‍රී රෝද රථයකින් ගමන් කරමින් සිටි පුද්ගලයකුට යතුරු පැදියකින් පැමිණි දෙදෙනෙකු විසින් මෙලෙස වෙඩි තබා ඝාතනය කර තිබුණේ පසුගිය 05 වනදායි.\nසැකකරුවන් පැමිණි යතුරුපැදිය පැදවූ පුද්ගලයා මෙලෙස අත්අඩංගුවට ගෙන ඇති අතර ඔහුගෙන් සිදුකරන ප්‍රශ්න කිරීම්වලදී හෙළි වූ තොරතුරු මත ඝාතනය සදහා යොදා ගත් ටී 56 ගිනි අවිය සහ තවත් උණ්ඩ 8 ක් ද පොලිස් භාරයට ගෙන තිබෙනවා.",
       "URL": "https://www.hirunews.lk/164667/මට්ටක්කුලියේ-ඝාතනයට-සම්බන්ධ-සැකකරුවෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4447"
}