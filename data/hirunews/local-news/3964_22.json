{
       "Source": "hirunews",
       "Timestamp": "Wednesday, 02 May 2018 - 9:26",
       "Headline": "අමාත්‍යාංශ ලේකම්වරයෙකු ලෙස පෙනී සිට මුදල් ලබා ගත් පුද්ගලයෙකු අත්අඩංගුවට",
       "News Content": "කෘෂිකර්ම අමාත්‍යාංශයේ රැකියා ලබාදෙන බව පවසමින් එම අමාත්‍යාංශයේ ලේකම්වරයෙකු ලෙස පෙනී සිට කිහිපදෙනෙකුගෙන් මුදල් ලබාගත් පුද්ගලයෙකු මාතලේ ප්‍රදේශයේදී අත්අඩංගුවට ගෙන තිබෙනවා.\nපොලීසිය සඳහන් කළේ පුද්ගලයින් 05 දෙනෙකුගෙන් ලද පැමිණිලි අනුව සැකකරු ඊයේ (01) අත්අඩංගුවට ගත් බවයි.\nමොහු කෘෂිකර්ම රාජ්‍ය අමාත්‍ය වසන්ත අලුවිහාරේගේ අමාත්‍යාංශ ලිපි ශීර්ෂ යටතේ මෙම පත්වීම් ලිපි සකස් කර එක් අයෙකුගෙන් රැකියා ලබාදීම සඳහා රුපියල් 35,000 සිට රුපියල් 50,000 දක්වා මුදල් ලබාගෙන ඇති බවට තොරතුරු අනාවරණ වී තිබෙනවා.",
       "URL": "https://www.hirunews.lk/189758/අමාත්‍යාංශ-ලේකම්වරයෙකු-ලෙස-පෙනී-සිට-මුදල්-ලබා-ගත්-පුද්ගලයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3964"
}