{
       "Source": "hirunews",
       "Timestamp": "Monday, 04 September 2023 - 7:59",
       "Headline": "ගෑස් මිල සංශෝධනය අද",
       "News Content": "ලිට්රෝ ගෑස් මිල අද (04) මධ්‍යම රාත්‍රියේ සිට සංශෝධනය කෙරෙන බව එම සමාගම දැනුම් දී තිබෙනවා.\nලෝක වෙළඳපොළෙහි ගෑස් මෙටි්‍රක් ටොන් 1 ක මිල ඩොලර් 103 ඉක්මවා ගොස් ඇති අතර ඒ හේතුවෙන් බොහෝ දුරට ගෑස් මිලෙහි වැඩිවීමක් සිදුවිය හැකි බවයි වාර්තාවන්නේ.\nමෙම මිල සංශෝධනය වන ආකාරය පිළිබඳ දැනුම් දීම සඳහා අද (04) පෙරවරු 10 ට ලිට්රෝ සමාගම මාධ්‍ය හමුවක් කැඳවා තිබෙනවා.\nඅවසන් වරට ගෑස් මිල සංශෝධනයක් සිදු කරනු ලැබුවේ ජුලි මාසයේදී වන අතර එහිදී කිලෝග්‍රෑම් 12.5 ගෘහස්ථ ගෑස් සිලින්ඩරයක මිල රුපියල් 204 කින් අඩු කර තිබුණා.\nමෙන්ම මිල සූත්‍රයට අනුව අගෝස්තු මාසයේ සංශෝධනයක් සිදු කළ යුතුව තිබුණද එම අවස්ථාවේ ගෑස් මිලෙහි කිසිදු වෙනසක් සිදු නොකළ අතර ඒ අනුව මේ වන විට කිලෝග්‍රෑම් 12.5 ගෘහස්ථ ගෑස් සිලින්ඩරයක් අලෙවි වන්නේ රුපියල් 2,982 ක මිලකටයි.\nඑමෙන්ම කිලෝග්‍රෑම් 5 ගෑස් සිලින්ඩරයක් රුපියල් 1,198 ක මිලකටත් කිලෝග්‍රෑම් 2.3 ගෑස් සිලින්ඩරයක් රුපියල් 561 කටත් අලෙවි කෙරෙනවා.",
       "URL": "https://www.hirunews.lk/347072/ගෑස්-මිල-සංශෝධනය-අද",
       "Category": "Local News",
       "Parent URL": "https://www.hirunews.lk/local-news.php?pageID=53"
}