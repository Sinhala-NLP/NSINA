{
       "Source": "hirunews",
       "Timestamp": "Monday, 16 May 2022 - 13:42",
       "Headline": "යල කන්නයට දුන් කාබනික පොහොරවල ගල් සහ වැලි - ගොවීන්ගෙන් චෝදනා",
       "News Content": "යල කන්නයට බෙදා හරින ලද කාබනික පොහොරවල ගල්, වැලි සහ වීදුරු කැබලි පවතින බවට ගොවීන් චෝදනා කරනවා.\nබණ්ඩාරවෙල ගොවිජන සේවා බල ප්‍රදේශයේ කොට්ඨාශය 4කට බෙදා දුන් කාබනික පොහොර මිටි 350 ක මෙලෙස ගල් සහ වැලි මිශ්‍රව ඇති බවටයි ඔවුන් පෙන්වා දෙන්නේ.\nමේ අතර, කෘෂිකර්ම දෙපාර්තමේන්තුවේ අනුමැතියකින් තොරව ව්‍යාජ ලෙස නිෂ්පාදනය කළ කෘෂි රසායනික දියර සහ කෘෂිනාශක දියර අලෙවි කළ දෙදෙනෙකු ඊයේ අත්අඩංගුවට ගෙන තිබෙනවා.\nකඳපොල සහ රාගල ප්‍රදේශවල පදිංචිකරුවන් වන මොවුන් නුවරඑළිය ප්‍රදේශයේ ගොවීන්ට මෙම ව්‍යාජ කෘෂි රසායනික සහ කෘමි නාශක දියර පදික වේදිකාවේ අලෙවි කරමින් සිටියදියි මෙලෙස අත්අඩංගුවට ගෙන ඇත්තේ.",
       "URL": "https://www.hirunews.lk/304500/යල-කන්නයට-දුන්-කාබනික-පොහොරවල-ගල්-සහ-වැලි-ගොවීන්ගෙන්-චෝදනා",
       "Category": "Local News",
       "Parent URL": "https://www.hirunews.lk/local-news.php?pageID=1165"
}