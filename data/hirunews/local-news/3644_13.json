{
       "Source": "hirunews",
       "Timestamp": "Monday, 19 November 2018 - 10:16",
       "Headline": "ලක්ෂ 17කට අධික විදේශීය දුම්වැටි සමඟ සැකකරුවෙකු අත්අඩංගුවට",
       "News Content": "නීතිවිරෝධී ලෙස මෙරටට රැගෙන ආ විදේශීය දුම්වැටි තොගයක් සමඟ ව්‍යාපාරිකයෙකු කටුනායක ගුවන් තොටුපලේදී අත්අඩංගුවට ගෙන තිබෙනවා.\nඅද අලූයම ඩුබායි සිට මෙරටට පැමිණි අවස්ථාවේදී ඔහුගේ ගමන් මළු පරීක්ෂා කළ රේගු නිලධාරීන් එහි තිබී විදේශීය දුම්වැටි 34,800 ක් අඩංගු කාටුන් 174 ක් සොයාගත්තා.\nඑහි වටිනාකම රුපියල් 17 ලක්ෂ 40,000 ක් බවයි ගුවන් තොටුපල රේගුව ප්‍රකාශ කළේ.\nසැකකරු 32 හැවිරිදි නාත්තන්ඩිය ප්‍රදේශයේ පදිංචිකරුවෙක්.",
       "URL": "https://www.hirunews.lk/204489/ලක්ෂ-17කට-අධික-විදේශීය-දුම්වැටි-සමඟ-සැකකරුවෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3644"
}