{
       "Source": "hirunews",
       "Timestamp": "Wednesday, 13 June 2018 - 19:25",
       "Headline": "කිරිවෙහෙර විහාරාධිපති හිමියන්ට වෙඩි තැබූ ප්‍රධාන සැකකරු හෙළිවෙයි",
       "News Content": "කතරගම කිරිවෙහෙර විහාරාධිපති හිමි කොබවක ධම්මින්න හිමියන්ට වෙඩි තැබීමේ සිද්ධියේ ප්‍රධාන සැකකරු කිරිවෙහෙර මහසෙන් දේවාලයේ ප්‍රධාන කපු ධුරය දැරූ පුද්ගලයා වන අසේල බණ්ඩාර බව පොලිස් පරීක්ෂණවලදී හඳුනාගෙන තිබෙනවා.\nපොලිස් මාධ්‍ය ප්‍රකාශක පොලිස් අධිකාරී රුවන් ගුණසේකර සඳහන් කළේ සැකකරුගේ නිවස මේවන විට පොලිස් විශේෂ කාර්ය බලකාය ද එක්ව විශේෂ පරීක්ෂාවකට ලක් කරනු ලැබුවා.\nඑහිදී නිවසේ තිබු කඩුවක්, කිනිසි දෙකක් සහ ජීව පතොරම් 10 ක් ද සොයාගෙන තිබෙනවා.\nඑම පුද්ගලයා කතරගම ගාමිණීපුර ප්‍රදේශයේ පදිංචිකරුවෙක් වන අතර ඔහු ප්‍රදේශයෙන් පළාගොස් ඇතැයි සඳහන්.\nසැකකරු අත්අඩංගුවට ගැනීම සඳහා ලැබී ඇති තොරතුරු කිහිපයක් ඔස්සේ විමර්ශණ සිදුවන බව පොලිසිය සඳහන් කළා.\nමෙම වෙඩි තැබීමේ සිද්ධිය පිළිබඳ තංගල්ල පොලිස් අධිකාරීවරයාගේ අධීක්ෂණය මත කතරගම පොලිසිය විමර්ශණ සිදු කරන අතර පොලිස්පතිවරයාගේ නියෝග මත විශේෂ පොලිස් කණ්ඩායම් 8 ක් පරීක්ෂණ සිදු කරනවා.",
       "URL": "https://www.hirunews.lk/193011/කිරිවෙහෙර-විහාරාධිපති-හිමියන්ට-වෙඩි-තැබූ-ප්‍රධාන-සැකකරු-හෙළිවෙයි",
       "Category": "Local News",
       "Parent URL": "https://www.hirunews.lk/local-news.php?pageID=3897"
}