{
       "Source": "hirunews",
       "Timestamp": "Saturday, 23 October 2021 - 10:35",
       "Headline": "මහා පරිමාණ කේරළ ගංජා තොගයක් අත්අඩංගුවට",
       "News Content": "විශේෂ කාර්ය බලකාය ගෝනහේන, අම්බලන්තොට, බුද්ධි කොට්ඨාශයේ නිලධාරීන්ට ලද තොරතුරකට අනුව, නිලධාරීන් කණ්ඩායමක් විසින් 22 වැනි දින ආදුරුප්පු වීදිය පොලිස් වසමේ, ජින්තුපිටිය - ආදුරුප්පු වීදිය ප්‍රදේශයේ දී හා කුට්ටිගල - පදලංගල ප්‍රදේශයේ දී වැටලීම් 2ක් සිදු කර තිබෙනවා.\nඑහි දී කේරළ ගංජා සන්තකයේ තබාගෙන සිටි වයස අවුරුදු 33, 40, 46, 49 කාණ්ඩවල පසුවන පුද්ගලයන් තිදෙනෙකු සහ ඒ සඳහා අනුබල දුන් පුද්ගලයකු අත්අඩංගුවට ගෙන ඇති බව වාර්තා වෙනවා.\nමෙසේ අත්අඩංගුවට ගෙන ඇත්තේ, කේරළ ගංජා කිලෝ 09 ග්‍රෑම් 172ක් වෙන අතර, එහි වටිනාකම රුපියල් ලක්ෂ 12කට අධික බවට යි ගණන් බලා ඇත්තේ.\nඉදිරි විමර්ශන කටයුතු ආදුරුප්පු වීදිය, කුට්ටිගල සහ මිහිජය සෙවන පොලිස් ස්ථාන විසින් සිදු කෙරෙනු ඇති.",
       "URL": "https://www.hirunews.lk/285817/මහා-පරිමාණ-කේරළ-ගංජා-තොගයක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1611"
}