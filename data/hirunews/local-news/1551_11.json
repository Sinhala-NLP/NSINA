{
       "Source": "hirunews",
       "Timestamp": "Friday, 19 November 2021 - 13:58",
       "Headline": "ගිනි අවියක් සමග ගන්දර සමන් එස් .ටී .එෆ් අත්අඩංගුවට",
       "News Content": "පුද්ගලයන් බිය වද්දමින් කප්පම් ගැනීමේ නිරත වූ 'ගන්දර සමන්' යන අන්තර්ථ නාමයෙන් පෙනී සිටි එදිරිසිංහ සමන් නමැති 49 හැවිරිදි පුද්ගලයෙකු විශේෂ කාර්ය බලකාය විසින් අත්අඩංගුවට ගෙන තිබෙනවා.\nපොලිස් විශේෂ කාර්ය බලකායේ තංගල්ල කඳවුරේ නිලධාරින්ට ලද තොරතුරක් මත තලල්ල දකුණ ගන්දර ප්‍රදේශයේදි සිදුකළ වැටලීමකදී මෙම සැකකරු අත්අඩංගුවට ගත් බවයි පොලිස් විශේෂ කාර්ය බලකාය සඳහන් කළේ.\nඔහු සතුව තිබී මෙරට නිෂ්පාදිත ටී 56 වර්ගයේ උණ්ඩ යෙදිය හැකි ගිනි අවියක් සහ ටී - 56 උණ්ඩ 12ක් මෙන්ම කඩුවක් හා ආරක්ෂක අංශයේ නිලධාරින් භාවිත කරන සපත්තු යුගලක් ද සොයා ගෙන තිබෙනවා.",
       "URL": "https://www.hirunews.lk/288538/ගිනි-අවියක්-සමග-ගන්දර-සමන්-එස්-ටී-එෆ්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1551"
}