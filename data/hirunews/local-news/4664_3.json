{
       "Source": "hirunews",
       "Timestamp": "Monday, 13 February 2017 - 9:24",
       "Headline": "ඉංගිරියේදී ලංගම බස් රථයක් වෙළකට පෙරළෙයි",
       "News Content": "ඉංගිරිය, මහනුගේ ප්‍රදේශයේදී ශ්‍රී ලංගමයට අයත්  බස් රථයක් මාර්ගයෙන් ඉවතට පැන පෙරළී ගොස් තිබෙනවා.\nඅද උදෑසන 6.30ට පමණ මෙම අනතුර සිදුව ඇති බවයි ඉංගිරිය පොලීසිය ප්‍රකාශ කළේ.\nහොරණ සිට පැමිණි මෙම බස් රථය රියදුරුට පාලනය කරගත නොහැකිව අසළ පිහිටි වෙල් යායකට පෙරළී ඇති බව ඉංගිරිය පොලීසියේ ප්‍රකාශකයෙකු සඳහන් කළා.\nඅනතුර සිදුවන අවස්ථාවේ බස් රථය තුළ රියදුරු සහ රිය සහයකයා පමණක් සිට ඇති අතර, ඔවුන්ට තුවාල සිදුවී නැහැ.\nකෙසේ වෙතත් බස් රථයට දැඩි අලාභහානි සිදුව ඇති බවයි පොලීසිය සඳහන් කළේ.",
       "URL": "https://www.hirunews.lk/154342/ඉංගිරියේදී-ලංගම-බස්-රථයක්-වෙළකට-පෙරළෙයි",
       "Category": "Local News",
       "Parent URL": "https://www.hirunews.lk/local-news.php?pageID=4664"
}