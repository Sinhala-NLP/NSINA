{
       "Source": "hirunews",
       "Timestamp": "Tuesday, 09 February 2016 - 19:34",
       "Headline": "නිදහස් පක්ෂයේ විනය ගැන ඉදිරියේදී දැඩි ක්‍රියාමාර්ග",
       "News Content": "ශ්‍රී ලංකා නිදහස් පක්ෂයේ විනය සම්බන්ධයෙන් ඉදිරියේදී දැඩි ක්‍රියා මාර්ග ගැනීමට තීන්දු කළ බව රාජ්‍ය අමාත්‍ය ලක්ෂ්මන් යාපා අබේවර්ධන මහතා පවසනවා.\nමෙම තීරණයට එළඹ ඇත්තේ ඊයේ පස්වරුවේ ජනාධිපතිවරයා සහ ශ්‍රී ලංකා නිදහස් පක්ෂ අමාත්‍යවරුන් සහ නියෝජ්‍ය අමාත්‍යවරුන් අතර පැවැති සාකච්ඡාවකදීයි.\nජනාධිපති මෛත්‍රීපාල සිරිසේන මහතා සහ ශ්‍රී ලංකා නිදහස් පක්ෂය නියෝජනය කරන අමත්‍යවරුන් රාජ්‍ය අමාත්‍යවරුන් සහ නියෝජ්‍ය අමාත්‍යවරුන් අතර සාකච්ඡාව පැවැත්වුණේ ජනාධිපති නිල නිවසේදීයි.\nපැය 3 ක පමණ කාලයක් පැවති සාකච්ඡාව සඳහා ඒකාබද්ධ විපක්ෂය නියෝජනය කරන ශ්‍රී ලංකා නිදහස් පක්ෂ මන්ත්‍රීවරුන් සහභාගීවී සිටියේ නැහැ.",
       "URL": "https://www.hirunews.lk/125841/නිදහස්-පක්ෂයේ-විනය-ගැන-ඉදිරියේදී-දැඩි-ක්‍රියාමාර්ග",
       "Category": "Local News",
       "Parent URL": "https://www.hirunews.lk/local-news.php?pageID=5175"
}