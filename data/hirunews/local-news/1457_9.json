{
       "Source": "hirunews",
       "Timestamp": "Friday, 31 December 2021 - 19:00",
       "Headline": "නව වසරේ උදාව පිළිගැනීමට රටම සූදානම් (වීඩියෝ)",
       "News Content": "ශ්‍රී ලංකාවාසීන්ට 2022 නව වසර ආරම්භ වීමට තවත් ඇත්තේ තවත් හෝරා 6කටත් අඩු කාලයක්.\nනව වසරේ උදාව මුලින්ම සටහන් වුණේ නවසීලන්තයේ ඕක්ලන්ඩ් වාසීන්ටයි.\nවසරේ අවසන් දිනය වන අද (31) දිවයිනේ ප්‍රසිද්ධ වෙහෙර විහාරවල වැඩි වශයෙන් බැතිමතුන් ගැවසෙන තත්ත්වයක් දක්නට නොලැබුණු බවයි අප වාර්තාකරුවන් ප්‍රකාශ කළේ.\nඅත්‍යාවශ්‍ය ආහාර ද්‍රව්‍ය හා භාණ්ඩ හිඟය හේතුවෙන් ජනතාව අදත් (31) පෝලිම්වල සිටි අවස්ථා වාර්තා වූ අතර දැඩි දුෂ්කරතා හමුවේ වුව ද නව වසර උදාව පිළිගැනීම සඳහා ජනතාව සූදානමින් සිටිනවා.\nකෙසේ වෙතත්, අදත් දඹුල්ල, බණ්ඩාරවෙල ඇතුළු ආර්ථික මධ්‍යස්ථානවල එළවළු මිල ගණන් ඉතා ඉහළ මට්ටමක පැවතියා.\nඑසේම, ප්‍රදේශ රැසක වෙළදසැල් වල සුදු සීනී, නාඩු හා කැකුළු සහල් මෙන්ම කිරිපිටි ද මිල දී ගැනීමට නොතිබූ බවයි වාර්තා වන්නේ.",
       "URL": "https://www.hirunews.lk/292679/නව-වසරේ-උදාව-පිළිගැනීමට-රටම-සූදානම්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1457"
}