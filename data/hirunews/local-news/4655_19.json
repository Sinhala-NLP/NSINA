{
       "Source": "hirunews",
       "Timestamp": "Saturday, 18 February 2017 - 11:06",
       "Headline": "තවත් ජ්‍යෙෂ්ඨ පොලිස් නිලදාරීන් කිහිප දෙනෙකුට ස්ථාන මාරු",
       "News Content": "තවත් ජ්‍යෙෂ්ඨ පොලිස් නිලධාරීන් කිහිප දෙනෙකුට පොලිස් කොමිෂන් සභාවේ අනුමැතිය පරිදි පොලිස්පතිවරයා විසින් ස්ථාන මාරු ලබාදී තිබෙනවා.\nඒ අනුව ජ්‍යෙෂ්ඨ පොලිස් අධිකාරී, ඩී.ජේ.පලිහක්කාර, මන්නාරම කොට්ඨාශය වෙත මාරු කර යවා ඇති අතර, ජී.කේ.ජේ.අපොන්සු ඇමති ආරක්ෂක කොට්ඨාශයේ අධ්‍යක්ෂවරයා වශයෙන් පත් කර ඇති බව සදහන්.\nඑමෙන්ම පොලිස් අධිකාරී ඒ.එස්.පී.සී.වෙදමුල්ල පත් කර ඇත්තේ මොණරාගල කොට්ඨාශ භාර පොලිස් අධිකාරීවරයා ලෙසයි.\nසහකාර පොලිස් අධිකාරී ටී.ඒ.එච්.නිශ්ශංක රත්නපුර කොට්ඨාශය වෙත මාරු කර යවා ඇති අතර, පොලිස් පරීක්ෂක එල්.ඩී.එල්.පෙරේරා පොලිස් ප්‍රවාහන කොට්ඨාශයේ සිට ජාතික උපකාරක මැදිරිය වෙත ස්ථාන මාරු ලබාදී තිබෙනවා.\nමේ අතර, පොලිස් පරීක්ෂක යූ.එම්.අමරසිංහ පත් කර ඇත්තේ ලග්ගල ස්ථානාධිපතිවරයා ලෙසයි.",
       "URL": "https://www.hirunews.lk/154799/තවත්-ජ්‍යෙෂ්ඨ-පොලිස්-නිලදාරීන්-කිහිප-දෙනෙකුට-ස්ථාන-මාරු",
       "Category": "Local News",
       "Parent URL": "https://www.hirunews.lk/local-news.php?pageID=4655"
}