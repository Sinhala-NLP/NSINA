{
       "Source": "hirunews",
       "Timestamp": "Monday, 01 August 2022 - 10:17",
       "Headline": "ධනීෂ් අලි, කොළඹ ප්‍රධාන මහේස්ත්‍රාත් අධිකරණයට (වීඩියෝ)",
       "News Content": "ජාතික රූපවාහිනියට ඇතුළු වී ප්‍රචණ්ඩකාරීව හැසිරෙමින් එහි විකාශන කටයුතුවලට බාධා එල්ල කිරීම ඇතුළු තවත් චෝදනා කිහිපයකට අත්අඩංගුවට ගත් ධානීෂ් අලි නමැත්තා, කොළඹ ප්‍රධාන මහේස්ත්‍රාත් අධිකරණයට රැගෙනවිත් තිබෙනවා.\nඊට අදාළ නඩුව පෙරවරු 9.45 ට පමණ කොළඹ ප්‍රධාන මහේස්ත්‍රාත් නන්දන අමරසිංහ ඉදිරියේදී ආරම්භ වූ බවයි අප අධිකරණ වාර්තාකරු ප්‍රකාශ කළේ.\n31 හැවිරිදි කුරුණෑගල - වෑබඩ ප්‍රදේශයේ පදිංචි ධානීෂ් අලි නමැත්තා අත්අඩංගුවට ගනු ලැබුවේ පසුගිය 26 වනදා විදෙස් ගතවීමට උත්සාහ කිරීමේදියි.\nපසුගිය 28 වනදා මොහු කොළඹ කොටුව මහේස්ත්‍රාත් අධිකරණයට ඉදිරිපත් කරනු ලැබුවේ මුදල් අමාත්‍යාංශය ඉදිරිපිට පැවති විරෝධතාවක් සම්බන්ධයෙන් නිකුත් කර තිබූ වරෙන්තුවකට අධිකරණය මගහැරීමේ චෝදනාව යටතේයි.\nඑහිදී කොටුව මහේස්ත්‍රාත් තිලිණ ගමගේ නියෝග කළේ සැකකරු මේ මස 5 වනදා දක්වා රක්ෂිත බන්ධනාගාර ගත කිරීමටයි.\nකෙසේ වෙතත් ජාතික රූපවාහිනියට ඇතුල් වීමේ සිද්ධිය සම්බන්ධයෙන් අද (01) හඳුනාගැනීමේ පෙරට්ටුවකට ඉදිරිපත් කිරීම සඳහා අධිකරණයට රැගෙන එන ලෙස බන්ධනාගාර නිලධාරීන්ට මහෙස්ත්‍රාත්වරයා එහිදී නියෝග කළා.",
       "URL": "https://www.hirunews.lk/311552/ධනීෂ්-අලි-කොළඹ-ප්‍රධාන-මහේස්ත්‍රාත්-අධිකරණයට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=975"
}