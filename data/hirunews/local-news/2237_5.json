{
       "Source": "hirunews",
       "Timestamp": "Sunday, 03 January 2021 - 14:29",
       "Headline": "ඉපැරණි රජපිහිල්ල උද්‍යානයේ ගස් කැපූ බවට කුරුණෑගල නගරාධිපතිට චෝදනා",
       "News Content": "ඉපැරණි වටිනාකමින් යුත් කුරුණෑගල නගර මධ්‍යයේ පිහිටා ඇති රජපිහිල්ල උද්‍යානයේ තිබූ විශාල ගස් 32ක් මහ නගර සභාව විසින් සංවර්ධන ව්‍යාපෘතියක් සඳහා කපා දමා ඇති බවට තොරතුරු වාර්තා වනවා.\nවසර 300කට ආසන්න පැරණි මෙම ගස් කුරුණෑගල නගරාධිපතිවරයාගේ උපදෙස් මත මෙලෙස කපා දමා ඇති බවටයි ප්‍රදේශයේ දේශපාලඥයින් මෙන්ම සිවිල් සංවිධාන චෝදනා කරන්නේ.\nමේ ඒ පිළිබඳව අදහස් දක්වන වැසි වනාන්තර සුරකින්නන්ගේ සංවිධානයේ කැඳවුම්කරු ජයන්ත විජේසිංහ, මහ නගර සභාවේ නාගරික මන්ත්‍රී රනුක සණංජය සහ කුරුණෑගල ප්‍රාදේශීය සභාවේ මන්ත්‍රී ධර්මප්‍රිය දිසානායක සඳහන් කළේ මෙම ස්ථානයේ විශාල පරිසර හානියක් සිදුවන බවයි.\nරජපිහිල්ල උද්‍යානය විනාශයට එරෙහිව විරෝධය පළ කරන බව සමඟි ජන බලවේගයේ කුරුණෑගල දිස්ත්‍රික් පාර්ලිමේන්තු මන්ත්‍රී අශෝක් අබේසිංහ සඳහන් කළා.\nමේ සම්බන්ධයෙන් හිරු ප්‍රවෘත්ති අංශය කුරුණෑගල නගරාධිපති තුෂාර සංජීවගෙන්ද විමසීමක් කළා.\nරජපිහිල්ල උද්‍යානය සංවර්ධන කටයුත්තක් සිදුවන බවත් එහි ඇති අනවශ්‍ය ගස් කපා ඉවත් කිරීමක් පමණක් සිදුවන බවත් එහිදී අදහස් දක්වමින් ඔහු කියා සිටියා. විපක්ෂය මේ සම්බන්ධයෙන් අනවශ්‍ය චෝදනා සිදුකරන බවද කුරුණෑගල නගරාධිපතිවරයා වැඩිදුරටත් ප්‍රකාශ කළා.",
       "URL": "https://www.hirunews.lk/258660/ඉපැරණි-රජපිහිල්ල-උද්‍යානයේ-ගස්-කැපූ-බවට-කුරුණෑගල-නගරාධිපතිට-චෝදනා",
       "Category": "Local News",
       "Parent URL": "https://www.hirunews.lk/local-news.php?pageID=2237"
}