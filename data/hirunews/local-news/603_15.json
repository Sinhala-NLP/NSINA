{
       "Source": "hirunews",
       "Timestamp": "Saturday, 14 January 2023 - 10:49",
       "Headline": "සොලෙඩාර් රුසියානු හමුදා අතට",
       "News Content": "නැගෙනහිර යුක්රේනයේ සොලෙඩාර්හි පාලනය තම සියතට ගත් බව රුසියානු හමුදා පවසනවා.\nමෙම ජයග්‍රහණය සිය හමුදාවල සාර්ථකත්වය පිළිබඳ විශ්වාසය ගොඩනැගීමට, මහත් පිටුවහලක් වනු ඇති බවයි රුසියානු හමුදා ප්‍රධානියෙකු සඳහන් කළේ.\nකෙසේ වෙතත් එය අසත්‍ය ප්‍රකාශයක් බවත්, තවදුරටත් එම ප්‍රදේශයේ සටන් පවතින බවයි යුක්රේනයේ බලධාරීන් සඳහන් කර ඇත්තේ.\nලුණු කර්මාන්තය මුල්කරගත් සොලෙඩාර්, කුඩා නගරයක් වන අතර රුසියානු හමුදා දින ගණනාවක් පුරා එය අත්පත් කරගැනීමේ සටනක නිරත වෙමින් සිටි බවයි විදෙස් මාධ්‍ය මීට පෙර සඳහන් කළේ.",
       "URL": "https://www.hirunews.lk/324998/සොලෙඩාර්-රුසියානු-හමුදා-අතට",
       "Category": "Local News",
       "Parent URL": "https://www.hirunews.lk/local-news.php?pageID=603"
}