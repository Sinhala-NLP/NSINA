{
       "Source": "hirunews",
       "Timestamp": "Sunday, 21 July 2013 - 13:40",
       "Headline": "ගෘහ සේවිකාවක්, පෙම්වතා වෙනුවෙන් වස පානය කර රෝහලේ.",
       "News Content": "ඉන්දියාවේ බැංගලෝර්හි - කොල්ලාර් ප්‍රදේශයේ ශ්‍රී නිවාසපූර් හි පදිංචි ඉන්දියානු ජාතික සිය පෙම්වතාගේ නිවස ඉදිරිපිට වස පානය කළ ශ්‍රී ලාංකික ගෘහ සේවිකාවක් ඊයේ (20) රෝහල් ගත කෙරුණා. ටයිම්ස් ඔෆ් ඉන්දියා පුවත්පත වාර්තාකළේ ශ්‍රී ලාංකික ගෘහ සේවිකාවට රියදුරෙකු වූ ඉන්දීය පෙම්වතා කුවේටයේදී හමුවී ඇති බවයි. ඔහු ඇය විවාහ කර ගන්නා බවට පොරොන්දු වුව ද පසුව ඉන්දියාවට පැමිණ සිය ගම් ප්‍රදේශයේ තරුණියක විවාහ කරගෙන තිබෙනවා. ඉන්පසුවයි දෙවැනි වරටත් පෙම්වතා සොයා ආ ශ්‍රී ලාංකික ගෘහ සේවිකාව ඔහුගේ නිවස ඉදිරිපිටදී ඊයේ වස පානය කර ඇත්තේ. පෞද්ගලික රෝහලකට මුලින් ඇතුළත් කළ ඇය පසුව ශ්‍රී නිවාසපූර් හි රජයේ රෝහල වෙත මාරු කර යවා තිබෙනවා. මෙම ශ්‍රී ලාංකික ගෘහ සේවිකාවගේ නම් ගම් ඉන්දීය මාධ්‍ය මගින් හෙළිදරව් කර නැහැ.",
       "URL": "https://www.hirunews.lk/63480/ගෘහ-සේවිකාවක්-පෙම්වතා-වෙනුවෙන්-වස-පානය-කර-රෝහලේ",
       "Category": "Local News",
       "Parent URL": "https://www.hirunews.lk/local-news.php?pageID=5901"
}