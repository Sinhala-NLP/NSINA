{
       "Source": "hirunews",
       "Timestamp": "Monday, 16 May 2016 - 13:19",
       "Headline": "පීඩාවට පත්වූවන්ට සහන සලසන්න විශේෂ සාකච්ඡාවක් අද පස්වරුවේ",
       "News Content": "රටේ පවතින අයහපත් කාලගුණ තත්ත්වය හේතුවෙන් පීඩාවට පත්ව ඇති ජනතාවට සහන සැලසීම සහ ඒ පිළිබද සොයා බැලීමට අදාළ අංශ ප්‍රධානීන් සමඟ විශේෂ සාකච්ඡාවක් ජනාධිපති ලේකම් කාර්යාලයේදී අද පස්වරුවේ පැවැත්වෙනවා.\nමෛත්‍රීපාල සිරිසේන ජනාධිපතිවරයාගේ උපදෙස් පරිදි ජනාධිපති ලේකම් පී බී අබේකෝන්ගේ ප්‍රධානත්වයෙනුයි මෙම සාකච්ඡාව සංවිධාන කර ඇත්තේ.\nපීඩාවට පත් ජනතාවට සහන සැලසීමට අවශ්‍ය මුදල් ප්‍රතිපාදන වෙන් කරන ලෙස ද ජනාධිපතිවරයා අදාළ අංශ වෙත උපදෙස් ලබාදී තිබෙනවා.\nසිදුවිය හැකි ආපදා සම්බන්ධයෙන් නිරන්තරයෙන් අවදානයෙන් පසුවිය යුතු බවට ආපදා කළමනාකරණ අමාත්‍යවරයාට ආරක්ෂක ලේකම්වරයා ඇතුළු ත්‍රිවිධ හමුදා ප්‍රධානීන්ට සහ පොලිස්පතිවරයාට ජනාධිපතිවරයා තවදුරටත් උපදෙස් ලබාදී ඇති බව සදහන්.",
       "URL": "https://www.hirunews.lk/133345/පීඩාවට-පත්වූවන්ට-සහන-සලසන්න-විශේෂ-සාකච්ඡාවක්-අද-පස්වරුවේ",
       "Category": "Local News",
       "Parent URL": "https://www.hirunews.lk/local-news.php?pageID=5044"
}