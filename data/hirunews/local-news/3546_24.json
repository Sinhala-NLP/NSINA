{
       "Source": "hirunews",
       "Timestamp": "Saturday, 19 January 2019 - 14:11",
       "Headline": "රත්නපුර - පානදුර මාර්ගයේ කොටසක් තාවකාලිකව වැසේ",
       "News Content": "රත්නපුර - පානදුර ප්‍රධාන මාර්ගයේ නම්බපාන ප්‍රදේශයෙන් රථ වාහන ගමනාගමනය සීමා කෙරෙන බව පොලීසිය පවසනවා.\nඑම මාර්ගයේ කිලෝමීටර් 67 කණුවේ සිට 68/1 බෝක්කුව අතර මාර්ගයට අනතුරුදායක ලෙස පිහිටා ඇති ගලක් රසායනික පිපුරුම් ද්‍රව්‍ය යොදා පුපුරුවා හැරීමේ දෙවන අදියර ක්‍රියාත්මක කිරීම හේතුවෙන් මෙලෙස මාර්ගය තාවකාලිකව වසා දැමෙන බවයි පොලීසිය සඳහන් කළේ.\nඒ අනුව අද (19) දහවල් කාලයේ සිට පස්වරු 6 දක්වා මෙලෙස මාර්ගය තාවකාලිකව වසා දැමෙන බැවින් විකල්ප මාර්ග භාවිතා කරන ලෙසටයි පොලීසිය රියදුරන්ගෙන් ඉල්ලා සිටියේ.",
       "URL": "https://www.hirunews.lk/208558/රත්නපුර-පානදුර-මාර්ගයේ-කොටසක්-තාවකාලිකව-වැසේ",
       "Category": "Local News",
       "Parent URL": "https://www.hirunews.lk/local-news.php?pageID=3546"
}