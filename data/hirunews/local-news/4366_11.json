{
       "Source": "hirunews",
       "Timestamp": "Thursday, 17 August 2017 - 19:30",
       "Headline": "ආයෝජන වැටුණේ බැදුම්කර සිද්ධියෙන් - නිදහස් පක්ෂයෙන් චෝදනා",
       "News Content": "ජාතික ආර්ථික සභාවක් පිහිටුවන්නේ රටේ ආර්ථික ගැටලූවලට නිසි විසඳුම් ලබාදීමේ අරමුණින් බව ශ්‍රී ලංකා නිදහස් පක්ෂය ප්‍රකාශ කළා.\nඑම පක්ෂය කොළඹ අද (17) කැඳවා තිබූ මාධ්‍ය හමුවට එක්වු විශේෂ කාර්යභාර අමාත්‍ය, ආචාර්ය සරත් අමුණුගම සහ නියෝජ්‍ය අමාත්‍ය ලක්ෂ්මන් යාපා අබේවර්ධන ඒ සම්බන්ධයෙන් අදහස් දක්වා සිටියා.\nඑහිදී අමාත්‍ය සරත් අමුණුගම කියා සිටියේ ‘‘ධුර කාලයෙන් බාගයකට ලං වෙලා තියෙනවා. ඉස්සෙල්ලාම කියන්න  ඕන අපි කිසිම සැකයක් නැතිව විස්සයි විස්ස දක්වා යනවා. ඒ අනුව තමයි ගරු ජනාධිපතිතුමා කැබිනට් මණ්ඩලයට යෝජනාවක් කරා ජාතික ආර්ථික සභාවක් ස්ථාපනය කරන්න කියලා. දැන් මේ මණ්ඩලයට ඇතුළත් වෙන්නේ ගරු ජනාධිපතිතුමා, අගමැතිතුමා, මුදල් ඇමතිතුමා, ඒ වගේම අමාත්‍යාංශ තුනේ ලේකම්වරුන් සහ මහ බැංකුවේ අධිපතිතුමා.’’ යනුවෙන්.\nමාධ්‍ය හමුවේදී වැඩිදුරටත් අදහස් දැක්වු නියෝජ්‍ය අමාත්‍ය ලක්ෂ්මන් යාපා අබේවර්ධන කියා සිටියේ බැඳුම්කර සිද්ධිය රටේ සමස්ත ආයෝජනවලට බලපෑම් එල්ල කර ඇති බවයි. ‘‘මේ අපි නැත්නම් ජනාධිපති කොමිෂන් එකක් පත්වෙනවාද පර්පචුවල් ටෙ‍්‍රෂරීස් එකට. පත් වෙනවාද අපි නැත්නම්, එක පක්ෂයක් යටතේ තිබ්බා නම් ආණ්ඩුවක්. එහෙම තිබුණා නම් මේ කොමිෂන් පත් වෙනවාද ? ගලගොඩපිටියට පස්සේ කොමිෂන් එකක් පත් කරේ, බණ්ඩාරණායක මහත්තයාට පස්සේ මෛත්‍රීපාල සිරිසේන මහත්තයා. ඒ පත්කරලා ඉවරවෙලා එහෙම නිදහසක් තිබ්බද ආණ්ඩුවේ ඇමතිවරයෙක් ගෙනල්ලා ප්‍රශ්න කරන්න. නීතිපති දෙපාර්තමේන්තුවට තමන්ගේ නිදහසක් තිබුණද ? මේ නිදහස මෛත්‍රීපාල සිරිසේන මැතිතුමා දුන්නා. මේකේ අලාභය ගැන අපි කිව්වහම අපිට විවිධ ඒවා කියනවා. මම අදත් කියනවා ටි‍්‍රලියනයකට වඩා මේක අලාභයි. පර්පචුවෙල් සමාගමේ 2015/2016 වසර අවසානයේ මහ බැංකුවට දීපු වාර්තාවෙන් මිලියන 25,000 ක ලාභයක් පෙන්වලා තියෙනවා. මේ ගත්ත කෙටි ලාභය අවුරුදු තිහක් යද්දී අපිට ටි‍්‍රලියනයකට වඩා වැඩියි. මේක නිවැරදි කරේ නැත්නම්. සමස්ත රටේ ආයෝජනයට මේක බලපාලා තියෙනවා. ඇයි අද අපිට ආයෝජන අඩුවෙලා තියෙන්නේ. මම ආයෝජන මණ්ඩලයේ සභාපතිවරයා විදියට යද්දී බිලියන 1.8 ක් තිබ්බා. අද එක බිලියනයක් ගන්න බැරිවුණා ගිය අවුරුද්ද වෙද්දී. අද පුවත්පත්වල දැක්කා ඔබ දැක්කා ලාභය. රුපියල් ලක්ෂ 7000 ගානක් ප්‍රධාන විධායක නිලධාරීයා ඇවිල්ලා කියනවා වුණු දෙයක් දන්නේ නෑ කියලා, ලාභයට වුණු දෙයක් දන්නේ නෑ කියලා. ලාභය කොහෙටද ගියේ එහෙනම්. මේක තමයි අලාභය එහෙනම්. අපි ආණ්ඩුවක් තුළ ඉදලයි මේක කිව්වේ.’’\nහිටපු ජනාධිපති ආර්යා ශිරන්ති රාජපක්ෂ අපරාධ පරීක්ෂණ දෙපාර්තමේන්තුවට කැඳවා ප්‍රශ්න කිරීම සම්බන්ධයෙන් නැගුණු ප්‍රශ්න කිහිපයකට මාධ්‍ය හමුවට එක්වු අමාත්‍ය එස්.බී.දිසානායක ප්‍රතිචාර දක්වා සිටියා. ‘‘අපි හිතන්නේ නම් ශිරන්ති මැතිණියට සිරිලිය සංවිධානය ඇතුලේ බරපතල චෝදනා තියෙනවා. ඇත්තටමත් ඉතිං ශිරන්ති මැතිණිය ගැන කතා කරද්දී එතුමිය ප්‍රංශයේ ගිහිල්ලා ඉන්නකොට වෙසක් උත්සවයට එක ?කට එක කාමරේට ලක්ෂ 30 ක් දීලා හිටිය කියන එක බොරුවක් නෙවෙයිනේ.’’\n‘‘ප්‍රශ්නය - චෝදනාවල සත්‍යතාවයක් තියෙනවාද ?\nපිළිතුර - නෑ...නෑ....මං කියනවා සිරිලියේ ප්‍රශ්නයක් තියෙනවා.\nප්‍රශ්නය - ඇමතිතුමා  ඕන කෙනෙකුට චෝදනා කරන්න පුලූවන්...නමුත් නීතිය ඉදිරියේ ඔප්පු වෙනකම්....සත්‍යතාවය ඔප්පු වෙන්නේ නෑ.....\nපිළිතුර - ඔයා කොහොමද ඔප්පු වෙන්නේ නෑ කියලා කියන්නේ. අපි බලමු ඉතිං ඔප්පු වෙනවද නැද්ද කියලා ඉතිං.’’\nඑහිදී මාධ්‍යවේදීන් විශේෂ අධිකරණ ක්‍රමවේදයක් ගැන අමාත්‍ය රාජිත සේනාරත්න පසුගියදා සිදුකළ ප්‍රකාශය සම්බන්ධයෙන්ද විමසා සිටියා.\n‘‘ප්‍රශ්නය - ශ්‍රී ලංකා නිදහස් පක්ෂයේ මතය මොකක්ද විශේෂ අධිකරණයක් පිහිටුවලා රාජපක්ෂවරුන් සම්බන්ධයෙන් තියෙන චෝදනා ගැන....?\nපිළිතුර - ශ්‍රී ලංකා නිදහස් පක්ෂය ඒ පිළිබද මතයක් සාකච්ඡා කරලාවත් නෑ. ඒක රාජිත සේනාරත්න අමාත්‍යතුමා තමයි ඉදිරිපත් කරේ. අපි එහෙම එකක් ගැන සාකච්ඡා කරලාවත් නෑ. හැබැයි ඉතිං මොනවා කළත් ඒක නීතියට හා ආණ්ඩුක්‍රම ව්‍යවස්ථාවට එකඟ වෙන්න  ඕන.’’",
       "URL": "https://www.hirunews.lk/168695/ආයෝජන-වැටුණේ-බැදුම්කර-සිද්ධියෙන්-නිදහස්-පක්ෂයෙන්-චෝදනා",
       "Category": "Local News",
       "Parent URL": "https://www.hirunews.lk/local-news.php?pageID=4366"
}