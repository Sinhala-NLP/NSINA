{
       "Source": "hirunews",
       "Timestamp": "Monday, 02 January 2017 - 16:55",
       "Headline": "සීමානිර්ණ කොමිසමේ වාර්තාව භාර ගැනීම විෂය භාර ඇමති ප්‍රතික්ෂේප කරයි",
       "News Content": "සීමානිර්ණ කොමිසම මගින් සකස් කර ඇති වාර්තාව භාර ගැනීම පළාත් සභා සහ පළාත් පාලන අමාත්‍ය ෆයිසර් මුස්තාෆා අද ප්‍රතික්ෂේප කළා.\nමැතිවරණ සීමා කොමිසමේ සභාපති අශෝක පීරිස් ඇතුළු පිරිසක් අද අමාත්‍යාංශයට පැමිණ අදාළ වාර්තාව අමාත්‍යවරයා වෙත පිළිගැන්වූ අතර, එහිදී අමාත්‍ය ෆයිසර් මුස්තාෆා විමසා සිටියේ ඒ සඳහා සියලුම කමිටු සාමාජිකයන් අත්සන් තබා ඇත්ද යන්නයි.\nකෙසේ වෙතත් එහිදී කොමිසමේ සභාපතිවරයා ප්‍රකාශ කළේ වාර්තාවට එක්සත් ජාතික පක්ෂයේ සහ එක්සත් ජනතා නිදහස් සන්ධාන නියෝජිතයන් අත්සන් තබා නොමැති බවයි.\nඒ අනුව සියලු දෙනාගේ අත්සන් සහිතව වාර්තාව ඉදිරිපත් කරන ලෙස අමාත්‍යවරයා එහිදී කොමිසමට දැනුම් දෙනු ලැබුවා.",
       "URL": "https://www.hirunews.lk/151127/සීමානිර්ණ-කොමිසමේ-වාර්තාව-භාර-ගැනීම-විෂය-ඇමති-ප්‍රතික්ෂේප-කරයි",
       "Category": "Local News",
       "Parent URL": "https://www.hirunews.lk/local-news.php?pageID=4727"
}