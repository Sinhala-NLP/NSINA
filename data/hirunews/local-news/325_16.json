{
       "Source": "hirunews",
       "Timestamp": "Monday, 22 May 2023 - 13:43",
       "Headline": "විරාට් කෝලිගෙන් අයි.පී.එල්. වාර්තාවක්",
       "News Content": "ඉන්දීය ප්‍රිමියර් ලීග් තරග ඉතිහාසයේ වැඩිම ශතක ලබාගත් පිතිකරුවන් අතර පෙරමුණ ගැනීමට රෝයල් චැලෙන්ජර්ස් බැංගලෝර් කණ්ඩායමේ විරාට් කෝලි ඊයේ සමත්වුණා.\nඒ ගුජරාට් ටයිටන්ස් කණ්ඩායම සමඟ ඊයේ පැවති තරගයේදී ශතකයක් වාර්තාකරමින්. එය තරගාවලිය තුළ ඔහු අඛන්ඩව ලබාගත් දෙවන ශතකය වීමද විශේෂත්වයක්.\nමෙවර තරගාවලියේදී සන්රයිසස් හයිද්‍රාබාද් කණ්ඩායමට එරෙහිව ද විරාට් කෝලි ශතකයක් රැස් කර තිබුණා.\nඅයි.පී.එල්. තරග ඉතිහාසයේ වැඩිම ශතක ලබාගෙන පෙරමුණේ පසුවූයේ බටහිර ඉන්දීය කොදෙව් ක්‍රීඩක ක්‍රිස් ගේල් වන අතර, විරාට් කෝලි ඊයේ හත්වන ශතකය වාර්තා කිරීමත් සමඟ එම වාර්තාව අභිබවා ගියා.\nමේ අතර ගුජරාට් ටයිටන්ස් කණ්ඩායමේ සුබ්මන් ගිල් ද බැංගලෝර් කණ්ඩායමට එරෙහි තරගයේදී ශතකයක් වාර්තා කළ අතර, එය මෙම තරගාවලිය තුළ ඔහු රැස් කළ දෙවන ශතකයද වනවා.",
       "URL": "https://www.hirunews.lk/335914/විරාට්-කෝලිගෙන්-අයි-පී-එල්-වාර්තාවක්",
       "Category": "Local News",
       "Parent URL": "https://www.hirunews.lk/local-news.php?pageID=325"
}