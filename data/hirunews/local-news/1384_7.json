{
       "Source": "hirunews",
       "Timestamp": "Monday, 31 January 2022 - 19:44",
       "Headline": "75ට පොල් නැහැ. - පාරිභෝගිකයින්ගෙන් චෝදනා  (වීඩියෝ)",
       "News Content": "සතොස මගින් අද සිට රුපියල් 75කට පොල් මිලදී ගතහැකි බවට වෙළද අමාත්‍ය බන්දුල ගුණවර්ධන ප්‍රකාශ කළද එලෙස මිලදී ගැනිමට ලංකා සතොස අලෙවි සැල් තුල පොල් නොතිබු බවට පාරිභෝගික ජනතාව චෝදනා කරනවා.\nවසර පුර පොල් ගෙඩියක් රුපියල් 75ක මිලකට අලෙවි කිරීමට අදාල ගිවිසුම , පොල් සංවර්ධන මණ්ඩලය සමග අත්සන් කිරීම අද පෙරවරුවේ සිදු කෙරුණු අතර ඒහි නියමු ව්‍යාපෘතිය ආරම්භ කෙරුනේ කොළඹ දිස්ත්‍රික්කය කේන්ද්‍ර කරගනිමින්.\nපසුගිය කාල සීමාවේදි පොල් ගෙඩියක මිල රුපියල් 120ක් දක්වා ඉහල ගිය අතර, අද සිට සහන මිලට පොල් ලබාදීමේ වැඩපිලිවෙල ආරම්භ කිරීමට වෙළද අමාත්‍යවරයා කටයුතු කරනු ලැබුවේ එවන් පසුබිමකයි.\nකෙසේ වෙතත්, රුපියල් 75ට පොල් මිලදී ගැනීම සදහා සතොස අලෙවි සැල් වෙත ගිය පාරිභෝගික ජනතාව කියා සිටියේ එම මිලට පොල් නොමැති බවයි.",
       "URL": "https://www.hirunews.lk/295815/75ට-පොල්-නැහැ-පාරිභෝගිකයින්ගෙන්-චෝදනා-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1384"
}