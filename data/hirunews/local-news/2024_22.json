{
       "Source": "hirunews",
       "Timestamp": "Monday, 12 April 2021 - 15:29",
       "Headline": "සත්පත්තිනි සෙත් ශාන්තිය වෙනුවෙන් සැදැහැවතුන් පූජා කළ සහල්වල අග්‍ර කොටස කපිලවස්තුපුර නිසැක ශ්‍රී සර්වඥ්‍ය ධාතූන් වහන්සේ වෙනුවෙන් පූජා කෙරේ (වීඩියෝ)",
       "News Content": "හිරු ටී.වී. සහ හිරු එෆ්. එම්. ගෙන එන සූර්ය සිංහලේ හිරුත් එක්ක තුන්හෙළයේ අවුරුදු වැඩසටහනට සමගාමීව පැවැත්වෙන සත්පත්තිනි සෙත් ශාන්ති කර්මයේ ශාන්තියේ යාත්‍රාවට ඔබ පූජා කළ සහල්වල අග්‍ර කොටස අද කපිලවස්තුපුර නිසැක ශ්‍රී සර්වඥ්‍ය ධාතූන් වහන්සේ වෙනුවෙන් පූජා කෙරුණා.\nඒ, වස්කඩුව ශ්‍රී සුභූති විහාරස්ථානයේදී.\nගෝලීය වෛරස් වසංගතයක් මධ්‍යයේ මෙවර සිංහල දෙමළ අලුත් අවුරුද්ද පිලිගැනීමට සූදානම්ව සිටින මෙරට ජනතාවට, දේව ආශිර්වාදය ලබා දීමටත්, සෙත් ශාන්තිය ප්‍රාර්ථනා කිරීමටත් හිරු ටී.වී. සහ හිරු එෆ්. එම්. එක්ව, සූර්ය සිංහලේ හිරුත් එක්ක තුන්හෙළයේ අවුරුද්දට සමගාමීව සත් පත්තිනි සෙත් ශාන්තිකර්මය සංවිධානය කෙරුණා.\nහිරු මාධ්‍ය ජාලයේ සභාපති රේනෝ සිල්වා මහතාගේ සංකල්පයකට අනුව සිදුකෙරෙන සත්පත්තිනි සෙත් ශාන්ති කර්මය අප්‍රේල් 14 දා නව වසර උදාවීමට පෙර මධ්‍යම රාත්‍රීයේ ආරම්භ කෙරෙනවා.\nඑහිදී පත්තිනි මෑණියන් ප්‍රමුඛ දෙවි දේවතාවුන් උදෙසා දේව දානය පූජා කෙරෙන අතර, එම වැඩකටයුතු පසුගිය මාර්තු 31 වැනිදා සුභ මොහොතින් ආරම්භ\nකෙරුණා.\nදේව දානය සකස් කිරීමට අවැසි අලුත් සහල්, මුළු රටෙන්ම පූජා කිරීම, දිවයින පුරා විහිදී යන මාර්ග 3ක් ඔස්සේ දිස්ත්‍රික්ක 20ක විහාරස්ථාන 90කදී දින 10ක් පුරා අති සාර්ථකව සිදුකෙරුණා.\nඔබේ ගමටත් නගරයටත් පැමිණි ශාන්තියේ යාත්‍රාවට ඔබ විසින් බැති සිතින් පූජා කරනු ලැබූ සුපිරිසිදුව සකස් කරගත් නොඉඳුල් සහල්වල අග්‍ර ශෂ්‍ය අද වස්කඩුව ශ්‍රී සුභූති විහාරස්ථානයේ වැඩසිටින කපිලවස්තුපුර ශ්‍රී සර්වඥ්‍ය ධාතූන් වහන්සේලා වෙනුවෙන් දහවල් සම්බුද්ධ පූජාව ලෙස පූජා කෙරුණා.\nඒ අනුව කපිලවස්තුපුර නිසැක ශ්‍රී සර්වඥ්‍ය ධාතූන් වහන්සේලා වෙනුවෙන් අද පටන් මෙම වසර පුරා පූජා කෙරෙන සම්බුද්ධ පූජාව සඳහා ඔබ විසින් ශාන්තියේ\nයාත්‍රාවට පිදූ සුපිරිසිදු සහල් යොදා ගැණෙනවා.\nආචාර්ය පූජ්‍ය වස්කඩුවේ මහින්දවංශ මහනාහිමි ශාන්තියේ යාත්‍රාවට ඔබ විසින් පූජාකළ අලුත් සහල්වල අග්‍ර කොටස රුවන්වැලි මහ සෑරදුන්වෙනුවෙනුත් මහියංගන රජමහා සෑරඳුන් වෙනුවෙනුත්, කතරගම, කිරිවෙහෙර මහ සෑ රදුන් වෙනුවෙන් සහ තිස්සමහාරාම මහ සෑරදුන් උදෙසා ඊයේ පූජා කෙරුණා.\n13වනදා රාත්‍රියේ හිරු සත්පත්තිනි සෙත් ශන්තිකර්මය සිදු කෙරේන අතර දේව දානය සකස් කිරිම සිදුවන්නේ ඔබ විසින් බැති සිතින් පූජා කළ සුපිරිසිදුව සකස් කරගත් නොඉඳුල් සහල්වලින් අනතුරුව ඉතිරි වන සහල් කොටස මෙරට ඔබේ වන්දනා මනායට පත්‍රවන සියළු පත්තිනි දේවාල සඳහා එළඹේන වසර පුරා දේව දානය සකස් කිරිම සඳහා පුජා කරන්නටද මේ වන විට සියළු කටයුතු සුදානම්",
       "URL": "https://www.hirunews.lk/268248/සත්පත්තිනි-සෙත්-ශාන්තිය-වෙනුවෙන්-සැදැහැවතුන්-පූජා-කළ-සහල්වල-අග්‍ර-කොටස-කපිලවස්තුපුර-නිසැක-ශ්‍රී-සර්වඥ්‍ය-ධාතූන්-වහන්සේ-වෙනුවෙන්-පූජා-කෙරේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2024"
}