{
       "Source": "hirunews",
       "Timestamp": "Thursday, 16 February 2023 - 13:57",
       "Headline": "කුරුණෑගල ඒ.ටී.එම්. කොල්ලයේ සැකකරු අත්අඩංගුවට",
       "News Content": "කුරුණෑගල - ගැට්ටුවාන මංසන්ධියේ සවිකර තිබූ රාජ්‍ය බැංකුවකට අයත් ඒ.ටී.එම් යන්ත්‍රයක් කඩා රුපියල් කෝටියකට ආසන්න මුදලක් සොරකම් කළ සැකකරු අත්අඩංගුවට ගෙන තිබෙනවා.\n33 හැවිරිදි එප්පාවල පදිංචි සැකකරු අත්අඩංගුවට ගෙන ඇත්තේ බිංගිරිය - ඌරතැන්න පාර ප්‍රදේශයේ සැඟව සිටියදීයි.\nසැකකරු භාරයේ තිබී සොරකම් කරන ලද මුදල් වලින් රුපියල් හතලිස් පන්ලක්ෂ හැටදෙදහසක මුදලක් සොයා ගෙන තිබෙනවා.\nඑමෙන්ම, සොරකම් කළ මුදල්වලින් මිලදී ගත් හය ලක්ෂ 50,000 ක් වටිනා රන් අත්පලදනාවක් හා රන් මාලයක්, රුපියල් 550,000 ක් වටිනා යතුරුපැදියක්, රුපියල් 370,000 ක් වටිනා ජංගම දුරකථනයක් සොයා ගෙන ඇති බවයි පොලීසිය කියා සිටියේ.\nඔහු ගමන් වියදම් සඳහා රුපියල් ලක්ෂ 2කට ආසන්න මුදලක් වියදම් කර ඇති බවට ද අනාවරණ වී තිබෙනවා.\nසැකකරු මින්නේරිය යුද හමුදා කඳවුරු ඉදිරිපිට තිබූ ඒ.ටී.එම්.යන්ත්‍රයක් කඩා මුදල් සොරකම් කර ඇති අතර, බිංගිරිය සහ අනුරාධපුර ඒ.ටී.එම්.යන්ත්‍ර කඩා මුදල් කොල්ලකෑමට උත්සාහ කිරීම නිසා රක්ෂිත බන්ධනාගාර ගතව ද සිට ඇති බවටයි හෙළි වී ඇත්තේ.",
       "URL": "https://www.hirunews.lk/327549/කුරුණෑගල-ඒ-ටී-එම්-කොල්ලයේ-සැකකරු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=532"
}