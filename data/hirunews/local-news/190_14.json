{
       "Source": "hirunews",
       "Timestamp": "Wednesday, 12 July 2023 - 15:25",
       "Headline": "මෝටර් රථයක අයිස්: රියැදුරු සමඟ මත්ද්‍රව්‍ය අත්අඩංගුවට",
       "News Content": "කඩුවෙල නගරයේදී අතුරුගිරිය පොලිසිය විසින් කරන ලද වැටලීමකදී මෝටර් රථයකින් ගමන් කරමින් සිටි පුද්ගලයකුගේ මෝටර් රථය තුළ තිබී අයිස් මත්ද්‍රව්‍ය ග්‍රෑම් 20ක් සමඟ මෝටර් රථයේ රියැදුරු ද අත්අඩංගුවට ගෙන තිබෙනවා.\nසැකකරුගෙන් කරන ලද ප්‍රශ්න කිරීමේදී සැකකරුගේ නිවෙසේ තිබී අයිස් මත්ද්‍රව්‍ය ග්‍රෑම් 70ක් ද පොලිසිය විසින් සොයා ගත් බව වාර්තා වෙනවා.\nඅත්අඩංගුවට ගත් සැකකරු 44 හැවිරිදි කැලණිය ප්‍රදේශයේ පදිංචිකරුවෙක්.\nඔහු අද කඩුවෙල මහේස්ත්‍රාත් අධිකරණයට ඉදිරිපත් කිරීමට නියමිතයි.\nඅතුරුගිරිය පොලිසිය වැඩිදුර විමර්ශන සිදු කරනවා.",
       "URL": "https://www.hirunews.lk/340968/මෝටර්-රථයක-අයිස්-රියැදුරු-සමඟ-මත්ද්‍රව්‍ය-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=190"
}