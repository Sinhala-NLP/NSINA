{
       "Source": "hirunews",
       "Timestamp": "Sunday, 29 May 2016 - 10:14",
       "Headline": "රජරට විශ්වවිද්‍යාලයේ කාන්තා නේවාසිකාගාරයට ඇතුළු වූ හමුදා සෙබලෙකු අත්අඩංගුවට",
       "News Content": "රජරට විශ්වවිද්‍යාලයේ කෘෂිකර්ම පීඨයේ ශිෂ්‍යාවන්ගේ නේවාසිකාගාරයකට රාත්‍රී කාලයේ ඇතුලූ වූ යුද හමුදා සෙබලෙකු අනුරාධපුර පොලිස් භාරයට ගෙන තිබෙනවා.\nඅනුරාධපුර - බණ්ඩාරපුල්ලියන්කුලම ප්‍රදේශයේ පවත්වාගෙන යන මෙම නේවාසිකාගාරයට මොහු ඇතුලූ වී ඇත්තේ පෙරේදා රාත්‍රියේයි.\nනේවාසිකාගාරයේ ආරක්ෂක නිලධාරීන් භාරයට ගත් මොහු පසුව අනුරාධපුර පොලීසියට භාරදී තිබෙනවා.\nවිවාහකයෙකු වන 28 හැවිරිදි මෙම හමුදා සෙබළා අනුරාධපුර - ඉලූක්කුලම ප්‍රදේශයේ පදිංචිකරුවෙක්.\nසැකකරු සම්බන්දයෙන් වැඩිදුර ක්‍රියාමාර්ග ගැනීම සඳහා ඔහු සේවය කරන සාලියපුර හමුදා කඳවුරට භාරදුන් බව අනුරාධපුර පොලීසිය කියා සිටියා.",
       "URL": "https://www.hirunews.lk/134261/රජරට-විශ්වවිද්‍යාලයේ-කාන්තා-නේවාසිකාගාරයට-ඇතුළු-වූ-හමුදා-සෙබලෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=5028"
}