{
       "Source": "hirunews",
       "Timestamp": "Tuesday, 08 May 2018 - 12:33",
       "Headline": "යාපනයේදී යතුරුපැදි කල්ලියකින් ප්‍රහාරයක්",
       "News Content": "යාපනය - නීර්වේලි දකුණු ප්‍රදේශයේ සෙම්බාට්ටු - පුල්ලෙයාර් කෝවිල අසලදී යතුරුපැදි වලින් පැමිණි පිරිසක්, පුද්ගලයින් දෙදෙනෙකුට ඊයේ තියුණු ආයුධවලින් පහරදී තිබෙනවා.\nඉන් බරපතල තුවාල ලැබූ දෙදෙනා පළමුව කෝපායි රෝහලට ඇතුලත් කර ඇති අතර, අනතුරුව වැඩිදුර ප්‍රතිකාර සඳහා යාපනය රෝහලට වෙත මාරුකර යවා ඇති බවයි පොලිසිය ප්‍රකාශ කළේ.\nයතුරුපැදි තුනකින් මුහුණු ආවරණය කර පැමිණි 7 දෙනෙකු මෙම පහරදීම සිදු කර තිබෙනවා.\nපහර කෑමට ලක්වු 23 සහ 21 හැවිරිදි තරුණයින් දෙදෙනා සහ  පහරදීම සිදුකල පිරිස අතර සිටි අයෙක් සමඟ කෝපායි මංසන්ධියේ දී බහින් බස්වීමක් සිදුව තිබෙනවා.\nඅනතුරුව තරුණයින් දෙදෙනා සෙම්බාට්ටු - පුල්ලෙයාර් කෝවිල අසලට පැමිණි අවස්ථාවේදි ඔවුන් සමග බහින්බස්වීම ඇති කරගත් පුද්ගලයා ඇතුලූ 7 දෙනා යතුරුපැදිවලින් පැමිණ පහරදීම සිදුකර ඇති බව සඳහන්.",
       "URL": "https://www.hirunews.lk/190243/යාපනයේදී-යතුරුපැදි-කල්ලියකින්-ප්‍රහාරයක්",
       "Category": "Local News",
       "Parent URL": "https://www.hirunews.lk/local-news.php?pageID=3955"
}