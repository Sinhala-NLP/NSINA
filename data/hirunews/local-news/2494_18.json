{
       "Source": "hirunews",
       "Timestamp": "Thursday, 27 August 2020 - 14:13",
       "Headline": "හිරු හෙළිදරව්වෙන් සැකසෙන බෝම්බුවල පාසල් ක්‍රීඩා පිටිය (වීඩියෝ)",
       "News Content": "පාසල් ක්‍රීඩා පිටියේ පෙළහරපානා කළුතර බෝම්බුවල ශ්‍රී ධර්මාලෝක විද්‍යාලයීය ක්‍රීඩක ක්‍රීඩිකාවන්, ක්‍රීඩා පිටියක් නොමැතිව මුහුණදෙන දුෂ්කරතා සම්බන්ධයන් හිරු රෙඩ් කාඩ් තුළින් පසුගියදා අපි අනාවරණය කළා.\nඑම පුවතින් අනතුරුව ක්‍රීඩා අමාත්‍ය නාමල් රාජපක්ෂ මහතා පියවර ගෙන ඇත්තේ කඩිනමින් ක්‍රීඩා පිටිය සකස් කිරීමට අවශ්‍ය කටයුතු සම්පාදනය කිරිමයි.\nසමස්ත ලංකා පාසල් ත්‍රෝ බෝල් ශුරතාව සිව් වසරක් දිනා සිටින කළුතර බෝම්බුවල ශ්‍රී ධර්මාලෝක විද්‍යාලීය ක්‍රීඩා පිටියේ අද පවතින තත්ත්වය ගැන Hiru Red Card තුළින් අපි අනාවරණය කළේ පසුගිය සදුදා දිනයේදීයි.\n2019 වසරේදී රුපියල් ලක්ෂ 25ක මුදලක් වැයකරමින් මෙම ක්‍රීඩා පිටිය නවීකරණ කරන්නට බලධාරීන් පියවර ගත්තත්, ඉන් ශ්‍රී ධර්මාලෝක දු දරුවන්නට සිදුවුණේ යන්තම් හෝ සිය ක්‍රීඩා පුහුණුවීම් කටයුතු සිදු කරන්නට තිබු හැකියාවත් නැත්තටම නැතිවී යාම මෙන්ම ඔවුන් සිය පුහුණුවීම් යාබඳ පිහිටි අධිවේගී මාර්ගය අසළ සිදු කරන අයුරුත් අපි පෙන්වා දුන්නා.\nක්‍රීඩා පිටියක ප්‍රමිතියේ වැදගත්කම පිළිබඳ හයක් හතරක් නොදත් සම හරක් වූ නිලධාරීන්ගේ මෙම ක්‍රියා කලාපය නිසා ශ්‍රී ධර්මාලෝක දු දරුවන් මුහුණදෙන ජිවිත අවදානම ගැනත් අපි එහිදි ක්‍රීඩාව කරවන බලධාරීන්ගේ අවධානයට යොමු කළා.\nHiru Red Card අනාවරණය දුටු ක්‍රීඩා අමාත්‍ය නාමල් රාජපක්ෂ මහතා, ග්‍රාමීය හා පාසල් ක්‍රීඩා රාජ්‍ය අමාත්‍ය තේනුක විදානගමගේ මහතාට සහ අදාළ බලධාරීන්ට උපදෙස් ලබා දී ඇත්තේ බෝම්බුවල ශ්‍රී ධර්මාලෝක විද්‍යාලීය ක්‍රීඩා කඩිනමින් සකස් කිරිමට අවශ්‍ය කටයුතු සම්පාදනය කරන ලෙසයි.\nඑම සුබ පුවතත් රැගෙන රාජ්‍ය අමාත්‍ය තේනුක විදානගමගේ මහතා ශ්‍රී ධර්මාලෝක විද්‍යාලීය පැමිණියා.\nඑහිදී රාජ්‍ය අමාත්‍යවරයා මෙම දු දරුවන්ට සහතියකයක් ලබා දුන්නේ යුද හමුදාව සමග එක්ව ක්‍රීඩා පිටිය නිසි ප්‍රමිතියෙන් යුතුව සකස් කිරීමට කඩිනමින් පියවර ගන්නා බවයි.\nමෙරට ක්‍රීඩා අනාගතය රැඳී පවතින්නේ පාසැල් ක්‍රීඩාවට බලධාරීන් ලබාදෙන අවධානය මත බවට විවාදයක් නැහැ.\nඒ අනුව  විවේචන සහ  මග පෙන්වීම් ඔස්සේ මෙන්ම අගයකිරීම් හරහාත් මෙරට ක්‍රීඩාවේ හෙට දවස වෙනුවෙන්  කැපවන බවට හිරු ස්පෝර්ට්ස්  සහතික වනවා.",
       "URL": "https://www.hirunews.lk/248776/හිරු-හෙළිදරව්වෙන්-සැකසෙන-බෝම්බුවල-පාසල්-ක්‍රීඩා-පිටිය-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2494"
}