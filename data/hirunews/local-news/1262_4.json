{
       "Source": "hirunews",
       "Timestamp": "Tuesday, 29 March 2022 - 22:54",
       "Headline": "හෙට සහ අනිද්දා ඩීසල් ගන්න පෝලිම්වල රැඳෙන්න එපා - ඛනිජ තෙල් සංස්ථාවෙන් ඉල්ලීමක්",
       "News Content": "අද (29) සවස ගොඩබෑමට නියමිතව තිබූ ඩීසල් මෙට්‍රික් ටොන් 37,500ක් සහිත නෞකාවේ ඩීසල් ගොඩබෑමට නොහැකි වූ බව ලංකා ඛනිජ තෙල් නීතිගත සංස්ථාවේ සභාපති සුමිත් විජේසිංහ පවසනවා.\nඒ හේතුවෙන් හෙට (30) සහ අනිද්දා (31) දෙදින තුළ ඩීසල් ලබාගැනීම සඳහා සිපෙට්කෝ ඉන්ධන පිරවුම්හල් අසල පෝලිම්වල රැඳී නොසිටින ලෙස ඛනිජ තෙල් නීතිගත සංස්ථාව මහජනතාවගෙන් ඉල්ලීමක් කරනවා.\nනමුත්, අත්‍යවශ්‍ය සේවා සඳහා ඩීසල් සැපයුම අඛණ්ඩව සිදු කිරීමට නියමිතයි.\nඑමෙන්ම පෙට්‍රල් පිළිබඳව කිසිඳු ගැටලුවක් නොමැති අතර මහජනතාවට සාමාන්‍ය පරිදි පෙට්‍රල් ලබාගත හැකි බවද ලංකා ඛනිජ තෙල් නීතිගත සංස්ථාවේ සභාපති සුමිත් විජේසිංහ සඳහන් කළා.",
       "URL": "https://www.hirunews.lk/300740/හෙට-සහ-අනිද්දා-ඩීසල්-ගන්න-පෝලිම්වල-රැඳෙන්න-එපා-ඛනිජ-තෙල්-සංස්ථාවෙන්-ඉල්ලීමක්",
       "Category": "Local News",
       "Parent URL": "https://www.hirunews.lk/local-news.php?pageID=1262"
}