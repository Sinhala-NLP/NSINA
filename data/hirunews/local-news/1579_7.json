{
       "Source": "hirunews",
       "Timestamp": "Sunday, 07 November 2021 - 8:04",
       "Headline": "යළි දෛනික කොරෝනා ආසාදිතයින් 600 ඉක්මවයි",
       "News Content": "මෙරටින් යළිත් කොරෝනා ආසාදිතයින් 600 යේ සීමාව ඉක්මවා ඊයේ වාර්තා වුණා.\nආසාදිතයින් 617 දෙනෙකු ඊයේ මෙරටින් හඳුනාගත් අතර, ඒ අනුව මෙරට සමස්ත ආසාදිතයින් සංඛ්‍යාව 544,630ක්.\nපෙරේදා දිනයේදීද ආසාදිතයින් 628 දෙනෙකු මෙරටින් හඳුනා ගත්තා.\nඑසේම, පෙරේදා දිනයේ සිදුවූ කොරෝනා ආසාදිත පුද්ගල මරණ 20ක් ද සෞඛ්‍ය සේවා අධ්‍යක්ෂ ජනරාල්වරයා විසින් ඊයේ තහවුරු කළා.\nකොවිඩි ආසාදිත වී රෝහල්ගත වන ගැබිණි මව්වරුන් සංඛ්‍යාවද සුලු මට්ටමකින් ඉහල ගොස් තිබෙනවා.\nමේ අතර ‍ඇමරිකා එක්සත් ජනපදය සහ යුරෝපයේ බහුලව භාවිත කෙරෙන කොවිඩ් මර්දන එන්නත් වර්ග තුනක ප්‍රතිශක්තිකරණ හැකියාව කාලයත් සමඟ කැපී පෙනෙන ලෙස පහත වැටෙන බව නව අධ්‍යයනයකින් හෙළිවී ඇතැයි රාජ්‍ය අමාත්‍ය මහාචාර්ය චන්න ජයසුමන මහතා පවසනවා.\nඒ ඇමරිකානුවන් අටලක්ෂයක් යොදාගෙන සිදුකළ අධ්‍යයනයකදීයි.",
       "URL": "https://www.hirunews.lk/287237/යළි-දෛනික-කොරෝනා-ආසාදිතයින්-600-ඉක්මවයි",
       "Category": "Local News",
       "Parent URL": "https://www.hirunews.lk/local-news.php?pageID=1579"
}