{
       "Source": "hirunews",
       "Timestamp": "Wednesday, 25 October 2017 - 12:41",
       "Headline": "රිවෝල්වරයක් සමග පුද්ගලයෙක් අත්අඩංගුවට",
       "News Content": "මිනීමැරුම්, මත්කුඩු ජාවාරම් සහ කප්පම් ගැනීම් ඇතුලු අපරාධ රැසකට සම්බන්ධ දිවයිනේ නම ගිය අපරාධකරුවෙකු කළුතර කොට්ඨාස අපරාධ විමර්ශන අංශය විසින් ඊයේ (24) අත්අඩංගුවට ගත්තා.\nලද තොරතුරක් මත වැටලීම සිදුකර ඇති අතර එම අවස්ථාවේ ඔහු සතුව තිබී උණ්ඩ 06ක් යෙදිය හැකි රිවෝල්වරයක්ද අත්අඩංගුවට ගෙන ඇති බවයි අප වාර්තාකරු සඳහන් කළේ.\nසැකකරු අවරුදු 33ක් වූ රත්මලාන, අත්තිඩිය ප්‍රදේශයේ පදිංචි පුද්ගලයෙකු වන අතර මීට වසරකට පමණ පෙර බොරලැස්ගමුව ප්‍රදේශයේ වෙඩි තැබීමකින් ඝාතනයට ලක්වූ මහා පරිමාණ මත්කුඩු ජාවාරම්කරුවෙකු වූ පොඩි චානා නමැති පුද්ගලයාගේ ප්‍රධාන ගෝලයෙකු වන බව සඳහන්.\nනිළධාරීන් කළ ප්‍රශ්න කිරීම් වලදී පොඩි චානාට අයත්ව තිබූ එම ගිනි අවිය වෙනත් අයෙකුට විකිණීම සඳහා පැමිණි බව සැකකරු පවසා තිබෙනවා.\nකෙසේ වෙතත් අපරාධ විමර්ශන අංශය සඳහන් කළේ මෙය කිසියම් අපරාධයක් සඳහා රැගෙන ආවේද යන්න සහ කුලී පදනම මත මොහු මෙම ගිනි අවිය වෙනත් පුද්ගලයන් අතට පත්කරන්නේද යන වග සොයා බලන බවයි.\nසැකකරු තදින් මත්කුඩු පානයට ඇබ්බැහි වුවෙකු බවයි වාර්තා වන්නේ.\nඔහු අද (25) හොරණ අධිකරණයට ඉදිපත් කිරීමට නියමිතයි.",
       "URL": "https://www.hirunews.lk/174385/රිවෝල්වරයක්-සමග-පුද්ගලයෙක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4254"
}