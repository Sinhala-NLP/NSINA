{
       "Source": "hirunews",
       "Timestamp": "Wednesday, 04 May 2022 - 8:10",
       "Headline": "පාණදුරේ පාසල සිසුන් දෙදෙනෙකු විදුහල්පතිගේ නිල කාමරයට සහ පරිගනක විද්‍යාගාරයට ගිනි තබයි (වීඩියෝ)",
       "News Content": "විදුහල්පතිවරයාගේ නිල කාමරයට සහ පරිගනක විද්‍යාගාරයට ගිනි තබා දේපළ විනාශ කිරීම සම්බන්ධයෙන් චෝදනා එල්ල වූ පාසල් සිසුන් දෙදෙනෙකු අත්අඩංගුවට ගැනීමේ පුවතක් පානදුර ප්‍රදේශයෙන් වාර්තා වනවා.\nපානදුර - කෙසෙල්වත්ත ප්‍රදේශයේ පාසලකයි ඊයේ මෙම ගින්නක් හටගෙන ඇත්තේ.\nප්‍රදේශවාසීන් සහ පොලීසිය එක්ව ගින්න නිවාදමා ඇති අතර, පසුව අනාවරණ වූයේ පාසල් සිසුන් දෙදෙනෙකු විසින් මෙම ගින්න සිදුකර ඇති බවටයි.\nවිදුහල්පතිවරයා පහර දුන්නේ යැයි පැවසෙන සිද්ධියක් සම්බන්ධයෙන් උරණ වී මෙම සිසුන් ගින්න අවුළුවා ඇති බවටයි වාර්තා වන්නේ.\nමෙලෙස අත්අඩංගුවට ගෙන ඇති සිසුන් අවුරුදු 12 සහ 8 යන වයස්වල පසුවනවා.\nමේ අතර හබරාදූව - හරුමල්ගොඩ, ඛෙත්තාරාම විහාරස්ථානය අසළ පිහිටි ළිඳකින් දිය නෑමට ගිය 13 හැවිරිදි පාසල් සිසුවෙකු එහි බැම්ම කැඩී ලිඳට වැටීම හේතුවෙන් මිය ගොස් තිබෙනවා.\nපොලීසිය සඳහන් කලේ ඊයේ පස්වරුවේ මොහු තවත් මිතුරන් තුන් දෙනෙකු සමග මෙම ලිඳෙන් දිය නෑමට ගොස් ඇති බවයි.\nඑහිදී ලිං බැම්ම කඩා වැටීම හේතුවෙන් සිසුන් සිවු දෙනාම ලිඳට වැටී ඇති බව පොලීසිය ප්‍රකාශ කළා.\nප්‍රදේශවාසීන් පැමිණ ඔවුන්ගෙන් 3 දෙනෙකුට බේරා ගෙන තිබෙනවා.\nසිද්ධියෙන් මියගියේ හබරාදූව - හරුමල්ගොඩ ප්‍රදේශයේ පදිංචි සිසුවෙක්.",
       "URL": "https://www.hirunews.lk/303452/පාණදුරේ-පාසල-සිසුන්-දෙදෙනෙකු-විදුහල්පතිගේ-නිල-කාමරයට-සහ-පරිගනක-විද්‍යාගාරයට-ගිනි-තබයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1193"
}