{
       "Source": "hirunews",
       "Timestamp": "Tuesday, 19 April 2016 - 20:51",
       "Headline": "මාධ්‍ය නිදහස අගය කරන බව ජනපති කියයි",
       "News Content": "වත්මන් රජය මාධ්‍ය නිදහස දැඩි ලෙස අගය කරන බව ජනාධිපති මෛත්‍රීපාල සිරිසේන මහතා පවසනවා.\nජනාධිපතිවරයා මෙම අදහස් පළකළේ මාධ්‍ය ආයතන ප්‍රධානීන් සමග අද පස්වරුවේ පැවැති සාකච්ඡාවකදී.\nජනාධිපති ලේකම් කාර්යාලයේදී පැවැති මෙම සාකච්ඡාවට ජනමාධ්‍ය අමාත්‍ය ගයන්ත කරුණාතිලක සහ කරුණාරත්න පරණවිතාන යන මහත්වරුන් ද එක්ව සිටියා.\nමෙහිදී ජනාධීපතිවරයා පෙන්වා දුන්නේ විදුලි සංදේශ නියාමන කොමිසමේ නිර්දේශවලට අනුව මාධ්‍ය ආයතන කටයුතු කිරීම වැදගත් බවයි.\nඑසේම ප්‍රවෘත්ති ප්‍රකාශවල අපක්ෂපාතී බව රැක ගැනීම සියලු මාධ්‍ය ආයතනවල වගකීම බවද ජනාධිපතිවරයා මෙහිදී සදහන් කළා.\nවැඩිදුරටත් අදහස් දක්වමින් ජනාධිපතිවරයා සදහන් කළේ වත්මන් රජය මාධ්‍ය ක්ෂේත්‍ර යේ නිදහස බෙහෙවින් අගය කරන රජයක් බවයි.",
       "URL": "https://www.hirunews.lk/131253/මාධ්‍ය-නිදහස-අගය-කරන-බව-ජනපති-කියයි",
       "Category": "Local News",
       "Parent URL": "https://www.hirunews.lk/local-news.php?pageID=5081"
}