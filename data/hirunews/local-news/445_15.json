{
       "Source": "hirunews",
       "Timestamp": "Thursday, 30 March 2023 - 13:57",
       "Headline": "බිත්තර ලක්ෂ 8ක් බේකරි හිමියන් වෙත බෙදා හැරේ (වීඩියෝ)",
       "News Content": "ඉන්දියාවෙන් ආනයනය කළ බිත්තර ලක්ෂ 8ක් බේකරි හිමියන් වෙත ලබාදීම අද සිදුකෙරුණා.\nඒ මුතුරාජවෙල පිහිටි කර්මාන්තපුරයේ දී යි.\nඑම අවස්ථාවට දිවයිනේ මහා පරිමාණ බේකරි හිමියන් දස දෙනෙකු පමණ එක්ව සිටියා.\nඔවුන් එම බිත්තර තොග සඳහා කලින් මුදල් ගෙවා තිබුණා.\nමේ අතර, ජාතික සත්ත්ව නිෂ්පාදකයන්ගේ සංගමයේ කැඳවුම්කරු සුජීව ධම්මික ප්‍රකාශ කළේ බිත්තර ආනයනයට උනන්දු වන බලධාරින් දේශීය බිත්තර කර්මාන්තය ආරක්ෂා කිරීමට ඉදිරිපත් නොවීම කණගාටුවට කරුණක් බවයි.",
       "URL": "https://www.hirunews.lk/331296/බිත්තර-ලක්ෂ-8ක්-බේකරි-හිමියන්-වෙත-බෙදා-හැරේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=445"
}