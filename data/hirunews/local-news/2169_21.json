{
       "Source": "hirunews",
       "Timestamp": "Thursday, 04 February 2021 - 9:19",
       "Headline": "රන් භාණ්ඩ සොරකමකට තරුණයෙකු අත්අඩංගුවට",
       "News Content": "නිවෙස් බිඳ රන් භාණ්ඩ සොරාගැනීමේ සිද්ධියක් සම්බන්ධයෙන් යාපනය - කස්තුරියා ප්‍රදේශයේදී තරුණයෙකු අත්අඩංගුවට ගෙන තිබෙනවා.\nරුපියල් විසි හය ලක්ෂ 97,500 ක් වටිනා රන් භාණ්ඩ සොරකම් කිරීමේ සිද්ධියක් සම්බන්ධයෙන් යාපනය කොට්ඨාස අපරාධ විමර්ශන අංශයේ නිලධාරීන්ට ලද පැමිණිල්ලක් මත සිදුකළ විමර්ශනයක් අනුව මෙම සැකකරු අත්අඩංගුවට ගෙන ඇති බවයි පොලිස් මාධ්‍ය ප්‍රකාශක කාර්යාලය සඳහන් කළේ.\nසොරාගන්නා ලද විවිධ බරැති රන් මාල පහක්, රන් වළලු හතක්, රන් මුදු තුනක් ඇතුලු රන් භාණ්ඩ කිහිපයක් පොලීසිය විසින් සොයාගෙන තිබෙනවා.",
       "URL": "https://www.hirunews.lk/261614/රන්-භාණ්ඩ-සොරකමකට-තරුණයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2169"
}