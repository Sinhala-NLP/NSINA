{
       "Source": "hirunews",
       "Timestamp": "Sunday, 28 August 2022 - 16:15",
       "Headline": "අණ නොතැකූ සහ පොලිස් රාජකාරියට බලපෑම් කළ 04ක් අත්අඩංගුවට",
       "News Content": "පොලිස් අණ නොතකා යතුරුපැදියක් ධාවනය කිරීම සහ පොලිසියේ රාජකාරියට බාධා කිරීම සම්බන්ධයෙන් සැකකරුවන් 4 දෙනෙකු වැල්ලම්පිටිය නගරයේදී අත්අඩංගුවට ගෙන තිබෙනවා.\nසම්පූර්ණ මුහුණු ආවරණය සහිත හිස් වැසුම් පැළද සිටි පැදිකරුවෙකු සහිත යතුරුපැදියක් පරීක්ෂා කිරීම සදහා ඊයේ පස්වරුවේ පොලිසිය සංඥා කළද අණ නොතකා එය අධික වේගයෙන් ධාවනය කර ඇති බවයි පොලිසිය සදහන් කළේ.\nඑහිදී පලා යන යතුරුපැදියේ පසුපස අංක තහඩුවද නොමැති බව නිරීක්ෂණය වී ඇති අතර පොලිස් නිලධාරීන් එය හඹා ගොස් බුත්ගමුව ප්‍රදේශයේදී නවතා පරීක්ෂාවට ලක් කර තිබෙනවා.\nඑම අවස්ථාවේ පසුපැදිකරු පලා යෑමට උත්සාහ කර ඇති අතර ඔහු ළග තිබූ ගමන් මල්ලේ තිබී යතුරුපැදියේ පිටුපස අංක තහඩුව සොයා ගෙන ඇති බවයි පොලිසිය සදහන් කළේ.\nමොවුන් යම් අපරාධයකට සම්බන්ධද යන්න විමර්ශනය සදහා පොලිසිය විසින් සැකකරුවන් දෙදෙනො අත්අඩංගුවට ගෙන ඇති අතර ඔවුන් අවුරුදු 20 සහ 22 වයස්වල පසුවන අංගොඩ සහ කොලොන්නාව ප්‍රදේශවල පදිංචිකරුවන්.\nඑම අවස්ථාවේ අදාළ ස්ථානයට පැමිණ පොලිසියේ රාජකාරිවලට බාධා කළ දෙදෙනෙකුද පසුව අත්අඩංගුවට ගෙන තිබෙනවා.",
       "URL": "https://www.hirunews.lk/313966/අණ-නොතැකූ-සහ-පොලිස්-රාජකාරියට-බලපෑම්-කළ-04ක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=907"
}