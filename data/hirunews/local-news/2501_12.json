{
       "Source": "hirunews",
       "Timestamp": "Monday, 24 August 2020 - 13:41",
       "Headline": "පාලම අබලන්වීමෙන් බලපිටිය,මදුවේ ජනතාව දැඩි අසීරුතාවයක (වීඩියෝ)",
       "News Content": "බලපිටිය - මාදුගඟ දූපත් රැසකින් සමන්විත වන අතර ඉන් විශාලතම දූපත වන්නේ හෙක්ටයාර 39ක පමණ වපසරියකින් සමන්විත මාදූව දූපතයි.\nමෙම දූපතේ පවුල් 250ක් පමණ මෙහි පදිංචිව සිටින අතර ලියාපදිංචි ඡන්ද දායකින් සංඛ්‍යාව 482ක්.\nනමුත් වසරින් වසර දූපතේ ජීවත් වන සංඛ්‍යාව අඩුවීමේ ප්‍රවණතාවක් දක්නට ලැබෙන්නේ ගමනාගමන කටයුතු දැඩි ලෙස අකර්මන්‍යවීම හේතුවෙන්.\nගොඩබිම සහ දූපත යාකෙරෙන පාලම 1994 වසරේ ඉදි කරන ලද්දක් වුවද එහි නඩත්තු කටයුතු නිසි ලෙස ඉටු නොවීම හේතුවෙන් අද වනවිට ඊට අත්ව ඇති ඉරණමයි මේ.\nඅවස්ථා කිහිපයකදී ප්‍රාදේශීය දේශපාලනඥයින්ගේ ඡන්ද ගුණ්ඩුවක් බවට පත්වූ මෙම පාලමේ නවීකරණ කටයුතු සඳහා ගෙනැවිත් දමා ඇති කොටස් පාලම අසළ අතහැර දමා ඇත්තේ මෙලෙසින්.\nහදිසි අවස්ථාවකදී ගැබිණි මාතාවන් මෙන්ම වෙනත් රෝගී තත්ත්වයන්ට පත්වන පිරිස් අබලන් පාලම හේතුවෙන් පත්ව තිබෙන්නේ දැඩි අනාරක්ෂිත තත්ත්වයකටයි.\nප්‍රදේශවාසීන්ගේ දෛනික ජන ජීවිතයට දැඩි බලපෑම් එල්ල කරන මෙම පාලමේ පිළිසකර කිරීම් කඩිනමින් ඉටුකර දී මාදූව දූපත ජනතාවගෙන් හුදෙකලාවීම වැළැක්වීමට බලධාරීන් පියවර ගන්නේ කවදාද? රතු මිනිත්තුව ඒ පිළිබඳ අවධානයෙන්.",
       "URL": "https://www.hirunews.lk/248540/පාලම-අබලන්වීමෙන්-බලපිටියමදුවේ-ජනතාව-දැඩි-අසීරුතාවයක-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2501"
}