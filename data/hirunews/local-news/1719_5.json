{
       "Source": "hirunews",
       "Timestamp": "Tuesday, 31 August 2021 - 21:55",
       "Headline": "ට්‍රක් රථයක ගැට ගසා මහ මඟ ඇදගෙන ගොස් ඉන්දියාවේ පුද්ගලයෙකු ඝාතනය කෙරේ",
       "News Content": "ට්‍රක් රථයකට ගැට ගසා ඉතා කුරිරු ලෙස මහ මඟ එහා මෙහා ඇදගෙන ගොස් තුවාල සිදු වූ පුද්ගලයෙක් අවාසනාවන්ත ලෙස ජීවිතක්ෂයට පත් වූ පුවතක් ඉන්දියාවෙන් වාර්තා වනවා.\nඉන්දියාවේ මධ්‍ය ප්‍රදේශ් ප්‍රාන්තයේ මෙම සිදුවීම සිදුව ඇති අතර මෙලෙස ජීවිතක්ෂයට පත්ව ඇත්තේ කනහියා භීල් නැමැති පුද්ගලයෙක් බවයි ඉන්දීය මාධ්‍ය වාර්තා කළේ.\nසොරකමක් සිදුකළ බවට සැකපිට පිරිසක් විසින් 40 හැවිරිදි මෙම පුද්ගලයාට පහර දී ට්‍රක් රථයකට ගැට ගසා මාර්ගයේ ඇදගෙන ගොස් ඇති බවයි තොරතුරු වාර්තා වන්නේ.\nසිද්ධියට සම්බන්ධ සැකකරුවන් මේ වනවිට එරට ආරක්ෂක අංශ විසින් අත්අඩංගුවට ගෙන ඇති බව සඳහන්.\nමෙම අමානුෂික ක්‍රියාව සම්බන්ධයෙන් මේ වනවිට ඉන්දියාව තුල දැඩි ආන්දෝලනයක් ඇතිව ඇති බවයි එරට මාධ්‍ය වැඩිදුරටත් වාර්තා කර සිටියේ.",
       "URL": "https://www.hirunews.lk/281056/ට්‍රක්-රථයක-ගැට-ගසා-මහ-මඟ-ඇදගෙන-ගොස්-ඉන්දියාවේ-පුද්ගලයෙකු-ඝාතනය-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=1719"
}