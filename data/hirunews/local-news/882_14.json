{
       "Source": "hirunews",
       "Timestamp": "Thursday, 08 September 2022 - 17:33",
       "Headline": "බ්‍රිතාන්‍ය මහ රැජිණගේ සෞඛ්‍ය තත්ත්වය ගැන වෛද්‍යවරුන්ගේ කනස්සල්ල",
       "News Content": "බ්‍රිතාන්‍යයේ දෙවන එළිසබෙත් මහ රැජිණගේ සෞඛ්‍ය තත්ත්වය සම්බන්ධයෙන් ඇයගේ වෛද්‍යවරුන් කනස්සල්ල පළකර තිබෙනවා.\nවෛද්‍යවරුන් රැජිනගේ සෞඛ්‍යය ගැන කනස්සල්ල පළ කර ඇති අතර ඇයට වෛද්‍ය අධීක්ෂණය යටතේ සිටින ලෙසට නිර්දේශ කර ඇති බවයි බකිංහැම් මාලිගය පවසන්නේ.\nරැජින මේ වන විට බල්මොරල් මාලිගාවේ සිටින බව සඳහන්.\n96 හැවිරිදි රැජිණගේ සෞඛ්‍යය පිළිබඳ අවධානය උත්සන්න වූයේ වෛද්‍යවරුන් ඇයට විවේක ගන්නා ලෙස නියෝග කිරීමෙන් පසුවයි.\nචාල්ස් කුමරු ඇය අසල සිටි අතර විලියම් කුමරු ඇය සමඟ ගමන් කළ බව සඳහන්.\nමේ අතර කෙන්සිංටන් මාලිගාවේ ප්‍රකාශකයෙක් පැවසුවේ කේම්බ්‍රිජ් ආදිපාදවරයා ද බල්මොරල් වෙත ගමන් කරමින් සිටින බවයි.\nමෙම දිවා ආහාර වේලාවේදී බකිංහැම් මාලිගයෙන් ලැබෙන ප්‍රවෘත්ති ගැන මුළු රටම දැඩි කනස්සල්ලට පත්වනු ඇතැයි අග්‍රාමාත්‍ය ලිස් ට්‍රස් ප්‍රකාශ කර තිබෙනවා.\nඑමෙන්ම තම ආශීර්වාදාත්මක සිතුවිලි මෙන්ම එක්සත් රාජධානිය පුරා සිටින මිනිසුන්ගේ සිතුවිලි මේ මොහොතේ මහ රැජින සහ ඇගේ පවුලේ අය සමඟ බව ද අගමැතිවරිය ප්‍රකාශ කර තිබෙනවා.\nසති කිහිපයකට පසු පළමු වතාවට රැජින ප්‍රසිද්ධියේ පෙනී සිටියේ මේ සතියේ ඇයගේ ස්කොට්ලන්ත නිවසට පැමිණෙන අගමැතිවරුන් පිළිගන්නා අවස්ථාවේදීයි.\nවිදෙස් වාර්තා පෙන්වා දෙන්නේ මහා රැජිණ දුර්වල පෙනුමකින් යුක්ත වන අතර, අඟහරුවාදා ඉල්ලා අස්වීම ඉදිරිපත් කළ බොරිස් ජොන්සන් සහ ඔහුගේ අනුප්‍රාප්තිකයා ලෙස පත් කළ ට්‍රස් සමඟ ඇවිදීමේ දී සැරයටියක් ද භාවිතා කළ බවයි.\nසැලසුම් කර තිබූ පෞද්ගලික සභා රැස්වීම රැජින අවලංගු කළ බව නිවේදනය කර තිබෙනවා.",
       "URL": "https://www.hirunews.lk/314883/බ්‍රිතාන්‍ය-මහ-රැජිණගේ-සෞඛ්‍ය-තත්ත්වය-ගැන-වෛද්‍යවරුන්ගේ-කනස්සල්ල",
       "Category": "Local News",
       "Parent URL": "https://www.hirunews.lk/local-news.php?pageID=882"
}