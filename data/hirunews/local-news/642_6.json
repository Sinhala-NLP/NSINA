{
       "Source": "hirunews",
       "Timestamp": "Monday, 26 December 2022 - 16:48",
       "Headline": "චීනයේ තරුණ ජනගහනයෙන් මිලියන 20කට රැකියා නැහැ",
       "News Content": "චීනයේ අවුරුදු 16 ත් 24 ත් අතර වයසේ තරුණ ජනගහනයෙන් මිලියන 20 ක් වර්තමානය වන විට රැකියා වියුක්තියෙන් පෙළෙන බව අධ්‍යයනයකින් හෙළි වී තිබෙනවා.\nඑරට රජයේ නිල සංඛ්‍යා ලේඛන මත පදනම්ව මෙම ගණනය කිරීම් සිදු ඇති බවයි විදෙස් වාර්තා පෙන්වා දෙන්නේ.\nමිලියන 107 ක් වන චීනයේ නාගරික තරුණ ප්‍රජාව යොදා ගනිමින් මෙම ගණනය කිරීම් සිදුකර තිබෙනවා.\nකෙසේ වෙතත් ග්‍රාමීය රැකියා වියුක්තිය මෙම දත්තවලින් ප්‍රකාශ නොවන බවයි විදෙස් වාර්තා පෙන්වා දෙන්නේ.\nමෙම වසරේ චීනයේ තරුණ රැකියා වියුක්තිය ඉහළ අගයක් ගෙන ඇති අතර පසුගිය මාර්තු මාසයේ සියයට 15.3 ක පැවති තරුණ රැකියා වියුක්තිය අගෝස්තු මාසය වන විට සියයට 18.7 දක්වා ඉහළ ගොස් තිබෙනවා.",
       "URL": "https://www.hirunews.lk/323605/චීනයේ-තරුණ-ජනගහනයෙන්-මිලියන-20කට-රැකියා-නැහැ",
       "Category": "Local News",
       "Parent URL": "https://www.hirunews.lk/local-news.php?pageID=642"
}