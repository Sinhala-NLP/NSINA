{
       "Source": "hirunews",
       "Timestamp": "Thursday, 20 January 2022 - 10:30",
       "Headline": "ජනපති සුරතින් විවර වූ වාහල්කඩ (ඡායාරූප)",
       "News Content": "බියගම ශ්‍රී සුධර්මාරාම මහා විහාරස්ථානයේ ඉදිකළ නව ඇත් පවුර සහිත ප්‍රධාන වාහල්කඩ විවෘත කිරීම ඊයේ (19) පස්වරුවේ ජනාධිපති ගෝඨාභය රාජපක්ෂගේ සුරතින් සිදු කෙරුණා.\nවිහාරස්ථානයට පැමිණි ජනාධිපතිවරයා විහාරාධිපති පූජ්‍ය බෙලිගල අමරසිරි ස්වාමීන් වහන්සේගෙන් විහාරස්ථානයේ ඉදිකිරීම් පිළිබඳ විමසා බැලූ බවයි ජනාධිපති මාධ්‍ය අංශය නිකුත් කළ නිවේදනයේ දැක්වෙන්නේ.\nවිහාරස්ථානයේ දී ආගමික වතාවත්හි නිරත ජනාධිපතිවරයාට මහා සංඝරත්නය සෙත් පිරිත් සජ්ඣායනා කොට ආශිර්වාද කරනු ලැබුවා.\nදකුණු ආසියාවේ විශාලතම සමාධි බුදු පිළිමය ශ්‍රී සුධර්මාරාම විහාරස්ථානය තුළ ඉදිකිරීමට සැලසුම් කර ඇති අතර, පූජ්‍ය බෙලිගල අමරසිරි ස්වාමීන් වහන්සේ එහි අනුරුවක් ද ජනාධිපතිවරයා වෙත ප්‍රදානය කළා.",
       "URL": "https://www.hirunews.lk/294540/ජනපති-සුරතින්-විවර-වූ-වාහල්කඩ-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=1413"
}