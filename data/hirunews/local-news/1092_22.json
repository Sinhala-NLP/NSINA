{
       "Source": "hirunews",
       "Timestamp": "Thursday, 16 June 2022 - 9:11",
       "Headline": "හොරෙන් ඔස්ට්‍රෙලියා යන්න ගිය 64ක් නාවික හමුදා භාරයට",
       "News Content": "බෝට්ටුවකින් නීතිවිරෝධී ලෙස ඔස්ට්‍රෙලියාවට යමින් සිටි පුද්ගලයින් 64 දෙනෙකු සමග යාත්‍රාවක් නාවික හමුදාව විසින් මුලතිව් හා ත්‍රිකුණාමලය අතර මුහුදේ දී ඊයේ (15) දින සිය භාරයට ගෙන තිබෙනවා.\nගැඹුරු මුහුදේ ගමන් කරමින් තිබූ මෙම යාත්‍රාව පිළිබඳ නිරීක්ෂණය කළ නාවික හමුදාව විසින් එය පරීක්ෂා කරනු ලැබූ අතර, එහිදී බාලවයස්කරුවන් 3 දෙනෙක් සමග පිරිමි පුද්ගලයින් 50 දෙනෙකු, කාන්තාවන් 11 දෙනෙකු නාවික හමුදාව සිය භාරයට ගැනුණා.\nඔවුන්ගෙන් නාවික හමුදාව කළ ප්‍රශ්න කිරීම්වල දි හෙළි වී ඇත්තේ, ඔවුන් ඔස්ට්‍රෙලියාවට යාමේ අපේක්ෂාවෙන් මුදල් ගෙවා බෝට්ටුවට ගොඩව ඇති බවයි.\nඅත්අඩංගුවට ගත් පුද්ගලයින් ත්‍රිකුණාමලය, මුලතිව් සහ යාපනය යන ප්‍රදේශවලට අයත් පුද්ගලයින් වන අතර සිද්ධිය සම්බන්ධයෙන් ත්‍රිකුණාමලය පොලිසිය වැඩිදුර විමර්ශන සිදු කරනවා.",
       "URL": "https://www.hirunews.lk/307245/හොරෙන්-ඔස්ට්‍රෙලියා-යන්න-ගිය-64ක්-නාවික-හමුදා-භාරයට",
       "Category": "Local News",
       "Parent URL": "https://www.hirunews.lk/local-news.php?pageID=1092"
}