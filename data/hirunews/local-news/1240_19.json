{
       "Source": "hirunews",
       "Timestamp": "Saturday, 09 April 2022 - 14:45",
       "Headline": "දැව ජාවාරමේ යෙදුණු අයෙකු පොලිස් දැලට",
       "News Content": "මඩු රක්ෂිතයෙන් අනවසරයෙන් දැව කපා ඒවා ප්‍රවාහනයට සූදානම් කර තිබියදී විශේෂ කාර්ය බලකාය පුවරසන්කුලම් කඳවුරේ නිලධාරීන් විසින් අත් අඩංගුවට ගෙන තිබෙනවා.\nසැකකරු විසින් කපා තිබූ බුරුත දැව කඳන් තොගයක් මෙහිදී සොයා ගැනුණා.\nවිශේෂ කාර්ය බලකා නිලධාරින්ට ලද තොරතුරකට අනුවයි මෙම වැටලීම සිදු කර ඇත්තේ.\nඊයේ (08) රාත්‍රියේ දී මඩු රක්ෂිතයේ සින්න වලයංකට්ටු ප්‍රදේශයේ දී සිදු කළ වැටලීමෙන් අත්අඩංගුවට ගැනුණු සැකකරුව නඩු භාණ්ඩ සමග විමර්ශන කටයුතු සඳහා මඩු අඩවිවන කාර්යාලය වෙත භාර දුන්නා.\nසැකකරු ඉරනඩලුප්පුකුලම්, මඩු ප්‍රදේශයේ පදිංචි වයස අවුරුදු 38 ක අයෙකු බවයි වාර්තා වන්නේ.",
       "URL": "https://www.hirunews.lk/301569/දැව-ජාවාරමේ-යෙදුණු-අයෙකු-පොලිස්-දැලට",
       "Category": "Local News",
       "Parent URL": "https://www.hirunews.lk/local-news.php?pageID=1240"
}