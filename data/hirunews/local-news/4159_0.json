{
       "Source": "hirunews",
       "Timestamp": "Sunday, 24 December 2017 - 10:59",
       "Headline": "පෝස්ටර් අලවමින් සිටි අපේක්ෂකයෙකු නොච්චියාගමදී අල්ලයි",
       "News Content": "මැතිවරණ නීති උල්ලංඝනය කරමින් ප්‍රසිද්ධ ස්ථානයක පෝස්ටර් අලවමින් සිටි පලාත්පාලන මැතිවරණයට තරග කරන අපේක්ෂකයෙකු සහ ඔහුගේ ආධාරකරුවන් දෙදෙනෙකු පොලීසිය අත්අඩංගුවට ගෙන තිබෙනවා.\nඅනුරාධපුරය - නොච්චියාගම ප්‍රාදේශීය සභාව සඳහා ශ්‍රී ලංකා නිදහස් පක්ෂයෙන් තරග කරන පහළහල්මිල්ලෑව ප්‍රදේශයේ පදිංචිකරුවෙකුයි ඊයේ රාත්‍රියේ මෙලෙස අත්අඩංගුවට ගෙන ඇත්තේ.\nත්‍රිරෝද රථයකින් ගමන් කරමින් මෙම පිරිස පෝස්ටර් අලවමින් සිට ඇති අතර, එම අවස්ථාවේදී මෙම පිරිස පොලිස් භාරයට ගැනුනා.\nඑලෙස අත්අඩංගුවට ගත් එම අපේක්ෂකයා සහ අනෙක් පුද්ගලයන් දෙදෙනා අද තඹුත්තේගම මහේස්ත්‍රාත්වරයා හමුවට ඉදිරිපත් කිරීමට නියමිතයි.\nමේ අතර පොලිස් මැතිවරණ ලේකම් කාර්යාලයට මේ වනවිට පළාත්පාලන මැතිවරණයට අදාළව පැමිණිලි 22 ක් ලැබී තිබෙනවා.\nඊයේ දිනයේදී පමණක් පැමිණිලි 5 ක් ලැබී ඇති බවයි පොලිස් මාධ්‍ය ප්‍රකශක කාර්යාලය සඳහන් කළේ.\nමැතිවරණ නීති උල්ලංඝනය කරමින් හැසිරෙන අපේක්ෂකයින් සහ ඔවුන්ගේ ආධාරකරුවන් අත්අඩංගුවට ගැනීමට විශේෂ වැඩපිළිවෙලක්ද පොලීසිය මේ වනවිට ආරම්භ කර තිබෙනවා.\nමැතිවරණ නිරීක්ෂණ ජාලද සියලූම අපේක්ෂකයින්ගෙන් ඉල්ලා සිටින්නේ මැතිවරණ නීති කඩ නොකර තම මැතිවරණ ප්‍රචාරණ කටයුතු සිදුකරන ලෙසයි.",
       "URL": "https://www.hirunews.lk/179178/පෝස්ටර්-අලවමින්-සිටි-අපේක්ෂකයෙකු-නොච්චියාගමදී-අල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=4159"
}