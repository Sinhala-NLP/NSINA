{
       "Source": "hirunews",
       "Timestamp": "Sunday, 12 August 2018 - 19:12",
       "Headline": "ඒකාබද්ධ විපක්ෂයට විපක්ෂ නායක ධුරය ලබා ගත නොහැකියි - ඇමති දුමින්ද",
       "News Content": "ඒකාබද්ධ විපක්ෂය නියෝජනය කරන මන්ත්‍රීවරුන් පාර්ලිමේන්තුවේ ස්වාධීන වුවද විපක්ෂ නායක ධුරය ලබා ගත නොහැකි බව නිදහස් පක්ෂයේ ජාතික සංවිධායක අමාත්‍ය දුමින්ද දිසානායක පවසනවා.\nඔහු මේ බව කියා සිටියේ අද (12) පෙරවරුවේ අස්ගිරි සහ මල්වතු මහනාහිමිවරුන් බැහැ දැකීමෙන් අනතුරුව මාධ්‍ය වෙත අදහස් දක්වමින්.\nමේ අතර අගමැතිකම් වෙනුවෙන් සටන් කළ අය අද විපක්ෂ නායකධුරය ලබා ගැනීමට කටයුතු කිරීම ලැජ්ජාසහගත බව අමාත්‍ය මහින්ද අමරවිර පවසනවා.\nඅද පස්වරුවේ ඇඹිලිපිටිය ප්‍රදේශයේ පැවති උත්සයකදි අමාත්‍යවරයා මේ බව සදහන් කළා.",
       "URL": "https://www.hirunews.lk/197379/ඒකාබද්ධ-විපක්ෂයට-විපක්ෂ-නායක-ධුරය-ලබා-ගත-නොහැකියි-ඇමති-දුමින්ද",
       "Category": "Local News",
       "Parent URL": "https://www.hirunews.lk/local-news.php?pageID=3802"
}