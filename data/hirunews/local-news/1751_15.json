{
       "Source": "hirunews",
       "Timestamp": "Monday, 16 August 2021 - 10:25",
       "Headline": "ඇතෙකුට වෙඩි තබා දළ සහ වලිගය කපාගෙන යයි",
       "News Content": "යාල ජාතික වනෝද්‍යානයේ ඇතෙකුට වෙඩි තබා දළ සහ වලිගය කපාගෙන යෑම සම්බන්ධයෙන් විමර්ශනයක්.\nයාල ජාතික වනෝද්‍යානයේ කලාප අංක තුන ප්‍රදේශයේ දී ඇතෙකුට වෙඩි තබා දළ සහ වලිගය කපාගෙන යෑමේ සිද්ධිය සම්බන්ධයෙන් වනජීවී දෙපාර්තමේන්තුව සහ පොලිසිය විශේෂ විමර්ශනයක් ආරම්භ කර තිබෙනවා.\nසෙල්ල කතරගම - ගෝතමීගම - යාල විදුලි වැට සම්බන්ධ වන ස්ථානය ආසන්නයේදීයි පෙරේදා මෙම ඇතාට කිසියම් පිරිසක් විසින් මෙලෙස වෙඩි තබා තිබුණේ. අනතුරුව දළ සහ වලිගය කපාගෙන ගොස් ඇති අතර, මෙම සත්ත්වයාගේ හිසට වෙඩි තැබීම සිදුකර ඇති බව මූලික පරීක්ෂණවල දී අනාවරණ වී තිබෙනවා.",
       "URL": "https://www.hirunews.lk/279822/ඇතෙකුට-වෙඩි-තබා-දළ-සහ-වලිගය-කපාගෙන-යයි",
       "Category": "Local News",
       "Parent URL": "https://www.hirunews.lk/local-news.php?pageID=1751"
}