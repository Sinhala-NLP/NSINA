{
       "Source": "hirunews",
       "Timestamp": "Thursday, 08 July 2021 - 7:01",
       "Headline": "ඇස්ට්‍රාසෙනෙකා දෙවන මාත්‍රාව ලෙස ෆයිසර් දීම නවතයි",
       "News Content": "ඇස්ට්‍රාසෙනෙකා පළමු මාත්‍රාව ලෙස ලබාගත් කොළඹ දිස්ත්‍රික්කයේ අවුරුදු 55 ට වැඩි පුද්ගලයන්ට දෙවන මාත්‍රාව ලෙස ෆයිසර් ලබාදීමේ ක්‍රියාවලිය අද සිට නතර කළ බව කොළඹ මහනගර සභාවේ වසංගත රෝග වෛද්‍යවේදිනි වෛද්‍ය දිනූකා ගුරුගේ ප්‍රකාශ කළා.\nට්විටර් සටහනක් තබමින් ඇය කියා සිටියේ එළඹෙන තුන්වන සතියේදී ශ්‍රී ලංකාව ඇණවුම් කළ ඇස්ට්‍රාසෙනෙකා මාත්‍රා තොගයක් දිවයිනට පැමිණීමට නියමිත බැවින් මෙලෙස දෙවන මාත්‍රාව ලෙස ෆයිසර් ලබාදීම අත්හිටවූ බවයි.\nකොළඹ දිස්ත්‍රික්කයේ අවුරුදු 55ට වැඩි පුද්ගලයින්ට ඇස්ට්‍රාසෙනෙකා දෙවන මාත්‍රාව ලෙස ෆයිසර් ලබාදීම ඊයේ සිට ආරම්භ කෙරුණා.",
       "URL": "https://www.hirunews.lk/276385/ඇස්ට්‍රාසෙනෙකා-දෙවන-මාත්‍රාව-ලෙස-ෆයිසර්-දීම-නවතයි",
       "Category": "Local News",
       "Parent URL": "https://www.hirunews.lk/local-news.php?pageID=1835"
}