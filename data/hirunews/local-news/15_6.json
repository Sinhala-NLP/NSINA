{
       "Source": "hirunews",
       "Timestamp": "Thursday, 21 September 2023 - 19:20",
       "Headline": "නිළි ත්‍රිෂා කටකතාවලට තිත තබයි",
       "News Content": "ත්‍රිෂා දමිළ සිනමාවේ ප්‍රමුඛතම නිලියක් වන අතර ඇය මෞනම් පසිතේ, සාමි, ගිලි, තිරුපාචි, ජී, ආරු, කුරුවි, වින්නයිතාන්ඩි වරුවාය වැනි විවිධ ජනප්‍රිය චිත්‍රපටවලට රංගනයෙන් දායක වී තිබෙනවා.\nඒ වගේම ත්‍රිෂා මේ වන විට විජය සමඟ ලියෝ චිත්‍රපටයට ද රංගනයෙන් දායකත්වය ලබා දෙනවා.\nවයස අවුරුදු 40 ඉක්මවා ඇති ත්‍රිෂා තවමත් අවිවාහකව සිටීම විශේෂත්වයක්.\nමේ තත්ත්වය තුළ රංගන ශිල්පිනී ත්‍රිෂා විවාහ වීමට නියමිත බවට දින කිහිපයක සිට සමාජ මාධ්‍ය තුළ තොරතුරු පැතිර යමින් තිබෙනවා.\nමේ සඳහා රංගන ශිල්පිනී ත්‍රිෂා සිය සමාජ ජාල පිටුවේ සටහනක් තබා ඇත්තේ මෙම කටකතාවලට තිත තබන ලෙසයි.\nඑහි ඇය සඳහන් කර ඇත්තේ ''සන්සුන්ව සිටින්න, කටකතා පතුරවන්න එපා. සුබ පැතුම්\" යනුවෙනි.\nරංගන ශිල්පිනී ත්‍රිෂාගේ මේ සටහන සමාජ මාධ්‍ය තුළ මේ වන විට විශාල වශයෙන් සංසරණය වන බවයි විදෙස් මාධ්‍ය වාර්තා කරන්නේ.",
       "URL": "https://www.hirunews.lk/349012/නිළි-ත්‍රිෂා-කටකතාවලට-තිත-තබයි",
       "Category": "Local News",
       "Parent URL": "https://www.hirunews.lk/local-news.php?pageID=15"
}