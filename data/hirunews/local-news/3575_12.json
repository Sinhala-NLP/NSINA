{
       "Source": "hirunews",
       "Timestamp": "Thursday, 03 January 2019 - 8:04",
       "Headline": "මන්නාරම සමුහ මිනීවළේ කැණීම් වපසරිය පුළුල් කරයි",
       "News Content": "මන්නාරම සමූහ මිනීවලේ කැණීම් සිදු කරන වපසරිය පුළුල් කිරීමට පියවර ගෙන තිබෙනවා.\nපසුගිය දෙසැම්බර් 21 වනදා සිට තාවකාලිකව නවතා දැමූ එහි කැණීම් කටයුතු ඊයේ සිට යළි ආරම්භ කිරීමට කටයුතු කළ බවයි මන්නාරම සමූහ මිනීවලේ කැණීම් කටයුතු භාර විශේෂඥ අධිකරණ වෛද්‍ය ශමින්ද රාජපක්ෂ කියා සිටියේ.\nමේ අනුව එහි කැණීම් කටයුතු 122 වන දිනට ඊයේ ආරම්භ කෙරුණු අතර, සමූහ මිනීවළ වටා ඉදිකර ඇති ආරක්ෂිත වැට ඉවත් කර පුළුල් කිරීමේ කටයුතු ඉදිරි දින කිහිපය තුළ සිදුකරනු ඇති.\nමන්නාරම සමූහ මිනීවළේ මායිමෙන් මතුවී ඇති අස්ථි කොටස් ඉවත් කිරීමේදී ඒවාට සිදුවිය හැකි හානිය අවම කිරීමේ අරමුණ ඇතිව මෙම තීරණය ගෙන ඇති බව සඳහන්.",
       "URL": "https://www.hirunews.lk/207368/මන්නාරම-සමුහ-මිනීවළේ-කැණීම්-වපසරිය-පුළුල්-කරයි",
       "Category": "Local News",
       "Parent URL": "https://www.hirunews.lk/local-news.php?pageID=3575"
}