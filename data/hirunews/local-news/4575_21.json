{
       "Source": "hirunews",
       "Timestamp": "Thursday, 06 April 2017 - 15:05",
       "Headline": "හිටපු පාර්ලිමේන්තු මන්ත්‍රී දුමින්ද සිල්වාගේ වත්කම් නඩුව අවසන්",
       "News Content": "වත්කම් බැරකම් හෙළි නොකළ බව පවසමින් හිටපු පාර්ලිමේන්තු මන්ත්‍රී දුමින්ද සිල්වාට එරෙහිව අල්ලස් කොමිසම පවරා තිබූ නඩුව අද අවසන් කෙරුණා.\nකොළඹ අතිරේක මහේස්ත්‍රාත් අරුණි ආටිගල හමුවේ එය විභාගයට ගත් අවස්ථාවේදී හිටපු මන්ත්‍රීවරයා වෙනුවෙන් පෙනී සිටි නීතිඥවරුන් ප්‍රකාශ කළේ අසනීප තත්ත්වයන් සහ අතපසුවීම් හේතුවෙන් 2011, 2012 සහ 2013 වසරවලට අදාළව වත්කම් බැරකම් ප්‍රකාශ ලබාදීමට මන්ත්‍රීවරයාට නොහැකිවී ඇති බවයි.\nඑහෙත්, නියමිත පරිදි දේශීය ආදායම් දෙපාර්තමේන්තුවට වත්කම් බැරකම් සම්බන්ධයෙන් සියලූ තොරතුරු ලබාදී ඇති බව ද නීතිඥවරුන් අධිකරණය හමුවේ ප්‍රකාශ කළා.\nඒ අනුව කරුණු සලකා බැලූ අතිරේක මහේස්ත්‍රාත්වරිය වසරකට රුපියල් දහස බැගින් රුපියල් 3000 ක දඩයක් නියම කර මෙම නඩුව අවසන් කරනු ලැබුවා.",
       "URL": "https://www.hirunews.lk/158641/හිටපු-පාර්ලිමේන්තු-මන්ත්‍රී-දුමින්ද-සිල්වාගේ-වත්කම්-නඩුව-අවසන්",
       "Category": "Local News",
       "Parent URL": "https://www.hirunews.lk/local-news.php?pageID=4575"
}