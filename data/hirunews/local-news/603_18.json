{
       "Source": "hirunews",
       "Timestamp": "Saturday, 14 January 2023 - 9:37",
       "Headline": "වටපණුවාට හේතුව කාබනික පොහොරදැයි සැකයක්",
       "News Content": "නෙමටෝඩා හෙවත් මූලගැටිති වටපණු රෝගය වී වගාවට බලපෑවේ කාබනික ගොවිතැන සඳහා යොදාගත් ප්‍රමිතියෙන් තොර පොහොර හේතුවෙන්දැයි සැක මතුවන බව කෘෂිකර්ම අමාත්‍යාංශ ලේකම් ගුණදාස සමරසිංහ ප්‍රකාශ කර තිබෙනවා.\nනිවේදනයක් නිකුත් කරමින් කෘෂිකර්ම අමාත්‍යාංශය සඳහන් කළේ විෂයභාර අමාත්‍ය මහින්ද අමරවීර හමුවූ අවස්ථාවේදී ලේකම්වරයා මේ බව ප්‍රකාශ කළ බවයි.\nකාබනික පොහොර සකස් කිරීමේදී විධිමත් ක්‍රියාවලියක් අනුගමනය කරාදැයි ගැටළු පවතින බවත්, ඒ පිළිබඳව කෘෂිකර්ම දෙපාර්තමේන්තුවේ අවධානය යොමුකර ඇති බවත් ලේකම්වරයා අමාත්‍යවරයාට සඳහන් කර තිබෙනවා.\nමේ අතර බඩඉරිඟු වගාවේ පැතිර යන සේනා දළඹුවා මර්දනය කිරීම සඳහා දේශීය ආයතනයක ජීව විද්‍යාඥයින් පිරිසක් විසින් ජෛව කෘමිනාශකයක් නිෂ්පාදනය කර තිබෙනවා.\nකෘෂිකර්ම අමාත්‍යාංශය සඳහන් කළේ එම නිෂ්පාදනය පිළිබඳ තොරතුරු සහිත වාර්තාව ඊයේ දිනයේදී කෘෂිකර්ම අමාත්‍ය මහින්ද අමරවීර වෙත ඉදිරිපත් කළ බවයි.",
       "URL": "https://www.hirunews.lk/324995/වටපණුවාට-හේතුව-කාබනික-පොහොරදැයි-සැකයක්",
       "Category": "Local News",
       "Parent URL": "https://www.hirunews.lk/local-news.php?pageID=603"
}