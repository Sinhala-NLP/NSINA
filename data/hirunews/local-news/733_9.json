{
       "Source": "hirunews",
       "Timestamp": "Tuesday, 15 November 2022 - 13:47",
       "Headline": "අයවැයෙන් සමාජ සුබසාධනයට වෙන් කළ මුදල අඩුකර ඇති බවට විපක්ෂයෙන් චෝදනා (වීඩියෝ)",
       "News Content": "පාර්ලිමේන්තුවට ඊයේ ඉදිරිපත් කරන ලද අයවැයෙන් සමාජ සුබසාධනයට වෙන් කර ඇති මුදල රුපියල් බිලියන 40 කින් අඩු කර ඇති බවට විපක්ෂය චෝදනා කරනවා.\nඅයවැය විසර්ජන පනත් කෙටුම්පත දෙවනවර කියවීමේ විවාදය අද පාර්ලිමේන්තුවේදී ආරම්භ වූ අතර එහිදී විපක්ෂය වෙනුවෙන් අදහස් දක්වමින් පාර්ලිමේන්තු මන්ත්‍රී ආචාර්ය හර්ෂ ද සිල්වා මේ බව සඳහන් කළා.\nඅයවැය විසර්ජන පනත් කෙටුම්පත දෙවනවර කියවීමේ විවාදය ආරම්භක දිනය සඳහා මුදල් අමාත්‍ය ජනාධිපති රනිල් වික්‍රමසිංහ ද පැමිණ සිටියා. එහිදී ජනාධීපතිවරයා සහ මුදල් රාජ්‍ය අමාත්‍ය රංජිත් සියඹලාපිටිය ද අදහස් දක්වා සිටියා.",
       "URL": "https://www.hirunews.lk/320428/අයවැයෙන්-සමාජ-සුබසාධනයට-වෙන්-කළ-මුදල-අඩුකර-ඇති-බවට-විපක්ෂයෙන්-චෝදනා-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=733"
}