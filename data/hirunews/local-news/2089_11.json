{
       "Source": "hirunews",
       "Timestamp": "Sunday, 14 March 2021 - 13:51",
       "Headline": "බස්නාහිර පාසල් හෙට යළි විවෘත වෙයි (වීඩියෝ)",
       "News Content": "කොවිඩ් 19 ව්‍යාප්තිය හමුවේ වසා දැමුණු බස්නාහිර පළාතේ පාසල් අදියර කිහිපයක් යටතේ ආරම්භ කිරීමට අධ්‍යාපන අමාත්‍යංශය තීරණය කර තිබෙනවා.\nඒ අනුව බස්නාහිර පළාතේ පාසල්වල 5ල 11 සහ 13 ශ්‍රේණි හෙට සිට ආරම්භ කෙරෙනු ඇති.\nමෙරට බලපෑ කොවිඩ් 19 වසංගත තත්ත්වය හමුවේ 2020 මාර්තු මස 11වනදා දිවයිනේ සියලුම පාසල් වසා දැමීට අධ්‍යාපන බලධාරීන් කටයුතු කලා.\nකෙසේවෙතත් වරින් වර පාසල් විවෘත කිරීමට සහ වසා දැමීමට බලධාරීන්ට සිදුවූයේ කොවිඩ් 19 හමුවේ එල්ලවූ බලපෑම හේතුවෙන්.\nමාස ගණනාවක් වසා දැමුණු බස්නාහිර පළාතේ පාසල් අදියර කිහිපයක් යටතේ විවෘත කිරීමට බලධාරීන් තීරණය කර ඇත්තේ සෞඛ්‍ය මාර්ගෝපදේශයන්ට\nඅනුගත වෙමින්.\nමේ අනුව හෙට සිට බස්නාහිර පළාතේ පාසල් අදියර කිහිපයක් යටතේ ආරම්භ කිරීමට තීරණය කර තිබෙනවා.\nඒ අනුව 5ල11 සහ 13 ශ්‍රේණි පළමු අදියර යටතේ විවෘත කෙරෙනවා.\nමේ අතර ලංකා ගුරු සංගමය පවසන්නේ බස්නාහිර පලාතේ පාසල් ආරම්භයට පෙර දරුවන් පාසල වෙත හුරු කිරීම සදහා වැඩපිළිවෙලක් නිර්මාණය කල යුතු බවයි.\nමේ අතර, මේ වසරේ ශිෂ්‍යත්ව විභාගය සහ අපොස උසස්පෙළ විභාගය අගෝස්තු මාසයේදී නොපවැත්වීමට තීරණය කර ඇති බව විභාග කොමසාරිස් ජනරාල් සනත් පූජිත මහතා සඳහන් කළා.\nකොවිඩ් වසංගතය හේතුවෙන් විෂය නිර්දේශ ආවරණය කිරීමේ අපහසුතා සැලකිල්ලට ගනිමින් අධ්‍යාපන අමාත්‍යවරයාගේ ප්‍රධානත්වයෙන් කලාප අධ්‍යාපන\nඅධ්‍යක්ෂවරුන් සමග පැවති සාකච්ඡාවේදී මෙම තීරණයට එළැඹ තිබෙනවා.",
       "URL": "https://www.hirunews.lk/265296/බස්නාහිර-පාසල්-හෙට-යළි-විවෘත-වෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2089"
}