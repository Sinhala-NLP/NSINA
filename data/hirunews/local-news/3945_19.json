{
       "Source": "hirunews",
       "Timestamp": "Tuesday, 15 May 2018 - 6:34",
       "Headline": "එළුවන් සොරකමේ ගිය තිදෙනෙක් පොලිස් දැලේ",
       "News Content": "එළුවන් සොරකම්කර අලෙවි කිරීමේ ජාවාරමක නිරත වූ බව කියන සැකකරුන් තිදෙනෙකුව මාදම්පේ පොලිසිය විසින් ඊයේ (14) අත්අඩංගුවට ගෙන තිබෙනවා.\nමාදම්පේ - තිණිපිටිගම සහ තනියවල්ලභ ගම ප්‍රදේශවල පදිංචිකරුවන් තිදෙනෙක් මෙලෙස අත්අඩංගුවට ගත් බවයි පොලිසිය පවසන්නේ.\nසැකකරුවන් විසින් මාදම්පේ මහා වෙල්යායේ සිටි එළුවන් දෙදෙනෙකු සොරා ගෙන ත්‍රිරෝද රථයක දමාගෙන ගොස් වෙන්නප්පුව ප්‍රදේශයේදී අලෙවිකර ඇති බව අනාවරණය වී තිබෙනවා.\nඑළුවන් විකුණා ලබාගත් මුදල් වලින් මත්ද්‍රව්‍ය පානය කළ බව සැකකරුවන් පොලිසිය හමුවේ පවසා ඇති බවයි අප වාර්තාකරු සඳහන් කළේ.\nසොරකම් කරන ලද එළුවන් දෙදෙනා සහ එම සතුන් ප්‍රවාහනය කිරීමට යොදා ගත් ත්‍රිරෝද රථය ද පොලිස් භාරයට ගෙන ඇති අතර සැකකරුවන් හලාවත මහේස්ත්‍රාත් අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/190750/එළුවන්-සොරකමේ-ගිය-තිදෙනෙක්-පොලිස්-දැලේ",
       "Category": "Local News",
       "Parent URL": "https://www.hirunews.lk/local-news.php?pageID=3945"
}