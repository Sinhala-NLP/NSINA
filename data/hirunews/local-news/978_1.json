{
       "Source": "hirunews",
       "Timestamp": "Sunday, 31 July 2022 - 13:24",
       "Headline": "කොටුව බස් නැවතුම්පොළේ කෙරුවාව - මගීන් අසීරුවට (වීඩියෝ)",
       "News Content": "රටක පොදු ප්‍රවාහන සේවයේ ගුණාත්මක බව එම රටේ සංවර්ධනය මනින ප්‍රධාන සාධකයක්.\nබොහෝ පිරිසක් නිතර ගැවසෙන කොළඹ - පිටකොටුව නාගරික ප්‍රදේශයට දිනකට විශාල පිරිසක් සිය සේවා කටයුතු ඉටු කර ගැනීමට පැමිණෙනවා.\nඑවන් පසුබිමක මේරට පොදු ප්‍රවාහනයේ කේන්ද්‍රස්ථානය වන පිටකොටුව මධ්‍යම බස්නැවතුම්පළේ පහසුකම් සම්බන්ධයෙන් මගී ජනතාවට ඇත්තේ චෝදනාවක්.\nඑවන් පසු බිමක කොටුව බස් නැවතුම් පොළේ පරිපාලනය අක්‍රමවත් වීමේන් පැමි‍ණෙන මගීන්ට සිදුව ඇත්තේ දැඩි අපහසුතාවයකට පත්වීමටයි.\nමේ දෛනිකව බස් රථ විශාල ප්‍රමාණයක් පැමිණෙන පිටකොටුව මධ්‍යම බස් නැවතුම්පළයි.\nකෙසේවෙතත් එම ප්‍රධාන බස් නැවතුම්පොළේ වත්මන් තත්වයයි ඉතාමත් ඛේදනීයයි.\nප්‍රවාහන සේවාවන් ලබාගැනීමට බස්නැවතුම්පලට පැමිණෙන මගීන්ට බස් රථ පිළිබදව නිසි තොරතුරු ලබා ගැනීමට හෝ මෙහි විධිමත් පසුබිමක් සපයා දි නැහැ.\nමින් පෙර මෙම ස්ථානයේ ඩිජිටල් රූපවාහිනි තිර යොදා ගනිමින් පහසුවේන් එම තොරතුරු ලබා ගැනීමට පහසුකම් සලසා තිබුණද මෙ වන විට එම යන්ත්‍ර ද පවතින්නේ අක්‍රිය තත්ත්වයේයි.\nබස් නැවතුම්පොළ හරහා ගලායන අපජලය විධිමත් ලෙස බැහැර නොකිරීම හේතුවෙන් ද එම ස්ථානයේ දැඩි පරිසර ගැටලුවක් උද්ගත වී තිබෙනවා.\nඑම තත්ත්වය මගීන්ගේ සෞඛ්‍යයට ද එල්ල කර ඇත්තේ දැඩි තර්ජනයක්.\nවැසිකිළි කැසිකිලි පහසුකම් සඳහා මුදල් අය කිරීමක් සිදු කළද එම පහසුකම් යථා පරිදි පවත්වාගෙන යාමක් දක්නට ලැබෙන්නේ නැහැ.\nසහනධායි මිල ගණන් යටතේ ආහාර පාන ලබා ගැනීමට ආපනශාලාවක් හෝ නොමැතිවීම නිසා ද දුරගමන් සේවා ලබාගන්නා මගීන් දුෂ්කරතාවයට පත්වනවා.\nපවතින තත්ත්වය මත අධික මිල ගණන් යටතේ අහාර පාන ලබා ගැනීමට සිදුව ඇති බවයි ජනතාව මැසිවිලි නගන්නේ.\nමෙරට පොදු ප්‍රවාහනයේ හදවත බදු පිටකොටුව බස්නැවතුම්පළ ආශ්‍රිතව මෙම ගැටලු නිරාකරණය කර දීම බලධාරීන් සතු පැහැර හැරිය නොහැකි වගකීමක් බව අප සිහිපත් කර දෙනවා.",
       "URL": "https://www.hirunews.lk/311472/කොටුව-බස්-නැවතුම්පොළේ-කෙරුවාව-මගීන්-අසීරුවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=978"
}