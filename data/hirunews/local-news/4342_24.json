{
       "Source": "hirunews",
       "Timestamp": "Friday, 01 September 2017 - 16:02",
       "Headline": "මුන්දලමේදී මිය ගිය වන අලියාගේ මරණයට හේතුව අභිරහසක්  (ඡායාරූප)",
       "News Content": "මුන්දලම - ගල්කුලිය, කොහොඹගස්වැව ප්‍රදේශයේදී මිය ගිය වන අලියාගේ මරණයට හේතුව තහවුරු නොවීම හේතුවෙන් ඒ සම්බන්ධයෙන් විවෘත තීන්දුවක් ලබාදීමට අනුරාධපුර, පණ්ඩුගලම වනජීවී කාර්යාලයේ පශු වෛද්‍යය නිලධාරීවරයා කටයුතු කර තිබෙනවා.\nකොහොඹගස්වැව - ගල්කුලිය මාර්ගය අසල තිබී අද පෙරවරුවේ මිය ගොස් සිටි වන අලියාගේ සිරුර ගම්මුන්ට හමුවී ඇත්තේ.\nපසුව ඒ සම්බන්ධයෙන් මුන්දලම පොලීසියට දැණුම් දීමෙන් අනතුරුවම පුත්තලම සහකාර වනජීවී අධ්‍යක්ෂක කාර්යාලයට දැණුම් දී ඇති බවයි වාර්තා වන්නේ.\nඅද දහවල් වනජීවී නිලධාරීන් සහ පශු වෛද්‍යය නිලධාරීන් පැමිණ මියගොස් ඇති වන අලියාගේ සිරුර පශ්චාත් මරණ පරීක්ෂණයක් සදහා යොමු කළද මරණයට හේතුව අනාවරණය වී නොමැති බවයි අප වාර්තාකරු සඳහන් කළේ.\nමිය ගොස් සිටි වන අලියාගේ සිරුරේ කොටස් වැඩිදුර විමර්ශණ කටයුතු සදහා පශු වෛද්‍යය නිලධාරීන් විසින් රැගෙන ගොස් ඇති අතර මිය ගොස් ඇත්තේ අඩි 07 ක් පමණ උසැති පිරිමි සතෙක්.\nඡායාරූප - හලාවත, ජූඩ් සමන්ත",
       "URL": "https://www.hirunews.lk/169932/මුන්දලමේදී-මිය-ගිය-වන-අලියාගේ-මරණයට-හේතුව-අභිරහසක්-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4342"
}