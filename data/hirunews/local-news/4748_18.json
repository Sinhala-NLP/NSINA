{
       "Source": "hirunews",
       "Timestamp": "Sunday, 18 December 2016 - 10:18",
       "Headline": "ගංජා කිලෝ 80 ක් සමඟ සැකකරුවෙකු ඇඹිලිපිටියේදී අත්අඩංගුවට",
       "News Content": "ගංජා ප්‍රවාහනය කරමින් සිටි සැකකරුවෙකු රත්නපුර - ඇඹිලිපිටිය මාර්ගයේ කිලෝමීටර 97 කණුව ආසන්නයේදී අත්අඩංගුවට ගෙන තිබෙනවා.\nවෑන් රථයකින් සහල් කුඩු ප්‍රවාහනය කරන මුවාවෙන් අදාළ ගංජා තොගය ප්‍රවාහනය කර ඇති බවයි ඇඹිලිපිටිය මූලස්ථාන පොලීසිය සඳහන් කළේ.\nඑහිදී සඟවා තිබූ ගංජා කිලෝග්‍රෑම් 80ක් සොයාගැනීමට පොලීසිය සමත්වී තිබෙනවා.\nසැකකරු හම්බෙගමුව ප්‍රදේශයේ පදිංචිකරුවෙක් වන අතර ඔහු අධිකරණය හමුවට ඉදිරිපත් කිරීමට නියමිතයි.",
       "URL": "https://www.hirunews.lk/149979/ගංජා-කිලෝ-80-ක්-සමඟ-සැකකරුවෙකු-ඇඹිලිපිටියේදී-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4748"
}