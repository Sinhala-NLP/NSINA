{
       "Source": "hirunews",
       "Timestamp": "Monday, 15 January 2018 - 7:39",
       "Headline": "ජනපති කියන, දෙවැනි බණ්ඩාරනායක ඝාතනය",
       "News Content": "අලුත් පක්ෂ ගොඩ නගන අයට දේශපාලන පිටකොන්දක් තිබේ නම් ඔවුන් එම පක්ෂය ගොඩනැගිය යුත්තේ ශ්‍රී ලංකා නිදහස් පක්ෂයෙන් ඉවත්ව බව ජනාධිපති මෛත්‍රීපාල සිරිසේන පවසනවා.\nජනාධිපතිවරයා මේ බව කියා සිටියේ හෝමාගම ප්‍රදේශයේ ඊයේ (14) පස්වරුවේ පැවති ජනහමුවට එක්වෙමින්.\nඅලුතින් පිිහිටුවාගත් පක්ෂයේ ලේකම්වරයා සහ සභාපතිවරයා නිදහස් පක්ෂ සාමාජිකයින් බවත්, අද ඔවුන් නිදහස් පක්ෂයේ සිටිමින් සිදුකරනු ලබන්නේ දෙවැනි බණ්ඩාරනායක ඝාතනය බවත් ජනාධිපතිවරයා එහිදී අවධාරණය කළා.\nවංචාව, දූෂණ යපිටුදැකීමට සහ වංචා දූෂණ සිදුකරන අයට එරෙහිව දැඩි තීන්දු තීරණ ගැනීමට තමන් කටයුතු කරන්නේ රටේ ජනතාව පිළිබඳ විශ්වාසවන්තව කටයුතු කරමින් බවයි ජනාධිපතිවරයා එහිදී ප්‍රකාශ කළේ.",
       "URL": "https://www.hirunews.lk/181052/ජනපති-කියන-දෙවැනි-බණ්ඩාරනායක-ඝාතනය",
       "Category": "Local News",
       "Parent URL": "https://www.hirunews.lk/local-news.php?pageID=4125"
}