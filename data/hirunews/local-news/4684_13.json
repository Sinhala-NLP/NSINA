{
       "Source": "hirunews",
       "Timestamp": "Tuesday, 31 January 2017 - 12:58",
       "Headline": "හිරු මාධ්‍යවේදියාට පහර දුන් නාවික හමුදාපතිවරයාගෙන් මානව හිමිකම් කොමිසම කරුණු විමසයි",
       "News Content": "හම්බන්තොට වරාය පරිශ්‍රය තුළදී හිරු ප්‍රාදේශීය මාධ්‍යවේදී රොෂාන් ගුණසේකරට පහර දීමේ සිද්ධිය සම්බන්ධයෙන් නාවික හමුදාපති වයිස් අද්මිරාල් රවීන්ද්‍ර විජේගුණරත්නගෙන් මානව හිමිකම් කොමිසම් සභාව වාර්තාවක් කැදවා තිබෙනවා.\nඒ සම්බන්ධයෙන් නාවික හමුදාපතිවරයා දැනුවත් කරමින් ලිපියක් ද යොමු කර ඇති බවයි එම කොමිසමේ ජ්‍යෙෂ්ඨ ප්‍රකාශකයෙකු සඳහන් කළේ.\nහම්බන්තොට වරාය පරිශ්‍රයේ ඇති වූ කලහකාරී තත්ත්වය වාර්තා කිරීමට ගිය හිරු මාධ්‍යවේදියාගේ රාජකාරියට බාධා කරමින් නාවික හමුදාපතිවරයා විසින් මෙලෙස පහර දෙනු ලැබුවේ පසුගිය වසරේ දෙසැම්බර් මස 10 වන දායි.\nමේ වන විට පහරකෑමට ලක්වූ හිරු මාධ්‍යවේදියාගෙන් ද මානව හිමිකම් කොමිසම් සභාව ප්‍රකාශයක් සටහන් කරගෙන තිබෙනවා.",
       "URL": "https://www.hirunews.lk/153328/හිරු-මාධ්‍යවේදියාට-පහර-දුන්-නාවික-හමුදාපතිවරයාගෙන්-මානව-හිමිකම්-කොමිසම-කරුණු-විමසයි",
       "Category": "Local News",
       "Parent URL": "https://www.hirunews.lk/local-news.php?pageID=4684"
}