{
       "Source": "hirunews",
       "Timestamp": "Thursday, 22 June 2017 - 15:38",
       "Headline": "තුන්දෙනෙකුට මරු කැදවූ අනතුරේ රියදුරු රක්ෂිත බන්ධනාගාරයට",
       "News Content": "මහියංගනය - බදුල්ල මාර්ගයේ 8 වන කිලෝමීටර් කණුව ප්‍රදේශයේදී මවකට, දියණියකට සහ තවත් කුඩා දරුවෙකුට මරු කැදවමින් සිදුවූ රිය අනතුර සම්බන්ධයෙන් අත්අඩංගුවට ගත් රියදුරු ලබන මස 6 වනදා දක්වා රක්ෂිත බන්ධනාගාර ගත කර තිබෙනවා.\nත්‍රිරෝද රථ දෙකක් එකිනෙක ගැටී මෙම අනතුර සිදුවූ අතර, එහිදී ඔවුන් ගමන් ගත් ත්‍රිරෝද රථය, ලොග්ගල්ලාඔය අන්තර් නිම්න ඇළ මාර්ගයට පෙරලී තිබුණා.\nඑම අවස්ථාවේදී දියේ ගිලීමෙන් කාන්තාව සහ දරුවන් දෙදෙනා මියගිය අතර, අනතුරෙන් තවත් පුද්ගලයන් තිදෙනෙකු තුවාල ලබා රෝහල් ගත කළා.",
       "URL": "https://www.hirunews.lk/164174/තුන්දෙනෙකුට-මරු-කැදවූ-අනතුරේ-රියදුරු-රක්ෂිත-බන්ධනාගාරයට",
       "Category": "Local News",
       "Parent URL": "https://www.hirunews.lk/local-news.php?pageID=4457"
}