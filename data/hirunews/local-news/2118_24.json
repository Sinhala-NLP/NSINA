{
       "Source": "hirunews",
       "Timestamp": "Monday, 01 March 2021 - 9:32",
       "Headline": "පස්වන යොවුන් පාර්ලිමේන්තුවේ මංගල සභා වාරය අද",
       "News Content": "පස්වන ශ්‍රී ලංකා යොවුන් පාර්ලිමේන්තුවේ මංගල සභා වාරය අද පැවැත්වෙනවා.\nපෙරවරු 10 ට මහරගම ජාතික තරුණ සේවා සභා පරිශ්‍රයේ විශේෂ පාර්ලිමේන්තු සභා ගර්භයේදී පැවැත්වෙන මෙම මංගල සභා වාරයේ ප්‍රධාන ආරාධිතයන් ලෙස කථානායක මහින්ද යාපා අබේවර්ධන සහ ක්‍රීඩා හා තරුණ කටයුතු අමාත්‍ය නාමල් රාජපක්ෂ සහභාගිවීමට නියමිතයි.\nදිවයින පුරා ප්‍රාදේශීය ලේකම් කොට්ඨාස නියෝජනය කරමින් තරුණ මන්ත්‍රීවරුන් 331 දෙනෙකු සහ විශ්වවිද්‍යාල හා උසස් අධ්‍යාපන ආයතන නියෝජනය කරමින් තරුණ තරුණියන් 29 දෙනෙකු මෙවර යොවුන් පාර්ලිමේන්තුව නියෝජනය කරනු ලබනවා.\nයොවුන් පාර්ලිමේන්තුවට තේරී පත්වූ මන්ත්‍රීවරුන් අද එම මන්ත්‍රී ධුරයන් හි දිවුරුම් දීමට නියමිත අතර, එහිදී යොවුන් පාර්ලිමේන්තුවේ කථානායකවරයා තෝරා පත් කරගැනීමද සිදු කෙරෙන බවයි ජාතික තරුණ සේවා සභාව සඳහන් කළේ.",
       "URL": "https://www.hirunews.lk/263964/පස්වන-යොවුන්-පාර්ලිමේන්තුවේ-මංගල-සභා-වාරය-අද",
       "Category": "Local News",
       "Parent URL": "https://www.hirunews.lk/local-news.php?pageID=2118"
}