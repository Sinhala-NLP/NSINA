{
       "Source": "hirunews",
       "Timestamp": "Wednesday, 21 April 2021 - 15:02",
       "Headline": "වෙලේ සුදාගේ සමීපතමයින් දෙදෙනෙකු අධිකරණයට ඉදිරිපත් කරන්නැයි නියෝගයක්",
       "News Content": "මහාධිකරණය විසින් මරණ දඬුවම නියම කර සිටින ප්‍රධාන පෙළේ මත්ද්‍රව්‍ය ජාවරම්කරුවෙකු වන ගම්පල විතානගේ සමන්ත කුමාර හෙවත් වෙලේ සුදා නැමැත්තාගේ මත්ද්‍රව්‍ය ජාවාරම මෙහෙය වූ සමීපතමයින් දෙදෙනෙකු අනිද්දා අධිකරණය හමුවට ඉදිරිපත් කරන ලෙස බූස්ස බන්ධනාගාර අධිකාරිවරයාට කොළඹ මහාධිකරණය අද නියෝග කළා.\nඒ, ඊට අදාල නඩුව මහාධිකරණ විනිසුරු අමල් රණරාජා හමුවේ කැදවු අවස්ථාවේදීයි.\nමෙලෙස අධිකරණයට ඉදිරිපත් කරන ලෙස නියෝග කෙරුණේ රක්ෂිත බන්ධනාගාර ගතව සිටින ධර්ම රාජා සුසෙන්ද්‍රන් හෙවත් සුසෙයි සහ කේ ගෞතමන් හෙවත් ගෞතම් යන විත්තිකරුවන්වයි.\nහෙරොයින් ග්‍රෑම් 1097 ප්‍රමාණයක් සන්තකයේ තබා ගැනීම, ජාවාරම් කිරීම සහ ඒ සඳහා ආධාර අනුබල දීම යන චෝදනා යටතේ මොවුන්ට එරෙහිව නීතිපතිවරයා නඩු පවරා තිබෙනවා.",
       "URL": "https://www.hirunews.lk/269083/වෙලේ-සුදාගේ-සමීපතමයින්-දෙදෙනෙකු-අධිකරණයට-ඉදිරිපත්-කරන්නැයි-නියෝගයක්",
       "Category": "Local News",
       "Parent URL": "https://www.hirunews.lk/local-news.php?pageID=2005"
}