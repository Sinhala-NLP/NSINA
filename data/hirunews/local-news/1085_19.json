{
       "Source": "hirunews",
       "Timestamp": "Saturday, 18 June 2022 - 15:45",
       "Headline": "අතුරුගිරිය පිරවුම්හල් ගැටුමේ සැකකරුවන් 8 දෙනෙකු රිමාන්ඩ් - කාන්තාවට ඇප (වීඩියෝ)",
       "News Content": "අතුරුගිරිය ප්‍රදේශයේ ඉන්ධන පිරවුම්හලක් අසළ ඊයේ රාත්‍රියේ ඇතිවූ කළහකාරී සිදුවීම සම්බන්ධයෙන් සැකපිට අත්අඩංගුවට ගත් 9 දෙනාගෙන් 8 දෙනෙකු අනිද්දා දක්වා රක්ෂිත බන්ධනාගාර ගත කර තිබෙනවා.\nඒ කඩුවෙල මහේස්ත්‍රාත් අධිකරණය වෙත ඉදිරිපත් කිරීමෙන් අනතුරුවයි. අත්අඩංගුවට ගත් අනෙක් සැකකාර කාන්තාව ඇප මත මුදා හැරීමටයි අධිකරණය නියෝග කර ඇත්තේ.\nරක්ෂිත බන්ධනාගාර ගත කළ පිරිස අනිද්දා හඳුනා ගැනීමේ පෙරට්ටුවකට ඉදිරිපත් කිරීමට නියමිතව තිබෙනවා.\nමෙම ගැටුම අතරතුරදී පොලිස් නිලධාරීන් 6 දෙනෙකු තුවාල ලබා හෝමාගම මූලික රෝහලට ඇතුළත් කර තිබෙනවා.",
       "URL": "https://www.hirunews.lk/307486/අතුරුගිරිය-පිරවුම්හල්-ගැටුමේ-සැකකරුවන්-8-දෙනෙකු-රිමාන්ඩ්-කාන්තාවට-ඇප-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1085"
}