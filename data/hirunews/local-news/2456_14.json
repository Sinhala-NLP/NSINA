{
       "Source": "hirunews",
       "Timestamp": "Monday, 14 September 2020 - 9:49",
       "Headline": "දිනක වැඩිම කොරෝනා ආසාදිත ඊයේ වාර්තාවූ බව ලෝක සෞඛ්‍ය සංවිධානය කියයි (වීඩියෝ)",
       "News Content": "දිනක් තුළ වාර්තාවූ වැඩිම කොරෝනා ආසාදිත සංඛ්‍යාව ඊයේ වාර්තාවී ඇති බව ලෝක සෞඛ්‍ය සංවිධානය පවසනවා.\nනව ආසාදිතයින් තුන්ලක්ෂ 7,930 දෙනෙකු එම කාලය තුළ හඳුනාගෙන ඇති බවයි එම සංවිධානය නිකුත් කළ වාර්තාවක දැක්වෙන්නේ.\nසැප්තැම්බර් 6 වනදා ආසාදිතයන් තුන්ලක්ෂ 6,857 දෙනෙකු වාර්තාවී ඇති අතර, ඉන්පසුව වාර්තාවූ වැඩිම ආසාදිත සංඛ්‍යාව මෙය බව සඳහන්.\nවැඩිම ආසාදිතයන් සංඛ්‍යාවක් දෛනිකව පිළිවෙලින් ඉන්දියාව, ඇමරිකාව සහ බ්‍රසීලය යන රටවලින් වාර්තාවී තිබෙනවා.\nකෙසේ වෙතත් ලෝක සෞඛ්‍ය සංවිධානය පෙන්වා දෙන්නේ ඇමරිකාවේ නව ආසාදිතයන් වාර්තාවීම සියයට 44 කින් අඩුවී ඇති බවයි.",
       "URL": "https://www.hirunews.lk/250158/දිනක-වැඩිම-කොරෝනා-ආසාදිත-ඊයේ-වාර්තාවූ-බව-ලෝක-සෞඛ්‍ය-සංවිධානය-කියයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2456"
}