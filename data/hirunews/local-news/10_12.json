{
       "Source": "hirunews",
       "Timestamp": "Sunday, 24 September 2023 - 11:14",
       "Headline": "පාලු නිවසක තිබී මළ සිරුරක් හමුවෙයි",
       "News Content": "මුලතිව් මල්ලාවී ප්‍රදේශයේ පාලු නිවසකින් නරක් වූ මළ සිරුරක් ඊයේ (23) පොලීසියට හමු වී තිබෙනවා.\nඑම නිවස දෙසින් දැඩි දුර්ගන්ධයක් හමන බවට ලැබුණු තොරතුරක් මත පොලීසිය ගොස් විමර්ශනය කිරීමේදී එම නිවසේ දොරට අගුළු දමා තිබී ඇති අතර දොර අගුලු කඩා බැලීමේදී අදාළ මළ සිරුර සොයා ගත් බවයි පොලිසිය සඳහන් කළේ.\nපොලීසියේ නිලධාරීන් එම මළ සිරුර පරීක්ෂණ කටයුතු සදහා මල්ලාවී රෝහලට බාර දී තිබෙන බවයි වාර්තා වී ඇත්තේ.\nමියගිය පුද්ගලයා මල්ලාවී දෙරන්දන්කල් ප්‍රදේශයේ පදිංචි 28 හැවිරිදි උත්තමන් නැමති අයෙක්.\nගෙළ වැලලාගෙන මියගිය බවට සැක සිතෙන අන්දමට මළ සිරුර තිබී ඇති නමුත් මෙය සිය දිවි නසා ගැනීමක් ද ඝාතනයක් ද යන්න පිළිබඳ තවමත් තොරතුරු හෙළි වී නැති බවයි පොලිසිය සඳහන් කර සිටියේ.",
       "URL": "https://www.hirunews.lk/349245/පාලු-නිවසක-තිබී-මළ-සිරුරක්-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=10"
}