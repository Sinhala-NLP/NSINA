{
       "Source": "hirunews",
       "Timestamp": "Wednesday, 11 August 2021 - 7:27",
       "Headline": "විදෙස්ගත වන ශ්‍රි ලාංකික ශ්‍රමිකයන් සඳහා රැපිඩ් පී.සී.ආර් පරීක්ෂණ ගුවන්තොටුපොළේ දී",
       "News Content": "විදෙස්ගත වන ශ්‍රි ලාංකීක  ශ්‍රමිකයන් සදහා අවශ්‍ය රැපිඩ් පීසීආර් හෙවත් අහඹු කොරෝනා පරීක්ෂණ මෙරට ගුවන්තොටුපොල ආශ්‍රිතව සිදුකිරීමට අවශ්‍ය පහසුකම් ඉදිරි සතිය තුලදී ලබාදීමට පියවර ගෙන ඇති බව විදේශ සේවා නියුක්ති කාර්්‍යංශයේ නියෝජ්‍ය සාමාන්‍යධිකාරී මංගල රන්දෙණිය සඳහන් කළා.\nඔහු මේ බව කියා සිටියේ විදේශගතව සිට දිවයිනට පැමිණ යලි මැදපෙරදිග රැකියා සදහා පිටත්ව යාමට බාධා සිදුවූ ශ්‍රමිකයන් සම්බන්ධයෙන් හිරු ප්‍රවෘත්ති අංශය කළ විමසීමකදීයී..\nමේ අතර, මෙරට ගුවන්තොටුපොල ආශ්‍රිතව රැපිඩ් පීසීආර් පරීක්ෂණ සිදුකිරීම සදහා අවශ්‍ය පහසුකම් අවම වීම හේතුවෙන් සිය රැකියා සදහා යලී පිටත්ව යාමට නොහැකිව තමන් දැඩි අපහසුතාවන්ට පත්ව ඇති බවට එක්සත් අරාබි එමීර් රාජ්‍යයේ සිට මෙරටට පැමිණි විදෙස් ශ්‍රමිකයන් පිරිසක් ප්‍රකාශ කළා.",
       "URL": "https://www.hirunews.lk/279391/විදෙස්ගත-වන-ශ්‍රි-ලාංකික-ශ්‍රමිකයන්-සඳහා-රැපිඩ්-පී-සී-ආර්-පරීක්ෂණ-ගුවන්තොටුපොළේ-දී",
       "Category": "Local News",
       "Parent URL": "https://www.hirunews.lk/local-news.php?pageID=1762"
}