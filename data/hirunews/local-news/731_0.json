{
       "Source": "hirunews",
       "Timestamp": "Wednesday, 16 November 2022 - 13:23",
       "Headline": "තේ වගාවට වුණ දේ ගැන විපක්ෂ නායකගෙන් හෙළිදරවුවක් (වීඩියෝ)",
       "News Content": "කාබනික පොහොර වැඩසටහනෙන් තේ වගාව විනාශ වූ බව විපක්ෂ නායක සජිත් ප්‍රේමදාස පවසනවා.\nඒ, අද (16) පාර්ලිමේන්තු සැසිවාරය අමතමින්.\nපොහොර තහනම් කොට, ප්‍රයොගික නො වන ලෙස කාබනික පොහොර වැඩසටහනක් රැගෙන ඒම හේතුකොට ගෙන ලොව ප්‍රමුඛ පෙළේ තේ සන්නාමය පැවති ලංකාවේ තේ වෙළඳපොළ අසාමාන්‍ය ලෙස කඩා වැටී ඇතැ යි විපක්ෂ නායකවරයා එහි දී අවධාරණය කළා.\nමේ වන විටත් විශාල තේ වතු නිසරු බිම් බවට පත්ව ඇති බවත් තේ කර්මාන්ත ශාලා බලවත් කඩාවැටීමකට ලක්ව ඇති බවත් ඔහු සඳහන් කරනවා.\nපොහොර මිල අධික ලෙස ඉහළ ගොස් ඇති බව හා ඒ අතර තේවල ප්‍රමිතිය ද පහළ ගොස් ඇති බව යි ඔහු පවසන්නේ.\nමේ තත්වයෙන් තේ කර්මාන්තය මුදවා ගැනීම උදෙසා ගන්නා ක්‍රියාමාර්ග පිළිබඳ විපක්ෂනායකවරයා එහි දී ආණ්ඩුවෙන් විමසා සිටියා.",
       "URL": "https://www.hirunews.lk/320509/තේ-වගාවට-වුණ-දේ-ගැන-විපක්ෂ-නායකගෙන්-හෙළිදරවුවක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=731"
}