{
       "Source": "hirunews",
       "Timestamp": "Sunday, 28 March 2021 - 11:59",
       "Headline": "සෞඛ්‍ය මාර්ගෝපදේශ කඩ කළ 3400ක් අත්අඩංගුවට (වීඩියෝ)",
       "News Content": "මුහුණු ආවරණ නොපැළඳීමස හ සෞඛ්‍ය මාර්ගෝපදේශ නොතකා කටයුතු කළ පුද්ගලයන් 3400ක් පමණ අත්අඩංගුවට ගෙන ඇතැයි පොලිසිය පවසනවා.\nගතවූ පැය 24ක කාලය තුල පමණක් අදාළ චෝදනා මත පුද්ගලයන් 3 දෙනෙකු අත්අඩංගුවට ගෙන ඇති බවයි පොලිස් මාධ්‍ය ප්‍රකාශක නියෝජ්‍ය පොලිස්පති අජිත් රෝහණ කියාසිටියේ.\nඉදිරියේදී එළඹෙන අලුත් අවුරුදු සමය වෙනුවෙන් සාප්පු සවාරි යාමේදී නිරන්තරයෙන් සෞඛ්‍ය පුරුදුවලට අනුගතව කටයුතු කරන ලෙසට පොලිසිය ජනතාවට දැනුම්දෙනවා.\nපොදු ස්ථානවලට යාමේදී මෙන්ම පොදු ප්‍රවාහන සේවා භාවිතයේදී මුහුණු ආවරණයක් පැළඳීම මෙන්ම නිතර අත් සේදීම ඇතුලු සෞඛ්‍ය උපදෙස් අනුගමනය කරන ලෙසටයි පොලිස් මාධ්‍ය ප්‍රකාශකවරයා කියාසිටියේ.",
       "URL": "https://www.hirunews.lk/266783/සෞඛ්‍ය-මාර්ගෝපදේශ-කඩ-කළ-3400ක්-අත්අඩංගුවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2057"
}