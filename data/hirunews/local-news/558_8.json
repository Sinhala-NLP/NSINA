{
       "Source": "hirunews",
       "Timestamp": "Saturday, 04 February 2023 - 14:56",
       "Headline": "ලතින් ඇමෙරිකාවට ඉහළ අහසේත් චීන ඔත්තු බැලුනයක්",
       "News Content": "ලතින් ඇමෙරිකානු ඉහළ අහසේ තවත් චීන ඔත්තු බැලුනයක් පාවෙමින් ඇති බව පෙන්ටගනය ප්‍රකාශ කර තිබෙනවා.\nමධ්‍යම ඇමෙරිකාවට ඉහළ අහසේ පාවෙමින් ඇති චීන ඔත්තු බැලුනය සම්බන්ධයෙන් තොරතුරු වාර්තා වී දිනකට පසුවයි පෙන්ටගනය ලතින් ඇමෙරිකානු ගුවන් සීමාවෙන් එවැනිම තවත් බැලුනයක් නිරීක්ෂණය කර ඇත්තේ.\nපෙන්ටගනයේ මාධ්‍ය ලේකම් බ්‍රිගේඩියර් ජෙනරාල් පැට්ටි්‍රක් රයිඩර් නිවේදනයක් නිකුත් කරමින් මේ පිළිබඳව තහවුරු කර ඇති බවයි විදෙස් වාර්තා සඳහන් කළේ.\nමේ අතර, සැකකටයුතු චීන ඔත්තු බැලුනය සම්බන්ධයෙන් මතුව ඇති මතභේදාත්මක තත්ත්වය හමුවේ ඇමරිකා එක්සත් ජනපද රාජ්‍ය ලේකම් ඇන්තනි බ්ලින්කන් මෙම සතියේ චීනයේ සිදු කිරීමට නියමිතව තිබූ චීන සංචාරය ද කල් දැමුණා.",
       "URL": "https://www.hirunews.lk/326654/ලතින්-ඇමෙරිකාවට-ඉහළ-අහසේත්-චීන-ඔත්තු-බැලුනයක්",
       "Category": "Local News",
       "Parent URL": "https://www.hirunews.lk/local-news.php?pageID=558"
}