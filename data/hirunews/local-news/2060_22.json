{
       "Source": "hirunews",
       "Timestamp": "Saturday, 27 March 2021 - 7:17",
       "Headline": "ජනපති පළාත් පාලන නියෝජිතයන් හමුවෙයි - \"පුරනැඟුම\"  03 වන අදියර ළඟදීම (වීඩියෝ)",
       "News Content": "රජයේ ප්‍රතිපත්ති සහ සංවර්ධන ව්‍යාපාරය ඉදිරියට ගෙන යාම පිණිස ශක්තිමත්ව අත්වැල් බැඳ ගන්නැයි ජනාධිපති ගෝඨාභය රාජපක්ෂ පළාත් පාලන නියෝජිතයින්ගෙන් ඉල්ලීමක් කළා.\nබත්තරමුල්ල දියත උයන පරිශ්‍රයේ ඊයේ (26) පස්වරුවේ පැවති පළාත් පාලන නියෝජිත හමුව අමතමින් ජනාධිපතිවරයා මේ බව සඳහන් කළා.\nබස්නාහිර, වයඹ සහ දකුණු පළාත්වලින් පැමිණි පළාත් පාලන නියෝජිතයින් මෙම හමුවට එක්ව සිටියා.\nමේ අතර මෙම හමුවට එක්වූ පොදුජන පෙරමුණේ ජාතික සංවිධායක බැසිල් රාජපක්ෂ සඳහන් කළේ ලෝක බැංකු ආධාර යටතේ ක්‍රියාත්මක \"පුරනැඟුම\"  03 වන අදියර නුදුරේදීම ආරම්භ කිරීමට සැලසුම් කර ඇති බවයි.\nපළාත් පාලන ආයතනවල බොහෝ අඩුපාඩුකම් සපුරාලීමට එමඟින් හැකිවනු ඇති බවයි ඔහු එහිදී වැඩිදුරටත් සඳහන් කළේ.\nමේ අතර 'ගම සමඟ පිළිසඳරක්' 16 වැනි වැඩසටහන ජනාධිපති ගෝඨාභය රාජපක්ෂගේ ප්‍රධානත්වයෙන් මාතර - පිටබැද්දර - දෑරන්ගල මහා විද්‍යාලයේදී අද (27) පැවැත්වෙනවා.",
       "URL": "https://www.hirunews.lk/266660/ජනපති-පළාත්-පාලන-නියෝජිතයන්-හමුවෙයි-පුරනැඟුම-03-වන-අදියර-ළඟදීම-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2060"
}