{
       "Source": "hirunews",
       "Timestamp": "Thursday, 16 September 2021 - 17:02",
       "Headline": "සත්ත්ව ආහාර ද අත්‍යාවශ්‍ය ආහාර ලෙස ප්‍රකාශයට පත් කරයි",
       "News Content": "සත්ත්ව ආහාර ද අත්‍යාවශ්‍ය ආහාර ලෙස ප්‍රකාශයට පත් කිරීමට කෘෂිකර්ම අමාත්‍යාංශය තීරණය කර තිබෙනවා.\nපශු සම්පත්, ගොවිපළ ප්‍රවර්ධන සහ කිරි හා බිත්තර ආශ්‍රිත කර්මාන්ත රාජ්‍ය අමාත්‍ය ඩී.බී. හේරත් කෘෂිකර්ම අමාත්‍යවරයාගෙන් කරන ලද ඉල්ලීමකට අනුවයි මෙම පියවර ගෙන ඇත්තේ.\nසත්ත්ව ආහාර මිල ඉහළ යාම නිසා සත්ත්ව පාලනයේ නියුතු ගොවීන් බලවත් අපහසුතාවට පත්ව තිබීම මෙම තීරණයට හේතුව බව රාජ්‍ය අමාත්‍යවරයා ප්‍රකාශ කළා.\nමේ අතර, දියර කිරි නිෂ්පාදනය ප්‍රවර්ධනය කිරීම සඳහා කිරි ගවයින්ට ප්‍රමාණවත් තණකොළ නොලැබීමෙන් කිරි නිෂ්පාදනය ද අඩු වී තිබෙනවා.\nඊට පිළියමක් ලෙස තණකොළ වගා කිරීමට කැමැත්තෙන් පසුවන පුද්ගලයින්ට රජයේ ඉඩම් ලබාදී එම වගාව ප්‍රවර්ධනය කිරීමේ වැඩසටහනක් ආරම්භ කිරීමට අද පැවැති සාකච්ඡාවකදී තීරණය වූ බව කෘෂිකර්ම අමාත්‍යාංශය සදහන් කළා.",
       "URL": "https://www.hirunews.lk/282387/සත්ත්ව-ආහාර-ද-අත්‍යාවශ්‍ය-ආහාර-ලෙස-ප්‍රකාශයට-පත්-කරයි",
       "Category": "Local News",
       "Parent URL": "https://www.hirunews.lk/local-news.php?pageID=1688"
}