{
       "Source": "hirunews",
       "Timestamp": "Tuesday, 06 July 2021 - 14:02",
       "Headline": "පිහිටක් අවැසි පවුලක්  (වීඩියෝ)",
       "News Content": "කොවිඩ් ව්‍යාප්තිය හමුවේ දරුවන්ට අධ්‍යාපන ලැබීමට සිදුව ඇත්තේ මාර්ගගත ක්‍රමයටයි.\nනමුත් දරිද්‍රතාව ඇතුළු දහසකුත් ගැටලු මධ්‍යයේ ඉගෙනීමට වෙර දරන දෘෂ්‍යාබාධිත දරුවෙකු පිළිබඳව අපට වාර්තා වුණා.\nමේ, කිරිබත්ගොඩ, මාකොල ප්‍රදේශයේ පදිංචි රවිඳු යසස්.\nමෙවර 5 වසර ශිෂ්‍යත්ව විභාගයට පෙනී සිටින රවිඳු දෘෂ්‍යාබාධිත තත්ත්වයකින් පීඩා විඳිනවා.\nරත්මලාන අන්ධ විද්‍යාලයේ ඉගෙනුම ලබන රවිඳුට මාර්ගගත අධ්‍යාපනයට යොමුවීමට නොහැකි වී ඇත්තේ ජංගම දුරකථනයක් නොමැති වීමෙන්.\nරවිඳුගේ මව සහ පියාද පූර්ණ දෘෂ්‍යාබාධිත බැවින් සිය දරුවාගේ අධ්‍යයන කටයුතුවලට උපකාරී වීමට හැකියාවක් නැහැ.\nකොවිඩ් වසංගතය හමුවේ රවිඳුගේ පියාගේ රැකියාව වන පිරිත් පොත් විකිණීම අහිමි වීම මෙන්ම, මව පිළිකා\nරෝගයකින් පීඩා විඳීම මේ පවුලේ අසරණභාවය තවත් තීව්‍ර කර තිබෙනවා.\nඅභියෝග හමුවේ ජීවිතය ජයගන්න රවිඳුට පුංචි හෝ උපකාරයක් කිරිමට හැකි නම් එය මහඟු පුණ්‍ය කර්මයක් වනු ඇති.",
       "URL": "https://www.hirunews.lk/276233/පිහිටක්-අවැසි-පවුලක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1838"
}