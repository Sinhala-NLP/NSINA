{
       "Source": "hirunews",
       "Timestamp": "Friday, 30 June 2017 - 8:53",
       "Headline": "අද කොළඹ දිස්ත්‍රික්කයේ විශේෂ ඩෙංගු මර්දන වැඩසටහනක්",
       "News Content": "කොළඹ දිස්ත්‍රික්කයේ අද දිනයේ දී විශේෂ ඩෙංගු මර්දන වැඩසටහනක් ක්‍රියාත්මක කෙරෙනවා.\nජනාධිපති කාර්ය සාධක බලකාය, ශ්‍රී ලංකා යුද හමුදාව සහ සෞඛ්‍ය අමාත්‍යාංශය එක්වයි එය සංවිධාන කර ඇත්තේ.\nඒ අනුව, හෝමාගම, කහතුඩුව සහ සීතාවක යන ප්‍රාදේශීය ලේකම් කොට්ඨාශවල අදාළ ඩෙංගු මර්දන වැඩසටහන ක්‍රියාත්මක කෙරෙනු ඇති.\nදැනට ඩෙංගු රෝගීන් 74,000 කට වැඩි සංඛ්‍යාවක් වාර්තා වී ඇති අතර, තවත් පුද්ගලයින් 213 දෙනෙකු ඩෙංගු වැළදීමෙන් ජීවිතක්ෂයට පත්ව තිබෙනවා.\nඩෙංගු රෝගීන් බහුතරයක් වාර්තා වී ඇත්තේ බස්නාහිර පළාතෙන්.",
       "URL": "https://www.hirunews.lk/164740/අද-කොළඹ-දිස්ත්‍රික්කයේ-විශේෂ-ඩෙංගු-මර්දන-වැඩසටහනක්",
       "Category": "Local News",
       "Parent URL": "https://www.hirunews.lk/local-news.php?pageID=4445"
}