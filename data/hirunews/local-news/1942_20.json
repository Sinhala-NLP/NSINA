{
       "Source": "hirunews",
       "Timestamp": "Wednesday, 19 May 2021 - 18:48",
       "Headline": "ජවිපෙ නිරෝධනය නීති කඩලා - පොලිසියෙන් අධිකරණයට බී වාර්තාවක්",
       "News Content": "නිරෝධායන නීති උල්ලංඝණය කරමින් බත්තරමුල්ල පොල්දූව මංසන්ධියේ අද උදෑසන පැවති විරෝධතාව සම්බන්ධයෙන් වැලිකඩ පොලිස් ස්ථානාධිපතිවරයා බී වාර්තාවක් මගින් කොළඹ අලුත්කඩේ අංක 4 මහේස්ත්‍රාත් අධිකරණයට කරුණු දක්වා තිබෙනවා.\nඑම බී වාර්තාවේ සඳහන්ව ඇත්තේ අදාළ විරෝධතාකරුවන් පෝට් සිටි පනතට එරෙහිව මෙලෙස විරෝධතාවයේ නිරතවූ බවයි.\nඑමෙන්ම එහිදී නිරෝධායන රීති උල්ලංඝණය වන ආකාරයට කටයුතු කර ඇති බවත් එම බී වාර්තාවේ වැඩිදුරටත් සඳහන්.\nමේ සම්බන්ධයෙන් වැඩිදුර පරීක්ෂණ පවත්වා සී.සී.ටී.වී කැමරා දත්ත උපයෝගී කර ගනිමින් එම විරෝධතාව මෙහෙයවූ පුද්ගලයන් හඳුනාගෙන ඔවුන්ට එරෙහිව අධිකරණමය ක්‍රියාමාර්ග ගන්නා බවයි.\nපෝට් සිටි පනතට එරෙහිව ජනතා විමුක්ති පෙරමුණේ විජිත හේරත් සුනිල් හඳුන්නෙත්ති ඇතුලු ක්‍රියාකාරීන් පිරිසක් අද උදෑසන 10ට පමණ බත්තරමුල්ල පොල්දූව මංසන්ධියේදී විරෝධතාවක නිරතවුනා.",
       "URL": "https://www.hirunews.lk/271858/ජවිපෙ-නිරෝධනය-නීති-කඩලා-පොලිසියෙන්-අධිකරණයට-බී-වාර්තාවක්",
       "Category": "Local News",
       "Parent URL": "https://www.hirunews.lk/local-news.php?pageID=1942"
}