{
       "Source": "hirunews",
       "Timestamp": "Friday, 10 March 2017 - 12:16",
       "Headline": "වැඩබලන නායක උණුසුමෙන් පාර්ලිමේන්තුව කල් තැබේ",
       "News Content": "ඒකාබද්ධ විපක්ෂයේ වැඩබලන නායකත්වය ඩලස් අලහප්පෙරුම මන්ත්‍රීවරයාට ලබාදීම සදහා අනුමැතිය හිමි නොවීම පිළිබදව අදත් පාර්ලිමේන්තුවේ උණුසුම් වාද විවාද ඇති වුණා.\nඒ සම්බන්ධයෙන් හිටපු කතානායක චමල් රාජපක්ෂ සහ පාර්ලිමේන්තු මන්ත්‍රීවරුන් වන විමල් වීරවංශ, කෙහෙළිය රඹුක්වැල්ල, ඩලස් අලහප්පෙරුම දිගින් දිගටම අදහස් පළ කළ අතර, එහිදී කතානායකවරයා කියා සිටියේ පක්ෂයක කාරණයක් සම්බන්ධයෙන් තමන්ට මැදිහත්විය නොහැකි බවයි.\nකෙසේ වෙතත්, ඇති වූ උණුසුම් තත්ත්වය හමුවේ අද පස්වරුවේ පාර්ලිමේන්තුවේදී විවාදයට ගැනීමට නියමිතව තිබූ පෞද්ගලික මන්ත්‍රී යෝජනා විවාදයට නොගෙනම මේ මස 21 වනදා දක්වා කල් තැබීමටයි කතානායකවරයා පියවර ගත්තේ.",
       "URL": "https://www.hirunews.lk/156519/වැඩබලන-නායක-උණුසුමෙන්-පාර්ලිමේන්තුව-කල්-තැබේ",
       "Category": "Local News",
       "Parent URL": "https://www.hirunews.lk/local-news.php?pageID=4621"
}