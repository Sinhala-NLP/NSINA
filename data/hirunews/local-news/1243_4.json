{
       "Source": "hirunews",
       "Timestamp": "Friday, 08 April 2022 - 13:02",
       "Headline": "අදත් තැන තැන විරෝධතා (වීඩියෝ)",
       "News Content": "පවතින තත්වයට විරෝධය පළ කරමින් තම සාමාජිකයන් ආරම්භ කර ඇති වර්ජනය හේතුවෙන් රාජ්‍ය ආයතනවල ඇතැම් සේවා කටයුතු අඩපණ වී ඇති බව වෘත්තිය සමිති සම්බන්ධීකරණ මධ්‍යස්ථානය ප්‍රකාශ කළා.\nමේ අතර පවතින තත්වයට විරෝධය පළ කර අදත් ප්‍රදේශ කිහිපයක විරෝධතා පැවති බව අප වාර්තාකරුවන් සඳහන් කළා.\nඒ අනුව සමගි ජනබලවේගය විසින්ද අද ස්ථාන කිහිපයකදී විරෝධතා සංවිධාන කර තිබුණා.\nපිළියන්දල, යටියන්තොට, කිරිඳිවැල, බුත්තල, මාවනැල්ල සහ මොරටුව ආදී ස්ථානවල එම විරෝධතා පැවැත්වුණා.\nමේ අතර පාර්ලිමේන්තු සැසිවාරය නිසා පාර්ලිමේන්තු පිවිසුම් මාර්ගයේ බත්තරමුල්ල පොල්දූව මංසන්ධියේ සිට ජපන් මිත්‍රත්ව පාර දක්වා කොටස අද දිනයේදීත් වසා තැබීමට පියවර ගෙන තිබෙනවා.",
       "URL": "https://www.hirunews.lk/301477/අදත්-තැන-තැන-විරෝධතා-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1243"
}