{
       "Source": "hirunews",
       "Timestamp": "Saturday, 16 April 2022 - 20:01",
       "Headline": "ඇණවුම් කළ ඉන්ධන නොමැතිව පිරවුම්හල් රැසක් වැසේ (වීඩියෝ)",
       "News Content": "දිවයින පුරා සිපෙට්කෝ පිරවුම් හල් රැසකට ඇනවුම් කර ඇති ඉන්ධන තොග මෙතෙක් ලැබී නොමැති බව ලංකා ඉන්ධන බෙදුම්කරුවන්ගේ සංගමය පවසනවා.\nඑහි සභාපති ෂෙල්ටන් ප්‍රනාන්දු හිරු ප්‍රවෘත්ති අංශයට කියා සිටියේ සිංහල - දෙමළ අලුත් අවුරුදු නිවාඩු ලබා දීම් නිසි කළමනාකරණයකින් තොරව සිදු කිරීම හේතුවෙන් මෙම ගැටලුව හටගෙන ඇති බවයි.\nලංකා ඛණිජ තෙල් සංස්ථාවට අයත් බවුසර් රථ රියදුරන් ඇතුලු සියලු සේවකයන්ට ලබන 18 වනදා තෙක් නිවාඩු ලබා දී ඇති අතර මේ දිනවල බෙදා හැරීම් සිදු කෙරෙන්නේ සංස්ථාවට අනුබද්ධව සේවය කරන පෞද්ගලික බවුසර් රථ පමණයි.\nකෙසේ වෙතත් එම පෞද්ගලික බවුසර් රථ රියදුරන්ද අලුත් අවුරුද්ද වෙනුවෙන් මේ දිනවල නිවාඩු ලබාගෙන තිබෙනවා.\nඑවන් පසුබිමක ඛනිජ තෙල් නීතිගත සංස්ථාවේ සභාපති සුමිත් විජේසිංහ ඊයේ රාත්‍රියේ සියලු ටැංකි රථ හිමිකරුවන්ගෙන් ඉල්ලා සිටියේ ප්‍රමාණවත් තරම් ඉන්ධන තොග පවතින බැවින් බෙදාහැරීමේ ක්‍රියාවලිය විධිමත් කිරීම සඳහා තම බවුසර් අදාළ පර්යන්ත සහ ඩිපෝ වෙත යොමු කරන ලෙසටයි.\nඒ අනුව අද දිනයේදී සමස්ථ ඉන්ධන බවුසර් සංඛ්‍යාවෙන් සියයට 25 ක් පමණ බෙදා හැරීමේ කටයුතු සිදු කරමින් ධාවනයේ යෙදුණු බව ලංකා ඛනිජ තෙල් පෞද්ගලික ටැංකි රථ හිමියන්ගේ සංගමයේ සභාපති ඒගඑම්ගඑච් අධිකාරි කියා සිටියාග බෙදාහැරීම් ලබන 18 වනදා වන විට යථා තත්වයට පත් වනු ඇති බවයි ඔහු කියා සිටියේ.\nඑමෙන්මල බවුසර්වලට ඉන්ධන පුරවන පර්යන්තය ද හෙට (17) දිනයේ ඉරිදා නිවාඩුව ලබා ගැනීම හේතුවෙන් හෙට පැමිණෙන බවුසර් සඳහා ඉන්ධන පිරවීමට ද නොහැකි තත්ත්වයක් ඇති වන බව ලංකා ඉන්ධන බෙදුම්කරුවන්ගේ සංගමය පෙන්වා දෙනවා.\nඅයි. ඕ.සී සමාගම ද සිය සේවකයන්ට අවුරුදු නිවාඩු ලබාදීම හේතුවෙන් එහි සියලු බෙදාහැරීම් ලබන 18 වනදා තෙක් තාවකාලිකව නතර කර ඇති අතර දිවයින පුරා අයිගඕගසී පිරවුම්හල් අදත් වසා තිබූ බවයි අප වාර්තාකරුවන් සඳහන් කළේ.\nඑසේම ඉන්ධන නිකුත් කිරීමට පනවා ඇති සීමා හේතුවෙන් පිරවුම්හල්වල අර්බුදකාරී තත්වයක් හටගෙන ඇති බව ලංකා ඉන්ධන බෙදුම්කරුවන්ගේ සංගමයේ සභාපති ෂෙල්ටන් ප්‍රනාන්දු පෙන්වා දෙනවා.\nපවතින තත්ත්වය හමුවේ දිවයින පුරා සිපෙට්කෝ ඉන්ධන හල් රැසක් අදත් වසා තිබුණු අතර විවෘතව පැවති පිරවුම්හල්වල දිගු පෝලිම් පැවතියා.\nමේ අතර අද ක්‍රියාත්මක වූ ආකාරයටම හෙටත් දිවයින පුරා පැය දෙකයි මිනිත්තු 15 ක විදුලි කප්පාදුවක් සිදු කිරීමට නියමිතයි.",
       "URL": "https://www.hirunews.lk/302087/ඇණවුම්-කළ-ඉන්ධන-නොමැතිව-පිරවුම්හල්-රැසක්-වැසේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1227"
}