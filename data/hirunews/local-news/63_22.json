{
       "Source": "hirunews",
       "Timestamp": "Tuesday, 29 August 2023 - 21:16",
       "Headline": "කල් ඉකුත් වූ ත්‍රිපෝෂ තොගයක් බෙදා දීලා",
       "News Content": "මීට මාස දහයකට පෙර කල් ඉකුත් වූ ත්‍රිපෝෂ තොගයක් අද (28) බෙදා දී ඇති බව එම ත්‍රී පෝෂ ලබා ගත් මවුවරු පවසනවා.\nඅදාළ සිදුවීම වාර්තා වී ඇත්තේ කැස්බෑව සෞඛ්‍ය වෛද්‍ය නිලධාරි කාර්යාලයට අයත් කහපොල රෙජිඩේල්වත්ත මාතෘ හා ළමා සායන මධ්‍යස්ථානයෙන්.\nමේ පිළිබඳව පවුල් සෞඛ්‍ය සේවා නිලධාරිනියගෙන් විමසීමේ දී ඇය පවසා ඇත්තේ අදාළ ත්‍රිපෝෂ මාරු කර දීමට එළඹෙන බ්‍රහස්පතින්දා රැගෙන එන ලෙසයි.\nකෙසේ වෙතත් කැස්බෑව සෞඛ්‍ය වෛද්‍ය නිලධාරී කාර්යාලයෙන් වැඩිදුරටත් විමසීමේ දී එහි ප්‍රකාශිකාවක පැවසූවේ මෙය අත් වැරදීමකින් සිදු වූ දෙයක් බවත් ඒ පිළිබඳව කනගාටුව පළ කරන බවත් ය.",
       "URL": "https://www.hirunews.lk/346562/කල්-ඉකුත්-වූ-ත්‍රිපෝෂ-තොගයක්-බෙදා-දීලා",
       "Category": "Local News",
       "Parent URL": "https://www.hirunews.lk/local-news.php?pageID=63"
}