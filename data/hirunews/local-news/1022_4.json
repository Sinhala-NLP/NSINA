{
       "Source": "hirunews",
       "Timestamp": "Thursday, 14 July 2022 - 14:31",
       "Headline": "සාමකාමීම ජන අරගලය, ෆැසිස්ට්වාදීන්ගේ බලපෙරළියකට හැරවීමට ඉඩ නොදෙන බව අගමැති කියයි",
       "News Content": "ශ්‍රී ලංකා ඉතිහාසයේ බිහිවූ සාමකාමීම ජන අරගලය, ෆැසිස්ට්වාදීන්ගේ බලපෙරළියකට හැරවීමට කිසි සේත්ම ඉඩ නොදෙන බව අග්‍රාමාත්‍ය රනිල් වික්‍රමසිංහ පවසනවා.\nසිය නිල ෆේස්බුක් ගිණුමේ සටහනක් තබමින් ඔහු ප්‍රකාශ කළේ රැකගැනීමට අරගල කරන රට, විනාශ කරන්නට ඇතැමුන් කුමන්ත්‍රණ කරන බවයි.\nෆැසිස්ට්වාදයට එරෙහි සටනින් තමා පසු නොබසින බව ද එහි සඳහන්.\nඅපේ ඉතිහාසයේ බිහිවූ සාමකාමීම ජන අරගලය, ෆැසිස්ට්වාදීන්ගේ බලපෙරළියකට හැරවීමට මම කිසි සේත්ම ඉඩ දෙන්නේ නැහැ. ඔබ රැකගැනීමට අරගල කරන රට, විනාශ කරන්නට ඔවුන් කුමන්ත්‍රණ කරනවා.\nකැරලි සහ ව්‍යවස්ථාව රාමුවෙන් පිට සිදුවූ අරගල නිසා අපි රටක් විදිහට වින්ද දුක් කම්කටලු මමත් ඔබත් අත්දැකීමෙන් දන්නවා.\nඑවන් යුගයක් යළි බිහිකරන්න නොවේ ඔබ අරගල කරේ. ෆැසිස්ට්වාදයට එරෙහි සටනින් මම පසුබහින්නේ නැහැ.",
       "URL": "https://www.hirunews.lk/309965/සාමකාමීම-ජන-අරගලය-ෆැසිස්ට්වාදීන්ගේ-බලපෙරළියකට-හැරවීමට-ඉඩ-නොදෙන-බව-අගමැති-කියයි",
       "Category": "Local News",
       "Parent URL": "https://www.hirunews.lk/local-news.php?pageID=1022"
}