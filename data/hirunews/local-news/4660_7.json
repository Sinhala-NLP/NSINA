{
       "Source": "hirunews",
       "Timestamp": "Wednesday, 15 February 2017 - 15:21",
       "Headline": "update: ආනන්ද - නාලන්ද ගැටුමට සිසුන් 15 ක් අත්අඩංගුවට",
       "News Content": "කොළඹ ආනන්ද සහ නාලන්ද පාසල් දෙක අතර ඇතිවු ගැටුමට සම්බන්ධ සිසුන් 15 දෙනෙකු පොලිස් අත්අඩංගුවට ගෙන තිබෙනවා.\nපොලිස් මාධ්‍ය ප්‍රකාශක කාර්යාලය සඳහන් කලේ අදාළ සිසුන්ගෙන් ප්‍රකාශ ද සටහන් කරගෙන ඇති බවයි.\nසිද්ධියට සම්බන්ධ සිසුන් පස්දෙනෙකු අත්අඩංගුවට ගෙන ඇත්තේ බොරැල්ල පොලිසියයි.\nඅනෙක් සිසුන් මරදාන පොලිසිය විසින් අත්අඩංගුවට ගෙන තිබුනා.\nඅද දහවල් මෙම පාසල් දෙකේ සිසුන් අතර ඇතිවු ගැටුමෙන් තුවාල ලැබු සිසුන් 3 දෙනෙකු කොළඹ ජාතික රෝහලට ඇතුලත් කෙරුනා.\nඒ අතර ආනන්ද විද්‍යාලයේ සිසුන් දෙදෙනෙකු සහ නාලන්ද විද්‍යාලයේ සිසුවෙකු ද වනවා.\nඔවුන්ගේ තත්වය බරපතල නොවන බවයි රෝහල් අධ්‍යක්ෂ වෛද්‍ය අනිල් ජාසිංහ කියාසිටියේ.\nමරදාන පොලිසියයි මේ සම්බන්ධයෙන් විමර්ශණ මෙහෙයවන්නේ.\nමේ අතර කොළඹ ඩී.එස්. සේනානායක විද්‍යාලය තුළද සිසුන් දෙපිරිසක් අතර ඇතිවූ ගැටුමකින් සිසුන් තුන්දෙනෙකු තුවාල ලබා ජාතික රෝහලට ඇතුළත් කර තිබුණා.\nupdate : wednesday, 15 February 2017 - 16.18\n----------------------------------------------------------------------------\nකොළඹ ප්‍රධාන පෙලේ පාසැල් කිහිපයක සිසුන් පිරිසක් අතර ඇතිවු ගැටුමකින් 6 දෙනෙකු තුවාල ලබා තිබෙනවා.\nඔවුන් කොළඹ ජාතික රෝහලට ඇතුලත් කර ඇති බවයි වාර්තා වන්නේ.\nකොළඹ ආනන්ද සහ නාලන්ද විද්‍යාලවල සිසුන් අතර ඇතිවු ගැටුමෙන් ආනන්ද විද්‍යාලයේ සිසුන් දෙදෙනෙකු සහ නාලන්ද විද්‍යාලයේ එක් සිසුවෙකු තුවාල ලබා තිබෙනවා.\nමේ අතර කොළඹ ඩී එස් සේනානායක විද්‍යාලයේ සිසුන් පිරිසක් අතර ඇතිවු ගැටුමකින් තුවාල ලැබු 3 දෙනෙකු ද කොළඹ ජාතික රෝහලේ ප්‍රතිකාර ලබන බවයි රෝහල් ප්‍රකාශිකාවක සඳහන් කලේ.\nඔවුන්ගේ තත්ත්වය බරපතල නොවන බව රෝහල් අධ්‍යක්‍ෂ වෛද්‍ය අනිල් ජාසිංහ හිරු ප්‍රවෘත්ති අංශයට ප්‍රකාශ කලා.",
       "URL": "https://www.hirunews.lk/154566/update-ආනන්ද-නාලන්ද-ගැටුමට-සිසුන්-15-ක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4660"
}