{
       "Source": "hirunews",
       "Timestamp": "Thursday, 30 September 2021 - 19:42",
       "Headline": "යොහානි නවදිල්ලියේ දී ගීත ගායනයට එක්වෙයි",
       "News Content": "මැණිකේ මගේ හිතේ ගීතය ගායනා කරමින් ඉමහත් ජනප්‍රියතාවට පත්ව සිටින යොහානි ද සිල්වා අද පස්වරුවේ පළමු වරට ඉන්දියානු වේදිකාවක ගීත ගායනයට එක්වුණා.\nනවදිල්ලි නුවර දී මෙම සංගීත ප්‍රසංගය පැවැත්වෙන අතර, යොහානි ද සිල්වා ඉන්දීය ප්‍රේක්ෂකයින් ඉදිරියේ සංගීත සංදර්ශනයක් පවත්වන පළමු අවස්ථාව මෙය වනවා.\nයොහානි ලබන ඉරිදා හයිද්‍රාබාද් හිදී සංවිධානය කර ඇති තවත් සංගීත ප්‍රසංගයකට ද සහභාගිවීමට නියමිතයි.\nමැණිකේ මගේ හිතේ ගීතය දෙමළ, මලයාල, හින්දි සහ බෙංගාලි භාෂාවලින් ද ගායනා කරන අතර මෙම ගීතය සම්බන්ධයෙන් සුපිරි නළු අමිතාබ් භච්චන්, ප්‍රියංකා චොප්රා ඇතුළු බොලිවුඩ් සුපිරි තරු ට්විටර් පණිවුඩ නිකුත් කරමින් ඇයට සුබ පැතුම් එක් කර තිබුණා.\nයොහානි ද සිල්වා යළි දිවයිනට පැමිණීමට පෙර මුම්බායි නුවර පැවැත්වෙන මාධ්‍ය හමුවකට ද එක්වීමට නියමිතව තිබෙනවා.",
       "URL": "https://www.hirunews.lk/283691/යොහානි-නවදිල්ලියේ-දී-ගීත-ගායනයට-එක්වෙයි",
       "Category": "Local News",
       "Parent URL": "https://www.hirunews.lk/local-news.php?pageID=1658"
}