{
       "Source": "hirunews",
       "Timestamp": "Thursday, 05 January 2017 - 12:28",
       "Headline": "සීමා නිර්ණය අද දෙයි",
       "News Content": "සීමා නිර්ණ අභියාචනා කමිටු අවසන් වාර්තාව අද (04) දිනයේ යලි පළාත් සභා හා පළාත් පාලන අමාත්‍ය ෆයිසර් මුස්තාෆා වෙත භාර දීමට නියමිත බව එම කමිටුවේ සභාපති අශෝක පීරිස් පවසනවා.\nඔහු කියා සිටියේ ඊයේ දිනයේදී අභියාචනා කමිටුව නියෝජනය කරන ශ්‍රී ලංකා නිදහස් පක්ෂ සාමාජික හිටපු ආණ්ඩුකාර සාලිය මැතිව් අදාල වාර්තාව අත්සන් කළ බවයි.\nඒ අනුව මේ වනවිට අදාල වාර්තාවට කමිටු සාමාජිකයන් සිව් දෙනෙකු අත්සන් කර තිබෙනවා.\nකෙසේ වෙතත් මෙතෙක් වාර්තාවට අත්සන් කර නොමැති එක්සත් ජාතික පක්ෂයේ නියෝජිත නීතිඥ එස්. මිස්බා අද දිනයේදී ඊට අත්සන් කරනු ඇති බවයි කමිටු සභාපතිවරයා කියා සිටියේ.\nපළමු වරට මෙම වාර්තාව පසුගිය දෙවැනිදා විෂය භාර අමාත්‍ය ෆයිසර් මුස්තාෆා වෙත භාර දුන් අතර ඔහු එය ප්‍රතික්ෂේප කළේ එක්සත් ජාතික පක්ෂයේ සහ ශ්‍රී ලංකා නිදහස් පක්ෂ නියෝජිතයන් මෙම වාර්තාවට අත්සන් කර නොතිබීම හේතුවෙන්.\nකෙසේ වෙතත් අද දිනයේදී යලිත් මෙම වාර්තාව අමාත්‍ය ෆයිසර් මුස්තාෆා වෙත භාර දෙන බවයි සීමානිර්ණ අභියාචනා විමර්ශන කමිටුවේ සභාපති අශෝක පීරිස් හිරු ප්‍රවෘත්ති අංශය වෙත කියා සිටියේ.",
       "URL": "https://www.hirunews.lk/151343/සීමා-නිර්ණය-අද-දෙයි",
       "Category": "Local News",
       "Parent URL": "https://www.hirunews.lk/local-news.php?pageID=4723"
}