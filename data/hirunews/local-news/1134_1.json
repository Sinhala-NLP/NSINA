{
       "Source": "hirunews",
       "Timestamp": "Monday, 30 May 2022 - 6:58",
       "Headline": "IPL හි වැඩිම සම්මාන බට්ලර් හිමිකරගනිද්දී, කෝඩුකාර ගුජරාට් ටයිටන්ස් සම්මානය ඔසවා ගනියි",
       "News Content": "ඉන්දීය ප්‍රිමියර් ලීග් තරගාවලියේ අවසන් මහා තරගය ජය ගැනීමට කෝඩුකාර ගුජරාට් ටයිටන්ස් කණ්ඩායම ඊයේ (29) සමත්වුණා.\nමෙරට වේලාවෙන් රාත්‍රී 8ට තරගය ආරම්භ වුණේ, අහ්මබාද් හි පිහිටා ඇති නරේන්ද්‍ර මෝදි ක්‍රීඩාංගණයේ දියි මෙම තරගය ආරම්භ වූයේ.\nතරගයේ කාසියේ වාසිය දිනා පළමුවෙන් පන්දුවට පහරදුන් රාජස්ථාන් රෝයල්ස් කණ්ඩායම නියමිත පන්දුවාර 20 අවසානයේ කඩුලු 7ක් දැවී ලකුණු 130 ක් ලබාගත්තා.\nජොස් බට්ලර් ලකුණු 39ක් ලබාගත්තා.\nපන්දු යැවී්මේදී හර්දික් පාන්ඩ්යා ලකුණු 17කට කඩුලු 3ක් බිඳහෙළුවා.\nඒ අනුව ගුජරාට් ටයිටන්ස් කණ්ඩායමට හිමි වු ඉලක්කය ලකුණු 131ක්.\nඔවුන් පන්දුවාර 18යි එක් පන්දුවක් අවසානයේ කඩුලු 3ක් පමණක් දැවී ජයග්‍රාහී ඉලක්කය පසු කළා.\nමෙම තරගාවලියේ වැඩිම ලකුණු ලාභියා, වැඩිම වටිනාකමක් සහිත ක්‍රීඩකයා, වැඩිම හයේ හා හතරේ පහරවල් එල්ල කළ ක්‍රීඩකයා සහ තරගය වෙනස් කරන ක්‍රීඩකයා යන සම්මාන සියල්ල හිමිවූයේ, රාජස්ථාන් රෝයල්ස් කණ්ඩායම වෙනුවෙන් විශිෂ්ට ක්‍රීඩා විලාසයක් පෙන්වූ ජෝස් බට්ලර් වෙතයි.\nමෙවර තරගාවලියේ වැඩිම කඩුලුලාභියා ලෙසින් ඔරෙන්ජ් කැප් දිනාගත්තේ රාජස්ථාන් රෝයල්ස් හි යුස්වේන්ද්‍ර චහල් යි.\nනැගී එන ක්‍රීඩකයා සම්මානය සන්රයිසස් හයිබ්‍රාද් කණ්ඩායමේ උම්රාන් මලික්ට හිම්වෙද්දී, රෝයල් චැලෙන්ජ් බැංග්ලෝර්ස් හි දිනේෂ් කාර්තික් ප්‍රහාරාත්මක අගය රඳවා ගනිමින් ලකුණු ලබාගත් ක්‍රීඩකයා ලෙසින් සම්මානයට පාත්‍ර වුණා.\nලොව ධනවත්ම ක්‍රිකට් ලීගය ලෙසටයි IPL ක්‍රිකට් තරගාවලිය සැලකෙන්නේ.\n15 වැනි වරට ක්‍රියාත්මක වූ මෙවර තරගාවලියට කණ්ඩායම් 10ක් එක් වුණා.\nමෙවර IPL තරගාවලිය දින 65ක් පුරා ක්‍රියාත්මක වූ අතර මුලික වටයේ තරග 70ක් ක්‍රීඩාංගන 7ක දී පැවැත්වුණා.\nඑහිදී IPL ශූරතා වැඩිම වාරගණනක් දිනා කාගේත් අවධානය දිනා ගත් මහේල ජයවර්ධන ප්‍රධාන පුහුණුකාරිත්වය දැරූ මුම්බායි ඉන්දියන්ස් සහ චෙන්නායි සුපර් කිංග්ස් වෙත සිදු වූයේ මුලික වටයෙන්ම ඉවත් වීමටයි.\nIPL තරගාවලියේ නවකයින් වන ගුජරාට් කණ්ඩායම මූලික වටයේ දී සහභාගි වූ තරග 14 න් 10ක්ම ජයගනිමින් අවසන් වටයේ සිය ස්ථානය කල් වෙලා ඇතිවම වෙන් කර ගත්තා.\nඔවුන් අවසන් මහ තරගයට සුදුසුකම් ලබාගත්තේ පළමු අවසන් පූර්ව තරගයේදී රාජස්ථාන් කණ්ඩයාම පරාජයට පත්කරමින්.\nසමාරම්භක IPL තරඟාවලියේ ශූරයන් වන රාජස්ථාන් කණ්ඩායම, මෙවර තරගාවලියේ අවසන් වටයට පිවිසියේ මූලික වටයේදී සහභාගි වූ තරග 14 න් 9ක් ජයගනිමින්.\nපළමු අවසන් පූර්ව තරගයේ දී ගුජරාට් කණ්ඩායම හමුවේ පරාජයට පත්වුව ද, තුන්වැනි අවසන් වටයේදී තරගයේදී රෝයල් චැලේන්ජර්ස් බැංගලෝර් කණ්ඩායම පරාජය කරමින් ඔවුන් අවසන් මහ තරගයට පිවිසියා.\nප්‍රධාන පුහුණුකාරිත්වය දරන කුමාර් සංගක්කාර සහ වේග පන්දු පුහුණුකරු ලසිත් මාලිංග ප්‍රමුඛ රාජස්ථාන් රෝයල්ස් කණ්ඩායම සිය දෙවැනි IPL කුසලානය තමන් සතු කර ගැනීමට තරග බිමට පිවිසි අතර මෙවර IPL කෝඩුකාරයින් වන ගුජරාට් ටයිටන්ස් තරග බිමට පිවිසෙන්නේ කුලුදුල් IPL කුසලානයක පහස විද ගැනීමටයි.\nඒ අනුව කෝඩුකාර අයි.පී.එල් සුවය විඳගන්නට 2022 අයි.පී.එල්. ශුරතාව දෝතට ගත් ගුජරාට් ටයිටන්ස් කණ්ඩායම හට හැකියාව ලැබුණේ, එම ඉතිහාසයේ වර්ණවත් ලෙසින් සිය නම සටහන් කරගනිමින්.",
       "URL": "https://www.hirunews.lk/305646/ipl-හි-වැඩිම-සම්මාන-බට්ලර්-හිමිකරගනිද්දී-කෝඩුකාර-ගුජරාට්-ටයිටන්ස්-සම්මානය-ඔසවා-ගනියි",
       "Category": "Local News",
       "Parent URL": "https://www.hirunews.lk/local-news.php?pageID=1134"
}