{
       "Source": "hirunews",
       "Timestamp": "Wednesday, 06 May 2020 - 19:53",
       "Headline": "හිරු සීල පාරමිතාවට කතරගම - කිරිවෙහෙර පුදබිම සූදානම් - (වීඩියෝ)",
       "News Content": "සම්බුදු තෙමඟුල සැමරෙන වෙසක් පුර පසළොස්වක පොහෝ දිනය හෙටට යෙදී තිබෙනවා.\nකොරෝනා වසංගතය හේතුවෙන් මෙවර නිවෙස්වල සිට ප්‍රතිපත්ති පූජාවන්ට මුල්තැන දෙමින් වෙසක් උත්සවය සමරණ ලෙසයි රජය බෞද්ධ බැතිමතුන්ට දැනුම් දෙන්නේ.\nමේ අතර, මෙවර රාජ්‍ය වෙසක් උළෙලේ සමාරම්භය අද පෙරවරුවේ අග්‍රාමාත්‍ය මහින්ද රාජපක්ෂගේ ප්‍රධානත්වයෙන් අරලියගහ මන්දිරයේදී සිදුවුණා.\nසම්බුදු තෙමඟුල වෙනුවෙන් හිරු මාධ්‍ය ජාලය සංවිධාන කරන හිරු සීල පාරමිතාව කතරගම - කිරිවෙහෙර පුදබිමේ සිට හෙට උදෑසන 5.30 සිට පස්වරු හය දක්වා සිදු කෙරෙනවා.\nනිවසේ සිට  ඒ සඳහා එක්වීමට බැතිමතුන්ට ආරාධනා කෙරෙන අතර, පස්වරු 5.30 ට රටට ජාතියට සෙත්පතා මහා අධිෂ්ඨාන පූජාවක්ද සිදු කිරීමට නියමිතයි.\nපස්වරු 5.45 ට සෑම නිවසකම පහනක් දල්වා ඒ සඳහා එක්වීමට හිරු මාධ්‍ය ජාලය සියලූදෙනාට ඇරයුම් කරනවා.",
       "URL": "https://www.hirunews.lk/240210/හිරු-සීල-පාරමිතාවට-කතරගම-කිරිවෙහෙර-පුදබිම-සූදානම්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2749"
}