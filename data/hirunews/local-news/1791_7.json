{
       "Source": "hirunews",
       "Timestamp": "Wednesday, 28 July 2021 - 8:29",
       "Headline": "පාර්ලිමේන්තුව නියෝජනය නොකරන පක්ෂ 07 ක් පාර්ලිමේන්තුවට කැඳවයි",
       "News Content": "පාර්ලිමේන්තුව නියෝජනය නොකරන දේශපාලන පක්ෂ 07 ක් මැතිවරණ නීති ප්‍රතිසංස්කරණ විශේෂ කාරක සභාව හමුවට කැඳවා තිබෙනවා.\nඒ අනුව, එම කාරක සභාව සභානායක අමාත්‍ය දිනේෂ් ගුණවර්ධනගේ ප්‍රධානත්වයෙන් අද පස්වරු 02 ට පාර්ලිමේන්තුවේදී රැස්වීමට නියමිත බවයි පාර්ලිමේන්තුවේ සන්නිවේදන දෙපාර්තමේන්තුව නිවේදනය කළේ.\nමැතිවරණ හා ඡන්ද විමසීම් ව්‍යූහයේ නීති ප්‍රතිසංස්කරණ හඳුනා ගැනීමට හා ඒ සම්බන්ධයෙන් අවශ්‍ය සංශෝධන ඉදිරිපත් කිරීමට මෙම විශේෂ කාරක සභාව පත් කර තිබෙනවා.\nඒ අනුව, මේ වනවිට ආරාධනා කර ඇති පක්ෂ අතරින් ලිබරල් පක්ෂය හා අකිල ඉලංගෙයි ද්‍රවිඩ මහා සභාව ඇතුළු පාර්ලිමේන්තුව නියෝජනය නොකරන පක්ෂ 07 ක නියෝජිතයින් කාරක සභාව හමුවට පැමිණීමට නියමිතයි.",
       "URL": "https://www.hirunews.lk/278203/පාර්ලිමේන්තුව-නියෝජනය-නොකරන-පක්ෂ-07-ක්-පාර්ලිමේන්තුවට-කැඳවයි",
       "Category": "Local News",
       "Parent URL": "https://www.hirunews.lk/local-news.php?pageID=1791"
}