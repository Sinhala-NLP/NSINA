{
       "Source": "hirunews",
       "Timestamp": "Wednesday, 01 September 2021 - 15:46",
       "Headline": "ගුවන් හමුදාවෙන් කොවිඩ් රෝගින් සඳහා ඔක්සිජන් තෙරපි යන්ත්‍ර දෙකක්",
       "News Content": "අංගොඩ ජාතික බෝවන රෝග විද්‍යායතනය හා ගාල්ල කරාපිටිය ශික්ෂණ රෝහලේ ප්‍රතිකාර ලබන කොවිඩ් රෝගින් සඳහා, ශ්‍රී ලංකා ගුවන් හමුදාව විසින් තාප හියුම්කරණ ඔක්සිජන් චිකිත්සා ඒකක දෙකක් ප්‍රදානය කර තිබෙනවා.\nමෙම උපකරණ දෙක, ශ්‍රී ලංකා ගුවන් හමුදා සාමන්‍ය ඉංජිනේරු හා විදුලි සංදේශ ඉංජිනේරු පක්ෂාංග එක් වී සිදු කළ නිෂ්පාදනයක්.\nමෙම උපකරණ දෙක ප්‍රදානය කිරීම සිදු වුණේ, සෞඛ්‍ය අමාත්‍යාංශය හා ජාතික කොවිඩ් මර්දන කාර්‍ය සාධක බලකායේ කොවිඩ් වැළැක්වීමේ නිර්දේශවලට අනුකූලව යි.\nගුවන් හමුදාධිපති එයාර් මාර්ෂල් සුදර්ශන පතිරණ මැතිතුමන් විසින් මෙම  ඔක්සිජන් තෙරපි යන්ත්‍ර දෙක, අංගොඩ ජාතික බෝවන රෝග විද්‍යායතනයේ නියෝජ්‍ය අධ්‍යක්ෂ වෛද්‍ය චින්තා සූරියාරච්චිට හා ගාල්ල කරාපිටිය ශික්ෂණ රෝහලේ වෛද්‍ය හර්ෂ ගමගේට නිල වශයෙන් භාරදීම සිදු වුණා.",
       "URL": "https://www.hirunews.lk/281121/ගුවන්-හමුදාවෙන්-කොවිඩ්-රෝගින්-සඳහා-ඔක්සිජන්-තෙරපි-යන්ත්‍ර-දෙකක්",
       "Category": "Local News",
       "Parent URL": "https://www.hirunews.lk/local-news.php?pageID=1717"
}