{
       "Source": "hirunews",
       "Timestamp": "Monday, 06 March 2023 - 12:08",
       "Headline": "මීටර් 100 දිනූ 80 හැවිරිදි වයෝවෘද්ධ දිරිය කත",
       "News Content": "යාපනයේ වික්ටෝරියා විද්‍යාලයේ පැවති නිවාසාන්තර ක්‍රීඩා උලෙළේදී ආදිශිෂ්‍යාවන් සඳහා වූ මීටර් 100 දුර දිවීමේ තරගයෙන් වයස අවුරුදු 80ක කාන්තාවක් ජයග්‍රහණය කර තිබෙනවා.\nඅප ප්‍රාදේශීය වාර්තාකරු පැවසුවේ ඇය සමග තරගයට ඉදිරිපත් ව ඇත්තේ වයස අවුරුදු 45ට අඩු ක්‍රීඩිකාවන් 06 දෙනෙකු, වයස 55ට අඩු ක්‍රීඩිකාවන් සිව්දෙනෙකු බවයි.\nමීටර් 100 න් ශූරතාව දිනා ගත් මෙම වයෝවෘද්ධ කාන්තාව නමින් එස්.මුත්තනී පුනිතාවතී වන අතර ඇය වෘත්තියෙන් රජයේ ලිපිකාරිනියක් ව සිට විශ්‍රාම ලැබූ අයෙක්.\nමෙම ධාවන තරගයෙන් ජයග්‍රහණය කළ වයෝවෘද්ධ කාන්තාවට සැලසුම් කර තිබූ ත්‍යාගයට අමතර ව එහි පැමිණ සිටි පිරිස් විසින් ද ත්‍යාග සහ ත්‍යාග මුදල් ද පිරිනැමුවා.",
       "URL": "https://www.hirunews.lk/329128/මීටර්-100-දිනූ-80-හැවිරිදි-වයෝවෘද්ධ-දිරිය-කත",
       "Category": "Local News",
       "Parent URL": "https://www.hirunews.lk/local-news.php?pageID=494"
}