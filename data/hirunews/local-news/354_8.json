{
       "Source": "hirunews",
       "Timestamp": "Wednesday, 10 May 2023 - 15:58",
       "Headline": "පි‍‍යෙක් තම දරුවා අපයෝජනය කරයි",
       "News Content": "දහතුන් හැවිරිදි පිරිමි දරුවකු අපයෝජනයට ලක් කළ එම දරුවාගේ පියා අහුංගල්ල පොලිසිය විසින් අත්අඩංගුවට ගෙන තිබෙනවා .\nපෙරේදා රාත්‍රියේ අධික ලෙස බීමත්ව නිවෙසට පැමිණ ඇති මෙම පුද්ගලයා නිවසේ නිදා සිටි දරුවා අපයෝජනයට ලක් කර තිබෙන බව සඳහන්.\nඔහු නින්දට ගිය විට දරුවා නිවසින් එළියට පැමිණ විදෙස්ගතව සිටින මවට දුරකථන ඇමතුමක් ලබා දී සිදුවීම පවසා තිබෙනවා.\nවහාම ක්‍රියාත්මක වූ දරුවාගේ මව ඇයගේ සොයුරියට විස්තර පවසා දරුවා ඇය භාරයට ගැනීමට කටයුතු සලස්වා තිබෙන බවයි වාර්තා වන්නේ..\nපෙරේදා අහුන්ගල්ල පොලිසියට සිදු කළ පැමිණිල්ලක් මත විමර්ශන සිදුකර සැකකාර පියා අහුන්ගල්ල පොලීසිය විසින් අත්අඩංගුවට ගෙන තිබෙන අතර දරුවා අධිකරණ වෛද්‍යවරයකු වෙත ඉදිරිපත් කිරීමට නියමිතයි.",
       "URL": "https://www.hirunews.lk/334803/පි‍‍යෙක්-තම-දරුවා-අපයෝජනය-කරයි",
       "Category": "Local News",
       "Parent URL": "https://www.hirunews.lk/local-news.php?pageID=354"
}