{
       "Source": "hirunews",
       "Timestamp": "Sunday, 27 November 2022 - 21:53",
       "Headline": "ඇණවුම් අඩු වූ නිසා සැපයුම සීමා කළා හිඟයක් නෑ. - ලිට්රෝ කියයි (වීඩියෝ)",
       "News Content": "උත්සව සමය එළඹීමත් සමඟ යලි ගෑස් ඉල්ලුම ඉහළ ගොස් ඇති බැවින් දැනට පවතින සංචිත සීමා සහිතව බෙදා හැරීමට පියවර ගන්නා බව ලිට්රෝ සමාගම පවසනවා.\nඒ අනුව අද දිනයේදී ගෑස් නිකුත් කර තිබුණේ කර්මාන්තශාලා සහ හෝටල් ඇතුළු අත්‍යාවශ්‍ය සේවා සඳහා පමණයි.\nකෙසේ වෙතත් හෙට සහ අනිද්දා ගෘහස්ථ ගෑස් සිලින්ඩර 40,000ක් දිවයින පුරා බෙදා හැරීමට කටයුතු කරන බව ලිට්රේ සමාගම නිවේදනයක් නිකුත් කරමින් කියා සිටියා.\nබ්‍රහස්පතින්දා දිනයේ සිට දිනකට ගෘහස්ථ ගෑස් සිලින්ඩර 10,0000 බැගින් නිකුත් කරන බවයි එම සමාගම කියා සිටියේ.\nපසුගිය කාලය තුළ මෙරට ගෑස් ඉල්ලුම සැළකිය යුතු ලෙස පහළ ගොස් තිබූ අතර එම තත්ත්වය සැළකිල්ලට ගෙන ලබාදෙන ඇණවුම් ප්‍රමාණය අඩු කිරීමටයි ලිට්රෝ සමාගම කටයුතු කර තිබුණා.\nඑමෙන්ම එළඹෙන බදාදා මෙට්ටි්‍රක් ටොන් 4,000ක නෞකාවක් මෙරටට ලගා වන අතර උත්සව සමයේ කිසිදු ගෑස් හිඟයක් ඇති නොවන බව ද එම සමාගම ප්‍රකාශ කළා.\nමේ අතර හෙට සහ අනිද්දා විදුලිය විසන්ධි කෙරෙන කාලය විනාඩි 20 කින් දීර්ඝ කර ඇති අතර ඒ අනුව පැය 02 යි විනාඩි 20 ක කාලයක් විදුලිය කප්පාදු කෙරෙන බව මහජන උපයෝගිතා කොමිෂන් සභාව සඳහන් කළා.\nමේ අතර රේගු දෙපාර්තමේන්තුවේ නොසැලකිල්ල හේතුවෙන් අද වන විට වෙළඳපොලේ කිරිපිටි හිඟයක් ද නිර්මාණය වී ඇති බවයි සමස්ත ලංකා ආපනශාලා හිමියන්ගේ සංගමයේ කැඳවුම්කරු අසේල සම්පත් අද කොළඹ පැවති මාධ්‍ය හමුවදී කියා සිටියේ.",
       "URL": "https://www.hirunews.lk/321447/ඇණවුම්-අඩු-වූ-නිසා-සැපයුම-සීමා-කළා-හිඟයක්-නෑ-ලිට්රෝ-කියයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=703"
}