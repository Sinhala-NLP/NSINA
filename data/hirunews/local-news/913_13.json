{
       "Source": "hirunews",
       "Timestamp": "Friday, 26 August 2022 - 8:26",
       "Headline": "ගිය වියදම අනුව ගොවීන්ගෙන් වී මිල දී ගත් බව වී අලෙවි මණ්ඩලය කියයි",
       "News Content": "වී අලෙවි මණ්ඩලය මඟින් වී මිල දී ගන්නේ ගොවියාට ගොවිතැන් කිරීමට ගිය වියදම පිළිබඳ සැලකිල්ලට ගනිමින් බව වී අලෙවි මණ්ඩලය පවසනවා.\nඑහි සභාපති නීල් ද අල්විස් කියා සිටියේ, මේ වනවිට වී අලෙවි මණ්ඩලය විසින් ගොවීන්ගෙන් වී මෙටි්‍රක් ටොන් 4,000ක් පමණ මිල දී ගෙන ඇති බවයි.\nමේ අතර, වී මිල සංශෝධනය කළ යුතු නම් ඉදිරියේ දී ඒ සම්බන්ධයෙන් කැබිනට් මණ්ඩලයට යෝජනාවක් ඉදිරිපත් කරන බව කෘෂිකර්ම අමාත්‍ය මහින්ද අමරවීර ප්‍රකාශ කළා.\nඅමාත්‍යවරයා මේ බව සඳහන් කළේ, වී මෝල් හිමියන් සමඟ ඊයේ (25) පස්වරුවේ පැවති සාකච්ඡාවකින් අනතුරුව යි.\nඑහි දී වී මෝල් හිමියන් මුහුණ පා ඇති ගැටලු‍ පිළිබඳ සාකච්ඡාවට ලක්වීමත් සමඟ උණුසුම් තත්ත්වයක් හට ගත්තේ මහා පරිමාණ සහල් ව්‍යාපාරිකයෙක් වන ඩඩ්ලි සිරිසේන සහ කෘෂිකර්ම අමාත්‍යාංශ ලේකම්වරයා අතර ඇති වූ සංවාදයත් සමගයි.",
       "URL": "https://www.hirunews.lk/313752/ගිය-වියදම-අනුව-ගොවීන්ගෙන්-වී-මිල-දී-ගත්-බව-වී-අලෙවි-මණ්ඩලය-කියයි",
       "Category": "Local News",
       "Parent URL": "https://www.hirunews.lk/local-news.php?pageID=913"
}