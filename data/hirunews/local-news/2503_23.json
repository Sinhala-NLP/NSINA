{
       "Source": "hirunews",
       "Timestamp": "Sunday, 23 August 2020 - 14:18",
       "Headline": "බීමට ජල බිඳක් ඉල්ලන දියමිත්ත ජනතාව (වීඩියෝ)",
       "News Content": "ගම්මානයේ නම දියමිත්ත වුවදල බිමට ජල බිඳක් සොයා ගැනීම වෙනුවෙන් ගම්වාසීන්ට දරන්නට සිදුව ඇත්තේ අතිමහත් වෙහෙසක්.\nමේ පිළිබඳ සොයා බැලීමට හිරු ප්‍රවෘත්ති පසුගියදා දියමිත්ත ගම්මානයේ සංචාරය කළා.\nවනාතවිල්ලුව ප්‍රාදේශීය ලේකම් කොට්ඨාසයට අයත් දියමිත්ත ගම්මානයේ දැනට පවුල් 50කට ආසන්න ප්‍රමාණයක් ජීවත්වනවා.\nපානීය ජලය ලබා ගැනීමට නිසි ක්‍රමවේදයක් නොමැති වීමෙන් ඔවුන් අද පත්ව ඇත්තේ බොහෝ අසරණ තත්ත්වයකටයි.\nප්‍රජාමූල ජල ව්‍යාපෘතියක් මගින් ගමට ජලය රැගෙන තිබුණද එම ජල ව්‍යාපෘතිය නිසි ලෙස ක්‍රියාත්මක නොවන බව ප්‍රදේශවාසීන් පවසනවා.\nගමට පානීය ජලය ලබා ගැනිමට තිබූ එකම ළිඳත් මේවන විට සිඳී ගොස් ඇති නිසා ජල අවශ්‍යතාව සපුරා ගැනීමට මසකට විශාල මුදලක් වැය කිරීමට මේ ජනතාවට සිදුව තිබෙනවා.\nඑලෙස ගෙවන්නට මුදල් නොමැති ජනතාවට සිදුව ඇත්තේ ගම්මානයේ සිට කිලෝමීටරයක් පමණ දුරින් පිහිටා ඇති පෞද්ගලික ඉඩමක ඇති වළකින් ජලය ලබා ගැනීමටයි.\nදියමිත්ත ජනතාව වගකිවයුතු බලධාරීන්ගෙන් ඉල්ලා සිටින්නේ බීමට ජල බිඳක් පමණයි.",
       "URL": "https://www.hirunews.lk/248454/බීමට-ජල-බිඳක්-ඉල්ලන-දියමිත්ත-ජනතාව-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2503"
}