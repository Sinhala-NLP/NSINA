{
       "Source": "hirunews",
       "Timestamp": "Friday, 30 June 2017 - 9:59",
       "Headline": "ගුරුවරුන්ට සහ ශිෂ්‍යාවන්ට කාමර පහසුකම් ලබාදුන් ස්ථානයක් වටලයි",
       "News Content": "කළුතර නාගොඩ සංචාරක නිකේතනයක සේවය කරන 20 හැවිරිදි කළමනාකරුවකු ඉකුත් 28 වැනිදා රාත්‍රියෙදී කළුතර කොට්‌ඨාස ළමා හා කාන්තා කාර්යාංශය විසින් අත්අඩංගුවට ගෙන තිබෙනවා.\nඒ පාසල් ශිෂ්‍යාවන් රැගෙන යන ගුරුවරුන්ට හා තරණයන්ට කාමර පහසුකම් ලබාදුන් බවට ලැබුණ තොරතුරකට අනුවයි.\nගුරුවරයකු අතින් ගැබිනියක වූ 15 හැවිරිදි ශිෂ්‍යාවක විසින් පොලිසියට කරන ලද ප්‍රකාශයකින් පසු පාසල් දැරියන් රැගෙන යන පුද්ගලයින්ට කාමර පහසුකම් ලබාදෙන එම ආයතනය පිළිබඳ තොරතුරු අනාවරණය කරගත් බව පොලිසිය පවසනවා.\nඅත්අඩංගුවට ගත් පුද්ගලයා  අද අධිකරණයට ඉදිරිපත් කිරීමට නියමිත බවයි අප වාර්තාකරු පැවසුවේ.\nකළුතර -විජයසිරි විද්‍යාසේකර",
       "URL": "https://www.hirunews.lk/164751/ගුරුවරුන්ට-සහ-ශිෂ්‍යාවන්ට-කාමර-පහසුකම්-ලබාදුන්-ස්ථානයක්-වටලයි",
       "Category": "Local News",
       "Parent URL": "https://www.hirunews.lk/local-news.php?pageID=4445"
}