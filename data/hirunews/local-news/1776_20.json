{
       "Source": "hirunews",
       "Timestamp": "Tuesday, 03 August 2021 - 21:26",
       "Headline": "ස්වභාවික ඛනිජ සහ අංශුමාත්‍ර ශාඛ පෝෂක ආනයනයට අවසර (වීඩියෝ)",
       "News Content": "රජය විසින් පොහොර ආනයනය සඳහා මෙතෙක් පනවා තිබූ සීමාවන් කීපයක් ඉවත් කරගෙන තිබෙනවා.\nඒ  නයිට්‍රිජන් අඩංගු  රසායනික පොහොර ආනයනය සඳහා පමණක් අවසර ලබා දෙමින්  නිකුත් කළ ගැසට් නිවේදනය සමගින්.\nමුදල් අමාත්‍ය බැසිල් රාජපක්ෂ විසින් අත්සන් තබන ලද මෙම ගැසට් නිවේදනයට අනුව අගෝස්තු මස පළ වෙනි දින සිට නැවතත් මෙරටට තෝරාගත් රසායනික පොහොර ආනයනය සඳහා අවසර හිමිව තිබෙනවා.\nකෙසේ වෙතත් මෙලෙස පොහොර ආනයනය සඳහා අවසර ලබා දෙන්නේ කුමන  ආයතන වලට ද යන්න මෙතෙක් නිශ්චය වී නැහැ.\nරාජ්‍ය භාණ්ඩාගාරය මුහුණ පා සිටි බරපතල ඩොලර් හිඟය යටගැසීම සඳහා රජය කාබනික කෘෂිකර්මාන්තය කරා යොමු වන බවට බොරු රඟපෑමක් කළ බවටයි  විපක්ෂය දිගින් දිගටම චෝදනා කළේ.\nකෙසේ වෙතත් හදිසියේ ගත් මෙම තීරණය හේතුවෙන් මෙරට ප්‍රමුඛතම ආර්ථික වගාව වන තේ කර්මාන්තයේ බරපතළ කඩා වැටීමක් සිදු වී ඇති බවයි තේ කර්මාන්තකරුවන් පවසන්නේ.\nඑමෙන්ම වී ඇතුළු අතිරේක ආහාර බෝග වර්ග දහයකට වැඩි ප්‍රමාණයක අස්වැන්න ද බරපතළ ලෙස පහත වැටී ඇති බව කෘෂිකර්ම අමාත්‍යාංශය සඳහන් කළා.",
       "URL": "https://www.hirunews.lk/278789/ස්වභාවික-ඛනිජ-සහ-අංශුමාත්‍ර-ශාඛ-පෝෂක-ආනයනයට-අවසර-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1776"
}