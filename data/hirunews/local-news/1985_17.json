{
       "Source": "hirunews",
       "Timestamp": "Friday, 30 April 2021 - 15:33",
       "Headline": "පොලිසියේ ලාංඡනය යොදා උපදෙස් පත්‍රිකාවක් අන්තර්ජාලයට එක්කළ පුද්ගලයන් සොයා CIDයෙන් පරීක්ෂණ",
       "News Content": "ශ්‍රී ලංකා පොලිසියේ ලාංඡනය යොදා ගනිමින් සමාජ මාධ්‍ය ඔස්සේ සැරිසරන සෞඛ්‍ය උපදෙස් ඇතුලත් පත්‍රිකාව ව්‍යාජ එකක් බව පොලිසිය පවසනවා.\nශ්‍රී ලංකා පොලිසිය විසින් මුද්‍රණය කළ බවට හැඟවෙන ආකාරයෙන් පොලිසියේ ලාංඡනය යොදා මෙම ව්‍යාජ පත්‍රිකාව නිර්මාණය කර ඇති බවයි පොලිස් මාධ්‍ය ප්‍රකාශක නියෝජ්‍ය පොලිස්පති අජිත් රෝහණ කියාසිටියේ.\nමෙය පොලිසිය විසින් යොදන ලද එකක් හෝ පොලිසිය විසින් නිර්මාණය කළ එකක් ද නොවන බව ඔහු අවධාරණය කළා.\nඑහි ඇතුලත් කරුණු සම්බන්ධයෙන් පොලිසිය කිසිදු වගකීමක් නොදරන බවයි අජිත් රෝහණ මහතා කියාසිටියේ.\nමෙවැනි ව්‍යාජ පත්‍රිකාවක් නිර්මාණය කර අන්තර්ජාලයට මුදාහරිනු ලැබූ පුද්ගලයා සොයා අපරාධ පරීක්ෂණ දෙපාර්තමේන්තුවේ පරිගණක අංශය විසින් විමර්ශණයක් ආරම්භ කර ඇති බවයි පොලිස් මාධ්‍ය ප්‍රකාශක නියෝජ්‍ය පොලිස්පති අජිත් රෝහණ කියාසිටියේ.",
       "URL": "https://www.hirunews.lk/270002/පොලිසියේ-ලාංඡනය-යොදා-උපදෙස්-පත්‍රිකාවක්-අන්තර්ජාලයට-එක්කළ-පුද්ගලයන්-සොයා-cidයෙන්-පරීක්ෂණ",
       "Category": "Local News",
       "Parent URL": "https://www.hirunews.lk/local-news.php?pageID=1985"
}