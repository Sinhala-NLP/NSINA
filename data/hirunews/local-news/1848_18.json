{
       "Source": "hirunews",
       "Timestamp": "Thursday, 01 July 2021 - 14:26",
       "Headline": "ඇමෙරිකාවේ ඩෙල්ටා ප්‍රභේදය සීඝ්‍රයෙන් පැතිරේ",
       "News Content": "මේ වනවිට ලොව රටවල් රැසක සීඝ්‍රයෙන් ව්‍යාප්ත වන ඩෙල්ටා කොවිඩ් ප්‍රභේදයේ ආසාදිතයින් අමෙරිකාවේ සියලු‍ ප්‍රාන්තවලින් හඳුනාගෙන තිබෙනවා.\nඅමෙරිකානු වසංගත රෝග ප්‍රධානී ඇන්තනි ෆෝචී ප්‍රකාශ කරන්නේ එරට සමස්ත කොවිඩ් -19 ආසාදිතයන්ගෙන් සියයට 26ක ප්‍රතිශතයක් ඩෙල්ටා කොවිඩ් ප්‍රභේදය ආසාදිත වී ඇති බවට අනාවරණ වූ බවයි.\nඑසේම, වයස අවුරුදු 18ත් 24ත් අතර වයස් කාණ්ඩවල පසුවන තරුණයින්ට කොරෝනා ආසාදනය වී රෝහල් ගත වීමේ ප්‍රවණතාවක් දක්නට ලැබෙන බව ද අමෙරිකානු වසංගත රෝග ප්‍රධානීයා වැඩිදුරටත් සඳහන් කර තිබෙනවා.",
       "URL": "https://www.hirunews.lk/275782/ඇමෙරිකාවේ-ඩෙල්ටා-ප්‍රභේදය-සීඝ්‍රයෙන්-පැතිරේ",
       "Category": "Local News",
       "Parent URL": "https://www.hirunews.lk/local-news.php?pageID=1848"
}