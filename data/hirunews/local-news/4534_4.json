{
       "Source": "hirunews",
       "Timestamp": "Thursday, 04 May 2017 - 12:55",
       "Headline": "ජනපතිගෙන් දිළිඳුකමට එරෙහි ඒකාබද්ධ වැඩපිළිවෙලක්",
       "News Content": "දිළිදු බව පිටුදැකීම වෙනුවෙන් සමාජයේ සියළු අංශ සමඟ ඒකාබද්ධ වැඩපිලිවෙලක් ක්‍රියාත්මක කළ යුතු බව ජනාධිපති මෛත්‍රීපාල සිරිසේන පවසනවා.\nඔහු මේ බව කියා සිටියේ දිළිදු බව පිටුදැකීම සඳහා වන ග්‍රාම ශක්ති ව්‍යාපාරයේ ආරම්භක උත්සවයට කොළඹදී අද එක්වෙමින්.\nජනාධිපතිවරයා එහිදී සඳහන් කළේ රට පාලනය කළ යුත්තේ ධනවතුන් නොව මධ්‍යම පාන්තිකයින් බවයි.\nමේ අතර, ජාතික රණවිරු මාසය ප්‍රකාශයට පත් කරමින් එහි පළමු සමරු කොඩිය ජනාධිපතිවරයා වෙත පැළදවීම අද (04) සිදුකෙරුණා.",
       "URL": "https://www.hirunews.lk/160582/ජනපතිගෙන්-දිළිඳුකමට-එරෙහි-ඒකාබද්ධ-වැඩපිළිවෙලක්",
       "Category": "Local News",
       "Parent URL": "https://www.hirunews.lk/local-news.php?pageID=4534"
}