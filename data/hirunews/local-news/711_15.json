{
       "Source": "hirunews",
       "Timestamp": "Thursday, 24 November 2022 - 19:54",
       "Headline": "ඒජන්සි 13කට වැඩ වරදී",
       "News Content": "විදෙස්ගතවීමේ දී විදේශ සේවා නියුක්ති කාර්යාංශයේ ලියාපදිංචි බලපත්‍රයේ අලවනු ලබන ආරක්ෂිත මුද්දරය ව්‍යාජ ලෙස යොදාගෙන ඕමානය බලා පිටත්වීමට පැමිණි කාන්තාවන් දෙදෙනෙකු ගුවන්තොටුපළ බලධාරින් විසින් අත්අඩංගුවට ගෙන තිබෙනවා.\nඑම කාන්තාවන් දෙදෙනා ප්‍රකාශ කර ඇත්තේ කොළඹ- ආදුරුප්පුවීදියේ කාන්තාවක් විසින් මෙලෙස ව්‍යාජ ආරක්ෂිත මුද්දරය ලබා දී ඇති බවයි.\nඑමෙන්ම විදේශ සේවා නියුක්ති කාර්යාංශය විසින් වහාම ක්‍රියාත්මක වන පරිදි විදේශ රැකියා නියෝජිත ආයතන 13 ක් සඳහා එම කාර්යාංශය විසින් ලබාදුන් බලපත්‍ර අවලංගු කර තිබෙනවා.\nසේවා ගිවිසුම් කඩවීම් සම්බන්ධයෙන් කරන ලද පැමිණිලිවලට අනුව ඒවායෙහි ගමන් බලපත්‍ර අහෝසි කිරීමටයි කටයුතු කර ඇත්තේ.",
       "URL": "https://www.hirunews.lk/321189/ඒජන්සි-13කට-වැඩ-වරදී",
       "Category": "Local News",
       "Parent URL": "https://www.hirunews.lk/local-news.php?pageID=711"
}