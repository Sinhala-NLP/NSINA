{
       "Source": "hirunews",
       "Timestamp": "Wednesday, 14 March 2018 - 9:40",
       "Headline": "මොණරාගලදී ගැටුණු චීන ජාතිකයෝ",
       "News Content": "මොණරාගල, කුඹුක්කන ප්‍රදේශයේ අලුතින් ඉදිවන තාප විදුලි බලාගාරයක සේවය කරමින් සිටි චීන ජාතිකයින් දෙදෙනෙකු අතර ඊයේ (13) රාත්‍රියේ ගැටුමක් ඇතිව තිබෙනවා.\nඑම ගැටුමෙන් එක් චීන ජාතිකයෙකු බරපතළ තුවාල ලබා මොණරාගල මහ රෝහලට ඇතුළත් කර ඇති බවයි වාර්තා වන්නේ.\nපොලිසිය පවසන්නේ තුවාල ලැබූ තැනැත්තා වයස අවුරුදු විසිපහක පුද්ගලයෙකු බවයි.\nමොවුන් දෙදෙනා රාත්‍රියේ මත්පැන් සාදයක් පවත්වා ඇති අතර එහිදී සිදුවූ බහින් බස් වීමක් දුර දිග ගොස් මෙම ගැටුම ඇති වී ඇති බවයි මූලික පරීක්ෂණ වලින් අනාවරණය වී ඇත්තේ.\nපහරදීම සිදුකළ අනෙක් චීන ජාතිකයා අත්අඩංගුවට ගැනීමට නියමිත අතර සිද්ධිය සම්බන්ධයෙන් වැඩිදුර විමර්ශන මොණරාගල පොලිසිය සිදුකරනු ලබනවා.",
       "URL": "https://www.hirunews.lk/185856/මොණරාගලදී-ගැටුණු-චීන-ජාතිකයෝ",
       "Category": "Local News",
       "Parent URL": "https://www.hirunews.lk/local-news.php?pageID=4039"
}