{
       "Source": "hirunews",
       "Timestamp": "Wednesday, 16 May 2018 - 16:10",
       "Headline": "මවක සහ දියණියකගේ සිරුරු දෙහිඅත්තකණ්ඩිය ඇළකින් සොයාගනී",
       "News Content": "දෙහිඅත්තකණ්ඩිය -  බිහිරිසොරොව්ව වැවේ සිට ජලය රැගෙන යන ඇළෙහි තිබී දියනෑමට ගොස් ගිලී මියගිය දැරියකගේ සහ මවකගේ සිරුරු පොලීසිය අද දහවල් සොයාගෙන තිබෙනවා.\nමෙලෙස මියගිය දැරියගේ වයස අවුරුදු 4 ක් වන අතර, මව 30 හැවිරිදි වියේ පසුවන්නියක් බවයි දෙහිඅත්තකණ්ඩිය පොලීසිය සඳහන් කළේ.\nදියේ ගිලීමෙන් මෙම මරණ සිදුවූ බවට පොලීසිය සැක කරන අතර, සිද්ධිය සම්බන්ධයෙන් විමර්ශනයක් ආරම්භ කර ඇති බව දෙහිඅත්තකණ්ඩිය පොලීසියේ උසස් නිලධාරියෙකු සඳහන් කළා.\nමේ අතර සියඹලාණ්ඩුව - දෙකේ කණුව මහා විද්‍යාලයේ සිසුවෙකු අද තවත් සිසුවෙකුට තියුණු ආයුධයකින් සිදුකළ පහරදීමකින් අදාළ සිසුවා තුවාල ලබා රෝහල් ගතකර තිබෙනවා.\nසිසුන් දෙදෙනා අතර දීර්ඝ කාලයක සිට පවතින ආරවුලක් ඊට හේතුවී ඇති බව සඳහන්.",
       "URL": "https://www.hirunews.lk/190889/මවක-සහ-දියණියකගේ-සිරුරු-දෙහිඅත්තකණ්ඩිය-ඇළකින්-සොයාගනී",
       "Category": "Local News",
       "Parent URL": "https://www.hirunews.lk/local-news.php?pageID=3942"
}