{
       "Source": "hirunews",
       "Timestamp": "Tuesday, 08 August 2017 - 11:02",
       "Headline": "කොටුව, ලෝටස් වටරවුමෙන් ගාලුමුවදොර පාර වසා දමයි",
       "News Content": "ඉල්ලීම් කිහිපයක් මුල්කර ගනිමින් ආබාධිත රණවිරුවන් පිරිසක් මේ වනවිට කොළඹ - කොටුවේ විරෝ්ධතාවක නිරත වනවා.\nඒ හේතුවෙන් කොළඹ ලෝටස් වටරවුමෙන් ගාලු මුවදොර දෙසට පිවිසෙන මාර්ගය තාවකාලිකව වසා දමා ඇති බවයි පොලිසිය සඳහන් කළේ.\nරණවිරු අයිතිවාසිකම් සුරැකීමේ බලවේගය අද උදෑසන කොළඹ කොටුව දුම්රියපොළ ඉදිරිපිටින් මෙම විරෝධතාවය ආරම්භ කළා.\nඔවුන් සැලසුම් කර තිබුණේ පා ගමනින් ජනාධිපති ලේකම් කාර්යාලය දක්වා ගමන් කිරීමටයි.\nකෙසේ වෙතත් අද අලුයම් කාලයේ සිට කොළඹ ලෝටස් වටරවුම සහ ඒ අවට මාර්ග කිහිපයක පොලිස් කැරළි මර්දන ඒකකයේ නිලධාරීන් යොදවා තිබුණා.\nලෝටස් පාර වසා දැමීමෙන් අනතුරුව විරෝධතාකරුවන් තවදුරටත් ඒ අවට රැදී සිටින බවයි එම ස්ථානයේ සිටින හිරු වාර්තාකරුවන් සඳහන් කළේ.",
       "URL": "https://www.hirunews.lk/167902/කොටුව-ලෝටස්-වටරවුමෙන්-ගාලුමුවදොර-පාර-වසා-දමයි",
       "Category": "Local News",
       "Parent URL": "https://www.hirunews.lk/local-news.php?pageID=4381"
}