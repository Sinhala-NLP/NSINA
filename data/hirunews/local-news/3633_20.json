{
       "Source": "hirunews",
       "Timestamp": "Monday, 26 November 2018 - 13:00",
       "Headline": "මාතර ඝාතන සිද්ධියේ තවත් සැකකාර සිසුවෙක් පොලිසියට භාරවෙයි (ඡායාරූප)",
       "News Content": "මාතර පාසල් සිසුවා ඝාතනය කිරීමේ සිද්ධියට සම්බන්ධ තවත් සිසුවෙක් මාතර පොලිස් අධිකාරී කාර්යාලය වෙත භාරවී තිබෙනවා.\nමෙම සිද්ධිය වූ අවස්ථාවේ යතුරුපැදිය පදවාගෙන පැමිණි 18 හැවිරිදි සිසුවා මෙලෙස පොලිසියට භාරවී ඇති බවයි අප වාර්තාකරු පැවසුවේ.\nමේ අතර සිද්ධියට සම්බන්ධ ප්‍රධාන සැකකාර සිසුවා ලබන මස 03 වනදා දක්වා රක්ෂිත බන්ධනාගාර ගත කිරීමට අද (26) නියෝග කළා.\nඒ ඔහු අද මාතර අතිරේක මහේස්ත්‍රාත් නිල්මිණි කුසුම් විතාරණ හමුවට භාරවීමෙන් අනතුරුවයි.\nචෝදනා එල්ල වන අනෙක් සිසුවාද අද දිනයේදී අධිකරණය වෙත භාරවීමට නියමිත බව පොලීසිය සඳහන් කළා.\nඝාතනය සඳහා මොවුන් පැමිණි යතුරුපැදිය ඊයේ පස්වරුවේ මාතර නගරයට ආසන්න ස්ථානයක දමා ගොස් තිබියදී සොයා ගනු ලැබුවා.\nමාතර පොලිස් අධිකාරී කාර්යාලය වෙත භාරවූ සිසුවා\nඡායාරූප - මාතර, අදීෂ ආරියතිලක",
       "URL": "https://www.hirunews.lk/204944/මාතර-ඝාතන-සිද්ධියේ-තවත්-සැකකාර-සිසුවෙක්-පොලිසියට-භාරවෙයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=3633"
}