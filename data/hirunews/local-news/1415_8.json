{
       "Source": "hirunews",
       "Timestamp": "Wednesday, 19 January 2022 - 13:17",
       "Headline": "සහල් මිල ඉහළට",
       "News Content": "ගත වූ සතිය තුළ වෙළදපළේ සියළුම සහල් වර්ගවල මිල ගණන් ඉහළ ගොස් තිබෙනවා.\nමහබැංකු දෛනික වාර්තාවට අනුව පිටකොටුව තොග වෙළදපළේ සම්බා සහල් කිලෝවක් රුපියල් 165ක් වන අතර නාඩු සහල් කිලෝවක් රුපියල් 148ක මිලක පවතිනවා.\nසුදු කැකුළු සහල් කිලෝවක් රුපියල් 157කට සහ රතු කැකුළු සහල් කිලෝවක් රුපියල් 160ක් ලෙස සටහන් වුණා.\nඒ අනුව පසුගිය සතියට සාපේක්ෂව සුදු කැකුළු සහල් හැර අනෙකුත් සියළුම සහල් වර්ගවල මිල රුපියල් 5කින් ඉහළ ගොස් තිබෙනවා.\nවෙළදුන් පවසන්නේ, පවතින තත්ත්වය හමුවේ සහල් අලෙවි කර ගත නො හැකි තත්ත්වයක් උද්ගත වී ඇති බවයි.\nමේ අතර, කිලිනොච්චිය ප්‍රදේශයේ කාන්තා සංවිධාන කිහිපයක් ඊයේ කිලිනොච්චි දිස්ත්‍රික් ලේකම් කාර්යාලය ඉදිරිපිටට පා ගමනින් පැමිණ විරෝධතාවක නිරත වුණා.\nඒ, රට තුළ උද්ගත වී ඇති සහල් අර්බුදයත් සමග මහ කන්නයේ නෙලා ගත් කිලිනොච්චි දිස්ත්‍රික්කයේ වී අස්වැන්න පිටත්සර ප්‍රදේශවලින් පැමිණෙන වී මෝල් හිමියන්ට අලෙවි නොකරන ලෙස ඉල්ලමින්.\nමේ අතර, සහල් මෙට්‍රික් ටොන් ලක්ෂ 10ක් මෙරටට නොමිළේ ලබාදීමට චීනය ගෙන ඇති තීරණය පිළිබදව අද පැවති කැබිනට් තීරණ දැනුම් දීමේ මාධ්‍ය හමුවේ දී මාධ්‍යවේදිනියක් කැබිනට් ප්‍රකාශක අමාත්‍ය ඩලස් අලප්පෙරුමගෙන් විමසීමක් කළා.",
       "URL": "https://www.hirunews.lk/294438/සහල්-මිල-ඉහළට",
       "Category": "Local News",
       "Parent URL": "https://www.hirunews.lk/local-news.php?pageID=1415"
}