{
       "Source": "hirunews",
       "Timestamp": "Monday, 21 May 2018 - 12:30",
       "Headline": "ලන්ඩන් නුවරදී ශ්‍රී ලාංකික තරුණයෙක් ජීවිතක්ෂයට (ඡායාරූප)",
       "News Content": "පිහි ඇණුමකට ලක්ව ලන්ඩන් නුවර මාර්ගයක වැටී සිටි ශ්‍රී ලාංකික තරුණයෙක් ජීවිතක්ෂයට පත්ව ඇති බව විදෙස් මාධ්‍ය වාර්තා කරනවා.\nඅරුනේෂ් තංගරාජා නමැති 28 හැවිරිදි තරුණයෙක් මෙලෙස ජීවිතක්ෂයට පත්ව ඇති බව සඳහන්.\nපිහි ඇණුම් ප්‍රහාරයකට ලක්ව තරුණයකු මාර්ගයක වැටී සිටින බවට ඊයේ (20) අලුයම එරට ආරක්ෂක අංශ වෙත තොරතුරක් ලැබී තිබෙනවා.\nලද තොරතුරට අනුව අදාල ස්ථානයට ආරක්ෂක නිලධාරීන් සහ සෞඛ්‍ය අංශ පැමිණෙන විටත් අදාල තරුණයා මියගොස් සිටි බවයි වාර්තා වන්නේ.\nමෙය ඝාතනයක් බව සලකා පොලිස් පරීක්ෂණ ආරම්භකර ඇති අතර සිද්ධියට සැකපිට 44 හැවිරිදි පුද්ගලයෙකු අත්අඩංගුවට ගෙන ඇති බව විදෙස් මාධ්‍ය වැඩිදුරටත් වාර්තා කරනවා.\nමියගිය තරුණයාගේ පශ්චාත් මරණ පරීක්ෂණය අද (21) දින සිදුකිරීමට නියමිතව තිබූ බව සඳහන්.",
       "URL": "https://www.hirunews.lk/191222/ලන්ඩන්-නුවරදී-ශ්‍රී-ලාංකික-තරුණයෙක්-ජීවිතක්ෂයට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=3935"
}