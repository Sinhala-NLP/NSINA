{
       "Source": "hirunews",
       "Timestamp": "Monday, 19 September 2022 - 19:29",
       "Headline": "ඖෂධ හිඟයෙන් වකුගඩු රෝගීනුත් අසරණයි",
       "News Content": "මේ වනවිට පිළිකා රෝගීන් මෙන්ම වකුගඩු රෝගීන්ද ඖෂධ හිඟවීම සහ මිල ඉහළ යාම හේතුවෙන් දැඩි අපහසුතාවට පත්ව ඇති බවට හිරු ප්‍රවෘත්ති අංශයට වාර්තාවුණා.\nපවතින ඖෂධ හිඟය සහ මිල ගණන් ඉහළ යාම හේතුවෙන් පිළිකා රෝගීන් පත්ව සිටින අපහසුතා හිරු ප්‍රවෘත්ති ඔස්සේ මීට පෙර අනාවරණය කළා.\nඅද වනවිට අනුරාධපුර දිස්ත්‍රික්කයේ වකුගඩු රෝගීන්ද අපහසුතාවට පත්ව ඇත්තේ ඖෂධ හිඟය සහ ඒවායේ මිල ඉහළ යාම හේතුවෙන්.\nමේ අතර වකුගඩු රෝගීන් සදහා අවශ්‍ය වන රුපියල් කෝටියක පමණ වටිනාකමින් යුත් ඖෂධ තොගයක් අද පකිස්ථානු මහකොමසාරිස් විසින් සෞඛ්‍ය අමාත්‍ය ආචාර්ය කෙහෙළිය රඹුක්වැල්ල වෙත භාරදෙනු ලැබුවා.\nසෞඛ්‍ය අමාත්‍යංශයේ අද පැවති එම ඖෂධ ප්‍රදානය කිරීමේ අවස්ථාවට එක්වෙමින් සෞඛ්‍ය අමාත්‍යවරයා සඳහන් කළේ ඖෂධ සහ වෛද්‍ය උපකරණවල යම් හිඟයක් පැවතියද පෙන්වා දෙන තරම් එය බරපතල නොමැති බවයි.\nඑම තත්වය ලබන මාසය වන විට යථා තත්වයට පත්වනු ඇති බවද ඔහු සිටියා.",
       "URL": "https://www.hirunews.lk/315826/ඖෂධ-හිඟයෙන්-වකුගඩු-රෝගීනුත්-අසරණයි",
       "Category": "Local News",
       "Parent URL": "https://www.hirunews.lk/local-news.php?pageID=857"
}