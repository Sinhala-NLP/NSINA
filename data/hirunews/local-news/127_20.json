{
       "Source": "hirunews",
       "Timestamp": "Thursday, 03 August 2023 - 18:46",
       "Headline": "පාර්ලිමේන්තු මහලේකම්ගෙන් පැහැදිලි කිරීමක්",
       "News Content": "ශ්‍රී ලංකා පාර්ලිමේන්තු මන්ත්‍රීවරියන්ගේ සංසදයේ සාමාජිකාවන් විසින් නවසීලන්තයේ සිදුකළ අධ්‍යයන චාරිකාව පිළිබඳව පාර්ලිමේන්තු මහලේකම් කුෂානි රෝහණධීර පැහැදිළි කිරීමක් සිදුකර තිබෙනවා.\nඇය ප්‍රකාශ කරන්නේ මෙම අධ්‍යන චාරිකාව සඳහා රජයේ මුදල් කිසිවක් වැය නොවු බවයි.\nමේ සඳහා වසර දෙකහමාරක පමණ කාලයක සිට සංවර්ධන සහකරුවන්ගේ සහයෝගය හා ප්‍රතිපාදන ලබාගෙන මෙම චාරිකාව සැළසුම් කළ සිදුකළ බව ඇය සඳහන් කරනවා.\nශ්‍රී ලංකා පාර්ලිමේන්තු මන්ත්‍රීවරියන්ගේ සංසදය අපරට තුළ කාන්තාවන්ගේ ආර්ථික හා සමාජීය හා දේශපාලනික ගැටළු සඳහා ස්ථිරසාර විසඳුම් යෙදීම සඳහා කැප වෙන බවත් ඒ සඳහා පොදුරාජ්‍ය මණ්ඩලීය දියුණු රටවල අත්දැකීම් ලබා ගැනීම හා දැනුම හුවමාරු වැඩසටහනක් ලෙස මෙය ක්‍රියාත්මක කළ බවයි ඇයි සඳහන් කරන්නේ.\nශ්‍රී ලංකා පාර්ලිමේන්තු මන්ත්‍රීවරියන්ගේ සංසදය විවිධ පක්ෂ නියෝජනය කරනු ලබන මන්ත්‍රීවරියන්ගෙන් සැදුම්ලත් සංවිධානයක් වන අතර මන්ත්‍රීණී සුදර්ශණී පුනාන්දු පුල්ලේ මෙහි සභාපතිනිය ලෙස කටයුතු කරනවා.",
       "URL": "https://www.hirunews.lk/343511/පාර්ලිමේන්තු-මහලේකම්ගෙන්-පැහැදිලි-කිරීමක්",
       "Category": "Local News",
       "Parent URL": "https://www.hirunews.lk/local-news.php?pageID=127"
}