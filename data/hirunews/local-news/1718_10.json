{
       "Source": "hirunews",
       "Timestamp": "Wednesday, 01 September 2021 - 9:33",
       "Headline": "සිතුල්පව්ව විහාරයට නිධන් සොරුන්ගෙන් හානි",
       "News Content": "ඓතිහාසික සිතුල්පව්ව විහාරස්ථානයේ කුඩා ස්ථූපයට නිධන් සොරුන් විසින් හානි සිදුකර තිබෙනවා.\nසිද්ධිය සම්බන්ධයෙන් එක් පුද්ගලයෙකු අත්අඩංගුවට ගෙන ඇති අතර, තවත් හතරදෙනෙකු පලාගොස් ඇති බවයි පොලිසිය සඳහන් කළේ.\nපුරාවිද්‍යා අධ්‍යක්ෂ ජනරාල් මහාචාර්ය අනුර මනතුංග ප්‍රකාශ කළේ සිද්ධිය සම්බන්ධයෙන් මේ වනවිටත් පුළුල් විමර්ශනයක් ආරම්භ කර ඇති බවයි.\nමේ අතර මිහින්තලේ පුරාවිද්‍යා භුමියට අයත් රාජගිරි ලෙන පිහිටි කන්දේ නිධන් හෑරූ පුද්ගලයින් 12 දෙනෙකු පොලීසිය ඊයේ අත්අඩංගුවට ගනු ලැබුවේ ඒ සඳහා යොදාගත් උපකරණ ද සමඟයි.\nඅත්අඩංගුවට ගත් සැකකරුවන් අවුරුදු 21 සහ 52 යන වයස්වල පසුවන කළුතර, අනුරාධපුර, එප්පාවල, බදුරලිය, වස්කඩුව සහ තෙඹුවන ප්‍රදේශවල පදිංචිකරුවන්.",
       "URL": "https://www.hirunews.lk/281087/සිතුල්පව්ව-විහාරයට-නිධන්-සොරුන්ගෙන්-හානි",
       "Category": "Local News",
       "Parent URL": "https://www.hirunews.lk/local-news.php?pageID=1718"
}