{
       "Source": "hirunews",
       "Timestamp": "Wednesday, 25 January 2017 - 15:50",
       "Headline": "බහරේනයේ ශ්‍රී ලාංකීය ශ්‍රමිකයින් වෙනුවෙන් අවම වැටුපක්",
       "News Content": "බහරේනය සහ ශ්‍රී ලංකාව අතර පවතින අවබෝධතා ගිවිසුම අලුත් කිරිමට පියවර ගෙන ඇති බව විදේශ සේවා නියුක්ති කාර්යාංශය නිවේදනය කරනවා.\nශ්‍රී ලංකාව සහ බහරේනය සමග ඇති අවබෝධතා ගිවිසුම යල් පැනගොස් ඇති බැවින් මෙම තීරණය ගෙන ඇති බවයි එම කාර්යාංශ්‍ය සඳහන් කළේ.\nබහරේන් රාජ්‍යයේ කම්කරු සහ සමාජ සම්බන්ධතා අමාත්‍ය Jameel Humaidan මහතා සහ විදේශ රුකියා අමාත්‍ය තලතා අතුකෝරළ මහත්මිය සමග ඊයේ අබුඩාබී හී දී පැවති සාකච්චාවකදී මෙම තීරණය ගෙන තිබෙනවා.\nඒ අනුව ගිවිසුමේ අඩංගු අවම වැටුප පිළිබඳ තීරණය කිරීමට එකඟ වී අැති අතර ශ්‍රමිකයින්ගේ අයිතිවාසිකම් පිළිබඳව තීරණ නව ගිවිසුම තුළින් සක්‍රිය කිරීමට මෙහිදී එකඟ වූ බවයි එම නිවේදනයේ වැඩිදුරටත් සඳහන් වුණේ.",
       "URL": "https://www.hirunews.lk/152879/බහරේනයේ-ශ්‍රී-ලාංකීය-ශ්‍රමිකයින්-වෙනුවෙන්-අවම-වැටුපක්",
       "Category": "Local News",
       "Parent URL": "https://www.hirunews.lk/local-news.php?pageID=4693"
}