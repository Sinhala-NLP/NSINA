{
       "Source": "hirunews",
       "Timestamp": "Tuesday, 27 June 2023 - 14:41",
       "Headline": "බ්ලුම් ෆීල්ඩ් වතුයායේ කම්කරු උද්ඝෝෂණ‍යෙන් දෙස් විදෙස් සංචාරකයන්ට බාධා",
       "News Content": "කොත්මලේ බ්ලුම් ෆීල්ඩ් පෞද්ගලික වතුයායේ වතු කම්කරුවන් පිරිසක් දින තුනක් තිස්සේ එම වතුයායේ තේ කර්මාන්ත ශාලාව ඉදිරිපිට විරෝධතාවයක් සිදු කිරිම හේතුවෙන් ගම්පොල - නුවරඑලිය ප්‍රධාන මාර්ගයේ ගමන් ගන්නා දෙස් විදෙස් සංචාරකයන්ට බාධා පැමිණ ඇති බව කොත්මලේ පොලිසිය පවසනවා.\nඑම වතුයායේ වතු පාලන අධිකාරිය සහ වතු කම්කරුවන් අතර පැවති ගැටළුවක් සම්බන්ධයෙන් වතු පාලන අධිකාරිය මගින් විසදුම් ලබා දි තිබියදිත්, එම වතුයායේ වතු කම්කරුවන් පිරිසක් ගම්පොල නුවරඑලිය ප්‍රධාන මාර්ගය අභියස පිහිටි බ්ලුම් ෆිල්ඩ් තේ කර්මාන්ත ශාලාවට, වතු කාර්යාලයට සහ තේ කර්මාන්ත ශාලාව අසල පිහිටි එලිමහන් තේ වෙලදසැලට පැමිණෙන දෙස් විදෙස් සංචාරකයන්ට ඇතුල්විමට ඉඩ ලබා නොදිම නිසා ආර්ථික වශයෙන් ගැටළු රැසක් මතු වි ඇති බව වතු පාලන අධිකාරිය පවසන බවයි අප වාර්තාකරු පවසන්නේ.\nපවතින ගැටළුව සම්බන්ධයෙන් කොත්මලේ පොලිසියේ නිලධාරින් සහ නුවරඑලිය සහකාර පොලිස් අධිකාරිවරයා වතු කම්කරුවන් සමග සාකච්ඡා කල අවස්ථාවේ විරෝධතාවයේ නියැලි සිටින වතු කම්කරුවන් කියා සිටියේ අමාත්‍ය ජිවන් තොණ්ඩමන්ගේ උපදෙස් පරිදි තමන් මෙම විරෝධතාවය ආරම්භ කල බවත්, අමාත්‍යවරයා එම ස්ථානයට පැමිණ විරෝධතාවය දැක්විම නතර කරන ලෙසට ඉල්ලිමක් කලහොත් විරෝධතාවය නතර කිරිමට පියවර ගන්නා බවත් වතු කම්කරුවන් පොලිසිය හමුවේ පවසා තිබෙනවා.",
       "URL": "https://www.hirunews.lk/339256/බ්ලුම්-ෆීල්ඩ්-වතුයායේ-කම්කරු-උද්ඝෝෂණ‍යෙන්-දෙස්-විදෙස්-සංචාරකයන්ට-බාධා",
       "Category": "Local News",
       "Parent URL": "https://www.hirunews.lk/local-news.php?pageID=232"
}