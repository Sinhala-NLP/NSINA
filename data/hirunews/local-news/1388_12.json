{
       "Source": "hirunews",
       "Timestamp": "Saturday, 29 January 2022 - 19:28",
       "Headline": "අනිවාර්ය විදුලි කප්පාදුවක් ගැන බලශක්ති ඇමතිගෙන් අනතුරු ඇඟවීමක් (වීඩියෝ)",
       "News Content": "ලබන පෙබරවාරි මැද හෝ මාර්තු මස මුල සිට අනිවාර්ය විදුලි කප්පාදුවකට යායුතු යැයි තමන් අනුමාන කරන බව බලශක්ති අමාත්‍ය උදය ගම්මන්පිල පවසනවා.\nවිදෙස් මාධ්‍ය සමග සාකච්ඡාවකට එක්වෙමින් ඔහු වැඩිදුරටත් පෙන්වා දී ඇත්තේ පසුගිය වසර 8 ක කාලය තුල පුනර්ජනනීය හෝ තාප බලශක්ති ප්‍රභවයන් අලුතින් පද්ධතියට එක් කර නොමැති බවයි.\nමේ අතර ඉදිරි සති දෙක තුන ඇතුළත විදුලිබිල වැඩි කිරීමේ සූදානමක් පවතින බවට ඛනිජ තෙල් වෘත්තීය සමිති අද හෙළිදරව් කළා.\nඒ සමගි ඒකාබද්ධ වෘත්තීය සමිති බලවේගයේ කැඳවුම්කරු ආනන්ද පාලිත අද පැවති මාධ්‍ය හමුවකදීයි.",
       "URL": "https://www.hirunews.lk/295606/අනිවාර්ය-විදුලි-කප්පාදුවක්-ගැන-බලශක්ති-ඇමතිගෙන්-අනතුරු-ඇඟවීමක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1388"
}