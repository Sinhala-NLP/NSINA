{
       "Source": "hirunews",
       "Timestamp": "Wednesday, 17 November 2021 - 15:54",
       "Headline": "සජබ විරෝධතාවට බෝම්බයක් එල්ල වන බව කියූ පුද්ගලයා රිමාන්ඩ්",
       "News Content": "සමගි ජනබලවේගය ඊයේ (16) කොළඹදී පැවැත්වූ විරෝධතාවට බෝම්බ ප්‍රහාරයක් එල්ල වන බවට ප්‍රකාශයක් සිදුකළැයි කොළඹ අපරාධ කොට්ඨාසය අත්අඩංගුවට ගත් පුද්ගලයා ලබන මස 24 වනදා දක්වා රක්ෂිත බන්ධනාගාරගත කර තිබෙනවා.\nඒ සැකකරු අද (17) කොළඹ ප්‍රධාන මහේස්ත්‍රාත් බුද්ධික ශ්‍රී රාගල හමුවට ඉදිරිපත් කළ අවස්ථාවේදීයි.\nමහේස්ත්‍රාත්වරයා එහිදී කුරුදුවත්ත පොලීසියට නියෝග කර ඇත්තේ සැකකරු මානසික වෛද්‍යවරයෙකුට යොමුකර එහි වාර්තාව අධිකරණයට ඉදිරිපත් කරන ලෙසටයි.",
       "URL": "https://www.hirunews.lk/288323/සජබ-විරෝධතාවට-බෝම්බයක්-එල්ල-වන-බව-කියූ-පුද්ගලයා-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=1555"
}