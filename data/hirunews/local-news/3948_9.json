{
       "Source": "hirunews",
       "Timestamp": "Saturday, 12 May 2018 - 21:39",
       "Headline": "අධ්‍යාපනයේ අයිතිය ඉල්ලීම",
       "News Content": "අකුරු කළ යුතු වයසේ පසුවුවත් ඒ හීනය තවමත් අහිමිව ගිය දියණියන් දෙදෙනෙකු පිළිබඳ අපිට පොළොන්නරුව - වැලිකන්ද ප්‍රදේශයෙන් වාර්තා වුණා.\nහෙට දවසේ හොඳ අධ්‍යාපනයකින් ජීවිතයේ ඉදිරිය සාර්ථක කර ගන්නට නැකතට 'අ' යනු 'ආ' යනු ගැළපුවත්, පාසැල් අධ්‍යාපනය අකැප වු මේ පුංචි දියණියන් දෙදෙනා ජීවත් වන්නේ පොළොන්නරුව - වැලිකන්ද - සෙවණපිටිය ගම්මානයේ.\nකුඩා කළ තම දෙමාපියන් සමග කළුතර ප්‍රදේශයේ පදිංචිව සිටි මෙම දියණියන්ගේ දෙමාපියන් හැර යාම නිසා ඔවුන් හැදී වැඩෙන්නේ තම මිත්තණියගේ සෙවණේයි.\nඅධ්‍යාපනය ලැබීම සෑම දරුවෙකුගේම අයිතිවාසිකමක් සේම, එය ආණ්ඩුක්‍රම ව්‍යවස්ථාවෙන් සනාථකර තිබුණත් මේ දියණියන් දෙදෙනාගේ එම අයිතිවාසිකම උල්ලංඝනය වී ඇත්තේ වසර එක හමාරක් තිස්සේ සිටයි.\nතමන් ජීවත්වන නිවසේ සිට මීටර් 650ක දුරකින් සෙවණපිටිය ප්‍රාථමික විද්‍යාලය පිහිටා තිබුණද එහි අධ්‍යාපනය ලබන්නට තරම් මේ දරුවන් තවමත් වසනාවන්ත වී නැහැ.",
       "URL": "https://www.hirunews.lk/190603/අධ්‍යාපනයේ-අයිතිය-ඉල්ලීම",
       "Category": "Local News",
       "Parent URL": "https://www.hirunews.lk/local-news.php?pageID=3948"
}