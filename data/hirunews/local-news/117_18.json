{
       "Source": "hirunews",
       "Timestamp": "Monday, 07 August 2023 - 11:39",
       "Headline": "තියුණු ආයුධ ප්‍රහාරයකින් ගුවන් සමාගමේ  ප්‍රවාහන අධ්‍යක්ෂක මරුට",
       "News Content": "ගුවන් සමාගමක ප්‍රවාහන අංශයේ අධ්‍යක්ෂක වරයෙකු ඝාතනය කළ සැකකරු සොයා මිනුවන්ගොඩ පොලිසිය විමර්ශන ආරම්භ කර තිබෙනවා.\nමෙලෙස ඝාතනයට ලක්වී ඇත්තේ හැට එක් හැවිරිදි උඩුගම්පල පාර, කොටුගොඩ ප්‍රදේශයේ පදිංචි කරුවෙක් බව වාර්තා වෙනවා.\nපසුගිය තුන්වැනිදා මියගිය පුද්ගලයාගේ නිවසට ඇතුළු වූ  සැකකරු විසින් එම නිවසේ  සේවයේ නියුතුව සිටි කාන්තාවකගේ අත් පා ගැට ගසා මරණකරු ට පිහියකින් ඇන තිබෙන බව පොලීසිය පවසයි.\nසැකකරු සම්බන්ධව සියලු තොරතුරු අනාවරණය කරගෙන ඇති අතර ඔහු අත්අඩංගුවට ගැනීමට කණ්ඩායම් කිහිපයක් යොදවා මිනුවන්ගොඩ පොලිසිය විමර්ශන ආරම්භ කර ඇති බව වැඩිදුරටත් පොලිසිය අනාවරණය කරනවා.",
       "URL": "https://www.hirunews.lk/343932/තියුණු-ආයුධ-ප්‍රහාරයකින්-ගුවන්-සමාගමේ-ප්‍රවාහන-අධ්‍යක්ෂක-මරුට",
       "Category": "Local News",
       "Parent URL": "https://www.hirunews.lk/local-news.php?pageID=117"
}