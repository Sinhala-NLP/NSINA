{
       "Source": "hirunews",
       "Timestamp": "Saturday, 24 September 2022 - 10:27",
       "Headline": "ත්‍රිරෝද රථ පැහැරගැනීමේ ජාවාරමක නිරතවූ කාන්තාවක් ඇතුලු 5 ක් අත්අඩංගුවට",
       "News Content": "ත්‍රිරෝද රථ පැහැරගැනීමේ නිරතවූ කාන්තාවක් ඇතුලු පස්දෙනෙකු බස්නාහිර පළාත් දකුණ අපරාධ කොට්ඨාසයේ නිලධාරීන් අත්අඩංගුවට ගෙන තිබෙනවා.\nසැකකරුවන් කුලී ගමන් යන මුවාවෙන් ත්‍රිරෝද රථවල ගමන් කර එහි රියදුරන්ට පහරදී ඔවුන් සතු මුදල් සහ එම රථ පැහැරගැනීමේ ජාවාරමේ නිරතව ඇති බවටයි විමර්ශනවලදී අනාවරණ වී ඇත්තේ.\nහංවැල්ල, වැලිකඩ, මුල්ලේරියාව සහ මීගොඩ යන ප්‍රදේශවලදී මොවුන් මෙලෙස ත්‍රිරෝද රථ සහ රියදුරන්ගේ මුදල් මෙන්ම රන් භාණ්ඩ පැහැරගෙන තිබෙනවා.\nඅත්අඩංගුවට ගත් සැකකරුවන් හංවැල්ල, කොටිකාවත්ත, ඉඟිනියාගල සහ අංගොඩ ප්‍රදේශවල පදිංචිකරුවන් බවටයි අනාවරණ වී ඇත්තේ.",
       "URL": "https://www.hirunews.lk/316177/ත්‍රිරෝද-රථ-පැහැරගැනීමේ-ජාවාරමක-නිරතවූ-කාන්තාවක්-ඇතුලු-5-ක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=847"
}