{
       "Source": "hirunews",
       "Timestamp": "Sunday, 26 February 2017 - 7:33",
       "Headline": "රැඩිකල් වෙනසකට ජනතාව සූදානම් නැහැලූ",
       "News Content": "රාජ්‍ය ව්‍යුහයේ රැඩිකල් වෙනසක් ඇති කිරීම සඳහා මෙරට ජනතාව සූදානම් නොමැති බව නව ආණ්ඩුක්‍රම ව්‍යවස්ථාවක් පිළිබඳ මහජන අදහස් ලබාගැනීමේ කමිටුව පවසනවා.\nනව ආණ්ඩුක්‍රම ව්‍යවස්ථාව සැකසීමේ ක්‍රියාවලිය පිළිබඳව ජනතාව දැනුම්වත් කිරීම සඳහා අනුරාධපුරයේ ඊයේ පැවති සම්මන්ත්‍රණයකට එක්වෙමිනුයි එහි සභාපති ජ්‍යෙෂ්ඨ නීතීඥ ලාල් විජේනායක මේ බව කියා සිටියේ.\n\"ඇත්ත වශ‍යෙන්ම ආණ්ඩුක්‍රම ව්‍යවස්ථාවක් අවශ්‍ය වන්නේ ජනතාවටයි.මොකද රාජ්‍යකට පුළුවන් අත්තනෝමතිකව ජනතාව පාලනය කරන්න.එහෙම බැරිවෙන්න තමයි ආණ්ඩුක්‍රම ව්‍යවස්ථාවක් අවශ්‍ය වන්නේ. ඒ ව්‍යවස්ථාව නීත්‍යානුකූල වීම පමණක් මදි. ඒක තුනේන දෙකේ වැඩි ඡන්දයෙන් සම්මත විය යුතුයි. එපමණක් මදි. ජනමත විචාරණයකදී සම්මත කරන්න ඕනේ. නව ආන්ඩුක්‍රම ව්‍යවස්ථාවක් හැදීම පිළිබදව බයවෙන්න දෙයක් නෑ මොකද ජනතාව කැමති නැති දේවල් තිබුනොත් ඒක සම්මත වෙන්නේ නැහැ. ලංකාවේ ජනතාව ලෑස්ති නැ රාජ්‍ය ව්‍යුහය පිළිබද රැඩිකල් වෙනසක් ඇති කරන්න. ඉතිං ජනතාව කැමති නැති එකක් ආන්ඩුක්‍රම ව්‍යවස්ථාවකින් කරන්න බෑග\"",
       "URL": "https://www.hirunews.lk/155473/රැඩිකල්-වෙනසකට-ජනතාව-සූදානම්-නැහැලූ",
       "Category": "Local News",
       "Parent URL": "https://www.hirunews.lk/local-news.php?pageID=4642"
}