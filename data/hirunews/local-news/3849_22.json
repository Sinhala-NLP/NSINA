{
       "Source": "hirunews",
       "Timestamp": "Saturday, 14 July 2018 - 12:00",
       "Headline": "ජනපති රෝමයට",
       "News Content": "එක්සත් ජාතීන්ගේ ආහාර හා කෘෂිකර්ම සංවිධානය විසින් පවත්වනු ලබන හයවන ලෝක වනාන්තර සතිය සැමරුම් සමුළුවට හා ලෝක වන සංරක්ෂණ කමිටුවේ 24 වන සැසිවාරය සඳහා සහභාගීවීමට ජනාධිපති මෛත්‍රීපාල සිරිසේන අද (14) දහවල් රෝමය බලා පිටත්ව ගොස් තිබෙනවා.\nතිරසර සංවර්ධන අරමුණු සාක්ෂාත් කර ගැනිම සඳහා වනාන්තරවල දායකත්වය ප්‍රවර්ධනය කිරීම මෙවර සමුළුවේ අරමුණයි.\nජනාධිපතිවරයා අනිද්දා (16) දා සමුළුව අමතා විශේෂ දේශනයක් ඉදිරිපත් කිරීමටද නියමිත අතර ඉන් අනතුරුව ජනාධිපතිවරයා විවෘත රාජ්‍ය හවුල්කාරිත්වයේ නායක හමුව සඳහා ද එක්වන බවයි ජනපති මාධ්‍ය අංශය සදහන් කළේ.\nමේ අතර ,ජනාධිපති මෛත්‍රීපාල සිරිසේන ලබන ජූලි 17 වනදා සිට 19 වනදා දක්වා ජෝර්ජියාවේ සංචාරයකටද එක්වන බව ජනපති මාධ්‍ය අංශය නිවේදනය කළා.\nමේ අතර, දිවයිනෙන් පිටත්ව යාමට පෙර ජනාධිපති මෛත්‍රීපාල සිරිසේන කොළඹ බණ්ඩාරනායක ජාත්‍යන්තර සම්මන්ත්‍රණ ශාලාවේ පැවැත්වෙන ආයුර්වේද එක්ස්පෝ - 2018 ජාත්‍යන්තර දේශීය වෛද්‍ය ප්‍රදර්ශනය නැරඹීමට ද එක්වුණා.",
       "URL": "https://www.hirunews.lk/195203/ජනපති-රෝමයට",
       "Category": "Local News",
       "Parent URL": "https://www.hirunews.lk/local-news.php?pageID=3849"
}