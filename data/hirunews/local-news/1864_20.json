{
       "Source": "hirunews",
       "Timestamp": "Wednesday, 23 June 2021 - 21:31",
       "Headline": "ආරුගම්බේ වෙරළ තීරයේ  නීති විරෝධී ලෙස අත්පත් කර ගන්නා ඉඩම් (වීඩියෝ)",
       "News Content": "ආරුගම්බේ වෙරළ තීරයේ ඉඩම් බහුතරයක් ව්‍යාජ බලපත්‍ර සකසා නීති විරෝධී ලෙස අත්පත් කර ගත් ඒවා බව පොතුවිල් ප්‍රාදේශීය ලේකම් සඳරුවන් අනුරුද්ධ පවසනවා.\nහිරු සී.අයි.ඒ.හරහා මෙම ඉඩම් ජාවාරම් හා වන විනාශය පිළිබඳ සිදුකළ අනාවරණයෙන් පසු ඒ පිළිබද සොයාබැලීමට පැමිණි අවස්ථාවේ ප්‍රාදේශීය ලේකම්වරයා මේ අදහස් පළ කළා.\nසංචරණ සීමා පනවා තිබු කාලසීමාවේදී ආරුගම්බේ වෙරළ තීරයේ කඩොලාන පරිසරය විනාශ කරමින් ඉඩම් කොල්ලකරුවන් එම භූමි අත්පත් කර ගන්නා අයුරු අප හිරු සී.අයි.ඒ.හරහා අවස්ථා දෙකකදී රට හමුවේ හෙළිදරව් කළා.\nඑම අනාවරණයෙන් පසු පොතුවිල් ප්‍රාදේශීය ලේකම්වරයා, වනජීවී හා වෙරළ සංරක්ෂණ නිලධාරීන් අදාල ප්‍රදේශ නිරීක්ෂණයට පැමිණියේ ඒ පිළිබදව සොයාබැලීමටයි.\nඑහිදී කුඩාකල්ලි ප්‍රදේශයේ ගලවා දමා තිබු පුරා විද්‍යා මායිම් කණු අතුරුදහන්වු ආකාරය ගැනත් අවධානය යොමු වුණා.\nපොතුවිල් - උරණිය ප්‍රදේශයට රාජ්‍ය නිලධාරීන් යන විටත් කිසියම් පිරිසක් ඉඩම් අල්ලා ගැනීම සදහා කැලෑ ගිනි තබා තිබුණේ මෙලෙසින්.\nවහාම එම ගිනි නිවාදැමීමට නිලධාරීන් පියවර ගත්තා.\nමෙහිදී ඇතැම් ඉඩම් සදහා ඇති බලපත්‍ර විමර්ශනයේදී හෙළිවුයේ ඒවා බහුතරයක් කූට ලෙස සැකසුව්‍යාජ බලපත්‍ර බවයි.\nව්‍යාජ බලපත්‍ර හරහා අයිතිවාසිකම් කියන මෙම භූමි වහා නිදහස් කර රජයට පවරා ගැනීමමෙරට නීතිය ක්‍රියාත්මක කරන බලධාරීන්ට පැවරෙන පැහැරහැරිය නොහැකි වගකීමක්.\nඑසේ නොවුනහොත් පුරා විද්‍යා භූමිය සේම මෙම වන සතුන්ගේ පැවැත්මට ද කණකොකා හඩන දිනය වැඩි ඈතක නොවන බව යළි යළිත් මතක් කර සිටිනවා.",
       "URL": "https://www.hirunews.lk/275170/ආරුගම්බේ-වෙරළ-තීරයේ-නීති-විරෝධී-ලෙස-අත්පත්-කර-ගන්නා-ඉඩම්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1864"
}