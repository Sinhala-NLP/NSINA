{
       "Source": "hirunews",
       "Timestamp": "Wednesday, 30 August 2023 - 15:43",
       "Headline": "බොරැල්ල - වනාතමුල්ලේ මත්ද්‍රව්‍ය වැටලීමක් අතරතුර පොලිසියෙන් වෙඩි තැබීමක්",
       "News Content": "බොරැල්ල - වනාතමුල්ල ප්‍රදේශයේදී මත්ද්‍රව්‍ය වැටලීමක් අතරතුර පොලිසියෙන් වෙඩි තැබීමක් සිදු කර තිබෙනවා.\nමෝටර් රථයකින් පැමිණ මත්ද්‍රව්‍ය අලෙවි කරන බවට කොළඹ අපරාධ කොට්ඨාසයට ලද තොරතුරකට අනුවයි අද (30) දහවල් මෙම වැටලීම සිදු කර ඇත්තේ.\nඑම අවස්ථාවේදී එක් සැකකරුවෙකු හෙරොයින් ග්‍රෑම් 150 ක් සමඟ අත්අඩංගුවට ගෙන තිබෙනවා.\nපසුව ඔහුත් සමග මොටර් රථයේ රැදී සිටි සැකකරුවෙකු පොලිස් නිලධාරීන්ට වෙඩි තැබීමට උත්සහ කර ඇති අතර එම අවස්ථාවේදී පොලිසිය ඔවුන්ට වෙඩි තබා ඇති බවයි වාර්තා වන්නේ.\nඅනතුරුව සැකකරුවන් මෝටර් රථය රැගෙන පළාගොස් තිබුණා.\nඑය පෑලියගොඩ ප්‍රදේශයේ අතහැරගොස් තිබියදී පොලිසිය සොයාගෙන තිබෙනවා.\nවෙඩි තැබීමෙන් සැකකරුවන්ට තුවාල වී ඇත්ද යන්න මෙතෙක් අනාවරණය වී නොමැති බවයි වාර්තා වෙන්නේ.",
       "URL": "https://www.hirunews.lk/346621/බොරැල්ල-වනාතමුල්ලේ-මත්ද්‍රව්‍ය-වැටලීමක්-අතරතුර-පොලිසියෙන්-වෙඩි-තැබීමක්",
       "Category": "Local News",
       "Parent URL": "https://www.hirunews.lk/local-news.php?pageID=62"
}