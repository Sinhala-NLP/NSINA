{
       "Source": "hirunews",
       "Timestamp": "Wednesday, 20 June 2018 - 18:07",
       "Headline": "මහවැලි ගඟේ බෝට්ටු අනතුරක්",
       "News Content": "මහවැලි ගඟේ කටුගස්තොට ගොහාගොඩ ප්‍රදේශයේදි බෝට්ටුවක් පෙරලීමෙන් විදේශිකයන් පිරිසක් අනතුරට ලක්ව තිබෙනවා.\nඅනතුරින් විදේශීය කාන්තාවක් අතුරුදන්ව ඇති අතර ඇය සොයා මෙහෙයුම් ක්‍රියාත්මක බවයි පොලිසිය කියාසිටියේ.\nවිදේශිකයන් 6 දෙනෙකු සහ බෝට්ටුව පැදවූ පුද්ගලයා ද අනතුරට ලක්වූ පිරිසට අයත්.\nසෞදි අරාබියානු සහ දෝහා කටාර් රාජ්‍යයේ පිරිසක් බෝට්ටුවේ ගමන් කර ඇති අතර අනෙක් පිරිස නිරුපද්‍රිතව බේරාගෙන තිබෙනවා.\nඅතුරුදන්වූ කාන්තාව සොයා නාවික හමුදාව ප්‍රදේශවාසීන් සහ පොලිසිය එක්ව මෙහෙයුම සිදුකරනවා.",
       "URL": "https://www.hirunews.lk/193527/මහවැලි-ගඟේ-බෝට්ටු-අනතුරක්",
       "Category": "Local News",
       "Parent URL": "https://www.hirunews.lk/local-news.php?pageID=3886"
}