{
       "Source": "hirunews",
       "Timestamp": "Friday, 26 May 2017 - 18:39",
       "Headline": "අයහපත් කාලගුණයෙන් 91ක් මරුට - 110ක් අතුරුදන්",
       "News Content": "අහපත් කාලගුණයෙන් පුද්ගලයන් 91 දෙනෙකු ජීවිතක්ෂයට පත්වී තිබෙනවා.\nආපදා කළමනාකරණ මධ්‍යස්ථානයේ සහකාර අධ්‍යක්ෂ ප්‍රදීප් කොඩිප්පිලි සඳහන් කළේ තවත් පුද්ගලයින් 110 දෙනෙකු අතුරුදන් වී ඇති බවයි.\nමීට අමතරව පුද්ගලයින් 53,000කට වැඩි පිරිසක් පීඩාවට පත්වී ඇති බව ද සඳහන්.\nරත්නපුර, කළුතර, ගාල්ල, මාතර, කොළඹ, හම්බන්තොට සහ ගම්පහ යන දිස්ත්‍රික්කවලට මෙලෙස අයහපත් කාලගුණයෙන් දැඩි බලපැම් එල්ල වී තිබෙනවා.\nවැඩිම මරණ සංඛ්‍යාවක් කළුතර දිස්ත්‍රික්කයෙන් වාර්තා වන අතර, එම සංඛ්‍යාව 37 ක්.\nරත්නපුර දිස්ත්‍රික්කයෙන්ද මරණ 29 ක් වාර්තා වනවා.\nපීඩාවට පත්වු මුළු පිරිස පිළිබඳව නිල වශයෙන් ප්‍රකාශයක් සිදුකළ නොහැකි බව දිස්ත්‍රික් ලේකම්වරුන් සඳහන් කළා.\nමේ අතර, ආපදා කළමනාකරණ මධ්‍යස්ථානය ප්‍රකාශ කළේ පුද්ගල මරණ 28 ක් සහ අතුරුදන්වූවන් 66 දෙනෙකු පමණක් පිළිබඳව තමන් වෙත තොරතුරු ලැබී ඇති බවයි.\nමේ අතර ආපදා තත්වයට පත්ව සිටි පුද්ගලයින් බේරා ගැනීමට යාමේදී හමුදා සෙබලෙකු හෙලිකොප්ටර් යානයයෙන් ඇද වැටී තුවාල ලැබුවා.\nඔහු ප්‍රතිකාර සදහා කරාපිටිය රෝහලට ඇතුලත් කර තිබෙනවා.",
       "URL": "https://www.hirunews.lk/162232/අයහපත්-කාලගුණයෙන්-91ක්-මරුට-110ක්-අතුරුදන්",
       "Category": "Local News",
       "Parent URL": "https://www.hirunews.lk/local-news.php?pageID=4497"
}