{
       "Source": "hirunews",
       "Timestamp": "Thursday, 05 March 2020 - 12:37",
       "Headline": "තේරීම්භාර නිලධාරින් මැතිවරණ කොමිසමට",
       "News Content": "මහ මැතිවරණය ප්‍රකාශයට පත් කිරීමත් සමඟ එහි මූලික කටයුතු තීරණය කිරීමේ විශේෂ සාකච්ඡාවක් මේ වනවිට පැවැත්වෙනවා.\nඒ මැතිවරණ කොමිෂන් සභාවේ සභාපති මහින්ද දේශප්‍රියගේ මූලිකත්වයෙන්.\nමෙම සාකච්ඡාවට සියලූ දිස්ත්‍රික් තේරීම් භාර නිලධාරීන්, නියෝජ්‍ය හා සහකාර මැතිවරණ කොමසාරිස්වරුන් සහභාගි වී සිටිනවා.\nපෙරවරු 9.30ට ආරම්භ වූ මෙම සාකච්ඡාවේදී මැතිවරණ නීතිය පවත්වාගෙන යාම, නාමයෝජනා කැඳවීම මෙන්ම තැපැල් ඡන්ද කටයුතු ඇතුලූ මහ මැතිවරණයට අදාළ කරුණු රැසක් සම්බන්ධයෙන් සාකච්ඡා කරනු ඇති.\nමේ අතර, අභ්‍යාසලාභි උපාධිධාරි පත්වීම් මාස දෙකකට නතර කරන ලෙස මැතිවරණ කොමිෂන් සභාවේ සභාපති මහින්ද දේශප්‍රිය රාජ්‍ය පරිපාලන අමාත්‍යාංශයට කර තිබූ දැනුම් දීම යළි සලකා බලන ලෙස මැතිවරණ කොමිෂන් සභාවේ සභාපතිවරයාගෙන් ඉල්ලා සිටීමට උපාධිධාරි ජාතික මධ්‍යස්ථානය සූදානම් වනවා.\nඑහි කැදවුම්කරු චන්දන සූරියආරච්චි කියා සිටියේ අද පස්වරුවේ මැතිවරණ කොමිසමේ සභාපතිවරයා හමුවී මෙම ඉල්ලීම කිරීමට බලාපොරොත්තු වන බවයි.",
       "URL": "https://www.hirunews.lk/235837/තේරීම්භාර-නිලධාරින්-මැතිවරණ-කොමිසමට",
       "Category": "Local News",
       "Parent URL": "https://www.hirunews.lk/local-news.php?pageID=2869"
}