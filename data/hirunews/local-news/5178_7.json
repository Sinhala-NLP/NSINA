{
       "Source": "hirunews",
       "Timestamp": "Monday, 08 February 2016 - 9:18",
       "Headline": "එජාපයේ කෘත්‍යාධිකාරී මණ්ඩලය අද රැස්වේ",
       "News Content": "එක්සත් ජාතික පක්ෂයේ කෘත්‍යාධිකාරි මණ්ඩලය අද (08) රැස්වීමට නියමිතයි. එම්.කේ.ඒ.ඩී.එස්. ගුණවර්ධන හිටපු අමාත්‍යවරයාගෙන් හිස් වූ මන්ත්‍රී ධුරයට පුද්ගලයෙකු පත් කරගැනීම ඇතුළු පක්ෂයට අදාළ වන කරුණු රැසක් එහිදී සාකච්ඡා  කිරීමට නියමිත බවයි හිරු ප්‍රවෘත්ති කළ විමසීමකදී අමාත්‍ය ගයන්ත කරුණාතිලක කියා සිටියේ.\nඑම්.කේ.ඒ.ඩී.එස්. ගුණවර්ධන මන්ත්‍රීවරයාගේ අභාවයෙන් හිස්වූ එම මන්ත්‍රී අසුන සඳහා ෆීල්ඩ්  මාර්ෂල් සරත් ෆොන්සේකා පත් කිරීමට දැනටමත් අවධානය යොමුව තිබෙනවා. ඒ සම්බන්ධයෙන් අද පැවැත්වෙන කෘත්‍යාධිකාරී මණ්ඩල රැස්වීමේදි වැඩි අවධානයක් යොමු කරනු ඇති බවද ඔහු සඳහන් කළා.",
       "URL": "https://www.hirunews.lk/125692/එජාපයේ-කෘත්‍යාධිකාරී-මණ්ඩලය-අද-රැස්වේ",
       "Category": "Local News",
       "Parent URL": "https://www.hirunews.lk/local-news.php?pageID=5178"
}