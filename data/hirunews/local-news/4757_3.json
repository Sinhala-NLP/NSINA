{
       "Source": "hirunews",
       "Timestamp": "Monday, 12 December 2016 - 15:03",
       "Headline": "වර්ධා සුළි කුණාටුවෙන් ශ්‍රී ලාංකික බැතිමතුන් 500ක් චෙන්නායිවල සිරවේ",
       "News Content": "වර්ධා සුළි කුණාටුව හේතුවෙන් චෙන්නායි දක්වා ගුවන් ගමන් අත්හිටුවීමට ශ්‍රී ලංකන් ගුවන් සේවා සමාගම පියවර ගැනීමත් සමග දඹදිව වන්දනාවේ පැමිණි මෙරට බැතිමතුන් 500 කට ආසන්න සංඛ්‍යාවක් චෙන්නායි ගුවන්තොටුපලේ සිරවී සිටින බවට වාර්තා වනවා.\nඑහි සිට හිරු ප්‍රවෘත්ති අංශය ඇමතූ එලෙස සිරවී සිටින මගියෙකු ප්‍රකාශ කළේ ගුවන්තොටුපලෙන් පිටව යන ලෙසට බලධාරින් ප්‍රකාශ කිරීම හේතුවෙන් තමන් ඇතුළු පිරිස මේ වනවිට දැඩි අපහසුතාවයට ලක්ව සිටින බවයි.\nසුළි කුණාටු හේතුවෙන් හෙට පෙරවරු 7 දක්වා චෙන්නායි ගුවන්තොටුපල වෙත ගුවන් ගමන් අත්හිටුවීමට ශ්‍රී ලංකන් ගුවන් සමාගම තීරණය කර ඇති බව ගුවන්තොටුපල කළමනාකරු ප්‍රකාශ කළා.",
       "URL": "https://www.hirunews.lk/149536/වර්ධා-සුළි-කුණාටුවෙන්-ශ්‍රී-ලාංකික-බැතිමතුන්-500ක්-චෙන්නායිවල-සිරවේ",
       "Category": "Local News",
       "Parent URL": "https://www.hirunews.lk/local-news.php?pageID=4757"
}