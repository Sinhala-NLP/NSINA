{
       "Source": "hirunews",
       "Timestamp": "Saturday, 05 August 2023 - 12:37",
       "Headline": "රුසියානු විපක්ෂ නායක නවාල්නිගේ සිර දඬුවම තවත් දිගුවෙයි",
       "News Content": "සිරගතකර සිටින රුසියාවේ ප්‍රධාන විපක්ෂ නායකයෙකු වන ඇලෙක්සි නවාල්නිගේ සිර දඬුවම දිගු කිරීමට රුසියානු රජය තීරණය කර තිබෙනවා.\nඒ අනුව ඔහුට තවත් 19 වසරක සිර දඬුවමකට මුහුණදීමට සිදුවන බවයි විදෙස් මාධ්‍ය වාර්තා කරන්නේ.\nඅන්තවාදය සහ අන්තවාදී ක්‍රියාකාරකම් සඳහා මුදල් සැපයීම සහ තවත් චෝදනා රැසක් හේතුවෙන් ඔහුගේ සිර දඬුවම මෙලෙස දිගු කර තිබෙනවා.\nවිදෙස් මාධ්‍ය වැඩි දුරටත් සඳහන් කළේ ඔහු මේ වනවිටත් වසර ගණනාවක පැරණි වංචා නඩුවකට අදාළ කොන්දේසි උල්ලංඝනය කිරීමේ චෝදනාවක් මත 2021 වසරේ ජනවාරි මාසයේ සිට වසර 11ක සිර දඬුවමක් විඳිමින් සිටින බවයි.",
       "URL": "https://www.hirunews.lk/343693/රුසියානු-විපක්ෂ-නායක-නවාල්නිගේ-සිර-දඬුවම-තවත්-දිගුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=123"
}