{
       "Source": "hirunews",
       "Timestamp": "Wednesday, 17 July 2019 - 9:57",
       "Headline": "දිවයිනේ නිරිතදිග කොටසේ වැසි සහ සුළං අනිද්දා දක්වා",
       "News Content": "දිවයිනේ නිරිතදිග කොටසේ වැසි සහ සුළං තත්ත්වය අනිද්දා දක්වා බලාපොරොත්තු විය හැකි බව කාලගුණ විද්‍යා දෙපාර්තමේන්තුව පවසනවා.\nඒ හේතුවෙන් දිවයිනට බටහිර, නිරිත සහ දකුණු දෙසින් වන මුහුදු ප්‍රදේශවල වැසි සහ සුළං තත්ත්වයේ වැඩි වීමක් අපේක්ෂා කරන බවයි එම දෙපාර්තමේන්තුව සඳහන් කළේ.\nමන්නාරම සිට පුත්තලම, කොළඹ, ගාල්ල සහ හම්බන්තොට හරහා පොතුවිල් දක්වා වන මුහුදු ප්‍රදේශවල සුළෙඟ් වේගය පැයට කිලෝමීටර් 60ත්, 70ත් දක්වා ඉහළ යා හැකියි.\nඑමෙන්ම සබරගමුව, මධ්‍යම, බස්නාහිර, දකුණ සහ වයඹ පළාත්වලටත් විටින් විට වැසි හෝ ගිගුරුම් සහිත වැසි ඇති විය හැකි අතර, ඌව, නැගෙනහිර සහ උතුරුමැද පළාත්වල ස්ථාන කිහිපයකට වැසි ඇති විය හැකියි. බස්නාහිර, මධ්‍යම සහ සබරගමුව පළාත්වලත් ගාල්ල සහ මාතර දිස්ත්‍රික්කවලත් ඇතැම් ස්ථානවලට මිලිමීටර් 100ක පමණ තද වැසි අපේක්ෂා කරනවා.",
       "URL": "https://www.hirunews.lk/220466/දිවයිනේ-නිරිතදිග-කොටසේ-වැසි-සහ-සුළං-අනිද්දා-දක්වා",
       "Category": "Local News",
       "Parent URL": "https://www.hirunews.lk/local-news.php?pageID=3244"
}