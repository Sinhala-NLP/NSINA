{
       "Source": "hirunews",
       "Timestamp": "Saturday, 01 April 2023 - 13:57",
       "Headline": "තෙල් සංස්ථාවෙන් අනිවාර්ය නිවාඩු යැවූ පිරිස මහින්ද හා සාකච්ඡාවක්",
       "News Content": "ඉන්ධන සැපයුමට බාධාවන පරිදි වෘත්තිය ක්‍රියාමාර්ගවල නිරතවීමේ චෝදනාවට අනිවාර්ය නිවාඩු යැවූ ඛනිජ තෙල් සංස්ථාවේ වෘත්තිය සමිති නායකයින් ඇතුලු විසිදෙනා හිටපු ජනාධිපති මහින්ද රාජපක්ෂ හමු වුණා.\nහිටපු ජනාධිපති මහින්ද රාජපක්ෂගේ විජේරාම මාවතේ පිහිටි නිල නිවසේ දී මෙම සාකච්ඡාව පැවැත්වෙනවා.\nමේ අතර අනිවාර්ය නිවාඩු යැවූ ඛනිජ තෙල් වෘත්තිය සමිති නායකයින් අතරින් පස්දෙනෙකු ශ්‍රී ලංකා නිදහස් පක්ෂයේ සභාපති හිටපු ජනාධිපති මෛත්‍රිපාල සිරිසේනගෙන් ද සාකච්ඡාවක් ඉල්ලා තිබෙනවා.\nශ්‍රී ලංකා නිදහස් පක්ෂ සාමාජිකයෙකුගෙන් හිරු ප්‍රවෘත්ති අංශය කළ විමසීමක දී කියා සිටියේ අනිවාර්ය නිවාඩු යැවූ එම වෘත්තිය සමිති නායකයින්ට සාධාරණයක් ඉටු කිරීමට මෙහිදී අපේක්ෂා කරන බවයි.",
       "URL": "https://www.hirunews.lk/331446/තෙල්-සංස්ථාවෙන්-අනිවාර්ය-නිවාඩු-යැවූ-පිරිස-මහින්ද-හා-සාකච්ඡාවක්",
       "Category": "Local News",
       "Parent URL": "https://www.hirunews.lk/local-news.php?pageID=441"
}