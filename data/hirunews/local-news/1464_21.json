{
       "Source": "hirunews",
       "Timestamp": "Tuesday, 28 December 2021 - 17:06",
       "Headline": "දුම්රිය ස්ථානාධිපති සංගමය සහ ප්‍රවාහන රාජ්‍ය ඇමති අතර සාකච්ඡාව ඇරඹේ (වීඩියෝ)",
       "News Content": "වෘත්තීය ක්‍රියාමාර්ගයක නිරත දුම්රිය ස්ථානාධිපති සංගමය සහ ප්‍රවාහන රාජ්‍ය අමාත්‍ය දිලුම් අමුණුගම අතර විශේෂ සාකච්ඡාවක් මේ වනවිට (28) පැවැත්වෙනවා.\nඒ, ප්‍රවාහන අමාත්‍යාංශයේදීයි. ඉල්ලීම් 25 ක් මුල් කරගෙන දුම්රිය ස්ථානාධිපති සංගමය මේ වනවිට පාර්සල්, ඉන්ධන, සිමෙන්ති සහ තිරිඟු පිටි ප්‍රවාහනයෙන් මෙන්ම සාමාන්‍ය දුම්රිය ප්‍රවේශපත්‍ර නිකුත් කිරීමෙන් ද වැළකී සිටිනවා.\nසාකච්ඡාවට පෙර දුම්රිය ස්ථානාධිපති සංගමය සඳහන් කළේ මෙම සාකච්ඡාවේදී නිසි විසඳුම් නොලැබුණහොත් දීපව්‍යාප්ත අඛණ්ඩ වර්ජනයක නිරත වන බවයි.",
       "URL": "https://www.hirunews.lk/292393/දුම්රිය-ස්ථානාධිපති-සංගමය-සහ-ප්‍රවාහන-රාජ්‍ය-ඇමති-අතර-සාකච්ඡාව-ඇරඹේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1464"
}