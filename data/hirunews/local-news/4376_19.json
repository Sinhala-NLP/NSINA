{
       "Source": "hirunews",
       "Timestamp": "Friday, 11 August 2017 - 10:50",
       "Headline": "බුලත්සිංහල අඩි 12ක් යට තරුණියකගේ මළසිරුරක්",
       "News Content": "පසුගියදා සිදුවූ නාය යැමෙන් අතුරුදන්වූ බවට සැකකෙරෙන මළ සිරුරක්‌ බුලත්සිංහල ප්‍රදේශයෙන් සොයාගෙන තිබෙනවා.\nබුලත්සිංහල- යටගම්පිටිය ප්‍රදේශයේ ඇළක්‌ ප්‍රතිසංස්‌කරණය කිරීමේදී මෙසේ හමු වී ඇත්තේ තරුණියකගේ මළ සිරුරක්.\nමේ බව බුලත්සිංහල පොලිසිය විසින් මතුගම අධිකරණය වෙත කරුණු වාර්තා කර තිබෙනවා.\nඒ අනුව සිද්ධිය සම්බන්ධව ස්‌ථානීය මහෙස්‌ත්‍රාත් පරීක්‍ෂණය සිදු කෙරුනා.\nමතුගම වැඩබලන මහෙස්‌ත්‍රාත්වරයා පරීක්ෂණය කළ අතර එහිදී අනාවරණය වූයේ නාය යැමෙන් බුලත්සිංහල- යටගම්පිටිය- පාහියන්ගල ලෙන් විහාරයට ආසන්න ජයලත්ගොඩ කන්ද නාය යාමෙන් ඒ ආසන්නයේ තිබූ නිවාස පහක්‌ සම්පූර්ණයෙන්ම විනාශ වුනා.\nඑහි දී නිවැසියන් විසි දෙනකු අතුරුදන්ව තිබූ අතර එක්‌ කාන්තාවකගේ සිරුර පමණක්‌ සොයා ගැනීමට හැකිවූ බවත් පොලිසිය මෙයට පෙර අධිකරණයට වාර්තා කර තිබුනා.\nඑම නාය යැමෙන් අවහිරවී  ගමන් මග වෙනස්‌ වූ \"නාගහදොල ඇළ\" පිළිසකර කිරීමේ කටයුතුවල යොදවා තිබූ බැකෝ යන්ත්‍ර ක්‍රියාකරුවකුට අඩි 12ක් පමණ පස්‌ තට්‌ටුක්‌ යට වැළලී තිබූ මළ සිරුර හමු වූ බව සාක්‍ෂිවලදී හෙළි වුනා\nබුලත්සිංහල ප්‍රාදේශීය ලේකම් කාර්යාලය විසින් මෙම ප්‍රතිසංස්කරණ කරවන බව සඳහන්.\nඑම මළසිරුර බුලත්සිංහල- යටගම්පිටිය- ජයලත්ගොඩ කන්ද ප්‍රදේශයේ  පදිංචිව සිටි ජයලත් ආරච්චිගේ නිලූෂා ලක්‌මාලි නමැති තම ඥති දියණියකගේ බව ඇගේ මම සහ නැන්දා හඳුනා ගත්තා.\nඡේ. ඒ. වයිමන් සිඤ්ඤෝ(මාමා) ඡේ. ඒ. සෝමලතා රංජනී (නැන්දා) මහෙස්‌ත්‍රාත් පරීක්‍ෂණයේදී සාක්‍ෂි ලබා දී තිබෙනවා.\nමරණය සැක සහිත එකක්‌ නොවන නිසා , ස්‌වාභාවික විපතක්‌ නිසා සිදුවූ මරණයක්‌ නිසා මළ සිරුර භූමදාන කිරීමට අවසර ලබාදුන් මහෙස්‌ත්‍රාත්වරයා වැඩිදුර සාක්‍ෂි විභාගය සැප්තැම්බර් 13 දිනට කල් තබා තිබෙනවා",
       "URL": "https://www.hirunews.lk/168163/බුලත්සිංහල-අඩි-12ක්-යට-තරුණියකගේ-මළසිරුරක්",
       "Category": "Local News",
       "Parent URL": "https://www.hirunews.lk/local-news.php?pageID=4376"
}