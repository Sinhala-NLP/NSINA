{
       "Source": "hirunews",
       "Timestamp": "Saturday, 18 September 2021 - 18:08",
       "Headline": "තවත් කොරෝනා මරණ 84ක්",
       "News Content": "ශ්‍රී ලංකාවෙන් තවත් කොරෝනා මරණ 84ක් වාර්තාවී තිබෙනවා.\nකොරෝනා වෛරසය ආසාදිත මරණ සියයට අඩුවෙන් වාර්තා වූයේ දිගු කාලයකට පසුව වීම විශේෂත්වයක්.\nසෞඛ්‍ය සේවා අධ්‍යක්ෂ ජනරාල්වරයා ඊයේ (16) තහවුරු කළ මෙම මරණ 84ත් සමග මෙරට සමස්ත මරණ සංඛ්‍යාව දැක්වෙන්නේ 12,022ක් ලෙසටයි.\nමෙම මරණ 84 අතර වයස අවුරුදු 30ට අඩු වයස් කාණ්ඩයේ පිරිමි මරණ 2 ක් සහ එක් කාන්තා මරණයක් වාර්තා වනවා.\nඅවුරුදු 30ත් 59ත් අතර වයස් කාණ්ඩයේ මරණ 23ක් තහවුරු වී ඇති අතර පිරිමි 15ක් සහ කාන්තාවන් 08ක් ඊට අයත්.\nඅවුරුදු 60 සහ ඊට වැඩි වයස් කාණ්ඩයේ මරණ 58ක් ඊයේ තහවුරු කළ මරණ 84 අතර වනවා.\nඒ කාන්තාවන් 34ක් සහ පිරිමි 24ක් වශයෙන්.",
       "URL": "https://www.hirunews.lk/282582/තවත්-කොරෝනා-මරණ-84ක්",
       "Category": "Local News",
       "Parent URL": "https://www.hirunews.lk/local-news.php?pageID=1683"
}