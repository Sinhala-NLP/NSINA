{
       "Source": "hirunews",
       "Timestamp": "Tuesday, 07 November 2017 - 13:21",
       "Headline": "පෙට්‍රල් හිඟයට හේතුව සොයා බලන්නැයි අගමැති, විෂයභාර ඇමතිට දැනුම් දෙයි",
       "News Content": "රට තුල හදිසි පෙට්‍රල් හිගයක් ඇති වීමට හේතු සම්බන්ධයෙන් සොයා බලා කරුණු වාර්තා කරන ලෙස අග්‍රාමාත්‍යවරයා විෂයභාර අමාත්‍යවරයාට දැනුම් දී ඇතැයි එක්සත් ජාතික පක්ෂ පාර්ලිමේන්තු මන්ත්‍රී නලින් බණ්ඩාර ප්‍රකාශ කළා.\nමෙලෙස හදිසියේ පෙට්‍රල් හිඟයක් ඇතිවීම කඩාකප්පල්කාරී ක්‍රියාවක් ද යන්න පිළිබඳව සැකයක් පවතින බවයි කොළඹ අද පැවති මාධ්‍ය හමුවකට එක්වෙමින් ඔහු කියා සිටියේ.\nඔහු වැඩිදුරටත් සදහන් කළේ ආණ්ඩුව මෙම තත්වයට වගකිව යුතු බවයි.\nමේ අතර, ඒකාබද්ධ විපක්ෂය අද කැදවා තිබූ මාධ්‍ය හමුවේදීද පෙට්‍රල් හිඟය පිළිබඳව අදහස් පළ වුණා.\nඊට එක්වෙමින් අදහස් දැක්වූ පාර්ලිමේන්තු මන්ත්‍රී බන්දුල ගුණවර්ධන කියා සිටියේ එට්කා ගිවිසුම අත්සන් කිරීමට පෙර මෙවැනි තත්වයක් උදා වී ඇත්නම් ගිවිසුම අත්සන් කිරීමෙන් පසු කෙබදු තත්වයක් අත්වේදැයි සිතා ගැනීමට නොහැකි බවයි.",
       "URL": "https://www.hirunews.lk/175459/පෙට්‍රල්-හිඟයට-හේතුව-සොයා-බලන්නැයි-අගමැති-විෂයභාර-ඇමතිට-දැනුම්-දෙයි",
       "Category": "Local News",
       "Parent URL": "https://www.hirunews.lk/local-news.php?pageID=4231"
}