{
       "Source": "hirunews",
       "Timestamp": "Sunday, 13 May 2018 - 9:35",
       "Headline": "බිළිඳාගේ ජීවිතය උදුරාගෙන පවුල් ආරවුල අවසන් කරගත් කන්දකැටියේ පියා",
       "News Content": "පියාගේ පොලු පහරකට ලක්ව මාස 5 ක් වයසැති බිළිඳෙකු ජීවිතක්ෂයට පත්වීමේ පුවතක් බදුල්ල - කන්දකැටිය - මුඩගමුව - වැවේතැන්න ප්‍රදේශයෙන් වාර්තා වුණා.\nපවුල් ආරවුලක් මත සැකකාර පියා විසින් මවට එල්ල කළ පොලු පහරක් ඇයගේ ඇකයේ සිටි මාස 05 ක් වයසැති බිළිඳාට වැදීමෙන් අනතුරුව ඔහු කන්දකැටිය රෝහලට ඇතුළත් කර තිබෙනවා.\nඉන් අනතුරුව, වැඩිදුර ප්‍රතිකාර සදහා බිළිඳා බදුල්ල මහරෝහලට ඇතුළත් කිරීමෙන් පසුව ජීවිතක්ෂයට පත්ව ඇති බවයි පොලීසිය සඳහන් කළේ.\nඊයේ (12) මෙම පහරදීම සිදුව ඇති අතර, සැකකාර පියා ප්‍රදේශයෙන් පලාගොස් තිබෙනවා.\nමියගිය බිළිඳාගේ මෘත ශරීරය බදුල්ල මහරෝහලේ තැන්පත් කර ඇති අතර පස්චාත් මරණ පරීක්ෂණය අද (13) දින සිදුකිරීමට නියමිත බවයි පොලිසිය සඳහන් කළේ.\nපලා ගිය සැකකරු සොයා පරීක්ෂණ ක්‍රියාත්මක බවයි පොලිසිය වැඩිදුරටත් පවසන්නේ.",
       "URL": "https://www.hirunews.lk/190615/බිළිඳාගේ-ජීවිතය-උදුරාගෙන-පවුල්-ආරවුල-අවසන්-කරගත්-කන්දකැටියේ-පියා",
       "Category": "Local News",
       "Parent URL": "https://www.hirunews.lk/local-news.php?pageID=3948"
}