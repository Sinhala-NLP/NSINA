{
       "Source": "hirunews",
       "Timestamp": "Friday, 12 January 2018 - 10:16",
       "Headline": "ගල්කිස්සේ ජංගම ගණිකා නිවස",
       "News Content": "පොලිසියට ලද තොරතුරකට අනුව ගල්කිස්ස ප්‍රදේශයේ පවත්වාගෙන ගිය ජංගම ගණිකා නිවසක් වටලා කළමණාකරු සහ තරුණියන් දෙදෙනෙක් අත්අඩංගුවට ගෙන තිබෙනවා.\nඅත්අඩංගුවට ගත් තරුණියන් වයස අවුරුදු 23,28 යන වයස්වල පසුවන්නියන් බව සඳහන්.\nමොවුන් තිදෙනා නුගේගොඩ සහ මහරගම ප්‍රදේශවල පදිංචිකරුවන් බවයි පොලිසිය පවසන්නේ.\nමෙම සැකකාර කළමනාකරු සහ තරුණියන් දෙදෙනා ගල්කිස්ස ප්‍රදේශයේ වාහනයක රැදී සිට ලැබෙන දුරකථන ඇමතුම්වලට අනුව කාන්තාවන් ලබාදෙන බවයි අනාවරණය වී ඇත්තේ.\nකෙසේ වෙතත් එක් පුද්ගලයෙකු පමණක් ගණිකා සේවය ලබාගැනීමට පැමිණිය හොත් සිය රථයේ වුවද ලිංගිකව එක්වීමට අවස්ථාව ලබා දී ඇති බවයි පොලිසිය පවසන්නේ.\nසැකකරු සහ සැකකාරියන් දෙදෙනා අද (12) ගල්කිස්ස අධිකරණය ඉදිරිපත් කිරීමට නියමිතයි.",
       "URL": "https://www.hirunews.lk/180845/ගල්කිස්සේ-ජංගම-ගණිකා-නිවස",
       "Category": "Local News",
       "Parent URL": "https://www.hirunews.lk/local-news.php?pageID=4129"
}