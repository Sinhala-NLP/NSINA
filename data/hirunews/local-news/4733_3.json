{
       "Source": "hirunews",
       "Timestamp": "Thursday, 29 December 2016 - 15:10",
       "Headline": "වැඩිම වර්ෂාපතනය මහියංගනයට - අදත් දිවයින පුරා ගිගුරුම් සහිත වැසි",
       "News Content": "අද උදෑසන 8.30 ට අවසන් වූ ඉකුත් පැය 24 ක කාලය තුළ වැඩිම වර්ෂාපතනය වාර්තා වී ඇත්තේ මහියංගනය ප්‍රදේශයටයි.\nඑය මිලිමීටර් 70 යි දශම 5 ක්.\nකාලගුණ විද්‍යා දෙපාර්තමේන්තුව සදහන් කළේ ඊසාන දිග මෝසම් තත්ත්වය දිවයින හරහා ස්ථාපිත වෙමින් පවතින නිසා තවදුරටත් පළාත් කිහිපයකට ගිගුරුම් සහිත වැසි ඇතිවිය හැකි බවයි.\nනැගෙනහිර, ඌව, උතුර සහ උතුරුමැද පළාත්වලට මෙන්ම, හම්බන්තොට දිස්ත්‍රික්කයට ද ගිගුරුම් සහිත වැසි ඇතිවිය හැකි බවයි කාලගුණ විද්‍යා දෙපාර්තමේන්තුව වැඩිදුරටත් සදහන් කළේ.",
       "URL": "https://www.hirunews.lk/150849/වැඩිම-වර්ෂාපතනය-මහියංගනයට-අදත්-දිවයින-පුරා-ගිගුරුම්-සහිත-වැසි",
       "Category": "Local News",
       "Parent URL": "https://www.hirunews.lk/local-news.php?pageID=4733"
}