{
       "Source": "hirunews",
       "Timestamp": "Thursday, 06 April 2017 - 9:20",
       "Headline": "ශ්‍රී ලංකාවේ ජනප්‍රියතම මාධ්‍ය, ක්‍රීඩා හා විනෝදාත්මක වෙබ් අඩවිය ලෙස හිරු එෆ්.එම්. ඩොට් එල්. කේ. යළිත් සම්මානයෙන් පිදුම් ලබයි",
       "News Content": "හොඳම වෙබ් අඩවි සඳහා සම්මාන පිරිනැමෙන ‘‘bestweb.lk 2017’’ සම්මාන ප්‍රදානෝත්සවයේ දී එහි ප්‍රධානතම සම්මානය හිමිකර ගැනීමට ආසියානු මාධ්‍ය ජාලයට අයත් හිරු එෆ්.එම්. ඩොට් එල්. කේ වෙබ් අඩවිය සමත් වී තිබෙනවා.\nඒ අනුව ජනප්‍රියතම මාධ්‍ය, ක්‍රීඩා සහ විනෝදාත්මක වෙබ් අඩවිය ලෙස ආසියානු මාධ්‍ය ජාලයේ හිරු එෆ්.එම්. ඩොට් එල්. කේ වෙබ් අඩවිය සම්මානයට පාත්‍ර වුණා.\nමීට පෙරද අවස්ථා කිහිපයකදී මෙම වෙබ් අඩවිය මෙසේ සම්මානයෙන් පිදුම් ලැබුවා.\nහිරු එෆ්.එම්. ඩොට් එල්කේ. වෙබ් අඩවිය සතු තාක්ෂණය, අන්තර්ගතය, සැලසුම් නිර්මාණය සහ අන්තර් සබඳතා මෙවර සම්මාන පිරිනැමීමේදීද සැලකිල්ලට ගෙන තිබෙනවා.\nහිරු එෆ් එම් ඩොට් එල් කේ ඇතුළු ආසියානු මාධ්‍ය ජාලයේ වෙබ් අඩවි සියල්ලේ විශිෂ්ටත්වය මෙමගින් යළිත් තහවුරු වන අතර ඒවා ශ්‍රී ලංකාවේ ඉහළම පෙළේ වෙබ් අඩවි බව ද ජනතාව තීරණය කර අවසන්.\nමෙරට ප්‍රමුඛ පෙළේ වෙබ් අඩවි රැසක හිමිකාරීත්වය දරණ ආසියානු මාධ්‍ය ජාලයට අනුබද්ධ ලෝටස් ටෙක්නොලජීස් ආයතනය පවත්වාගෙන යන හිරු එෆ් එම් ඩොට් එල් කේ ඇතුළු ආසියානු මාධ්‍ය ජාලයේ වෙබ් අඩවි සියල්ල කෝටි සංඛ්‍යාත ජනතාවක් නිරන්තරයෙන් භාවිත කරන බව ද මෙමගින් තවදුරටත් තහවුරු වනවා.",
       "URL": "https://www.hirunews.lk/158612/ශ්‍රී-ලංකාවේ-ජනප්‍රියතම-මාධ්‍ය-ක්‍රීඩා-හා-විනෝදාත්මක-වෙබ්-අඩවිය-ලෙස-හිරු-එෆ්-එම්-ඩොට්-එල්-කේ-යළිත්-සම්මානයෙන්-පිදුම්-ලබයි",
       "Category": "Local News",
       "Parent URL": "https://www.hirunews.lk/local-news.php?pageID=4576"
}