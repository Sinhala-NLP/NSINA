{
       "Source": "hirunews",
       "Timestamp": "Wednesday, 29 June 2016 - 13:47",
       "Headline": "බැකෝ යොදා ගනිමින් මැණික් ගැරීමට වැට",
       "News Content": "බැකෝ යන්ත්‍ර යොදා ගනිමින් මැණික් පතල් කර්මාන්තයේ යෙදීම ලබන වසරේ මාර්තු මාසයේ සිට අවසන් කරන බව ජාතික මැණික් හා ස්වර්ණාභරණ අධිකාරිය පවසනවා.\nබැකෝ යන්ත්‍ර යොදා ගනිමින් මැණික් කර්මාන්තයේ යෙදීම සදහා බලපත්‍ර 104 ක් ලබාදී ඇති අතර, ඉන් බලපත්‍ර 94 ක වලංගු කාලය සැප්තැම්බර් මස අවසන් වන බවයි එම අධිකාරිය සදහන් කළේ.\nඉතිරි බලපත්‍ර දහයේ කාලය ලබන වසරේ මාර්තු මාසයෙන් අවසන් වීමට නියමිතයි.\nඉන් අනතුරුව, අදාළ බලපත්‍ර යළි ලබා නොදෙන බවයි එම අධිකාරිය පවසන්නේ.\nමීට අමතරව, මැණික් ගැරීම සදහා ලබාදෙන බලපත්‍ර නිකුත් කිරීමේදී අයකරනු ලබන ඇප මුදල් සංඛ්‍යාව ද වැඩි කිරීමට එම අධිකාරියේ අවධානය යොමුව තිබෙනවා.",
       "URL": "https://www.hirunews.lk/136770/බැකෝ-යොදා-ගනිමින්-මැණික්-ගැරීමට-වැට",
       "Category": "Local News",
       "Parent URL": "https://www.hirunews.lk/local-news.php?pageID=4986"
}