{
       "Source": "hirunews",
       "Timestamp": "Monday, 26 December 2022 - 7:52",
       "Headline": "නොරොච්චෝල පොලිස් වසමේ දී මනුෂ්‍ය ඝාතනයක්",
       "News Content": "නොරොච්චෝල පොලිස් වසමේ සෙබස්තියන් මුනි මාවත ප්‍රදේශයේ දී යකඩ පොල්ලකින් පහර දීමෙන් සිදු කළ මනුෂ්‍ය ඝාතනයක් පිළිබඳ වාර්තා වනවා.\nඊයේ (25) මෙම ඝාතනය සිදු වී ඇති අතර, නොරොච්චෝල පොලිසියට ලැබුණු තොරතුරක් මත යි මේ පිළිබඳ විමර්ශන ආරම්භ වී ඇත්තේ.\nමරණකරු හා සැකකරු බීමත් ව සිට ඇති බව වාර්තා වන අතර, පෞද්ගලික ආරවුලක් හේතුවෙන් ඇති වූ රණ්ඩුවක් හේතුවෙන් සැකකරු විසින් මරණකරුට යක පොල්ලකින් පහර දී ඇති බව සඳහන්.\nමිය ගොස් ඇත්තේ, වයස අවුරුදු 35ක මාම්පූරිය ප්‍රදේශයේ පදිංචිකරුවෙක්.\nවයස අවුරුදු 54ක සැකකරු, අත් අඩංගුවට ගෙන ඇති අතර, අද ඔහු ව පුත්තලම මහේස්ත්‍රාත් අධිකරණයට ඉදිරිපත් කිරීමට යි නියමිත ව ඇත්තේ.\nසිද්ධිය පිළිබඳ වැඩිදුර පරීක්ෂණ නොරොච්චෝල පොලිසිය මඟින් මෙහෙයවනු ඇති.",
       "URL": "https://www.hirunews.lk/323567/නොරොච්චෝල-පොලිස්-වසමේ-දී-මනුෂ්‍ය-ඝාතනයක්",
       "Category": "Local News",
       "Parent URL": "https://www.hirunews.lk/local-news.php?pageID=643"
}