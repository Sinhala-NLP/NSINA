{
       "Source": "hirunews",
       "Timestamp": "Thursday, 11 August 2016 - 9:31",
       "Headline": "උසස් පෙළ විභාගයේදී  හොර  වැඩක් කලොත් මෙන්න වෙන දේ",
       "News Content": "අධ්‍යයන පොදු සහතික පත්‍ර උසස් පෙළ විභාගයේ විභාග වංචාවලට සම්බන්ධ වන සිසුන්ට සහ ගුරුවරුන්ට එරෙහිව දැඩිව නීතිය ක්‍රියාත්මක කරන බව විභාග දෙපාර්තමේන්තුව පවසනවා.\nඋසස් පෙළ විභාගය ආරම්භ වූ දින සිට මේ දක්වා සිසුන් සිදුකළ වංචනික ක්‍රියා සම්බන්ධයෙන් පැමිණිලි 48 ක් ලැබී ඇති බවයි වාර්තාවෙන්නේ.\nඇතැම් විභාග වංචා සම්බන්ධයෙන් මේ වනවිටත් විවිධ ක්‍රියාමාර්ග ගැනීමට විභාග දෙපාර්තමේන්තුව පියවර ගෙන තිබෙනවා.\nඑමෙන්ම විභාග වංචාවලට සම්බන්ධ වන සිසුන්ට වසර 5 ක කාලයක් සියලු රජයේ විභාග තහනම් කිරීමටද නීතිමය හැකියාව පවතින බවයි විභාග දෙපාර්තමේන්තුව පවසන්නේ.",
       "URL": "https://www.hirunews.lk/140342/උසස්-පෙළ-විභාගයේදී-හොර-වැඩක්-කලොත්-මෙන්න-වෙන-දේ",
       "Category": "Local News",
       "Parent URL": "https://www.hirunews.lk/local-news.php?pageID=4927"
}