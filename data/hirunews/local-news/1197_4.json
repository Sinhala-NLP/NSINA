{
       "Source": "hirunews",
       "Timestamp": "Monday, 02 May 2022 - 7:00",
       "Headline": "සතොසේ හාල් සුපිරි වෙළෙඳසලටත් (වීඩියෝ)",
       "News Content": "ආනයනික සහල් තොග අවසන් වන තෙක් මෙතෙක් සතොස වෙත නිකුත් කළ සහල් තොග, සුපිරි වෙළෙඳසල් ජාල වෙත ද නිකුත් කිරීමට තීරණය වී තිබෙනවා.\nඒ අනුව නාඩු කිලෝග්‍රෑමයක් රුපියල් 145කටත් සම්බා සහල් කිලෝග්‍රෑමයක් රුපියල්175කටත් යන උපරිම සිල්ලර මිල යටතේ අලවි වනු ඇති.\nමේ අතර, පසුගිය වසරේ රසායනික පොහොර ආනයනය එකවර ම නවතා දැමීම හේතුවෙන්, මෙරට සමස්ත කෘෂිකාර්මික දේහය ම බරපතළ ව්‍යසනයකට ලක් වුණා.\nකාබනික පොහොර ප්‍රතිපත්තිය ඉතා ම අසාර්ථක ව්‍යාපෘතියක් බවට පත් වූ අතර, බොහෝ ගොවියන් ඉකුත් කන්නයේ තබාගත් අතිරික්ත රසායනික පොහොරවලිනු යි ගොවිතැන් කළේ.\nපසු ව කළු කඩ මිලට පෞද්ගලික අංශයෙන් රසායනික පොහොර ලබා ගැනීමට ගොවියාට අවස්ථාව ලැබුණු අතර, එයත් ගොවියාට ගෙන දුන්නේ මහත් පීඩාවක්.\nකෙසේ වෙතත් දින කිහිපයකට පෙර රජය නිවේදනය කර තිබුණේ, ඊළඟ කන්නය සඳහා රසායනික පොහොර ලබා දීමට තීරණය කර ඇති බව යි.\nඒ සඳහා නව පොහොර මිල සූත්‍රයක් හඳුන්වා දෙන බවත් වාර්තා වනවා.\nකෙසේවෙතත් ආර්ථික විශ්ලේෂකයින් පවසන්නේ, පවතින විවිධ අර්බුද හා ගැටුම්කාරී තත්ත්වයන් මත, මෙරට ආහාර හිඟයක් ඇති වීම නො වැළැක්විය හැකි කරුණක් වනු ඇති බව යි.",
       "URL": "https://www.hirunews.lk/303291/සතොසේ-හාල්-සුපිරි-වෙළෙඳසලටත්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1197"
}