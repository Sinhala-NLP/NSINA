{
       "Source": "hirunews",
       "Timestamp": "Monday, 31 July 2017 - 13:58",
       "Headline": "රවී ඉවත්විය යුතුයි - ඇමති දයාසිරි",
       "News Content": "ප්‍රශ්ණගත බැදුම්කර සිද්ධිය ගැන විමර්ශණය කෙරෙන ජනාධිපති කොමිසම හමුවේ චෝදනා එල්ල වී ඇති හිටපු මුදල් අමාත්‍ය රවී කරුණානායක අදාල චෝදනා සම්බන්ධයෙන් තීරණයක් ලැබෙනතුරු අමාත්‍ය ධුරයෙන් ඉල්ලා අස්විය යුතු බව ක්‍රීඩා අමාත්‍ය දයාසිරි ජයසේකර පවසනවා.\nඔහු මේ කියා සිටියේ කුරුණෑගල ප්‍රදේශයේ ඊයේ පැවති උත්සවයකට එක්වෙමින්.\nමේ අතර ජාතික හෙළ උරුමයේ මහ ලේකම් අමාත්‍ය පාඨලී චම්පික රණවක අද උදෑසන මල්වතු සහ අස්ගිරි මහ නාහිමිවරුන් බැහැදැක ආශිර්වාද ලබාගත්තා.\nඉන් අනතුරුව මාධ්‍ය වෙත අදහස් දක්වමින් අමාත්‍යවරයා කියා සිටියේ බැඳුම්කර චෝදනාව සම්බන්ධයෙන් චෝදනා එල්ලවන්නන්ට නීතිය ක්‍රියාත්මක කළ යුතු බවයි.",
       "URL": "https://www.hirunews.lk/167220/රවී-ඉවත්විය-යුතුයි-ඇමති-දයාසිරි",
       "Category": "Local News",
       "Parent URL": "https://www.hirunews.lk/local-news.php?pageID=4394"
}