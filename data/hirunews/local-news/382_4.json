{
       "Source": "hirunews",
       "Timestamp": "Saturday, 29 April 2023 - 14:10",
       "Headline": "සිසුන් පිරිසකගෙන් මානව හිමිකම් කොමිසමට පැමිණිල්ලක් (වීඩියෝ)",
       "News Content": "ගාල්ල උණවටුන මහා විද්‍යාලයේ විද්‍යා විෂය හදාරන සිසුන් පිරිසක් අද මානව හිමිකම් කොමිසමට පැමිණ පැමිණිල්ලක් සිදු කර තිබෙනවා.\nඒ උසස් පෙළ විද්‍යා විෂය පමණක් හැදෑරීම සඳහා වෙනත් පාසලකට යන ලෙසට කලාප අධ්‍යාපන කාර්යාලයෙන් තමන්ට දන්වා ඇති බව පවසමින්.\nපළමු වසරේ සිට එකොළොස් වන ශ්‍රේණිය දක්වා අධ්‍යාපනය ලැබූ තමන්ට විද්‍යා විෂයන් හැදෑරීමට පමණක් වෙනත් පාසලකට යන ලෙසට කලාප අධ්‍යාපන කාර්යාලයෙන් පැවසූ බව අදාළ සිසුන් පවසනවා.\nඊට විරෝධය පළකරමින් එම සිසුන් අද මානව හිමිකම් කොමිසමට පැමිණිල්ලක් ඉදිරිපත් කළා.\nඔවුන් පවසන්නේ මෙතෙක් විද්‍යා විෂයන් ඉගෙනීමේ කටයුතුවලට පැමිණි ගුරුවරිය වෙනත් පාසලකට මාරු කර යවා තිබීම හේතුවෙන් මෙම තත්ත්වය මතුව ඇති බවයි.",
       "URL": "https://www.hirunews.lk/333764/සිසුන්-පිරිසකගෙන්-මානව-හිමිකම්-කොමිසමට-පැමිණිල්ලක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=382"
}