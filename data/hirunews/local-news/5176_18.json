{
       "Source": "hirunews",
       "Timestamp": "Tuesday, 09 February 2016 - 12:51",
       "Headline": "ලක්ෂ ගණනින් මුදල් උපයාගත හැකි විශ්මිත ව්‍යාපාරයට ඔබත් හසුවුණාද?AUDIO",
       "News Content": "සතියකට ලක්ෂ ගණනින් මුදල් උපයාගත හැකි බව කියන විශ්මිත මුල්‍ය සමාගමක් සම්බන්ධයෙන් තොරතුරු වාර්තා වී තිබෙනවා.\nකොල්ලුපිටියේ පිහිටා ඇති ග්ලෝබල් ලයිෆ් ස්ටයිල් නැමති සමාගම මීට අදාල වඩාත් ප‍‍්‍රසිද්ධම හා බලවත්ම මුල්‍ය ආයතනයක්.\nහිරු ශ්‍රාවකයින් කිහිප දෙනෙකු  දැනුම් දුන් තොරතුරු වලට අනුව අදාළ සමාගමේ ප‍‍්‍රධාන ජාවාරම වන්නේ පිරමිඩ ක්‍රමයට අනුව සෝලා පැනල් අළෙවි කිරීමයි.\nමෙම සමාගම මගින් අලෙවි කරන විවිධ භාණ්ඩ මෙන්ම විවිද සේවා සම්බන්ධයෙන්ද මේ වන විටත් හිරු අපිට තොරතුරු වාර්තා වී තිබෙනවා.\nඅද වන විට  රට තුළ සීඝ්‍රයෙන් ව්‍යාප්ත වී ඇති ජාවාරම වන්නේ සෝලා පැනල් ජාවාරමයි.\nමෙවන් ජාවාරම්වල ස්වභාවය පැහැදිලි කරමින් ඒවාට හසුනොවන ලෙස මහ බැංකුව මගින් නොයෙකුත් නිවේදනද නිකුත් කර තිබෙනවා.\nඑසේ වුවද ජාවාරම්කරුවන්ගේ මෙම උපක්‍රමශීලි කූඨ වැඩ පිළිවෙල සම්බන්ධයෙන් පොලිසීයද මේවන විට අවධානය යොමු කර අවසන්.\nග්ලෝබල් ලයිෆ් ස්ටයිල් නැමති සමාගමේ මෙම ජාවාරමට හසුවුණූ දෙදෙනෙකු හිරුට ඒ පිළිබද විස්තර කලේ මෙලෙසයි.\n[MP3]s125808[/MP3]",
       "URL": "https://www.hirunews.lk/125808/ලක්ෂ-ගණනින්-මුදල්-උපයාගත-හැකි-විශ්මිත-ව්‍යාපාරයට-ඔබත්-හසුවුණාදaudio",
       "Category": "Local News",
       "Parent URL": "https://www.hirunews.lk/local-news.php?pageID=5176"
}