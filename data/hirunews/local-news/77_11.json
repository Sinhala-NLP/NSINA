{
       "Source": "hirunews",
       "Timestamp": "Thursday, 24 August 2023 - 9:32",
       "Headline": "විශ්‍රාමික වැවිලිකරුවන්ගෙන් ජනාධිපතිට ලිපියක්",
       "News Content": "ඇල්කඩුව වැවිලි සමාගමට අයත් මාතලේ - රත්වත්ත වතුයායේ නිවෙසක් කඩා ඉවත්කිරීමේ සිද්ධිය සම්බන්ධයෙන් විධිමත් පරීක්ෂණයක් සිදු කරන ලෙස විශ්‍රාමික වැවිලිකරුවන්ගේ සංගමය ජනාධිපතිවරයාගෙන් ඉල්ලීමක් කරනවා.\nඑහි සාමාජික ධම්මික කොබ්බෑකඩුව ජනාධිපතිවරයා වෙත ලිපියක් යොමු කරමින් සඳහන් කර ඇත්තේ වතු සමාගම්වල විෂය පථය තුළ ඉඩම් පිළිබඳ හිමිකම තහවුරු කිරීම සඳහා වතු කළමනාකරුවන් නීත්‍යානුකූලව බැදී සිටින බවයි.\nඅදාළ නිවෙස අනවසර ඉදිකිරීමක් වන අතර එහි හිමිකරු වතු ප්‍රජාවට අයත් නොවන පිටස්තරයකු බව ද ඔහු කියා සිටියා.\nකෙසේ වෙතත්, අමාත්‍ය ජීවන් තොන්ඩමන් අදාළ සහකාර වතු අධිකාරිවරයා සමඟ පසුගිය දා මතභේදයක් ඇති කර ගැනීමේ සිද්ධිය මෙන්ම විපක්ෂයේ මන්ත්‍රීවරුන් පිරිසක් මීට අදාළව පාර්ලිමේන්තුවේදී විරෝධතාවක ද නිරත වූණා.\nවැවිලි කර්මාන්ත අමාත්‍ය රමේෂ් පතිරණ පාර්ලිමේන්තුවේදී සඳහන් කළේ අදාළ වතුයායේ සහකාර කළමනාකාරවරයාට එරෙහිව නීතිමය ක්‍රියාමාර්ග ගන්නා බවයි.",
       "URL": "https://www.hirunews.lk/345898/විශ්‍රාමික-වැවිලිකරුවන්ගෙන්-ජනාධිපතිට-ලිපියක්",
       "Category": "Local News",
       "Parent URL": "https://www.hirunews.lk/local-news.php?pageID=77"
}