{
       "Source": "hirunews",
       "Timestamp": "Wednesday, 02 February 2022 - 17:39",
       "Headline": "සයිමන් කැවොල් රිය අනතුරක",
       "News Content": "ජනප්‍රිය රූපවාහිනී වැඩසටහන් ඉදිරිපත් කරන්නෙකු මෙන්ම ව්‍යවසායකයෙකු ද වන සයිමන් කැවොල් (Simon Cowell) රිය අනතුරකට ලක්ව තුවාල ලබා තිබෙනවා.\nපා පැදියකින් ගමන් කරමින් සිටි ඔහු ඉන් ඇද වැටීමෙන් මෙම අනතුරට ලක්ව ඇති බවයි විදෙස් මාධ්‍ය වාර්තා කළේ.\nඔහු මෙලෙස පා පැදි අනතුරකට ලක්වූ දෙවන අවස්ථාව බව සඳහන්.\nබයිසිකල් අනතුරින් Simon Cowellගේ අත කැඩී ඇති අතර ඔහු මේවන විට නිවසේ සුවය ලබමින් වෙමින් සිටින බව විදෙස් පුවත් සේවා පෙන්වා දෙනවා.\n62 හැවිරිදි ඔහු මෙම අවාසනාවන්ත සිදුවීමට මුහුණ දෙන විට ආරක්‍ෂිත හිස්වැසුම් නොමැතිව විදුලි පාපැදියක් පදවාගෙන යමින් සිට තිබෙනවා.\n\"America's Got Talent\" හි විනිසුරුවරයෙකු ලෙසට ද ජනාදරයට පත්ව සිටින Simon Cowell එලෙස යමින් සිටියදී ලිස්සා වැටී ඇති බවටයි හෙළිවී ඇත්තේ.\nඔහු විදුලි පාපැදිය පණ ගන්වාගෙන පැදගෙන යමින් සිටියදී, මාර්ගයේ වැටී තිබු ඉන්ධන පැල්ලමක් හේතුවන් මෙලෙස ලිස්සා ගොස් ඇතැයි සඳහන්.\nබටහිර ලන්ඩනයේ පිහිටි ඔහුගේ නිවස අසලදී පසුගිය බ්‍රහස්පතින්දා මෙම අනතුර සිදුව තිබෙනවා.\n2020 වසරේ අගෝස්තු මාසයේදී Malibu හි සිදු වූ අනතුරකින් ඔහු කොන්දේ ආබාධයකට ද ලක්වුණා.\nපසුගියදා අනතුරේ දී, ඔහු පදවාගෙන ගොස් ඇති බයිසිකලයේ උපරිම වේගය පැයට සැතපුම් 27ක්.\nකොවෙල් අනතුර සිදුවූ දිනයේම සවස රෝහලෙන් නිදහස් කරන ලද අතර විවේක ගන්නා ලෙසටයි දන්වා ඇත්තේ.",
       "URL": "https://www.hirunews.lk/295986/සයිමන්-කැවොල්-රිය-අනතුරක",
       "Category": "Local News",
       "Parent URL": "https://www.hirunews.lk/local-news.php?pageID=1380"
}