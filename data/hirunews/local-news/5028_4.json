{
       "Source": "hirunews",
       "Timestamp": "Sunday, 29 May 2016 - 12:50",
       "Headline": "නායයෑමේ අවදානම නිසා දිස්ත්‍රික් 5 ක 3000 ක් ඉවත් කරලා",
       "News Content": "ජාතික ගොඩනැගිලි පර්යේෂණ සංවිධානය මගින් නායයාමේ අවදානම් තත්ත්වයක්  ප්‍රකාශයට පත් කළ දිස්ත්‍රික්ක 5 ක පුද්ගලයින් 3000 කට වැඩි පිරිසක් මේ වනවිට ඉවත් කර ගෙන ඇති බව ආපදා කළමනාකරණ මධ්‍යස්ථානය පවසනවා.\nකළුතර, රත්නපුර, කෑගල්ල, මහනුවර සහ නුවරඑළිය දිස්ත්‍රික්කවල නායයාමේ අවදානම් ස්ථාන 1500 කට වැඩි ප්‍රමාණයක් හඳුනාගෙන ඇති බවයි ආපදා කළමනාකරන මධ්‍යස්ථානයේ සහකාර අධ්‍යක්ෂ ප්‍රදීප් කොඩිප්පිලි සදහන් කළේ.\nනුවරඑළිය දිස්ත්‍රික්කයේ නායයාමේ අවදානම හේතුවෙන් මේ වනවිට පවුල් 160 කට අයත් පුද්ගලයින් 716 ක් ඉවත් කර තිබෙනවා.\nඉන් වැඩි ප්‍රමාණයක් ඉවත් කර තිබෙන්නේ අඹගමුව ප්‍රාදේශීය ලේකම් කොට්ඨාශයේයි.\nකළුතර දිස්ත්‍රික්කයේ ද නෑබඩ - රන්නගලවත්තේ පවුල් 23 ක් සහ තෙඹුවන - මාබඩවත්තේ පවුල් 16 ක් නායයාමේ අවදානම හේතුවෙන් ඊයේ ඉවත් කර ගැනුනා.\nරත්නපුර - පැල්මඩුල්ල - බැරන්ඩුව - අරඹකන්ද නායයාමේ අවදානම හේතුවෙන් පවුල් 24 ක් අද ඉවත් කරගෙන ඇති බවයි ආපදා කළමනාකරණ මධ්‍යස්ථානය සදහන් කළේ.\nමේ අතර, නිරිත දිග මෝසම් වැසි හේතුවෙන් කළු ගඟ, මිල්ලකන්ද ප්‍රදේශයෙන් පිටාර ගැලීම නිසා එම ප්‍රදේශයේ සහ ගිං ගඟ, බද්දේගම ප්‍රදේශයෙන් පිටාර ගැලීම හේතුවෙන් එහි සුළු ගංවතුර තත්ත්වයක් පවතිනවා.\nකළු ගඟ, පටුපාවුල ප්‍රදේශයේ සහ නිල්වලා ගඟ, පානදුගම ප්‍රදේශයේ මෙන්ම අත්තනගලූ ඔය අසල දුනමලේ ප්‍රදේශයේ සිටින ජනතාව ගංඟා ජල මට්ටම් ඉහළයාම පිළිබදව දැඩි අවධානයෙන් සිටිය යුතු බවට වාරිමාර්ග දෙපාර්තමේන්තුව ඉල්ලීමක් කරනවා.",
       "URL": "https://www.hirunews.lk/134270/නායයෑමේ-අවදානම-නිසා-දිස්ත්‍රික්-5-ක-3000-ක්-ඉවත්-කරලා",
       "Category": "Local News",
       "Parent URL": "https://www.hirunews.lk/local-news.php?pageID=5028"
}