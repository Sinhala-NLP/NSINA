{
       "Source": "hirunews",
       "Timestamp": "Tuesday, 01 February 2022 - 15:42",
       "Headline": "වල් වැදුණු වැල්ගොල්ලගම පාසල (වීඩියෝ)",
       "News Content": "බදුල්ල අධ්‍යාපන කලායට අයත් හාලිඇල, වැල්ගොල්ලගම විද්‍යාලයට අද අත්ව ඇති ඛේදනීය ඉරණම පිළිබඳ තොරතුරු වාර්තා වුණා.\n1975 වර්ෂයේදී ආරම්භ කෙරුණු මේ විද්‍යාලය හරහා ප්‍රදේශයේ සිසු සිසුවියන්ට දශක 3කට අධික කාලයක් සෙත සැලසුණද මේ වනවිට වසර 15 ක පමණ කාලයක සිට එය වසා දමා ඇත්තේ ප්‍රමාණවත් පරිදි ළමුන් නොපැමිණීම හේතුවෙන්.\nපැවති ගැටලුවලට විසඳුම් දී එය යථා තත්ත්වයට පත්කිරීම වෙනුවට අධ්‍යාපන බලධාරීන් මෙම පාසල අමතක කර දැමීමේ ප්‍රතිඵලය ලෙස මේ වනවිට එම පාසලේ ගොඩනැගිලි විවිධ අපචාරවලට තෝතැන්නක් වී තිබෙනවා.\nගම්වැසියන් පෙන්වා දෙන්නේ, මෙම ගොඩනැගිල්ලේ යළි පාසල ආරම්භ කිරීමට හෝ වෙනත් පොදු කටයුත්තකට ඒවා යොදාගැනීමට හැකි නම් එය ගමේ\nජනතාවගේද දියුණුවට හේතුවන බවයි.\nසිය ගම්මානයේ පැවති පාසල අහිමි වීමෙන් මේ වනවිට දැඩි ලෙස පීඩාවට පත්ව සිටින්නේ පාසල් ළමුන්.\nසංවර්ධනය සඳහා යන ගමනේ දී නව ව්‍යාපෘති ක්‍රියාත්මක කිරීමට තරම් ආර්ථික තත්ත්වය ප්‍රමාණවත් නොවන පසුබිමක පවතින සම්පත් හෝ පිළිසකර කර ප්‍රයෝජනයට ගැනීම රට කරවන බලධාරීන්ගේ වගකීමක්.\nවැල්ගොල්ලගම විද්‍යාලයේ ගොඩනැගිලි අධ්‍යාපන ක්ෂේත්‍රයට හෝ වෙනත් ප්‍රයෝජනවත් කර්තව්‍යයක් වෙනුවෙන් යොදාගන්නා තෙක් රතු මිනිත්තුව අවධානයෙන්.",
       "URL": "https://www.hirunews.lk/295881/වල්-වැදුණු-වැල්ගොල්ලගම-පාසල-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1382"
}