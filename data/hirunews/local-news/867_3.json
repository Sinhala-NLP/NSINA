{
       "Source": "hirunews",
       "Timestamp": "Thursday, 15 September 2022 - 14:28",
       "Headline": "බේරුවල මුහුදේ දිය නෑමට ගිය තරුණයෙක් අතුරුදන් (වීඩියෝ)",
       "News Content": "මිතුරන් පිරිසක් සමග බේරුවල මාගල්කන්ද මුහුදු තීරයේ දිය නෑමට ගිය තරුණයෙක් රළ පහරට හසුවී අතුරුදන්ව තිබෙනවා.\nඔහු සොයා නාවික හමුදාව ප්‍රදේශවාසීන් සහ පොලිසිය එක්ව මෙහෙයුම් ආරම්භ කර ඇති බවයි වාර්තා වන්නේ.\nඅද (15) දහවල් කාලයේ දිය නෑමට ගිය තරුණයන් තුන්දෙනෙකු රළ පහරකට හසුවී ගසාගෙන ගොස් තිබෙනවා.\nඉන් දෙදෙනෙකු ප්‍රදේශවාසීන් නාවික හමුදාව සහ පොලිසිය එක්ව බේරාගෙන කලුතර නාගොඩ රෝහලට රැගෙන ගොස් ඇතැයි සඳහන්.\nඉන් එක් තරුණයෙකු අසාධ්‍ය තත්ත්වයේ පසුවන බවටයි අනාවරණ වී ඇත්තේ.\nමෙම පිරිස මාගල්කන්ද ප්‍රදේශයේම පසුවන අවුරුදු 18 සහ 19 වයස්වල පසුවන්නන් බව සඳහන්. මෙම සිද්ධිය පිළිබඳ බේරුවල පොලිසිය පරීක්ෂණ සිදුකරනවා.",
       "URL": "https://www.hirunews.lk/315464/බේරුවල-මුහුදේ-දිය-නෑමට-ගිය-තරුණයෙක්-අතුරුදන්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=867"
}