{
       "Source": "hirunews",
       "Timestamp": "Tuesday, 01 March 2022 - 22:47",
       "Headline": "රුසියාව විසින් කියෙව්හි රූපවාහිනී කුළුණකට ප්‍රහාරයක් එල්ල කිරීමෙන් 05 දෙනෙකු මරුට",
       "News Content": "රුසියානු හමුදා එල්ලකළ මිසයිල ප්‍රහාරයකින් යුක්‍රේනයේ කියුව් නගරයේ පිහිටි රූපවාහිනී සංඥා කුළුණක් විනාශ වී ඇති බව විදෙස් මාධ්‍ය පවසනවා.\nයුක්‍රේන අභ්‍යන්තර කටයුතු අමාත්‍යාංශ ප්‍රකාශකයෙක් පැවසුවේ ඒ හේතුවෙන් රූපවාහිනී සංඥා සඳහා බාධා ඇතිවී තිබෙන බවයි.\nමේ අතර රුසියානු ආරක්ෂක අමාත්‍යාංශය නිවේදනය කළේ කියුව් නගරයේ මර්මස්ථාන වෙත පහරදීමට කටයුතු කරන බවයි.\nමේ වනවිට යුක්‍රේන වැසියන් 660,000ක් පමණ එරටින් පළාගොස් ඇති බවද එක්සත් ජාතීන්ගේ සංවිධානය සඳහන් කළා.\nඑම ගණන මිලියන 4 දක්වා වැඩි වියහැකි බව විදෙස් මාධ්‍ය වාර්තා පවසනවා.",
       "URL": "https://www.hirunews.lk/298422/රුසියාව-විසින්-කියෙව්හි-රූපවාහිනී-කුළුණකට-ප්‍රහාරයක්-එල්ල-කිරීමෙන්-05-දෙනෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=1324"
}