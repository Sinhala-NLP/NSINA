{
       "Source": "hirunews",
       "Timestamp": "Monday, 05 July 2021 - 20:09",
       "Headline": "සුඛෝපභෝගී භාණ්ඩ ආනයනය සීමා කිරීම් ගැන, අවසන් තීරණයක් නැහැ",
       "News Content": "සුඛෝපභෝගි භාණ්ඩ ආනයනය සීමා කිරීම සම්බන්ධයෙන් මහබැංකුව කතිකාවතක් ආරම්භ කර ඇතත් ඒ පිළිබද මෙතෙක් අවසන් තීරණයක් ගෙන නොමැති බව මුදල් රාජ්‍ය අමාත්‍ය අජිත් නිවාඩ් කබ්රාල් පවසනවා.\nආනයන සීමා කිරිමේ රජයේ සුදානමක් පිළිබදව සමාජ මාධ්‍යයේ වාර්තා වීමත් සමඟ ඒ පිළිබද සමාජයේ දැඩි කථාබහක් නිර්මාණය වුණා.\nගෘහ විදුලි උපකරණ, ජංගම දුරකථන, සුවඳ විලවුන් වැනි අත්‍යවශ්‍ය භාණ්ඩ ගණයට නොවැටෙන උපකරණ ගණනාවක් සඳහා ආනයන සීමා පැනවෙනු ඇති බවටයි වාර්තා වූයේ.\nකෙසේ වෙතත්, මුදල් අමාත්‍යාංශයේ ලේකම් එස්.ආර්.ආටිගලගෙන් ද අප මේ පිළිබදව ඊයේ විමසා සිටි අතර ඔහු එහිදී කියා සිටියේ එහි කිසිඳු සත්‍යතාවයක් නොමැති බවයි.",
       "URL": "https://www.hirunews.lk/276170/සුඛෝපභෝගී-භාණ්ඩ-ආනයනය-සීමා-කිරීම්-ගැන-අවසන්-තීරණයක්-නැහැ",
       "Category": "Local News",
       "Parent URL": "https://www.hirunews.lk/local-news.php?pageID=1839"
}