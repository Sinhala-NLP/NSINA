{
       "Source": "hirunews",
       "Timestamp": "Sunday, 04 September 2016 - 13:42",
       "Headline": "කොටි තවමත් මා පසුපසින් - හිටපු ජනපති",
       "News Content": "කොටි ත්‍රස්තවාදීන් විරුද්ධ වූ පමණින් තමන්ගේ ගමන නතර කළ නොහැකි බව හිටපු ජනාධිපති මහින්ද රාජපක්ෂ පවසනවා.\nමලයාසියාවේ සංචාරයක නිරත හිටපු ජනාධිපතිවරයා එහි වෙසෙන ශ්‍රී ලාංකිකයන් පිරිසක් ඊයේ හමුවු අවස්ථාවේදී මේ බව සඳහන් කළා.\n‘‘ දැන් කියනවනේ වෙන කට්ටිය එයාල තමයි යුද්ධය ඉවර කළේ කියලා.\nහතරෙන් තුනක් ඉවරයි, වැඩි කොටසක් ඉවරයි, අපි කරපු දෙයක් නෑ කියලා.\nනමුත් ඉතිං කොටි මගේ පස්සෙන් තමයි තාම එලවන්නේ.\nමම නම් මැලේසියාවේ එනකොටත් දන්නවා, මේ තත්ත්වය ඇතිවෙයි කියලා.\nඉතිං කොටි විරුද්ධ වුණයි කියලා මම යන ගමන නවත්වන්න බෑනේ.\nප්‍රශ්නය - අද ශ්‍රී ලංකා නිදහස් පක්ෂයේ 65 වන සමරුව කුරුණෑගලදී පැවැත්වෙනවා.\nඑතකොට ඒකාබද්ධ විපක්ෂයද නියම ශ්‍රී ලංකාකාරයෝ.......නෑ පක්ෂයක් කියන්නේ ගොඩනැගිල්ලයි, ලාංජනයයි නෙවෙයි.\nඉතිං අපි ශ්‍රී ලංකාකාරයෝ.\nනමුත් අපිව එලවනවනේ.\nමෙයාලා කරන්නේ හොඳම ශ්‍රී ලංකාකාරයෝ, වැඩිම ඡන්ද ගත්ත ශ්‍රී ලංකා නිදහස් පාක්ෂිකයන් සංවිධායකකමින් එලවලා ප්‍රසිද්ධියේ අපහාස කරනවා.\nඉතිං එතකොට අනිවාර්යයෙන්ම ශ්‍රී ලංකා නිදහස් පාක්ෂිකයාගේ හිත කලකිරෙනවා. ’’",
       "URL": "https://www.hirunews.lk/142215/කොටි-තවමත්-මා-පසුපසින්-හිටපු-ජනපති",
       "Category": "Local News",
       "Parent URL": "https://www.hirunews.lk/local-news.php?pageID=4894"
}