{
       "Source": "hirunews",
       "Timestamp": "Saturday, 09 April 2022 - 15:03",
       "Headline": "බොහෝ ප්‍රදේශවලට ප්‍රබල අකුණු සමග මිලිමීටර් 100 ඉක්මවූ තද වැසි",
       "News Content": "ඉදිරි පැය කිහිපය තුළ දිවයිනේ බොහෝ ප්‍රදේශවලට ප්‍රබල අකුණු සමග මිලිමීටර් 100 ඉක්මවූ තද වැසි ඇතිවිය හැකි බව කාලගුණ විද්‍යා දෙපාර්තමේන්තුව පවසනවා.\nඋතුරු, මධ්‍යම, සබරගමුව සහ ඌව පළාත්වලට සහ ත්‍රිකුණාමලය, ගාල්ල හා මාතර දිස්ත්‍රික්කවල ඇතැම් ස්ථානවලට මිලිමීටර් 100 ඉක්මවු වැසි ඇතිවිය හැකි බවයි එම දෙපාර්තමේන්තුව සඳහන් කළේ.\nගිගුරුම් සහිත වැසි ඇතිවන අවස්ථාවල තාවකාලික තද සුළං ඇතිවිය හැකියි.\nප්‍රබල අකුණු මගින් සිදුවන අනතුරු අවම කර ගැනීමට අවශ්‍ය පියවර ගන්නා ලෙසයි කාලගුණ විද්‍යා දෙපාර්තමේන්තුව ජනතාවට දැනුම් දෙන්නේ.",
       "URL": "https://www.hirunews.lk/301571/බොහෝ-ප්‍රදේශවලට-ප්‍රබල-අකුණු-සමග-මිලිමීටර්-100-ඉක්මවූ-තද-වැසි",
       "Category": "Local News",
       "Parent URL": "https://www.hirunews.lk/local-news.php?pageID=1240"
}