{
       "Source": "hirunews",
       "Timestamp": "Wednesday, 20 January 2021 - 8:54",
       "Headline": "පුනානි ප්‍රතිකාර මධ්‍යස්ථානයෙන් පැන ගිය ආසාදිතයා, ඇහැලියගොඩින් සොයා ගැනේ",
       "News Content": "වාලච්චේන - පූනානි ප්‍රතිකාර මධ්‍යස්ථානයෙන් පළා ගිය කොවිඩ් ආසාදිත පුද්ගලයා ඇහැලියගොඩ - පැල්පිටිය ප්‍රදේශයේදී අත්අඩංගුවට ගෙන තිබෙනවා.\nපොලීසියට ලද තොරතුරක් අනුවයි මොහු අද අත්අඩංගුවට ගෙන ඇත්තේ.\nඔහු කොලොන්නාව - මීතොටමුල්ල - විහාර මාවත ප්‍රදේශයේ බේකරියක සේවය කරමින් සිටියදී කොරෝනා ආසාදිත බවට තහවුරු වීමෙන් පසුව පුනානි ප්‍රතිකාර මධ්‍යස්ථානය වෙත යොමු කෙරුණා.\nඑහි සිටියදී පළා ගිය මෙම පුද්ගලයා ගමන් ගත් මාර්ගය පිළිබදව පොලීසිය මේ වන විට විමර්ශන ආරම්භ කර තිබෙනවා.",
       "URL": "https://www.hirunews.lk/260187/පුනානි-ප්‍රතිකාර-මධ්‍යස්ථානයෙන්-පැන-ගිය-ආසාදිතයා-ඇහැලියගොඩින්-සොයා-ගැනේ",
       "Category": "Local News",
       "Parent URL": "https://www.hirunews.lk/local-news.php?pageID=2201"
}