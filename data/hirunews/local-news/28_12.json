{
       "Source": "hirunews",
       "Timestamp": "Friday, 15 September 2023 - 13:11",
       "Headline": "තුන්කෝටියක් වටිනා ස්වර්ණාභරණ තොගයක් සමඟ කාන්තාවන් දෙදෙනෙකු අත්අඩංගුවට",
       "News Content": "නීතිවිරෝධී අයුරින් මෙරටට රැගෙන ආ රුපියල් තුන්කෝටි හැත්තෑ දෙලක්ෂයකට අධික වටිනාකමකින් යුත් ස්වර්ණාභරණ තොගයක් සමඟ කාන්තාවන් දෙදෙනෙකු කටුනායක ගුවන්තොටුපලේ දී පොලිස් මත්ද්‍රව්‍ය නාශක අංශය විසින් අත්අඩංගුවට ගෙන තිබෙනවා.\nඩුබායි සිට පැමිණි එමිරේට්ස් ගුවන් සේවයට අයත් යානයකින් ඉන්දීය ජාතික කාන්තාවක් ගමන් මලු තුළ සගවා කිලෝ 1 ග්‍රෑම් 748ක් බරැති ස්වර්ණාභරණ තොගයක් රැගෙන පැමිණ තිබුණා.\nකොළඹ - ජම්පටාවීදියේ පදිංචි 34 හැවිරිදි අනෙක් කාන්තාව පැමිණ තිබුණේ සිටයි.\nග්‍රෑම් 516කට අධික බරින් යුත් ස්වර්ණාභරණ තොගය ළැම ප්‍රදේශයේ සගවාගෙන ඇය පැමිණ තිබුණා.\nඅත්අඩංගුවට ගත් මෙම කාන්තාවන් වැඩිදුර පරීක්ෂණ සඳහා ගුවන්තොටුපලේ රේගු නිලධාරින් වෙත භාරදී තිබෙනවා.",
       "URL": "https://www.hirunews.lk/348356/තුන්කෝටියක්-වටිනා-ස්වර්ණාභරණ-තොගයක්-සමඟ-කාන්තාවන්-දෙදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=28"
}