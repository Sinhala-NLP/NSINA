{
       "Source": "hirunews",
       "Timestamp": "Tuesday, 17 October 2017 - 10:36",
       "Headline": "ව්‍යාජ ගමන් බලපත්‍රයකින් විදෙස් ගතවීමට තැත් කළ කාන්තාවක් රිමාන්ඩ්",
       "News Content": "ව්‍යාජ ගමන් බලපත්‍රයක් යොදා ගනිමින් කටුනායක ගුවන් තොටුපොලෙන් ජමර්නිය බලා පිටත්ව ගිය ගුවන් මගී කාන්තාවක් කටාර් ගුවන් තොටුපොල බලධාරීන් විසින් අත්අඩංගුවට ගෙන නැවත මෙරටට පිටුවහල් කර තිබෙනවා.\nමෙලෙස පිටුවහල් කළ කාන්තාව කටුනායක ගුවන් තොටුපොළ බලධාරීන් විසින් අත්අඩංගුවට ගත් බවයි අප වාර්තාකරු සඳහන් කළේ.\nපසුගියදා අත්අඩංගුවට ගත් සැකකාර කාන්තාව එම අවස්ථාවේදී සිදුකළ ප්‍රශ්න කිරීම් වලදී පිළිතුරු ලබා දී ඇති බවත් පසුව සිදුකරන ලද ප්‍රශ්න කිරීම හමුවේ  ඇය තමන්ට කතා කිරීමට නොහැකි ගොළු තැනතියක් බව පෙන්වමින් හැසිරුණු බවට වාර්තා වනවා.\nපසුව සැකකාර කාන්තාව වෛද්‍යවරුන් හමුවට ඉදිරිපත් කිරීමෙන් අනතුරුව මැය කතා කිරීමට නොහැකි බව පවසමින් සිදුකරන්නේ බොරුවක් බවට හෙළිවී තිබෙනවා.\nමෙලෙස අත්අඩංගුවට ගැනුණු කාන්තාව අච්චුවේලි ප්‍රදේශය පදිංචි තරමසරා සජිනි නමැති තැනැතියක්.\nමෙම කාන්තාව මිට පෙරද මේ ආකාරයෙන්ම ව්‍යාජ ගමන් බලපත්‍රයක් යොදා ගනිමින් විදෙස් ගතවීමට උත්සහ දරා ඇති බවට තොරතුරු වාර්තා වන අතර අධිකරණය හමුවට ඉදිරිපත් කළ සැකකාරිය රිමාන්ඩ් භාරයට පත් කළා.",
       "URL": "https://www.hirunews.lk/173697/ව්‍යාජ-ගමන්-බලපත්‍රයකින්-විදෙස්-ගතවීමට-තැත්-කළ-කාන්තාවක්-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=4268"
}