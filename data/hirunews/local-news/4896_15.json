{
       "Source": "hirunews",
       "Timestamp": "Friday, 02 September 2016 - 15:02",
       "Headline": "ගාල්ලේ විශේෂ බරවා මර්දන වැඩසටහනක්",
       "News Content": "ගාල්ල දිස්ත්‍රික්කයේ ප්‍රදේශ කිහිපයක හෙට සහ අනිද්දා විශේෂ බරවා මර්දන වැඩසටහනක් ක්‍රියාත්මක කරන බව සෞඛ්‍ය අමාත්‍යාංශය ප්‍රකාශ කළා.\nශ්‍රී ලංකාවෙන් බරවා රෝගය තුරන් කර ඇතත්, ගාල්ලේ සෞඛ්‍ය වෛද්‍ය නිලධාරී කොට්ඨාස 11ක රෝග කාරක ක්ෂුද්‍ර පරපෝෂීතා තත්ත්වය ඉහළ අගයක් ගැනීම ඊට හේතුවයි.\nඒ අනුව අක්මීමන, බෝපේ - පෝද්දල, හික්කඩුව, බලපිටිය, අම්බලන්ගොඩ, රත්ගම, ඉමදූව සහ ගාල්ල මහනගර සභා බල ප්‍රදේශය ඇතුළු ප්‍රාදේශීය ලේකම් කොට්ඨාස කිහිපයක මෙම බරවා මර්දන වැඩසටහන ක්‍රියාත්මක කෙරෙනවා.",
       "URL": "https://www.hirunews.lk/142077/ගාල්ලේ-විශේෂ-බරවා-මර්දන-වැඩසටහනක්",
       "Category": "Local News",
       "Parent URL": "https://www.hirunews.lk/local-news.php?pageID=4896"
}