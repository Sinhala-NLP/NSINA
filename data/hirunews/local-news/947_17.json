{
       "Source": "hirunews",
       "Timestamp": "Friday, 12 August 2022 - 10:53",
       "Headline": "ධානිෂ් අලි ඇතුළු හතරක් තවදුරටත් රිමාන්ඩ් (වීඩියෝ)",
       "News Content": "ජනාධිපති මන්දිරයට අයුතු ලෙස ඇතුළු වී එහි දේපල වලට හානි සිදුකිරීමේ චෝදනාවට රක්ෂිත බන්ධනාගාර ගත කර සිටින ධානිෂ් අලි ඇතුළු සැකකරුවන් හතර දෙනෙකු තවදුරටත් ලබන 26 වනදා දක්වා රක්ෂිත බන්ධනාගාර ගත කරන ලෙස කොළඹ කොටුව මහේස්ත්‍රාත් අධිකරණය නියම කළා.\nඒ, එම නඩුව අද, (12) මහේස්ත්‍රාත් තිලිණ ගමගේ ඉදිරියේ කැඳවූ අවස්ථාවේදියි.\nඑහිදී කොටුව පොලිසිය අධිකරණයෙන් ඉල්ලා සිටියේ සිද්ධියට අදාළ විමර්ශන කටයුතු තවදුරටත් සිදු කරන බැවින් මෙම සැකකරුවන් තවදුරටත් රක්ෂිත බන්ධනාගාර ගත කරන ලෙසයි.\nඑම ඉල්ලීම පිළිගත් මහේස්ත්‍රාත්වරයා ධානිෂ් අලි ඇතුළු සැකකරුවන් ලබන 26 වැනිදා දක්වා රක්ෂිත බන්ධනාගාරගත කිරීමට නියම කළා.",
       "URL": "https://www.hirunews.lk/312534/ධානිෂ්-අලි-ඇතුළු-හතරක්-තවදුරටත්-රිමාන්ඩ්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=947"
}