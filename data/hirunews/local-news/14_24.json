{
       "Source": "hirunews",
       "Timestamp": "Thursday, 21 September 2023 - 22:01",
       "Headline": "ඉන්දියාව කැනඩා ජාතිකයින්ට වීසා ලබා දීම අත්හිටුවයි (වීඩියෝ)",
       "News Content": "ඉන්දියාව කැනඩා ජාතිකයින්ට වීසා ලබා දීම අත්හිටුවා තිබෙනවා.\nකැනඩාවේදී සික් නායකයෙකු වන හර්දීප් සිංගේ ඝාතනය සම්බන්ධයෙන් අග්‍රාමාත්‍ය ජස්ටින් ටෲඩෝ ඉන්දියාවට චෝදනා එල්ල කළ අතර ඉන්දියාව එය ප්‍රතික්ෂේප කළා.\nමෙම සිද්ධියත් සමඟ දෙරට අතර බරපතල රාජතාන්ත්‍රික අර්බුදයක් මේ වන විට නිර්මාණය වී තිබෙනවා.\nඑහි ප්‍රතිඵලයක් ලෙසයි මෙලෙස වීසා ලබා දීම අත්හිටුවා ඇත්තේ.\nකැනේඩියානු පුරවැසියෙකු වූ හර්දීප් සිං සික් කෝවිලක් ඉදිරිපිටදී පසුගිය ජූනි මස 18 වනදා වෙඩි තබා ඝාතනය කර තිබුණා.",
       "URL": "https://www.hirunews.lk/349023/ඉන්දියාව-කැනඩා-ජාතිකයින්ට-වීසා-ලබා-දීම-අත්හිටුවයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=14"
}