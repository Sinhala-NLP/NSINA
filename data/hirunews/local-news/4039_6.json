{
       "Source": "hirunews",
       "Timestamp": "Wednesday, 14 March 2018 - 8:53",
       "Headline": "මුලතිව් වෙරළේ ධීවරයෙකුගේ මළ සිරුරක්",
       "News Content": "මුලතිව් වෙරළට ගොඩ ගසා තිබූ ධීවරයෙකුගේ මළ සිරුරක් පොලීසිය සොයා ගෙන තිබෙනවා.\nපැවති අයහපත් කාලගුණ තත්ත්වයත් සමග ධීවර කටයුතුවල නිරත වූ යාත්‍රාවට හානි සිදුවීම නිසා මුහුදට වැටීමෙන් මොහු ඊයේ (13) ජීවිතක්ෂයට පත්වන්නට ඇති බවයි පොලීසිය සැක කරන්නේ.\nමෙලෙස මියගොස් ඇත්තේ 38 හැවිරිදි මුලතිව් ප්‍රදේශයේ පදිංචි ධීවරයෙක්.\nඑමෙන්ම, මුලතිව් - නයාරු ප්‍රදේශයෙන් ඊයේ(13) ධීවර කටයුතු සඳහා පිටත්ව ගිය ‘‘සතිෂ් පුතා’’ යාත්‍රාවේ සිටි ධීවරයින් තුන්දෙනා පිලිබඳව මෙතෙක් කිසිදු තොරතුරක් ලැබී නොමැති බවයි පොලීසිය සදහන් කළේ.",
       "URL": "https://www.hirunews.lk/185849/මුලතිව්-වෙරළේ-ධීවරයෙකුගේ-මළ-සිරුරක්",
       "Category": "Local News",
       "Parent URL": "https://www.hirunews.lk/local-news.php?pageID=4039"
}