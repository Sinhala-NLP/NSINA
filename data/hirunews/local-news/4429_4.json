{
       "Source": "hirunews",
       "Timestamp": "Monday, 10 July 2017 - 13:05",
       "Headline": "දක්ෂිණ අධිවේගී මාර්ගයේ කොටසක් වැසේ",
       "News Content": "අධිබලැති විදුලි රැහැන් පද්ධතියක හදිසි ප්‍රතිසංස්කරණ කටයුත්තක් හේතුවෙන් දක්ෂිණ අධිවේගී මාර්ගයේ කඩුවෙල සිට කඩවත දක්වා කොටස අද පස්වරු 4.30 දක්වා වසා තැබෙන බව අධිවේගී මාර්ග මෙහෙයුම් කාර්යාලය ප්‍රකාශ කළා.\nඊයේ පස්වරුවේ මෙම විදුලි රැහැන් පද්ධතිය මාර්ගය මතට කඩාවැටුණු අතර, මේ හේතුවෙන් මෙම කොටසේ රථවාහන ගමනාගමනයට ඊයේ දිනයේත් බාධා එල්ලවුණා.\nමාර්ගය වසා තැබීම නිසා කඩවත පිවිසුමෙන් දක්ෂිණ අධිවේගී මාර්ගයට වාහන ඇතුළු කළ නොහැකි වන අතර, මාතර සිට පැමිණෙන සහ අධිවේගී මාර්ගයට ඇතුලූ කරන රථවාහන සඳහා කඩුවෙල පිවිසුම භාවිතා කළ හැකි බව අධිවේගී මාර්ග මෙහෙයුම් කාර්යාලය  ප්‍රකාශ කළා.",
       "URL": "https://www.hirunews.lk/165524/දක්ෂිණ-අධිවේගී-මාර්ගයේ-කොටසක්-වැසේ",
       "Category": "Local News",
       "Parent URL": "https://www.hirunews.lk/local-news.php?pageID=4429"
}