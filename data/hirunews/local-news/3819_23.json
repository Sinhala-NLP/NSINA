{
       "Source": "hirunews",
       "Timestamp": "Wednesday, 01 August 2018 - 17:26",
       "Headline": "කුවේට් යුවළ රේගු නිලධාරීන්ට පහරදෙන තවත් වීඩියෝ එළියට",
       "News Content": "කටුනායක ගුවන්තොටුපලේදී රේගු නිලධාරීන් 5 දෙනෙකුට කුවේට් ජාතික යුවළක් පහරදීම පිළිබඳ පසුගිය දිනවල දැඩි කතාබහක් මතුවුනා.\nසිද්ධිය සම්බන්ධයෙන් අත්අඩංගුවට ගෙන ඇප මත මුදා හැර සිටින කුවේට් සිට මෙරටට පැමිණි විදේශික යුවලට නඩු විභාගය අවසන් වන තෙක් රටින් පිටවීම ද මේවන විට තහනම් කර තිබෙනවා.\nඒ, ඊට අදාළ නඩුව මීගමුව මහේස්ත්‍රාත් සජින්ද්‍රා ජයසූරිය හමුවේ පසුගිය (30) කැදවූ අවස්ථාවේදියි.\nඑහිදී මහේස්ත්‍රාත්වරිය නියෝග කර ඇත්තේ ඊට අදාළ පිටපත් ආගමන විගමන දෙපාර්තමේන්තුව වෙත යොමු කරන ලෙසයි.\nලබන මස 10 වන දා යළි ඔවුනට අධිකරණය හමුවේ පෙනී සිටින ලෙස ද මහේස්ත්‍රාත්වරිය නියෝග කර තිබෙනවා.\nමෙම යුවළ රැගෙන ආ සුනඛයා සත්ත්ව නිරෝධායන රෙගුලාසි යටතේ රදවා ගැනීම හේතුවෙන් ඊට උරණ වූ ඔවුන් බලහත්කාරයෙන් සුනඛයා ද සමඟ ගුවන් තොටුපළෙන් පිටව යාමට උත්සාහ කිරීම වැළැක්වීමට යාමේදීයි පසුගිය 27 වන දා රේගු නිලධාරීන්ට පහර දී තිබුණා.\nඔවුන් රේගු නිලධාරීන්ට පහරදෙන ආකාරය දැක්වෙන තවත් වීඩියෝ කිහිපයක් මේවන විට නිකුත්වී තිබෙනවා.",
       "URL": "https://www.hirunews.lk/196568/කුවේට්-යුවළ-රේගු-නිලධාරීන්ට-පහරදෙන-තවත්-වීඩියෝ-එළියට",
       "Category": "Local News",
       "Parent URL": "https://www.hirunews.lk/local-news.php?pageID=3819"
}