{
       "Source": "hirunews",
       "Timestamp": "Wednesday, 30 September 2020 - 18:05",
       "Headline": "ටෙනිසන්ගේ දේහයට අවසන් ගෞරව දක්වා එද්දී අගමැති මහින්දගේ රිය හදිසියේ අතරමග නවත්වයි (වීඩියෝ)",
       "News Content": "මොරටුව- රාවතාවත්ත මෙතෝදිස්ත විදුහලට මාස තුනකට පෙර පත් කරන ලද විදුහල්පතිවරයා මාරුකිරීම වළක්වන ලෙස ඉල්ලමින් එම විදුහලේ දෙමව්පියන් පිරිසක් අද (30) එම විදුහල ඉදිරිපිට දී උද්ඝෝෂණයක නිරත වුණා.\nඑම අවස්ථාවේදී එම ස්ථානයෙන් ගමන් කරමින් සිටි අග්‍රාමාත්‍ය මහින්ද රාජපක්ෂ, සිය රථය නවත්වා එම පිරිසගේ ඉල්ලීම ගැන අවධානය යොමු කළ අතර දෙමාපියන් අගමැතිවරයාට එහිදී සංදේශයක්ද භාර දුන්නා.\nඅභාවප්‍රාප්ත ප්‍රවීණ රංගන ශිල්පී ටෙනිසන් කුරේගේ දේහයට අවසන් ගෞරව දක්වා පැමිණෙමින් සිටියදීයි, අගමැති මහින්දට මෙම පිරිස මුණ ගැසුනේ.",
       "URL": "https://www.hirunews.lk/251492/ටෙනිසන්ගේ-දේහයට-අවසන්-ගෞරව-දක්වා-එද්දී-අගමැති-මහින්දගේ-රිය-හදිසියේ-අතරමග-නවත්වයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2419"
}