{
       "Source": "hirunews",
       "Timestamp": "Friday, 23 August 2019 - 14:50",
       "Headline": "මුහුදු ප්‍රදේශවල සුළඟේ වේගය ඉහළ යයි",
       "News Content": "හම්බන්තොට සිට පොතුවිල් දක්වා මුහුදු ප්‍රදේශවල සුළඟේ වේගය පැයට කිලෝමීටර් 60 ත් 70 ත් දක්වා ඉහළ යාමට හැකියාවක් පවතින බව කාලගුණ විද්‍යා දෙපාර්තමේන්තුව පවසනවා.\nඑම දෙපාර්තමේන්තුව නිකුත් කළ නිවේදනයක දැක්වෙන්නේ මේ හේතුවෙන් එම මුහුදු ප්‍රදේශ විටින් විට ඉතා රළු විය හැකි බවයි.\nඑසේම, පුත්තලම සිට මන්නාරම සහ කන්කසන්තුරය හරහා ත්‍රිකුණාමලය දක්වා මුහුදු ප්‍රදේශවල සුළඟේ වේගය ද පැයට කිලෝමීටර් 60 දක්වා වැඩිවිය හැකි බව එම නිවේදනයේ සඳහන්.\nගිගුරුම් සහිත වැසි ඇතිවනවිට දිවයින වටා සෙසු මුහුදු ප්‍රදේශවල ද, පැයට කිලෝමීටර 70 ත් 80 ත් දක්වා තාවකාලික තද සුළං ඇතිවිය හැකි බවයි කාලගුණ විද්‍යා දෙපාර්තමේන්තුව ජනතාවට දැනුම් දෙන්නේ.",
       "URL": "https://www.hirunews.lk/222805/මුහුදු-ප්‍රදේශවල-සුළඟේ-වේගය-ඉහළ-යයි",
       "Category": "Local News",
       "Parent URL": "https://www.hirunews.lk/local-news.php?pageID=3183"
}