{
       "Source": "hirunews",
       "Timestamp": "Wednesday, 15 March 2017 - 7:34",
       "Headline": "සමාගම් පහක් අද අවබෝධතා ගිවිසුමකට",
       "News Content": "රජය සතු ව්‍යාපාර සඳහා වූ සාමූහික අවබෝධතා ගිවිසුම අත්සන් තැබීම අද මුදල් අමාත්‍යාංශයේදී සිදුකිරීමට නියමිත බව රාජ්‍ය ව්‍යාපාර දෙපාර්තමේන්තුව ප්‍රකාශ කළා.\nනිවේදනයක් නිකුත් කරමින් එම දෙපාර්තමේන්තුව සඳහන් කළේ විදුලිබල මණ්ඩලය, ඛනිජ තෙල් නීතිගත සංස්ථාව, ජාතික ජලසම්පාදන මණ්ඩලය, ගුවන් තොටුපල හා ගුවන් සේවා සමාගම මෙන්ම ශ්‍රී ලංකා වරාය අධිකාරිය මෙම ගිවිසුම් සඳහා අත්සන් තැබීමට තෝරාගෙන ඇති බවයි.\nඒ සඳහා අමාත්‍ය මණ්ඩලයේ අනුමැතියද හිමිව තිබෙනවා.\nරජය සතු ව්‍යාපාර මෙරට දළ දේශීය නිෂ්පාදිතය සඳහා දක්වන දායකත්වය වර්ධනය කරමින් රටේ ආර්ථික අභිමතාර්ථ සඳහා දක්වන දායකත්වය වර්ධනය කිරීම මෙම සාමුහික අවබෝධතා ගිවිසුමේ මූලික අරමුණයි.\nඑමෙන්ම රාජ්‍ය ව්‍යවසාය සංවර්ධන අමාත්‍ය කබීර් හෂීම් ඊයේ කියා සිටියේ රජය සතු වතු ඉඩම්වල අයිතිය ආරක්ෂා කරගැනීමට කටයුතු කරන බවයි.\nමේ අතර, ලංකා විදුලිබල මණ්ඩලය සතු කිසිදු කොටසක් විකිණීම සිදු නොකරන බව අමාත්‍ය රංජිත් සියඹලාපිටිය කොළඹ බණ්ඩාරනායක සම්මන්ත්‍රණ ශාලාවේ ඊයේ පැවති උත්සවයකට එක්වෙමින් කියා සිටියා.",
       "URL": "https://www.hirunews.lk/156878/සමාගම්-පහක්-අද-අවබෝධතා-ගිවිසුමකට",
       "Category": "Local News",
       "Parent URL": "https://www.hirunews.lk/local-news.php?pageID=4614"
}