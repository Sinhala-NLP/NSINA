{
       "Source": "hirunews",
       "Timestamp": "Monday, 20 November 2017 - 7:43",
       "Headline": "මාස 10 කට පසු වෛද්‍ය පීඨ සිසුන් දේශනවලට",
       "News Content": "මාස 10 ක් තිස්සේ පැවති පන්ති වර්ජනය අවසන් කරමින් රජයේ වෛද්‍ය පීඨවල සිසුන් අද (20) සිට දේශනවලට සහභාගි වන බව වෛද්‍ය පීඨ ශිෂ්‍ය ක්‍රියාකාරි කමිටුවේ කැඳවුම්කරු රයන් ජයලත් පවසනවා.\nමාළඹේ පෞද්ගලික වෛද්‍ය විද්‍යාලය වසා දමන ලෙස බල කරමින් රට පුරා සියලු වෛද්‍ය පීඨවල සිසුන් පන්ති වර්ජනයක් ආරම්භ කළේ පසුගිය ජනවාරි පළවැනිදා සිටයි.\nඑහෙත්, සයිටම් ආයතනය වසා දමන බවට රජය පොරොන්දුවක් ලබාදීමෙන් පසුවයි වෛද්‍ය පීඨ සිසුන් අධ්‍යයන කටයුතු සඳහා සහභාගි වීමට තීරණය කරනු ලැබුවේ.\nමේ අතර, ඉල්ලීම් කිහිපයක් මුල් කර ගනිමින් සෞඛ්‍ය වෘත්තීයවේදීන්ගේ ඒකාබද්ධ බල මණ්ඩලයට අයත් සෞඛ්‍ය වෘත්තීය සමිති 18 ක සාමාජිකයින් අනිද්දා දීප ව්‍යාප්ත සංකේත වර්ජනයක නිතර වීමට ද තීරණය කර තිබෙනවා.",
       "URL": "https://www.hirunews.lk/176435/මාස-10-කට-පසු-වෛද්‍ය-පීඨ-සිසුන්-දේශනවලට",
       "Category": "Local News",
       "Parent URL": "https://www.hirunews.lk/local-news.php?pageID=4210"
}