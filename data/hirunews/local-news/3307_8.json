{
       "Source": "hirunews",
       "Timestamp": "Tuesday, 11 June 2019 - 13:11",
       "Headline": "හොරොව්පතාන ඕ.අයි.සී.ට අල්ලස් දීමට තැත් කළ සැකකරු යළි රිමාන්ඩ්",
       "News Content": "ජාතික තව්හිද් ජමාත් සංවිධානය සමඟ සබදතා පැවැත්වූ බවට අත්අඩංගුවට ගැණුනු පුද්ගලයෙකු නිදහස් කර ගැනීමට හොරොව්පතාන පොලිසියේ ස්ථානාධිපතිවරයාට අල්ලස් ලබා දීමට උත්සාහ කිරීමේ සිද්ධිය සම්බන්ධයෙන් අත්අඩංගුවට ගත් සැකකරු මේ මස 18 වනදා දක්වා යලි රක්ෂිත බන්ධනාගාර ගත කෙරුණා.\nඒ, සැකකරු කොළඹ ප්‍රධාන මහේස්ත්‍රාත් ලංකා ජයරත්න හමුවට ඉදිරිපත් කිරීමෙන් පසුවයි. මොහු වෙනුවෙන් පෙනී සිටි නීතිඥවරයා තම සේවාදායකයාට ඇප ලබා දෙන ලෙසට අධිකරණයෙන් ඉල්ලීමක් කළ අතර, ඒ සම්බන්ධයෙන් නියෝගය එළඹෙන 18 වනදා ලබාදෙන බවද මහේස්ත්‍රාත්වරිය දැනුම් දුන්නා.\nඅත්අඩංගුවේ සිටින සැකකරුවෙකු නිදහස් කර ගැනීමට හොරොව්පතාන පොලිසියේ ස්ථානාධිපතිවරයාට රුපියල් දෙලක්ෂ 50,000ක අල්ලසක් ලබාදීමට තැත් කිරීමේදී මුක්කරවැව ප්‍රදේශයේ පදිංචි 26 හැවිරිදි තරුණයෙකු අත්අඩංගුවට ගනු ලැබුවේ මැයි මස 08 වනදායි.",
       "URL": "https://www.hirunews.lk/218180/හොරොව්පතාන-ඕ-අයි-සී-ට-අල්ලස්-දීමට-තැත්-කළ-සැකකරු-යළි-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=3307"
}