{
       "Source": "hirunews",
       "Timestamp": "Friday, 10 February 2023 - 10:08",
       "Headline": "මාමා - බෑණා ගැටුමෙන් මාමා මරුට",
       "News Content": "නෑකමට මාමා සහ බෑණා වන පුද්ගලයන් දෙදෙනෙකු අතර ඇති වූ ගැටුමකින් මාමණ්ඩිය ජිවිතක්ෂයට පත් වූ පුවතක් හැටන් ප්‍රදේශයෙන් වාර්තා වනවා.\nඅදාල ගැටුමෙන් මිය ගොස් ඇත්තේ හැටන් දික්ඔය ඔටරි වතුයායේ පදිංචි කරුපන් කාමරාජන් (62) නැමති තිදරු පියෙක්.\nඊයේ පස්වරුවේ දෙදෙනා අතර ඇති වූ බහින් බස් වීමක් දුරදිග ගොස් ඇති වූ ගැටුමක දී බෑණා විසින් මාමා ව තල්ලු කළ අවස්තාවක දී මාමා වැටී හිසට ඇති වූ තුවාල හේතුවෙන් ඔහු මිය ගොස් ඇති බවයි අප වාර්තාකරු පවසන්නේ.\nසැකකාර බෑණා හැටන් පොලීසිය විසින් අත්අඩංගුවට ගෙන ඇති අතර සිද්ධිය සම්බන්ධයෙන් හැටන් මහෙස්ත්‍රාත් ෆරුක් ඩින් විසින් ඊයේ (09) ස්ථාන පරික්ෂාව සිදු කළා.",
       "URL": "https://www.hirunews.lk/327094/මාමා-බෑණා-ගැටුමෙන්-මාමා-මරුට",
       "Category": "Local News",
       "Parent URL": "https://www.hirunews.lk/local-news.php?pageID=545"
}