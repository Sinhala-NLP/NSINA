{
       "Source": "hirunews",
       "Timestamp": "Thursday, 29 September 2022 - 7:49",
       "Headline": "දෝෂයට ලක් වූ නොරොච්චෝලේ තුන් වැනි ජනන යන්ත්‍රයේ පරීක්ෂාව අද",
       "News Content": "නොරොච්චෝලේ බලාගාරයේ තුන්වන ජනන යන්ත්‍රයේ දෝෂය පවතින ස්ථානය අද (29) නඩත්තු කටයුතුවල නිරත කණ්ඩායම් පරීක්ෂාවට ලක් කිරීමට නියමිත යි.\nඑහි උසස් නිලධාරියෙකු සඳහන් කළේ, ඒ අනුව එහි යම් කිසි ප්‍රගතියක් අනිද්දා වන විට දැකගත හැකි වනු ඇති බව යි.\nඒ අනුව සඳුඳා වනවිට 03 වන ජනන යන්ත්‍රයෙන් අහිමි වූ මෙගාවොට් 270ක විදුලි ධාරිතාව යළි ජාතික පද්ධතියට එක් කිරීමට හැකිවනු ඇති බවට යි ඔහු විශ්වාසය පළ කළේ.\n03 වන ජනන යන්ත්‍රය අක්‍රීය වීම හේතුවෙන් අහිමි වූ මෙගාවොට් 270ක විදුලි ධාරිතාවය කැලණිතිස්ස බලාගාරයෙන් සහ ඇඹිලිපිටිය ඒස් පෞද්ගලික බලාගාරයෙන් මේ වනවිට ලබාගෙන තිබෙනවා.\nකැලණිතිස්ස බලාගාරයට විදුලි ජනන කටයුතු සඳහා නැප්තා ලැබීමත් සමඟ මෙගාවොට් 170ක විදුලි ධාරිතාවක් ජාතික පද්ධතියට එක්කර ඇති බවයි වාර්තා වන්නේ.\nඑමෙන්ම ඇඹිලිපිටිය ඒස් පෞද්ගලික බලාගාරයෙන්ද මෙගාවොට් 100ක විදුලි ධාරිතාවක් ද එක් කර තිබෙනවා.\nමේ අතර, අද දිනයේ දීත් පැය දෙක යි විනාඩි විස්සක විදුලි කප්පාදුවක් සිදු කිරීමට අවසර ලබාදුන් බව මහජන උපයෝගීතා කොමිසම සඳහන් කළා.",
       "URL": "https://www.hirunews.lk/316577/දෝෂයට-ලක්-වූ-නොරොච්චෝලේ-තුන්-වැනි-ජනන-යන්ත්‍රයේ-පරීක්ෂාව-අද",
       "Category": "Local News",
       "Parent URL": "https://www.hirunews.lk/local-news.php?pageID=837"
}