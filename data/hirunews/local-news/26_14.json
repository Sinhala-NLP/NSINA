{
       "Source": "hirunews",
       "Timestamp": "Saturday, 16 September 2023 - 13:21",
       "Headline": "එංගලන්තයට ගොස් සිටි කාන්තා ක්‍රිකට් කණ්ඩායම දිවයිනට",
       "News Content": "එංගලන්ත කාන්තා ක්‍රිකට් කණ්ඩායම පරදා විස්සයි විස්ස තරගාවලි ජයක් ලබාගත් ශ්‍රී ලංකා කාන්තා ක්‍රිකට් කණ්ඩායම අද(16) අලුයම දිවයිනට පැමිණියා.\nමේ අතර, ප්‍රංශයේ පැවති O.M.C හෙයා වර්ල්ඩ් ලෝක ශූරතා තරගාවලියට සහභාගිවී රන් පදක්කමක් සහ ලෝකඩ පදක්කමක් දිනාගත් රූපලාවන්‍ය සහ කේෂාලංකරණ ශිල්පිනියන් දෙදෙනෙකු ඊයේ(15) රාත්‍රියේ යළි දිවයිනට පැමිණියා.\nරටවල් 69 ක සහභාගීත්වයෙන් පැවති මෙම තරගාවලියට රූපලාවන්‍ය සහ කේශාලංකරණ ශිල්පිනියන් 5,000 කට වැඩි පිරිසක් සහභාගිවී තිබෙනවා.\nඑහිදී වේශ නිරූපණ අංශයෙන් තරඟ කළ තීක්ෂණී කාරියවසම් රන් පදක්කමක් දිනාගත් අතර, නිර්මාණාත්මක අංශයෙන් තරඟ කළ කායල් විලී ජයප්‍රකාශ් ලෝකඩ පදක්කමක් සහ තවත් ඉසව් දෙකදී හතරවන සහ පස්වන ස්ථානය දිනාගැනීමට සමත් වී තිබුණා.",
       "URL": "https://www.hirunews.lk/348452/එංගලන්තයට-ගොස්-සිටි-කාන්තා-ක්‍රිකට්-කණ්ඩායම-දිවයිනට",
       "Category": "Local News",
       "Parent URL": "https://www.hirunews.lk/local-news.php?pageID=26"
}