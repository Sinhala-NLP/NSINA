{
       "Source": "hirunews",
       "Timestamp": "Thursday, 15 September 2022 - 18:59",
       "Headline": "අතුරුදන් වූ වන අලි 350ක් ගැන තොරතුරු හෙළි වේ",
       "News Content": "මෑතකදී සිදුකළ ගණනය කිරීම් අනුව මෙරට වන අලි ගහණය 7000 දක්වා ඉහළ ගොස් ඇති බව වනජීවි දෙපාර්තමේන්තුව පවසනවා.\nමෙතෙක් මෙරට වන අලි ගහණය සටහන්ව තිබුණේ 5600ක් ලෙසයි.\nඑමෙන්ම මෙරට සිටින දළ ඇතුන්ගේ සංඛ්‍යාව ද අඩු වෙමින් පවතින අතර නව ගණනයට අනුව දළ ඇතුන් සංඛ්‍යාව 142ක් බවයි වනජීවි දෙපාර්තමේන්තුව ප්‍රකාශ කළේ.\nමින්නේරිය, ගිරිතලේ හා පරාක්‍රම සමුද්‍රය ආශ්‍රිතව ගැවසෙන වන අලි 350 ක් අතුරුදන්වී ඇති බවට පසුගියදා මාධ්‍ය වාර්තා පළවී තිබුණා.\nඑහෙත් එම අලින්ගෙන් විශාල පිරිසක් වෙනත් ප්‍රදේශවලට ආහාර සොයා සංක්‍රමණය වී ඇති බවටයි වනජීවි දෙපාර්තමේන්තුව සදහන් කළේ.",
       "URL": "https://www.hirunews.lk/315484/අතුරුදන්-වූ-වන-අලි-350ක්-ගැන-තොරතුරු-හෙළි-වේ",
       "Category": "Local News",
       "Parent URL": "https://www.hirunews.lk/local-news.php?pageID=866"
}