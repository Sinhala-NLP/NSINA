{
       "Source": "hirunews",
       "Timestamp": "Thursday, 07 September 2023 - 6:41",
       "Headline": "රාජකීය මඟුල් මඩුව සහ බිසෝ උල්පැන්ගේ සන්නස් පත්‍රයකින් දළදා මාලිගාවට",
       "News Content": "ඓතිහාසික රාජකීය මඟුල් මඩුව සහ බිසෝ උල්පැන්ගේ විධිමත් පරිදි සන්නස් පත්‍රයකින් ශ්‍රී දළදා මාලිගාව වෙත පවරා දීමට කටයුතු කරන ලෙස ජනාධිපති ලේකම් සමන් ඒකනායක බුද්ධ ශාසන, ආගමික හා සංස්කෘතික කටයුතු අමාත්‍යාංශයේ ලේකම් සෝමරත්න විදානපතිරණට දැනුම් දී තිබෙනවා.\nමෙහිදී රාජකීය මගුල් මඩුව දැනටමත් පුරා විද්‍යා දෙපාර්තමේන්තුව විසින් ලිපියකින් ශ්‍රී දළදා මාලිගාවට පවරා දී ඇති අතර, එය විධිමත් පරිදි සන්නස් පත්‍රයක් මගින් පවරා දීමටයි මෙහිදී උපදෙස් ලබා දී ඇත්තේ.\nඒ මල්වතු - අස්ගිරි මහනායක හිමිපාණන් වහන්සේලාගේ අනුශාසනා පරිදි සහ දියවඩන නිලමේ ප්‍රදීප් නිලංග දෑල විසින් සිදු කරන ලද ඉල්ලීමකට අනුවයි.",
       "URL": "https://www.hirunews.lk/347396/රාජකීය-මඟුල්-මඩුව-සහ-බිසෝ-උල්පැන්ගේ-සන්නස්-පත්‍රයකින්-දළදා-මාලිගාවට",
       "Category": "Local News",
       "Parent URL": "https://www.hirunews.lk/local-news.php?pageID=47"
}