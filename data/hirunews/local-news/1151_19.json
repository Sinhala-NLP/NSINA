{
       "Source": "hirunews",
       "Timestamp": "Sunday, 22 May 2022 - 13:34",
       "Headline": "ප්‍රයෝජනයට නොගත් ඉඩම් කඩිනමින් වගා කිරීමේ තීරණයක්",
       "News Content": "නාගරික සංවර්ධන හා නිවාස අමාත්‍යාංශය යටතේ ඇති ප්‍රයෝජනයට නොගත් ඉඩම්, කඩිනමින් වගා කිරීමට තීරණය කර තිබෙනවා.\nඑමෙන්ම ආයෝජන සඳහා ලබා දී ඇති මෙතෙක් භාවිත නොකළ ඉඩම් යළි පවරා ගැනීමටද කටයුතු කරන බවයි නාගරික සංවර්ධන හා නිවාස අමාත්‍ය ප්‍රසන්න රණතුංග ප්‍රකාශ කළේ.\nඒ සඳහා අවශ්‍ය කඩිනම් පියවර ගන්නැයි අමාත්‍යවරයා විසින් අදාළ නිලධාරීන්ට උපදෙස් ලබා දී තිබෙනවා.\nමෙලෙස නාගරික සංවර්ධන හා නිවාස අමාත්‍යාංශයේ ප්‍රයෝජනයට නොගත් ඉඩම්වල ඒ ඒ ප්‍රදේශවලට ආවේනික භෝග වගා කිරීම සඳහා අදාළ ප්‍රාදේශීය ලේකම් සමඟ සාකච්ඡා කරන ලෙසයි දැනුම්දී ඇත්තේ.\nඉදිරියේදී ඇතිවිය හැකි ආහාර අර්බුදයකට පිළියමක් ලෙස මෙම වැඩපිළිවෙල ක්‍රියාත්මක කෙරෙන බව නාගරික සංවර්ධන හා නිවාස අමාත්‍යාංශය නිවේදනයක් නිකුත් කරමින් සඳහන් කළා.",
       "URL": "https://www.hirunews.lk/304991/ප්‍රයෝජනයට-නොගත්-ඉඩම්-කඩිනමින්-වගා-කිරීමේ-තීරණයක්",
       "Category": "Local News",
       "Parent URL": "https://www.hirunews.lk/local-news.php?pageID=1151"
}