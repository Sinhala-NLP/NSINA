{
       "Source": "hirunews",
       "Timestamp": "Monday, 14 August 2017 - 7:08",
       "Headline": "තිලක් මාරපන විදේශ අමාත්‍ය ධුරයේ දිවුරුම් දීම අද",
       "News Content": "රවී කරුණානායක ඉල්ලා අස්වීමෙන් හිස් වූ විදේශ කටයුතු අමාත්‍ය ධුරයේ අද සංවර්ධන කාර්යභාර අමාත්‍ය තිලක් මාරපන දිවුරුම්දීමට නියමිතයි.\nමේ පිළිබද හිරු ප්‍රවෘත්ති අංශය කළ විමසීමකදී අමාත්‍ය ලක්ෂ්මන් කිරිඇල්ල කියා සිටියේ ජනාධිපති ලේකම් කාර්යාලයේදී අද පෙරවරුවේ මෙම දිවුරුම් දීම සිදුවන බවයි.\nපසුගිය බ්‍රහස්පතින්දා රවී කරුණානායක අමාත්‍ය ධුරයෙන් ඉල්ලා අස්වීමෙන් පසුව විදේශ අමාත්‍ය ධුරය සදහා අමාත්‍යවරුන් කිහිපදෙනෙකුගේ නම් යෝජනා වී තිබුණා.\nසාගල රත්නායක, හර්ෂ ද සිල්වා සහ නවීන් දිසානායක එම අමාත්‍යවරුන් අතරට ඇතුළත්.\nමේ අතර, බිම්ස්ටෙස් ජාත්‍යන්තර සමුළුවට සහභාගි වී යළි ශ්‍රී ලංකාවට පැමිණි විදේශ කටයුතු රාජ්‍ය අමාත්‍ය වසන්ත සේනානායකගෙන් මාධ්‍යවේදීන් ඊයේ මේ පිළිබදව විමසීමක් කළා.\nඑහිදී ඔහු කියා සිටියේ වැඩබලන අමාත්‍යවරයා ලෙස තිලක් මාරපන අමාත්‍යවරයා පත් කිරීම සම්බන්ධයෙන් සාකච්ඡාවක් පැවති බවයි.",
       "URL": "https://www.hirunews.lk/168358/තිලක්-මාරපන-විදේශ-අමාත්‍ය-ධුරයේ-දිවුරුම්-දීම-අද",
       "Category": "Local News",
       "Parent URL": "https://www.hirunews.lk/local-news.php?pageID=4372"
}