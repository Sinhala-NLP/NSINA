{
       "Source": "hirunews",
       "Timestamp": "Wednesday, 20 December 2017 - 19:04",
       "Headline": "පොහොට්ටුවට අතේ හයිය",
       "News Content": "නාමයෝජනා ප්‍රතික්ෂේප වූ දෙහිඅත්තකණ්ඩිය සහ පදියතලාව ප්‍රාදේශීය සභාවලදී ශ්‍රී ලංකා පොදුජන පෙරමුණට සහය ලබාදෙන බව ශ්‍රී ලංකා නිදහස් පක්ෂය ප්‍රකාශ කළා.\nරාජ්‍ය අමාත්‍ය ඩිලාන් පෙරේරා මේ බව සඳහන් කළේ බදුල්ල ප්‍රදේශයේ පැවති ජන හමුවකට එක්වෙමින්.\nමේ අතර කොළඹ අද පැවති මාධ්‍ය හමුවකට එක්වෙමින් බස්නාහිර පළාත් ප්‍රධාන අමාත්‍ය ඉසුර දේවප්‍රිය කියා සිටියේ එක්සත් ජාතික පක්ෂය සමග එක්ව නගර සභා සහ ප්‍රාදේශීය සභා පිහිටුවීමට තම පක්ෂයට කිසිදු අවශ්‍යතාවක් නොමැති බවයි.",
       "URL": "https://www.hirunews.lk/178905/පොහොට්ටුවට-අතේ-හයිය",
       "Category": "Local News",
       "Parent URL": "https://www.hirunews.lk/local-news.php?pageID=4163"
}