{
       "Source": "hirunews",
       "Timestamp": "Sunday, 23 January 2022 - 17:17",
       "Headline": "ශිෂ්‍යත්ව විභාගයේ ගැටළු ගැන සොයන්න කමිටු 3ක් ඔස්සේ විමර්ශන (වීඩියෝ)",
       "News Content": "ශිෂ්‍යත්ව විභාගයේ ගැටළු ඇති වූ මධ්‍යස්ථානවල සිසුන්ට කිසිදු අසාධාරණයක් සිදු නොවන පරිදි කටයුතු කරන බව විභාග කොමසාරිස් ජනරාල් එල්.එම්.ඩී. ධර්මසේන පවසනවා.\nඊයේ පැවති 5 ශ්‍රේණිය ශිෂ්‍යත්ව විභාගයෙන් අනතුරුව සිසු දරුවන් සහ දෙමව්පියන් චෝදනා එල්ල කළේ ඇතැම් විභාග මධ්‍යස්ථානවල ගැටළු සිදුවූ බවටයි.\nකෙසේ වෙතත්, කොළඹ අද පැවති මාධ්‍ය හමුවකට එක්වෙමින් විභාග කොමසාරිස් ජනරාල්වරයා සදහන් කළේ මේ සම්බන්ධයෙන් සොයා බැලීම සඳහා කමිටු 03ක් පත්කර ඇති අතර, ඒ අනුව විමර්ශන සිදුකරන බවයි.\nකෙසේ වෙතත්, විභාග කොමසාරිස් ජනරාල් එල්.එම්.ඩි. ධර්මසේන සඳහන් කළේ සිදුවු අක්‍රමිතා සම්බන්ධයෙන් සොයා බැලීමට අදාලව හෙට දින සිසුන්ගෙන් සහ දෙමව්පියන්ගෙන් අදාල සාක්ෂි ලබාගැනීමට කටයුතු කරන බවයි.\nමේ අතර පෙබරවාරි 07 වනදා ආරම්භ වන උසස් පෙළ විභාගය නියමිත පරිදි පවත්වන බවත් එහිදී ද මෙවැනි අක්‍රමිකතා සිදුවීම වලක්වාලීමට අවශ්‍ය කටයුතු සිදුකරන බවත් විභාග කොමසාරිස් ජනරාල්වරයා එහිදී ප්‍රකාශ කළා.",
       "URL": "https://www.hirunews.lk/294893/ශිෂ්‍යත්ව-විභාගයේ-ගැටළු-ගැන-සොයන්න-කමිටු-3ක්-ඔස්සේ-විමර්ශන-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1404"
}