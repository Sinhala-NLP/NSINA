{
       "Source": "hirunews",
       "Timestamp": "Friday, 02 June 2023 - 17:08",
       "Headline": "පොල් උලකින් පහරදී කාන්තාවක් ඝාතනය කරලා",
       "News Content": "කැකිරාව - සෙක්කුපිටිය ප්‍රදේශයේ නිවසකදී, පොල් උලකින් පහරදී කාන්තාවක් ඝාතනය කර තිබෙනවා.\nමෙලෙස ඝාතනයට ලක්ව ඇත්තේ 35 හැවිරිදි දෙදරු මවක්.\nඇය ඊයේ රාත්‍රියේ කාමරයේ නිදා සිටියදී කිසියම් පුද්ගලයෙකු විසින් ඇය ඝාතනය කර ඇති බවටයි සැමියා පොලීසියට ප්‍රකාශ කර ඇත්තේ.\nඇයගේ සැමියා සහ දරුවන් දෙදෙනා වෙනත් කාමරයක නිදා සිට ඇති අතර අද උදෑසන ඇයගේ සිරුර දුටු බව සැමියා පොලිසියට සඳහන් කර තිබෙනවා.\nමොවුන් අකුරණ ප්‍රදේශයේ පදිංචිකරුවන් වන අතර සෙක්කුපිටිය නගරයේ කුලී නිවසක සිට ව්‍යාපාරයක් පවත්වාගෙන ගොස් තිබෙනවා.",
       "URL": "https://www.hirunews.lk/336893/පොල්-උලකින්-පහරදී-කාන්තාවක්-ඝාතනය-කරලා",
       "Category": "Local News",
       "Parent URL": "https://www.hirunews.lk/local-news.php?pageID=298"
}