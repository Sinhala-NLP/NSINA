{
       "Source": "hirunews",
       "Timestamp": "Wednesday, 12 July 2023 - 14:27",
       "Headline": "ගුවන් මගියාගේ ආහාර වේල නොතිබූ නිසා යානයේ පැය තුනක ප්‍රමාදයක්",
       "News Content": "2022 වසරට සාපේක්ෂව 47% කින් නොහික්මුණු මගී සිදුවීම් ඉහළ ගොස් ඇති බව ජාත්‍යන්තර ගුවන් ප්‍රවාහන සංගමය පසුගිය දිනෙක ප්‍රකාශකර තිබුණා.\nඑයට කදිම නිදසුනක් සපයමින් ව්‍යාපාරික පන්තියේ මගියෙකුට අවශ්‍ය වූ ආහාර වේලක් නොතිබූ නිසා United Airlines ගුවන් යානයක් චිකාගෝ වෙත හරවා එවා ඇති පුවතක් විදෙස් මාධ්‍ය වාර්තා කොට සිටියා.\nඑක්සත් ජනපදයේ හූස්ටන් සිට ඇම්ස්ටර්ඩෑම් වෙත ගමන් කරමින් තිබූ මෙම යානයේ සිට එම මගියාට අවශ්‍ය වූ ආහාර වේලක් නොතිබූ නිසා ගුවන් ගමනට බාධා කිරීම හේතුවෙන් මෙම යානය නැවත හැරවීමට සිදුව ඇති බවයි වාර්තා වන්නේ.\nකෙසේවෙතත් ගුවන් යානය පැය තුනකට වඩා ප්‍රමාද වී ඇම්ස්ටර්ඩෑම් වෙත ගොඩ බස්සවා ඇති බවයි විදෙස් මාධ්‍ය වාර්තා කොට සිටින්නේ.",
       "URL": "https://www.hirunews.lk/340958/ගුවන්-මගියාගේ-ආහාර-වේල-නොතිබූ-නිසා-යානයේ-පැය-තුනක-ප්‍රමාදයක්",
       "Category": "Local News",
       "Parent URL": "https://www.hirunews.lk/local-news.php?pageID=190"
}