{
       "Source": "hirunews",
       "Timestamp": "Sunday, 01 October 2017 - 18:28",
       "Headline": "ඇමති සාගලගේ රථය අනතුරට ලක් කළ තුන්දෙනෙකු රිමාන්ඩ්",
       "News Content": "පරිවාර රථ දෙකක් සමඟ ගමන් කරමින් තිබූ නීතිය, සාමය සහ දක්ෂිණ සංවර්ධන අමාත්‍ය සාගල රත්නායකගේ ජීප් රථය අනතුරට ලක් කර පළා ගිය පුද්ගලයින් තුන්දෙනෙකු මේ මස 03 වන දා දක්වා රක්ෂිත බන්ධනාගාර ගත කර තිබෙනවා.\nපසුගිය 29 වන දා රාත්‍රියේ අධිවේගී මාර්ගයේ ගැලනිගම ප්‍රදේශයේදී මෙම අනතුර  සිදුකර පළා ගොස් තිබුණේ තවත් ජීප් රථයක ගමන් කරමින් සිටි පුද්ගලයින් තුන්දෙනෙක්.\nමෙම රථය පිළිබද වැඩිදුර පරීක්ෂණ පැවැත්වූ බණ්ඩාරගම පොලීසිය අද මෙම සැකකරුවන් අත්අඩංගුවට ගත් අතර, අනතුරුව ඔවුන් හොරණ මහේස්ත්‍රාත් අධිකරණයට ඉදිරිපත් කිරීමෙන් පසු මෙලෙස රක්ෂිත බන්ධනාගාර ගත කර තිබෙනවා.",
       "URL": "https://www.hirunews.lk/172306/ඇමති-සාගලගේ-රථය-අනතුරට-ලක්-කළ-තුන්දෙනෙකු-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=4293"
}