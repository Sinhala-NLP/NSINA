{
       "Source": "hirunews",
       "Timestamp": "Monday, 04 September 2017 - 7:42",
       "Headline": "අදත් ගිගුරුම් සහිත වැසි",
       "News Content": "බස්නාහිර, දකුණ, සබරගමුව, මධ්‍යම සහ වයඹ  පළාත්වලට අද දිනයේත් වැසි හෝ ගිගුරුම් සහිත වැසි ඇතිවිය හැකි බව කාලගුණ විද්‍යා දෙපාර්තමේන්තුව පවසනවා.\nවිශේෂයෙන් සබරගමුව, මධ්‍යම සහ ඌව පළාත්වලටත් මඩකලපුව, අම්පාර, කළුතර සහ ගාල්ල දිස්ත්‍රික්කවලට මිලිමීටර 75 ඉක්මවූ තද වැසි ඇතිවිය හැකි බවයි කාර්යයේ නියුතු කාලගුණ විද්‍යාඥ නදීකා රණවීර සඳහන් කළේ.\nතද වැසි හේතුවෙන් කළු ගඟ, බුලත්සිංහල ප්‍රදේශයෙන් පිටාර මට්ටමට පැමිණ ඇති බැවින් ඒ පිළිබඳ ජනතාව අවධානයෙන් පසුවන ලෙස වාරිමාර්ග දෙපාර්තමේන්තුව දැනුම් දෙනවා.\nකෙසේ වෙතත් ඊයේ පිටාර මට්ටමට පැමිණ තිබූ අත්තනගලූ ඔයේ ජල මට්ටම මේ වනවිට පහත බැස ඇති බවද එම දෙපාර්තමේන්තුව සඳහන් කළා.\nඑමෙන්ම අධික වැසි හේතුවෙන් කුකුලේ ගඟ ජලාශයේ ඊයේ විවෘත කෙරුණු වාන් දොරටුවත් මේ වනවිට වසා දමා තිබෙනවා.\nපවතින වැසි සහිත කාලගුණ තත්ත්වයත් සමඟ ජාතික ගොඩනැගිලි පර්යේෂණ සංවිධානය කළුතර, කෑගල්ල සහ රත්නපුර දිස්ත්‍රික්කවලට නිකුත් කළ නායයෑම් අවදානම තවදුරටත් ක්‍රියාත්මකයි.",
       "URL": "https://www.hirunews.lk/170087/අදත්-ගිගුරුම්-සහිත-වැසි",
       "Category": "Local News",
       "Parent URL": "https://www.hirunews.lk/local-news.php?pageID=4339"
}