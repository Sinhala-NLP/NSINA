{
       "Source": "hirunews",
       "Timestamp": "Wednesday, 23 October 2019 - 12:57",
       "Headline": "අනුර සේනානායකට එරෙහි නඩුව යළි කල් යයි",
       "News Content": "රගර් ක්‍රීඩක වසීම් තාජුඞීන් ඝාතන සිද්ධියේ තොරතුරු වසන් කිරීම සම්බන්ධයෙන් හිටපු ජේ්‍යෂ්ඨ නියෝජ්‍ය පොලිස්පති අනුර සේනානායකට එරෙහිව ගොනුකර ඇති නඩුව ලබන මස නොවැම්බර් 7 වනදා දක්වා අද යළි කල් තැබුණා.\nනඩුව මහාධිකරණ විනිසුරු විකුම් කළුආරච්චි හමුවේ විභාගයට ගත් අවස්ථාවේදී, රෝගී තත්ත්වයක් හේතුවෙන් හිටපු ජ්‍යෙෂ්ඨ නියෝජ්‍ය පොලිස්පති අනුර සේනානායක අධිකරණයට පැමිණ නොසිටි බවයි හිරු අධිකරණ වාර්තාකරු කියා සිටියේ.\nබරපතල රෝගී තත්ත්වයක් හේතුවෙන් ඔහුට මෙලෙස අද අධිකරණයේ පෙනී සිටීමට නොහැකි බව ඔහුගේ නීතිඥවරුන් අධිකරණයට දැනුම් දෙනු ලැබුවා.\nමේ හේතුවෙන් නඩුව යළි ලබන 7 වනදා කැදවීමටයි මහාධිකරණ විනිසුරුවරයා නියෝග කළේ.\nවසීම් තාජුඞීන් ඝාතනයට අදාල තොරතුරු වසන් කිරීම සහ අසත්‍ය තොරතුරු ලබාදීම සම්බන්ධයෙන් දණ්ඩ නීති සංග්‍රහයේ 198 වන වගන්තිය යටතේ නීතිපතිවරයා මොහුට එරෙහිව නඩු පවරා තිබෙනවා.",
       "URL": "https://www.hirunews.lk/226814/අනුර-සේනානායකට-එරෙහි-නඩුව-යළි-කල්-යයි",
       "Category": "Local News",
       "Parent URL": "https://www.hirunews.lk/local-news.php?pageID=3084"
}