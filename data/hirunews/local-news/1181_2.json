{
       "Source": "hirunews",
       "Timestamp": "Monday, 09 May 2022 - 14:20",
       "Headline": "අග්‍රාමාත්‍ය කාර්ය මණ්ඩල ප්‍රධානී යෝෂිත රාජපක්ෂ රටින් පනී",
       "News Content": "අග්‍රාමාත්‍ය කාර්ය මණ්ඩල ප්‍රධානී යෝෂිත රාජපක්ෂ අද අළුයම දිවයිනෙන් බැහැරව ගොස් ඇති බව වාර්තා වනවා.\nයෝෂිත රාජපක්ෂ සහ ඔහුගේ බිරිඳ සිංගප්පූරු ගුවන් සේවයට අයත් SQ 469 දරණ ගුවන් යානයෙන් සිංගප්පූරුව බලා පිටත්ව ගිය බවයි වාර්තා වන්නේ.\nඅද අළුයම 12.50 ට පමණ යෝෂිත රාජපක්ෂ සහ ඔහුගේ බිරිඳ ආරක්ෂක නිලධාරීන් ද රහිතව පෞද්ගලික රථයකින් පැමිණ ගුවන්තොටුපළට ඇතුළු වී තිබෙනවා.\nකෙසේ වෙතත් ඔහුගේ ගමනාන්තය පිළිබඳ කිසිදු තොරතුරක් වාර්තා වන්නේ නැහැ.\nඅග්‍රාමාත්‍ය කාර්ය මණ්ඩල ප්‍රධානියා මෙලෙස දිවයිනෙන් බැහැරව යන්නේ ඔහුගේ පියා වන අග්‍රාමාත්‍ය මහින්ද රාජපක්ෂ ට තනතුරෙන් ඉවත් වන ලෙස බල කෙරෙමින් පවතින පසුබිමකයි.",
       "URL": "https://www.hirunews.lk/303929/අග්‍රාමාත්‍ය-කාර්ය-මණ්ඩල-ප්‍රධානී-යෝෂිත-රාජපක්ෂ-රටින්-පනී",
       "Category": "Local News",
       "Parent URL": "https://www.hirunews.lk/local-news.php?pageID=1181"
}