{
       "Source": "hirunews",
       "Timestamp": "Thursday, 21 December 2017 - 7:27",
       "Headline": "o/l අදින් අවසන්",
       "News Content": "සාමාන්‍ය පෙළ විභාගය අදින් අවසන් වනවා.\nවිභාගය අවසන්වී සිසුන් කළහකාරී ලෙස විභාග මධ්‍යස්ථාන අවට හැසිරුණහොත් ප්‍රතිඵල අත්හිටුවන බවයි විභාග දෙපාර්තමේන්තුව සඳහන් කළේ.\nපසුගිය 12 වනදා ආරම්භ කළ විභාගය මධ්‍යස්ථාන 5116කදී  පැවැත්වුණු අතර, ඒ සඳහා පෙනී සිටි අපේක්ෂකයින් සංඛ්‍යාව හය ලක්ෂ 88, 573ක්.\nඑමෙන්ම කොළඹ සහ අනුරාධපුර ප්‍රදේශවල සාමාන්‍ය පෙළ විභාගයට පෙනී සිටි අපේක්ෂකයින් දෙදෙනෙකු ගණිතය ප්‍රශ්න පත්‍රයට ජංගම දුරකථනය භාවිතා කරමින් පිළිතුරු සැපයූ සිද්ධියක්ද වාර්තාවූ අතර, ඒ අනුව එක් අපේක්ෂකයෙකුට විභාගය සඳහා පෙනී සිටීම දෙපාර්තමේන්තුව විසින් අත්හිටවනු ලැබුවා.",
       "URL": "https://www.hirunews.lk/178916/o-l-අදින්-අවසන්",
       "Category": "Local News",
       "Parent URL": "https://www.hirunews.lk/local-news.php?pageID=4163"
}