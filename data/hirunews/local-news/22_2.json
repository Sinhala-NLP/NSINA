{
       "Source": "hirunews",
       "Timestamp": "Monday, 18 September 2023 - 20:04",
       "Headline": "මාතර පාසලක සිවිලිමේ පුපුරන ද්‍රව්‍ය",
       "News Content": "පාසලක් තුළ තිබී පුපුරණ ද්‍රව්‍ය තොගයක් සොයා ගැනීමට පොලීසිය සමත් වී තිබෙනවා.\nඒ එම පාසලක ඉදිකර තිබූ කාමරයක සිවිලිමේ සඟවා තිබීයදීයි.\nඑහි තිබී ගිනිඅවියක්, උණ්ඩ තොගයක් සහ පුපුරණ ද්‍රව්‍ය තොගයක් පොලීසිය විසින් සොයාගෙන ඇති බවයි වාර්තා වෙන්නේ.\nමාතර මැද්දවත්ත ප්‍රදේශයේ පිහිටි පාසලක තිබී මෙම පුපුරණ ද්‍රව්‍ය සහ උණ්ඩ තොගය සොයාගෙන ඇති අතර වැඩිදුරටත් තොරතුරු අනාවරණය වී ඇත්තේ එම පාසල තුළ ඉදිකර තිබූ එම කාමරය භාවිතයට නොගන්නා එකක් බවයි.\nඑහිදී සිවිලිමේ තිබී ටී 56 උණ්ඩ 20ක්, මි.මී.3.2 උණ්ඩ 24ක්, මි.මී. 9 උණ්ඩ 107ක්, ගල් කටස් වර්ගයේ ගිනිඅවියක් සොයාගැනීමට සමත්ව ඇති බවයි වාර්තා වූයේ.",
       "URL": "https://www.hirunews.lk/348681/මාතර-පාසලක-සිවිලිමේ-පුපුරන-ද්‍රව්‍ය",
       "Category": "Local News",
       "Parent URL": "https://www.hirunews.lk/local-news.php?pageID=22"
}