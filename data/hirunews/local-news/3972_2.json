{
       "Source": "hirunews",
       "Timestamp": "Friday, 27 April 2018 - 12:13",
       "Headline": "හොරණ කර්මාන්තශාලාවේ හිමිකරුත් රිමාන්ඩ්",
       "News Content": "පස් දෙනෙකුට මරු කැඳවමින් හොරණ - බැල්ලපිටිය ප්‍රදේශයේ රබර් සැකසුම් කර්මාන්තශාලාවේ සිදුවූ අනතුර සම්බන්ධයෙන් එහි හිමිකරු වන සරත් විජේරත්න, නීතිඥයෙකු මාර්ගයෙන් අධිකරණයට භාර වුණා.\nඒ ඊට අදාළ නඩුව හොරණ මහේස්ත්‍රාත් ජයරුවන් දිසානායක හමුවේ අද (27) විභාගයට ගත් අවස්ථාවේදීයි.\nඅධිකරණයට භාර වූ එහි හිමිකරු, ජේ්‍යෂ්ඨ රසායනාගාර පාලකවරිය සහ කළමනාකරු ලබන මස 11 වනදා දක්වා රක්ෂිත බන්ධනාගාර ගත කරන ලෙසයි එහිදී මහේස්ත්‍රාත්වරයා නියෝග කළේ.\nඅදාල රබර් කර්මාන්තශාලවේ විෂ වායුවක් ආඝ්‍රාණය වී පුද්ගලයන් 5 දෙනෙකු මියගොස් තවත් 35 දෙනෙකු රෝහල් ගත කෙරුණේ පසුගිය 19 වනදායි.\nසිද්ධියෙන් අනතුරුව ක්ෂේත්‍ර කිහිපයක් ඔස්සේ පරීක්ෂණ සිදුකෙරුණ අතර එහිදී අනාවරණ වූයේ එම කර්මාන්තශාලාව නිසි ආරක්ෂක විධිවිධාන වලට අනුව පවත්වාගෙන ගොස් නොමැති බවටයි.",
       "URL": "https://www.hirunews.lk/189382/හොරණ-කර්මාන්තශාලාවේ-හිමිකරුත්-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=3972"
}