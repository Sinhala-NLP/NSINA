{
       "Source": "hirunews",
       "Timestamp": "Friday, 14 January 2022 - 9:55",
       "Headline": "දිවයිනේ පැය 24 තුළ වාර්තා වුණ මත්ද්‍රව්‍ය වැටලීම්",
       "News Content": "තලෙයිමන්නාරම පොලිස් වසමේ තලෙයිමන්නාරම මන්නාරම මාර්ගයේදී තලෙයිමන්නාරම පොලිස් ස්ථානයට ලද තොරතුරක් මත, බස්රථයකින් අයිස් මත්ද්‍රව්‍ය ප්‍රවාහනය කරමින් සිටියදී වැටලීම්ක් සිදු කර තිබෙනවා.\nඊයේ(13) දින වැටලීම සිදු කළ ඇති අතර, එහිදී බස් රථයේ රියදුරු සහ රිය සහායක අත් අඩංගුවට ගත් බවටයි,පොලිස් වාර්තා සදහන් කරන්නේ.\nඅත් අඩංගුවට පත් වන අවස්ථාවේ සැකකරුවන් සන්තකයේ හෙරොයින් ග්‍රෑම් 260ක් තිබූ බවට සදහන්.\nසැකකරුවන් වයස අවුරුදු 28 හා 39ක් වූ තලෙයිමන්නාරම ප්‍රදේශයේ පදිංච්කරුවන්.\nඅද(14) දින මන්නාරම මහේස්‍රාත් අධිකරණයට සැකකරුවන් ඉදිරිපත් කිරීමට නියමිතයි.\nසිද්ධිය සම්බන්ධ වැඩිදුර විමර්ශන තලෙයිමන්නාරම පොලීසිය විසින් සිදු කරනු ඇති.\nඑමෙන්ම ඊයේ (13) දින කඩවත පොලිස් වසමේ ගල්හේන ක්‍රීඩාපිටිය අසලදී කඩවත පොලිස් ස්ථානයට ලද තොරතුරක් මත, හෙරොයින් සමඟ සැකකරුවෙකු අත් අඩංගුවට ගෙන තිබෙනවා.\nඅත් අඩංගුවට පත්වන අවස්ථාවෙ සැක්කරු සන්තකව හෙරොයින් ග්‍රෑම් 13ක් මිලි ග්‍රෑම් 150ක් තිබූ බවට සදහන්.\nසැකකරු වයස අවුරුදු 23ක ඉඹුල්ගොඩ ප්‍රදේශයේ පදිංචිකරුවෙක්.\nඑමෙන්ම,ඊයේ (13) උදෑසන අවිස්සාවේල්ල මාදොල ප්‍රදේශයේදී වලාන දූෂණ මර්ධන ඒකකයේ නිලධාරින්ට ලද තොරතුරක් මත වැටලීමක් සිදු කර තිබෙනවා.\nඑහිදී,නීති විරෝධී මත්පැන් පෙරීමට ගන්නා ගෝඩා ලීටර් 9465ක් සමඟ සැකකරුවන් තිදෙනෙකු අත් අඩංගුවට ගෙන ඇති අතර, ඔවුන්ව අවිස්සාවේල්ල පොලිස් ස්ථානයට ඉදිරිපත් කර ඇති බවටයි, පොලිස් වාර්තා සදහන් කරන්නේ.\nඅත් අඩංගුවට ගත් සැකකරුවන්, වයස අවුරුදු 35ත් 46ත් අතර පසුවන අවිස්සාවේල්ල, පානදුර හා රාගම ප්‍රදේශවල පදිංචිකරුවන්.",
       "URL": "https://www.hirunews.lk/293971/දිවයිනේ-පැය-24-තුළ-වාර්තා-වුණ-මත්ද්‍රව්‍ය-වැටලීම්",
       "Category": "Local News",
       "Parent URL": "https://www.hirunews.lk/local-news.php?pageID=1425"
}