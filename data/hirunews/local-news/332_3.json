{
       "Source": "hirunews",
       "Timestamp": "Friday, 19 May 2023 - 18:47",
       "Headline": "වසන්ත මුදලිගේ බැලීමට විපක්ෂ නායක රෝහලට",
       "News Content": "විපක්ෂ නායක සජිත් පවසන්නේ රජය විසින් පුරවැසියන්ගේ මුලික ප්‍රජාතන්ත්‍රවාදී අයිතීන් අඛණ්ඩව උල්ලංඝනය කරන ජාතියක් බවට ශ්‍රී ලංකාව පත්ව ඇති බවයි.\nප්‍රජාන්ත්‍රවාදී අයිතීන් ක්‍රියාත්මක කිරීමට ජනතාවට නිදහස ලබාදිය යුතු බවත් ඔවුන්ගේ අයිතීන් සීමා කිරීමට රජය ගන්නා ක්‍රියාමාර්ගවලට සමගි ජන බලවේගය විරෝධය පළ කරන බවත් ඔහු ප්‍රකාශ කරනවා.\nවිපක්ෂ නායකවරයා මේ බව කියා සිටියේ අත්අඩංගුවේ පසුවන අන්තර් විශ්වවිද්‍යාල ශිෂ්‍ය බළමණ්ඩලයේ කැඳවුම්කරු වසන්ත මුදලිගේ හමුවීමට\nරාගම ශික්ෂණ රෝහලට පැමිණීමෙන් අනතුරුවයි.\nශ්‍රී ලංකාව තුළ අත්තනෝමතික බලයක් නිර්මාණය කිරීමේ අරමුණින් මැතිවරණ ප්‍රමාද කිරීම තුළින් රජය ජනතා අයිතීන් කඩ කරන බවටයි මන්ත්‍රීවරයා චෝදනා කරන්නේ.\nසමගි ජන බලවේගය හෝ එහි කිසිවෙකුත් කිසිවිටෙකත් එවැනි රජයක් සමඟ කටයුතු නොකරන බව ද ඔහු වැඩිදුරටත් ප්‍රකාශ කර තිබෙනවා.\nවසන්ත මුදලිගේ සහ තවත් පිරිසක් ඊයේ (18) කැලණිය විශ්ව විද්‍යාලය අසල උද්ඝෝෂණයක් පැවැත්වීම හේතුවෙන් අත්අඩංගුවට ගැනුණා.\nරෝහලට ගිය විපක්ෂනායකවරයා වසන්ත මුදලිගේ හමුවී ඔහුගේ තත්වය සම්බන්ධයෙන් විමසා බලා තිබෙනවා.",
       "URL": "https://www.hirunews.lk/335660/වසන්ත-මුදලිගේ-බැලීමට-විපක්ෂ-නායක-රෝහලට",
       "Category": "Local News",
       "Parent URL": "https://www.hirunews.lk/local-news.php?pageID=332"
}