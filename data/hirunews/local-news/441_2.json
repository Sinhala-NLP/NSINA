{
       "Source": "hirunews",
       "Timestamp": "Saturday, 01 April 2023 - 15:30",
       "Headline": "වැවිලි ප්‍රජාවට ස්ථිර ලිපින ඉල්ලා පුද්ගලයෙකු ශ්‍රේෂ්ඨාධිකරණයට",
       "News Content": "දිවයින පුරා සිටින වැවිලි ප්‍රජාවට ස්ථිර ලිපින ලබාදීමට නියෝග කරන ලෙස ඉල්ලා මාවතගම ප්‍රදේශයේ පදිංචි ජීවරත්නම් සුරේෂ් කුමාර් නම් පුද්ගලයෙකු ශ්‍රේෂ්ඨාධිකරණයට මූලික අයිතිවාසිකම් පෙත්සමක් ඉදිරිපත් කර තිබෙනවා.\nමෙරට වෙසෙන ශ්‍රමිකයින් සහ ඔවුන්ගේ පවුල්වල පදිංචිය සඳහා ස්ථිර ලිපිනයන් නොමැතිකම හේතුවෙන් ඔවුන් මෙරට පුරවැසියන් ලෙස නොසලකන බවයි පෙත්සම්කරු පෙන්වා දී ඇත්තේ.\nපෙත්සමේ වගඋත්තරකරුවන් ලෙස රාජ්‍ය පරිපාලන හා ස්වදේශ කටයුතු අමාත්‍ය දිනේෂ් ගුණවර්ධන, වැවිලි කර්මාන්ත අමාත්‍ය රමේෂ් පතිරණ, ජල සම්පාදන හා වතු යටිතල පහසුකම් සංවර්ධන අමාත්‍ය ජීවන් තොණ්ඩමන් ඇතුළු පිරිසක් නම් කර තිබෙනවා.",
       "URL": "https://www.hirunews.lk/331454/වැවිලි-ප්‍රජාවට-ස්ථිර-ලිපින-ඉල්ලා-පුද්ගලයෙකු-ශ්‍රේෂ්ඨාධිකරණයට",
       "Category": "Local News",
       "Parent URL": "https://www.hirunews.lk/local-news.php?pageID=441"
}