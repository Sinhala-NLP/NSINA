{
       "Source": "hirunews",
       "Timestamp": "Thursday, 30 August 2018 - 16:38",
       "Headline": "සුපිරි වෙළඳසැලක භාණ්ඩ සොරකම CCTV කැමරාවේ සටහන් වෙයි",
       "News Content": "ඇහැලියගොඩ පරකඩුව ප්‍රදේශයේ සුපිරි වෙළඳසැලකට පැමිණෙන පිරිසක් භාණ්ඩ සොරාගෙන යන ආකාරය එහි සවිකර තිබු CCTV කැමරාවල පටිගත වී තිබෙනවා.\nපසුගිය 18 වනදා සවස 2 ට පමණ අදාළ වෙළඳසැලට ත්‍රී රෝද රථයකින් පැමිණෙන 4 දෙනෙකු මෙම සොරකමට සම්බන්ධ බවටයි අනාවරණ වී ඇත්තේ.\nකුඩා ගැහැණු ළමයෙකු සමග පැමිණෙන ඔවුන් වෙළඳසැල තුලට ඇතුලුවී භාණ්ඩ සොරකම් කරන අතර එහි සිටින කාන්තාව අදාළ භාණ්ඩ සිය ඇඳුම් අතර සඟවා ගන්නා ආකාරය කැමරාවල සටහන් වී තිබෙනවා.\nවෙළඳසැල් හිමියා ප්‍රකාශකර ඇත්තේ ඔවුන් මිල අධික කිරිපිටි ටින් 5 ක් සහ චොක්ලට් සොරකම් කර ඇති බවයි.\nඒවායෙහි වටිනාකම රුපියල් 8000 කට අධිකයි.\nවෙළඳසැලේ භාණ්ඩ අඩුවීම පිළිබඳ කළ සොයා බැලීමේදීයි මෙම සොරකම හෙළිවී ඇත්තේ.\nසිද්ධිය පිළිබඳ ඇහැළියගොඩ පොලිසිය පරීක්ෂණ සිදුකරන අතර සැකකරුවන් මෙතෙක් අනාවරණ වී නැහැ.",
       "URL": "https://www.hirunews.lk/198790/සුපිරි-වෙළඳසැලක-භාණ්ඩ-සොරකම-cctv-කැමරාවේ-සටහන්-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=3772"
}