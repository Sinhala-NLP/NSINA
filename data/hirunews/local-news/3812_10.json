{
       "Source": "hirunews",
       "Timestamp": "Monday, 06 August 2018 - 13:43",
       "Headline": "A 09 මාර්ගයේ සිදුවූ වෑන් රථ අනතුරකින් දෙදෙනෙකු මරුට (ඡායාරූප)",
       "News Content": "යාපනය A 09 මාර්ගයේ පලෙයි ඉයක්කච්චි ප්‍රදේශයේ දී  සිදුවූ රිය අනතුරකින් දෙදෙනෙකු මියගොස් 6 දෙනෙකු තුවාල ලබා තිබෙනවා.\nඅද අලුයම යාපනය දෙසට ධාවනය වූ වෑන් රථයක්, නවතා තිබු ලොරි රථයක පිටුපස ගැටීමෙන් මේ අනතුර සිදුව ඇති බවයි පොලිසිය පැවසුවේ.\nමෙලෙස අනතුරින් මියගොස් ඇත්තේ පේදුරුතුඩුව ප්‍රදේශයේ පදිංචි වෑන් රථයේ රියදුරු සහ 41 හැවිරිදි කාන්තාවක්.\nවෑන් රථයේ සිටි සෙසු තුවාලකරුවන් පලෙයි , කිලිනොච්චිය හා යාපනය රෝහල් වෙත ඇතුලත් කර තිබෙනවා.\nඅනතුර සම්බන්ධයෙන් පලෙයි පොලසිය වැඩිදුර විමර්ශන සිදුකරනවා.\n(ඡායාරූප - රොමේෂ් මදුශංක)",
       "URL": "https://www.hirunews.lk/196917/a-09-මාර්ගයේ-සිදුවූ-වෑන්-රථ-අනතුරකින්-දෙදෙනෙකු-මරුට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=3812"
}