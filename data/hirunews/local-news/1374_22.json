{
       "Source": "hirunews",
       "Timestamp": "Saturday, 05 February 2022 - 13:11",
       "Headline": "ජාත්‍යන්තරය එක්ක සාකච්ඡාව ගැටලුවක් නෙවෙයි - ඇමති විමල් (වීඩියෝ)",
       "News Content": "ජාත්‍යන්තර මූල්‍ය අරමුදල හෝ වෙනත් ජාත්‍යන්තර ආයතනයක් සමඟ සාකච්ඡා කිරීම ගැටලුවක් නොවන බව, ජාතික නිදහස් පෙරමුණේ නායක\nඅමාත්‍ය විමල් වීරවංශ පවසනවා.\nතලංගම ප්‍රදේශයේ පැවති උත්සවයකින් අනතුරුව මාධ්‍ය වෙත අදහස් දක්වමින් ඔහු සඳහන් කළේ, ගැටලුව ඇත්තේ රටට අහිතකර කොන්දේසි\nඉදිරිපත් කළහොත් ඊට එකඟ වීම සම්බන්ධයෙන් බවයි.\nකොළඹ දිස්ත්‍රික් සංවර්ධන වැඩ සටහන යටතේ තලංගම ප්‍රදේශයේ අඩු ආදායම්ලාභී පවුලක් වෙත නිවසක් ලබාදීම අද (05) පෙරවරුවේ සිදු කෙරුණා.\nඒ, ජාතික නිදහස් පෙරමුණේ නායක අමාත්‍ය විමල් වීරවංශ සහ පිවිතුරු හෙළ උරුමයේ නායක අමාත්‍ය උදය ගම්මන්පිල යන සහභාගීත්වයෙන්.\nහෙටට යෙදන උදය ගම්මන්පිල මහතාගේ ජන්ම දිනය සැමරීම ද මෙහිදී සිදු කෙරුණා.",
       "URL": "https://www.hirunews.lk/296224/ජාත්‍යන්තරය-එක්ක-සාකච්ඡාව-ගැටලුවක්-නෙවෙයි-ඇමති-විමල්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1374"
}