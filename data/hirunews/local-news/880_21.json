{
       "Source": "hirunews",
       "Timestamp": "Friday, 09 September 2022 - 13:42",
       "Headline": "ජාතික සභාවේ යෝජනාව නොමැතිවීමෙන් පාර්ලිමේන්තුව විනාඩි 24කට සීමාවේ (වීඩියෝ)",
       "News Content": "ජාතික සභාව පිළිබඳව වූ යෝජනාව ඉදිරිපත්ව නොතිබීම හේතුවෙන් අද (09) පාර්ලිමේන්තුව රැස්වීම විනාඩි විසි හතරකට සීමා වුණා.\nමේ හේතුවෙන් අභාවප්‍රාප්ත පාර්ලිමේන්තු මන්ත්‍රී අමරකීර්ති අතුකෝරලගේ ශෝක ප්‍රකාශ යෝජනාව විවාදයට නොගෙන පාර්ලිමේන්තුව කල් තැබීමටයි කථානායකවරයා පියවර ගනු ලැබුවේ.\nමේ අතර, ජාත්‍යන්තර මූල්‍ය අරමුදල සමඟ ඇති කරගත් එකඟතා සම්බන්ධයෙන් පාර්ලිමේන්තුව දැනුවත් කරන ලෙස විපක්ෂයේ ප්‍රධාන සංවිධායක, පාර්ලිමේන්තු මන්ත්‍රී ලක්ෂ්මන් කිරිඇල්ල අද යළි ආණ්ඩු පක්ෂයෙන් ඉල්ලා සිටියා.\nඑහිදී කතානායක මහින්ද යාපා අබේවර්ධන, පාර්ලිමේන්තු මන්ත්‍රී හේෂා විතානගේ මෙන්ම සභානායක අමාත්‍ය සුසිල් ප්‍රේම්ජයන්ත් ද ඊට මැදිහත් වුණා.\nඑහිදී සභානායකවරයා කියා සිටියේ අදාළ එකඟතා ලබාදීම ගැටළුවක් නොවන බවයි.",
       "URL": "https://www.hirunews.lk/314949/ජාතික-සභාවේ-යෝජනාව-නොමැතිවීමෙන්-පාර්ලිමේන්තුව-විනාඩි-24කට-සීමාවේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=880"
}