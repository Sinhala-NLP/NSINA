{
       "Source": "hirunews",
       "Timestamp": "Sunday, 12 February 2017 - 12:57",
       "Headline": "සයිටම් එකට වගේම නව ව්‍යවස්ථාවට එරෙහිවත් කටයුතු කරනවා",
       "News Content": "මාළඹේ පෞද්ගලික වෛද්‍ය විද්‍යාලයට එරෙහිව විරෝධතා සිදුකළ අයුරින් නව ආණ්ඩුක්‍රම ව්‍යවස්ථාවට එරෙහිවද ඉදිරි පියවර ගන්නා බව ඒකාබද්ධ විපක්ෂය ප්‍රකාශ කළා.\nපාර්ලිමේන්තු මන්ත්‍රී රංජිත් සොයිසා මේ බව කියා සිටියේ රත්නපුර - කොලොන්න ප්‍රදේශයේ ඊයේ පැවති ජනහමුවකට එක්වෙමින්.\n‘‘පළාත් සභා ඡුන්දෙත් නැහැ. මහඡන්දයක් එන පාටකුත් නැහැ. කොටින්ම මේ ආණ්ඩුවේ මේ ආණ්ඩුව යටතේ ඡුන්ද එන පාටක් පේන්නම නැහැ. අපිට වැටහෙනවා ඇත්තටම ආණ්ඩුව ගැන මොනතරම් විරෝධයක් තියෙනවා ද කියලා. 55 හාල් වැඩියි කතිරෙ ගැහුවා ඊට වඩා අඩුවට ගන්න. 3500 ගේන පොහොර මිටිය 350 ට දොරපනේ කුඹුරට දෙනකොට 150ට ගන්න පුළුවන් වෙයි කියලා පැරැද්දෙව්වා. බලාපොරොත්තු වෙච්ච දේවල් අද මේ රටේ මිනිස්සු ලබාගෙන තියෙනවා ද ලැබිලා තියෙනවා ද ? නැහැ. හැබැයි අනිවාර්යයෙන්ම ස්ථිර වශයෙන්ම අපි කියනවා සයිටම් එකට විරුද්ධව පාරට බැස්ස වගේම නව ආණ්ඩු ක්‍රම ව්‍යවස්ථාවට එරෙහිවත් මහින්ද රාජපක්ෂ මහත්තයත් එක්ක අපි පාරට බහිනවාමයි. රට එකතැන කරකැවෙනවා. මේ ආණ්ඩුව වහාම වෙනස් කළ යුතුයි. ’’",
       "URL": "https://www.hirunews.lk/154281/සයිටම්-එකට-වගේම-නව-ව්‍යවස්ථාවට-එරෙහිවත්-කටයුතු-කරනවා",
       "Category": "Local News",
       "Parent URL": "https://www.hirunews.lk/local-news.php?pageID=4665"
}