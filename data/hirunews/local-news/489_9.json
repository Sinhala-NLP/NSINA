{
       "Source": "hirunews",
       "Timestamp": "Wednesday, 08 March 2023 - 20:56",
       "Headline": "සිංහ කිවි ටෙස්ට් ගැටුම හෙට - මැතිවුස්ට සුවිශේෂී අවස්ථාවක්",
       "News Content": "ලෝක කුසලාන ටෙස්ට් ක්‍රිකට් තරගාවලියේ අවසන් වටයට පිවිසීමේ අවසන් බලාපොරොත්තුව සහිතව ශ්‍රී ලංකා ක්‍රිකට් කණ්ඩායම හෙට නවසීලන්තය සමග ටෙස්ට් ක්‍රිකට් තරගාවලිය ආරම්භ කරනවා.\nපළමු ටෙස්ට් තරගය ක්‍රයිස්චර්ස් හි හෙග්ලි ඕවල් ක්‍රීඩාංගනයේදී ආරම්භ වන්නේ මෙරට වේලාවෙන් හෙට අලුයම 3.30 ටයි.\nශ්‍රී ලංකා ක්‍රිකට් කණ්ඩායම නවසීලන්තය තුල මෙතෙක් ඉතිහාසයේ ටෙස්ට් තරග ජයග්‍රහණය කළ අවස්ථා ඇත්තේ දෙකක් පමණයි.\nඒ 1995 වසරේ සහ 2006 වසරේදීයි.\nමේ අතර හෙට ආරම්භ වන තරගයේ දී ටෙස්ට් ලකුණු 7000 සීමාව පසුකර යාමේ අවස්ථාව ඇන්ජලෝ මැතිව්ස්ට හිමිව තිබෙනවා.\nඒ සඳහා ඔහුට තවත් අවශ්‍යව ඇත්තේ තවත් ලකුණු 47ක්.",
       "URL": "https://www.hirunews.lk/329376/සිංහ-කිවි-ටෙස්ට්-ගැටුම-හෙට-මැතිවුස්ට-සුවිශේෂී-අවස්ථාවක්",
       "Category": "Local News",
       "Parent URL": "https://www.hirunews.lk/local-news.php?pageID=489"
}