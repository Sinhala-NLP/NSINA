{
       "Source": "hirunews",
       "Timestamp": "Wednesday, 14 December 2022 - 15:00",
       "Headline": "ශිෂ්‍යත්ව විභාගය අවසන් වනතුරු උපකාරක පන්ති තහනම්",
       "News Content": "පස්වැනි ශ්‍රේණියේ ශිෂ්‍යත්ව විභාගයට අදාළ උපකාරක පංති හා සම්න්ත්‍රණ පැවැත්වීම අද(14) මධ්‍යම රාත්‍රියේ සිට තහනම් බව විභාග දෙපාර්තමේන්තුව පවසනවා.\nඑම දෙපාර්තමේන්තුව පවසන්නේ, ලබන 18 වැනිදා පැවැත්වෙන 5 වන ශ්‍රේණියේ ශිෂ්‍යත්ව විභාගය අවසන් වනතුරු එම තහනම ක්‍රියාත්මක බවයි.\nඒ අනුව අද(14) මධ්‍යම රාත්‍රි 12 සිට ශිෂ්‍යත්ව විභාගයට අදාළ සියලු සම්මන්ත්‍රණ, දේශන, වැඩමුළු පැවැත්වීම සහ විභාගය සඳහා අනුමාන ප්‍රශ්න ඇතුළත් ප්‍රශ්න මුද්‍රණය කිරීම සහ ඒවා බෙදාහැරීම ද තහනම් වෙනවා.\nඑමෙන්ම විභාග ප්‍රශ්න පත්‍රවල ප්‍රශ්න ලබා දෙන බවට හෝ ඒ හා සමාන ප්‍රශ්න ලබාදෙන බවට පෝස්ටර්, බැනර්, අත් පත්‍රිකා, විද්‍යුත් මාධ්‍ය හෝ සමාජ මාධ්‍ය ඔස්සේ ප්‍රසිද්ධ කිරීම ද සම්පුර්ණයෙන් තහනම් බව විභාග කොමසාරිස් ජනරාල් එල්.එම්.ඩි ධර්මසේන පවසනවා.",
       "URL": "https://www.hirunews.lk/322669/ශිෂ්‍යත්ව-විභාගය-අවසන්-වනතුරු-උපකාරක-පන්ති-තහනම්",
       "Category": "Local News",
       "Parent URL": "https://www.hirunews.lk/local-news.php?pageID=667"
}