{
       "Source": "hirunews",
       "Timestamp": "Monday, 11 October 2021 - 23:27",
       "Headline": "කොල්කටා නයිට්රයිඩර්ස් දෙවන අවසන් පූර්ව  වටයට",
       "News Content": "ඉන්දීය ප්‍රිමියර් ලීග් තරගාවලියේ පිළිමලුන් පිටු දැකීමේ තරගය ජයගැනීමට කොල්කටා නයිට්රයිඩර් කණ්ඩායම සමත්වුනා.\nප්‍රථමයෙන් පන්දුවට පහරදුන් රෝයල් චැලෙජර්ස් බැංගලෝර් කණ්ඩායම කඩුලු 7ක් දැවී ලකුණු 138ක් රැස්කරගත්තා.\nපිළිතුරු ඉනිම ක්‍රීඩා කළ කොල්කටා නයිට්රයිඩර් කණ්ඩායම කඩුලු 6ක් දැවී 139ක් ලබාගනිමින් තරගය ජයගත්තා.\nඒ අනුව කොල්කටා නයිට්රයිඩර් කණ්ඩායම සහ දිල්ලි කැපිටල් කණ්ඩායම අතර දෙවන අවසන් පූර්ව තරගයෙන් ජයගන්නා කණ්ඩායම චෙන්නායි කණ්ඩායම සමඟ අවසන් මහා තරගයට එක්වනු ඇති.\nඅද තරගයේ අගනා පන්දු යැවීමක නිරත වූ Sunil Narine සිය පන්දුවාර 4 දී ලකුණු 21 කට කඩුලු 4ක් දවාගනිමින් රෝයල් චැලෙජර්ස් බැංගලෝර් කණ්ඩායම අඩපන කළා.",
       "URL": "https://www.hirunews.lk/284741/කොල්කටා-නයිට්රයිඩර්ස්-දෙවන-අවසන්-පූර්ව-වටයට",
       "Category": "Local News",
       "Parent URL": "https://www.hirunews.lk/local-news.php?pageID=1634"
}