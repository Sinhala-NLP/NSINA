{
       "Source": "hirunews",
       "Timestamp": "Wednesday, 20 February 2019 - 18:41",
       "Headline": "මිලියන 100 ක නව සෝපාන 10 ක් පාර්ලිමේන්තුවට",
       "News Content": "රුපියල් මිලියන 100 ක වියදමින් පාර්ලිමේන්තුවේ විදුලි සෝපාන 10 ක් අලූතින් සවිකිරීමට එම සෝපාන නඩත්තු කරනු ලබන සමාගම විසින් නිර්දේශ කර තිබෙනවා.\nපසුගියදා විපක්ෂයේ මන්ත්‍රීවරුන් පිරිසක් විදුලි සෝපානයක සිරවීම හේතුවෙන් සිදුකළ පරීක්ෂණ වාර්තාවෙන් මෙය නිර්දේශ කර ඇති බවයි වාර්තා වන්නේ.\nමෙම සිද්ධියෙන් එක් සෝපානයක ගමන් කළ හැකි සංඛ්‍යාව 06 කට සීමා කළ අතර, එය අද සිට 08 දෙනෙකු දක්වා ඉහල නංවා තිබෙනවා.\nමේ අතර පළාත්සභා මැතිවරණය පැවැත්වීම සම්බන්ධයෙන් විශේෂ පක්ෂ නායක රැස්වීමක්ද අද පැවැත්වුණා.\nඑහිදී තීරණය වුණේ මේ සම්බන්ධයෙන් සාකච්ඡා කිරීමට නීිතිපතිවරයා සහ මැතිවරණ කොමිසමේ සභාපතිවරයා මීළඟ පක්ෂ නායක රැස්වීමට කැඳවීමටයි.",
       "URL": "https://www.hirunews.lk/210835/මිලියන-100-ක-නව-සෝපාන-10-ක්-පාර්ලිමේන්තුවට",
       "Category": "Local News",
       "Parent URL": "https://www.hirunews.lk/local-news.php?pageID=3492"
}