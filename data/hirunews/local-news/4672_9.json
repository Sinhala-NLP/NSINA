{
       "Source": "hirunews",
       "Timestamp": "Wednesday, 08 February 2017 - 7:17",
       "Headline": "දුම්රිය සේප්පුවක මුදල් අතුරුදන්",
       "News Content": "කන්කසන්තුරේ සිට කොළඹ - කොටුව දක්වා ධාවනය වෙමින් තිබූ යාල්දේවී දුම්රියේ සේප්පුවේ තිබූ රුපියල් ලක්ෂ දෙකකට වැඩි මුදලක් අතුරුදන්වී ඇති බව වාර්තාවනවා.\nපොතුහැර, කුරුණෑගල, මුත්තෙට්ටුගල සහ මහව යන දුම්රිය ස්ථානවලින් ලබාදුන් මුදල් පාර්සල් සේප්පුවේ තිබියදී එලෙස අතුරුදන්වී ඇති බවටයි තොරතුරු අනාවරණ වී ඇත්තේ.\nසිද්ධිය සම්බන්ධයෙන් දුම්රිය දෙපාර්තමේන්තුව මෙන්ම පොලීසිය එක්ව විමර්ශනයක් ආරම්භ කර තිබෙනවා.\nඑලෙස මුදල් අස්ථානගතවීම සම්බන්ධයෙන් අදාළ දුම්රියේ සිටි දුම්රිය නියාමකවරයාගෙන් මෙන්ම රියදුරු ඇතුලු අනෙකුත් නිලධාරීන්ගෙන් ප්‍රකාශ සටහන් කරගෙන තිබෙනවා.\nමුදල් අස්ථානගතවීම සම්බන්ධයෙන් හිරු ප්‍රවෘත්ති අංශය දුම්රිය පාලක මැදිරියෙන් විමසීමක් කළා.\nඑහි ප්‍රකාශකයෙකු කියා සිටියේ එම සිද්ධිය සම්බන්ධයෙන් දුම්රිය ආරක්ෂක අංශය විමර්ශන සිදුකරන බවයි.",
       "URL": "https://www.hirunews.lk/153922/දුම්රිය-සේප්පුවක-මුදල්-අතුරුදන්",
       "Category": "Local News",
       "Parent URL": "https://www.hirunews.lk/local-news.php?pageID=4672"
}