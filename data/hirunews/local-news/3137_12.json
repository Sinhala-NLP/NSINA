{
       "Source": "hirunews",
       "Timestamp": "Friday, 20 September 2019 - 14:36",
       "Headline": "ඇල්පිටිය පළාත් පාලන මැතිවරණය සම්බන්ධයෙන් ගොනු කෙරුණු පෙත්සම සලකා බැලීම කල් යයි",
       "News Content": "අලූතින් නාම යෝජනා කැඳවීමකින් තොරව ඇල්පිටිය ප්‍රාදේශීය සභාවේ මැතිවරණය පැවැත්වීම අත්හිටුවන ලෙස ඉල්ලා ප්‍රදේශවාසීන් කිහිප දෙනෙකු ශ්‍රේෂ්ඨාධිකරණය හමුවේ ගොනු කළ මූලික අයිතිවාසිකම් පෙත්සම යළි සලකා බැලීම මේ මස 24 වන දා දක්වා කල් දැමුණා.\nබුවනෙක අලූවිහාරේ, මුර්දු ප්‍රනාන්දු, එස්. තුරෙයි රාජා යන  ත්‍රිපුද්ගල විනිසුරු මඩුල්ල හමුවේ අද මෙම පෙත්සම කැදවූ අවස්ථාවේදී එය කල් තබනු ලැබුවේ පෙත්සමේ ඇතැම් වගඋත්තරකරුවන්ට නොතීසි නොලැබීම හේතුවෙන්.\nමෙම මූලික අයිතිවාසිකම් පෙත්සම මගින් ඔක්තෝම්බර් 11 වනදා අදාළ මැතිවරණය පවත්වන බවට මැතිවරණ කොමිසමේ සභාපතිවරයා ගැසට් නිවේදනයක් නිකුත් කර ඇත්තේ එම කොමිසම රැස්වීමකින් තොරව බව ද පෙන්වා දී තිබෙනවා.",
       "URL": "https://www.hirunews.lk/224654/ඇල්පිටිය-පළාත්-පාලන-මැතිවරණය-සම්බන්ධයෙන්-ගොනු-කෙරුණු-පෙත්සම-සලකා-බැලීම-කල්-යයි",
       "Category": "Local News",
       "Parent URL": "https://www.hirunews.lk/local-news.php?pageID=3137"
}