{
       "Source": "hirunews",
       "Timestamp": "Saturday, 05 February 2022 - 19:54",
       "Headline": "15 හැවිරිදි සිසුවියකට 17 හැවිරිදි තරුණයෙකුගෙන් පිහි පහරක්  (වීඩියෝ)",
       "News Content": "පිහි ඇනුමක් හේතුවෙන් තුවාල ලබා කන්තලේ රෝහලට ඇතුළත් කර සිටි 15 හැවිරිදි සිසුවියක් වැඩිදුර ප්‍රතිකාර සඳහා කෑගල්ල රෝහල වෙත රැගෙන යන අතරතුර ජීවිතක්ෂයට පත්ව තිබෙනවා.\nපොලීසිය සඳහන් කළේ පිහි ප්‍රහාරය එල්ලකළ තරුණයෙකු අත්අඩංගුවට ගෙන අධිකරණයට ඉදිරිපත් කිරීමෙන් පසු ලබන 9 වෙනිදා දක්වා රක්ෂිත බන්ධනාගාර ගත කළ බවයි.\nකන්තලේ අග්බෝපුර පේරමඩුව ප්‍රදේශයේදී 15 හැවිරිදි මෙම සිසුවියට ප්‍රහාරය එල්ල වී තිබුණේ පසුගිය පළමු වෙනිදායි.\nඇගේ නිවසේ සැඟව සිටි 17 හැවිරිදි තරුණයෙකු පහරදීම සිදු කර තිබෙන්නේ ප්‍රේම සම්බන්ධයක් මුල් කරගෙනයි.\nමිය ගිය සිසුවියගේ සහෝදරිය ( සම්බන්ධයෙට කැමති නැතිව හිටියේ අම්මා චායාවක් දැක්කලු දොර රෙද්දෙන් වැහිලා නංගිට පිහියෙන් ඇනලා)\nතුවාල ලැබූ සිසුවිය කන්තලේ රෝහලට ඇතුළත් කර ඇති අතර එහිදී සිදු කළ ශල්‍යකර්මයකින් පසු ඇය සාමාන්‍ය වාට්ටුවක ප්‍රතිකාර ලබා තිබෙනවා.\nකෙසේ වෙතත්, වැඩිදුර ප්‍රතිකාර සඳහා බව පවසමින් ඇය කෑගල්ල මහ රෝහල වෙත මාරු කිරීමට වෛද්‍යවරුන් පියවර ගත් බවයි සිසුවියගේ සහෝදරිය ප්‍රකාශ කළේ.\nමිය ගිය සිසුවියගේ සහෝදරිය (හොදට හිටියා වාට්ටුවේ.ඇම්බියපන්ස එකට අම්මට එනන් එපා කියලා බස් එකේ එන්න කිව්වලු)\nඇය වැඩිදුරටත් සඳහන් කළේ කෑගල්ල රෝහලට සිසුවිය රැගෙන ආවේදැයි විමසුවත් නිශ්චිත තොරතුරක් නොලද හෙයින් ඥාතීන් හරහා දඹුල්ල රෝහලෙන් කළ විමසීමකදී ඇය මිය ගොස් ඇති බව දැනගන්නට ලැබුණු බවයි.\nමිය ගිය සිසුවියගේ සහෝදරිය(පීසීආර් නෙගෙටිව් කන්තලේ ඉන්නකොට දැන් පොසිටිව්ලු පිච්චුවොත් නංගිට මොකද වුණේ කයිලා හොයා ගන්න බැහැ)\nඅප මේ සම්බන්ධයෙන් කන්තලේ රෝහලේ වෛද්‍ය අධිකාරිවරයාගෙන් කළ වමසීමකදී ඔහු සඳහන් කලේ , ඇය දැඩි සත්කාර ඒකකයක් සඳහා යොමු කළ යුතුව තිබූ අතර ආසන්න කිසිදු රෝහලක ඊට ඉඩක් නොතිබූ බැවින් ඇය කෑගල්ල රෝහලට මාරු කළ බවයි.",
       "URL": "https://www.hirunews.lk/296260/15-හැවිරිදි-සිසුවියකට-17-හැවිරිදි-තරුණයෙකුගෙන්-පිහි-පහරක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1373"
}