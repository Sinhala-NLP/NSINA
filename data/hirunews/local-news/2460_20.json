{
       "Source": "hirunews",
       "Timestamp": "Saturday, 12 September 2020 - 6:34",
       "Headline": "ලක්ෂ 15ක හෙරොයින් සමඟ අයෙක් පුත්තලමේදී අල්ලයි",
       "News Content": "රුපියල් ලක්ෂ 15 කට අධික හෙරොයින් මත්ද්‍රව්‍ය සමඟ පුත්තලමේදී සැකකරුවෙකු ඊයේ (11) අත්අඩංගුවට ගෙන තිබෙනවා.\nපොලීසිය සඳහන් කළේ ඔහු සතුව තිබී මෝටර් රථ දෙකක්, යතුරුපැදි දෙකක් සහ මුදලින් රුපියල් දෙලක්ෂ 65,000 ක් සොයාගත් බවයි.\nමෙම සැකකරු එල්.ටී.ටී.ඊ. සංවිධානයට ආයුධ සැපයීමේ චෝදනා මත අත්අඩංගුවට ගෙන ඇප මත මුදාහරිනු ලැබූ  පුද්ගලයෙක්.\nමත්කුඩු ජාවාරමේ නිරත වූ අජිත් ප්‍රියන්ත හෙවත් තැඹිලි අජිත් නමැත්තා මිද්දෙණිය - ජුලම්පිටිය ප්‍රදේශයේදී ඊයේ (11) පස්වරුවේ අත්අඩංගුවට ගැනීමට තංගල්ල කොට්ඨාශ අපරාධ විමර්ශන ඒකකය සමත් වුණා.\n35 හැවිරිදි මොහුට එරෙහිව විවිධ චෝදනා යටතේ නඩු පවතින බව පොලීසිය සඳහන් කළා.\nඅත්අඩංගුවට ගන්නා අවස්ථාවේ ඔහු ළඟ තිබී මෙරට නිෂ්පාදිත ගිනි අවියක්, ජීව පතොරමක් සහ හෙරොයින් ග්‍රෑම් 01 යි මිලිග්‍රෑම් 850 ක් සොයා ගෙන තිබුණා.\nමේ අතර, මහර බන්ධනාගාරයේ තාප්පයට ඉහළින් විසිකර තිබූ ජංගම දුරකථන 04 ක්, දුම්කොළ පැකට්ටුවක් ඊයේ  (11) බන්ධනාගාර නිලධාරින් විසින් සොයා ගත් බව බන්ධනාගාර දෙපාර්තමේන්තුව සඳහන් කළා.",
       "URL": "https://www.hirunews.lk/250001/ලක්ෂ-15ක-හෙරොයින්-සමඟ-අයෙක්-පුත්තලමේදී-අල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=2460"
}