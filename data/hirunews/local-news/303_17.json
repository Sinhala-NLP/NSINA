{
       "Source": "hirunews",
       "Timestamp": "Wednesday, 31 May 2023 - 18:09",
       "Headline": "කළුතර බෝධි පරිශ්‍රයේ මළසිරුරක්",
       "News Content": "කළුතර බෝධි පරිශ්‍රයේ බුදුමැදුර තුළ තිබී හිටපු විදුහල්පතිවරයෙකුගේ මළසිරුරක් සොයාගෙන තිබෙනවා.\nකළුතර දකුණ පොලීසිය සඳහන් කළේ අද (31) දහවල් කාලයේදී මෙම මළසිරුර සොයාගත් බවයි.\nකළුතර උතුර ප්‍රදේශයේ පදිංචිව සිටී අර්ල් මර්වින් මෙන්ඩිස් නමැති 72 හැවිරිදි විශ්‍රාමික විදුහල්පතිවරයෙකුවූ එක්දරු පියෙකු මෙලෙස මියගොස් ඇති බව පොලීසිය පැවසුවේ.\nමියගොස් ඇති තැනැත්තා බුදුන් වැඳීම සඳහා නිතර කළුතර බෝධි පරිශ්‍රයට පැමිණෙන පුද්ගලයෙකු බවට තොරතුරු ලැබී ඇතැයි ද පොලීසිය පවසනවා.\nපරීක්ෂණවලින් පසු මෘතදේහය කළුතර ශික්ෂණ රෝහලට යොමුකරන බව පොලීසිය පැවසුවා.",
       "URL": "https://www.hirunews.lk/336710/කළුතර-බෝධි-පරිශ්‍රයේ-මළසිරුරක්",
       "Category": "Local News",
       "Parent URL": "https://www.hirunews.lk/local-news.php?pageID=303"
}