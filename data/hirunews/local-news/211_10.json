{
       "Source": "hirunews",
       "Timestamp": "Wednesday, 05 July 2023 - 16:34",
       "Headline": "යුධ හමුදා වෙස්ගත් පිරිසක් සොයා විමර්ශන",
       "News Content": "යුධ හමුදා වෙස් ගෙන රුපියල් ලක්ෂ පනහකට අධික මැණික් කොල්ල කෑ කණ්ඩායමක් සොයා අරලගංවිල පොලිසිය විමර්ශන ආරම්භ කර තිබෙනවා.\nකැකුළු වල දෙහිඅත්තකණ්ඩිය මාර්ගයේදී  යුද හමුදාවට සමාන ඇඳුම් ඇඳගත් පුද්ගලයින් දෙදෙනකු යතුරු පැදියකින් ගමන් කළ ව්‍යාපාරිකයකු පරික්ෂා කිරීමට යයි පවසා නවතා තිබෙනවා.\nගිනිඅවි සහ අත් විලංගු සහිතව සිටි එම පුද්ගලයන්  එම ව්‍යාපාරිකයා පරික්ෂා කරන මුවාවෙන්  ඔහු සතුව තිබූ මැණික් ගල් කොල්ලකා පලාගොස් ඇති බව පොලීසිය පවසයි.",
       "URL": "https://www.hirunews.lk/340121/යුධ-හමුදා-වෙස්ගත්-පිරිසක්-සොයා-විමර්ශන",
       "Category": "Local News",
       "Parent URL": "https://www.hirunews.lk/local-news.php?pageID=211"
}