{
       "Source": "hirunews",
       "Timestamp": "Tuesday, 17 January 2017 - 18:25",
       "Headline": "රතන හිමියන් දේශපාලන හැරවුමක් නොවේ",
       "News Content": "පූජ්‍ය අතුරලියේ රතන හිමියන් දේශපාලනයේ වැදගත් හැරවුම් ලක්ෂයක් නොවන බව ජනතා විමුක්ති පෙරමුණේ නායක අනුර කුමාර දිසානායක ප්‍රකාශ කළා.\nඒ, මාළඹේ පෞද්ගලික වෛද්‍ය විද්‍යාලය සම්බන්ධයෙන් සාකච්ඡා කිරීම සඳහා වෛද්‍ය සභාව වෙත පැමිණීමෙන් පසු මාධ්‍ය වෙත අදහස් දක්වමින්.\nරතන හිමියන් ඉදිරියේදී කුමක් කරන්නේද යන්න පිළිබඳව අවබෝධයෙන් බලා සිටිය යුතු බවයි ඔහු සඳහන් කළේ.\nවෛද්‍ය සභාව අනුමත නොකර සිටියදී මාළඹේ පෞද්ගලික වෛද්‍ය විද්‍යාලය වෛද්‍ය උපාධි පිරිනැමීම නැවැත්විය යුතු බවයි ඔහු සඳහන් කළේ.\nඑවැනි අවස්ථාවන්ට ඉඩදීමේ ආණ්ඩුවේ ප්‍රතිපත්තිය පරාජය කළ යුතු බවද ජනතා විමුක්ති පෙරමුණේ නායකයා කියා සිටියා.",
       "URL": "https://www.hirunews.lk/152268/රතන-හිමියන්-දේශපාලන-හැරවුමක්-නොවේ",
       "Category": "Local News",
       "Parent URL": "https://www.hirunews.lk/local-news.php?pageID=4705"
}