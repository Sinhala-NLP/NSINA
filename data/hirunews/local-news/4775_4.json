{
       "Source": "hirunews",
       "Timestamp": "Tuesday, 29 November 2016 - 18:14",
       "Headline": "දුම්රිය - බස් වර්ජනය නොනවතින ලකුණු",
       "News Content": "ඉල්ලීම් හතරක් මුල් කරගෙන දෙසැම්බර් පළවනදා මධ්‍යම රාත්‍රියේ ආරම්භ කරන වැඩවර්ජනයේ කිසිදු වෙනසක් නොමැති බව දුම්රිය සේවා වෘත්තිය සමිති සාමූහික සන්ධානය පවසනවා.\nකොළඹ අද පැවති මාධ්‍ය හමුවට එක්වෙමින් එම සන්ධානයේ කැඳවුම්කරු ජානක ප්‍රනාන්දු, දුම්රිය පාලකවරුන්ගේ සංගමයේ සභාපති ලාල් ආරියරත්න, දුම්රිය සේවා වෘත්තිය සමිති ඒකාබද්ධ පෙරමුණේ ලේකම් සම්පත් රාජිත සහ එම පෙරමුණේ භාණ්ඩාගාරික චන්ද්‍රසේන බණ්ඩාර  මේ බව කියා සිටියා.\nමේ අතර කොළඹ අද පැවති තවත් මාධ්‍ය හමුවකදී ලංකා පෞද්ගලික බස් හිමියන්ගේ සංගමයේ සභාපති ගැමුණු විජේරත්න සඳහන් කළේ පළමුවනදා පැවැත්වෙන බස් වර්ජනය සඳහා තම සංගමයේ සභාගීත්වය අද පස්වරුවේ තීන්දු කරන බවයි.",
       "URL": "https://www.hirunews.lk/148603/දුම්රිය-බස්-වර්ජනය-නොනවතින-ලකුණු",
       "Category": "Local News",
       "Parent URL": "https://www.hirunews.lk/local-news.php?pageID=4775"
}