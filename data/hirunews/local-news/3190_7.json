{
       "Source": "hirunews",
       "Timestamp": "Monday, 19 August 2019 - 20:23",
       "Headline": "අරුවක්කාරු දක්වා කසළ ප්‍රවාහනය කළ ටිපර් රථවලට ගල් ගැසූ තුන්දෙනෙකු අත්අඩංගුවට",
       "News Content": "කොළඹ සිට අරුවක්කාරු දක්වා කසළ ප්‍රවාහනය කළ ටිපර් රථවලට ගල් ප්‍රහාර එල්ල කිරීමේ සිද්ධියක් සම්බන්ධයෙන් තුන්දෙනෙකු අත්අඩංගුවට ගෙන තිබෙනවා.\nපොලිසිය සඳහන් කළේ පුත්තලම නගරය ආසන්නයේදී අද අලුයම මෙම පහරදීම සිදුව ඇති බවයි.\nකොළඹ සිට අරුවක්කාරු බලා කසළ ප්‍රවාහනය ඇරඹුණේ පසුගිය 9 වනදායි.\nඒ සම්බන්ධයෙන් ඇතැම් ප්‍රදේශවාසීන්ගේ විරෝධය ද එල්ල වුණා.\nකොළඹ සිට අරුවක්කාරු දක්වා කසළ ප්‍රවාහනය කළ ටිපර් රථ 3 කට මෙලෙස පහර දී තිබුණේ එම පසුබිම තුළයි.\nසිද්ධිය සම්බන්ධයෙන් අත්අඩංගුවට ගත් සැකකරුවන් පුත්තලම ප්‍රදේශයේ පදිංචිකරුවන්.\nඔවුන් අද පුත්තලම මහේස්ත්‍රාත් අධිකරණයට ඉදිරිපත් කළ අතර එහිදී එක් අයෙකුට රුපියල් ලක්ෂ 2 බැගින් වූ ශරීර ඇප දෙකක් මත මුදා හැරීමට නියෝග කෙරුණා.\nමේ අතර අද පැවති පුත්තලම දිස්ත්‍රික් සංවර්ධන කමිටු රැස්වීමේදී මෙම කසල ගැටලුව සම්බන්ධයෙන් අදහස් පළවුණා.",
       "URL": "https://www.hirunews.lk/222562/අරුවක්කාරු-දක්වා-කසළ-ප්‍රවාහනය-කළ-ටිපර්-රථවලට-ගල්-ගැසූ-තුන්දෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3190"
}