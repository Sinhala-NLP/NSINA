{
       "Source": "hirunews",
       "Timestamp": "Monday, 28 November 2022 - 16:54",
       "Headline": "කෘෂිකර්ම කටයුතු සඳහාත් භූමිතෙල් නිකුත් කිරීම හෙට සිට",
       "News Content": "ඉදිරි දින තුන තුළ සියලු කෘෂිකාර්මික ප්‍රදේශවලට භූමිතෙල් නිකුත් කිරීමට අදාළ වැඩපිළිවෙළක් රජය විසින් හෙට (29) සිට ආරම්භ වනවා.\nජනාධිපති මාධ්‍ය අංශය සඳහන් කළේ, ධීවරයින්ගේ භූමිතෙල් ගැටලුව විසඳනු ලැබූ යාන්ත්‍රණය ම භාවිත කරමින් කෘෂිකාර්මික කටයුතු සඳහා ද භූමිතෙල් ලබාදෙන බව යි.\nඉන්ධන අන්තර් පළාත් දිස්ත්‍රික් හුවමාරු භාණ්ඩයක් ද බව සලකා කෘෂිකර්ම, අපනයන, වැවිලි භෝග, මල් හා විසිතුරු වගා ඇතුළු වෙනත් සෑ ම කෘෂි ක්ෂේත්‍රයක් ම ආවරණය වන පරිදි මෙම වැඩපිළිවෙළ ක්‍රියාත්මක බව යි ජනාධිපති මාධ්‍ය අංශය වැඩිදුරටත් සඳහන් කළේ.\nකෘෂි වගාවන්ට භූමිතෙල් සැපයීමේ දී ඩොලර් ලක්ෂ 30කට ආසන්න පිරිවැයක් රජයට දැරීමට ද සිදු වනවා.",
       "URL": "https://www.hirunews.lk/321504/කෘෂිකර්ම-කටයුතු-සඳහාත්-භූමිතෙල්-නිකුත්-කිරීම-හෙට-සිට",
       "Category": "Local News",
       "Parent URL": "https://www.hirunews.lk/local-news.php?pageID=702"
}