{
       "Source": "hirunews",
       "Timestamp": "Tuesday, 19 April 2022 - 8:16",
       "Headline": "සුපිරි පාපන්දු ක්‍රීඩක ක්‍රිස්ටියානෝ රොනාල්ඩෝගේ බිළිඳු පුතු මියයයි",
       "News Content": "සුපිරි පාපන්දු ක්‍රීඩක ක්‍රිස්ටියානෝ රොනාල්ඩෝ ( Cristiano Ronaldo) සහ ඔහුගේ බිරිඳ වන ජෝර්ජිනා රොඩ්‍රිගස් (Georgina Rodriguez) බිළිඳා ජීවිතක්ෂයට පත්ව තිබෙනවා.\nඊයේ (18) දින රොනාල්ඩෝ සිය නිල ට්විටර් සහ ඉන්ස්ටර්ග්‍රෑම් පිටුවල සටහනක් තබමින් කියා සිටියේ, තම සිඟිත්තා මියගිය බවයි.\nතම දරුවාගේ මරණය සම්බන්ධයෙන් හෙතෙම සංවේදීව මෙසේ ද අදහස් පළ කර තිබුණා.\n''අපේ දරුවා මියැදීම බලවත් ශෝකයෙන් යුතුව ප්‍රකාශ කිරීමට සිදු ව ඇති අතර, එය ඕනෑම දෙමව්පිය පාර්ශ්වයකට දැනෙන ලොකුම වේදනාවක්.'' බව ද සඳහන් කර තිබෙනවා.\n(\"It is with our deepest sadness we have to announce that our baby boy has passed away. It is the greatest pain that any parents can feel.\")\nලෝකයේ සුප්‍රසිද්ධ පාපන්දු ක්‍රීඩා සමාජයක් වන මැන්චෙස්ටර් යුනයිටඩ් වෙනුවෙන් ක්‍රීඩා කරන මෙම සුපිරි පාපන්දු තරුව විසින් පසුගිය වසරේ ඔක්තෝම්බර් මාසයේ දී නිවේදනය කළේ, තමන් සහ බිරිඳ දරුවන් අපේක්ෂා කරන බවයි.\nඑමෙන්ම, පසුව දෙසැම්බරයේ දී නිවේදනය කළේ, ඔවුන් නිවුන් දරුවන් බලාපොරොත්තුව ඇති බවත්, එම දරු පැටවුන් පිරිමි සහ ගැහැණු දරුවන් වන බවයි.\nකෙසේවෙතත්, ‍රොනාල්ඩෝ යුවලට දාව ගැහැණු බිළිඳයක් උපත ලබා ඇති බවයි වාර්තා වන්නේ.\nරොනාල්ඩෝ යුවල නිවේදනය කළේ, තම සිඟිත්තා මරණ‍ය දැඩි වේදනාවක් මෙන්ම, එය යම් තරමකට දුක තුනීකොට,වේදනාව සමනය කරගැනීමට උත්තේජනයක් ලබාදෙන්නක් බවයි.\nඑමෙන්ම, මේ වනවිටත් උපත ලැබූ නව සිඟිත්තිය වෛද්‍ය සහ හෙද හෙදියන්ගේ දැඩි අවධානය සහ උපකාර යටතේ සුරක්ෂිතව සිටින බවත්, ඒ වෙනුවෙන් දිවා රෑ නොබලා කටයුතු කළ සියලුම රෝහල් කාර් යය මණ්ඩලයටත් රොනාල්ඩෝ යුවල සිය ගෞරවය සහ ස්තුතිය පුදකර සිටිනවා.\nඑමෙන්ම, රොනාල්ඩෝගේ පවුලේ ඥාතීන්ට බිළිඳාගේ මරණය ගැන මැන්චෙස්ටර් යුනයිටඩ් පාපන්දු කණ්ඩායම විසින් ද ශෝකය පළ කර තිබෙනවා.\nරොනාල්ඩෝගේ පළමු දරුවා වන රොඩ්රිගස් සමඟින්, ඇලනා මාර්ටිනා උපත ලැබුවේ 2017 නොවැම්බර් මාසයේදීයි.\nකෙසේවෙතත් ඔහු 2017 ජූනි මාසයේදී නිවුන් දරුවන් වන ඊවා සහ මාටියෝගේ පියා ද රොනාල්ඩෝ වන අතර, එම දරුවන් ඔහුගේ පළමු විවාහයේ දරුවන් බවයි විදෙස් මාධ්‍ය වාර්තා කළේ.",
       "URL": "https://www.hirunews.lk/302258/සුපිරි-පාපන්දු-ක්‍රීඩක-ක්‍රිස්ටියානෝ-රොනාල්ඩෝගේ-බිළිඳු-පුතු-මියයයි",
       "Category": "Local News",
       "Parent URL": "https://www.hirunews.lk/local-news.php?pageID=1223"
}