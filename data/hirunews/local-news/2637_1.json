{
       "Source": "hirunews",
       "Timestamp": "Wednesday, 24 June 2020 - 7:41",
       "Headline": "නොසැලකිල්ලෙන් කටයුතු කළහොත්, යළි රෝගය පැතිර යා හැකි බවට ජනපතිගෙන් ප්‍රකාශයක් (වීඩියෝ)",
       "News Content": "නොසැලකිලිමත් ලෙස කටයුතු කළහොත් කොරෝනා වෛරසය යළි පැතිර යාමේ අවදානමක් පවතින බව ජනාධිපති ගෝඨාභය රාජපක්ෂ ප්‍රකාශ කළා.\nසිය සමාජ මාධ්‍ය ගිණුම්වල සටහනක් තබමින් ජනාධිපතිවරයා පෙන්වා දෙන්නේ ලෝකයේ සියළුම රටවල් වෛරසයෙන් පීඩා විදිද්දී, සාමුහික ක්‍රියාවලියක ප්‍රතිඵලයක් ලෙස ශ්‍රී ලංකාව සාධනීය ජයග්‍රහණයක් ලබා ඇති බවයි.\nඑහෙත් වෛරසය තවමත් ලෝකයෙන් තුරන් වී නොමැති නිසා තවදුරටත් සෞඛ්‍ය අංශය සහ රජය ලබාදෙන උපදෙස් මත ආරක්ෂාකාරී පියවර අනුගමනය කරන ලෙස ජනාධිපතිවරයා ජනතාවගෙන් ඉල්ලා තිබෙනවා.",
       "URL": "https://www.hirunews.lk/243799/නොසැලකිල්ලෙන්-කටයුතු-කළහොත්-යළි-රෝගය-පැතිර-යා-හැකි-බවට-ජනපතිගෙන්-ප්‍රකාශයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2637"
}