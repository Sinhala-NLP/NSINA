{
       "Source": "hirunews",
       "Timestamp": "Monday, 28 September 2020 - 14:15",
       "Headline": "අවයවයක් අහිමිව උපන් කුඹුක්ගැටේ සිඟිත්තිය (වීඩියෝ)",
       "News Content": "නිරෝගීමත් දිවි පෙවෙතක් සෑම මිනිසෙකුම ලබන උතුම්ම දායාදයයි.\nඑවන් දායාදයකට උරුමකම් නොකිවූ පුංචි සිඟිත්තියක් පිළිබඳව හිරු කැමරා නෙත මෙලෙස යොමු වුණා.\nබහිස්‍රාවීය ඉන්ද්‍රීය පද්ධතියේ එක් අවයවයක් වන ‘‘ගුද මාර්ගය“ නොමැතිව උපන් පුංචි සිඟිතියක් පිළිබඳ සංවේදී පුවතක් අපට වාර්තා වුණේ කුරුණෑගල ප්‍රදේශයෙන්.\nකුරුණෑගල - කුඹුක්ගැටේ - පහළ වටුවාව ප්‍රදේශයේ උපත ලද මෙම සිඟිති දැරියගේ වයස අවුරුද්දයි මාස 9ක්.\nසාමාන්‍ය පරිදි මුඛයෙන් ආහාර ගැනීමට නොහැකි මේ සිඟිති දියණියට දියර ආහාර පමණක් ලබාදීමට සිදුව ඇත්තේ ද නළ මාර්ගයෙන්.\nඇයගේ දෙමව්පියන් පැවසුවේ මීට පෙර විදේශ රටක නිෂ්පාදිත නළයක් මාර්ගයෙන් ආහාර ලබා දුන්න ද මේ වනවිට සිය දියණියගේ ශරීරයට බද්ධ කර ඇත්තේ කුරුණෑගල රෝහලින් බද්ධ කළ නළයක් බවයි.\nපිහිටක් අත්‍යවශ්‍ය මෙම පවුල වෙනුවෙන් කරුණා නෙත යොමු කිරීම සෑම දෙනාගේම යුතුකමක් නොවන්නේද?",
       "URL": "https://www.hirunews.lk/251307/අවයවයක්-අහිමිව-උපන්-කුඹුක්ගැටේ-සිඟිත්තිය-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2424"
}