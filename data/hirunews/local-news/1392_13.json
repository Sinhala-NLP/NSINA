{
       "Source": "hirunews",
       "Timestamp": "Friday, 28 January 2022 - 10:09",
       "Headline": "කටාරයේ දී ශ්‍රී ලාංකිකයෙකු ඝාතනයට ලක්වෙයි",
       "News Content": "දෝහා කටාර් හි අල් - වාබ් ප්‍රදේශයේ නිවහන් සංකීර්ණයක් වෙත අනවසරයෙන් ඇතුළු වීමට උත්සාහ කළ යොවුන් යුවළක් වැළැක්වූ ශ්‍රී ලාංකික ආරක්ෂක නිලධාරියෙකු වෙඩි පහරට ලක්ව ජීවිතක්ෂයට පත්ව තිබෙනවා.\nබදාදා රාත්‍රියේ තවත් තරුණියක සමඟ වාහනයකින් පැමිණි කටාර තරුණයෙකු මෙම නිවහන් සංකීර්ණයට ඇතුලුවීමට උත්සාහ කර ඇති අතර, ශ්‍රී ලාංකික ආරක්ෂක නිලධාරියා ඔවුන්ට ඒ සඳහා අවසර ලබාදී නැහැ.\nඒ, නිසි හැඳුනුම් පත්‍රයක් ඉදිරිපත් නො කිරීම හේතුවෙන්.\nඑහිදී එම තරුණයා ආරක්ෂක නිලධාරියා වෙත වෙඩි තබා පලාගොස් තිබෙනවා.\nශ්‍රී ලාංකික ආරක්ෂක නිලධාරියා එම ස්ථානයේදීම මියගොස් ඇති අතර, තවත් ආරක්ෂක නිලධාරියෙකු තුවාල ලබා රෝහල්ගතකර තිබෙනවා.\nපසුව එම සැකකාර තරුණයා අත්අඩංගුවට ගනු ලැබූ බවයි දෝහා ප්‍රවෘත්ති සේවා සඳහන් කළේ.",
       "URL": "https://www.hirunews.lk/295423/කටාරයේ-දී-ශ්‍රී-ලාංකිකයෙකු-ඝාතනයට-ලක්වෙයි",
       "Category": "Local News",
       "Parent URL": "https://www.hirunews.lk/local-news.php?pageID=1392"
}