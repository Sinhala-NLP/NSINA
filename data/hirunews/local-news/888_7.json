{
       "Source": "hirunews",
       "Timestamp": "Tuesday, 06 September 2022 - 10:00",
       "Headline": "පොල්ගොල්ල ජලාශයේ වාන්දොරටු 5ක් විවෘත කෙරේ (වීඩියෝ)",
       "News Content": "මධ්‍යම කඳුකරයට ඇදහැලෙන වර්ෂාවත් සමඟ පොල්ගොල්ල ජලාශයේ වාන්දොරටු 5ක් විවෘත කර තිබෙනවා.\nඑමගින් තත්ත්පරයට ඝණ අඩි 17,500ක් ජලය මුදා හැරෙන බැවින් ජලාශයේ පහළ කොටස භාවිත කරන ජනතාව ඒ පිළිබඳ අවධානයෙන් සිටින ලෙසට යි කාර්යභාර ඉංජිනේරුවරයා ඉල්ලීමක් කරන්නේ.\nඑමෙන්ම, ලක්ෂපාන සහ කැනියොන් ජලාශවල ද වාන්දොරටු අද (06) අලුයම විවෘත කර තිබෙනවා.\nආපදා කළමණාකරණ මධ්‍යස්ථානයේ නුවරඑළිය දිස්ත්‍රික් සහකාර අධ්‍යක්ෂ රංජිත් අලහකෝන් සඳහන් කළේ, ලක්ෂපාන ජලාශයේ වාන්දොරටු 3ක් සහ කැනියොන් ජලාශයේ වාන්දොරටුවක් අගල් 3 බැගින් විවෘත කර ඇති බව යි.\nමේ අතර, කොළඹ - මහනුවර ප්‍රධාන මාර්ගයේ පේරාදෙණිය නගරය ආසන්නයෙන් මාර්ගයේ එක් මංතීරුවකට ඇද වැටී තිබූ පස් කන්ද මේ වනවිට ඉවත් කර තිබෙනවා.\nපොලීසිය සඳහන් කළේ, මාර්ගයේ ගමනාගමන කටයුතු මේ වනවිට යථා තත්ත්වයට පත් ව ඇති බව යි.",
       "URL": "https://www.hirunews.lk/314678/පොල්ගොල්ල-ජලාශයේ-වාන්දොරටු-5ක්-විවෘත-කෙරේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=888"
}