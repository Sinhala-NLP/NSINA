{
       "Source": "hirunews",
       "Timestamp": "Friday, 18 May 2018 - 18:26",
       "Headline": "මහ දවාලේ සිදුකළ රන් මුදු කොල්ලය  CCTV කැමරාවේ සටහන් වෙයි",
       "News Content": "නුවරඑළිය නගර මධ්‍යයේ පිහිටි ස්වර්ණාභරණ අලෙවිසැලකින් රන් මුදුවක් සොරාගත් සැකකරුවෙකු අත්අඩංගුවට ගැනීම සඳහා පොලිසිය පරීක්ෂණ ආරම්භ කර තිබෙනවා.\nඑම සොරකම සිදුකරන ආකාරය වෙළඳසැලේ සවිකර ඇති CCTV කැමරාවල පටිගත වී ඇති අතර ඒ ඔස්සේ පොලිසිය පරීක්ෂණ සිදුකරන බවයි අප වාර්තාකරු සඳහන් කළේ.\nසොරකම් කර ඇති මුදුවේ වටිනාකම රුපියල් හය ලක්ෂ පනස් දහසක් පමණ වන බව සඳහන්.\nඊයේ (17) උදැසන 10.30 පමණ එම වෙළදසැලට පැමිණි සැකකරු රන් මුදු කිහිපයක් මිලදි ගැනිමට අවශ්‍ය බව පැවසිමත් සමග අලෙවි කිරිමට තිබු අලුතින් ගෙනා වටිනා රන් මුදු කිහිපයක් ගැනුම්කරුට සේවකයන් විසින් පෙන්වා තිබෙනවා.\nඑහිදි එම සැකකරු කාන්තා රන් මුද්දක්ද මිල දි ගැනිමට අවශ්‍ය බව වෙළදසැලේ සේවකයාට දැනුම් දිමෙන් පසු එම අවස්ථාවේ කාන්තා රන් මුදු\nනොතිබීම හේතුවෙන් ඔහුට අයත් එම ස්වර්ණාභරණ අලෙවි සැලට යාබදවම පිහිට අනෙත් ස්වර්ණාභරණ වෙළදසැලෙන් කාන්තා රන් මුදු කිහිපයක් ගෙනවිත් පෙන්වා ඇතැයි සඳහන්.\nඑහිදි ඔහු විසින් කාන්තා මුද්දක් තෝරාගෙන එය මිලදි ගැනිමට තම බිරිඳ සමග පැමිණෙන බව පවසා වෙළදසැලෙන් පිටව ගොස් තිබෙනවා.\nසැකකරුට පෙන්වු ස්වර්ණාභරණ සියල්ලම ආපසු වෙලදසැලේ සේවකයන් විසින් රැගෙන ආපසු ආරක්ෂිතව තබා ඇති අතර පසුව වෙළදසැලේ හිමිකරු වෙළදසැලට පැමිණ අලුතින් වෙළදසැලට ගෙනා රන් මුදුව පිලිබඳ සේවකයින්ගෙන් විමසු අවස්ථාවේදීයි එම රන් මුදුව නොමැති බවට තහවුරු වී ඇත්තේ.\nපසුව වෙළදසැලේ සවි කර ඇති ආරක්ෂිත කැමරා පද්ධතියේ දත්ත පරික්ෂා කිරිමේදි එම සැකකරු ඉතා සුක්ෂම ලෙස රන් මුදුව සොරා ගෙන ඔහුගේ\nඔහුගේ කලිසම් සාක්කුවේ දමා ගන්නා අකාරට පටිගත වී තිබෙනවා.\nවෙළදසැලේ රැදි සිටි සැකකරු විනාඩි 20 තුල රුපියල් හය ලක්ෂ පනස්දහසක් පමණ වටිනා රන් මුදුව සොරාගෙන ගොස් ඇති බවයි වෙළදසැලේ හිමිකරු කියා සිටියේ.",
       "URL": "https://www.hirunews.lk/191042/මහ-දවාලේ-සිදුකළ-රන්-මුදු-කොල්ලය-cctv-කැමරාවේ-සටහන්-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=3939"
}