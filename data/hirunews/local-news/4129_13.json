{
       "Source": "hirunews",
       "Timestamp": "Friday, 12 January 2018 - 13:32",
       "Headline": "මන්ත්‍රී අශෝක රන්වලට ඇප",
       "News Content": "සපුගස්කන්ද පොලීසියේ වැඩබලන ස්ථානාධිපතිවරයාට බැණ තර්ජනය කිරීමේ සිද්ධියකට අදාළව අත්අඩංගුවට ගෙන රක්ෂිත බන්ධනාගාර ගත කර සිටි ජනතා විමුක්ති පෙරමුණේ බස්නාහිර පළාත් සභා මන්ත්‍රී අශෝක රන්වල ඇප මත මුදා හැර තිබෙනවා.\nඔහුගේ නීතිඥයින් ඇප ඉල්ලා මහර මහේස්ත්‍රාත් අධිකරණයට මෝසමක් මගින් සිදුකළ ඉල්ලීමකට අනුව මෙලෙස ඇප ලබාදුන් බවයි පොලීසිය සඳහන් කළේ.\nපසුගිය සිකුරාදා දිනයේ ඔහු අත්අඩංගුවට ගනු ලැබුවේ සැකකරුවෙකු ඇප මත මුදා හරින ලෙස සපුගස්කන්ද වැඩබලන ස්ථානාධිපතිවරයාට තර්ජනය කිරීමේ සිද්ධියකට අදාළවයි.",
       "URL": "https://www.hirunews.lk/180864/මන්ත්‍රී-අශෝක-රන්වලට-ඇප",
       "Category": "Local News",
       "Parent URL": "https://www.hirunews.lk/local-news.php?pageID=4129"
}