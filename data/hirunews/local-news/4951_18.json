{
       "Source": "hirunews",
       "Timestamp": "Sunday, 24 July 2016 - 18:21",
       "Headline": "විධායක ජනපති ධුරය අහෝසි කිරීමේ තීරණයේ වෙනසක් නැහැ - ජනපති",
       "News Content": "අසීමිත බලතල සහිත විධායක ජනාධිපති ධුරය ව්‍යවස්ථානුකූලව අහෝසි කළ යුතු බව ජනාධිපති මෛත්‍රීපාල සිරිසේන පවසනවා.\nජනාධිපතිවරයා කියා සිටියේ මෙතෙක් තමන් දැරූ එම ස්ථාවරයේ වෙනසක් නොමැති බවයි.\nහිටපු අමාත්‍ය ධර්මසිරි සේනානායකගේ ගුණ සමරු උත්සවයකට වරකාපොළ දී අද එක්වෙමින් ජනාධිපති මෛත්‍රීපාල සිරිසේන මේ බව සදහන් කළා.\nවැරදි කරන වත්මන් ආණ්ඩුවේ නියෝජිතයන්ට ද තමන්ගෙන් සමාවක් නොමැති බවයි ඔහු මෙහිදී අවධාරණය කළේ.\nනව ව්‍යවස්ථා සංශෝධනයට එරෙහි මතවාද සම්බන්ධයෙන් ද  ජනාධිපතිවරයා මෙහිදී අදහස් පළ කළා.",
       "URL": "https://www.hirunews.lk/138876/විධායක-ජනපති-ධුරය-අහෝසි-කිරීමේ-තීරණයේ-වෙනසක්-නැහැ",
       "Category": "Local News",
       "Parent URL": "https://www.hirunews.lk/local-news.php?pageID=4951"
}