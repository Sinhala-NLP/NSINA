{
       "Source": "hirunews",
       "Timestamp": "Sunday, 08 May 2022 - 17:56",
       "Headline": "යුක්රේනයේ පාසලකට ප්‍රහාරයක් - 60ක් පමණ මියයන්නට ඇතැයි සැක",
       "News Content": "නැගෙනහිර යුක්රේනයේ පාසලකට එල්ල වූ බෝම්බ ප්‍රහාරයකින් 60 දෙනෙකුට වැඩි පිරිසක් ජීවිතක්ෂයට පත්ව ඇති බවට සැක කරන බව ලුහාන්ස්ක් කලාපය භාර ආණ්ඩුකාරවරයා ප්‍රකාශ කළා.\nකෙසේ වෙතත්, මේ දක්වා තහවුරු කර ඇත්තේ මරණ දෙකක් පමණක් වුවද එම පාසලේ 90 දෙනෙකු පමණ රැකවරණය ලබමින් සිට ඇති බවයි විදෙස් වාර්තා පෙන්වා දෙන්නේ.\nඊයේ රුසියානු හමුදාව ගුවන් මගින් එම පාසලට බෝම්බ ප්‍රහාරයක් එල්ල කර ඇති අතර සුන්බුන් අතර සිර වී සිටි 30 දෙනෙකු මුදා ගෙන තිබෙනවා.",
       "URL": "https://www.hirunews.lk/303853/යුක්රේනයේ-පාසලකට-ප්‍රහාරයක්-60ක්-පමණ-මියයන්නට-ඇතැයි-සැක",
       "Category": "Local News",
       "Parent URL": "https://www.hirunews.lk/local-news.php?pageID=1182"
}