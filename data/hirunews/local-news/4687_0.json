{
       "Source": "hirunews",
       "Timestamp": "Sunday, 29 January 2017 - 18:11",
       "Headline": "රන්ජන්ට විරෝධය පා, ගම්පහ ප්‍රාදේශීය ලේකම් කාර්යාල නිලධාරීන් හෙට සේවයෙන් ඉවතට",
       "News Content": "රන්ජන් රාමනායක නියෝජ්‍ය අමාත්‍යවරයාගේ ක්‍රියාකලාපයට විරෝධය පළ කරමින් හෙට සිට ගම්පහ දිස්ත්‍රික්කයේ සියලූ ප්‍රාදේශීය ලේකම් කාර්යාලවල නිලධාරීන් සිය රාජකාරිවලින් බැහැර වන බව ශ්‍රී ලංකා පරිපාලන සේවා නිලධාරීන්ගේ සංගමය පවසනවා.\nඑම සංගමයේ සභාපති රංජිත් ආරියරත්න සඳහන් කළේ ලබන බදාදා වන විට අදාළ කරුණ සම්බන්ධයෙන් නිසි විසඳුමක් නොලැබුණහොත් රට පුරා රාජ්‍ය නිලධාරීන් ඒකරාශී කර ගනිමින් දැවැන්ත විරෝධතාවයකට එක්වන බවයි.\nනියෝජ්‍ය අමාත්‍ය රන්ජන් රාමනායක දිවුලපිටිය ප්‍රාදේශීය ලේකම්වරියට ලබාදුන් දුරකථන ඇමතුම සම්බන්ධයෙන් දේශපාලන වේදිකාවේ මෙන්ම විවිධ ස්ථානවල අදහස් පළ වුණා.",
       "URL": "https://www.hirunews.lk/153198/රන්ජන්ට-විරෝධය-පා-ගම්පහ-ප්‍රාදේශීය-ලේකම්-කාර්යාල-නිලධාරීන්-හෙට-සේවයෙන්-ඉවතට",
       "Category": "Local News",
       "Parent URL": "https://www.hirunews.lk/local-news.php?pageID=4687"
}