{
       "Source": "hirunews",
       "Timestamp": "Friday, 07 April 2023 - 9:16",
       "Headline": "උත්සව සමයේ බීමත් රියදුරන් අල්ලන්න පොලිසියට ටෙස්ට් කිට් එක්ලක්ෂ 67,000ක්",
       "News Content": "උත්සව සමයේ බීමත් රියදුරන් හඳුනාගන්නා ටෙස්ට් කිට් එක්ලක්ෂ 67,000 ක් පොලිස් ස්ථාන වෙත බෙදාහැරීම ආරම්භ කර තිබෙනවා.\nපොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරී නිහාල් තල්දූව සඳහන් කළේ ඉන් 70,000 ක් පමණ මේ වනවිට බෙදාහැර අවසන් බවයි.\nඋත්සව සමයේ බීමත් රියදුරන් අත්අඩංගුවට ගැනීම සඳහා සහ අනතුරු වළක්වාගැනීම සඳහා විශේෂ වැඩපිළිවෙලක් ද පොලිසිය ක්‍රියාවට නංවා තිබෙනවා.\nමේ අතර අලුත් අවුරුදු සමයේ විෂ මත්ද්‍රව්‍ය සහ සූදුපොළවල් වැටලීම් සඳහා සෑම පොලිස් ස්ථානයකම වෙනම කණ්ඩායමක් සූදානම් කර තබන බව ද පොලිස් මාධ්‍ය ප්‍රකාශකවරයා කියා සිටියා.",
       "URL": "https://www.hirunews.lk/331905/උත්සව-සමයේ-බීමත්-රියදුරන්-අල්ලන්න-පොලිසියට-ටෙස්ට්-කිට්-එක්ලක්ෂ-67000ක්",
       "Category": "Local News",
       "Parent URL": "https://www.hirunews.lk/local-news.php?pageID=429"
}