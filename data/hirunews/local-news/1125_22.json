{
       "Source": "hirunews",
       "Timestamp": "Thursday, 02 June 2022 - 7:47",
       "Headline": "අයි.සී.සී. ටෙස්ට් දර්ශකයේ ශ්‍රේණිගත කිරීම්වල ශ්‍රී ලංකා ක්‍රීඩකයින් ඉදිරියට",
       "News Content": "නවතම අයි.සී.සී. ටෙස්ට් ශ්‍රේණිගත කිරීම්වල ශ්‍රී ලාංකිකයින් කිහිපදෙනෙකු ඉදිරියට පැමිණ තිබෙනවා.\nඒ, බංග්ලාදේශය සමඟ පසුගියදා පැවති ටෙස්ට් තරගාවලියේ දැක්වූ දක්ෂතා හේතුවෙන්.\nඇන්ජලෝ මැතිව්ස්, ස්ථාන හයකින් ඉදිරියට පැමිණ මේ වනවිට ශ්‍රේණි ගත කිරීම්වල 15 වන ස්ථානයේ පසුවන අතර, දිනේෂ් චන්දිමාල් ස්ථාන 9 කින් ඉදිරියට පැමිණ 44 වන ස්ථානයේ පසුවනවා.\nඑමෙන්ම පන්දු යවන්නන්ගේ ශ්‍රේණිගත කිරීම්වල කසුන් රාජිත ස්ථාන 17කින් ඉදිරියට පැමිණ ඇති අතර, අසිත ප්‍රනාන්දු ස්ථාන 44 කින් ඉදිරියට පැමිණ මේ වනවිට 52 වන ස්ථානයේ පසුවනවා.",
       "URL": "https://www.hirunews.lk/305964/අයි-සී-සී-ටෙස්ට්-දර්ශකයේ-ශ්‍රේණිගත-කිරීම්වල-ශ්‍රී-ලංකා-ක්‍රීඩකයින්-ඉදිරියට",
       "Category": "Local News",
       "Parent URL": "https://www.hirunews.lk/local-news.php?pageID=1125"
}