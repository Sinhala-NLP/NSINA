{
       "Source": "hirunews",
       "Timestamp": "Monday, 02 May 2016 - 7:25",
       "Headline": "දෙමළ සන්ධානය මැයි දිනයේත් ෆෙඩරල්  විසඳුමක් ඉල්ලයි",
       "News Content": "ෆෙඩරල් ක්‍රමයක් යටතේ දෙමළ ජනතාවගේ ගැටළුවලට විසඳුම් ලබාදිය යුතු බව දෙමළ ජාතික සන්ධානයේ මාධ්‍ය ප්‍රකාශක පාර්ලිමේන්තු මන්ත්‍රී එම් ඒ සුමන්දිරන් පවසනවා.\nඔහු මේ බව කියා සිටියේ යාපනය - මරදනාල්මඩම් -  රාමනාදන් පාසල් භූමියේ ඊයේ පැවති මැයි දින රැළියට එක්වෙමින්.\nඑහිදී යෝජනා 20ක් ද සම්මත කරගෙන තිබෙනවා.\nඋතුර - නැගෙනහිර දෙමළ ජනතාව යළි පදිංචි කිරීම දේශපාලන සිරකරුවන් නිදහස් කිරීම, හමුදා කඳවුරු පවතින දෙමළ වැසියන්ට අයත් ඉඩම් යළි ලබාගැනීම ඇතුලූ යෝජනා මීට ඇතුළත්.\nමැයිදින රැළියේදී තවදුරටත් අදහස් දැක්වූ පාර්ලිමේන්තු මන්ත්‍රී එම් ඒ සුමන්දිරන්.\n‘‘ දෙමළ ජනතාවගේ ප්‍රශ්න වසර ගණනාවක සිට තවමත් නොවිසදී පවතිනවා. මේ හේතුවෙන් ජිනිවා මානව හිමිකම් කොමිසමටත් යෝජනා බොහොමයක් ඉදිරිපත් වෙලා තිබුණා. ජාත්‍යන්තර මට්ටමිනුත් පිලිඅරන් තියෙනවා දෙමළ ජනතාවට විසදුමක් ලබාදිය යුතුයි කියන එක. ඒ නිසායි අපි ඉල්ලන්නේ රට බෙදන්නෙ නැතුව එකම රටක් තුළ දෙමළ ජනතාවගේ අයිතිවාසිකම් හා ගෞරව රැකෙන විදියට ෆෙඩරල් ක්‍රමයක් තුළ දේශපාලන විසදුමක් ලබාදෙන්න කියලා.’’",
       "URL": "https://www.hirunews.lk/132196/දෙමළ-සන්ධානය-මැයි-දිනයේත්-ෆෙඩරල්-විසඳුමක්-ඉල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=5064"
}