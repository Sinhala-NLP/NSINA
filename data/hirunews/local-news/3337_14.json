{
       "Source": "hirunews",
       "Timestamp": "Friday, 24 May 2019 - 8:16",
       "Headline": "අදත් ප්‍රදේශ කිහිපයකට මිලිමීටර් 100ක තද වැසි",
       "News Content": "දිවයිනේ ප්‍රදේශ කිහිපයකට බලපා ඇති වැසි සහිත කාලගුණ තත්ත්වය අද දිනයේත් පවතින බව කාලගුණ විද්‍යා දෙපාර්තමේන්තුව පවසනවා.\nනිවේදනයක් නිකුත් කරමින් එම දෙපාර්තමේන්තුව කියා සිටියේ බස්නාහිර, සබරගමුව, මධ්‍යම, දකුණ  සහ ඌව පළාත්වල ඇතැම් ස්ථානවලට මිලිමීටර් 100ක පමණ තද වර්ෂාපතනයක් ඇති විය හැකි බවයි.\nවර්ෂාවත් සමඟ එම ප්‍රදේශවල තද සුළං ඇති විය හැකි අතර, අකුණු මගින් සිදුවන අනතුරු අවම කර ගන්නා ලෙසයි එම දෙපාර්තමේන්තුව දැනුම් දෙන්නේ.\nමේ අතර, පොළොන්නරුව, බැඳිවැව ඇතුළු ප්‍රදේශ කිහිපයකට ඊයේ පස්වරුවේ තද වර්ෂාවත් සමඟ ඇති වූ තද සුළඟකින් නිවාස රැසකට හානි සිදුව තිබෙනවා.\nඅප වාර්තාකරු සඳහන් කළේ මාර්ග කිහිපයකට ගස් කඩා වැටීම් සිදුව ඇති අතර ඇතැම් ප්‍රදේශවලට විදුලිබලය ද ඇණහිට ඇති බවයි.",
       "URL": "https://www.hirunews.lk/216980/අදත්-ප්‍රදේශ-කිහිපයකට-මිලිමීටර්-100ක-තද-වැසි",
       "Category": "Local News",
       "Parent URL": "https://www.hirunews.lk/local-news.php?pageID=3337"
}