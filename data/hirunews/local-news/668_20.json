{
       "Source": "hirunews",
       "Timestamp": "Tuesday, 13 December 2022 - 19:54",
       "Headline": "පාස්පෝට් කාර්යාලයයේ දී ඉපදුණු බිළිඳිය සුවෙන් ගෙදර යයි",
       "News Content": "බත්තරමුල්ල ආගමන විගමන දෙපාර්තමේන්තුව ඉදිරිපිට පෝලීමක රැදී සිටියදී දරුවෙකු ප්‍රසූත කිරීමේ ලකුණු පහළ වීම හේතුවෙන් රෝහල් ගත කර මෙලොව එළිය දුටු බිළිඳිය සහ මව අද (13) රෝහලෙන් පිටව ගියා.\nඅදාළ මව පසුගිය ජුලි මස 7 වනදා මෙලෙස රෝහල් ගත කෙරුණු අතර, අද වනතුරු ඇය මාස 5ක කාලයක් පුරාවට බොරැල්ල කාසල්වීදිය කාන්තා රෝහලේ ප්‍රතිකාර ලැබුවා.\nසිය සැමියාට විදේශ ගමන් බලපත්‍රය ලබා ගැනීම සඳහා පැමිණ ආගමන විගමන දෙපාර්තමේන්තුව ඉදිරිපිට සිටිය දී ඇය මෙම සිද්ධියට මුහුණ පෑ ඇතර එහි සිටි යුද හමුදා නිලධාරින්ගේ මැදිහත්වීම මතයි රෝහලට ඇතුළත් කෙරුණේ.\nමව සහ දරුවාගේ සෞඛ්‍ය තත්ත්වය යහපත් වීම හේතුවෙන් ඔවුන් රෝහලෙන් පිටත්කර යැවූ බවයි කාසල්වීදිය කාන්තා රෝහලේ අධ්‍යක්ෂ වෛද්‍ය අජිත් කුමාර දන්තනාරායන හිරු ප්‍රවෘත්ති අංශයට කියා සිටියේ.",
       "URL": "https://www.hirunews.lk/322623/පාස්පෝට්-කාර්යාලයයේ-දී-ඉපදුණු-බිළිඳිය-සුවෙන්-ගෙදර-යයි",
       "Category": "Local News",
       "Parent URL": "https://www.hirunews.lk/local-news.php?pageID=668"
}