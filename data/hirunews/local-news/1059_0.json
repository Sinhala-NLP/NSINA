{
       "Source": "hirunews",
       "Timestamp": "Wednesday, 29 June 2022 - 19:18",
       "Headline": "මාලු ටැංකියකට වැටී අවුරුදු 3ක කුඩා දරුවකු මරුට",
       "News Content": "නිවසක් ඉදිරිපිට තිබූ මාලු ටැංකියකට වැටී අවුරුදු 3ක කුඩා දරුවකු ජීවිතක්ෂයට පත්වීමේ පුවතක් පන්විල මඩුල්කැලේ ප්‍රදේශයෙන් වාර්තා වුණා.\nමව තවත් අත දරුවකු සමඟ නිවස තුළ සිටිය දී තනිව සෙල්ලම් කරන අවස්ථාවේ ඊයේ පස්වරුවේ අදාළ දරුවා මෙලෙස අනතුරට පත්ව ඇති බවයි පොලීසිය පැවැසුවේ.\nකුඩා දරුවන් සම්බන්ධයෙන් කටයුතු කිරීමේ දී දෙමාපියන් අවට පරිසරය පිළිබඳ සැලකිලිමත්ව සිටීමෙන් මෙවන් අවාසනාවන්ත සිදුවීම්වලට ළමයින් ගොදුරු වීම වළක්වාගත හැකි බව පොලීසිය පෙන්වා දෙනවා.\nදරුවන්ගේ දෛනික ක්‍රියාකාරකම්වල දී වඩාත් අවබෝධයෙන් යුතුව කටයුතු කරන ලෙසටයි පොලීසිය දෙමාපියන්ගෙන් ඉල්ලා සිටින්නේ.",
       "URL": "https://www.hirunews.lk/308558/මාලු-ටැංකියකට-වැටී-අවුරුදු-3ක-කුඩා-දරුවකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=1059"
}