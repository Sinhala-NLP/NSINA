{
       "Source": "hirunews",
       "Timestamp": "Sunday, 05 December 2021 - 14:11",
       "Headline": "දෙමළ ජාතික සන්ධානය ඉන්දීය අගමැති හමුවීමට තීරණය කරයි",
       "News Content": "දෙමළ ජාතික සන්ධානයේ පාර්ලිමේන්තු මන්ත්‍රීවරුන් වන නායක ආර්. සම්බන්ධන්, මාධ්‍ය ප්‍රකාශක එම්.ඒ. සුමන්දිරන් ඇතුළු පිරිසක් ඉදිරි සතියේදී ඉන්දීය අග්‍රාමාත්‍ය නරේන්ද්‍ර මෝදි හමුවීමට තීරණය කර තිබෙනවා.\nඒ අනුව එළඹෙන සතියේදී අදාළ පිරිස ඉන්දියාව බලා පිටත්ව යාමටයි නියමිතව ඇත්තේ.\n13 වන ආණ්ඩුක්‍රම ව්‍යවස්ථා සංශෝධනය සහ දෙමළ වැසියන් මුහුණ දී ඇති ගැටලු පිළිබඳව එහිදී සාකච්ඡා කිරීමට නියමිත බවයි එම්.ඒ. සුමන්දිරන් මන්ත්‍රීවරයා සඳහන් කළේ.",
       "URL": "https://www.hirunews.lk/290079/දෙමළ-ජාතික-සන්ධානය-ඉන්දීය-අගමැති-හමුවීමට-තීරණය-කරයි",
       "Category": "Local News",
       "Parent URL": "https://www.hirunews.lk/local-news.php?pageID=1516"
}