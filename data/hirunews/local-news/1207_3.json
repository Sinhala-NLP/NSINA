{
       "Source": "hirunews",
       "Timestamp": "Wednesday, 27 April 2022 - 11:28",
       "Headline": "ගුරු - විදුහල්පති වෘත්තිය සමිති සන්ධානයත් හෙට විරෝධතා බිමට (වීඩියෝ)",
       "News Content": "ගුරු - විදුහල්පති වෘත්තිය සමිති සන්ධානයේ මාධ්‍ය හමුවක් අද (27) දින කොළඹ පිහිටි සංගම් ශාලාවේ දී පැවැත්වූ බව වාර්තා වනවා.\nමෙහි දී අදහස් දැක්වූ පූජ්‍ය යල්වල පඤ්ඤාසේකර ස්වාමින් වහන්සේ, රාජ්‍ය අර්ධ රාජ්‍ය හා පුද්ගලික අංශය හා වතු සියලුම ජනතාව හෙට වැඩ වර්ජනයට සූදානම් බවත් ඒ සඳහා දෙලක්ෂ හතළිස් දාහක් වන ගුරුවරුන් සහාය දීම සඳහා පැමිණෙන බවත් පවසා තිබෙනවා.\nජනතා පරමාධිපත්‍යයට ගරු කරමින් ජනතාවට සුදුසු ආණ්ඩුවක් පත්කර ගැනීමට ඉඩ දී යන ලෙස යි ඔවුන් ඉල්ලා සිටින්නේ.\nමෙහි දී ලංකා ගුරුසේවා සංගමය සභාපති ජෝෂප් ස්ටාලින් අදහස් දක්වමින්, හෙට දිනයේ මෙම රජය ගෙදර යැවීමට සියලු කටයුතු සූදානම් බව සඳහන් කර තිබෙනවා.\nරට අස්ථාවර කර ඉදිරියට යා නො හැකි බව හා උද්ඝෝෂණයෙන් පසු ඉදිරියේ දී තවත් ක්‍රියාමාර්ග ගැනීමට කටයුතු සූදානම් කර ඇති බව යි ලංකා ගුරු සේවා සංගමයේ ප්‍රධාන ලේකම් මහින්ද ජයසිංහ පවසා ඇත්තේ.",
       "URL": "https://www.hirunews.lk/302926/ගුරු-විදුහල්පති-වෘත්තිය-සමිති-සන්ධානයත්-හෙට-විරෝධතා-බිමට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1207"
}