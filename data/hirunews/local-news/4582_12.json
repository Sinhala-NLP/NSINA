{
       "Source": "hirunews",
       "Timestamp": "Sunday, 02 April 2017 - 14:18",
       "Headline": "කාන්තාවක් දුෂණය කළ රාගම ව්‍යාපාරිකයා",
       "News Content": "දළුවකොටුව ජනපද මාවතේ විසි දෙහැවරිදි තරුණ එක් දරු මවක් දූෂණය කලායැයි පැවසෙන සිද්ධියක් සම්බන්ධයෙන් සැකපිට අත්අඩංගුවට ගනු ලැබු උළු මොල් කර්මාන්ත හිමි ව්‍යාපාරියකු මීගමුව වැඩ බලන මහේස්ත්‍රාත් කරුණාජීව ගුනදාස මහාතා විසින් සැකකරු 03 දින දක්වා රිමාන්ඩ් ගත කර තිබෙනවා.\nමෙලෙස රිමාන්ඩ් භාරයට පත්ව ඇත්තේ රාගම තේවත්ත ප්‍රදේශයේ පදිංචිකරුවෙකු බවත් සැකකරුගේ බිරිඳ නිතිඥවරියක බවත් පොලීසිය පවසනවා.\nඉකුත් 31 දින දහවල් 12 ත් 01 ත් අතර කාලයදි සිද්දියට මුහුණ පෑ වින්දිත කාන්තාව කලක සිට හෘදයාබාධ ලක්ව අසනීප තත්වයකින් පෙලෙන්නියක්.\nඇය මීගමුව දිස්ත්‍රික් මහ රෝහලේ අවුරුදු දෙකක් වයසැති සිය දියනිය සමග ප්‍රතිකාර ලබයි.\nසැමියා වඩු කාර්මිකයෙකු වන අතර ඔහු නිවසෙන් පිටව රැකියාවට ගොස් සිටියදි සැකකාර උළු මොල් හිමියා බලහත්කාරයෙන් ස්ත්‍රි දූෂණයක් කර ඇති බව අගතියට පත් පාර්ශවයෙන් කරනලද පැමිනිල්ලේ සඳහන් බව කොච්චිකඩේ පොලීසිය පවසනවා.\nඅඬමින් සිටි කුඩා දරුවාව සැකකරු පැමිණ මවගෙන් තුරුළින් බිමට ඇද දමා මෙම අපරාධය කර තිබු බවත් ඒ හේතුවෙන් කුඩා දරුවාගේ හිසටද තැලුම් ගෙන දෙන තත්වයක් ඇතිවි තිබු බවත් වාර්තාවනවා.\nස්ත්‍රි දූෂණයක් කලායැයි පැවසෙන මෙම සිද්ධියෙන් ව්‍යාපාරික සැමියා බේරාගැනීමට නිතිඥ බිරිඳ දැඩි උත්සහයක යෙදි සිටින බවද උසස් පොලිස් නිළධාරියෙකු සඳහන් කළා.",
       "URL": "https://www.hirunews.lk/158327/කාන්තාවක්-දුෂණය-කළ-රාගම-ව්‍යාපාරිකයා",
       "Category": "Local News",
       "Parent URL": "https://www.hirunews.lk/local-news.php?pageID=4582"
}