{
       "Source": "hirunews",
       "Timestamp": "Friday, 04 November 2016 - 18:15",
       "Headline": "එජාපය පරණ වාර්තා සිහි කරයි",
       "News Content": "පසුගිය කාලයේ කෝප් කමිටුව විමර්ශනය කළ බරපතල අපරාධ සම්බන්ධයෙන් ද අධිකරණ ක්‍රියාමාර්ග ගැනීමට රජය පියවර ගත යුතු බව නියෝජ්‍ය අමාත්‍ය අජිත් පී. පෙරේරා පවසනවා.\nපන්නිපිටිය ප්‍රදේශයේ අද පැවැති උත්සවයකින් අනතුරුව මාධ්‍යවේදීන් නැගූ ප්‍රශ්න වලට පිළිතුරු ලබාදෙමින් ඔහු මේ බව කියා සිටියා.\nමහබැංකු බැඳුම්කර සිද්ධිය සම්බන්ධයෙන් චෝදනා එල්ල වන හිටපු මහබැංකු අධිපති අර්ජුන් මහේන්ද්‍රන් යළි දිවයිනට පැමිණීම සම්බන්ධයෙන් ද මාධ්‍යවේදීන් ඔහුගෙන් ප්‍රශ්න කළා.\nනියෝජ්‍ය අමාත්‍යවරයා සදහන් කළේ  ඕනෑම අයෙකුට රටින් පිටව ගොස් යළි පැමිණීමට අයිතියක් ඇති බවයි.",
       "URL": "https://www.hirunews.lk/146833/එජාපය-පරණ-වාර්තා-සිහි-කරයි",
       "Category": "Local News",
       "Parent URL": "https://www.hirunews.lk/local-news.php?pageID=4808"
}