{
       "Source": "hirunews",
       "Timestamp": "Monday, 04 April 2016 - 13:28",
       "Headline": "අවුරුදුට ගමේ යන්න සියල්ල සුදානම්",
       "News Content": "සිංහල හා හින්දු අලූත් අවුරුද්ද වෙනුවෙන් ගම්බිම් බලා පිටත්ව යන ජනතාවට ගමන් පහසුව සදහා මේ මස 8 වනදා සිට 13 වනදා දක්වා විශේෂ බස් සේවාවක් ක්‍රියාත්මක බව බස්නාහිර පළාත් මාර්ගස්ථ මගී ප්‍රවාහන අධිකාරිය පවසනවා.\nඑහි සභාපති තුසිත නුවන් වනිගරත්න කොළඹ අද පැවති මාධ්‍ය හමුවකදී කියා සිටියේ බස් රථ 500 ක් පමණ ඒ වෙනුවෙන් සූදානම් කර ඇති බවයි.\nවිශේෂයෙන් කර්මාන්තශාලා සේවකයින් සදහා සිය ගම්බිම් බලා යාම සඳහා  බස් රථ අවශ්‍ය බවට ඉල්ලූම් කළහොත් ඒ වෙනුවෙන් විශේෂ වැඩපිළිවෙලක් ක්‍රියාත්මක කරන බවද  ඔහු සඳහන් කළා.\nමේ අතර, සිංහල හින්දු අලූත් අවුරුද්දට සමගාමීව මේ මස 10 වනදා සිට 19 වනදා දක්වා විශේෂ දුම්රිය ගමන් වාර 48 ක් දිවයින පුරා ක්‍රියාත්මක කරන බව දුම්රිය අතිරේක සාමාන්‍යාධිකාරි නාලක බණ්ඩාර හිරු ප්‍රවෘත්ති අංශයට කියා සිටියා.",
       "URL": "https://www.hirunews.lk/130092/අවුරුදුට-ගමේ-යන්න-සියල්ල-සුදානම්",
       "Category": "Local News",
       "Parent URL": "https://www.hirunews.lk/local-news.php?pageID=5102"
}