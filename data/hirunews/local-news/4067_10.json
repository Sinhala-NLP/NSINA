{
       "Source": "hirunews",
       "Timestamp": "Friday, 23 February 2018 - 14:39",
       "Headline": "කොරියානු භාෂා ප්‍රවීණතා විභාගයට අයදුම්පත් නිකුත් කිරීම ලබන සඳුදා සිට",
       "News Content": "කොරියානු භාෂා ප්‍රවීණතා විභාගය සඳහා අයදුම්පත් නිකුත් කිරීම ලබන සඳුදා ආරම්භ වනවා.\nඑය මාර්තු 2 වනදා දක්වා දිවයින පුරා පිහිටි මධ්‍යස්ථාන 18 කදී සිදුකෙරෙන බවයි විදේශ සේවා නියුක්ති කාර්යාංශය නිවේදනය කළේ.\nමෙවර විභාගය නිෂ්පාදන සහ ඉදිකිරීම් යන ක්ෂේත්‍ර සඳහා පැවැත්වීමට නියමිතයි.\nඑසේම, මෙවර කොරියානු භාෂා ප්‍රවීණතා විභාගය පරිගණක ආශ්‍රිතව පැවැත්වෙනු ඇති.\nඉදිකිරීම් ක්ෂේත්‍රය සඳහා මාර්තු මස 19 වනදා සිට මැයි 4 වනදා දක්වාත්, නිෂ්පාදන ක්ෂේත්‍රය සඳහා මැයි 25 සිට ඔක්තෝම්බර් 5 දක්වාත් කොරියානු භාෂා ප්‍රවීනතා විභාගය පැවැත්වෙන බවයි විදේශ සේවා නියුක්ති කාර්යාංශය වැඩිදුරටත් සඳහන් කළේ.",
       "URL": "https://www.hirunews.lk/184340/කොරියානු-භාෂා-ප්‍රවීණතා-විභාගයට-අයදුම්පත්-නිකුත්-කිරීම-ලබන-සඳුදා-සිට",
       "Category": "Local News",
       "Parent URL": "https://www.hirunews.lk/local-news.php?pageID=4067"
}