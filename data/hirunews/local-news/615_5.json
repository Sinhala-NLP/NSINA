{
       "Source": "hirunews",
       "Timestamp": "Sunday, 08 January 2023 - 19:35",
       "Headline": "මාර්තු 19ට පෙර ඡන්දය - පොහොට්ටුව දිස්ත්‍රික්ක 05 කට නාමයෝජනා අත්සන් තබයි (වීඩියෝ)",
       "News Content": "පළාත් පාලන ඡන්ද විමසීම මාර්තු මස 19 වනදාට පෙර පවත්වා අවසන් කළ යුතු බව මැතිවරණ කොමිසම පවසනවා.\nමේ අතර ඡන්ද විමසීමට අදාළව ශ්‍රී ලංකා පොදුජන පෙරමුණ අද දිස්ත්‍රික්ක 05 ක් සඳහා නාමයෝජනා අත්සන් කර තිබෙනවා.\nරත්නපුර, අම්පාර, හම්බන්තොට, මාතලේ සහ පුත්තලම යන දිස්ත්‍රික්කවලටයි එලෙස නාමයෝජනා අත්සන් කර ඇත්තේ.\nමීට අමතරව ඔවුන් හෙට කොළඹ, කුරුණෑගල, පුත්තල යන දිස්ත්‍රික්ක සඳහා ඇප මුදල් තැන්පත් කිරීමටද නියමිතයි.\nඑමෙන්ම සමගි ජනබලවේගය විසින් දිවයිනේ සියලු පළාත් ආවරණය වන පරිදි පළාත් නියෝජිතයන් තෝරාගැනීමේ සම්මුඛ පරීක්ෂණ අද කෝට්ටේ පිහිටි පක්ෂ කාර්යාලයේදී සිදුකරනු ලැබුවා.\nදමිල ප්‍රගතිශිලි සන්ධානය සමගි ජනබලවේගය සමඟ එක්ව පළාත් පාලන ඡන්දයට තරඟ කරන බව එම සන්ධානයේ නායක පාර්ලිමේන්තු මන්ත්‍රී මනෝ ගනේෂන් පවසනවා.\nහැටන් ප්‍රදේශයේදී අද මාධ්‍ය වෙත අදහස් දක්වමිනුයි ඔහු මේ බව කියා සිටියේ.",
       "URL": "https://www.hirunews.lk/324574/මාර්තු-19ට-පෙර-ඡන්දය-පොහොට්ටුව-දිස්ත්‍රික්ක-05-කට-නාමයෝජනා-අත්සන්-තබයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=615"
}