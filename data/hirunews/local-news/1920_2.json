{
       "Source": "hirunews",
       "Timestamp": "Saturday, 29 May 2021 - 19:35",
       "Headline": "කළුතර උතුර ප්‍රදේශයේ නිවාස සංකීර්ණයකින් ආසාදිතයන් 107ක් (වීඩියෝ)",
       "News Content": "කළුතර - උතුර නිවාස සංකීර්ණයේ 107 දෙනෙකුට වෛරසය ආසාදනය වී ඇති බවට තහවුරු වී තිබෙනවා. ඒ, පසුගිය 22, 23 සහ 25 යන දිනවල සිදුකළ කොරෝනා පරීක්ෂණවල ප්‍රතිඵල අනුවයි.\nඑසේම බස්නාහිර පළාතේ පොලිස් ස්ථාන හා විශේෂිත අංශවලට අනුයුක්ත පොලිස් නිලධාරීන් 341 දෙනෙකුට තුන්වන රැල්ල තුළ  වෛරසය ආසාදනය වී තිබෙනවා.\nමේ අතර අතුරුගිරිය - ශාන්තාලෝකගම ප්‍රදේශයේ නිවසකදී මියගිය කාන්තාවකට කොරෝනා ආසාදනය වී ඇති බවට තහවුරු වීමත් සමඟ සිදුකළ කොරෝනා පරීක්ෂණවලදී එම පවුලේ තවත් 3 දෙනෙකුද ආසාදිත බවට හඳුනාගෙන ඇති බව සඳහන්.\nඑමෙන්ම අදාළ මෘතදේහය නිවසේ තිබූ අවස්ථාවේ නිවසට පැමිණි පිරිස් හඳුනාගනිමින් නිරෝධයනයට යොමු කිරීම මේ වනවිට සිදු කෙරෙන බවයි සෞඛ්‍ය වෛද්‍ය නිලධාරී කාර්යාලය සඳහන් කළේ.",
       "URL": "https://www.hirunews.lk/272810/කළුතර-උතුර-ප්‍රදේශයේ-නිවාස-සංකීර්ණයකින්-ආසාදිතයන්-107ක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1920"
}