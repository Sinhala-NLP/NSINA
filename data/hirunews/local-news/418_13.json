{
       "Source": "hirunews",
       "Timestamp": "Wednesday, 12 April 2023 - 13:14",
       "Headline": "අතුරුදන් වූ මුදල් සෙවීමට පොලීසිය මහබැංකුවට යයි",
       "News Content": "ශ්‍රී ලංකා මහ බැංකුවේ මුදල් සුරක්ෂිතාගාරයේ තිබී අතුරුදහන් යැයි පවසන රුපියල් ලක්ෂ 50 ක මුදල පිළිබඳ කොටුව පොලීසියට ලද පැමිණිල්ල විමර්ශනයට අද (12) පෙරවරුවේ කොටුව පොලිසිය මහ බැංකුව වෙත ගොස් තිබෙනවා.\nඅප කළ විමසීමකදී කොටුව පොලිසිය සඳහන් කළේ, එහිදී ඊට අදාළව කිහිප දෙනෙකුගෙන් පොලිසිය ප්‍රකාශ සටහන් කර ගත් බවයි.\nසිද්ධියට අදාළ පැමිණිල්ල මහ බැංකුවේ නිලධාරීන් කිහිපදෙනෙකු විසින් එය ගොනුකර ඇති බවයි වාර්තාවුණේ.\nඒ අනුව,අස්ථානගත වී ඇති බව පවසන්නේ රුපියල් ලක්ෂ 50 මුදල් නෝට්ටු බණ්ඩලයක්.",
       "URL": "https://www.hirunews.lk/332381/අතුරුදන්-වූ-මුදල්-සෙවීමට-පොලීසිය-මහබැංකුවට-යයි",
       "Category": "Local News",
       "Parent URL": "https://www.hirunews.lk/local-news.php?pageID=418"
}