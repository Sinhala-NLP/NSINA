{
       "Source": "hirunews",
       "Timestamp": "Sunday, 30 October 2022 - 22:47",
       "Headline": "හිටපු නියෝජ්‍ය ඇමති තීරු බදු නොමැතිව ගෙන්වූ ජිප් රථය පොලිස් භාරයට",
       "News Content": "නිශාන්ත මුතුහෙට්ටිගම මහතා නියෝජ්‍ය අමාත්‍යවරයෙකු ලෙස කටයුතු කළ සමයේ තීරුබදු රහිතව මෙරටට ගෙන්වූ රුපියල් කෝටියකට අධික වටිනාකමකින් යුත් ජීප් රථයක් ගාල්ල නගරයේදී පානදුර වලාන මධ්‍යම දුෂණ මර්ධන ප්‍රහාරකයේ නිලධාරීන් භාරයට ගත්තා.\nඑය පදවමින් සිට ඇත්තේ හිටපු නියෝජ්‍ය අමාත්‍යවරයාගේ නිවසේ ආරක්ෂකයකු ලෙස කටයුතු කළ පුද්ගලයෙකු බවත්, ජීප් රථයේ ලියාපදිංචි අංකය ලෙස ප්‍රදර්ශනය කර තිබුණේ මෝටර් රථයක ලියාපදිංචි අංකයක් බවට අනාවරණ වූ බවත් පොලීසිය පැවසුවා.\nඅද සවස ජිප් රථයකින් මත්ද්‍රව්‍ය ප්‍රවාහනය කරන බවට වලාන දූෂණ මර්දන ප්‍රහාරක ඒකකයේ නිලධාරීන්ට ලැබුණු තොරතුරකට අනුවයි කරාපිටිය ප්‍රදේශයේදී සැක කටයුතු ජිප් රථයක් පරීක්ෂාවට ලක්කර තිබුණේ.\nඑහිදී ජිප් රථයේ තිබී මත්ද්‍රව්‍ය හෝ වෙනත් සැක කටයුතු කිසිවක් හමුවී තිබුණේ නැහැ.\nවැඩිදුර සිදු කළ පරීක්ෂාවේදී හෙළිවී තිබුනේ මෙම ජිප් රථය නීති විරෝධී ලෙස එකලස් කරන ලද රථයක් බවටයි.\nඅනතුරුව මෙය නීති විරෝධී ලෙස මෙරටට ගෙන්වා එකලස් කරන ලද රථයක් ද යන්න අනාවරණ කර ගැනීම සඳහා තවදුරටත් විමර්ශන ආරම්භ කර තිබෙනවා.\nරථය ධාවනය කරමින් සිටි පොලිස් නිලධාරියා ගාල්ල පොලිසියට අනුයුක්තව සේවය කරන 36 හැවිරිදි අයෙක් බව සඳහන්’ සැකකරු හෙට ගාල්ල මහේස්ත්‍රාත් අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/319238/හිටපු-නියෝජ්‍ය-ඇමති-තීරු-බදු-නොමැතිව-ගෙන්වූ-ජිප්-රථය-පොලිස්-භාරයට",
       "Category": "Local News",
       "Parent URL": "https://www.hirunews.lk/local-news.php?pageID=767"
}