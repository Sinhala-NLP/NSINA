{
       "Source": "hirunews",
       "Timestamp": "Wednesday, 05 April 2017 - 19:41",
       "Headline": "ජීවන වියදම වැඩි බව ආණ්ඩුව පිළිගනී",
       "News Content": "රටේ ජීවන වියදම ඉහළ ගොස් ඇති බව සම කැබිනට් ප්‍රකාශක අමාත්‍ය රාජිත සේනාරත්න අද පිළිගත්තා.\nඒ, පාර්ලිමේන්තු සංකීර්ණයේ අද පැවති කැබිනට් තීරණ දැනුම් දීමේ මාධ්‍ය හමුවේදී හිරු මාධ්‍යවේදියා විමසූ පැනයකට පිළිතුරු දෙමින්.\nජිනිවා මානව හිමිකම් කොමිසමේ යෝජනා පිළිබඳව රජයේ පාර්ශවයන් පරස්පර අදහස් ප්‍රකාශ කිරීම පිළිබඳව අමාත්‍ය රාජිත සේනාරත්නගෙන් මාධ්‍යවේදීන් ප්‍රශ්න කර සිටියා.\nජිනීවා යෝජනා සම්බන්ධයෙන් තවදුරටත් කටයුතු කිරීම සඳහා ශ්‍රී ලංකාවට වසර දෙකක කාලයක් හිමිවීම වඩා වැදගත් බවයි අමාත්‍යවරයා වැඩිදුරටත් ප්‍රකාශ කළේ.\nරජයේ වෛද්‍ය නිළධාරින්ගේ සංගමය ලබන සිකුරාදා දිවයින පුරා ක්‍රියාත්මක කරන වෛද්‍ය වර්ජනය සම්බන්ධයෙන් දැනුම්වත්දැයි මෙහිදී මාධ්‍යවේදීන් අමාත්‍ය රාජිත සේනාරත්නගෙන් ප්‍රශ්න කළා.\nඅමාත්‍යවරයා කියා සිටියේ ලබන හත්වනදා පැවැත්වෙන වෛද්‍ය සභාවේදී ප්‍රමිතිය සම්බන්ධයෙන් අවසන් තීරණයක් ගන්නා බවයි.",
       "URL": "https://www.hirunews.lk/158584/ජීවන-වියදම-වැඩි-බව-ආණ්ඩුව-පිළිගනී",
       "Category": "Local News",
       "Parent URL": "https://www.hirunews.lk/local-news.php?pageID=4576"
}