{
       "Source": "hirunews",
       "Timestamp": "Sunday, 07 May 2017 - 15:56",
       "Headline": "වත්තල දී පුද්ගලයෙකු අතුරුදන්වීමේ සිද්ධියේ බිරිඳ, දියණිය සහ බෑණා පළා යයි",
       "News Content": "වත්තල - කෙරවළපිටිය ප්‍රදේශයේ පදිංචිව සිට අතුරුදන් වූ බව කියන 65 හැවිරිදි පුද්ගලයාගේ බිරිඳ, දියණිය සහ බෑණා නිවස අතහැර පළා ගොස් තිබෙනවා.\nඅදාළ පුද්ගලයා ඝාතනය කර ඇති බවට සැකපිට ඔහුගේ බිරිඳ සහ දියණිය අත්අඩංගුවට ගැනීමට පොලීසිය පරීක්ෂණ ආරම්භ කර ඇති අතර, මේ වන විට ඔවුන් පදිංචිව සිටි නිවසට පොලිස් ආරක්ෂාව ලබාදී ඇති බවයි පොලිස් මූලස්ථානය සදහන් කළේ.\nඅතුරුදන් වූ බව කියන පුද්ගලයා විදේශගතව සිටින බවට බිරිඳ හා දියණිය සිදුකළ ප්‍රකාශයක් සම්බන්ධයෙන් වත්තල පොලිස් ස්ථානාධිපතිවරයාට ලැබුණු රහසිගත තොරතුරක් ඔස්සේ පරීක්ෂණ පවත්වා තිබෙනවා.\nආගමන විගමන තොරතුරු ඔස්සේ අනාවරණ වී ඇත්තේ එම පුද්ගලයා විදේශගත වී නොමැති බවයි.\nසිද්ධිය සම්බන්ධයෙන් අධිකරණයෙන් ලබාගත් නියෝගයක් මත වත්තල පොලීසිය සහ කැළණිය කොට්ඨාශ අපරාධ පරීක්ෂණ නිලධාරීන් එම නිවස සෝදිසි කර ඇති බව සදහන්.\nපළා ගිය බිරිඳ, දියණිය සහ බෑණා අත්අඩංගුවට ගැනීම සඳහා මේ වන විට පොලිස් කණ්ඩායම් කිහිපයක් යොදවා පරීක්ෂණ ආරම්භ කර තිබෙනවා.",
       "URL": "https://www.hirunews.lk/160808/වත්තල-දී-පුද්ගලයෙකු-අතුරුදන්වීමේ-සිද්ධියේ-බිරිඳ-දියණිය-සහ-බෑණා-පළා-යයි",
       "Category": "Local News",
       "Parent URL": "https://www.hirunews.lk/local-news.php?pageID=4529"
}