{
       "Source": "hirunews",
       "Timestamp": "Friday, 11 August 2023 - 14:11",
       "Headline": "දකුණු පළාතට විදුලිය ලබා දීමේ ගැටලුව නිරාකරණය වෙයි (වීඩියෝ)",
       "News Content": "දකුණු පළාතට විදුලිය ලබා දීම සඳහා ලංකා විදුලිබල මණ්ඩලයේ (CEB) ප්‍රධාන සම්ප්‍රේෂණ විදුලි රැහැන් එළීමට සිදුවන තේ වත්ත හිමි පවුල මහජන උපයෝගිතා කොමිෂන් සභාවේදී (PUCSL). වන්දි ඉල්ලීමකින් තොරව මෙම පියවර ගැනීම සඳහා එකඟ වී තිබෙනවා.\nමේ නිසා ලංකා විදුලිබල මණ්ඩලයට අවශ්‍ය වැඩ දින 6ක් ඇතුළත නිම කළ හැකි බව එහි සාමාන්‍යාධිකාරීවරයා පවසා තිබෙනවා.\nමෙම ගැටලුකාරී තත්ත්වය සම්බන්ධයෙන් සාකච්ඡාවක් අද (11) පැවැත්වීමෙන් පසුව මෙම තීරණය ගත් බවයි වාර්තා වන්නේ.\nමීට අදාළ සියලු පාර්ශව අද (11) දිනයේ මහජන උපයෝගීතා කොමිසම වෙත කැඳවා ඇති බවයි විදුලිබල හා බලශක්ති අමාත්‍ය කංචන විජේසේකර සඳහන් කළේ.\nපොල්පිටියේ සිට හම්බන්තොට දක්වා කිලෝවොට් 220 ක ධාරිතාවක් රැගෙන යා හැකි මෙම විදුලි සම්ප්‍රේෂණ රැහැන් මාර්ගයේ ඉදිකිරීම කටයුතු මීට වසර කිහිපයකට පෙර ආරම්භ කෙරුනේ ආසියානු සංවර්ධන බැංකුවේ ණය ආධාර මතයි.\nකෙසේ වෙතත් එම ව්‍යාපෘතිය සම්පූර්ණ කිරීමට නොහැකි වී තිබුණේ පෞද්ගලික තේ වත්තක් හරහා මීටර 600 ක දුරක් සම්ප්‍රේෂණ රැහැන් ඇදීමට සිදුවීමත් සමඟ ඊට වතු හිමියාගේ අනුමැතිය නොලැබීම හේතුවෙන්.\nඅදාළ හිමිකරු තම ඉඩම ඉහළින් විදුලි රැහැන් ඇදීමට විශාල වන්දි මුදලක් ඉල්ලා සිටියත් එම වන්දියේ වටිනාකම වරින් වර වෙනස් කිරීම නිසා ගැටලුකාරී තත්වයක් පැන නැගී තිබූ බව වාර්තා වුණා.",
       "URL": "https://www.hirunews.lk/344440/දකුණු-පළාතට-විදුලිය-ලබා-දීමේ-ගැටලුව-නිරාකරණය-වෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=106"
}