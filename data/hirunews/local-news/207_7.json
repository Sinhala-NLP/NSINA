{
       "Source": "hirunews",
       "Timestamp": "Friday, 07 July 2023 - 10:59",
       "Headline": "චීනයෙන් ජපන් මුහුදු ආහාරවලට තහනමක්",
       "News Content": "ආරක්ෂක හේතූන් මත ජපානයේ ප්‍රාන්ත 10කින් මුහුදු ආහාර ආනයනය තහනම් කිරීමට චීනය තීරණය කර තිබෙනවා.\nජපානයේ ෆුකුෂිමා න්‍යෂ්ටික බලාගාරයේ පිරිපහදු කළ න්‍යෂ්ටික අපජලය සාගරයට මුදාහැරීමේ සැළැස්මට විරෝධය පළ කිරීමක් ලෙසයි චීනය මෙම තීරණය එළඹ ඇත්තේ.\nඑරට රේගු බලධාරීන් ප්‍රකාශ කළේ ජපානයේ අනෙකුත් ප්‍රදේශවලින් ආනයනය කෙරෙන සෙසු ආහාර සම්බන්ධයෙන් ද දැඩි විකිරණ පරීක්ෂණයක් පවත්වන බවයි.\n2011 වසරේ සුනාමියකින් විනාශ වූ ෆුකුෂිමා න්‍යෂ්ටික මධ්‍යස්ථානයේ අපජලය ඝන මීටර් මිලියන 1.33ක් පමණ එක්රැස්වී ඇති අතර, ඒවා ගෝලීය ප්‍රමිතීන්ට අනුකූලව බැහැර කිරීමට පසුගියදා ජාත්‍යන්තර පරමාණුක බලශක්තිය ඒජන්සිය පසුගියදා ජපානයට අවසර ලබාදුන්නා.",
       "URL": "https://www.hirunews.lk/340310/චීනයෙන්-ජපන්-මුහුදු-ආහාරවලට-තහනමක්",
       "Category": "Local News",
       "Parent URL": "https://www.hirunews.lk/local-news.php?pageID=207"
}