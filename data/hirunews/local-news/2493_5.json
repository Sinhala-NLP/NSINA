{
       "Source": "hirunews",
       "Timestamp": "Friday, 28 August 2020 - 8:50",
       "Headline": "ලා - නීන්යා පැමිණියත් උණුසුම් කාලගුණයක්",
       "News Content": "ලබන සැප්තැම්බර් මාසයේ සිට නොවැම්බර් දක්වා කාලය තුළ La Nina කාලගුණ සංසිද්ධිය අත්දැකීමට හැකිවනු ඇති බව ලෝක කාලගුණ විද්‍යා සංවිධානය පවසනවා.\nපෘථිවියේ උණුසුම් කාලගුණයක් ඇති කරන El Nino කාලගුණ සංසිද්ධියේ ප්‍රතිවිරුද්ධ තත්ත්වය වන්නේ La Nina කාලගුණ සංසිද්ධියයි.\nස්පාඤ්ඤ භාෂාවෙන් El Nino යනු පිරිමි ළමයා වන අතර, ලා නීන්යා යනු ගැහැණු ළමයායි.\nලා - නීන්යා සංසිද්ධියෙන් ශීත කාලගුණයක් අත්දැකීමට හැකිවන අතර, එවැනි තත්ත්වයක් ඉදිරි මාස 3 තුළ වර්ධනය වීමේ සියයට 60ක අවස්ථාවක් පවතින බව ලෝක කාලගුණ විද්‍යා සංවිධානයේ අදහසයි.\nඑහෙත් ලෝක කාලගුණ වෙනස තුළින් ගෝලීය උෂ්ණත්වය වර්ධනය වීම හේතුවෙන් La Nina තත්වයකදී වුවද ලොව පුරා උණුසුම් කාලගුණ තත්ත්වය තවදුරටත් පවතිනු ඇති බවයි එමඟින් පෙන්වා දෙන්නේ.\nඑමෙන්ම මේ වසර දැනට වාර්තාගත උණුසුම්ම වසර ලෙස තවදුරටත් පවතින අතර, ලැව්ගිනි, විනාශකාරී ජල ගැලීම් සහ උණුසුම් සාගර දියවැල් තවදුරටත් අපේක්ෂා කළ හැකි බව ලෝක කාලගුණ විද්‍යා සංවිධානය සඳහන් කළා.",
       "URL": "https://www.hirunews.lk/248821/ලා-නීන්යා-පැමිණියත්-උණුසුම්-කාලගුණයක්",
       "Category": "Local News",
       "Parent URL": "https://www.hirunews.lk/local-news.php?pageID=2493"
}