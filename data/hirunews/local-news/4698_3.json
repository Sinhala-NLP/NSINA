{
       "Source": "hirunews",
       "Timestamp": "Sunday, 22 January 2017 - 18:54",
       "Headline": "ජා.නි.පෙ.සමුළුව ඇරඹේ",
       "News Content": "\"බෙදුම්වාදයට සහ ව්‍යවස්ථා මර උගුලට එරෙහිව\" යන මැයෙන් ජාතික නිදහස් පෙරමුණ විසින් පවත්වනු ලබන මහ සමුළුව මේ වන විට සුගතදාස ගෘහස්ත ක්‍රීඩාංගණයේදී පැවැත්වෙනවා.\nසමුළුව ඇමතූ ජාතික නිදහස් පෙරමුණේ නියෝජ්‍ය නායක,පාර්ලිමේන්තු මන්ත්‍රී වීරකුමාර දිසානායක කියා සිටියේ පක්ෂ නායකයා සිරගත කළ ද ජාතික නිදහස් පෙරමුණේ දේශපාලන ගමන වැළැක්වීමට ආණ්ඩුවට නොහැකි බවයි.\nශ්‍රී ලංකා පොදුජන පෙරමුණේ සභාපති හිටපු අමාත්‍ය මහාචාර්ය ජී.එල්.පීරිස් කියා සිටියේ විමල් වීරවංශ මන්ත්‍රීවරයා දේශපාලන සිරකරු ලෙස සිරගතව සිටින බවයි.\nහිටපු ජනාධිපති මහින්ද රාජපක්ෂ මෙන්ම ඒකාබද්ධ විපක්ෂය නියෝජනය කරන පාර්ලිමේන්තු මන්ත්‍රීවරුන් වන දිනේෂ් ගුණවර්ධන, ගාමිණී ලොකුගේ, බන්දුල ගුණවර්ධන, රංජිත් සොයිසා, එස්.එම්. චන්ද්‍රසේන සහ වාසුදේව නානායක්කාර ඇතුළු මන්ත්‍රීවරුන් රැසක් මෙම සමුළුවට එක්ව සිටිනවා.",
       "URL": "https://www.hirunews.lk/152637/ජා-නි-පෙ-සමුළුව-ඇරඹේ",
       "Category": "Local News",
       "Parent URL": "https://www.hirunews.lk/local-news.php?pageID=4698"
}