{
       "Source": "hirunews",
       "Timestamp": "Wednesday, 12 April 2023 - 23:25",
       "Headline": "QR කේතය මගින් ඉන්ධන ලබා දීම සැලකිය යුතු ප්‍රමාණයක වර්ධනයක් (වීඩියෝ)",
       "News Content": "පසුගිය සතිය තුළ ඉන්ධන අලෙවි කිරීමේ දී ජාතික ඉන්ධන අලෙවිය සහ ඉන්ධන අවසරපත් QR කේතය මගින් ඉන්ධන ලබා දීම සැලකිය යුතු ප්‍රමාණයකින් වර්ධනය වී තිබෙනවා.\nපෙර සතියේ QR කේතය මගින් ඉන්ධන අලෙවිය අඩු මට්ටමක තිබු ඉන්ධන පිරවුම්හල් 66ක් තාවකාලිකව අත්හිටුවීමෙන් පසු 60%කට පමණ තිබු QR කේතය මගින් ඉන්ධන අලෙවිය 80%කට වඩා ඉහළ වර්ධනයක් ලබා ඇති බවයි වාර්තා වෙන්නේ.\nඋත්සව සමයේ පවතින ඉන්ධන ඉල්ලුම් අනුව ඉදිරි දින කිහිපය වෙනුවෙන් දෛනික ඉන්ධන බෙදා හැරීම වර්ධනය කර ඇති අතර, ඒ අනුව දෛනිකව පෙට්‍රල් 92 මෙට්‍රික් ටොන් 4650ක් සහ ඔටෝ ඩීසල් දෛනිකව මෙට්‍රක් ටොන් 5500ක් නිකුත් කර බෙදා හරිනු ලැබෙනවා.",
       "URL": "https://www.hirunews.lk/332427/qr-කේතය-මගින්-ඉන්ධන-ලබා-දීම-සැලකිය-යුතු-ප්‍රමාණයක-වර්ධනයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=417"
}