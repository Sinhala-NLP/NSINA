{
       "Source": "hirunews",
       "Timestamp": "Monday, 08 February 2021 - 13:05",
       "Headline": "බන්ධනාගාරයේ සිට මෙහෙයවන මත්ද්‍රව්‍ය ජාවාරමකට සම්බන්ධ දෙදෙනෙකු අත්අඩංගුවට",
       "News Content": "බන්ධනාගාරයේ සිට මෙහෙයවන මත්ද්‍රව්‍ය ජාවාරමකට සම්බන්ධ සැකකරුවන් දෙදෙනෙකු අත්අඩංගුවට ගෙන තිබෙනවා.\nඊයේ (07) රාත්‍රියේ ගල්කිස්ස ප්‍රදේශයේ සිදුකළ වැටලීමකදී මෙම සැකකරුවන් අත්අඩංගුවට ගෙන ඇති අතර, ඔවුන් දැනට බන්ධනාගාර ගත කර සිටි රොෂේන් හෙවත් සොබාගේ ගෝලයන් බවට සැක කරන බවයි සංවිධානාත්මක අපරාධ නිවාරණ කොට්ඨාශයේ ප්‍රකාශකයෙකු සඳහන් කළේ.\nසැකකකරුවන් ගල්කිස්ස ප්‍රදේශයේ පදිංචි අවුරුදු 31 සහ 24 හැවිරිදි වියේ පසුවන ත්‍රිරෝද රථ රියදුරන්.\nමොවුන් කලක සිට මෙම මත්ද්‍රව්‍ය ජාවාරම සිදුකර ඇති අතර, අත්අඩංගුවට ගන්නා අවස්ථාවේදී සැකකරුවන් සතුව අයිස් ග්‍රෑම් 90ක්, හෂීස් ග්‍රෑම් 35ක්, මත්පෙති 08ක් සහ එල්.එස්.ඩී. මුද්දර 70ක් පොලිස් භාරයට ගෙන තිබෙනවා.\nමේ අතර, ව්‍යාජ ලිපි ලේඛණ සකස් කරමින් රථවාහන ජාවාරමේ නිරත වූ පුද්ගලයෙකු කඩුවෙල ප්‍රදේශයේදී මිරිහාන විශේෂ විමර්ශන ඒකකය විසින් ඊයේ අත්අඩංගුවට ගනු ලැබුවා.",
       "URL": "https://www.hirunews.lk/262001/බන්ධනාගාරයේ-සිට-මෙහෙයවන-මත්ද්‍රව්‍ය-ජාවාරමකට-සම්බන්ධ-දෙදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2160"
}