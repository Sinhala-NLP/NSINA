{
       "Source": "hirunews",
       "Timestamp": "Thursday, 24 March 2022 - 6:39",
       "Headline": "ඇල්පිටියේ දී මනුෂ්‍ය ඝාතනයක්",
       "News Content": "ඇල්පිටිය පොලිස් වසමේ පිටුවල ප්‍රදේශයේ දි පිහියෙන් ඇන සිදු කළ මනුෂ්‍ය ඝාතනයක් පිළිබඳ වාර්තා වනවා.\nකොස් ගසකින් කොස් ගෙඩියක් කැඩීමට යාමේ දී දෙදෙනෙකු අතර ඇති වූ ආරවුලක් මත යි මෙම ඝාතනය සිදු වී ඇත්තේ.\nබරපතළ තුවාල ලැබූ තුවාලකරු ඇල්පිටිය රෝහලට ඇතුළත් කිරීමෙන් අනතුරු ව මිය ගිය බව පොලිසිය වාර්තා කරනවා.\nමිය ගොස් ඇත්තේ, වයස අවුරුදු 34ක ඇල්පිටිය ප්‍රදේශයේ පදිංචිකරුවෙක්.\nඝාතනය සම්බන්ධයෙන් වයස අවුරුදු 80ක ඇල්පිටිය - පිටුවල ප්‍රදේශයේ සැකකරුවෙකු අත් අඩංගුවට ගෙන ඇති අතර, ඇල්පිටිය පොලිසිය විසින් සිද්ධිය පිළිබඳ වැඩිදුර පරීක්ෂණ මෙහෙයවෙනු ඇති.",
       "URL": "https://www.hirunews.lk/300230/ඇල්පිටියේ-දී-මනුෂ්‍ය-ඝාතනයක්",
       "Category": "Local News",
       "Parent URL": "https://www.hirunews.lk/local-news.php?pageID=1275"
}