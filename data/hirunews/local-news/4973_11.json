{
       "Source": "hirunews",
       "Timestamp": "Saturday, 09 July 2016 - 7:22",
       "Headline": "ගැටුමකින් දෙදරු මවක් මරුට",
       "News Content": "නෝටර්බ්‍රිජ් - ලොනැක් වතුයායේ දෙපිරිසක් අතර ඇති වූ ගැටුමකින් දෙදරු මවක් ජීවිතක්ෂයට පත්වී තිබෙනවා.\nඊයේ රාත්‍රී එහි නිවාස දෙකක පදිංචි පුද්ගලයින් පිරිසක් අතර ඇති වූ බහින්බස්වීමක් දුරදිග යාමෙන් මෙම ගැටුම හටගෙන ඇති බවයි පොලීසිය සදහන් කළේ.\nඑහිදී සැකකරු විසින් එල්ල කරන ලද පොලූ පහරක් හිසට වැදීමෙන් බරපතල තුවාල ලබා වටවල රෝහලට ඇතුළත් කිරීමෙන් පසු 42 හැවිරිදි මව ජීවිතක්ෂයට පත්ව තිබෙනවා.\nමිය ගිය කාන්තාවගේ සැමියා සහ පුත්‍රයා ද ගැටුමෙන් බරපතල තුවාල ලබා වටවල රෝහලට ඇතුළත් කිරීමෙන් පසු නාවලපිටිය රෝහලට මාරු කර යවා ඇති බව පොලීසිය සදහන් කළා.\nඝාතනය සිදුකළ සැකකරු මේ වන විට අත්අඩංගුවට ගෙන ඇති අතර ඔහු අද හැටන් මහේස්ත්‍රාත් අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/137551/ගැටුමකින්-දෙදරු-මවක්-මරුට",
       "Category": "Local News",
       "Parent URL": "https://www.hirunews.lk/local-news.php?pageID=4973"
}