{
       "Source": "hirunews",
       "Timestamp": "Monday, 16 January 2017 - 16:34",
       "Headline": "යතුරු පැදියක් සොරකම් කරන අයුරු CCTV කැමරාවක සටහන් වෙයි",
       "News Content": "අම්පාර ප්‍රදේශයේ ආපන ශාලාවක් අසල රාත්‍රී කාලයේ නවතා තිබූ යතුරු පැදියක් සොරකම් කරන ආකාරය දැක්වෙන සීසීටීවී දර්ෂණ පෙලක් මාධ්‍යට නිකුත් කර තිබෙනවා.\nඅම්පාර ඩී.එස් සේනානායක විදියේ පිහිටි ආපන ශාලාවක් අසල නවතා තිබූ යතුරු පැදියකුයි මෙලෙස සොරකම් කරගෙන ගොස් තිබෙන්නේ.\nසිද්ධිය සම්බන්ධයෙන් අම්පාර පොලීසිය මේවන විටත් උසාවි නියෝගයක් රැගෙන අසල පිහිටි නිවාස සහ අනෙකුත් ව්‍යාපාරික ස්ථානවල ඇති සීසීටීවී දර්ෂන පරීක්ෂා කිරීමට කටයුතු කරමින් සිටින බවයි අප වාර්තාකරු සඳහන් කළේ.\nඅම්පාර ප්‍රදේශයේ දී මේවන විට යතුරුපැදි හතරක් සොරකම් කර ඇති බවද අප වාර්තාකරු වැඩිදුරටත් සඳහන් කළා.",
       "URL": "https://www.hirunews.lk/152174/යතුරු-පැදියක්-සොරකම්-කරන-අයුරු-cctv-කැමරාවක-සටහන්-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=4707"
}