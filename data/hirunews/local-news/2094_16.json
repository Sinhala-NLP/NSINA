{
       "Source": "hirunews",
       "Timestamp": "Thursday, 11 March 2021 - 19:23",
       "Headline": "දරුවන් ගැන අවධානයෙන් සිටින්න (වීඩියෝ)",
       "News Content": "සමාජ මාධ්‍යය ඔස්සේ ප්‍රචාරය වන පාසල් සිසු සිසුවියන් පිරිසක් මත්පැන් පානය කරන දර්ශන ඇතුළත් වීඩියෝ පටය සම්බන්ධයෙන් මේ වනවිට මතුව ඇත්තේ දැඩි සංවාදයක්.\nනිල ඇඳුමින් සැරසුණු සිසුවියන් 6 දෙනෙකු ද එම වීඩියෝ පටයේ සිටින අයුරු දැක්වෙනවා.\nකෙසේ වෙතත්, පොලිස් මාධ්‍ය ප්‍රකාශක, නියෝජ්‍ය පොලිස්පති අජිත් රෝහණ කියා සිටියේ වීඩියෝ පට අධ්‍යයනය කරමින් අදාළ සිදුවීම් සිදුවූ ස්ථාන හඳුනා ගනිමින් යම් අපරාධමය වරදක් සිදුව ඇත් ද යන්න සම්බන්ධයෙන් පොලිස් විමර්ශනයක් සිදුකරන බවයි.\nපසුගියදා පාසල් සිසුවියන් පිරිසක් ගැටුමක් ඇති කර ගන්නා අයුරු දැක්වෙන වීඩියෝ පටයක් ද පසුගියදා සමාජ මාධ්‍ය තුල හුවමාරු වනු දක්නට ලැබුණා.\nවාර්තා පළ වුණේ මෙවර සාමාන්‍ය පෙළ විභාගයට පෙනී සිටි සිසුවියන් පිරිසක් අතර මෙම ගැටුම හට ගෙන තිබූ බවයි.\nපාසල් සිසු සිසුවියන් අතර, මෙවැනි හැසිරීම් ව්‍යාප්තවීම සම්බන්ධයෙන් අප ළමා හා යොවුන් මනෝ වෛද්‍ය විශේෂඥ කැළණිය විශ්වවිද්‍යාලයේ ජ්‍යෙෂ්ඨ කථිකාචාර්ය මියුරු චන්ද්‍රදාසගෙන් විමසීමක් කළා.\nඔහු කියා සිටියේ කොරෝනා තත්ත්වය හමුවේ දරුවන් වැඩි කාලයක් නිවසේ රැදී සිටීම සහ තාක්ෂණික උපකරණ භාවිතය වැඩි වීම මෙම තත්ත්වයට හේතුවී ඇති බවයි.\nමේ පිළිබඳව අධ්‍යාපන බලධාරින් මෙන්ම දෙමාපියන් ද අවධානයෙන් කටයුතු කළ යුතු බව ඔහු සඳහන් කළා.",
       "URL": "https://www.hirunews.lk/265065/දරුවන්-ගැන-අවධානයෙන්-සිටින්න-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2094"
}