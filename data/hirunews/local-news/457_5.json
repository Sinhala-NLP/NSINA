{
       "Source": "hirunews",
       "Timestamp": "Friday, 24 March 2023 - 13:55",
       "Headline": "ඉදිරි ක්‍රියාමාර්ග තීරණය කරන්න වෘත්තීයවේදින්ගේ රැස්වෙයි",
       "News Content": "රජයේ බදු ප්‍රතිපත්තියට එරෙහිව පැවැත්වෙන ඉදිරි වෘත්තීය ක්‍රියාමාර්ග තීරණය කිරීම සඳහා වෘත්තීයවේදින්ගේ වෘත්තීය සමිති එකමුතුවේ විශේෂ සාකච්ඡාවක් අද (24) දහවල් පැවැත්වෙනවා.\nරජයේ වෛද්‍ය නිලධාරින්ගේ සංගමයේ මාධ්‍ය ප්‍රකාශක වෛද්‍ය චමිල් විජේසිංහ කියා සිටියේ ජනාධිපතිවරයා සමග පැවැත්වීමට සැලසුම් කර තිබූ සාකච්ඡාව සම්බන්ධයෙන් මෙතෙක් අවස්ථාවක් ලබාදී නොමැති බවයි.\nමේ අතර, විශ්වවිද්‍යාල ආචාර්යවරුන් දියත් කර ඇති වර්ජනය අද, 16 වැනි දිනටත් අඛණ්ඩව ක්‍රියාත්මකයි.",
       "URL": "https://www.hirunews.lk/330804/ඉදිරි-ක්‍රියාමාර්ග-තීරණය-කරන්න-වෘත්තීයවේදින්ගේ-රැස්වෙයි",
       "Category": "Local News",
       "Parent URL": "https://www.hirunews.lk/local-news.php?pageID=457"
}