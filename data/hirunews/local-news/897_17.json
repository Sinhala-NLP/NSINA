{
       "Source": "hirunews",
       "Timestamp": "Thursday, 01 September 2022 - 16:53",
       "Headline": "අයි.එම්.එෆ් වැඩපිළිවෙළට චීන සහය අඛණ්ඩව ලබා දෙනවා - කොළඹ චීන තානාපති කාර්යාලය",
       "News Content": "ශ්‍රී ලංකාවේ සමීප මිත්‍රයකු, අසල්වැසියෙකු සහ ජාත්‍යන්තර මූල්‍ය අරමුදලේ ප්‍රධාන කොටස් හිමියෙකු ලෙස, චීනය සෑම විටම ජාත්‍යන්තර මූල්‍ය අරමුදල සහ අනෙකුත් ජාත්‍යන්තර මූල්‍ය ආයතන ශ්‍රී ලංකාව සම්බන්ධයෙන් දිරිමත් කර ඇති බව ශ්‍රී ලංකාවේ චීන තානාපති කාර්යාලය නිවේදනය කරනවා.\nඑම නිවේදනයේ වැඩිදුරටත් දැක්වෙන්නේ ඔවුන් ජාත්‍යන්තර මූල්‍ය ආයතන වෙත ඉල්ලීම් කර ඇත්තේ වර්තමාන දුෂ්කරතාවලට, ණය බර ලිහි ල් කිරීමට සහ තිරසාර සංවර්ධනය සාක්ෂාත් කර ගැනීමට ශ්‍රී ලංකාවේ ප්‍රතිචාරයට සහය දැක්වීම සඳහා අඛණ්ඩව ධනාත්මක කාර්යභාරයක් ඉටු කරන ලෙස බවයි.\nඑම නිවේදනයේ වැඩිදුරටත් දැක්වෙන්නේ ශ්‍රී ලංකා රජය විසින් ණය ගෙවීම අත්හිටුවීම ප්‍රකාශයට පත් කිරීමෙන් පසුව, චීනයට අදාළ කල් පිරුණු ණය කළමනාකරණය කිරීමට නිසි ක්‍රමයක් සොයා ගැනීමට සහ ශ්‍රී ලංකාවේ වත්මන් දුෂ්කරතා මඟහරවා ගැනීමට උපකාර කිරීමට චීන මූල්‍ය ආයතන ඔවුන්ගේ සූදානම ප්‍රකාශ කළ බවයි.\nචීන මූල්‍ය ආයතන වල එම සාධනීය ප්‍රතිචාරය සමඟ ශ්‍රී ලංකාව චීනය සමඟ සක්‍රීයව කටයුතු කර ඒ සඳහා ශ්‍රී ලංකාවේ පාර්ශවයෙන් ලබාදිය හැකි විසඳුම් කඩිනමින් ලබා දෙනු ඇතැයි බලාපොරොත්තු වන බව ද ශ්‍රී ලංකාවේ චීන තානාපති කාර්යාලය විශ්වාසය පළ කරනවා.",
       "URL": "https://www.hirunews.lk/314303/අයි-එම්-එෆ්-වැඩපිළිවෙළට-චීන-සහය-අඛණ්ඩව-ලබා-දෙනවා-කොළඹ-චීන-තානාපති-කාර්යාලය",
       "Category": "Local News",
       "Parent URL": "https://www.hirunews.lk/local-news.php?pageID=897"
}