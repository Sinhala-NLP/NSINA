{
       "Source": "hirunews",
       "Timestamp": "Saturday, 22 April 2023 - 9:54",
       "Headline": "ඔලිම්පියන්ස් ක්‍රීඩකයින්ගෙන් පුලතිසිපුරවරයට තුරු සෙවණක් (ඡායාරූප)",
       "News Content": "ඔලිම්පික් තරඟාවලිය නියෝජනය කළ ශ්‍රී ලාංකික ක්‍රීඩකයින් 72 දෙනෙකු සිහි කරමින් ‘‘ශ්‍රී ලංකා ඔලිම්පියන්ස් සංගමය’’ වාර්ෂිකව පවත්වනු ලබන පැළ සිටුවීමේ වැඩසටහන ඊයේ(21) පැවැත්වුණා.\nඒ පොළොන්නරු දිස්ත්‍රික්කයේ සේවා මුක්ත කදවුර ජාතික විද්‍යාලයේ දී සහ ඉරහඳකෙටුවැව මහා විද්‍යාලයේ දීයි.\nමෙම මානුෂීය මෙහෙයුම සඳහා වන සංරක්ෂණ දෙපාර්තමේන්තුව විසින් පැළ ලබා දී තිබෙනවා.\nමෙම වැඩසටහනට සහභාගී වූ ක්‍රීඩක ක්‍රීඩිකාවන් පැළ සිටුවීමෙන් අනතුරුව තමන් ලෝකයේ ඉහළම හා විශිෂ්ටතම ක්‍රීඩා උළෙල වන ඔලිම්පික් තරඟාවලිය නියෝජනය කිරීම සඳහා කැප වූ ආකාරය, ඒ හරහා තමන් ලද අත්දැකීම්, ජයග්‍රහණයන්, රටට අත් කර දුන් කීර්තිය පිළිබඳව පාසල් සිසුන් දැනුවත් කිරීමට කටයුතු කළා.\nමෙම අවස්ථාව සඳහා ඔලිම්පික් තරගාවලිය නියෝජනය කළ ශ්‍රියානි කුලවංශ, සුගත් තිලකරත්න, නිම්මි ද සොයිසා, මහේෂ් පෙරේරා, පුෂ්පමාලී රාමනායක, රුවිනි අබේමාන්න, චින්තන ගීතාල් විදානගේ යන ක්‍රීඩක ක්‍රීඩිකාවන් සහභාගී වුණා.",
       "URL": "https://www.hirunews.lk/333132/ඔලිම්පියන්ස්-ක්‍රීඩකයින්ගෙන්-පුලතිසිපුරවරයට-තුරු-සෙවණක්-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=398"
}