{
       "Source": "hirunews",
       "Timestamp": "Thursday, 08 June 2023 - 9:06",
       "Headline": "යාපනයෙන් හා කිළිනොච්චියෙන් මළ සිරුරු 2ක් හමුවෙයි",
       "News Content": "යාපනය හා කිළිනොච්චිය යන ප්‍රදේශවලදී මියගිය පුද්ගලයින් දෙදෙනකුගේ මළසිරුරු පොලිසිය විසින් ඊයේ (07) සොයා ගෙන තිබෙනවා.\nකිළිනොච්චියේ සෙල්වනගර් පුදුකුලම් වැවේ පාවෙමින් තිබියදි ගොඩගත් මළ සිරුර සෙල්වනගර් ප්‍රදේශයේ පදිංචි 53 හැවිරිදි දරුවන් 6 දෙනකුගේ පියෙකුගේ බවට හඳුනාගෙන තිබෙනවා.\nඔහු වැවේ ගිලී මියගියේ ද එසේ නොමැති නම් වෙනත් ආකාරයකින් මිය ගියේ ද යන්න මෙතෙ ක් හෙළි වී නැහැ.\nමළසිරුර පශ්චාත් මරණ පරීක්ෂණ කටයුතු සදහා කිළිනොච්චිය රෝහල වෙත පොලිසිය විසින් රැගෙන ගොස් තිබෙනවා.\nමේ අතර යාපනයේ අල්වායි මාවිලන්කඩි පාරේ තිබී සොයා ගන්නා ලද වයස අවුරු දු 81 ක පුද්ගලයාගේ මළ සිරුර පශ්චාත් මරණ පරීක්ෂණ කටයුතු සදහා යාපනයේ පේදුරුතුඩුව රෝහල වෙත බාර දී ඇති බවයි පොලිසිය පවසන්නේ.\nඑම පුද්ගලයා මරණයට පත්වීමට හේතුව ද මෙතෙ අනාවරණය වී\nනැහැ.\nමෙම මරණ සම්බන්ධයෙන් යාපනයේ පේදුරුතුඩුව පොලිසිය හා\nකිළිනොච්චිය පොලිසිය පරීක්ෂණ පවත්වනු ලබනවා.",
       "URL": "https://www.hirunews.lk/337339/යාපනයෙන්-හා-කිළිනොච්චියෙන්-මළ-සිරුරු-2ක්-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=286"
}