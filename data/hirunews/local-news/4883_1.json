{
       "Source": "hirunews",
       "Timestamp": "Monday, 12 September 2016 - 13:44",
       "Headline": "නව ගුවන් හමුදාපති එයාර් මාෂල් කපිල ජයම්පති",
       "News Content": "නව ගුවන් හමුදාපති ලෙස එයාර් මාෂල් කපිල ජයම්පති පත් කර තිබෙනවා.\nඔහු මීට පෙර එයාර් වයිස් මාෂල් තනතුර දරනු ලැබූ අතර ජනාධිපතිවරයා විසින් ඔහු තනතුරෙන් උසස් කරමිනුයි මෙලෙස නව ගුවන් හමුදාපතිවරයා ලෙස පත්කරනු ලැබුවේ.\nගුවන් හමුදාපතිවරයා ලෙස කටයුතු කළ එයාර් මාෂල් ගඟන් බුලත්සිංහලගේ  සේවා කාලය අදින් අවසන් වනවා.\nකොළඹ නාලන්දා විද්‍යාලයේ ආදි සිසුවෙකු වන එයාර් මාෂල් කපිල ජයම්පති ගුවන් හමුදාවට එක්ව ඇත්තේ 1982 වසරේදීයි.\nඑතැන් පටන් ගුවන් හමුදාවේ විවිධ තනතුරු දරමින් කටයුතු කළ ඔහු ගුවන් හමුදාපති තනතුරට පත්වන විටත් එහි මෙහෙයුම් අධ්‍යක්ෂකවරයා ලෙස කටයුතු කරමින් සිටියා.",
       "URL": "https://www.hirunews.lk/142789/නව-ගුවන්-හමුදාපති-එයාර්-මාෂල්-කපිල-ජයම්පති",
       "Category": "Local News",
       "Parent URL": "https://www.hirunews.lk/local-news.php?pageID=4883"
}