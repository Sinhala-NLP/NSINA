{
       "Source": "hirunews",
       "Timestamp": "Friday, 16 September 2022 - 18:52",
       "Headline": "\"මැණිකේ\" හින්දි ගීතය, පැය 6 ක් ඇතුළත නැරඹුම්වාර මිලියන තුන ඉක්මවයි",
       "News Content": "මැණිකේ මගේ හිතේ ගීතයේ හින්දි අනුවාදනය රැගත් තෑන්ක් ගෝඩ් බොලිවුඩ් චිත්‍රපටයේ මැණිකේ ගීතය යූ ටියුබ් සමාජ මාධ්‍යයට එක් කර පැය 6 ක් ඇතුළත නැරඹුම්වාර මිලියන 3 ඉක්මවා තිබෙනවා.\nතෑන්ක් ගෝඩ් චිත්‍රපටයේ මැණිකේ ගීතය සඳහා ගායනයෙන් යොහානි, ජුබිලින් නව්ටියාල් සහ සූර්යා රඝුනාතන් එක්ව ඇති අතර, සංගීත අධ්‍යක්ෂණය සිදුකර ඇත්තේ තනිෂ්ක් බක්ෂි සහ චමත් සංගීත් විසිනුයි.\nපද රචනය රෂ්මි විරාග් සහ දුලාන් ඒ. ආර්. එක්ස් විසින් සිදුකර ඇති අතර, යූ ටියුබ් වෙත මුදාහැරි තෑන්ක් ගෝඩ් චිත්‍රපටයේ මැණිකේ ගීතය සඳහා රංගනයෙන් දායක වන්නේ ප්‍රකට බොලිවුඩ් නළු නිළියන් වන අජේ දෙව්ගන්, නෝරා පටේහි සහ සිද්ධාර්ත් මල්හෝත්‍රායි.",
       "URL": "https://www.hirunews.lk/315583/මැණිකේ-හින්දි-ගීතය-පැය-6-ක්-ඇතුළත-නැරඹුම්වාර-මිලියන-තුන-ඉක්මවයි",
       "Category": "Local News",
       "Parent URL": "https://www.hirunews.lk/local-news.php?pageID=863"
}