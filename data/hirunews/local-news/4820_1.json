{
       "Source": "hirunews",
       "Timestamp": "Thursday, 27 October 2016 - 19:30",
       "Headline": "හිටපු මහ ඇමති නිසා නැගෙනහිර පළාත් සභාව උණුසුම් වෙයි",
       "News Content": "රක්ෂිත බන්ධනාගාරගතව සිටින නැගෙනහිර පළාත් හිටපු ප්‍රධාන අමාත්‍ය පිල්ලෙයාන් හෙවත් සිවනේසතුරෙයි චන්ද්‍රකාන්තන් අද පළාත් සභා සැසිවාරයට සහභාගි වීමෙන් අනතුරුව උණුසුම් තත්ත්වයක් ඇතිවුණා.\nඒ, පළාත් සභා සැසිවාරයෙන් පසු හිටපු ප්‍රධාන අමාත්‍යවරයා නැවත කැඳවාගෙන යාමට පැමිණි පොලිස් නිලධාරියාට පහරදීමට උත්සාහ කිරීමත් සමගයි.\nනැගෙනහිර පළාත් හිටපු ප්‍රධාන අමාත්‍ය සිවනේසතුරෙයි චන්ද්‍රකාන්ත් අද නැගෙනහිර පළාත් සභා සැසිවාරයට සහභාගි වුණේ පොලිස් ආරක්ෂාව යටතේයි.\nසැසිවාරය අවසන් වීමෙන් පසු පොලිස් නිලධාරියෙක් පැමිණ හිටපු ප්‍රධාන අමාත්‍යවරයා රක්ෂිත බන්ධනාගාරය වෙත රැගෙන යාමට උත්සාහ ගත් අවස්ථාවේ මෙම සිදුවීම වී තිබෙනවා.",
       "URL": "https://www.hirunews.lk/146230/හිටපු-මහ-ඇමති-නිසා-නැගෙනහිර-පළාත්-සභාව-උණුසුම්-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=4820"
}