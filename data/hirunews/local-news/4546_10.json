{
       "Source": "hirunews",
       "Timestamp": "Wednesday, 26 April 2017 - 13:24",
       "Headline": "ෆොන්සේකා යොදාගැනීම ගැන ජවිපෙ විරෝධය",
       "News Content": "රට තුළ දිගින් දිගටම සිදුවන වර්ජන සහ උද්ඝෝෂණවලට මුහුණදීම සඳහා අමාත්‍ය ෆීල්ඩ් මාර්ෂල් සරත් ෆොන්සේකාගේ ප්‍රධානත්වයෙන් විශේෂ ඒකකයක් පිහිටුවීම සම්බන්ධයෙන් කොළඹ අද පැවති මාධ්‍ය හමු දෙකකදී අදහස් පළ වුණා.\nජනාධිපති මෛත්‍රීපාල සිරිසේනගේ ප්‍රධානත්වයෙන් ඊයේ රැස්වූ අමාත්‍ය මණ්ඩල රැස්වීමේදී මෙම ඒකකය සම්බන්ධයෙන් අවධානය යොමු වූ බවයි රජයේ ජේ්‍යෂ්ඨ අමාත්‍යවරයෙකු හිරු ප්‍රවෘත්ති අංශයට කියා සිටියේ.\nකෙසේ වෙතත් ජනතා විමුක්ති පෙරමුණ කොළඹ අද පෙරවරුවේ කැදවා තිබූ මාධ්‍ය හමුවකදී ඊට එක්වූ එහි ප්‍රධාන ලේකම් ටිල්වින් සිල්වා කියා සිටියේ ඉල්ලීම් දිනා ගැනීම සඳහා ජනතාව සිදු කරන උද්ඝෝෂණ මර්දනය කිරීමට අමාත්‍ය ෆීල්ඩ් මාෂල් සරත් ෆොන්සේකා වැනි පුද්ගලයන් යොදා ගැනීම අතීසාරයට අමුඩය ගැසීමක් වැනි බවයි.",
       "URL": "https://www.hirunews.lk/160013/ෆොන්සේකා-යොදාගැනීම-ගැන-ජවිපෙ-විරෝධය",
       "Category": "Local News",
       "Parent URL": "https://www.hirunews.lk/local-news.php?pageID=4546"
}