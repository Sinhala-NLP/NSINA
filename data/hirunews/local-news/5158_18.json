{
       "Source": "hirunews",
       "Timestamp": "Sunday, 21 February 2016 - 19:40",
       "Headline": "නළාවලින් 90 % ක් ප්‍රමිතියෙන් තොරයි",
       "News Content": "වාහනවල සවිකර ඇති නලාවලින් සියයට 90 ක් පමණ නියමිත ප්‍රමිතියෙන් තොර බව මධ්‍යම පරිසර අධිකාරිය පවසනවා.\nඔවුන් පෙන්වා දෙන්නේ අධික ශබ්දයක් නිකුත් කෙරන එම නලා මගින් අහිතකර බලපෑම් රැසක් මතු වන බවයි. 1980 අංක 47 දරන ජාතික පාරිසරික පනතේ 32 වන වගන්තියට අනුව වාහන නලා සඳහා නිසි ප්‍රමිතියක් හඳුන්වා දී තිබෙනවා.\nකෙසේ වෙතත් එම නීතිරීති උල්ලංඝණය කරමින් ‍වාහන සදහා සවිකර ඇති නලා නිසි ප්‍රමිතියෙන් තොර ඒවා බවට මධ්‍යම පරිසර අධිකාරියට පැමිණිලි ලැබී තිබෙනවා.\nඒ අනුව ඔවුන් පසුගියදා මාර්ගස්ථ මගී ප්‍රවාහන අධිකාරීය සහ පොලිසියේද සහය ඇතිව මොරටුව ප්‍රදේශයේදී වාහන නලා පරීක්ෂාවට ලක්කළා.\nඒවායින් නිකුත් කරන අධික ශබ්දය හේතුවෙන් ශ්‍රවනාබාධ මානසික ආතතිය අධි රුධිර පීඩනය ආදිය ඇති විය හැකි බව මධ්‍යම පරිසර අධිකාරිය පෙන්වා දෙනවා.",
       "URL": "https://www.hirunews.lk/126817/නළාවලින්-90-ක්-ප්‍රමිතියෙන්-තොරයි",
       "Category": "Local News",
       "Parent URL": "https://www.hirunews.lk/local-news.php?pageID=5158"
}