{
       "Source": "hirunews",
       "Timestamp": "Monday, 15 July 2019 - 14:53",
       "Headline": "වැල්ලම්පිටිය තඹ කර්මාන්තශාලාවේ 10 වන සැකකරු යළි රිමාන්ඩ්",
       "News Content": "පාස්කු ඉරිදා ත්‍රස්ත ප්‍රහාරය සම්බන්ධයෙන් වැල්ලම්පිටිය තඹ කර්මාන්තශාලාවේ සේවය කරමින් සිටියදී අත්අඩංගුවට ගැණුනු 10වන සැකකරු වන කරුපයියා රාජේන්ද්‍රන් හෙවත් අබ්දුල්ලා නැමැත්තා ද මේ මස 29 වනදා දක්වා යලි රක්ෂිත බන්ධනාගාර ගත කෙරුණා.\nඒ සැකකරු කොළඹ අතිරේක මහේස්ත්‍රාත් ප්‍රියන්ත ලියනගේ හමුවට අද ඉදිරිපත් කිරීමෙන් අනතුරුවයි.\nත්‍රස්ත විමර්ශන ඒකකය අද අධිකරණය හමුවේ සඳහන් කළේ සැකකරු සම්බන්ධයෙන් සිදුකරන විමර්ශන තවමත් අවසන් වී නොමැති බවයි.\nඑමෙන්ම සිද්ධිය සම්බන්ධයෙන් අත්අඩංගුවට ගෙන ඇප මත මුදා හැර සිටින අනෙක් සැකකරුවන් 9 දෙනාට අදාළ නඩුව ද ඔක්තෝම්බර් 7 දක්වා මෙහිදී කල් තබනු ලැබුවා.",
       "URL": "https://www.hirunews.lk/220353/වැල්ලම්පිටිය-තඹ-කර්මාන්තශාලාවේ-10-වන-සැකකරු-යළි-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=3247"
}