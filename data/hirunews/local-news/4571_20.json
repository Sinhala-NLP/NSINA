{
       "Source": "hirunews",
       "Timestamp": "Sunday, 09 April 2017 - 8:21",
       "Headline": "සංශෝධන එපා - මුස්ලිම් කොංග්‍රසය නව ව්‍යවස්ථාවක්ම ඉල්ලයි",
       "News Content": "ජාතික ගැටලූවලට විසදුම් ලෙස ආණ්ඩුක්‍රම ව්‍යවස්ථාව කොටස් වශයෙන් සංශෝධනය කිරීමෙන් ප්‍රයෝජනයක් අත් නොවන බව ශ්‍රී ලංකා මුස්ලිම් කොංග්‍රසයේ නායක අමාත්‍ය රවුෆ් හකීම් පවසනවා.\nමහනුවර ඊයේ පැවති උත්සවයකින් අනතුරුව මාධ්‍යවේදීන් නැගූ ප්‍රශ්නවලට පිළිතුරු ලබාදෙමින් අමාත්‍යවරයා කියා සිටියේ ඊට විසඳුම් ලෙස නව ආණ්ඩුක්‍රම ව්‍යවස්ථාවක්ම සකස් කළ යුතු බවයි.\nඇතැම් පාර්ශව ආණ්ඩුක්‍රම ව්‍යවස්ථාවේ කොටසක් පමණක් සංශෝධනය කළ යුතු බව ප්‍රකාශ කළත් ජනතාවට ලබාදුන් පොරොන්දු අනුව නව ආණ්ඩුක්‍රම ව්‍යවස්ථාවක්ම සකස් කළ යුතු බවයි ඔහු වැඩිදුරටත් ප්‍රකාශ කළේ.",
       "URL": "https://www.hirunews.lk/158816/සංශෝධන-එපා-මුස්ලිම්-කොංග්‍රසය-නව-ව්‍යවස්ථාවක්ම-ඉල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=4571"
}