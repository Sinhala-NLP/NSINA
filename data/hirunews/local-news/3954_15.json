{
       "Source": "hirunews",
       "Timestamp": "Wednesday, 09 May 2018 - 6:33",
       "Headline": "හලාවතදී නාඳුනන තරුණයෙකු ජීවිතයට කරගත් අපරාධය",
       "News Content": "කොළඹ සිට පුත්තලම බලා ධාවනය වෙමින් තිබූ කාර්යාල දුම්රියට තරුණයෙකු ගෙළ තබා සියදිවි හානි කරගෙන ඇති බව හලාවත පොලිසිය පවසනවා.\nඊයේ (08) රාත්‍රියේ හලාවත - අළුත්වත්ත ප්‍රදේශයේදී අදාල තරුණයා දුම්රියට ගෙළ තබා ඇති බවයි වාර්තා වන්නේ.\nමෙලෙස මියගොස් ඇති තරුණයා හලාවත ප්‍රදේශයේ පදිංචි අයෙකු නොවන බවට හඳුනාගෙන තිබෙනවා.\nදුම්රිය සේවකයින් විසින් මළ සිරුර හලාවත මහ රෝහල වෙත භාරදී ඇති අතර මියගිය පුද්ගලයා හඳුනාගැනීම සඳහා පොලිසිය මේ වන විට විමර්ශණ ආරම්භකර ඇති බවයි අප වාර්තාකරු සඳහන් කළේ.",
       "URL": "https://www.hirunews.lk/190295/හලාවතදී-නාඳුනන-තරුණයෙකු-ජීවිතයට-කරගත්-අපරාධය",
       "Category": "Local News",
       "Parent URL": "https://www.hirunews.lk/local-news.php?pageID=3954"
}