{
       "Source": "hirunews",
       "Timestamp": "Friday, 22 September 2017 - 20:58",
       "Headline": "මාර්ග නීති කඩන රියදුරන්ට නීතිමය පියවර ගැනීමට නව වැඩපිළිවෙලක්",
       "News Content": "මාර්ග නීති උල්ලංඝණය කරන රියදුරන් හඳුනාගෙන ඔවුන්ට නීතිමය ගැනීමේ විශේෂ වැඩපිළිවෙලක් හෙට ආරම්භ කෙරෙනවා.\nහෙට සිට සති කිහිපයක් පුරා කොළඹ නගරය පුරා මෙම වැඩසටහන ක්‍රියාත්මක බවයි පොලිසිය සඳහන් කළේ.\nමේ අනුව සිවිල් ඇඳුමින් සැරසුනු පොලිස් නිලධාරීන් සාමාන්‍ය වාහනවලින් කොළඹ නගරයේ ස්ථාන කිහිපයක් ආවරණය වන පරිදි ගමන් කරමින් මාර්ග නීති උල්ලංඝණය කරන රියදුරන් නිරීක්ෂණය කරනු ලබනවා.\nඅනතුරුව මාර්ගයේ රාජකාරී සඳහා යොදවා ඇති නිල ඇඳුමින් සැරසුනු නිලධාරීන් මගින් අදාළ වාහන නවතා නීතිමය පියවර ගැනීමටයි සැලසුම් කර ඇත්තේ.\nමෙහි සමාරම්භක අවස්ථාව හෙට පෙරවරු 9.15 ට පොලිස්පතිවරයාගේ ප්‍රධානත්වයෙන් නෙලුම් පොකුණ අසලදී සිදු කෙරෙනවා.\nපොලිසිය පෙන්වා දෙන්නේ මෙම වැඩපිළිවෙල රථ වාහන අනතුරු අවම කරමින් විනයගරුක නීති ගරුක රියදුරන් බිහි කිරීමේ වැඩපිළිවෙලේ තවත් එක් අධියරක් බවයි.",
       "URL": "https://www.hirunews.lk/171604/මාර්ග-නීති-කඩන-රියදුරන්ට-නීතිමය-පියවර-ගැනීමට-නව-වැඩපිළිවෙලක්",
       "Category": "Local News",
       "Parent URL": "https://www.hirunews.lk/local-news.php?pageID=4308"
}