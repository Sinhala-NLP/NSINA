{
       "Source": "hirunews",
       "Timestamp": "Friday, 04 March 2022 - 11:35",
       "Headline": "වාසු වැට උඩ - මොනා දුන්නත් ආයෙ නම් එපා ! - විමල් (වීඩියෝ)",
       "News Content": "ආණ්ඩුවේ ප්‍රධාන පාර්ශවයන් ගණනාවක් එක් වී මේ මොහොතේ කොළඹ ප්‍රධාන පෙළේ හෝටලයක මාධ්‍ය හමුවක් පවත්වනවා.\nමෙම මාධ්‍ය හමුව සඳහා ඊයේ අමාත්‍ය ධුරවලින් ඉවත් කරන ලද විමල් වීරවංශ සහ උදය ගම්මන්පිල ඇතුළු ාඅන්ඩු පාර්ශවයේ ප්‍රබලයින් ගණනාවක් එක් වී සිටියා.\nඑහි දී මාධ්‍යවේදියෙකු නැඟූ ප්‍රශ්නයකට පිළිතුරු දෙමින් ජල සම්පාදන අමාත්‍ය වාසුදේව නානායක්කාර කිය සිටියේ, තමා නැවතත් සිය අමාතයංශයේ වැඩ කටයුතු සොයා නො බලන බව යි.\nකෙසේ වෙතත් ඔහු තනතුරෙන් ඉල්ලා අස් වෙන්නේ ද යන්න පිළිබඳ පැහැදිලි ප්‍රකාශයක් සිදු කළේ නෑ.\nමෙහි දී අදහස් දැක් වූ හිටපු අමාත්‍ය විමල් වීරවංශ කියා සිටියේ, නැවත තනතුරු වරප්‍රසාද හෝ වරදාන වෙනුවෙන් ගත් පියවර පසු පසට නො තබන බව යි.\nමෙම මාධය හමුව සඳහා පෙරේදා පැවති 'රට හරි මඟට' වැඩසටහන සඳහා එක් වූ ශ්‍රී ලංකා නිදාහස් පක්ෂයේ ප්‍රබලයින් වන හිටපු ජනාධිපති මෛත්‍රීපාල සිරිසේන දයාසිරු ජයසේකර ආදින්ගේ මුහුණු දක්නට නො ලැබීම විශේෂත්වයක්.",
       "URL": "https://www.hirunews.lk/298630/වාසු-වැට-උඩ-මොනා-දුන්නත්-ආයෙ-නම්-එපා-විමල්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1319"
}