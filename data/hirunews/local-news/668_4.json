{
       "Source": "hirunews",
       "Timestamp": "Wednesday, 14 December 2022 - 8:59",
       "Headline": "සහල් ආනයනය බලපත්‍ර ක්‍රමයකට යටත් කරමින් ගැසට් නිවේදනයක් (වීඩියෝ)",
       "News Content": "සහල් ආනයනය බලපත්‍ර ක්‍රමයට යටත් කරමින් සහ වර්ග කිහිපයක සහල් ආනයනය තහනම් කරමින් ගැසට් නිවේදනයක් නිකුත් කර තිබෙනවා.\nමුදල් අමාත්‍යවරයා ලෙස ජනාධිපති රනිල් වික්‍රමසිංහ විසින් අත්සන් කර ඇති මෙම ගැසට් නිවේදනය දැක්වෙන්නේ ආනයන, අපනයන පාලක දෙපාර්තමේන්තුවේ වෙබ් අඩවියේයි.\nඒ යටතේ අර්ධ අඹරන ලද හෝ සම්පූර්ණයෙන් අඹරන ලද මෙන්ම ඔප දැමූ හෝ ඔප නොදැමූ සහල් , කැකුළු සහල් සහ තම්බන ලද සහල් ආනයනයේ දී මෙම සීමා කිරීම සිදු වනවා.\nකෙසේ වෙතත් අත්‍යවශ්‍ය ද්‍රව්‍ය ආනයනකරුවන්ගේ සංගමයේ මාධ්‍ය ප්‍රකාශක නිහාල් සෙනෙවිරත්න කියා සිටියේ මෙම තීරණය හරහා ඉදිරියේදී වී සහ දේශීය සහල් මිල ඉහළ යනු ඇති බවයි.\nඑහෙත් දැනටමත් කන්න දෙකක වී තොග රට තුල පවතින බැවින් ආනයන නවතා දැමීමේ තීරණය දේශීය සහල් වෙළඳපොලට හිතකර බව සහල් ව්‍යාපාරිකයෙකු වන ඩඩ්ලි සිරිසේන පවසනවා.\nඑක්සත් සහල් නිෂ්පාදකයන්ගේ සංගමයේ සභාපති මුදිත් පෙරේරා ප්‍රකාශ කළේ, ආනයන නවතා දැමීම මගින් වෙළඳපොල තුල සහල් මිල ඉහළ යාමක් සිදු නොවන බවයි.\nපවතින අයහපත් කාලගුණික තත්ත්වය බාධා එල්ල වී තිබූ පොහොර බෙදා හැරීමේ කටයුතු අද සිට කඩිනම් කර ඇති බව ලංකා පොහොර සහ කොමර්ෂල් පොහොර සමගාම් ප්‍රකාශ කළා.\nමේ අතර, උත්සවය සමය වෙනුවෙන් ලංකා සතොස ආයතනය මගින් භාණ්ඩ කිහිපයක මිල පහත දමා තිබෙනවා.\nඒ අනුව, රුපියල් 389ක් පැවති රතු පරිප්පු කිලෝග්‍රැමයක් රුපියල් 385 දක්වාත්, රුපියල් 199ක් පැවති ලොකුළුණු කිලෝග්‍රැමයක් රුපියල් 190 දක්වාත්, පහත දමා ඇති අතර, දේශීය ග්‍රෑම් 425ක ටින් මාළු රුපියල් 490කට අද සිට මිලට ගත හැකි බවයි එම ආයතනය සඳහන් කළේ.\nඑසේම, රුපියල් 265 ක්ව පැවති තිරිඟු පිටි කිලෝවක් රුපියල් 15කින් පහත දමා තිබෙනවා.\nරුපියල් 495ක්ව පැවති සුදුළුෑණු කිලෝවක් රුපියල් 460කට මිල දී ගත හැකි බවයි සතොස ආයතනය වැඩිදුරටත් සඳහන් කළේ.\nවෙළඳ අමාත්‍ය නලින් ප්‍රනාන්දු කොළඹ දී මාධ්‍ය වෙත අදහස් දක්වමින් සඳහන් කළේ ඉදිරි සතියේ සතොස මගින් තවත් අත්‍යාවශ්‍ය භාණ්ඩ කිහිපයක මිල අඩු කිරීමට කටයුතු කරන බවයි.\nමේ අතර, උත්සවය සමය වෙනුවෙන් ලංකා සතොස ආයතනය මගින් භාණ්ඩ කිහිපයක මිල පහත දමා තිබෙනවා.\nඒ අනුව, රුපියල් 389ක් පැවති රතු පරිප්පු කිලෝග්‍රැමයක් රුපියල් 385 දක්වාත්, රුපියල් 199 ක් පැවති ලොකුළුණු කිලෝග්‍රැමයක් රුපියල් 190 දක්වාත්, පහත දමා ඇති අතර, දේශීය ග්‍රෑම් 425 ක ටින් මාළු රුපියල් 490කට අද (14) සිට මිලට ගත හැකි බවයි එම ආයතනය සඳහන් කළේ.\nඑසේම, රුපියල් 265 ක්ව පැවති තිරිඟු පිටි කිලෝවක් රුපියල් 15කින් පහත දමා තිබෙනවා.\nරුපියල් 495 ක්ව පැවති සුදුළුෑණු කිලෝවක් රුපියල් 460කට මිල දී ගත හැකි බවයි සතොස ආයතනය වැඩිදුරටත් සඳහන් කළේ.\nඑම නිවේදනය මෙතැනින්",
       "URL": "https://www.hirunews.lk/322644/සහල්-ආනයනය-බලපත්‍ර-ක්‍රමයකට-යටත්-කරමින්-ගැසට්-නිවේදනයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=668"
}