{
       "Source": "hirunews",
       "Timestamp": "Friday, 10 September 2021 - 9:34",
       "Headline": "නුවරඑළිය - ඩන්සිනන් රක්ෂිතය තුළ අතරමං වූ තරුණිය දින 05කට පසු සොයා ගැනේ  (වීඩියෝ)",
       "News Content": "නුවරඑළිය - ඩන්සිනන් රක්ෂිතයේ දර කැඩීමට ගොස් අතුරුදන් ව සිටි තරුණිය දින 05කට පසු හමු වී තිබෙනවා.\nඇය සිය මව සමඟ එම රක්ෂිතයේ දර කැඩීමට ගිය අවස්ථාවේ දී එහි අතරමං වී ඇති අතර, පසු ව ඒ සම්බන්ධයෙන් මව පොලිසිය දැනුවත් කරනු ලැබුවා.\nඉන් අනතුරුව යි නුවරඑළිය යුද හමුදා කඳවුරේ නිලධාරින්, පොලිසිය සහ ගම්වාසීන් එක් ව අතරමං වූ මෙම 26 හැවිරිදි තරුණිය සොයා රක්ෂිතය තුළ මෙහෙයුම් ආරම්භ කරනු ලැබුවේ.\nරක්ෂිතය අසල පිහිටි ශාන්තිපුර ගම්මානයේ වැසියන් මෙම තරුණිය රක්ෂිතය තුළ කෑගසමින් සිටිය දී සොයාගෙන තිබෙනවා.\nදින කිහිපයක් නිරාහාර ව සිටි එම තරුණියට ආහාර ලබාදීමෙන් පසු නුවරඑළිය යුද හමුදා නිලධාරීන්ට තරුණිය භාරදුන් බවයි වාර්තා වෙන්නේ.",
       "URL": "https://www.hirunews.lk/281843/නුවරඑළිය-ඩන්සිනන්-රක්ෂිතය-තුළ-අතරමං-වූ-තරුණිය-දින-05කට-පසු-සොයා-ගැනේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1701"
}