{
       "Source": "hirunews",
       "Timestamp": "Monday, 24 May 2021 - 10:01",
       "Headline": "හුමාලය අල්ලන්න ගිහින් මුහුණ පුළුස්සා ගත් පුද්ගලයින් රෝහල්වල",
       "News Content": "පැතිර යන කොවිඩ් වසංගත තත්ත්වයත් සමඟ හුමාලය අල්ලා ගැනීමට මේ දිනවල බොහෝ දෙනෙකු හුරුවී සිටිනවා.\nඑත් සමඟ අධික උෂ්ණත්වයෙන් යුත් හුමාලය මුහුණට අල්ලා මුහුණ පිළිස්සුනු බොහෝ දෙනෙක් ප්‍රතිකාර සඳහා රෝහල්වෙත පැමිණෙන බවයි වාර්තා වන්නේ.\nඊට අමතරව හුමාලය ඇල්ලීමට ගොස්  උණු වතුර ශරීරයට වැටීමෙන් පිළිස්සුම් තුවාල ලැබූවන් ද දිවයිනේ බොහෝ ප්‍රදේශ වලින් වාර්තා වන බවයි සෞඛ්‍ය අංශ සඳහන් කර සිටියේ.\nසෞඛ්‍ය අංශ වැඩිදුරටත් පැවසුවේ මෙවැනි ක්‍රියාවන් සිදු කිරීමේදී ඉතා පරික්ෂාකාරී ලෙස කටයුතු කිරීමට ජනතාව සිහියේ තබාගත යුතු බවයි.",
       "URL": "https://www.hirunews.lk/272277/හුමාලය-අල්ලන්න-ගිහින්-මුහුණ-පුළුස්සා-ගත්-පුද්ගලයින්-රෝහල්වල",
       "Category": "Local News",
       "Parent URL": "https://www.hirunews.lk/local-news.php?pageID=1932"
}