{
       "Source": "hirunews",
       "Timestamp": "Sunday, 30 April 2017 - 18:35",
       "Headline": "සූරියවැව ක්‍රීඩාංගණයට වන අලි කඩා වදී",
       "News Content": "සූරියවැව - අන්තර් ජාතික ක්‍රිකට් ක්‍රීඩාංගණයට ඊයේ කඩා වැදුණු වන අලි රංචුවක් එම ක්‍රීඩාංගණයට අලාභ හානි සිදුකර තිබෙනවා.\nක්‍රීඩාංගණයේ ආරක්ෂිත වැට ස්ථාන දෙකකින් කඩා, වන අලි රංචුව ක්‍රීඩාංගණයට පිවිස ඇති බවයි ප්‍රදේශයේ හිරු වාර්තාකරු සඳහන් කළේ.\nක්‍රීඩා භූමියේ ඇති පොල් ගස් කිහිපයක් ද වන අලි කඩා දමා ඇති අතර, ප්‍රේක්ෂකාගාරයට පිවිසීමට ඇති ආරක්ෂිත වැට ද වන අලි කඩා දමා ඇති බව ද වාර්තා වනවා.\nප්‍රදේශවාසීන් සඳහන් කළේ සූරියවැව ඇතුළු ප්‍රදේශයේ ගම්මාන රැසක වන අලි උවදුර දරුණු ලෙස පවතින බවයි.\nපසුගිය සතිය තුළ පමණක් වන අලි පහරදීමෙන් නිවාස 23කට හානි සිදුව ඇති බව ද ප්‍රදේශවාසීන් හිරු ප්‍රවෘත්ති අංශයට සඳහන් කළා.",
       "URL": "https://www.hirunews.lk/160327/සූරියවැව-ක්‍රීඩාංගණයට-වන-අලි-කඩා-වදී",
       "Category": "Local News",
       "Parent URL": "https://www.hirunews.lk/local-news.php?pageID=4539"
}