{
       "Source": "hirunews",
       "Timestamp": "Saturday, 28 January 2017 - 6:45",
       "Headline": "බලයට පැමිණි පසු බැඳුම්කර වත්කම්, ජනසතු කරන බව හිටපු ජනපති කියයි",
       "News Content": "බැදුම්කර වංචාවෙන් උපයා ගත් මුදල්වලින් මිලදීගන්නා වත්කම් තමන් බලයට පත්වුවහොත් ජනසතු කරන බව හිටපු ජනාධිපති මහින්ද රාජපක්ෂ ප්‍රකාශ කළා.\nහිටපු ජනාධිපතිවරයා මේ බව ප්‍රකාශ කළේ ඒකාබද්ධ විපක්ෂයේ ‘‘පෙරළියක ඇරඹුම’’ ජන රැළියට නුගේගොඩ දී ඊයේ එක්වෙමින්.\nරැලියට ඒකාබද්ධ විපක්ෂය නියෝජනය කරන පාර්ලිමේන්තු, පළාත් සභා සහ හිටපු පළාත් පාලන මන්ත්‍රීවරුන් මෙන්ම, දේශපාලන පක්ෂ රැසක නායකයින් සහ නියෝජිතයින් සහ කලාකරුවන් ද එක්ව සිටියා.\nජන රැළියට පැමිණි ජනතාව ක්‍රෝටන් කොළ සහ කොස් කොළ ද රැගෙන පැමිණ සිටීම විශේෂත්වයක්.",
       "URL": "https://www.hirunews.lk/153082/බලයට-පැමිණි-පසු-බැඳුම්කර-වත්කම්-ජනසතු-කරන-බව-හිටපු-ජනපති-කියයි",
       "Category": "Local News",
       "Parent URL": "https://www.hirunews.lk/local-news.php?pageID=4689"
}