{
       "Source": "hirunews",
       "Timestamp": "Sunday, 13 September 2020 - 13:57",
       "Headline": "නීතිය හා දක්ෂිණ සංවර්ධන අමාත්‍යාංශයේ හිටපු ලේකම්ගේ සාක්ෂිය (වීඩියෝ)",
       "News Content": "ආරක්ෂක මණ්ඩල රැස්වීම්වලදී මුස්ලිම් අන්තවාදය සම්බන්ධයෙන් කරුණු අනාවරණය වුවද මුස්ලිම් ජාතිකයින් අත්අඩංගුවට ගතහොත් අන්තර්ජාතික වශයෙන් බලපෑම් එල්ල වේ යැයි සිතා රාජ්‍යතාන්ත්‍රික මට්ටමින් ඒ ගැන සොයා බැලිය යුතු බවට තීරණය කළ බව ජනාධිපති කොමිසමේදී අනාවරණය වුණා.\nඒ පාස්කු ප්‍රහාරය ගැන සොයන ජනපති කොමිසම හමුවේ නීතිය හා සාමය අමාත්‍යාංශයේ හිටපු ලේකම් ජගත් පීග විජේවීර මහතා සාක්ෂි දුන් අවස්ථාවේදී.\nඑහිදී ඔහු වැඩිදුරටත් පැවසුවේ අන්තවාදය සම්බන්ධයෙන් සෘජු තීරණ ගැනීම සදහා පැවති රජයට ශක්තිමත් පිටකොන්දක් නොතිබූ අතර එම තීරණ ගැනීම් පිටුපස මුස්ලිම් අමාත්‍යවරුන් සිටින බවට හැඟී ගිය බවයි.\nපාස්කු ප්‍රහාරය සම්බන්ධයෙන් විමර්ශනය කෙරෙන ජනාධිපති කොමිසම හමුවේ සක්ෂි ලබාදිමට එවක නීතිය හා දක්ෂිණ සංවර්ධන අමාත්‍යාංශයේ ලේකම් වර්තමානයේ ජනමාධ්‍ය අමාත්‍යාංශයේ ලේකම්වරයා ලේස කටයුතු කරන ජගත් පී.විජේවීර මහතා පැමිණායේ ඊයේ පස්වරුවේයි.\nමේහිදි කොමිසමේ ප්‍රධාන විනිසුරු සාක්ෂිකරැගෙන් විමසා සිටියේ නීතිය හා සාමය අමාත්‍යාංශයට රටේ ආරක්ෂාව සම්බන්ධයෙන් පැවරි ඇති වගකිම කුමක්ද යන්නයි.\nරටේ ගැටලුකාරී තත්වයන් වලදි පොලිසිය සහ පොලිස්පති සමග සාකච්ඡා කර අම්‍යවරයා දැනුවත් කරමින් කටයුතු කල බව සාක්ෂිකරු එහිදි සදහන් කළා.",
       "URL": "https://www.hirunews.lk/250099/නීතිය-හා-දක්ෂිණ-සංවර්ධන-අමාත්‍යාංශයේ-හිටපු-ලේකම්ගේ-සාක්ෂිය-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2458"
}