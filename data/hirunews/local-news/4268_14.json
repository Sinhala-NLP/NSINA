{
       "Source": "hirunews",
       "Timestamp": "Tuesday, 17 October 2017 - 7:08",
       "Headline": "නිවසක ගබඩාකර තිබූ නීති විරෝධී මත්පැන් තොගයක් පොලිස් අත්අඩංගුවට (ඡායාරූප)",
       "News Content": "අලෙවි කිරීම සදහා නිවසක ගබඩාකර තිබූ දේශීය සහ විදේශීය මත්පැන් තොගයක් සොයාගැනීමට ආරච්චිකට්ටුව පොලිසිය සිදුකරන ලද වැටලීමකදී සමත්ව තිබෙනවා.\nමෙම වැටලීමේදී පුද්ගලයෙකු අත්අඩංගුවට ගෙන ඇති බවයි වාර්තා වන්නේ.\nමත්පැන් වර්ග 17 කට අයත් මත්පැන් බෝතල් 85ක් වැටලීම කළ නිලධාරීන් භාරයට ගෙන ඇති බවයි අප වාර්තාකරු සඳහන් කළේ.\nආරච්චිකට්ටුව පොලිස් වසමේ විජයකටුපත ප්‍රදේශයේ නිවසක මෙම මත්පැන් තොගය ගබඩා කර තිබූ අතර සොයාගත් මත්පැන් වල වටිනාකම රුපියල් තුන්ලක්ෂ 18,000 ක් පමණ බව වැටලීම කළ නිලධාරීන් සදහන් කරනවා.\nවිජයකටුපත ප්‍රදේශයේ නිවසක් තුළ රහසිගතව මත්පැන් ගබඩාවක් පවත්වාගෙන යමින් කිසිදු බලපත්‍රයක් නොමැතිව මත්පැන් අලෙවි කිරීම සිදුකරන බවට ලද තොරතුරක් මත මෙම වැටලීම සිදුකර තිබෙනවා.\nසොයාගත් මත්පැන් තොගය අතර අධික මිල ගන්න වලින් යුත් සුපිරි වර්ගයේ විදේශීය මත්පැන් වර්ග පවා තිබුණු බවයි වැටලීම කළ නිලධාරීන් සදහන්නේ.\nඅත්අඩංගුවට ගෙන ඇති සැකකරු සහ මත්පැන් තොගය හලාවත දිසා අධිකරණයට ඉදිරිපත් කිරීමට ආරච්චිකට්ටුව පොලීසිය කටයුතු කරන බවයි වාර්තා වන්නේ.\nඡායාරූප - හලාවත, ජූඩ් සමන්ත",
       "URL": "https://www.hirunews.lk/173673/නිවසක-ගබඩාකර-තිබූ-නීති-විරෝධී-මත්පැන්-තොගයක්-පොලිස්-අත්අඩංගුවට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4268"
}