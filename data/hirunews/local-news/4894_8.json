{
       "Source": "hirunews",
       "Timestamp": "Sunday, 04 September 2016 - 13:04",
       "Headline": "ලෝක සෞඛ්‍ය සංවිධානයේ අධ්‍යක්ෂ ජනරාල්වරිය ශ්‍රී ලංකාවට",
       "News Content": "ලෝක සෞඛ්‍ය සංවිධානයේ අධ්‍යක්ෂ ජනරාල් වෛද්‍ය මාග්‍රට් චෑන් අද දිවයිනට පැමිණියා.\nඒ කොළඹ පැවැත්වෙන එම සංවිධානයේ දකුණු සහ නැගෙනහිර ආසියානු කලාපයේ 69 වන වාර්ෂික කමිටු සැසිවාරයට සහභාගි වීමටයි.\nමෙරටට පැමිණි ලෝක සෞඛ්‍ය සංවිධානයේ අධ්‍යක්ෂ ජනරාල්වරිය පිළිගනු ලැබුවේ සෞඛ්‍ය සේවා අධ්‍යක්ෂ ජනරාල් පාලිත මහීපාල විසින්.\nමේ අතර, සැසිවාරයට සහභාගි වන ඉන්දියාව, බංග්ලාදේශය, නේපාලය, මාලදිවයින, භූතානය, තිමෝරය යන රටවල සෞඛ්‍ය අමාත්‍යවරුන් ද මෙරටට පැමිණ තිබෙනවා.\nඑමෙන්ම, උතුරු කොරියාව - ඉන්දුනීසියාව, තායිලන්තය, මියන්මාරය යන රටවල් නියෝජනය කරමින් ද සෞඛ්‍ය අමාත්‍යවරුන් සහ සෞඛ්‍ය බලධාරින් දැනටමත් දිවයිනට පැමිණ ඇති බවයි සෞඛ්‍ය අමාත්‍යාංශය නිවේදනය කළේ.\nතෙදිනක් පුරා පැවැත්වෙන මෙම සමුළුව හෙට ආරම්භ වන්නේ අග්‍රාමාත්‍ය රනිල් වික්‍රමසිංහගේ ප්‍රධානත්වයෙන්.",
       "URL": "https://www.hirunews.lk/142209/ලෝක-සෞඛ්‍ය-සංවිධානයේ-අධ්‍යක්ෂ-ජනරාල්වරිය-ශ්‍රී-ලංකාවට",
       "Category": "Local News",
       "Parent URL": "https://www.hirunews.lk/local-news.php?pageID=4894"
}