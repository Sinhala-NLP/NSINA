{
       "Source": "hirunews",
       "Timestamp": "Monday, 13 March 2017 - 7:48",
       "Headline": "අද සහ හෙට හෙද වර්ජනයක් - සමන් රත්නප්‍රියගේ සංගමය වර්ජනයට නැහැ",
       "News Content": "රාජ්‍ය සේවා එක්සත් හෙද සංගමයට අයත් හෙද හෙදියන් දිවයින පුරා රජයේ රෝහල්වල අද සහ හෙට අසනීප නිවාඩු වාර්තා කිරීමේ වෘත්තීය ක්‍රියාමාර්ගයකට එළඹෙනවා.\nකෙසේ වෙතත්, රජයේ හෙද නිලධාරීන්ගේ සංගමයේ සභාපති සමන් රත්නප්‍රිය කියා සිටියේ මෙම වර්ජනයට තම සංගමය සහයෝගය නොදක්වන බවයි.\nවැටුප් විෂමතා ඉවත් කිරීම ඇතුළු ඉල්ලීම් 8ක් මුල් කර ගනිමිනුයි රාජ්‍ය සේවා එක්සත් හෙද සංගමය මෙම වෘත්තීය ක්‍රියාමාර්ගයක් දියත් කිරීමට කටයුතු කර ඇත්තේ.\nකෙසේ වෙතත්, ඊයේ පැවැති මාධ්‍ය හමුවකට එක්වෙමින් රජයේ හෙද නිලධාරීන්ගේ සංගමයේ සභාපති සමන් රත්නප්‍රිය කියා සිටියේ තමන්ගේ සහාය නොමැතිව එම වෘත්තීය ක්‍රියාමාර්ගය සාර්ථක නොවන බවයි.",
       "URL": "https://www.hirunews.lk/156707/අද-සහ-හෙට-හෙද-වර්ජනයක්-සමන්-රත්නප්‍රියගේ-සංගමය-වර්ජනයට-නැහැ",
       "Category": "Local News",
       "Parent URL": "https://www.hirunews.lk/local-news.php?pageID=4617"
}