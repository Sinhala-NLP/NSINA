{
       "Source": "hirunews",
       "Timestamp": "Friday, 29 April 2016 - 18:32",
       "Headline": "එජාපය සහ නිදහස් පක්ෂය බැසිල්ට එරෙහි මෙහෙයුමක",
       "News Content": "හිටපු අමාත්‍ය බැසිල් රාජපක්ෂ එක්සත් ජාතික පක්ෂ ආණ්ඩුවක් බිහි කිරීමට උත්සාහ දරමින් සිටින බවට ශ්‍රී ලංකා නිදහස් පක්ෂය චෝදනා කරනවා.\nඑම පක්ෂ මූලස්ථානයේ අද පැවැති මාධ්‍ය හමුවකට එක්වෙමින් ක්‍රීඩා අමාත්‍ය දයාසිරි ජයසේකර මේ බව කියා සිටියා.\nඑම මාධ්‍ය හමුවට එක්වූ ශ්‍රී ලංකා නිදහස් පක්ෂ තරුණ පෙරමුණේ සභාපති හිටපු නියෝජ්‍ය අමාත්‍ය ශාන්ත බණ්ඩාර කියා සිටියේ ගාල්ලේ පැවැත්වෙන මැයි රැළිය සඳහා බස් රථ 2300කට වැඩි සංඛ්‍යාවකින් ජනතාව සහභාගි වන බවයි.\nමේ අතර, එක්සත් ජාතික පක්ෂයේ මැයි දින රැලියට වඩා වැඩි බලයක් කිරුළපණ රැළියෙන් පෙන්වන ලෙස ඒකාබද්ධ විපක්ෂයට අභියෝග කරන බව අමාත්‍ය හරීන් ප්‍රනාන්දු පවසනවා.\nසිරිකොත එක්සත් ජාතික පක්ෂ මූලස්ථානයේ අද පස්වරුවේ පැවති මාධ්‍ය හමුවකදීයි ඔහු මේ බව කියා සිටියේ.\nඑහිදී වැඩිදුරටත් අදහස් දක්වමින් අමාත්‍ය හරීන් ප්‍රනාන්දු සඳහන් කළේ රට තුළ භීතිකාවක් ඇති කිරීමට පසුගිය ආණ්ඩුවේ බැසිල් රාජපක්ෂ ඇතුළු පිරිසක් කටයුතු කරමින් සිටින බවයි.",
       "URL": "https://www.hirunews.lk/132040/එජාපය-සහ-නිදහස්-පක්ෂය-බැසිල්ට-එරෙහි-මෙහෙයුමක",
       "Category": "Local News",
       "Parent URL": "https://www.hirunews.lk/local-news.php?pageID=5067"
}