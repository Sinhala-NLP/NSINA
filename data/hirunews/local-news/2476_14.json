{
       "Source": "hirunews",
       "Timestamp": "Friday, 04 September 2020 - 18:06",
       "Headline": "ගොඩකවෙල බස් රථ අනතුරකින් තරුණයෙකුට අතක කොටසක් අහිමි වෙයි (ඡායාරූප)",
       "News Content": "ශ්‍රී ලංකා ගමනාගමන මණ්ඩලයට අයත් බස් රථයක් සහ පෞද්ගලික බස් රථයක් ගැටී පුද්ගලික බස් රථයේ පසුපස අසුනේ කෙළවරක වාඩි වී කවුළුවට අත තබාගෙන ගිය තරුණයෙකුගේ දකුණු අත වැළමිටට ඉහළින් වෙන්වීමේ ඛේදජනක සිදුවීමක් අද ගොඩකවෙල ප්‍රදේශයෙන් වාර්තා වුණා.\nඅද  දහවල් අනතුර සිදුවී ඇති අතර තුවාලකරු කහවත්ත රෝහල වෙත රැගෙන ගොස් ඇති අතර මූලික ප්‍රතිකාරවලින් පසු වැඩිදුර ප්‍රතිකාර සඳහා රත්නපුර මහ රෝහලට මාරුකර යවා තිබෙනවා.\nවෙන්වී තිබූ අත් කොටස සොයා ගැනීමට විනාඩි 20ක පමණ කාලයක් ගතවී ඇති අතර පසුව එය රෝහලට රැගෙන ගොස් ඇතැයි සඳහන්.\nඅනතුරට ලක්වූ ලංගම බස් රථය මොණරාගල සිට කොළඹ දක්වා ධාවනය වෙමින් තිබී ඇති අතර පෞද්ගලික බස් රථය රත්නපුර සිට ඇඹිලිපිටිය දක්වා ධාවනය වෙමින් තිබුනා.\nමෙම අනතුරින් ලංගම බස් රථයේ ඉදිරිපස කොටසට  හානි සිදුවී ඇති බවයි අප වාර්තාකරු කියාසිටියේ.\nතුවාල ලැබූ තරුණයා ගොඩකවෙල - ඇමිටියගොඩ ප්‍රදේශයේ පදිංචි 20 හැවිරිදි තරුණයෙක්.\nමේ සම්බන්ධයෙන් කළ විමසීමකදී පොලීසිය පැවසුවේ ශ්‍රී ලංගම බස් රථයේ රියදුරු අත්අඩංගුවට ගත් බවයි.",
       "URL": "https://www.hirunews.lk/249426/ගොඩකවෙල-බස්-රථ-අනතුරකින්-තරුණයෙකුට-අතක-කොටසක්-අහිමි-වෙයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=2476"
}