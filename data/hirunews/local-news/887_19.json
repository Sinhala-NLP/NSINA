{
       "Source": "hirunews",
       "Timestamp": "Tuesday, 06 September 2022 - 14:44",
       "Headline": "චීන තානාපති නැඟෙනහිර පළාතේ සංචාරයක",
       "News Content": "මෙරට, චීන තානාපති චී ෂෙන්හෝන් නැගෙනහිර පළාතේ සංචාරයක නිරත වී තිබෙනවා.\nඊයේ (06) පස්වරුවේ චීන තානාපතිවරයා නැගෙනහිර පළාත් ආණ්ඩුකාර අනුරාධා යහම්පත් ද හමු වූ බවයි වාර්තා වන්නේ.\nඑහි දී ඔහු විසින් නැගෙනහිර පළාතේ පාසල් දරුවන් වෙනුවෙන් සන්නිවේදන හා කුසලතා වර්ධනය කිරීමේ අරමුණ මත ඩිජිටල් තිර 20ක් ප්‍රදානය කර තිබෙනවා.\nඑමෙන්ම, නැගෙනහිර පළාතේ පාසල් සඳහා සුර්යබලයෙන් ක්‍රියාත්මක වන විදුලි ලාම්පු සවි කිරීම සඳහා ගිවිසුමකට ද අත්සන් තැබූ බවයි නැගෙනහිර පළාත් ආණ්ඩුකාර කාර්යාලය නිකුත් කළ නිවේදනයක දැක්වෙන්නේ.",
       "URL": "https://www.hirunews.lk/314698/චීන-තානාපති-නැඟෙනහිර-පළාතේ-සංචාරයක",
       "Category": "Local News",
       "Parent URL": "https://www.hirunews.lk/local-news.php?pageID=887"
}