{
       "Source": "hirunews",
       "Timestamp": "Tuesday, 12 March 2019 - 13:42",
       "Headline": "අල්ලස් ගත් පොලිස් පරීක්ෂකවරයෙකුට වසර 4ක සිර දඬුවම්",
       "News Content": "රුපියල් 20,000ක අල්ලස් මුදලක් ලබා ගැනීමේ සිද්ධියකට වරදකරු වූ උප පොලිස් පරීක්ෂකවරයෙකුට වසර 04ක සිර දඬුවම් නියම කර තිබෙනවා.\nකොළඹ මහාධිකරණ විනිසුරු විකුම් කළුආරච්චි මෙම නියෝගය නිකුත් කළේ කහවත්ත - පොලිස් මුරපොළේ හිටපු ස්ථානාධිපතිවරයෙකු වන පොලිස් පරීක්ෂකවරයෙකුටයි.\n2011 වසරේ ජුනි 01 වනදා නීතිවිරෝධී මත්පැන් සමඟ අත්අඩංගුවට ගත් පුද්ගලයෙකුට නඩු නොපැවරීම සඳහා ඔහු මෙම අල්ලස ලබාගෙන ඇති බව සඳහන්.\nඑසේම එම පොලිස් නිලධාරියාට රුපියල් දස දහසක දඩයක් සහ අල්ලස් මුදල දණ්ඩනයක් ලෙස අය කර ගැනීමට ද මහාධිකරණ විනිසුරුවරයා නියෝග කළා.",
       "URL": "https://www.hirunews.lk/212230/අල්ලස්-ගත්-පොලිස්-පරීක්ෂකවරයෙකුට-වසර-4ක-සිර-දඬුවම්",
       "Category": "Local News",
       "Parent URL": "https://www.hirunews.lk/local-news.php?pageID=3459"
}