{
       "Source": "hirunews",
       "Timestamp": "Sunday, 27 June 2021 - 14:52",
       "Headline": "උණවටුනේදී බස්නාහිර පළාතේ 425 කට එන්නත් ලබාදී ඇති බව හෙළිවේ",
       "News Content": "උණවටුනේ පිහිටි ගාල්ල දිස්ත්‍රික් සෞඛ්‍ය සේවා අධ්‍යක්ෂ කාර්යාලයේදී පසුගිය 5 වනදා සහ 7 වනදා ඇස්ට්‍රාසෙනෙකා එන්නතේ දෙවන මාත්‍රාව පුද්ගලයින් 632 දෙනෙකුට ලබාදී ඇති බවත්, ඉන් 425 දෙනෙකුම බස්නාහිර පළාතෙන් පැමිණි අය බවත් අනාවරණ වී තිබෙනවා.\nගාල්ල මහේස්ත්‍රාත්වරයාගේ නියෝගයකට අනුව, දකුණු පළාත් සෞඛ්‍ය සේවා අධ්‍යක්ෂවරයා විසින් ගාල්ල පොලීසිය වෙත ලබාදෙන ලද නාම ලේඛනයේ මේ බව සඳහන් වන බවයි හිරු වාර්තාකරු සඳහන් කළේ.\nසෙසු පිරිස අතර ගාල්ලේ 90 දෙනෙකු, ඇල්පිටියේ 27 දෙනෙකු සහ මාතර ප්‍රදේශයේ 9 දෙනෙකු ද වන බව සඳහන්.",
       "URL": "https://www.hirunews.lk/275469/උණවටුනේදී-බස්නාහිර-පළාතේ-425-කට-එන්නත්-ලබාදී-ඇති-බව-හෙළිවේ",
       "Category": "Local News",
       "Parent URL": "https://www.hirunews.lk/local-news.php?pageID=1857"
}