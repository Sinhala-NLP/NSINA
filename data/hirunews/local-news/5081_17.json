{
       "Source": "hirunews",
       "Timestamp": "Wednesday, 20 April 2016 - 7:54",
       "Headline": "මුදල් සහ මහ බැංකුව ගැන තීරණ ගැනීමට කමිටුවක්",
       "News Content": "මින් ඉදිරියට මුදල් කටයුතු සහ මහබැංකුව සම්බන්ධයෙන් තීන්දු තීරණ ගැනීම සඳහා ජනාධිපතිවරයා අග්‍රාමාත්‍යවරයා සහ මුදල් අමාත්‍යවරයා ඇතුළත් කමිටුවක් පත් කර තිබෙනවා.\nසිංහල සහ දෙමළ අලූත් අවුරුද්දෙන් පසු ඊයේ රැස්වූ ප්‍රථම අමාත්‍ය මණ්ඩල රැස්වීමේදීයි මෙම තීරණය ගෙන ඇත්තේ.\nසියයට 11ක්ව පැවැති වැට් බදු සියයට 15ක් දක්වා වැඩි කිරීමට ගනු ලැබූ තීරණය සම්බන්ධයෙන් කැබිනට් මණ්ඩලයේදී සාකච්ඡාවට බදුන් වූ අතර එම අවස්ථාවේදී ජනාධිපතිවරයා මෙලෙස තමා අග්‍රාමාත්‍යවරයා සහ මුදල් අමාත්‍යවරයාගේ ප්‍රධානත්වයෙන් යුතු කමිටුවකින් මුදල් කටයුතු පිළිබද තීරණයක් ගත යුතු බවට ප්‍රකාශ කර ඇත්තේ.\nවිශේෂයෙන් එවැනි තීන්දු සාකච්ඡා මගින් ගත යුතු බවට ජනාධිපතිවරයා අවධාරණය කර ඇත්තේ.",
       "URL": "https://www.hirunews.lk/131269/මුදල්-සහ-මහ-බැංකුව-ගැන-තීරණ-ගැනීමට-කමිටුවක්",
       "Category": "Local News",
       "Parent URL": "https://www.hirunews.lk/local-news.php?pageID=5081"
}