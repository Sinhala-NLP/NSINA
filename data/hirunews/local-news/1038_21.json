{
       "Source": "hirunews",
       "Timestamp": "Friday, 08 July 2022 - 7:42",
       "Headline": "ශ්‍රී ලංකාව සහ ඔස්ට්‍රෙලියාව අතර දෙවන ටෙස්ට් තරගය අද ඇරඹේ",
       "News Content": "ශ්‍රී ලංකාව සහ ඔස්ට්‍රෙලියාව අතර 02 වන සහ අවසන් ටෙස්ට් තරගය අද (08) පෙරවරු 10ට ගාල්ල ජාත්‍යන්තර ක්‍රිකට් ක්‍රීඩාංගණයේදී ආරම්භ වීමට නියමිතයි.\nකෙසේ වෙතත් ශ්‍රී ලංකා කණ්ඩායමේ ක්‍රීඩකයන් පස් දෙනෙකුට කොරෝනා වෛරසය ආසාදනය වීම හේතුවෙන් අද දිනයේ සංචිතය සකසා ගැනීමේ අර්බුදයක් පවතින බවටයි වාර්තා වන්නේ.\nමේ වනවිට සිදු කර ඇති කොරෝනා පරීක්ෂණවලින් ධනංජය ද සිල්වා, ජෙෆ්රි වැන්ඩර්සේ, අසිත ප්‍රනාන්දු, ප්‍රවීන් ජයවික්‍රම සහ ඇන්ජලෝ මැතිව්ස් යන ක්‍රීඩකයන්ට කොරෝනා ආසාදනය වී ඇති බව තහවුරු වී තිබෙනවා.\nකෙසේ වෙතත් ඇන්ජලෝ මැතිව්ස් මේ වනවිට පූර්ණ සුවය ලබා ඇති අතර ඔහු අද තරගයට සහභාගී වන කණ්ඩායමේ තේරිම් සඳහා සළකා බැලීමට නියමිතයි.\nමෙවන් පසුබිමක ලක්ෂාන් සඳකැන් සහ ප්‍රභාත් ජයසූරිය ශ්‍රී ලංකා ටෙස්ට් සංචිතයට කැඳවීමටයි ශ්‍රි ලංකා ක්‍රිකට් තේරිම් කමිටුව පියවර ගෙන ඇත්තේ.",
       "URL": "https://www.hirunews.lk/309383/ශ්‍රී-ලංකාව-සහ-ඔස්ට්‍රෙලියාව-අතර-දෙවන-ටෙස්ට්-තරගය-අද-ඇරඹේ",
       "Category": "Local News",
       "Parent URL": "https://www.hirunews.lk/local-news.php?pageID=1038"
}