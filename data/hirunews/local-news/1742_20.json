{
       "Source": "hirunews",
       "Timestamp": "Friday, 20 August 2021 - 8:13",
       "Headline": "ලෝක කුසලානයට පෙර ශ්‍රී ලංකා පිල ඕමානයට",
       "News Content": "ශ්‍රී ලංකා ක්‍රිකට් කණ්ඩායම එළඹෙන ඔක්තෝම්බර් මාසයේ දී ඕමානයේ සංචාරයක නිරතවනවා.\nඒ, විස්සයි විස්ස තරගාවලියක් සඳහා එක්වීමට යි.\nවිස්සයි විස්ස ලෝක කුසලාන තරගාවලියට පෙර මෙම සංචාරය පැවැත්වෙන බවයි වාර්තාවන්නේ.\nදෙරට අතර විස්සයි විස්ස තරග දෙක ඔක්තෝම්බර් 07 සහ 09 යන දිනවල පැවැත්වීමට නියමිත යි.\nමෙම සංචාරයෙන් අනතුරුව ශ්‍රී ලංකා කණ්ඩායම එක්සත් අරාබි එමීර් රාජ්‍යය වෙත පිටත් ව යාමට නියමිත ව ඇත්තේ, විස්සයි විස්ස ලෝක කුසලාන තරගාවලියට ක්‍රීඩා කිරීම සඳහායි.\nමෙවර විස්සයි විස්ස ලෝක කුසලාන තරගාවලිය ආරම්භ වන්නේ ඔක්තෝම්බර් 17 වන දා සිටයි.",
       "URL": "https://www.hirunews.lk/280158/ලෝක-කුසලානයට-පෙර-ශ්‍රී-ලංකා-පිල-ඕමානයට",
       "Category": "Local News",
       "Parent URL": "https://www.hirunews.lk/local-news.php?pageID=1742"
}