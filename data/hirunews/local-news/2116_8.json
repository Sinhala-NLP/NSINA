{
       "Source": "hirunews",
       "Timestamp": "Tuesday, 02 March 2021 - 8:49",
       "Headline": "ජිනිවා මානව හිමිකම් මණ්ඩලයේදී, ඉන්දියාව ශ්‍රී ලංකාවට සහය දක්වනු ඇතැයි අපේක්ෂා",
       "News Content": "ජිනිවා මානව  හිමිකම් මණ්ඩලයේ ශ්‍රී ලංකාවට එරෙහිව ඉදිරිපත් කර ඇති යෝජනාව සම්බන්ධයෙන් පැවැත්වෙන ඡන්ද විමසීමේදී ඉන්දියාව ශ්‍රී ලංකාවට පක්ෂපාතීව ඡන්දය ප්‍රකාශ කරනු ඇතැයි අපේක්ෂා කරන බව විදේශ කටයුතු අමාත්‍යාංශයේ ලේකම් විශ්‍රාමික අද්මිරාල් ජයනාත් කොළඹගේ පවසනවා.\nඉන්දියා ටුඩේ රූපවාහිනිය සමග සම්මුඛ සාකච්ඡාවකට සහභාගිවෙමින් ඔහු වැඩිදුරටත් සදහන් කළේ ඉන්දියාව එම ඡන්ද විමසීමේදී ඡන්දය ප්‍රකාශ කිරීමෙන් වැළකී  සිටියද ඉන්දු - ශ්‍රී ලංකා සබදතාවලට එය බලපෑමක් නොවනු ඇති බවයි.\nඑහෙත් ඉන්දියානු නායකයන් අසල්වැසියාට ප්‍රමුඛත්වය ලබාදීමේ ප්‍රතිපත්තියක් අනුගමනය කරන බව කිහිප විටක්ම අවධාරණය කර තිබෙනවා.\nමේ නිසා ඉන්දියාව මානව හිමිකම් මණ්ඩලයේදී ශ්‍රී ලංකාව වෙනුවෙන් ඡන්දය ප්‍රකාශ කරනු ඇතැයි පවතින්නේ දැඩි විශ්වාසයක්.\nකෙසේ නමුත් තමිල්නාඩු මැතිවරණය ඇතුළු ඉන්දියාවේ අභ්‍යන්තර දේශපාලන වාතාවරණය පිළිබදව ශ්‍රී ලංකාව අවබෝධයකින් පසුවන බවයි විදේශ කටයුතු ලේකම් විශ්‍රාමික අද්මිරාල් ජයනාත් කොළඹගේ වැඩිදුරටත් සදහන් කළේ.",
       "URL": "https://www.hirunews.lk/264076/ජිනිවා-මානව-හිමිකම්-මණ්ඩලයේදී-ඉන්දියාව-ශ්‍රී-ලංකාවට-සහය-දක්වනු-ඇතැයි-අපේක්ෂා",
       "Category": "Local News",
       "Parent URL": "https://www.hirunews.lk/local-news.php?pageID=2116"
}