{
       "Source": "hirunews",
       "Timestamp": "Monday, 12 June 2023 - 13:31",
       "Headline": "පින්ක් වොලිබෝල් නියමු වැඩසටහන සබරගමුවේ",
       "News Content": "දක්ෂතා සහිත ක්‍රීඩක ක්‍රීඩිකාවන් හඳුනාගැනීම වෙනුවෙන් දිවයින පුරා පැවත්වීමට නියමිත පින්ක් වොලිබෝල් නියමු වැඩසටහන ලබන 17 වනදා සබරගමුව පළාතේ පැවැත්වෙනවා.\nඒ සඳහා සබරගමු පළාතේ පාසල් 50 ක ක්‍රීඩක ක්‍රීඩිකාවන් 600 ක් සහභාගිවීමට නියමිතයි.\nමෙම වැඩසටහන ක්‍රියාත්මක කරනු ලබන්නේ ශ්‍රී ලංකා ජාතික ඔලිම්පික් කමිටුව සහ වොලිබෝල් සම්මේලනය ඒකාබද්ධවයි.\nගම්මාන මට්ටමින් වොලිබෝල් ක්‍රීඩාව ප්‍රචලිත කිරීමද මෙම පින්ක් වෝලිබෝල් වැඩසටහනේ අරමුණ බව සඳහන්.\nපාසල් ක්‍රීඩා පුහුණුකරුවන් සියදෙනෙකු සහ ශ්‍රී ලංකා වොලිබෝල් පුහුණුකරුවන්ගේ සංගමයේ 40 දෙනෙකු මෙම වැඩසටහනට සිය දායකත්වය ලබාදෙනවා.",
       "URL": "https://www.hirunews.lk/337715/පින්ක්-වොලිබෝල්-නියමු-වැඩසටහන-සබරගමුවේ",
       "Category": "Local News",
       "Parent URL": "https://www.hirunews.lk/local-news.php?pageID=275"
}