{
       "Source": "hirunews",
       "Timestamp": "Sunday, 10 September 2017 - 14:56",
       "Headline": "සෙංගමාලය ප්‍රතිශක්තිකරණ වැඩපිළිවෙළ තවත් පුළුල් කෙරේ",
       "News Content": "සෙංගමාලය බී, සඳහා වන ප්‍රතිශක්තිකරණ වැඩපිළිවෙලට උපතේදී ලබාදෙන මාත්‍රාවද ඇතුලත් කිරීමට අපේක්ෂා කරන බව සෞඛ්‍ය අමාත්‍ය රාජිත සේනාරත්න ප්‍රකාශ කළා.\nමාත්‍රා 03 කින් සමන්විත එම ප්‍රතිශක්තිකරණ වැඩසටහනට අදාළ මාත්‍රාව ඇතුළත් කරන්නේ විද්වත් අදහස් මත බවයි මාලදිවයිනේ පැවති ලෝක සෞඛ්‍ය සංවිධානයේ දකුණු සහ නැගෙනහිර ආසියානු රටවල 70 වන සැසිවාරය අමතමින් අමාත්‍යවරයා කියා සිටියේ.\nදැනට ශ්‍රී ලංකාව තුළ සෙංගමාල වෛරසය ව්‍යාප්තව පවතින්නේ සියයට 2 කටත් අඩු ප්‍රතිශතයක් අතර බව අමාත්‍යවරයා එහිදී ප්‍රකාශ කළා.\nමෙම සමුළුවේදී කලාපයේ සෙංගමාල රෝගය තුරන් කිරීම සඳහා මිතුරු තානාපතිවරයෙකු ලෙස ඉන්දීය සුපිරි නළු අමිතාබ් බච්චන් පත් කර තිබෙනවා.",
       "URL": "https://www.hirunews.lk/170580/සෙංගමාලය-ප්‍රතිශක්තිකරණ-වැඩපිළිවෙළ-තවත්-පුළුල්-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=4329"
}