{
       "Source": "hirunews",
       "Timestamp": "Wednesday, 02 February 2022 - 16:27",
       "Headline": "මානුෂීය මෙහෙයුමේ පෙරගමන්කරුවෝ සිය සංවත්සරය සමරති (වීඩියෝ)",
       "News Content": "30 වසරක් පුරා මෙරට වෙළාගෙන තිබූ යුද්ධය අවසන් කිරීමට විශාල දායකත්වයක් සැපයූ ගුවන් හමුදාවේ 5 වන ප්‍රහාරක ජෙට් බලගනය 31 වැනි සංවත්සරය සමරනවා.\n1991 වසරේ පෙබරවාරි මස පළමු වැනිදා FT-5 යානා දෙකකින් සමන්විතව, කටුනායක ගුවන් හමුදා පරිශ්‍රයේදී 5 වැනි ප්‍රහාරක ජෙට් බලඝනය ආරම්භ කෙරුණා.\nමෙරට ගුවන් හමුදා ඉතිහාසයේ ශබ්දයේ වේගය අබිබවා පියාසර කළ හැකි පළමු ගුවන් යානා අයත් වන්නේද, 5 වැනි ප්‍රහාරක ජෙට් බලඝනයටයි.\nආරම්භයේ සිට මෙම බලඝනය FT-5, FT-7, F-7BS, MIG27, MIG 23UB සහ F7 වර්ගයේ ප්‍රහාරක යානා භාවිත කරමින් 30 වසරක යුද්ධය අවසන් කිරීමට විශාල දායකත්වයක් සපයා තිබෙනවා.\nපහත් මට්ටමේ ප්‍රහාරක හැකියාව, ගොඩබිමේ හමුදාවන්ට ගුවන් සහය ලබාදීම, ගුවන් ඉලක්ක වෙත පහරදීම සහ සන්නද්ධ ආවේක්ෂණ කාර්යයන් ආදී කටයුතු 5 වැනි ප්‍රහාරක ජෙට් බලඝනයට පැවරී තිබූ රාජකාරීන් අතර ප්‍රධානයි.\nපසුගිය මානුෂීය මෙහෙයුමේදී මෙම බලඝනය 600 කට වැඩි ගුවන් සහ ගොඩබිම් මෙහෙයුම් සංඛ්‍යාවකට දායකත්වය සපයා තිබෙනවා.",
       "URL": "https://www.hirunews.lk/295983/මානුෂීය-මෙහෙයුමේ-පෙරගමන්කරුවෝ-සිය-සංවත්සරය-සමරති-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1380"
}