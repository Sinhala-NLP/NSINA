{
       "Source": "hirunews",
       "Timestamp": "Wednesday, 15 February 2017 - 7:40",
       "Headline": "සයිටම් ගැන ඇමති කිරිඇල්ලගේ සීමාව පනී",
       "News Content": "ශ්‍රී ලංකා වෛද්‍ය සභාවේ අනන්‍යතාවට ආණ්ඩුව අභියෝග කරමින් සිටින බව ඒකාබද්ධ විපක්ෂය පවසනවා.\nමාලඹේ පෞද්ගලික වෛද්‍ය විද්‍යාලය අහෝසි කරන ලෙස බල කරමින් ඒකාබද්ධ විපක්ෂයේ වෘත්තිය සමිති ඒකාබද්ධ පෙරමුණ ඊයේ (14) පස්වරුවේ කොළඹ - කොටුව දුම්රියපල ඉදිරිපිට දියත් කළ අත්පත්‍රිකා බෙදාහැරීමේ ව්‍යාපාරයට එක්වෙමිනුයි ඔහු මේ බව සඳහන් කළේ.\nපෞද්ගලික වෛද්‍ය විද්‍යාල දෙමව්පිය සංගමය ඊයේ මාධ්‍ය හමුවක් කැඳවා තිබුණා.\nඊට එක්වෙමින් අදහස් දැක්වූ එහි සභාපති පී.එම්.ඩී.කේ. තෙන්නකෝන් කියා සිටියේ සියලුදෙනාටම අධ්‍යාපනය ලැබීමේ අයිතිය හිමිවිය යුතු බවයි.\nමේ අතර ගම්පොල ප්‍රදේශයේ ඊයේ පැවති ජන හමුවකට එක්වෙමින් විශ්වවිද්‍යාල අධ්‍යාපන සහ මහාමාර්ග අමාත්‍ය ලක්ෂ්මන් කිරිඇල්ල කියා සිටියේ සයිටම් ගැටළුව සම්බන්ධයෙන් ආණ්ඩුවටද ඉවසීමේ සීමාවක් පවතින බවයි.",
       "URL": "https://www.hirunews.lk/154511/සයිටම්-ගැන-ඇමති-කිරිඇල්ලගේ-සීමාව-පනී",
       "Category": "Local News",
       "Parent URL": "https://www.hirunews.lk/local-news.php?pageID=4661"
}