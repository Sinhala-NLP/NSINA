{
       "Source": "hirunews",
       "Timestamp": "Monday, 21 November 2022 - 7:23",
       "Headline": "සංචාරක වීසා මත 5,000ක් ඩුබායි වෙත ගොස් ඇතැයි හෙළිවේ",
       "News Content": "සංචාරක වීසා මත විදේශ රැකියා සඳහා මෙරටින් 5,000කට වැඩි පිරිසක් ඩුබායි රාජ්‍ය වෙත ගොස් ඇති බවට අනාවරණය වී තිබෙනවා.\nමෙලෙස ගිය ඇතැම් පිරිස් සිය සංචාරක වීසා බලපත්‍රය රැකියා වීසා බලපත්‍රයක් ලෙස සකස් කරගෙන ඇති බවයි වාර්තාවන්නේ.\nවිදේශ රැකියා ලබා දෙන බව පවසමින් ශ්‍රී ලාංකික කාන්තාවන් ඕමානයේ ගණිකා වෘත්තියේ යෙදවීමේ ජාවාරම පිළිබඳව හිරු ප්‍රවෘත්ති ඔස්සේ කරුණු අනාවරණ කිරීමත් සමඟ මේ වන විට එම ජාවාරම සම්බන්ධයෙන් තවත් තොරතුරු හෙළිවෙමින් පවතිනවා.\nමෙම සිද්ධියට සම්බන්ධ ප්‍රධාන තැරැව්කරු සහ උප තැරැව්කරු මේ වනවිට අත්අඩංගුවට ගෙන රක්ෂිත බන්ධනාගාරගතවයි පසුවන්නේ.\nකෙසේ වෙතත් දැනට ඩුබායි රාජ්‍ය වෙත ගොස් විවිධ සිද්ධීන් හේතුවෙන් අපහසුතාවයට පත්ව සිටින කාන්තාවන් ඇතුළු පුද්ගලයින් සම්බන්ධව එක්සත් ජාතීන්ගේ ජාත්‍යන්තර සංක්‍රමණික වැඩසටහන හරහා කටයුතු කරන බවයි විදේශ කටයුතු රාජ්‍ය අමාත්‍ය තාරක බාලසූරිය කියා සිටියේ.",
       "URL": "https://www.hirunews.lk/320885/සංචාරක-වීසා-මත-5000ක්-ඩුබායි-වෙත-ගොස්-ඇතැයි-හෙළිවේ",
       "Category": "Local News",
       "Parent URL": "https://www.hirunews.lk/local-news.php?pageID=720"
}