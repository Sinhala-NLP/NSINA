{
       "Source": "hirunews",
       "Timestamp": "Sunday, 26 December 2021 - 13:37",
       "Headline": "බස් සංගම්වල පිරිවැය ගණනය කිරීමේ වාර්තා ප්‍රවාහන අමාත්‍යාංශයට",
       "News Content": "බස් ගාස්තු සංශෝධනය සම්බන්ධයෙන් බස් සංගම්වල පිරිවැය ගණනය කිරීමේ වාර්තා මගී ප්‍රවාහන අමාත්‍යාංශය වෙත යොමුකර තිබෙනවා.\nඉන්ධන මිල, අමතර කොටස් මිල, ඇතුලු කර්මාන්තයට බලපානු ලබන පිරිවැය ගණනය කරමින් එම වාර්තා පසුගිය සිකුරාදා දිනයේදී භාරදුන් බවයි බස් සංගම් ප්‍රකාශ කළේ.\nපසුගිය සතියේ මගී ප්‍රවාහන රාජ්‍ය අමාත්‍ය දිලුම් අමුණුගම සහ බස් සංගම් අතර පැවති සාකච්ඡාවේදී පිරිවැය ගණනය කර සංශෝධන ප්‍රකාශයට පත් කිරීමේ බලය ජාතික ගමනාගමන කොමිසන් සභාව වෙත පවරනු ලැබුවා.\nඒ අනුව බස් සංගම්වල යෝජනා සැළකිල්ලට ගෙන අනිද්දා දිනය වනවිට සංශෝධිත නව ගාස්තු ප්‍රකාශයට පත් කිරීමටයි නියමිතව ඇත්තේ.\nඉන්ධන මිල ඉහළ නැංවීමත් සමඟ අවම බස් ගාස්තුව රුපියල් 25 ක් කරන ලෙසත් සියලු බස් ගාස්තු සියයට විස්සකින් ඉහළ නංවන ලෙසත් බස් සංගම් ඉල්ලීම් ඉදිරිපත් කර තිබුණා.",
       "URL": "https://www.hirunews.lk/292173/බස්-සංගම්වල-පිරිවැය-ගණනය-කිරීමේ-වාර්තා-ප්‍රවාහන-අමාත්‍යාංශයට",
       "Category": "Local News",
       "Parent URL": "https://www.hirunews.lk/local-news.php?pageID=1469"
}