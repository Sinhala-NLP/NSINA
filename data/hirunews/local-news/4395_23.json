{
       "Source": "hirunews",
       "Timestamp": "Sunday, 30 July 2017 - 10:23",
       "Headline": "කේරළ ගංජා කිලෝ 18 ක් සමග සැකකරුවෙකු කැස්බෑවේදී අත්අඩංගුවට",
       "News Content": "කැස්බෑව - ජාලියගොඩ මාර්ගයේ ශාන්ති විහාරය අසළදී මෝටර් රථයක තිබී කේරළ ගංජා තොගයක් සමග සැකකරුවෙකු පොලීසිය අත්අඩංගුවට ගෙන තිබෙනවා.\nපොලීසියට ලද තොරතුරකට අනුව එම මෝටර් රථය නවතා පරීක්ෂාවට ලක් කිරීමේදී එහි පිටුපස සඟවා තිබූ කේරළ ගංජා කිලෝග්‍රෑම් දෙකයි ග්‍රෑම් 250 ක් පිළියන්දල පොලීසිය සොයාගෙන ඇති බව සඳහන්.\nපසුව ඔහුගෙන් සිදුකළ වැඩිදුර ප්‍රශ්න කිරීම්වලදී අනාවරණ කරගත් තොරතුරු අනුව ඔහු පදිංචි කහතුඩුව ප්‍රදේශයේ නිවසේ තිබී තවත් කේරළ ගංජා කිලෝග්‍රෑම් 13 යි ග්‍රෑම් 500 ක් සොයාගෙන තිබෙනවා.\n41 හැවිරිදි සැකකරු අද කැස්බෑව මහේස්ත්‍රාත් අධිකරණය වෙත ඉදිරිපත් කිරීමට නියමිතයි.",
       "URL": "https://www.hirunews.lk/167122/කේරළ-ගංජා-කිලෝ-18-ක්-සමග-සැකකරුවෙකු-කැස්බෑවේදී-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4395"
}