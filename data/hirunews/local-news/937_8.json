{
       "Source": "hirunews",
       "Timestamp": "Tuesday, 16 August 2022 - 10:52",
       "Headline": "75 වන නිදහස සැමරීමේ උලෙළ කටයුතු වෙනුවෙන් අමාත්‍ය මණ්ඩල අනු කමිටුවක් පත් කෙරේ",
       "News Content": "2023 වසරේ පෙබරවාරි මස 04 වැනි දිනට යෙදෙන ශ්‍රී ලංකාවේ 75 වැනි නිදහස සැමරීම වෙනුවෙන් සංවිධානය කරන නිදහස් දින සමරු උලෙළේ කටයුතු සංවිධානය කිරීමට හා මෙහෙය වීමට අමාත්‍ය මණ්ඩල අනු කමිටුවක් පත් කිරීමට කැබිනට් මණ්ඩල අනුමැතිය හිමිව තිබෙනවා.\nඒ රාජ්‍ය පරිපාලන, ස්වදේශ කටයුතු, පළාත් සභා හා පළාත් පාලන අමාත්‍යවරයා වශයෙන් අග්‍රාමාත්‍ය දිනේෂ් ගුණවර්ධන ඉදිරිපත් කළ යෝජනාව සඳහා කැබිනට් අනුමැතිය හිමි වීමක් ලෙසයි.\nඒ අනුව, ජනාධිපතිවරයා සහ අග්‍රාමාත්‍යවරයාගේ මූලිකත්වයෙන් යුතුව අමාත්‍යවරුන් වන, ඩග්ලස් දේවානන්දා, සුසිල් ප්‍රේම්ජයන්ත්, බන්දුල ගුණවර්ධන, කෙහෙලිය රඹුක්වැල්ල, අලි සබ්‍රි, විදුර වික්‍රමනායක, කංචන විජේසේකර, සහ ටිරාන් අලස් යන අමාත්‍යවරුගෙන් යුතු කමිටුවක් පත් කර තිබෙනවා.",
       "URL": "https://www.hirunews.lk/312888/75-වන-නිදහස-සැමරීමේ-උලෙළ-කටයුතු-වෙනුවෙන්-අමාත්‍ය-මණ්ඩල-අනු-කමිටුවක්-පත්-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=937"
}