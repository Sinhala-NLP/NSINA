{
       "Source": "hirunews",
       "Timestamp": "Monday, 30 May 2016 - 17:51",
       "Headline": "උතුරුමැද මහඇමති ඇතුළු පළාත් අමාත්‍ය මණ්ඩලය අධිකරණයට කැදවයි",
       "News Content": "රජයේ ප්‍රසම්පාදන නියමයන් උල්ලංගණය කරමින් දේශපාලන හිතවතුන්ට අයථා ලෙස කොන්ත්‍රාත් පිරිනමා ඇතැයි ඉදිරිපත් වූ පෙත්සමකට අදාළව උතුරුමැද පළාත් සභාවේ ප්‍රධාන අමාත්‍යවරයා ඇතුළු අමාත්‍ය මණ්ඩලයට හෙට අධිකරණයේ පෙනී සිටින්නැයි නියෝග තර තිබෙනවා.\nඋතුරුමැද පළාත්බඳ සිවිල් අභියාචනා මහාධිකරණ විනිසුරු ආදිත්‍ය කාන්ත මද්දුමපටබැදිගේ අද නියෝග කළේ අධිකරණයේ නිලධාරියෙකු මගින් වගඋත්තරකරුවන්ට මෙම නියෝග වහා භාරදීමට කටයුතු කරන ලෙසයි.\nපළාත් අමාත්‍ය මණ්ඩයට මෙන්ම ආණ්ඩුකාරවරයාට, ප්‍රධාන ලේකම්වරයා ඇතුළු පළාත් අමාත්‍යාංශ ලේකම්වරුන්ට ද මෙලෙස හෙට දිනයේ අධිකරණයේ පෙනී සිටින ලෙස නියෝග කර තිබෙනවා.",
       "URL": "https://www.hirunews.lk/134372/උතුරුමැද-මහඇමති-ඇතුළු-පළාත්-අමාත්‍ය-මණ්ඩලය-අධිකරණයට-කැදවයි",
       "Category": "Local News",
       "Parent URL": "https://www.hirunews.lk/local-news.php?pageID=5026"
}