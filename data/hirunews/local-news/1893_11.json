{
       "Source": "hirunews",
       "Timestamp": "Thursday, 10 June 2021 - 18:59",
       "Headline": "හිරු සහන යාත්‍රා ක්‍රියාන්විතය අදත් (වීඩියෝ)",
       "News Content": "කොරෝනා ව්‍යාප්තිය සහ පවතින අයහපත් කාලගුණයෙන් දුෂ්කරතා රැසකට මුහුණදී සිටින අපේම ජනතාව වෙනුවෙන් ක්‍රියාත්මක රට වෙනුවෙන් හිරු සහන යාත්‍රා ක්‍රියාන්විතය කොළඹ සහ ගම්පහ දිස්ත්‍රික්ක කේන්ද්‍ර කර ගනිමින් අදත් දියත් වුණා.\nඅපේ රට විවිධ අපදාවන්වලට මුහුණදුන් අවස්ථාවලදී ජනතාව වෙනුවෙන් කවදත් පෙරමුණ ගන්නා හිරු, මෙවරත්, විවිධ දුෂ්කරතාවන්ට මුහුණ පා සිටින අපේම ජනතාව වෙනුවෙන් අත්වැලක් වන්නට තීරණය කළා.\nපන්සලේ, පල්ලියේ, කෝවිලේ, පුදබිමේ වැඩ සිටින අති පුජනීය මහා සංඝරත්නය ප්‍රමුඛ පූජක ප්‍රසාදින්වහන්සේගේත්, ළමා නිවාසවල රැදී සිටින දූ දරුවන්ගේත් වැඩිහිටි නිවාසවල තනිවු වැඩිහිටියන්ගේත් ඕනෑ එපාකම් සපුරාලීමට මෙවරත් හිරු කටයුතු කරමින් සිටින්නේ ඒ අනුවයි.\nහිරු සහන යාත්‍රාව කොළඹ දිස්ත්‍රික්කය තුල අද ක්‍රියාත්මක කෙරුණේ කොටහේන යහපත් එඩේරාගේ කන්‍යාරාමය, රත්මලාන කිතු සෙවණ, පිලියන්දල - බටකැත්තර ඉමේෂා වැඩිහිටි නිවාසය, හංවැල්ල පහත්ගම සැදෑ සෙවණ වැඩිහිටි නිවාසය සහ ගුණසිංහපුර පූර්වාරාම විහාරස්ථානය සහ පිරිවෙන කේන්ද්‍ර කර ගනිමින්.\nහිරු සහය යාත්‍රාව කළුතර දිස්ත්‍රික්යේ අද ක්‍රියාත්මක කෙරුණේ හොරණ - ශ්‍රී රයිගම්හේවා වැඩිහිටි නිවාසය, හොරණ - අරුණ රංජිත් වැඩිහිටි නිවාසය, වාද්දුව සිරිසුමන මූලික පිරිවෙන, වස්කඩුව - ජයසිරි සිල්වා වැඩිහිටි නිවාසය සහ අගලවත්ත - උඩවෙල ශ්‍රී විශුද්ධාරාම පුරාණ විහාරය කේන්ද්‍ර කර ගනිමින්.\nකාලගුණයෙන් පීඩාවට පත්ව අවතැන් කඳවුරුවල සරණක් අවැසිව සිටින අපේම ජනතාව වෙනුවෙන්ද අපගේ සහෝදරත්වයේ දෑත් මෙවර දිගුකෙරෙන්නේ හිරු සහන යාත්‍රා ක්‍රියාන්විතය තව තවත් පුළුල් කරමින්.\nඑමෙන්ම කෝට්ටේ රජමහා විහාරය, මිරිහාන පොලීසිය විෂබීජහරණය කිරීමද හිරු සහන යාත්‍රා ක්‍රියාන්විතය යටතේ අද සිදුකළේ ශ්‍රී ලංකා රතුකුරුස සමාජය හා එක්වයි.\nමීට අමතරව මාලිගාවත්ත සෞඛ්‍ය සේවා අධ්‍යක්ෂ කාර්යාලය වෙත මුව ආවරණ සහ ආරක්ෂක ඇඳුම් කට්ටල බෙදා දීමක් ද සිදුකෙරුණා.",
       "URL": "https://www.hirunews.lk/273956/හිරු-සහන-යාත්‍රා-ක්‍රියාන්විතය-අදත්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1893"
}