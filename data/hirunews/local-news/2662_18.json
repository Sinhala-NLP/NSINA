{
       "Source": "hirunews",
       "Timestamp": "Saturday, 13 June 2020 - 13:28",
       "Headline": "නව කොරෝනා රැල්ලක අවදානම නිසා බීජිං නුවර සංචාරක කටයුතු සඳහා වැසේ",
       "News Content": "චීනයේ බීජිං අගනුවර තොග වෙළඳපොළකින් නව කොරෝනා වෛරස් ආසාදිතයන් රැසක් වාර්තා වීමත් සමඟ නගරය සංචාරක කටයුතු සඳහා වසා දමනු ලැබුවා.\nඑම තොග වෙළඳපොළේ පරීක්ෂාවට ලක් කෙරුණු 517 දෙනෙකු අතරින් 45 දෙනෙකුට වෛරසය ආසාදනය වී ඇති බවයි හෙළි වී ඇත්තේ.\nමේ නිසා නගරයේ ක්‍රීඩා සහ වෙනත් ක්‍රියාකාරකම් ද නතර කිරීමට පියවර ගෙන තිබෙනවා.\nකොරෝනා වෛරස් ව්‍යාප්තිය පසුගිය වසරේ දෙසැම්බරයේ ආරම්භ වූයේ චීනයේ වූහාන් නගරයෙන්.\nබීජිං නුවරින් නව ආසාදිතයන් හමුවීම දෙවන කොරෝනා රැල්ලක අවදානමක් විය හැකි නිසා චීන බලධාරීන් ඒ පිළිබදව විශේෂ සැලකිල්ලකින් කටයුතු කරන බව සඳහන්.",
       "URL": "https://www.hirunews.lk/242962/නව-කොරෝනා-රැල්ලක-අවදානම-නිසා-බීජිං-නුවර-සංචාරක-කටයුතු-සඳහා-වැසේ",
       "Category": "Local News",
       "Parent URL": "https://www.hirunews.lk/local-news.php?pageID=2662"
}