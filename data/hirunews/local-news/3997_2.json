{
       "Source": "hirunews",
       "Timestamp": "Tuesday, 10 April 2018 - 12:57",
       "Headline": "පොලිස් රාජකාරියට බාධා කළ, තමන්කඩුව සභාපති අත්අඩංගුවට",
       "News Content": "පොලිස් නිලධාරීන්ට පහරදීමට උත්සාහ කිරීම සහ රාජකාරියට බාධා කිරීම ඇතුළු කරුණු කිහිපයක් මත පොළොන්නරුව - තමන්කඩුව ප්‍රාදේශීය සභාවේ සභාපතිවරයා ඇතුළු 3 දෙනෙකු පොලීසිය ඊයේ (09) රාත්‍රියේ අත්අඩංගුවට ගෙන තිබෙනවා.\nමෙලෙස අත්අඩංගුවට පත්වී ඇත්තේ තමන්කඩුව ප්‍රාදේශීය සභාවේ සභාපති ප්‍රේමසිරි මුණසිංහ ඇතුළු තුන්දෙනෙක්.\nකදුරුවෙල නගරය ආසන්නයේදී රථ වාහන වැරැද්දක් පිළිබදව රාත්‍රී මුර සංචාරයේ නිරත වූ පොලිස් නිලධාරීන් සභාපතිවරයා ඇතුළු පිරිස දැනුවත් කිරීමට කටයුතු කර තිබෙනවා.\nඑහිදී සභාපතිවරයා ඇතුළු එම පුද්ගලයින් පොලිස් නිළධාරියෙකුගේ ගිනි අවිය පැහැර ගැනීමට උත්සාහ කළ බවටයි පොලීසිය චෝදනා කරන්නේ.\nඅත්අඩංගුවට ගත් සභාපතිවරයා ඇතුළු පිරිස අද (10) පොළොන්නරුව මහේස්ත්‍රාත්වරයා හමුවට ඉදිරිපත් කිරීමට නියමිතයි.",
       "URL": "https://www.hirunews.lk/188081/පොලිස්-රාජකාරියට-බාධා-කළ-තමන්කඩුව-සභාපති-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3997"
}