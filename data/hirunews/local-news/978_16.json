{
       "Source": "hirunews",
       "Timestamp": "Sunday, 31 July 2022 - 9:37",
       "Headline": "නීතිඥ සංගමය නිකුත් කළ සියලු ම ලිපි හා ප්‍රකාශනවලට විධායක කමිටු අනුමැතිය",
       "News Content": "ජුලි මාසය පුරාවට ශ්‍රී ලංකා නීතිඥ සංගමයේ විධායක කමිටුව විසින් නිකුත් කරන ලද සියලු ම ප්‍රකාශ සහ ලිපි සඳහා නීතිඥ මණ්ඩලයේ ඒකමතික අනුමැතිය ලැබී තිබෙනවා.\nඒ ඊයේ (30) නීතිඥ සභාව රැස් වූ අවස්ථාවේ දී යි.\nඒ බව ශ්‍රී ලංකා නීතිඥ සංගමයේ සභාපති ජනාධිපති නීතීඥ සාලිය පීරිස් විසින් ට්විටර් පණිවිඩයක් නිකුත් කරමින් කියා සිටියා.\nඅදාල ට්විටර් පණිවිඩය මගින් ඔහු කියා සිටියේ, \"නීතිඥ සභාව යනු ශ්‍රී ලංකා නීතිඥ සංගමයේ හි ඉහළ ම ආයතනයයි. සියලු ම ශාඛා සංගම්වලින් නීතිඥ කවුන්සිලයේ නියෝජිතයන් නම් කරනු ලැබේ. අද(30) පැවති රැස්වීමේදී 2022 ජූලි මාසය තුළ විධායක කමිටුව විසින් නිකුත් කරන ලද සියලු ම ප්‍රකාශ සහ ලිපි සඳහා නීතිඥ මණ්ඩලය ඒකමතිකව අනුමත කරන ලදී.\" යනුවෙන්.\nකෙසේ නමුත් ජන අරගලය පැවැති සමයේ නීතිඥ සංගමය ඒ වෙනුවෙන් පෙනී සිටිමින් කටයුතු කිරීමත්, ඒ සම්බන්ධයෙන් විවිධ ප්‍රතිතර්ක නීතිඥ ප්‍රජාව තුළින් ම මතු වන පසුබිමක දී යි අදාළ සංගමය විසින් ජුලි මාසය පුරාවට නිකුත් කරන ලද ප්‍රකාශ සහ ලිපි සඳහා නීතිඥ සංගමයේ විධායක කමිටුව විසින් අදාළ තීරණය ගෙන ඇත්තේ.\n(නීතිඥ සංගමයේ සභාපතිවරයාගේ ට්විටර් පණිවිඩය පහතින්)",
       "URL": "https://www.hirunews.lk/311452/නීතිඥ-සංගමය-නිකුත්-කළ-සියලු-ම-ලිපි-හා-ප්‍රකාශනවලට-විධායක-කමිටු-අනුමැතිය",
       "Category": "Local News",
       "Parent URL": "https://www.hirunews.lk/local-news.php?pageID=978"
}