{
       "Source": "hirunews",
       "Timestamp": "Friday, 21 October 2022 - 9:56",
       "Headline": "රත්මලානේ ගණිකා නිවාසයක් වටලා සැකකාරියන් තිදෙනෙක් අත්අඩංගුවට",
       "News Content": "රත්මලාන ප්‍රදේශයේ ආයුර්වේද සම්බාහන මධ්‍යස්ථානයක් මුවාවෙන් පවත්වාගෙන ගිය ගණිකා නිවාසයක් ඊයේ(20) පස්වරුවේ ගල්කිස්ස පොලීසිය විසින් වටලා තිබෙනවා.\nගල්කිස්ස පොලිස් නිලධාරීන්ට ලද තොරතුරකට අනුව මෙම වැටලීම සිදු කර ඇති අතර, එම ගණිකා නිවාසය කළමනාකරණය කිරීම සහ පවත්වාගෙන යෑම සම්බන්ධයෙන් සැකකාරියන් තිදෙනෙක් අත්අඩංගුවට ගෙන තිබෙනවා.\nමෙලෙස අත්අඩංගුවට ගෙන ඇත්තේ වයස අවුරුදු 22,25 සහ 29 වයස්වල පසුවන වතුරාව, කටුගස්තොට හා වල්පිට යන ප්‍රදේශවල පදිංචිකාරියන් වන අතර ඔවුන් ව අද(21) ගල්කිස්ස මහේස්ත්‍රාත්වරයා හමුවට ඉදිරිපත් කිරීමට නියමිතයි.",
       "URL": "https://www.hirunews.lk/318443/රත්මලානේ-ගණිකා-නිවාසයක්-වටලා-සැකකාරියන්-තිදෙනෙක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=788"
}