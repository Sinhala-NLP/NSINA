{
       "Source": "hirunews",
       "Timestamp": "Friday, 07 April 2023 - 11:03",
       "Headline": "ජගත් කාන්තා කොමිසමට ශ්‍රී ලංකාවත්",
       "News Content": "එක්සත් ජාතීන්ගේ කාන්තා කොමිසමට ශ්‍රී ලංකාව ද තෝරාගෙන තිබෙනවා.\nඒ පසුගිය 05වන දා නිව්යෝර්ක් හි පැවති එක්සත් ජාතීන්ගේ ආර්ථික හා සමාජ කවුන්සිලයේ රැස්වීමේ දි යි.\n2024 සිට 2028 දක්වා මෙම පත්කිරීම සිදුකර ඇති බව විදේශ කටයුතු අමාත්‍යාංශය නිවේදනය කළා.\nමෙම කොමිසමට තේරී පත් වූ අනෙකුත් රටවල් වන්නේ බංග්ලාදේශය, බෙල්ජියම, බොලිවියාව, කොලොම්බියාව, රුමේනියාව සහ නෙදර්ලන්තයයි.\n1946 දී පිහිටුවන ලද රටවල් 45 කින් සමන්විත එක්සත් ජාතීන්ගේ කාන්තා කොමිසම ස්ත්‍රී පුරුෂ සමානාත්මතාවය ප්‍රවර්ධනය කිරීම සහ කාන්තාවන් සවිබල ගැන්වීම සඳහාම කැප වූ ප්‍රධාන එක්සත් ජාතීන්ගේ අන්තර් රාජ්‍ය ආයතනයයි.\nතිරසාර සංවර්ධනය සඳහා වූ 2030 න්‍යාය පත්‍රය ක්‍රියාත්මක කිරීමට ද මෙම කොමිසම දායක වෙනවා.",
       "URL": "https://www.hirunews.lk/331918/ජගත්-කාන්තා-කොමිසමට-ශ්‍රී-ලංකාවත්",
       "Category": "Local News",
       "Parent URL": "https://www.hirunews.lk/local-news.php?pageID=428"
}