{
       "Source": "hirunews",
       "Timestamp": "Monday, 14 June 2021 - 10:13",
       "Headline": "ඇස්ට්‍රාසෙනෙකා පළමු මාත්‍රාව ලබාගත් අයට දෙවන මාත්‍රාව ලෙස ලබාගත හැකි එන්නත ගැන අනාවරණයක්",
       "News Content": "ඇස්ට්‍රාසෙනෙකා කොවිඩ් එන්නතේ පළමු මාත්‍රාව ලබාගත් පුද්ගලයෙකුට දෙවන මාත්‍රාව වශයෙන් ඇමරිකාවේ නිෂ්පාදිත ෆයිසර් එන්නත ලබාගැනීම ආරක්ෂිත බව ලෝක සෞඛ්‍ය සංවිධානයේ උපායමාර්ගික කළමනාකරණය පිළිබඳ ප්‍රධානී ඇලෙහැන්ඩ්‍රෝ ක්‍රාවියෝටෝ පවසනවා.\nමාර්ග ක්‍රමයට පැවති සාකච්ඡාවකට එක්වෙමින් ඔහු ඒ බව සඳහන් කර ඇති බවයි විදෙස් මාධ්‍ය වාර්තා කළේ.\nඑම එන්නත් මිශ්‍ර කිරීම හා ගැලපීම ආරක්ෂිත බවයි ඔහු වැඩිදුරටත් සඳහන් කර ඇත්තේ.\nඑම එන්නත් වර්ග දෙක ලබාගැනීමෙන් ඵලදායිතාව අතින් ගැටලුවක් ඇති නොවන බව ඇලෙහැන්ඩ්‍රෝ ක්‍රාවියෝටෝ වැඩිදුරටත් පවසා තිබෙනවා.",
       "URL": "https://www.hirunews.lk/274244/ඇස්ට්‍රාසෙනෙකා-පළමු-මාත්‍රාව-ලබාගත්-අයට-දෙවන-මාත්‍රාව-ලෙස-ලබාගත-හැකි-එන්නත-ගැන-අනාවරණයක්",
       "Category": "Local News",
       "Parent URL": "https://www.hirunews.lk/local-news.php?pageID=1886"
}