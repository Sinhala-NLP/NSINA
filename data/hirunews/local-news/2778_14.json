{
       "Source": "hirunews",
       "Timestamp": "Thursday, 23 April 2020 - 10:29",
       "Headline": "ජාතික නිෂ්පාදනයට, කෘෂි අංශයේ දායකත්වය, 8% සිට 12% දක්වා ඉහළ යනු ඇතැයි අපේක්ෂා (වීඩියෝ)",
       "News Content": "එළඹෙන යල කන්නයේ ප්‍රධාන බෝග වර්ග 14ක් සඳහා සහතික මිලක් නියම කර ඇති බව අමාත්‍ය බන්දුල ගුණවර්ධන අද පැවති අමාත්‍ය මණ්ඩල තීරණ දැනුම් දීමේ මාධ්‍ය හමුවේදී ප්‍රකාශ කළා.\nවරායන්හි සිර වී ඇති ආනයනික වාහන නිදහස් කර ගන්නා ලෙසත් ඔහු වාහන ආනයනකරුවන්ගෙන් ඉල්ලා සිටියා.\nවිදේශගතව සිටින සිසුන් පියවරෙන් පියවර ගෙන්වා ගැනීමටද අමාත්‍ය මණ්ඩල අනුමැතිය ලැබුන බවයි අමාත්‍යවරයා පැවසුවේ.\nමාධ්‍ය හමුවට එක්වූ අමාත්‍ය රමේෂ් පතිරණ කියා සිටියේ නොමිලේ බිජ සපයන බවත් මෙම වගාවන් සාර්ථක වීමෙන් පසු ජාතික නිෂ්පාදනයට, කෘෂි අංශයේ දායකත්වය, 8% සිට 12% දක්වා ඉහළ යනු ඇතැයි අපේක්ෂා කරන බවයි.",
       "URL": "https://www.hirunews.lk/239248/ජාතික-නිෂ්පාදනයට-කෘෂි-අංශයේ-දායකත්වය-8-සිට-12-දක්වා-ඉහළ-යනු-ඇතැයි-අපේක්ෂා-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2778"
}