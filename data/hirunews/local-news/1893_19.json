{
       "Source": "hirunews",
       "Timestamp": "Thursday, 10 June 2021 - 16:39",
       "Headline": "සයිබර් ප්‍රහාරයක් වලක්වන්න ඩොලර් මිලියන 11ක් කප්පම් ගෙවයි",
       "News Content": "ලොව විශාලතම මාංශ සැලසුම් ජාලය සතු ජේ.බී.එස් සමාගම එහි පරිගණක පද්ධතියට එල්ල වූ සයිබර් ප්‍රහාරයක් යථා තත්ත්වයට පත් කිරිම සඳහා ඩොලර් මිලියන 11 ක කප්පම් මුදලක් ගෙවා ඇති බව වාර්තා වනවා.\nඑම සයිබර් ප්‍රහාරයෙන් ජේ.බී.එස්. සමාගමේ ඕස්ට්‍රේලියානු, කැනඩා සහ ඇමෙරිකා එක්සත් ජනපද මෙහෙයුම් තාවකාලිකව නතර වූ බව සඳහන්.\nඑය යථා තත්ත්වයට පත් කිරීමට හැකිව ඇත්තේ හැකර්වරුන් වෙත ඩොලර් මිලියන 11ක කප්පම් මුදලක් ගෙවීමෙන් අනතුරුවයි.\nඑය අතත්‍ය මුදල් ඒකකයක් වන බිට්කොයින් හරහා ගෙවන ලෙසයි හැකර්වරුන් දැනුම් දී ඇත්තේ.\nඒ අනුව, අදාළ ගෙවීම සිදුකළ බව බ්‍රසීලය කේන්ද්‍ර කොටගත් ජේ.බී.එස්. සමාගමේ ප්‍රධාන විධායක ආන්ද්‍රේ නොගුවේරා ප්‍රකාශ කළා.\nඑය දුෂ්කර තීරණයක් වුවත් සමාගම සහ පාරිභෝගිකයන් ආරක්ෂා කර ගැනීම සඳහා කප්පම් මුදල ගෙවීමට තීරණය කළ බවයි ඔහු වැඩිදුරටත් කියා සිටියේ.",
       "URL": "https://www.hirunews.lk/273943/සයිබර්-ප්‍රහාරයක්-වලක්වන්න-ඩොලර්-මිලියන-11ක්-කප්පම්-ගෙවයි",
       "Category": "Local News",
       "Parent URL": "https://www.hirunews.lk/local-news.php?pageID=1893"
}