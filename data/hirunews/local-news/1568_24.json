{
       "Source": "hirunews",
       "Timestamp": "Thursday, 11 November 2021 - 10:51",
       "Headline": "පන් ලක්ෂයකට අධික කේරළ ගංජා තොගය (වීඩියෝ)",
       "News Content": "ඉන්දියාවේ සිටි මෙරටට බෝට්ටු මගින් හොර රහසේ රැගෙන ආ ලක්‍ෂ පහකට අධික වටිනාකමකින් යුතු කේරළ ගංජා තොගයක් විශේෂ කාර්ය බලකා නිලධාරීන් විසින් අත් අඩංගුවට ගෙන තිබෙනවා.\nවිශේෂ කාර්ය බලකාය ගෝනහේන කඳවුරේ නිලධාරීන්ට ලද තොරතුරකට අනුව ඊයේ (10) දින ගම්පහ පොලිස් වසමේ අංක වලව්වත්තේ දී මෙම වැටලීම සිදු කෙරුණා.\nඑහිදී අත් අඩංගුවට ගත් සැකකරු සන්තකයේ තිබී කේරළ ගංජා කිලෝග්‍රෑම් තුනකට අධික තොගයක්, ඩිජිටල් තරාදියක්, එක් ජංගම දුරකතනයක් සහ මත්ද්‍රව්‍ය ජාවාරමෙන් උපයා ගත් රුපියල් 20,000ක මුදලක් ද විශේෂ කාර්ය බලකාය විසින් සිය භාරයට ගනු ලැබුවා.\nසැකකරු 47 වැනි වියෙහි පසුවන අයෙකු වන අතර , වැඩිදුර පරීක්ෂණ සිදු කිරීමට සැකකරුව ගම්පහ පොලීසිය වෙත භාර දී තිබෙනවා.",
       "URL": "https://www.hirunews.lk/287676/පන්-ලක්ෂයකට-අධික-කේරළ-ගංජා-තොගය-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1568"
}