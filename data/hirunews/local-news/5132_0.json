{
       "Source": "hirunews",
       "Timestamp": "Sunday, 13 March 2016 - 6:55",
       "Headline": "අස්ගිරි මහ නාහිමි දැයෙන් සමුගන්නා අද ජාතික ශෝක දිනයක්",
       "News Content": "අපවත්වී වදාළ අස්ගිරි පාර්ශවයේ මහ නායක අතිපූජ්‍ය ගලගම ශ්‍රී අත්ථදස්සි නාහිමියන්ගේ ශ්‍රී දේහය පිළිබඳ ආදාහන පූජෝත්සවය අද පැවැත්වෙනවා.\nඒ අස්ගිරිය පොලිස් ක්‍රීඩාංගනයේදීයි.\nශ්‍රී දේහය මේ වනවිට අස්ගිරි මහා විහාරයේ පවර උපාලි අනුස්මරණ ශාලාවේ තැන්පත් කර ඇති අතර මහානාහිමියන්ට අවසන් ගෞරව දැක්වීම සදහා අතිවිශාල පිරිසක් ගත වූ දින කිහිපය පුරා එහි පැමිණියා.\nඅද දිනය ජාතික ශෝක දිනයක් ලෙස ප්‍රකාශයට පත් කර ඇති අතර සියලූම රාජ්‍ය ආයතනවල ජාතික ධජය අඩකුඹු කිරීමට කටයුතු කරන ලෙස රජය දැනුම් දුන්නා. එසේම අද මහනුවර නගරයේ විශේෂ රථවාහන සැලැස්මක්ද ක්‍රියාත්මකයි.\nඅද අවසන් ගමන් යන අස්ගිරි මහ නායක අතිපූජ්‍ය ගලගම ශ්‍රී අත්ථදස්සි නාහිමියන්ගේ ජීවන ගමන් මඟ පිළිබඳව හිරු ප්‍රවෘත්ති අංශය තබන සටහනක්.",
       "URL": "https://www.hirunews.lk/128409/අස්ගිරි-මහ-නාහිමි-දැයෙන්-සමුගන්නා-අද-ජාතික-ශෝක-දිනයක්",
       "Category": "Local News",
       "Parent URL": "https://www.hirunews.lk/local-news.php?pageID=5132"
}