{
       "Source": "hirunews",
       "Timestamp": "Monday, 27 September 2021 - 9:03",
       "Headline": "ලෝක සංචාරක දිනය අද",
       "News Content": "ලෝක සංචාරක දිනය අදට යෙදී තිබෙනවා.\nඅන්තර්කරණීය වර්ධනයක් උදෙසා සංචාරක කර්මාන්තය, මෙවර එහි තේමාවයි.\nසංචාරක දිනය නිමිත්තෙන් පණිවුඩයක් නිකුත් කරමින් අග්‍රාමාත්‍ය මහින්ද රාජපක්ෂ පෙන්වා දෙන්නේ, වසංගත තත්ත්වය හමුවේ වුව ද ඊට මුහුණ දෙමින් රටක් ලෙස ඉදිරියට යාමේ අභිප්‍රාය කිසි ලෙසකත් ගිලිහී නො මැති බවයි.\nඑම නිසා ලොව තිරසර ඉලක්කයන්ට ද ගැලපෙන පරිදි පරිසර හා සංස්කෘතික හිතකාමී සංචාරක කර්මාන්තයක් ගොඩනැගීම රජයේ අරමුණ බව ද අග්‍රාමාත්‍යවරයා ප්‍රකාශ කළා.\nසංචාරක ව්‍යාපාරයේ වැදගත්කම සහ එහි සමාජ, සංස්කෘතික, දේශපාලන හා ආර්ථික වටිනාකම් පිළිබඳ ව ජාත්‍යන්තර ප්‍රජාව දැනුවත් කිරීම සඳහා එක්සත් ජාතීන්ගේ සංවිධානයේ විශේෂිත ආයතනයක් වන ලෝක සංචාරක සංවිධානයේ ප්‍රමුඛත්වය ඇති ව මෙම ලෝක සංචාරක දිනය වාර්ෂිකව සමරනවා.",
       "URL": "https://www.hirunews.lk/283344/ලෝක-සංචාරක-දිනය-අද",
       "Category": "Local News",
       "Parent URL": "https://www.hirunews.lk/local-news.php?pageID=1666"
}