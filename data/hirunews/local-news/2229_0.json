{
       "Source": "hirunews",
       "Timestamp": "Wednesday, 06 January 2021 - 20:16",
       "Headline": "ශ්‍රී ලංකාවෙන් තවත් කොරෝනා මරණ දෙකක් - සමස්ත මරණ 219 දක්වා ඉහළට",
       "News Content": "ශ්‍රී ලංකාවෙන් තවත් කොරෝනා වෛරසය ආසාදිත මරණ දෙකක් වාර්තාවී තිබෙනවා.\nමියගොස් ඇත්තේ අවුරුදු 60ක පිරිමි පුද්ගලයෙක් සහ අවුරුදු 78ක කාන්තාවක්.\nඒ අනුව ශ්‍රී ලංකාවේ සිදුවී ඇති සමස්ත කොරෝනා මරණ සංඛ්‍යාව 219ක්.\nපිරිමි පුද්ගලයා දෙහිවල ප්‍රදේශයේ පදිංචිකරුවෙක් වන අතර දකුණු කොළඹ ශික්ෂණ රෝහලේ සිට කොවිඩ් ආසාදිතයෙකු ලෙසට හඳුනා ගැනීමෙන් පසු ජාතික බෝවන රෝග විද්‍යා ආයතනයට මාරුකර යවා තිබුණා.\nඑම රෝහලේදී අද ඔහු මරණයට පත්වී ඇති අතර මරණයට හේතුව ලෙසට දැක්වෙන්නේ ලේ විෂවීම වකුගඩු ආසාදනය සහ කොවිඩ් නිව්මෝනියාවයි.\nමියගොස් ඇති කාන්තාව අලව්ව ප්‍රදේශයේ පදිංචිකාරියක්.\nඇය කුරුණෑගල ශික්ෂණ රෝහලේ සිට කොවිඩ් ආසාදිතයෙකු ලෙසට හඳුනා ගැනීමෙන් පසු නාරම්මල දිස්ත්‍රික් රෝහල වෙත මාරුකර යවා ඇති අතර එහිදී අද මරණයට පත්වී තිබෙනවා.\nමරණයට හේතුව ලෙසට දැක්වෙන්නේ කොවිඩ් 19 ආසාදනය සමග උග්‍ර දියවැඩියාව හෘදයේ අක්‍රියවීම සහ උග්‍ර ශ්වසන පද්ධතියේ ආසාදනයයි.\nශ්‍රී ලංකාවෙන් මේවන විට කොරෝනා වෛරස් ආසාදිතයන් 45978ක් වාර්තාවී ඇති අතර ඉන් 6738ක් රෝහල්ගතව ප්‍රතිකාර ලබමින් පසුවනවා.\nසුවය ලබා නිවෙස් වෙත පිටත්ව ගොස් ඇති සංඛ්‍යාව 39023ක්.",
       "URL": "https://www.hirunews.lk/259021/ශ්‍රී-ලංකාවෙන්-තවත්-කොරෝනා-මරණ-දෙකක්-සමස්ත-මරණ-219-දක්වා-ඉහළට",
       "Category": "Local News",
       "Parent URL": "https://www.hirunews.lk/local-news.php?pageID=2229"
}