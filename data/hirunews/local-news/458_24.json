{
       "Source": "hirunews",
       "Timestamp": "Thursday, 23 March 2023 - 14:11",
       "Headline": "ඩයනා ගමගේ සම්බන්ධයෙන් අධිකරණයෙන් CIDයට නියෝගයක්",
       "News Content": "රාජ්‍ය ඇමතිනි ඩයනා ගමගේ පුරවැසිභාවයට අදාළ කරුණු කිහිපයක් සම්බන්ධයෙන් ආගමන හා විගමන පාලකවරයාගෙන් සහ පුද්ගලයින් ලියාපදිංචි කිරීමේ කොමසාරිස්වරයාගෙන් ප්‍රකාශ සටහන් කරගෙන ඉදිරිපත් කරන ලෙස කොළඹ ප්‍රධාන මහේස්ත්‍රාත් ප්‍රසන්න ද අල්විස් අද (23) අපරාධ පරීක්ෂණ දෙපාර්තමේන්තුවට නියෝග කළා.\nඑම නියෝගය සිදුකළේ අපරාධ පරීක්ෂණ දෙපාර්තමේන්තුව සහ අගතියට පත් පාර්ශවයේ නීතිඥවරු ඉදිරිපත් කළ කරුණු සැලකිල්ලට ගැනීමෙන් අනතුරුවයි.\nඑම ප්‍රකාශ ලැබීමෙන් පසු ඩයනා ගමගේ රාජ්‍ය අමාත්‍යවරිය අත්අඩංගුවට ගැනීම සදහා නියෝගයක් නිකුත් කරන්නැයි අගතියට පත් පාර්ශවයේ නිතිඥවරු ඉදිරිපත් කර ඇති ඉල්ලීම සලකා බැලිය හැකි ද නැද්ද යන්න ප්‍රකාශ කරන බවයි ප්‍රධාන මහේස්ත්‍රාත්වරයා සඳහන් කළේ.",
       "URL": "https://www.hirunews.lk/330717/ඩයනා-ගමගේ-සම්බන්ධයෙන්-අධිකරණයෙන්-cidයට-නියෝගයක්",
       "Category": "Local News",
       "Parent URL": "https://www.hirunews.lk/local-news.php?pageID=458"
}