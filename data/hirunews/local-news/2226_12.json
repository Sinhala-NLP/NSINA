{
       "Source": "hirunews",
       "Timestamp": "Thursday, 07 January 2021 - 20:49",
       "Headline": "කොරෝනා මෘත දේහ ආදාහනය කළ යුතු බවට, වෛරස් විශේෂඥ කමිටුවකින් නිර්දේශ (වීඩියෝ)",
       "News Content": "කොරෝනා ආසාදිතව මියයන පුද්ගලයින්ගේ මෘතදේහ ආදාහනය කළ යුතු බවට ලබාදී ඇති වෛරස විශේෂඥ නිර්දේශ එලෙසම ක්‍රියාත්මක කරන බව සෞඛ්‍ය ඇමතිනී පවිත්‍රා වන්නිආරච්චි පාර්ලිමේන්තුවේදී අද ප්‍රකාශ කළා.\nඇය කියා සිටියේ විශේෂඥයන් ලබාදී ඇති එම නිර්දේශ, කොරෝනා වැලදී මියයන පුද්ගලයින්ගේ අවසන් කටයුතු සිදුකරන ආකාරය පිළිබඳව සොයාබැලෙන ප්‍රධාන කමිටුව වෙත මේ වනවිටත් යොමුකර ඇති බවයි.\nමේ අතර කොරෝනා වෛරසයට කෑගල්ලේ ධම්මික බණ්ඩාර නැමැත්තා නිපදවූ ශ්‍රී භද්‍ර ධම්ම ප්‍රතිජීවක පානයේ සායනික පරීක්ෂණ හෙට හෝ අනිද්දා සිට අනුරාධපුර මෙත්සිරි සෙවනේදී ආරම්භ කරන බව දේශීය වෙදකම් ප්‍රවර්ධන, අමාත්‍යාංශයේ ලේකම් කුමාරි වීරසේකර අද පැවති මාධ්‍ය හමුවකදී කියා සිටියා.",
       "URL": "https://www.hirunews.lk/259111/කොරෝනා-මෘත-දේහ-ආදාහනය-කළ-යුතු-බවට-වෛරස්-විශේෂඥ-කමිටුවකින්-නිර්දේශ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2226"
}