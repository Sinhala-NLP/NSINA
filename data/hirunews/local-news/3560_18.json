{
       "Source": "hirunews",
       "Timestamp": "Friday, 11 January 2019 - 16:04",
       "Headline": "ශ්‍රී ලාංකික සරණාගතයින් 24 දෙනෙකු මැලේසියාවේදී අත්අඩංගුවට",
       "News Content": "ශ්‍රී ලාංකික සරණාගතයින් 24 දෙනෙකු මැලේසියානු ආරක්ෂක අංශ විසින් අත්අඩංගුවට ගෙන තිබෙනවා.\nවිදෙස් වාර්තා සඳහන් කළේ ඔවුන් මැලේසියාවේ සිට නවසීලන්තය සහ  ඕස්ට්‍රේලියාව බලා යාමට එරට රැදී සිටියදී අත්අඩංගුවට ගත් බවයි.\nඒ අතර පිරිමි පුද්ගලයින් 12 දෙනෙකු, කාන්තාවන් 8 දෙනෙකු සහ කුඩා දරුවන් 4 දෙනෙකු ද සිටින බව සඳහන්.\nමෙම පිරිසට අමතරව ඉන්දීය ජාතිකයින් 10 දෙනෙකු ද එරට ආරක්ෂක අංශ විසින් එහිදී අත්අඩංගුවට ගෙන තිබෙනවා.\nඑසේම මෙම මිනිස් ජාවාරම මෙහෙයවීම සම්බන්ධයෙන් සැකපිට තවත් 3 දෙනෙකු අත්අඩංගුවට ගෙන ඇති බවයි අදාළ වාර්තාවල දැක්වුණේ.",
       "URL": "https://www.hirunews.lk/208001/ශ්‍රී-ලාංකික-සරණාගතයින්-24-දෙනෙකු-මැලේසියාවේදී-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3560"
}