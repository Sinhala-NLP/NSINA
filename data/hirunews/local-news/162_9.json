{
       "Source": "hirunews",
       "Timestamp": "Saturday, 22 July 2023 - 10:21",
       "Headline": "විදුලි ජනන යන්ත්‍ර සොරකම් කළ දෙදෙනෙකු අත්අඩංගුවට",
       "News Content": "ගල්නෑව, නෑගම්පහ සකලසූරියගම ප්‍රදේශයේ පිහිටි සම්ප්‍රේෂණ කුළුණක් අසළ සවි කර තිබූ පෞද්ගලික දුරකථන සමාගමකට අයත් විදුලි ජනන යන්ත්‍ර සොරකම් කිරීමේ සිද්ධියකට සැකකරුවන් දෙදෙනෙකු අත්අඩංගුවට ගෙන තිබෙනවා.\nපොලිසිය සදහන් කළේ අත්අඩංගුවට ගත් සැකකරුවන් අවුරුදු අවුරුදු 42 සහ 37 යන වයස්වල පසුවන්නන් බවයි\nරුපියල් ලක්ෂ 9 ක් පමණ වටිනා විදුලි ජනන යන්ත්‍රයක් සොරකම් කර ඇති බවට පසුගිය 12 වන දින ගල්නෑව පොලිසියට ලද පැමිණිල්ලකට අනුව සිදුකළ විමර්ශනයකට අදාළ සැකකරුවන් අත්අඩංගුවට ගෙන තිබෙනවා\nපොතානේගම පදිංචි 42 හැවිරිදි සැකකරු ඊයේ අත්අඩංගුවට ගෙන සිදුකළ ප්‍රශ්න කිරීම්වලදී ශ්‍රාවස්තිපුර ප්‍රදේශයේ අතහැර දැමූ වී මෝලක් තුළ තිබියදී විදුලි ජනන යන්ත්‍රයක් සොයාගෙන තිබෙනවා.\nඑමෙන්ම ඔහුගෙන් විදුලි ජනන යන්ත්‍ර 7 ක් මිලදී ගත් 37 හැවිරිදි පුද්ගලයෙකුද පොලිසිය අත්අඩංගුවට ගෙන ඇති බවයි වාර්තා වෙන්නේ",
       "URL": "https://www.hirunews.lk/342099/විදුලි-ජනන-යන්ත්‍ර-සොරකම්-කළ-දෙදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=162"
}