{
       "Source": "hirunews",
       "Timestamp": "Tuesday, 25 January 2022 - 11:09",
       "Headline": "මී උණ රෝගීන්ගේ ඉහළ යාමක්",
       "News Content": "මේ වන විට මී උණ රෝගීන් වැඩි වශයෙන් වාර්තා වන බවත්, රෝගය වැළදීමෙන් සිදුවන මරණ ඉහළ ගොස් ඇති බව සෞඛ්‍ය අංශ පවසනවා.\nපසුගිය වසරේ ගාල්ල දිස්ත්‍රික්කයෙන් මී උණ රෝගීන් 476ක් හමු වී ඇති අතර, සිදු වී ඇති මරණ සංඛ්‍යාව 6ක්.\nමී උණ රෝගීන් ඉහළ යාමට හේතුවක් වී ඇත්තේ, රෝගය මුල් අවස්ථාවේ දී නො සලකා හැරීමත් සමග රෝහල්ගත නො වී ප්‍රතිකාර නො ගැනීම බවයි ගාල්ල දිස්ත්‍රික් ප්‍රජා වෛද්‍ය විශේෂඥ අමිල එරංග චන්ද්‍රසිරි කියා සිටියේ.\nමේ වන විට මී උණ රෝගය කුඹුරු ආශ්‍රිත ව පමණක් නොව නාගරික ප්‍රදේශවලින් ද වාර්තා වන බව ද ඔහු සදහන් කළා.",
       "URL": "https://www.hirunews.lk/295095/මී-උණ-රෝගීන්ගේ-ඉහළ-යාමක්",
       "Category": "Local News",
       "Parent URL": "https://www.hirunews.lk/local-news.php?pageID=1400"
}