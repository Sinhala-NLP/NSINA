{
       "Source": "hirunews",
       "Timestamp": "Thursday, 10 June 2021 - 20:24",
       "Headline": "ශ්‍රී ලාංකිකයෙකු අමරිකානු ජනපති කොමිසමකට",
       "News Content": "ශ්‍රී ලාංකිකයෙකු වන ආචාර්ය ජෝර්ජ් ඊ ගේබ්‍රියල්  අමරිකානු ධවල මන්දිර සමාජිකත්ව වැඩසටහන සඳහා වන ජනාධිපති කොමිසමට පත් කිරීමට අමරිකානු ජනාධිපති ජෝ බයිඩන් තීරණය කර තිබෙනවා.\nකැලණිය විශ්ව විද්‍යාලයේ උපාධිධාරියෙකු වන ආචාර්ය ජෝර්ජ් ඊ ගේබ්‍රියල් වසර 40කට අධික අත්දැකීම් ඇති ප්‍රවීණ අධ්‍යාපනඥයෙක්.\nමීට දශක දෙක හමාරකට පෙර අමරිකාවට සංක්‍රමණය වූ ආචාර්ය ජෝර්ජ් ඊ ගේබ්‍රියල් ආර්ථික විද්‍යාව සහ සමාජ විද්‍යාව යන විෂයන් සම්බන්ධයෙන් ආචාර්ය උපාධිය ලබා ගෙන ඇත්තේ ටෙනසි හි වැන්ඩබිල්ට් විශ්වවිද්‍යාලයෙන්.\nඅමරිකානු ජනපති කොමිසමකට පත් කෙරුණු ශ්‍රී ලාංකික  පසුබිමක් සහිත පළමු පුද්ගලයා ඔහුයි.",
       "URL": "https://www.hirunews.lk/273967/ශ්‍රී-ලාංකිකයෙකු-අමරිකානු-ජනපති-කොමිසමකට",
       "Category": "Local News",
       "Parent URL": "https://www.hirunews.lk/local-news.php?pageID=1893"
}