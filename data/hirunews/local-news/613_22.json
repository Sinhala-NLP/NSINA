{
       "Source": "hirunews",
       "Timestamp": "Monday, 09 January 2023 - 13:28",
       "Headline": "බස් ගාස්තු අඩු කිරීමේ සාකච්ඡා අසාර්ථකයි",
       "News Content": "පෞද්ගලික බස් රථ සංගම් නියෝජිතයන් සහ ජාතික ගමනාගමන කොමිෂන් සභාව අතර පැවති සාකච්ඡා එකඟතාවකින් තොරව අවසන් වී තිබෙනවා.\nමෙහිදී ගමනාගමන කොමිසමේ නියෝජිතයින් බස් සංගම්වලින් ඉල්ලා ඇත්තේ රුපියලකින් හෝ බස් ගාස්තු අඩු කරන ලෙසටයි.\nඑහෙත් බස් සංගම් පෙන්වා දුන්නේ ඩීසල් මිල අඩුවුව ද බස් කර්මාන්තයේ අනෙකුත් යෙදවුම් මිල ඉහළ යාම හේතුවෙන් ගාස්තු අඩු කිරීමක් සිදුකළ නොහැකි බවයි.\nඒ අනුව දෙපාර්ශ්වය අතර සාකච්ඡා එකඟතාවකින් තොරව අවසන් වී තිබෙනවා.\nතවත් රුපියල් 30 කින් පමණ ඩීසල් මිල අඩු කරන්නේ නම් බස් ගාස්තු සංශෝධනය කළ හැකි බව බස් සංගම් නියෝජිතයින් මෙහිදී සඳහන් කර තිබුණා.",
       "URL": "https://www.hirunews.lk/324625/බස්-ගාස්තු-අඩු-කිරීමේ-සාකච්ඡා-අසාර්ථකයි",
       "Category": "Local News",
       "Parent URL": "https://www.hirunews.lk/local-news.php?pageID=613"
}