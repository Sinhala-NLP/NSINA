{
       "Source": "hirunews",
       "Timestamp": "Tuesday, 07 June 2022 - 18:30",
       "Headline": "ආරක්ෂිත සහ පෝෂ්‍යදායී ආහාරවල වැදගත්කම ශ්‍රී ලංකාවේ සහ මාලදිවයිනේ ඉතාලි තානාපතිවරයා අවධාරණය කරයි",
       "News Content": "ශ්‍රී ලංකාවේ සහ මාලදිවයිනේ ඉතාලි තානාපතිවරයා 2022 ලෝක ආහාර සුරක්ෂිතතා දිනය සනිටුහන් කළේ මානව සෞඛ්‍යය සහතික කිරීමේදී ආරක්ෂිත සහ පෝෂ්‍යදායී ආහාරවල වැදගත්කම පිළිබඳව යළි අවධානයක් යොමු කරන ලෙසයි.\nලෝක ආහාර සුරක්ෂිතතා දිනය සැමරීම සඳහා ශ්‍රී ලංකාවේ සහ මාලදිවයිනේ ඉතාලි තානාපතිනි රීටා ජිලියානා මනෙල්ලා (Rita Giuliana Mannella) විසින් ශ්‍රී ලංකා ඉතාලි ව්‍යාපාරික කවුන්සිලය විසින් ඇයට පරිත්‍යාග කරන ලද ගිනි වරකා ප්‍රභේදයේ කොස් පැලයක් ඇයගේ නිවසේ සිටවනු ලැබුවා.\nමේ අවස්ථාවේදී ශ්‍රී ලංකාවේ ආහාර සහ ඒවා පිළියෙළ කරන ආකාරය පිළිබඳව දැනුවත් විය යුතු බව ද ඇය අවධාරණය කළා.\nඇය පෙන්වා දුන්නේ යමෙකු උත්සාහ කරන්නේ නම් ශ්‍රී ලංකාවේ පොහොසත් සරු සාර පසක් ඇති බැවින් නිවර්තන කලාපීය පලතුරු සහ එළවළු සහිත යහපත් සෞඛ්‍ය සම්පන්න ආහාර සපයා ගැනීම පහසු බවයි.\nගෝලීය ආහාර අර්බුදයක් ඉදිරියේ සිදුවිය හැකි ආහාර සැපයුම් කඩාකප්පල් වීමේ හැකියාව සහ අවදානම පිළිබඳ සෑම රටක්ම නිරන්තර අවබෝධයෙන් සහ අවදානයෙන් සිටිය යුතු බවත් ඇය මෙහිදී අවධාරණය කළා.\nශ්‍රී ලංකාවේ ආහාර වේලෙහි ප්‍රතිලාභ ගැන කතා කරමින් තානාපතිනි මැන්නෙල්ලා පැවසුවේ එම ආහාරවලට ලැබිය යුතු පිළිගැනීම ලැබිය යුතු බවයි.\n\"ආහාර යනු සංස්කෘතියක ස්පන්දනයයි. එය ශරීරය පෝෂණය කරන අතරම එය ජනතාවගේ කෙටිකාලීන හා දිගුකාලීන සෞඛ්‍යය යන දෙකම හා සමීපව බැඳී ඇත,\" යනුවෙන් තානාපති මැන්නැල්ලා පවසා සිටියා.\nලෝක ආහාර සුරක්ෂිතතා දිනය සමරන ජුනි මාසයේදීම \"ආතර් වී දියෙස් හෙවත් කොස් මාමා\" විසින් ආරම්භ කරන ලද ‘කොස් ප්‍රචාරණ ව්‍යාපාරයේ’ සංවත්සරය ද සමරනු ලබනවා.\n1918 දී කොස් මාමා බත් සඳහා ආදේශකයක් ලෙස කොස් සාර්ථකව ප්‍රවර්ධනය කළා.",
       "URL": "https://www.hirunews.lk/306490/ආරක්ෂිත-සහ-පෝෂ්‍යදායී-ආහාරවල-වැදගත්කම-ශ්‍රී-ලංකාවේ-සහ-මාලදිවයිනේ-ඉතාලි-තානාපතිවරයා-අවධාරණය-කරයි",
       "Category": "Local News",
       "Parent URL": "https://www.hirunews.lk/local-news.php?pageID=1112"
}