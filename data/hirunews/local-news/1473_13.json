{
       "Source": "hirunews",
       "Timestamp": "Friday, 24 December 2021 - 8:13",
       "Headline": "කාන්තාවන් බිය ගැන් වූ අයෙකුට කාන්තාවන්ගෙන්ම ගුටි සංග්‍රහයක්",
       "News Content": "කඩුවක් රැගෙන මොරගහහේන ධම්මානන්ද ප්‍රදේශයේ සැරිසරමින් කාන්තාවන් බිය ගැන්වීමට උත්සාහ දැරූ පුද්ගලයකුට කාන්තාවන් පිරිසක් විසින් අතින් පයින් සහ පොලු‍වලින් පහර දී රෝහල්ගත කර ඇතැ යි මොරගහහේන පොලිසිය පවසනවා.\nවයස අවුරුදු 35ක් පමණ වන මෙම පුද්ගලයා අවස්ථා කිහිපයක දී  ධම්මානන්ද  ප්‍රදේශයේ නිවාස කිහිපයකට කඩුවක් රැගෙන ගොස්  තමා ව හඳුනන්නේ දැයි කාන්තාවන් ගෙන් විමසා තිබෙනවා.\nඑලෙස හඳුනා ගැනීමට අවශ්‍යතාවක් නැති බව කාන්තාවන් පැවසීමෙන් අනතුරු ව මෙම පුද්ගලයා ඔවුන්ට කඩුවෙන් පහර දීමට උත්සාහ කිරීමේදීයි කාන්තාවන් පිරිසක් එක් ව මෙලෙස පහර දී ඇත්තේ.\nතුවාල ලබා මාර්ගයේ වැටී සිටි පුද්ගලයා ඔහුගේ මිතුරන් විසින් හොරණ මූලික රෝහල වෙත ඇතුළත් කර තිබෙනවා.\nකාන්තාවන්ගෙන් පහර කෑ පුද්ගලයා මීට පෙර අවස්ථා කිහිපයක දී ම මත්ද්‍රව්‍ය සමඟ පොලිස් අත්අඩංගුවට පත් වූ අයෙකු බවයි බවයි පොලිසිය සඳහන් කළේ.\nතුවාල ලබා සිටින පුද්ගලයා මොරගහහේන - ගොඩැල්ලහේන ප්‍රදේශයේ පදිංචිකරුවෙක්.",
       "URL": "https://www.hirunews.lk/291983/කාන්තාවන්-බිය-ගැන්-වූ-අයෙකුට-කාන්තාවන්ගෙන්ම-ගුටි-සංග්‍රහයක්",
       "Category": "Local News",
       "Parent URL": "https://www.hirunews.lk/local-news.php?pageID=1473"
}