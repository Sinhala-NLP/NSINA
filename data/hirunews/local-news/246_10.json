{
       "Source": "hirunews",
       "Timestamp": "Thursday, 22 June 2023 - 14:44",
       "Headline": "කම්කරු හා විදේශ රැකියා ඇමතිගෙන් ජනතාවට දැනුම්දීමක්",
       "News Content": "තමන්ගේ නම භාවිතා කරමින් හෝ තමන්ගේ ඥාතියෙක් හෝ කාර්ය මණ්ඩලයේ නිලධාරියෙක් බව පවසා විදේශ රැකියා සදහා මුදල් එක් රැස් කරන පුද්ගලයින්ට මුදල් ලබා නොදෙන ලෙස කම්කරු හා විදේශ රැකියා අමාත්‍ය මනුෂ නානායක්කාර ජනතාවගෙන් ඉල්ලීමක් කරනවා.\nතමන්ගේ පවුලේ කිසිදු අයෙක් හෝ අමාත්‍ය කාර්ය මණ්ඩලයේ කිසිදු නිලධාරියෙක් විදේශ රැකියා නියෝජිත ආයතන පවත්වාගෙන යාමේ ව්‍යාපාරයකට සම්බන්ධවී නොමැති බවයි ඔහු නිවේදනයක් නිකුත් කරමින් පෙන්වා දෙන්නේ.\nරැකියා සදහා ශ්‍රමිකයින් යොමු කිරීමට හැකි වන්නේ විදේශ සේවා නියුක්ති කාර්යාංශයේ ලියාපදිංචි විදේශ රැකියා නියෝජිත ආයතනවලට පමණක් වන අතර, එම ආයතන සමග පමණක් සම්බන්ධවී කටයුතු කරන ලෙසද ජනතාවට දැනුම් දෙනවා.",
       "URL": "https://www.hirunews.lk/338717/කම්කරු-හා-විදේශ-රැකියා-ඇමතිගෙන්-ජනතාවට-දැනුම්දීමක්",
       "Category": "Local News",
       "Parent URL": "https://www.hirunews.lk/local-news.php?pageID=246"
}