{
       "Source": "hirunews",
       "Timestamp": "Monday, 02 May 2022 - 16:27",
       "Headline": "නුවන් කුලසේකරත් ඔස්ට්‍රෙලියාවට",
       "News Content": "ශ්‍රී ලංකා කණ්ඩායමේ හිටපු සුපිරි වේග පන්දු යවන්නකු වන නුවන් කුලසේකර කෙටි කලකට ඕස්ට්‍රේලියාවට යාමට සූදානම්වන බව වාර්තා වනවා.\nනුවන් කුලසේකර ඔස්ට්‍රේලියාවේදී ක්‍රීඩකයෙකු සහ පුහුණුකරුවකු ලෙස ප්‍රාන්ත තරග සඳහා කටයුතු කිරීමට සූදානම් වන බවයි ඔහුගෙන් මේ සම්බන්ධයෙන් සිදුකළ විමසීමකදී දැනගන්නට ලැබුනේ.\nමේ සම්බන්ධයෙන් වැඩිදුරටත් අදහස් දැක්වූ නුවන් කුලසේකර කියා සිටියේ තමාට මේ ලද අවස්ථාව ඉතා හොඳ අවස්ථාවක් බවත් ප්‍රවීණයන්ගේ ක්‍රිකට් තරගාවලිය සඳහා අඛණ්ඩව සහභාගිවීමට මෙම පුහුණුව සහ නිරන්තරයෙන් ක්‍රීඩාව සමඟ රැඳී සිටීම අතිශයින් ප්‍රයෝජනවත් වන බවත් ඔහු කියා සිටියා.\nනුවන් කුලසේකර මෙරටින් බිහි වූ විශිෂ්ටතම වේග පන්දු යවන්නෙකු වන අතර අයි.සී.සී ජාත්‍යන්තර ක්‍රිකට් ශ්‍රේණිගත කිරීම්වල එක්දින පන්දු යවන්නන්ගේ අංක 1 ස්ථානයේ වැජඹුණු එකම ශ්‍රී ලාංකික වේගපන්දු යවන්නා වන්නේ ද නුවන් ගුණසේකරයි.",
       "URL": "https://www.hirunews.lk/303347/නුවන්-කුලසේකරත්-ඔස්ට්‍රෙලියාවට",
       "Category": "Local News",
       "Parent URL": "https://www.hirunews.lk/local-news.php?pageID=1195"
}