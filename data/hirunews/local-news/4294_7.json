{
       "Source": "hirunews",
       "Timestamp": "Sunday, 01 October 2017 - 12:32",
       "Headline": "නොදන්වා වැඩවරන වෛද්‍යවරුන්ට ඇමති රාජිතගෙන් රතු එළියක්",
       "News Content": "රජයේ වෛද්‍ය නිලධාරීන්ගේ සංගමය දැනුම්දීමකින් තොරව වර්ජනයක් ආරම්භ කළහොත් ඊට එරෙහිව දැඩි ක්‍රියාමාර්ග ගැනීමට බලාපොරොත්තු වන බව සෞඛ්‍ය පෝෂණ හා දේශීය වෛද්‍ය අමාත්‍ය රාජිත සේනාරත්න පවසනවා.\nමාළඹේ පෞද්ගලික වෛද්‍ය විද්‍යාලය සම්බන්ධයෙන් පැන නැගී ඇති ගැටළුකාරී තත්ත්වයට නිසි විසඳුම් ලබාදෙන ඉල්ලමින් තමන් පෙර දැනුම්දීමකින් තොරව වර්ජනයකට අවතීර්ණ වන බවයි රජයේ වෛද්‍ය නිලධාරීන්ගේ සංගමය පසුගියදා සඳහන් කළේ.\nඅමාත්‍යවරයාගේ මෙම ප්‍රකාශය සම්බන්ධයෙන් රජයේ වෛද්‍ය නිලධාරීන්ගේ සංගමයේ විධායක කාරක සභික වෛද්‍ය ප්‍රසාද් කොළඹගේගෙන් හිරු ප්‍රවෘත්ති අංශය විමසීමක් කළා. එහිදී ඔහු කියා සිටියේ අමාත්‍යවරයාගේ දැඩි පියවර පිළිබඳව කළබල නොවිය යුතු බවයි.",
       "URL": "https://www.hirunews.lk/172283/නොදන්වා-වැඩවරන-වෛද්‍යවරුන්ට-ඇමති-රාජිතගෙන්-රතු-එළියක්",
       "Category": "Local News",
       "Parent URL": "https://www.hirunews.lk/local-news.php?pageID=4294"
}