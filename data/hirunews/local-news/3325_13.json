{
       "Source": "hirunews",
       "Timestamp": "Friday, 31 May 2019 - 12:30",
       "Headline": "උදැල්ලකින් පහරදී තිදරු පියෙකු ඝාතනය කෙරේ",
       "News Content": "ගොඩකවෙල, මැද්දේගම ප්‍රදේශයේදී උදැල්ලකින් පහරදී පුද්ගලයෙකු ඝාතනය කර තිබෙනවා.\nඊයේ (30) රාත්‍රියේ මෙම ඝාතනය සිදුව ඇති බවයි පොලිසිය පැවසුවේ.\nමෙලෙස ඝාතනයට ලක්ව ඇත්තේ මැද්දේගම යහලවෙල ප්‍රදේශයේ පදිංචි 45 හැවිරිදි  තිදරු පියෙක්.\nමුදල් ආරවුලක් හේතුවෙන් මෙම ඝාතනය සිදුව ඇති බවට මුලික පොලිස් පරීක්ෂණ වලදී අනාවරණය වී තිබෙනවා.\nඝාතනය සිදුකළ සැකකරු ද තුවාල ලබා ගොඩකවෙල රෝහලට ඇතුලත් කර ඇති අතර ගොඩකවෙල පොලිසිය වැඩිදුර විමර්ශන සිදුකරනවා.",
       "URL": "https://www.hirunews.lk/217447/උදැල්ලකින්-පහරදී-තිදරු-පියෙකු-ඝාතනය-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=3325"
}