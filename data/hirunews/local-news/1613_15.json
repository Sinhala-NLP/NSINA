{
       "Source": "hirunews",
       "Timestamp": "Friday, 22 October 2021 - 12:29",
       "Headline": "අන්තර් පළාත් සංචරණ සීමා ඉවත් කෙරෙයි ? (වීඩියෝ)",
       "News Content": "දැනට පනවා ඇති පළාත් සංචරණ සීමා ඔක්තෝම්බර් 31 වැනි දා අලුයම හතරෙන් පසු ඉවත් කිරීමට ජනාධිපතිවරයාගේ ප්‍රධානත්වයෙන් අද රැස් වූ කොවිඩ් කමිටු රැස්වීමේදී තීරණය කළ බව යුද හමුදාපති ජෙනරාල් ශවේන්ද්‍ර සිල්වා ප්‍රකාශ කළා.\nඑසේම සෞඛ්‍ය, ආරක්ෂක ඇතුළු ඉදිරි පෙළ වෘත්තිකයන් සඳහා කොරෝනා මර්දන වර්ධක එන්නතක් ලබාදීමටද එහිදී තීරණය කර තිබෙනවා.\nමේ අතර ලබන 25 වැනි දා සිට බස්නාහිර පළාත තුළ දුම්රිය ගමනාගමනය ආරම්භ කෙරෙන අතර, එය වාරප්‍රවේශපත්‍ර හිමියන්ට පමණක් සීමා වනු ඇති.\nඑමෙන්ම නොවැම්බර් 1 වැනි දා සිට අන්තර් පළාත් දුම්රිය ධාවනයද ආරම්භ කිරීමටයි තීරණය කර ඇත්තේ.",
       "URL": "https://www.hirunews.lk/285712/අන්තර්-පළාත්-සංචරණ-සීමා-ඉවත්-කෙරෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1613"
}