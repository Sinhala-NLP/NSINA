{
       "Source": "hirunews",
       "Timestamp": "Sunday, 24 December 2017 - 12:39",
       "Headline": "උතුරුකරයේ සිට ඉන්දියාවට පාරු සේවයක්",
       "News Content": "තමිල්නාඩුවේ පැවැත්වෙන හින්දු ආගමික උත්සවයක් සඳහා සහභාගිවීමට මෙරට උතුරු කරයේ දෙමළ ජනතාවට අවස්ථාව ලබාදීම සඳහා මුහුදු යාත්‍රා සේවාවක් ක්‍රියාත්මක කිරීමට ඉන්දියාව පියවර ගෙන තිබෙනවා.\nචිදම්බරම් හි පිහිටි නටරාජා කෝවිලේ - ආරුද්‍රා දර්ශන උළෙල අද ආරම්භ වන අතර, එය සමාප්ත කෙරෙන්නේ ජනවාරි 2 වනදායි.\nඒ සඳහා ශ්‍රී ලාකික හින්දු බැතිමතුන් විශාල පිරිසක්ද සහභාගිවනු ඇතැයි ඉන්දියාව අපේක්ෂා කරනවා.\nඒ අනුව ඔවුන්ට ගමනාගමන පහසුකම් සැළසීම සඳහන් කන්කසන්තුරේ සහ චෙන්නායි අතර මුහුදු යාත්‍රා සේවාව ක්‍රියාත්මක කිරීමටයි ඉන්දීය මධ්‍යම රජය තීරණය කර ඇත්තේ.\nඉන්දීය විදේශ අමාත්‍යාංශය මේ සම්බන්ධයෙන් නිල නිවේදනයක්ද නිකුත් කර ඇති අතර එය තමිල්නාඩුවේ දේශපාලන අංශවල ද ප්‍රසාදයට ලක්වී තිබෙනවා.\nඔවුන් කියා සිටින්නේ රාමේෂ්වරන් සහ තලෙයිමන්නාරම අතර මගී යාත්‍රා සේවාව යළි ක්‍රියාත්මක කිරීම අවශ්‍යතාවක් බවයි.",
       "URL": "https://www.hirunews.lk/179186/උතුරුකරයේ-සිට-ඉන්දියාවට-පාරු-සේවයක්",
       "Category": "Local News",
       "Parent URL": "https://www.hirunews.lk/local-news.php?pageID=4158"
}