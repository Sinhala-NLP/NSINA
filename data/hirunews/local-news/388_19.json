{
       "Source": "hirunews",
       "Timestamp": "Wednesday, 26 April 2023 - 22:08",
       "Headline": "කොහුවල සහ ගැටඹේ මංසන්දිවලට ගුවන් පාලම්",
       "News Content": "ශ්‍රී ලංකාව තුළ ක්‍රියාත්මක කෙරෙන කොහුවල මංසන්දියේ සහ ගැටඹේ මංසන්දියේ ගුවන් පාලම්වල ඉදිරි කටයුතු පිළිබඳව විශේෂ සාකච්ඡාවක් හංගේරියානු රජයේ බලධාරීන් සහ ප්‍රවාහන හා මාර්ග හා ජනමාධ්‍ය අමාත්‍ය ආචාර්ය බන්දුල ගුණවර්ධන අතර අමාත්‍යංශ කාර්යාලයේ දී පැවැත්වුණා.\nමේ සඳහා හංගේරියානු රජය ණය ආධාර යටතේ යුරෝ මිලියන 52ක මුදලක් ලබා දෙන බවයි වාර්තා වන්නේ.\nජාත්‍යන්තර මූල්‍ය අරමුදල සමඟ පැවැත්වෙන සාකච්ඡාවල සාර්ථකත්වය පිළිබඳ සලකා බලමින් දැනට තාවකාලිකව අත්හිටුවා ඇති කොහුවල සහ ගැටඹේ ගුවන් පාලම්වල ඉදිකිරීම් අවසන් කිරීම පිළිබඳව මෙහි දී දෙපාර්ශවය අතර අදහස් හුවමාරු වූ බව සඳහන්.\nඒ අනුව පවතින තත්වයෙහි ප්‍රමුඛතාවය පිළිබඳව සලකා බලමින් කොහුවල ගුවන් පාලම කඩිනමින් ඉදිකිරීම අවසන් කිරීමටත් එහි දෙවන අදියර ලෙස ගැටඹේ ගුවන් පාලමේ ඉදිකිරීම් ද කඩිනමින් අවසන් කිරීමටත් මෙහි දී එකඟතාවය පළ කර තිබෙනවා.",
       "URL": "https://www.hirunews.lk/333532/කොහුවල-සහ-ගැටඹේ-මංසන්දිවලට-ගුවන්-පාලම්",
       "Category": "Local News",
       "Parent URL": "https://www.hirunews.lk/local-news.php?pageID=388"
}