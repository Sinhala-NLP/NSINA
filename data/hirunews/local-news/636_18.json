{
       "Source": "hirunews",
       "Timestamp": "Thursday, 29 December 2022 - 12:53",
       "Headline": "අක්කරෙයිපත්තුව මහේස්ත්‍රාත් අධිකරණයේ ලේඛනාගාරය ගිනි තැබූ 3ක් අත්අඩංගුවට",
       "News Content": "අක්කරෙයිපත්තුව මහේස්ත්‍රාත් අධිකරණයේ ලේඛනාගාරය ගිනි තැබීමේ සිද්ධියට හඳුනාගෙන සිටි සැකකරුවන් තිදෙනාම පොලිසිය අත්අඩංගුවට ගෙන තිබෙනවා.\nපසුගිය 21 වැනිදා අලුයම මහේස්ත්‍රාත් අධිකරණයේ ලේඛනාගාරයට කිසියම් පිරිසක් විසින් ගිනි තබා තිබූ අතර ගින්නෙන් එහි තිබූ ලිපි ලේඛන අඩකට වැඩි ප්‍රමාණයක් විනාශ වී තිබුණා.\nපසුව පොලිසිය ඒ පිළිබඳ විමර්ශන ආරම්භ කළ අතර ඊට අදාළවයි සැකකරුවන් තිදෙනෙකු ඊයේ (28) අත්අඩංගුවට ගෙන තිබුණේ.\nඔවුන් අක්කරෙයිපත්තුව ප්‍රදේශයේ පදිංචිකරුවන් වන අතර කාගේ හෝ උවමනාවක් මත කොන්ත්‍රාත්තුවක් ලබාගෙන ඔවුන් මෙම ගිණි තැබීම සිදු කර ඇති බවටයි පොලීසිය අනාවරණය කරගෙන ඇත්තේ.\nකොන්ත්‍රාත්තුව ලබා දුන්නේ කවුරුන්ද යන්න පිළිබඳව ද මේ වනවිට අනාවරණය කරගෙන තිබෙනවා.",
       "URL": "https://www.hirunews.lk/323813/අක්කරෙයිපත්තුව-මහේස්ත්‍රාත්-අධිකරණයේ-ලේඛනාගාරය-ගිනි-තැබූ-3ක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=636"
}