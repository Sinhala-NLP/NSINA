{
       "Source": "hirunews",
       "Timestamp": "Wednesday, 19 April 2017 - 10:08",
       "Headline": "කොළඹ කුණු කරදියානට බැහැර කිරීමට එරෙහිව විරෝධතාවක්",
       "News Content": "කොළඹ නගරයේ එකතුවන කැළි කසළ පිළියන්දල - කරදියාන කසළ අංගනයට බැහැර කිරීමට එරෙහිව මේ වන විට ප්‍රදේශවාසීන් විරෝධතාවක නිරත වනවා.\nවේරහැර - රත්මලාන මාර්ගය, බොරුපන පාලම අසලින් හරස් කර ඔවුන් විරෝධතාවයේ නිරත වන බවයි එහි සිටින හිරු වාර්තාකරු සඳහන් කළේ.\nඒ හේතුවෙන් එම මාර්ගයේ ගමනාගමන කටයුතුවලට බාධා එල්ල වී තිබෙනවා.\nකොළඹ මහ නගර සභාවේ නාගරික කොමසාරිස් වී.කේ.ඒ. අනුර විසින් සිදුකරන ලද ඉල්ලීමකට අනුව කැස්බෑව මහේස්ත්‍රාත් අධිකරණය කරදියාන කසල අංගනයට කසල බැහැර කිරීමට ඊයේ අවසර ලබාදුන්නා.\nදැන් පැවැත්වෙන විරෝධතාවය නිසා කසල රැගෙන පැමිණි ලොරි රථ 30කට ආසන්න ප්‍රමාණයක් එම ස්ථානයේ නවතා ඇති බවයි හිරු වාර්තාකරු කියා සිටියේ.",
       "URL": "https://www.hirunews.lk/159475/කොළඹ-කුණු-කරදියානට-බැහැර-කිරීමට-එරෙහිව-විරෝධතාවක්",
       "Category": "Local News",
       "Parent URL": "https://www.hirunews.lk/local-news.php?pageID=4557"
}