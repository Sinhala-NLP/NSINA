{
       "Source": "hirunews",
       "Timestamp": "Monday, 22 March 2021 - 7:26",
       "Headline": "දිවයින පුරා මුද්‍රණ කඩදාසි හිඟයක්",
       "News Content": "මේ වන විට රට තුළ මුද්‍රණ කඩදාසි හිඟයක් පවතින බව ශ්‍රී ලංකා මුද්‍රණකරුවන්ගේ සංගමය පවසනවා.\nඑම සංගමයේ සභාපති ඩිලාන් සිල්වා සදහන් කළේ කඩදාසි සඳහා වැය වන මිල ගණන් ද සියයට 30කින් පමණ ඉහළ ගොස් ඇති බවයි.\nපවතින බහාලුම් හිඟය හමුවේ බහාලුම් මිල ගණන් ද ඉහළ ගොස් ඇති අතර, කඩදාසි ආනයනය අපනයන ක්‍රියාවලියේදී ද වැඩි වියදමක් දැරීමට සිදුව ඇති බව සදහන්.\nචීනය, ඉන්දියාව, ඉන්දුනීසියාව සහ කොරියාව යන රටවලින් මෙරටට මුද්‍රණ කඩදාසි වැඩි වශයෙන් ආනයනය කරනු ලබන අතර, ඉන්දියාව තුළ ද මේ වන විට මුද්‍රණ කඩදාසි හිඟයක් පවතින බවයි වාර්තා වන්නේ.",
       "URL": "https://www.hirunews.lk/266112/දිවයින-පුරා-මුද්‍රණ-කඩදාසි-හිඟයක්",
       "Category": "Local News",
       "Parent URL": "https://www.hirunews.lk/local-news.php?pageID=2072"
}