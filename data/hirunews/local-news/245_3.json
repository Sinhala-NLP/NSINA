{
       "Source": "hirunews",
       "Timestamp": "Friday, 23 June 2023 - 8:18",
       "Headline": "භූමිතෙල් මිල අඩුවුවත් මාළු මිලෙහි වෙනසක් සිදුකළ නොහැකි බව ධීවර සංගම් කියයි",
       "News Content": "භූමිතෙල් මිල අඩු වුවද මාළු මිලෙහි වෙනසක් සිදුකළ නොහැකි බව ධීවර සංගම් පවසනවා.\nගෘහස්ථව භාවිතයට ගන්නා භූමිතෙල් මිල රුපියල් 50කින් අඩු කළ අතර කාර්මික භූමිතෙල් මිල රුපියල් 134කින් අඩු කිරීමටයි මේ මස පළමුවැනිදා සිට පියවර ගැනුණේ. ‍\nකෙසේ වෙතත් ඔවුන් පවසන්නේ මාළු මිල ගණන් අඩු කිරීමට එම මිල සංශෝධනය ප්‍රමාණවත් නොවන බවයි.\nමේ දිනවල වෙළදපොළේ මත්ස්‍ය තොග මිල ගණන් සැලකීමේ දී බලයා කිලෝවක් රුපියල් 1,200ත් 1,300ත් අගයකත්, කෙළවල්ලා කිලෝවක් රුපියල් 1700ත් 1800ත් අතර අගයකත් පවතිනවා.\nකෙසේ වෙතත් මේ දිනවල මසුන් අල්ලා ගන්නා ප්‍රමාණයේ අඩුවක් දක්නට ලැබෙන බව ධීවර සංගම් ප්‍රකාශ කළා.",
       "URL": "https://www.hirunews.lk/338782/භූමිතෙල්-මිල-අඩුවුවත්-මාළු-මිලෙහි-වෙනසක්-සිදුකළ-නොහැකි-බව-ධීවර-සංගම්-කියයි",
       "Category": "Local News",
       "Parent URL": "https://www.hirunews.lk/local-news.php?pageID=245"
}