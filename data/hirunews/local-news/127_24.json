{
       "Source": "hirunews",
       "Timestamp": "Thursday, 03 August 2023 - 17:40",
       "Headline": "හිටපු පොලිස්පති රාජකාරිය පැහැර හැරි බවට චෝදනා",
       "News Content": "හිටපු ආරක්ෂක ලේකම් හේමසිරි ප්‍රනාන්දු සහ හිටපු පොලිස්පති පූජින් ජයසුන්දර යන නිදොස් කොට නිදහස් කරමින් මහාධිකරණ දුන් නඩු තීන්දුව දෝෂ සහිත බව අතිරේක සොලිසිටර් ජෙනරාල්වරයා පවසනවා.\nඒ එම චෝදනාවලින් පූජිත් ජයසුන්දර නිදොස් කොට නිදහස් කරමින් කොළඹ ත්‍රිපුද්ගල මහාධිකරණ විනිසුරු මඩුල්ල දුන් තීන්දුව බල රහිත කිරීමේ නියෝගයක් නිකුත් කරන ලෙස ඉල්ලා නීතිපතිවරයා විසින් ඉදිරිපත් කර තිබූ අභියාචනා පෙත්සම අද (02) විභාගයට ගත් අවස්ථාවේදීයි.\nසහරාන් හෂිම් ඇතුළු පිරිස පිළිබඳ ප්‍රමාණවත් තරම් තොරතුරු ලැබී තිබියදීත් පාස්කු ඉරුදින එල්ල වූ මරාගෙන මැරෙන ප්‍රහාරය වළක්වා ගැනීමට කටයුතු නොකිරීම නිසා හිටපු පොලිස්පති සිය රාජකාරිය පැහැර හැරීමක් සිදු කර ඇති බවයි එහිදී නීතිපතිවරයා ප්‍රකාශ කර ඇත්තේ.\nඅදාළ පිරිස විසින් දීර්ඝ කාලයක් පුරාවට සිදු කළ නීති විරෝධී කටයුතු සම්බන්ධයෙන් ලැබී තිබූ තොරතුරු මත ක්‍රියාත්මක වූයේ නම් සිදු වූ මහා විනාශය වළක්වා ගැනීමට හැකියාව තිබූ බවයි සොලිසිටර් ජෙනරාල්වරයා මෙහිදී සඳහන් කර සිටියේ.",
       "URL": "https://www.hirunews.lk/343505/හිටපු-පොලිස්පති-රාජකාරිය-පැහැර-හැරි-බවට-චෝදනා",
       "Category": "Local News",
       "Parent URL": "https://www.hirunews.lk/local-news.php?pageID=127"
}