{
       "Source": "hirunews",
       "Timestamp": "Tuesday, 01 November 2022 - 13:03",
       "Headline": "ශ්‍රී ලංකාවට ජය",
       "News Content": "විස්සයි විස්ස ලෝක කුසලාන ක්‍රිකට් තරගාවලියේ ඇෆ්ගනිස්තානයට එරෙහි තරගය කඩුලු 6කින් ජයගැනීමට ශ්‍රී ලංකා කණ්ඩායම සමත් වුණා.\nඒ අනුව ප්‍රසාද ලකුණු සටහනේ 3 වැනි ස්ථානය දක්වා ඉහළට පැමිණීමට ශ්‍රී ලංකාව සමත් වුණා.\nලෝක කුසලාන විස්ස යි විස්ස ක්‍රිකට් තරගාවලියේ අවසන් පූර්ව වටයට පිවිසීම සඳහා තවදුරටත් බලාපොරොත්තු තබාගැනීමට මෙම තරගයේ ජයග්‍රහණය ශ්‍රී ලංකාවට අත්‍යවශ්‍ය සාධකයක්.\nමෙම තරග පරාජයත් සමඟ ඇෆ්ගනිස්තාන කණ්ඩායමට මෙවර විස්ස යි විස්ස ලෝක කුසලාන තරගාවලියේ අවසන් පූර්ව වටයට පිවිසීමට තිබූ අවසන් බලාපොරොත්තුව ද ගිලිහී ගියා.\nසුපිරි පිතිහරඹයක නිරත වූ ධනංජය ද සිල්වා පන්දු 42ක දී අගනා ලකුණු 66ක් ලබා ගත්තේ, හතරේ පහර 6ක් සහ 6 පහර 2ක් සමඟින්.",
       "URL": "https://www.hirunews.lk/319372/ශ්‍රී-ලංකාවට-ජය",
       "Category": "Local News",
       "Parent URL": "https://www.hirunews.lk/local-news.php?pageID=764"
}