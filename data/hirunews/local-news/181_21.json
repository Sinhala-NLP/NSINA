{
       "Source": "hirunews",
       "Timestamp": "Saturday, 15 July 2023 - 16:42",
       "Headline": "කෙසෙල් ගෙඩියක් සිරවී 8 හැවිරිදි පාසල් දැරියක් මරුට (වීඩියෝ)",
       "News Content": "කෙසෙල් ගෙඩියක් උගුරේ සිර වීමෙන් 8 හැවිරිදි පාසල් දැරියක් මිය ගිය පුවතක් දොම්පේ - කෑරගල - පුටුපාගල ප්‍රදේශයෙන් වාර්තා වුණා. කේ.පී. ගීත්මිනි හේෂාරා නැමති ඇය දෙකටන ප්‍රාථමික විද්‍යාලයේ 3 වන ශ්‍රේණියේ ඉගෙනුම ලැබූ සිසුවියක්.\nපසුගිය 9 වනදා දහම් පාසලේ විවේක කාලයේදී කෙසෙල් ගෙඩියක් අහාරයට ගන්නා අවස්ථාවේ එය මෙලෙස ඇයගේ උගුරේ සිරවී තිබුණා.\nපසුව දහම් පාසලේ ආචාර්යවරුන් විසින් ඇයව දොම්පේ මූලික රෝහලට ඇතුලත් කර ඇති අතර එහිදී කෘත්‍රීමව ස්වසනය ලබා දී පසුව වැඩි දුර ප්‍රතිකාර සදහා ගම්පහ මහ රෝහලට මාරු කර යවා තිබෙනවා.\nදින 5 ක් ගම්පහ රෝහලේ දැඩි සත්කාර ඒකකයේ ප්‍රතිකාර ලැබූ මෙම දැරිය ඊයේ ජිවිතක්ෂයට පත්වුණා. සහෝදරියන් සිව් දෙනෙකුගේ පවුලේ තුන්වන දියණිය වූ කේ.පී. ගීත්මිනි හේෂාරා අධ්‍යාපනයට සහ ප්‍රායෝගික ක්‍රියාකාරකම්වලට ඉතා දක්ෂ බවයි ඇගේ දෙමව්පියන් සඳහන් කළේ.",
       "URL": "https://www.hirunews.lk/341320/කෙසෙල්-ගෙඩියක්-සිරවී-8-හැවිරිදි-පාසල්-දැරියක්-මරුට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=181"
}