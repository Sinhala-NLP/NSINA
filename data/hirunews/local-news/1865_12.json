{
       "Source": "hirunews",
       "Timestamp": "Wednesday, 23 June 2021 - 16:15",
       "Headline": "අංගොඩ ලොක්කාගේ මස්සිනා හෙරොයින් සමඟ අත්අඩංගුවට",
       "News Content": "ඉන්දියාවේදී මියගිය බවට සැක කෙරෙන මද්දුමගේ ලසන්ත චන්දන පෙරේරා හෙවත් අංගොඩ ලොක්කාගේ මස්සිනා හෙරොයින් සමඟින් මුල්ලේරියාව ප්‍රදේශයේදී අත්අඩංගුවට ගෙන තිබෙනවා.\nනුගේගොඩ කොට්ඨාස විෂ මත්ද්‍රව්‍ය වැටලීම් ඒකකය විසින් ඊයේ සිදුකළ විශේෂ මෙහෙයුමකින් අනතුරුවයි මොහු  අත්අඩංගුවට ගෙන ඇත්තේ.\nඑහිදී ඔවුන් සතුව තිබී හෙරොයින් ග්‍රෑම් 10 ක්, රුපියල් ලක්ෂ 25 ක මුදලක් සහ රුපියල් ලක්ෂ 15 ක් පමණ වටිනා රන් භාණ්ඩද සොයාගෙන ඇති බව සඳහන්.\nසැකකරු මෝටර් රථයක ගමන් කරමින් සිටියදී අත්අඩංගුවට ගෙන ඇති අතර ඔහුත් සමඟ එහි ගමන් ගත් තවත් අයෙකු ද පොලිස් භාරයට ගනු ලැබුවා. ඔහු මෙරට ප්‍රධාන පෙළේ මූල්‍ය සමාගමක කළමනාකරුවෙකුද වනවා.",
       "URL": "https://www.hirunews.lk/275140/අංගොඩ-ලොක්කාගේ-මස්සිනා-හෙරොයින්-සමඟ-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1865"
}