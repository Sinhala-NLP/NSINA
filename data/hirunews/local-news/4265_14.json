{
       "Source": "hirunews",
       "Timestamp": "Wednesday, 18 October 2017 - 16:15",
       "Headline": "තවත් පක්ෂ 4ක් පොදුජන පෙරමුණ සමග එක්වෙයි (ඡායරූප)",
       "News Content": "තවත් පක්ෂ 4ක් ශ්‍රී ලංකා පොදුජන පෙරමුණට එක්ව තිබෙනවා.\nහිටපු නියෝජ්‍ය අමාත්‍ය විනයාගමුර්ති මුරලිදරන් හෙවත් කරුණා අම්මාන් නායකත්වය දරන දෙමළ එක්සත් නිදහස් පෙරමුණද ඒ අතර වනවා.\nජවිපෙ හිටපු නායක සෝමවංශ අමරසිංහගේ නායකත්වයෙන් බිහි වූ ජනතා සේවක පක්ෂය, ශ්‍රී ලංකා ප්‍රගතිශීලි පෙරමුණ, ශ්‍රී ලංකා ලිබරල් පක්ෂය ද මෙසේ හිටපු අමාත්‍ය බැසිල් රාජපක්ෂ හමු වී පොදුජන පෙරමුණට සහය දීමට කැමැත්ත පළ කර තිබෙනවා.\nඊයේ හා අද(18) මෙම පක්ෂ නියෝජිතයන් කොළඹ නෙලුම් මාවත ශ්‍රී ලංකා පොදුජන පෙරමුණ කාර්යාලයේ දී බැසිල් රාජපක්ෂ හිටපු අමාත්‍යවරයා මුණ ගැසී තිබෙනවා.\nමේ අතර කඳුරට ජාතික පෙරමුණ එළඹෙන පළාත් පාලන ඡන්දයේ දී ශ්‍රී ලංකා පොදුජන පෙරමුණ හා එක්ව තරග කිරීමට මිට පෙර එකඟතාව පළ කළා.\nපසුගිය ජනාධිපතිවරණය හා මහා මැතිවරණයේ දී කඳුරට ජාතික පෙරමුණ වර්තමාන ආණ්ඩුව දිනවීමට කටයුතු කළා.",
       "URL": "https://www.hirunews.lk/173835/තවත්-පක්ෂ-4ක්-පොදුජන-පෙරමුණ-සමග-එක්වෙයි-ඡායරූප",
       "Category": "Local News",
       "Parent URL": "https://www.hirunews.lk/local-news.php?pageID=4265"
}