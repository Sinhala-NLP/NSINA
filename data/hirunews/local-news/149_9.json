{
       "Source": "hirunews",
       "Timestamp": "Wednesday, 26 July 2023 - 19:23",
       "Headline": "පොලිස්  කණිෂ්ඨ නිළධාරින්ගේ සුභ සාධක වෙළඳසැලෙහි  මූල්‍ය අක්‍රමිකතා",
       "News Content": "පොලිස් කණිෂ්ඨ නිළධාරින්ගේ සංගමයේ මරදානේ පිහිටි සුභ සාධක වෙළඳසැල සිදු වූ බව කියන මුදල්  අක්‍රමිකතාවයන් සම්බන්ධයෙන් විමර්ශනයක් සිදුකිරීමට පොලිස් කණිෂ්ඨ නිළධාරින්ගේ සංගමය පියවර ගෙන තිබෙනවා.\nකොත්මලේ ප්‍රදේශයේ වෙළඳසැලක බිල්පත් උපයෝගී කරගෙන භාණ්ඩ කොළඹ ප්‍රදේශයේ වෙළඳසැල්වලින් මිලදී ගෙන ඇති අතර එම සම්බන්ධව ද   අවධානය යොමු වී ඇති අතර එයටද විමර්ශන සිදුකරන බව නිලධාරියෙකු  අනාවරණය කළේය.\nඑලෙස වෙළඳසැලට ලබාගත් රුපියල් ලක්ෂ තුනකට අධික වටිනාකමින් යුතු භාණ්ඩ තොගයක් කල් ඉකුත් වී ඇති අතර ඒවා මේ වන විට බෑග් වල අසුරා තිබෙන බව නිරීක්ෂණය වූ බව නිලධාරියෙකු වැඩිදුරටත් හෙළි කළේය.\nඑම සම්බන්ධවද  වෙනම විමර්ශනයක් සිදු කිරීමට මේ වන විට පොලිස් කනිෂ්ඨ නිලධාරීන්ගේ සංගමය තීරණය කර තිබෙන  බවද එම සංගමයේ නිලධාරීන් වැඩිදුරටත් පැවසූහ.",
       "URL": "https://www.hirunews.lk/342621/පොලිස්-කණිෂ්ඨ-නිළධාරින්ගේ-සුභ-සාධක-වෙළඳසැලෙහි-මූල්‍ය-අක්‍රමිකතා",
       "Category": "Local News",
       "Parent URL": "https://www.hirunews.lk/local-news.php?pageID=149"
}