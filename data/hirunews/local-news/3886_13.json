{
       "Source": "hirunews",
       "Timestamp": "Wednesday, 20 June 2018 - 18:15",
       "Headline": "තැපෑලේ අද සාකච්ඡාවත් අසාර්ථකයි - වර්ජනය අඛණ්ඩව",
       "News Content": "වර්ජනයේ නිරත තැපැල් වෘත්තිය සමිති සහ බලධාරින් අතර අද පැවති සාකච්ඡාවද විසඳුමකින් තොරව අවසන් වී තිබෙනවා.\nමීට පෙරද සාකච්ඡා වට කිහිපයක් පැවති අතර, ඒවාද විසඳුමකින් තොරවයි අවසන් වූයේ.\nතැපැල් සේවකයන් දින 10ක් තිස්සේ ක්‍රියාත්මක කරන වර්ජන ක්‍රියාමාර්ගය හේතුවෙන් ජාත්‍යන්තර තැපැල් කටයුතු බිද වැටීමේ අවදානමක්ද මේ වනවිට මතුව තිබෙනවා.\nකෙසේ වෙතත් වර්ජනයේ නිරත තැපැල් සේවකයින් අද මධ්‍යම තැපැල් හුවමාරුව ඉදිරිපිට අඛන්ඩ උපවාසයක්ද ආරම්භ කළේ සිය ඉල්ලීම්වලට බලධාරීන් නිසි ප්‍රතිචාර නොදැක්වීම හේතුවෙන්.",
       "URL": "https://www.hirunews.lk/193529/තැපෑලේ-අද-සාකච්ඡාවත්-අසාර්ථකයි-වර්ජනය-අඛණ්ඩව",
       "Category": "Local News",
       "Parent URL": "https://www.hirunews.lk/local-news.php?pageID=3886"
}