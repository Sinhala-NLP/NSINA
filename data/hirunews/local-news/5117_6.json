{
       "Source": "hirunews",
       "Timestamp": "Thursday, 24 March 2016 - 15:23",
       "Headline": "ආදිවාසීන් සහ පොලිසිය අතර ගැටුමක්",
       "News Content": "රත්මල්ගහ ඇල්ල පොලිස් මුරපොලේ ස්ථානාධිපතිවරයා ඇතුලු සියලු නිලධාරීන්ට ස්ථාන මාරුවීම් ලබාදී තිබෙනවා.\nඒ රතුගල ආදිවාසී නායක සුදා වන්නිලෑ ඇත්තන්ට / ඔහුගේ බිරිඳට සහ තවත් පිරිමි දරුවකුට පහරදීම සම්බන්ධයෙන් එල්ලවී ඇති චෝදනා පිළිබඳ පරීක්ෂණ අවසන් වන තෙක්.\nරත්මල්ගහ ඇල්ල පොලිස් මුරපොලේ නිලධාරීන් පිරිසක් තමන්ට පහරදුන් බවට චෝදනා කරමින් රතුගල ආදිවාසි නායකයා ඔහුගේ බිරිඳ සහ තවත් පිරිමි දරුවකු මේවන විට බිබිල රෝහලට ඇතුලත් වී තිබෙනවා.\nපොලිස් මාධ්‍ය ප්‍රකාශක කාර්යාලය සඳහන් කලේ මෙය ඊයේ රාත්‍රී පොලිස් නිලධාරීන් වැටලීමකට ගිය අවස්ථාවේ සිදුවු සිදුවීමක් බවයි.\nමෙම සිද්ධියේදී තුවාල ලැබු බව කියන පොලිස් ආරක්ෂක සහායකයකු ද ඉගිනියාගල රෝහලට ඇතුලත්ව තිබෙනවා.\nමේ සම්බන්ධයෙන් අම්පාර ජ්‍යෙෂ්ඨ පොලිස් අධිකාරීවරයාගේ අධීක්ෂණය යටතේ අම්පාර සහකාර පොලිස් අධිකාරිවරයකු විසින් පරීක්ෂණයක් ආරම්භ කර ඇති බවයි පොලිසිය සඳහන් කලේ.\nඑම පරීක්ෂණ අවසන් වන තෙක් රත්මල්ගහ ඇල්ල පොලිස් මුරපොලේ ස්ථානාධිපතිවරයා ඇතුලු සියලු නිලධාරීන්ට ස්ථාන මාරුවීම් ලබාදී ඇත්තේ.\nප්‍රදේශයේ හිරු වාර්තාකරු සඳහන් කළේ සුදා වන්නිලැත්තන්ගේ නිවසේ ඊයේ රාත්‍රියේ සාදයක් පැවති බවයි.\nඑම අවස්ථාවේදී පොලිස් නිලධාරීන් යැයි කියා ගන්නා පුද්ගලයන් හතරදෙනෙකු යතුරුපැදි දෙකකින් පැමිණ මෙම පහරදීම සිදුකළ බවයි සුදා වන්නිලඇත්තන් සඳහන් කළේ.\nසිවිල් ඇඳුමින් සැරසීගෙනයි ඔවුන් එම ස්ථානයට පැමිණ ඇත්තේ.\nබිබිල මූලික රෝහලේ ප්‍රතිකාර ලබමින් සිටින රතුගල ආදිවාසී නායක සුදා වන්නිලැත්තන්ගේ බිරිඳ හිරු ප්‍රවෘත්ති අංශයට සඳහන් කළේ තම නිවසට පැමිණි මෙම පුද්ගලයන් ප්‍රථමයෙන් නිවසෙහි විදුලිය විසන්ධි කොට තමන්ට පහරදුන් බවයි.\nමේ සම්බන්ධයෙන් හිරු ප්‍රවෘත්ති අංශය ඉඟිනියාගල පොලිස් ස්ථානයෙන් විමසීමක් කළා.\nඑහි ප්‍රකාශකයෙකු සඳහන් කලේ දින ගණනාවක සිට රතුගල ආදිවාසීන් පදිංචිව සිටින ප්‍රදේශයන්හි නීතිවිරෝධී ලෙස සූදු ක්‍රීඩාවේ නියැලෙන බවට පැමිණිලි ලැබී  ඇති බවයි.\nඑය සොයාබැලීම සඳහා රත්මල්ගහඇල්ල පොලිස් මුරපොලේ නිලධාරීන් හතරදෙනෙකු ඊයේ රාත්‍රියේ එම ස්ථානයට ගොස් තිබෙනවා.\nඑහිදී ආදිවාසීන් ප්‍රථමයෙන් පොලිස් නිලධාරීන්ට පහරදී ඇති බවයි ඉඟිනියාගල පොලීසියේ එම ප්‍රකාශකයා වැඩිදුරටත් සඳහන් කළේ.",
       "URL": "https://www.hirunews.lk/129283/ආදිවාසීන්-සහ-පොලිසිය-අතර-ගැටුමක්",
       "Category": "Local News",
       "Parent URL": "https://www.hirunews.lk/local-news.php?pageID=5117"
}