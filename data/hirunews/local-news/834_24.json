{
       "Source": "hirunews",
       "Timestamp": "Friday, 30 September 2022 - 9:23",
       "Headline": "තුන් වැනි චාල්ස් රජුගේ රුව සහිත පවුම් පහේ කාසියක්",
       "News Content": "රෝයල් මින්ට් හෙවත් බි්‍රතාන්‍ය සම්ප්‍රදායික කාසි නිපදවන්නා විසින් තුන්වන චාල්ස් රජුගේ කාසිය සැළසුම් කර තිබෙනවා.\nපැන්ස 50ක සහ පවුම් පහක කාසි දෙකක් මෙලෙස චාල්ස් රජුගේ මුහුණ සහිත ව නිකුත් කිරීමට යි සැළසුම් කර ඇත්තේ.\nබි්‍රතාන්‍ය සම්ප්‍රදායට අනුව අනුප්‍රාප්තික රජුගේ හෝ රැජිණගේ රුව කාසියක සටහන් වන්නේ මීට පෙර රජු හෝ රැජිණගේ රුව දැක්වුණු දිශාවට ප්‍රතිවිරුද්ධව යි.\nඒ අනුව චාල්ස් රජු ඔටුන්න රහිතව වම්පස බලා හිඳින අයුරු එම කාසියේ දැක්වෙනවා.\nඑම රුව වටා චාල්ස් රජු දෙවියන්ගේ සාඩම්බරයා සහ විශ්වාසයේ ආරක්ෂකයා ලෙස දැක්වෙන ලතින් පාඨයක්ද මුද්‍රණය කර ඇති බව සඳහන්.",
       "URL": "https://www.hirunews.lk/316674/තුන්-වැනි-චාල්ස්-රජුගේ-රුව-සහිත-පවුම්-පහේ-කාසියක්",
       "Category": "Local News",
       "Parent URL": "https://www.hirunews.lk/local-news.php?pageID=834"
}