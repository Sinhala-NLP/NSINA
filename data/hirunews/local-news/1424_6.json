{
       "Source": "hirunews",
       "Timestamp": "Saturday, 15 January 2022 - 6:18",
       "Headline": "විදුහල්පති, ගුරු උපදේශක සහ ගුරු සේවය සංවෘත සේවාවන් බවට පත් වෙයි (වීඩියෝ)",
       "News Content": "විදුහල්පති සේවය, ගුරු උපදේශක සේවය සහ ගුරු සේවය සංවෘත සේවාවක් බවට පත් කරමින් අතිවිශේෂ ගැසට් නිවේදනයක් නිකුත් කර තිබෙනවා.\nඅධ්‍යාපන අමාත්‍යාංශ ලේකම් මහාචාර්ය කපිල පෙරේරාගේ අත්සනින් යුතුව මෙම ගැසට් නිවේදනය නිකුත් කර ඇත්තේ, පසුගිය වසරේ අගෝස්තු මස 30 වන දා සිට ක්‍රියාත්මක වන පරිදියි.\nඒ අනුව එදින සිට මෙම සේවාවන් තුන සංවෘත සේවාවන් 3ක් බවට පත්වනු ඇති.\nපත්කිරීම්, උසස් කිරීම්, විනය, ස්ථාන මාරු සහ අනෙකුත් කටයුතු සම්බන්ධයෙන් වන බලතල හා විධිවිධාන ඒ ඒ සේවාවන් සඳහා දැනට ක්‍රියාත්මක අයුරින් බල පැවැත්වෙන බවයි අදාළ ගැසට් නිවේදනයේ වැඩිදුරටත් දැක්වුණේ.\nපසුගිය සමයේ ගුරු සහ විදුහල්පති වෘත්තිය සමිති වර්ජන සහ විරෝධතා ක්‍රියාමාර්ගවල නිරත වූයේ වැටුප් විෂමතාව සහ සිය සේවාවන් සංවෘත සේවාවන් බවට පත් කිරීම ඇතුළු ඉල්ලීම් කිහිපයක් මුල් කරගනිමින්.\nපසුගිය දා ගුරු වැටුප් විෂමතා ඉවත් කිරීමට රජය පියවර ගනු ලැබූ අතර, විදුහල්පති, ගුරු උපදේශක සහ ගුරු සේවාවන් සංවෘත සේවාවන් බවට පත් කිරීමෙන් ඔවුන්ගේ තවත් ප්‍රධාන ඉල්ලීමක් ඉටුවනවා.",
       "URL": "https://www.hirunews.lk/294043/විදුහල්පති-ගුරු-උපදේශක-සහ-ගුරු-සේවය-සංවෘත-සේවාවන්-බවට-පත්-වෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1424"
}