{
       "Source": "hirunews",
       "Timestamp": "Tuesday, 25 April 2017 - 15:50",
       "Headline": "මතුගම අධිකරණය අසලදී හෙරොයින් සමග කාන්තාවක් දැලේ",
       "News Content": "මතුගම අධිකරණ සංකීර්ණය අසලදී හෙරොයින් සමග කාන්තාවක් අත්අඩංගුවට ගෙන තිබෙනවා.\nඅද උදෑසන  10 ට පමණ මතුගම පොලිසියට ලැබුනු තොතුරකට අනුව සැක කටයුතු කාන්තාවක් පරීක්ෂා කිරීමේදීයි හෙරොයින් හමුවී ඇත්තේ.\nබෙන්තොට ප්‍රදේශයේ පදිංචි 37 හැවිරිදි සැකකාරිය සතුව තිබී හෙරොයින් ග්‍රෑම් 15 ක් හමුවී තිබෙනවා.\nඇය මතුගම මහේස්ත්‍රාත් අධිකරණයට ඉදිරිපත් කිරීමට නියමිතයි.\nමතුගම පොලිසිය මේ සම්බන්ධයෙන් විමර්ශණ ආරම්භ කර තිබෙනවා.",
       "URL": "https://www.hirunews.lk/159957/මතුගම-අධිකරණය-අසලදී-හෙරොයින්-සමග-කාන්තාවක්-දැලේ",
       "Category": "Local News",
       "Parent URL": "https://www.hirunews.lk/local-news.php?pageID=4547"
}