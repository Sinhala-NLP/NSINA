{
       "Source": "hirunews",
       "Timestamp": "Tuesday, 06 June 2023 - 18:50",
       "Headline": "මිහින්තලය විහාරාධිපතිගේ හඬපටයක් සහ වීඩියෝ පටයක් මුදා හැරීම සම්බන්ධයෙන් පොලිසියට පැමිණිල්ලක්",
       "News Content": "මිහින්තලය රජමහා විහාරස්ථානයේ විහාරාධිපති පූජ්‍ය වලවාහැංගුණවැවේ ධම්මරතන හිමියන්ගේ හඬපටයක් සහ වීඩියෝ පටයක් සමාජ මාධ්‍යට මුදා හරින බව පවසමින් පුද්ගලයකු උන්වහන්සේගෙන් කප්පම් ඉල්ලා ඇති බව මිහින්තලේ පොලිසිය පවසනවා.\nඑම හිමියන්ගේ හඬ පටයක් සහ වීඩියෝ පටයක් එම පුද්ගලයා සතුව තිබෙන බවත් රුපියල් කෝටියක මුදලක් නොදුනහොත් එය සමාජ මාධ්‍යට මුදා හරින බවට වට්ස්ඇප් හරහා ඇමතුමක් දුන් බව හිමියන් විසින් පොලිසියට පවසා තිබෙනවා.\nමිහින්තලය ප්‍රදේශයේ ව්‍යාපාරිකයෙකු එම වීඩියෝ පටය සහ හඬ පටය ඔහුගේ මුහුණ පොතේ පළ කර ඇති අතර මේ වන විට එය ඉවත් කර ඇති බවත් උන්වහන්සේ ප්‍රකාශකළ බව පොලිසිය පවසනවා.\nපියුමි දුලීකා යන නමින් පවත්වාගෙන යනු ලබන මුහුණු පොතේ ගිණුමක එම හඬ පටය සහ වීඩියෝ පටය මේ වන විට පළ කර තිබෙන බවද උන්වහන්සේ වැඩිදුරටත් මිහින්තලේ පොලීසියට පවසා තිබෙනවා.",
       "URL": "https://www.hirunews.lk/337216/මිහින්තලය-විහාරාධිපතිගේ-හඬපටයක්-සහ-වීඩියෝ-පටයක්-මුදා-හැරීම-සම්බන්ධයෙන්-පොලිසියට-පැමිණිල්ලක්",
       "Category": "Local News",
       "Parent URL": "https://www.hirunews.lk/local-news.php?pageID=289"
}