{
       "Source": "hirunews",
       "Timestamp": "Wednesday, 26 April 2023 - 21:08",
       "Headline": "අධික උණුසුමෙන් පුද්ගලයෙකු මරුට (වීඩියෝ)",
       "News Content": "අධික උණුසුම් කාළගුණය හේතුවෙන් පුද්ගල මරණ දෙකක් වාර්තා වූ එප්පාවල ප්‍රදේශයෙන් අද (26) තවත් සැක සහිත මරණයක් වාර්තා වී තිබෙනවා.\nමෙලෙස මිය ගොස් ඇත්තේ එප්පාවල යාය 02 මැදියාව ප්‍රදේශයේ පදිංචි 80 හැවිරිදි තිදරු පියෙක්.\nපවුලේ සාමාජිකයින් පැවසුවේ ඔහු දිගු වේලාවක් දැඩි අව් රශ්මියට නිරාවරණය වී ඇති බවයි.\nඅද දහවල් කාලයේ මෙම පුද්ගලයා නිවසෙන් බැහැර වී සිය කුඹුරු වැඩ කටයුතු සඳහා ගොස් තිබූ අතර එහි දී දීර්ඝ වේලාවක් ඔහු අව් රශ්මියට නිරාවරණය වෙමින් රැදී සිට තිබෙනවා.\nනැවත නිවස බලා නොපැමිණීම නිසා නිවැසියන් ඔහු සොයා කුඹුරට පැමිණ තිබූ අතර එහි දී මෙම පුද්ගලයා කුඹුරු යාය මැද වැටී සිටි බවයි වාර්තා වන්නේ.\nපසුව ඔහු එප්පාවල ප්‍රදේශීය රෝහලට ඇතුළත් කර ඇතත් එම අවස්ථාව වන විටත් ඔහු මිය ගොස් සිට ඇතැයි අප ප්‍රාදේශීය වාර්තාකරු සඳහන් කළා.\nමේ පිළිබඳ අදහස් දැක් වූ හෘද රෝග විශේෂඥ වෛද්‍ය අජන්තා රත්නායක පැවසුවේ අධික උණුසුම් කාලගුණය හමුවේ මේ වන විට ජනජීවිතයට බලපෑම් එල්ලවෙමින් පවතින බවයි.",
       "URL": "https://www.hirunews.lk/333528/අධික-උණුසුමෙන්-පුද්ගලයෙකු-මරුට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=388"
}