{
       "Source": "hirunews",
       "Timestamp": "Tuesday, 19 July 2022 - 11:07",
       "Headline": "වැඩබලන ජනපතිට එරෙහි මූලික අයිතිවාසිකම් නඩුව විසි කෙරේ",
       "News Content": "වැඩබලන ජනාධිපති රනිල් වික්‍රමසිංහගේ පාර්ලිමේන්තු මන්ත්‍රී ධූරය අභියෝගයට ලක් කරමින් නීතිඥ නාගානන්ද කොඩිතුවක්කු විසින් ශ්‍රේෂ්ඨාධිකරණයට ඉදිරිපත් කළ පෙත්සම විභාගයට නොගෙන නිෂ්ප්‍රභ කිරීමට ශ්‍රේෂ්ඨාධිකරණ ත්‍රිපුද්ගල විනිසුරු මඩුල්ල අද (19) තීරණය කළා.\nමෙම පෙත්සම මගින් නීතිඥ නාගානන්ද කොඩිතුවක්කු ඉල්ලා සිටියේ වැඩබලන ජනාධිපති වරයාගේ මන්ත්‍රී ධූරය නීති විරෝධී පත්කිරීමක් බවයි.\nවිනිසුරුවරුන් වන ගාමිණි අමරසේකර, ශිරාන් ගුණරත්න සහ ජනක් ද සිල්වා යන ත්‍රිපුද්ගල විනිසුරු මඩුල්ල හමුවේ එම පෙත්සම අද දින විභාගයට ගනු ලැබුණා.\nමෙහිදී වගඋත්තරකරු වන වැඩ බලන ජනාධිපති රනිල් වික්‍රමසිංහ වෙනුවෙන් පෙනී සිටි නීතිඥවරුන් ඉදිරිපත් කළ විරෝධතා සැලකිල්ලට ගනිමින් මෙම පෙත්සම විභාගයට නොගෙන ම නිෂ්ප්‍රභ කරන බවයි එම විනිසුරු මඩුල්ල කියා සිටියේ.",
       "URL": "https://www.hirunews.lk/310375/වැඩබලන-ජනපතිට-එරෙහි-මූලික-අයිතිවාසිකම්-නඩුව-විසි-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=1009"
}