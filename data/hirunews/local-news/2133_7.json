{
       "Source": "hirunews",
       "Timestamp": "Sunday, 21 February 2021 - 14:32",
       "Headline": "ගමට ගිය ජනපති දුන් තවත් පොරොන්දුවක් ඉටුවෙයි (වීඩියෝ)",
       "News Content": "කැබැතිගොල්ලෑව - කණුගහවැව ගම්මානයේ පැවති \"ජනපති ගම සමග පිළිසඳර\" වැඩසටහනේදී හඳුනාගෙන සිදුකිරීමට නියමිත සංවර්ධන කටයුතු ගුවන් හමුදාව විසින් ආරම්භ කර තිබෙනවා.\nඒ ගුවන් හමුදාවේ 70 වැනි සංවත්සරයට සමගාමීවයි.\nජනපති ගම සමග පිළිසඳර වැඩසටහන් මාලාවේ කැබැතිගොල්ලෑවල කණුගහවැව ගම්මානයේ පැවති වැඩසටහනේදී සංවර්ධනය කරන ලෙස ජනාධිපති ගෝඨාභය රාජපක්ෂ මහතා විසින් ගුවන් හමුදාවට වගකීම් කිහිපයක් පවරනු ලැබුවා.\nඒ අනුව ගුවන්හමුදා 70 වන සංවත්සරය සංකේතවත් කරමින් එම ගම්මානයේ නිවස 70 ක්ද ඉදිකෙරෙමින් පවතිනවා.\nප්‍රදේශයේ විහාරස්ථානයල දහම් පාසල් හා පාසල් ගොඩනැගිලි සංවර්ධනය කෙරෙන අතරල අලි වැටක්ද ඉදිකිරීමට නියමිතයි.\nග්‍රාමීය ජනතාවගේ නොවිසිඳුණු ගැටලුවට කඩිනමින් විසඳුමක් ලබාදීම උදෙසා ක්‍රියාත්මක වන \"ජනපති ගම සමග පිළිසඳර\" 4 වන අදියර කැබැතිගොල්ලෑව කණුගහවැව ප්‍රදේශය කේන්ද්‍රකරගනිමින් පැවැත්වුණේ පසුගිය වසරේ දෙසැම්බර් 30 වැනිදායි.\nමේ අතර ගම සමග පිළිසඳරක් වැඩසටහනට සමගාමීව කැබතිගොල්ලෑව කණුගහවැව ප්‍රදේශයේ ජනතාව වෙනුවෙන් ජංගම වෛද්‍ය සායනයක් ද ගුවන් හමුදාව විසින් ඊයේ පවත්වනු ලැබුවා.",
       "URL": "https://www.hirunews.lk/263243/ගමට-ගිය-ජනපති-දුන්-තවත්-පොරොන්දුවක්-ඉටුවෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2133"
}