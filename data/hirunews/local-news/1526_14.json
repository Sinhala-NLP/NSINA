{
       "Source": "hirunews",
       "Timestamp": "Tuesday, 30 November 2021 - 19:20",
       "Headline": "ජනපතිගෙන් කමිටුවට සති දෙකක් (වීඩියෝ)",
       "News Content": "ගෑස් සිලින්ඩර ආශ්‍රිත ගිනිගැනීම් හෝ පුපුරායෑම් පිළිබඳ විමර්ශනයට සහ විසඳුම් සෙවීමට ජනාධිපති ගෝඨාභය රාජපක්ෂ විසින් කමිටුවක් පත්කර තිබෙනවා.\nමොරටුව විශ්වවිද්‍යාලයේ රසායනික හා ක්‍රියාවලි අංශයේ අංශ ප්‍රධානී මහාචාර්ය ශාන්ත වල්පලගේගේ සභාපතිත්වයෙන් යුත් මෙම කමිටුවට සාමාජිකයින් අටදෙනෙකු ඇතුළත්.\nඅවශ්‍ය සියලු පාර්ශ්වයන්ගේ හා දැනට ඇති අධ්‍යයනයන් හා අදහස් විමර්ශනය කර සති දෙකක් ඇතුළත වාර්තාවක් තමන් වෙත ලබාදෙන ලෙස ජනාධිපතිවරයා මෙම කමිටුවට උපදෙස් ලබා දී තිබෙනවා.\nමේ අතර අදත් පාර්ලිමේන්තුවේදී ගෑස් ආශ්‍රිතව මතුව ඇති ගැටලුකාරී තත්ත්වය පිළිබඳව සංවාදයට බඳුන් වූ අතර, එහිදී කථානායකවරයා, අදාළ ගැටලුවට පිළිතුරු ලබාදීම සඳහා ආණ්ඩු පක්ෂයේ ඉදිරිපෙළ අසුන්වල ඇමතිවරුන් නොමැතිවීම සම්බන්ධයෙන් අප්‍රසාදය පළ කළා.",
       "URL": "https://www.hirunews.lk/289653/ජනපතිගෙන්-කමිටුවට-සති-දෙකක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1526"
}