{
       "Source": "hirunews",
       "Timestamp": "Saturday, 15 October 2016 - 10:28",
       "Headline": "මිහින්තලේ කොන්ක්‍රීට් වැඩපලක අනතුරකින් සේවකයෙකු මියයයි",
       "News Content": "මාර්ග ඉදිකිරීම් සමාගමක් මගින් මිහින්තලේ - රුවන්ගම ප්‍රදේශයේ පවත්වාගෙන යන කොන්ක්‍රීට් නිෂ්පාදන අංගනයකදී පාලම් ඉදිකිරීම සඳහා භාවිත කරන කොන්ක්‍රීට් තලාදයකට සිරවීමෙන් එහි සේවකයෙකු ජීවිතක්ෂයට පත්වී තිබෙනවා.\nඊයේ පස්වරුවේ වාර්තාවූ මෙම සිද්ධියේදී බරපතල තුවාල ලැබූ 36 හැවිරිදි මෙම සේවකයා අනුරාධපුර ශික්ෂණ රෝහලට ඇතුළත් කිරීමෙන් පසු මියගොස් ඇති බවයි හිරු වාර්තාකරු සඳහන් කළේ.\nපාලම් ඉදිකිරීම සඳහා භාවිත කෙරෙන කොන්ක්‍රීට් බීම් හෙවත් තලාද දොඹකරයක ආධාරයෙන් ලොරි රථයකට පටවමින් සිටියදී දොඹකරයේ දම්වැළ පැනීම නිසා තල්ලුවී ආ තලාදයකටයි මෙම සේවකයා සිරවී ඇත්තේ.",
       "URL": "https://www.hirunews.lk/145274/මිහින්තලේ-කොන්ක්‍රීට්-වැඩපලක-අනතුරකින්-සේවකයෙකු-මියයයි",
       "Category": "Local News",
       "Parent URL": "https://www.hirunews.lk/local-news.php?pageID=4836"
}