{
       "Source": "hirunews",
       "Timestamp": "Thursday, 08 June 2023 - 22:36",
       "Headline": "පුහුණු පාඨමාලාවට යමින් සිටි පාසල් සිසුවෙක් ලොරි රථයක ගැටී ජීවිතක්ෂයට",
       "News Content": "ගොඩගම කාර්මික විද්‍යාලයේ පුහුණු පාඨමාලාවකට යතුරුපැදියකින් යමින් සිටි දාහත් හැවිරිදි පාසල් සිසුවෙකු අද (08) දා උදෑසන ලොරි රථයක මුහුණට මුහුණ ගැටී සිදු වූ අනතුරින් ප්‍රතිකාර සදහා හෝමාගම මූලික රෝහලට ඇතුළත් කිරීමෙන් අනතුරුව ජීවිතක්ෂයට පත්ව තිබෙනවා.\nමෙසේ මියගොස් ඇත්තේ හංවැල්ල වනහාගොඩ පදිංචි සිසුවෙක් බවයි වාර්තා වන්නේ .\nමෙම පාසල් සිසුවා තම සහෝදරයාට අයත් යතුරුපැදියකින් හංවැල්ලේ සිට හයිලෙවල් මාර්ගය ඔස්සේ ගොඩගම පිහිටි කාර්මික විද්‍යාලයේ පැවැත්වෙන පුහුණු පාඨමාලාවක් සදහා යමින් සිටියදී අද (8) දා උදෑසන 7.30 පමණ කොළඹ දෙස සිට අවිස්සාවේල්ල දෙසට ධාවනය වෙමින් තිබූ ලොරි රථයක මුහුණට මුහුණ ගැටී අනතුර සිදුව තිබෙනවා.\nඅනතුරින් බරපතළ තුවාල ලැබූ පාසල් සිසුවා පාදුක්ක දිසා රෝහලට ඇතුළත් කිරීමෙන් අනතුරුව වැඩිදුර ප්‍රතිකාර සඳහා හෝමාගම මූලික රෝහලට ඇතුළත් කොට එහි මූලික ප්‍රතිකාර ඒකකයේ ප්‍රතිකාර ලබමින් සිටියදී මෙසේ මියගොස් ඇති බවයි වැඩිදුරටත් වාර්තා වන්නේ.",
       "URL": "https://www.hirunews.lk/337411/පුහුණු-පාඨමාලාවට-යමින්-සිටි-පාසල්-සිසුවෙක්-ලොරි-රථයක-ගැටී-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=284"
}