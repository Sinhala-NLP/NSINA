{
       "Source": "hirunews",
       "Timestamp": "Monday, 24 April 2023 - 13:54",
       "Headline": "මිරිහාන දෙපිරිසක් අතර ගැටුමක්",
       "News Content": "මිරිහාන ගල්වල පාර ප්‍රදේශයේ දෙපිරිසක් අතර ඇති වූ ආරවුලක් දුරදිග යාමෙන් ඇති වූ ගැටුමකින් පුද්ගලයෙකු ජීවිතක්ෂයට පත්ව තිබෙනවා.\nපොලිසිය පැවසුවේ තියුණු ආයුධයකින් පහර දී මෙම ඝාතනය කර ඇති බවයි.\nගැටුමෙන් තුවාල ලැබූ තවත් පුද්ගලයෙකු කළුබෝවිල ශික්ෂණ රෝහලට ඇතුළත් කිරීම්‍ර් අනතුරුව කොළඹ ජාතික රෝහල වෙත මාරු කර යවා තිබෙනවා.\nගැටුමෙන් ජීවිතක්ෂයට පත්ව ඇත්තේ මිරිහාන ගල්වල පාර ප්‍රදේශයේම පදිංචිව සිටි 34 හැවිරිදි පුද්ගලයෙක්.\nතියුණු ආයුධයෙන් පහරදුන් පුද්ගලයා මේ වනවිට ප්‍රදේශයෙන් පළා ගොස් ඇති අතර, මිරිහාන පොලිසිය සිද්ධිය සම්බන්ධයෙන් විමර්ශන ආරම්භ කර තිබෙනවා.",
       "URL": "https://www.hirunews.lk/333319/මිරිහාන-දෙපිරිසක්-අතර-ගැටුමක්",
       "Category": "Local News",
       "Parent URL": "https://www.hirunews.lk/local-news.php?pageID=394"
}