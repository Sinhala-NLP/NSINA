{
       "Source": "hirunews",
       "Timestamp": "Friday, 11 August 2023 - 16:12",
       "Headline": "වාරිමාර්ග දෙපාර්තමේන්තුවේ ජලාශ 32 ක ජල ධාරිතාව සියයට 30 දක්වා අඩුවේ",
       "News Content": "වාරිමාර්ග දෙපාර්තමේන්තුව සතු ජලාශවලින් ජලාශ 32 ක ජල ධාරිතාව සියයට 30 ට වඩා අඩුවී ඇති බව වාරිමාර්ග දෙපාර්තමේන්තුව පවසනවා.\nඑහි ජල කළමනාකරණ ඒකකයේ අධ්‍යක්ෂ සුදර්ශනී විදානපතිරණ කියා සිටියේ ප්‍රධාන ජලාශ 73 න් ජලාශ 66 කම සියයට 50 ට වඩා අඩු ජල ධාරිතාවක් පවතින බවයි.\nපවතින අධික උෂ්ණත්වය හේතුවෙන් වැව්වල විශාල ජල ප්‍රමාණයක් වාෂ්පීකරණය වන බව ද ඇය සඳහන් කළා.\nඑමෙන්ම, ඉදිරියේදී වර්ෂාව නොලැබුණොත් ගැටලුකාරි තත්ත්වයකට පත්වීමට සිදුවන බැවින් ජලය අරපිරිමැස්මෙන් භාවිත කරන ලෙසයි ඇය ඉල්ලා සිටියේ.",
       "URL": "https://www.hirunews.lk/344450/වාරිමාර්ග-දෙපාර්තමේන්තුවේ-ජලාශ-32-ක-ජල-ධාරිතාව-සියයට-30-දක්වා-අඩුවේ",
       "Category": "Local News",
       "Parent URL": "https://www.hirunews.lk/local-news.php?pageID=106"
}