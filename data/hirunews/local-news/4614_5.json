{
       "Source": "hirunews",
       "Timestamp": "Wednesday, 15 March 2017 - 7:24",
       "Headline": "බුරුම විහාරයේ නව ගොඩනැගිල්ල ජනපති අතින් විවෘත වේ",
       "News Content": "දෙමටගොඩ - මකුටාරාමය හෙවත් බුරුම විහාරස්ථානයේ නව ගොඩනැගිල්ල විවෘත කිරීම ජනාධිපති මෛත්‍රීපාල සිරිසේනගේ සහභාගීත්වයෙන් ඊයේ සිදුකෙරුණා.\nශ්‍රී ලංකා අමරපුර සංඝ සභාවේ උත්තරීතර මහ නායක අග්ගමහා පණ්ඩිත අතිපූජ්‍ය දවුල්දෙන ඥානීස්සර නාහිමියන්ගේ ප්‍රධානත්වයෙනුයි මකුටාරාම විහාරස්ථානයේ නව සත් මහල් ගොඩනැගිල්ල සඟ සතු කිරීමේ පුණ්‍යෝත්සවය පැවැත්වුණේ.\nමකුටාරාම විහාරාධිපති පූජ්‍ය කිත්තිසාර හිමියන්ගේ අනුශාසනා පරිදි මෙම ඉදිකිරීම් සිදුකර ඇත්තේ බුරුම ජාතික සැදැහවතුන්ගේ ධන පරිත්‍යාගයෙන්.\nසමරු ඵලකය නිරාවරණය කළ ජනාධිපති මෛත්‍රීපාල සිරිසේන අභිනව සංඝාවාසය සහ සීමාමාලකය සහිත සත්මහල් ගොඩනැගිල්ල සඟ සතුකොට පූජා කළා.\nමෙහිදී මෙම ඉදිකිරීම් සඳහා ධන පරිත්‍යාග කළ සැදැහැවතුන්ට ප්‍රසාද තිලිණ පිළිගැන්වීමද ජනාධිපතිවරයා අතින් සිදුකෙරුණා.",
       "URL": "https://www.hirunews.lk/156875/බුරුම-විහාරයේ-නව-ගොඩනැගිල්ල-ජනපති-අතින්-විවෘත-වේ",
       "Category": "Local News",
       "Parent URL": "https://www.hirunews.lk/local-news.php?pageID=4614"
}