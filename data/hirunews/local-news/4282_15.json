{
       "Source": "hirunews",
       "Timestamp": "Sunday, 08 October 2017 - 18:22",
       "Headline": "කාන්තාවකගේ නිරුවත් ඡායාරූප ප්‍රසිද්ධ කළ අනියම් සැමියා අත්අඩංගුවට",
       "News Content": "කාන්තාවකගේ නිරුවත් ඡායාරූප ලබාගනිමින් ඒවා මුද්‍රණය කර බෙදාහැරීම හේතුවෙන් ළමා හා කාන්තා කාර්යාංශය විසින් අදාළ කාන්තාවගේ අනියම් සැමියා අත්අඩංගුවට ගෙන තිබෙනවා.\nමෙම පුද්ගලයා අත්අඩංගුවට ගන්නා අවස්ථාවේද අදාල කාන්තාවගේ නිරුවත් ඡායාරූප ඔහු සතුව තිබී ඇති බවයි අප වාර්තාකරු සඳහන් කළේ.\nඅදාල පුද්ගලයා මිනුවන්ගොඩ වැඩබලන මහේස්ත්‍රාත්වරයා වෙත ඉදිරිපත් කිරීමෙන් අනතුරුව හෙට (09) දක්වා රිමාන්ඩ් ගත කෙරුණා.\nමෙම කාන්තාව කඩවත ප්‍රදේශයේ පදිංචිකාරියක්වන අතර ඇයගේ සැමියා කලකට පෙර මියගෙස් තිබෙනවා.\nඅනතුරුව මෙම කාන්තාව කැළණිය වරාගොඩ ප්‍රදේශයේ පදිංචි අයෙකු සමග අනියම් ඇසුරක් ඇතිකරගෙන ඇති බවයි සඳහන් වන්නේ.\nපසුව මෙම දෙපල මිනුවන්ගොඩ ප්‍රදේශයේ නිවසකට පැමිණ ඇති අතර මෙම කාන්තාවට වයස අවුරුදු 21 පිරිමි දරුවෙක්ද වනවා.\nකෙසේ වෙතත් මොවුන් අතර ඇතිවූ ගැටළු හේතුවෙන් දෙදෙනා විරසක වී ඇති බවත් එය වලකා ගැනීමට අනියම් සැමියා විසින් මෙලෙස ඇයගේ නිරුවත් ඡායාරූප ගෙන ප්‍රසිද්ධ කර ඇති බවයි පොලිස් පැමිණිල්ලේ සඳහන් වන්නේ.\nමිනුවන්ගොඩ - ටෝනි කරුණානායක",
       "URL": "https://www.hirunews.lk/172925/කාන්තාවකගේ-නිරුවත්-ඡායාරූප-ප්‍රසිද්ධ-කළ-අනියම්-සැමියා-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4282"
}