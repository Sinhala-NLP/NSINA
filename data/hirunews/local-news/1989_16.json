{
       "Source": "hirunews",
       "Timestamp": "Wednesday, 28 April 2021 - 20:38",
       "Headline": "ගෑස් සිලින්ඩර සම්බන්ධයෙන් පාරිභෝගික සේවා අධිකාරියට පැමිණිලි (වීඩියෝ)",
       "News Content": "නව ගෑස් සිලින්ඩරය පමණක් ලිට්රෝ සමාගම විසින් වෙළඳපොලට නිකුත් කරන බවටල අලෙවි නියෝජිතයින්ගෙන් පැමිණිලි ලැබී ඇති බව පාරිභෝගික සේවා අධිකාරිය පවසනවා.\nහිරු ප්‍රවෘත්ති අංශය ඔස්සේ සිදුකළ අනාවරණයත් සමඟ පාරිභෝගික සේවා අධිකාරිය ලිට්රෝ සමාගමට නියෝග කළේ අලුතින් හඳුන්වා දුන් ගෑස් සිලින්ඩරය වෙළඳපොලෙන් ඉවත් කර ගන්නා ලෙසටයි\nපසුවල ඔවුන් ප්‍රකාශ කළේ ලීටර් 18 නව ගෑස් සිලින්ඩරය සහ අඩුවක් නොමැතිව කිලෝග්‍රෑම් 12.5 පැරණි ගෑස් සිලින්ඩරය සමානව වෙළඳපොලට නිකුත් කරන බවටයි.\nකෙසේ වෙතත්ල ඔවුන් ලීටර් 18 නව ගෑස් සිලින්ඩරය පමණක් වෙළඳපොලට නිකුත් කරන බවට අලෙවි නියෝජිතයින්ගෙන් මේ වනවිට පාරිභෝගික අධිකාරියට පැමිණිලි ලැබී තිබෙනවාග මෙය පාරිභෝගික සේවා පනත දැඩිව උල්ලංඝනය කිරීමක් බවයි එම අධිකාරියේ ජ්‍යෙෂ්ඨ ප්‍රකාශකයෙකු හිරු ප්‍රවෘත්ති අංශයට සඳහන් කළේ.\nමේ අතරල ලිට්රෝ සමාගම විසින් නිවේදනයක් නිකුත් කරමින් ප්‍රකාශ කළේ පසුගියදා කථාබහට ලක්වූ වෙළඳපලට හඳුන්වාදුන් ලීටර 18 ගෑස් සිලින්ඩරය වෙන්ව හඳුනාගත හැකි ආකාරයට නව නිෂ්පාදනයක් ලෙස නිකුත් කරන බවයි.\nඑමෙන්මල වෙළඳපලෙහි පවතින කිලෝග්‍රෑම් 12.5 හේ ගෑස් සිලින්ඩර වෙළඳපලේ පැවති මිලටම කිසිදු හිඟයකින් තොරව පාරිභෝගිකයින්ට ලබාදීමට කටයුතු කරන බව ද එම නිවේදනයේ සඳහන් වුණා.\nමේ අතරල සමූපකාර සේවා අලෙවි සංවර්ධන සහ පාරිභෝගික ආරක්ෂණ රාජ්‍ය අමාත්‍යාංශය නිවේදනයක් නිකුත් කරමින් අද පස්වරුවේ ප්‍රකාශ කළේ හිඟයකින් තොරව කිලෝග්‍රෑම් 12.5 සාමාන්‍ය ගෑස් සිලින්ඩරය වෙළඳපොලට නිකුත් කිරීමට ලිට්රෝ ගෑස් ලංකා සමාගම සහතික වී ඇති බවයි.",
       "URL": "https://www.hirunews.lk/269826/ගෑස්-සිලින්ඩර-සම්බන්ධයෙන්-පාරිභෝගික-සේවා-අධිකාරියට-පැමිණිලි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1989"
}