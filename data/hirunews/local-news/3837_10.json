{
       "Source": "hirunews",
       "Timestamp": "Sunday, 22 July 2018 - 8:14",
       "Headline": "කළුතර - කැළිඩෝ මුහුදු තීරයේ දිය නෑමට ගිය ගැහැණු ළමයින් දෙදෙනෙකු දියේ ගිලී ජීවිතක්ෂයට",
       "News Content": "කළුතර - කැලිඩෝ මුහුදු තීරයේ දිය නෑමට ගිය 11 හැවිරිදි ගැහැණු ළමයින් දෙදෙනෙකු දියේ ගිලී ජීවිතක්ෂයට පත්ව තිබෙනවා.\nඔවුන් සමඟ ඊයේ පස්වරු 5 ට පමණ මුහුදේ දිය නෑමට ගිය එක් ළමයෙකුගේ 40 හැවිරිදි පියෙකුද දියේ ගිලීම නිසා බේරාගෙන රෝහල් ගත කෙරුණා.\nතවත් 38 හැවිරිදි කාන්තාවක්ද එහිදී දියේ ගිලීමට ලක්වී තිබෙනවා.\nමොවුන් කොළඹ - මෝදර ප්‍රදේශයේ පදිංචිකරුවන්.\nමෙම දැරියන් දෙදෙනා අද අලූයම මියගොස් ඇත්තේ කළුතර - නාගොඩ රෝහලට ඇතුළත් කිරීමෙන් අනතුරුවයි.",
       "URL": "https://www.hirunews.lk/195754/කළුතර-කැළිඩෝ-මුහුදු-තීරයේ-දිය-නෑමට-ගිය-ගැහැණු-ළමයින්-දෙදෙනෙකු-දියේ-ගිලී-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=3837"
}