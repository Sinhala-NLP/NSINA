{
       "Source": "hirunews",
       "Timestamp": "Saturday, 26 June 2021 - 19:31",
       "Headline": "එම්.එස්.සී. මෙසීනා නෞකාවේ  හටගත් ගින්න පාලනය  කරයි (වීඩියෝ)",
       "News Content": "ශ්‍රී ලංකාවට නාවික සැතපුම් 480ක් නැගෙනහිර මුහුදේ යාත්‍රා කරමින් තිබියදී එම්.එස්.සී. මෙසීනා නෞකාවෙ හටගත් ගින්න මේවන විට පාලනය කර තිබෙනවා.\nමේ අතර, එක්ස්ප්‍රස් පර්ල් නෞකා ගින්නෙන් මෙරට ධීවර ක්ෂේත්‍රයට සිදුවු හානිය වෙනුවෙන් අතුරු වන්දියක් ලෙස රුපියල් මිලියන 720ක් ගෙවිමට නෞකාවේ රක්ෂණ සමාගම එකඟවී තිබෙනවා.\nසිංගප්පුරුවේ එක්ස්ප්‍රස් පර්ල් නෞකාව මෙරට මුහුදු කලාපයේ දී ගිනි ගත්තේ පසුගිය මැයි 20 වැනිදායි.\nසති 2කට පමණ පසු එම නෞකාව සම්පූර්ණයෙන් විනාශ වී ගියේ ලොව දැවැන්තම සමුද්‍ර දුෂණයකට මඟපාදමින්.\nඑමඟින් මෙරට වෙරළ තීරයට ද සැළකිය යුතු බලපෑමක් එල්ලවු අත්වූ අතර,\nදිවයින අවට මුහුදේ ධීවර කර්මාන්තයට දැඩි බලපෑමක් ඇතිවුණා.\nසමුද්‍ර ජීවින් රැසකට ජීවිත අහිමි වෙමින් පවතින්නේද එක්ස්ප්‍රස් පර්ල් නෞකාවෙන් සිදුවූ බලපෑම හේතුවෙන් බවට පරිසරවේදින් පෙන්වා දෙනවා.\nමේ අතර එක්ස්ප්‍රස් පර්ල් නෞකාව ගිනි ගැනීමෙන් මෙරට ධීවර ක්ෂේත්‍රයට සිදුවු හානිය වෙනුවෙන් අතුරු වන්දියක් ලෙස දල වශයෙන් රුපියල් මිලියන 720කමුදලක් ගෙවීමට එකඟ වී තිබෙනවා.\nඅධිකරණ අමාත්‍ය ජනාධිපති නීතිඥ අලි සබ්රි මහතා සදහන් කළේ නෞකිවේ රක්ෂණ සමාගම විසින් එම අතුරු වන්දිය ගෙවීමට එකඟ වි අති බවයි.\nකෙසේ වෙතත් පැලියගොඩ මධ්‍යම මත්ස්‍ය වෙළෙඳ සංකීර්ණයේ වෙළෙඳුන්\nපවසන්නේ මේ දිනවල මත්ස්‍ය අලෙවියේ අඩුවක් පවතින බවයි.\nමේ අතර කොළඹ වරායෙන් පිටත ප්‍රදේශයේ යාත්‍රා කිරීමේ ආරක්ෂාව සහතික කිරීමට සහය වන ලෙස ශ්‍රී ලංකා රජය විසින් කරන ලද ඉල්ලීමකට අනුව කොළඹ වරායට සේන්දු වූ INS සර්වේක්ෂක් නෞකාව අද සිට සතියක් එම කටයුතුවල නිරත වනවා.\nඒ අනුව ජාතික ජලජ සම්පත් පර්යේෂණ සහ සංවර්ධන නියෝජිතායතනය, ශ්‍රී ලංකා නාවික හමුදාව සහ ඉන්දීය නාවික හමුදාව එක්ව මීගමුවේ සිට පානදුර දක්වා සාගර කලාපයේ මතුපිට සහ අභ්‍යන්තරය එක්ව කිරීමට නියමිතයි.\nඑක්ස්ප්‍රස් පර්ල් නෞකාවේ කොටස් සහ අබලි ද්‍රව්‍ය මගින් යාත්‍රාවලට හානි නොවීමට වගබලා ගැනීම එම නිරීක්ෂණයේ අරමුණ වී තිබෙනවා.\nමේ අතර මීට දින 4කට පෙර කොළඹ වරායේ සිට සිංගප්පුරුව බලා ගමන් ආරම්භ කල එම්.එස්.සී. මෙසීනා නම් මෙම බහලුම් නෞකාවේද ගින්නක් හටගෙන තිබුණා.\nඒ නැගෙනහිර මුහුදේ කිරින්ද මහාරාවණ ප්‍රදීපාගාරයට නාවික සැතපුම් 480ක් දුරින් යාත්‍රා කරමින් තිබියදී.\nලයිබීරියානු ධජය යටතේ යාත්‍රා කරන එම නෞකාවේ එන්ජින් කාමරයේ ගින්නක් හටගෙන ඇති බව එහි කපිතාන්වරයා ශ්‍රී ලංකා නාවික හමුදාවට සහ ඉන්දීය වෙරළාරක්ෂක බළකායට දැනුම් දී  තිබෙනවා.\n1995 වසරේ නිෂ්පාදිත මෙම නෞකාව දිග මීටර් 300කින් සහ පළලන් මීටර් 37 කින් යුක්තයි.\nනෞකා කාර්ය මණ්ඩලයේ 28 දෙනෙකු සිට ඇතත්, ඉන් එක් අයෙකු මේ වනවිට අතුරුදන්ව ඇති බවටයි වාර්තා වන්නේ.\nමෙම නෞකාව ගිනිගැනිමට ලක්වුයේ ජාත්‍යන්තර මුහුදේ වුවත්,එම මුහුදු කලාපය මෙරට ගළවා ගැනීමේ කලාපයට අයත් වනවා.\nනාවික හමුදාව සඳහන් කළේ මේවන විට අදාල නෞකාවේ ගින්න පාලනය කර සිංගප්පුරුව දෙසට රැගෙන යාමේ කටයුතු ආරම්භ කර ඇති බවයි.\nඉන්දියන් සාගරයේදී මෙලෙස නෞකාවක මෙලෙස ගින්නක් වාර්තා වන්නේ සති 5ක් තුළ දෙවැනි වරටයි",
       "URL": "https://www.hirunews.lk/275414/එම්-එස්-සී-මෙසීනා-නෞකාවේ-හටගත්-ගින්න-පාලනය-කරයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1858"
}