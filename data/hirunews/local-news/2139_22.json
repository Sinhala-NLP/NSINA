{
       "Source": "hirunews",
       "Timestamp": "Thursday, 18 February 2021 - 9:47",
       "Headline": "දේශීය කිරි නිෂ්පාදනය වැඩි කිරීම ගැන ප්‍රධාන වැවිලි සමාගම් තුනක් සමඟ සාකච්ඡා",
       "News Content": "දේශීය කිරි නිෂ්පාදනය ඉහළ නැංවීම සඳහා මහා පරිමාණ ගොවිපල ඇති කිරීමට ප්‍රධාන වැවිලි සමාගම් තුනක් සමඟ සාකච්ඡා ආරම්භ කර ඇති බව කෘෂිකර්ම අමාත්‍යාංශය පවසනවා.\nඒ අනුව වසර 3 ක් තුළ දිනකට කිරි ලීටර ලක්ෂයක් නිෂ්පාදනය කිරීම සඳහා ගවයින් 4,500 දෙනෙකු ගෙන ඒමට අදාළ වැවිලි සමාගම්  එකඟතාව පළ කර ඇති බවයි එම අමාත්‍යාංශය සඳහන් කළේ.\nදේශීයව කිරි නිෂ්පාදනය කෙරෙන්නේ සියයට 40 ක ප්‍රමාණයක් වන අතර, රජය වාර්ෂිකව පිටි කිරි ආනයනය සඳහා රුපියල් බිලියන 55 ක මුදලක් වැය කරනු ලබනවා.\nපවත්නා දත්ත අනුව කිරි ගවයෙකුගෙන් දිනකට ලබාගත හැක්කේ කිරි ලීටර ප්‍රමාණය 2.5 ක ප්‍රමාණයක් වන අතර, නව වැඩපිළිවෙල යටතේ එය ලීටර පහ දක්වා වැඩි කිරීමට අපේක්ෂිතයි.",
       "URL": "https://www.hirunews.lk/262928/දේශීය-කිරි-නිෂ්පාදනය-වැඩි-කිරීම-ගැන-ප්‍රධාන-වැවිලි-සමාගම්-තුනක්-සමඟ-සාකච්ඡා",
       "Category": "Local News",
       "Parent URL": "https://www.hirunews.lk/local-news.php?pageID=2139"
}