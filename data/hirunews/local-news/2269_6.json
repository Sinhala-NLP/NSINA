{
       "Source": "hirunews",
       "Timestamp": "Thursday, 17 December 2020 - 16:28",
       "Headline": "ශ්‍රී ලංකාවේ කොරෝනා මර්දනය සඳහා යූරෝ මිලියන 2ක ප්‍රදානයක්",
       "News Content": "ශ්‍රී ලංකාවේ කොරෝනා වසංගතයේ බලපෑම අවම කිරිම සඳහා යුරෝපා සංගමය, ලෝක සෞඛ්‍ය සංවිධානය එක්ව යුරෝ මිලියන 2 ක මූල්‍ය ආධාරයක් ප්‍රදානය කර තිබෙනවා.\nයුරෝපා සංගමයේ තානාපති ඩෙනිස් චයිබි විසින් මෙම ප්‍රදානය සෞඛ්‍ය ඇමතිනී, පවිත්‍රා වන්නි ආරච්චි වෙත භාර දුන් බවයි එම අමාත්‍යාංශය නිවේදනය කළේ.\nකොරෝනා මර්දන ක්‍රියාවලියේදී ශ්‍රී ලංකාව මනා කළමනාකරණයකින් යුතුව කටයුතු කරන බැවින් හදිසි අවස්ථාවන්හි දී රෝහල් වල ඇති වන අවශ්‍යතා සඳහා වෛද්‍ය උපකරණ මිලදී ගැනීම ඇතුළු රෝහල් වල යටිතල පහසුකම් සංවර්ධනය සඳහා මෙම අරමුදල් පරිහරණය කරන ලෙසටයි යුරෝපා සංගමයේ තානාපතිවරයා එහිදී සෞඛ්‍ය අමාත්‍යවරියගෙන් ඉල්ලා ඇත්තේ.\nයුරෝපා සංගමය විසින් ශ්‍රී ලංකාව වෙත නිරතුරුව ලබාදෙන සහය පිළිබඳව සෞඛ්‍ය අමාත්‍යවරිය එහිදී කෘතඥතාව පළ කර තිබෙනවා.",
       "URL": "https://www.hirunews.lk/257268/ශ්‍රී-ලංකාවේ-කොරෝනා-මර්දනය-සඳහා-යූරෝ-මිලියන-2ක-ප්‍රදානයක්",
       "Category": "Local News",
       "Parent URL": "https://www.hirunews.lk/local-news.php?pageID=2269"
}