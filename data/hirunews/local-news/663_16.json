{
       "Source": "hirunews",
       "Timestamp": "Friday, 16 December 2022 - 11:52",
       "Headline": "ප්‍රදේශ කිහිපයක වී වගාවට වටපණු  රෝගයකින් බලපෑම්",
       "News Content": "ප්‍රදේශ කිහිපයක වී වගාවට වටපණු රෝගයකින් බලපෑම් එල්ල වී තිබෙනවා.\nකළුතර හා මාතර දිස්ත්‍රික්කවල ප්‍රදේශ කිහිපයක වී වගාවේ මෙම රෝගය ව්‍යාප්ත වෙමින් ඇති බවයි බතලේගොඩ වී පර්යේෂණායතනයේ සහකාර අධ්‍යක්ෂ, එස්.ආර්. සරච්චන්ද්‍ර පවසන්නේ.\nවී වගාව ආශ්‍රිතව මූල ගැටිති වට පණුවන් වැඩි වශයෙන් හඳුනාගෙන ඇති අතර මේ හේතුවෙන් අස්වනු හානියකට බලපෑම් ඇති කරන බව ද ඔහු පැවසුවා.\nඑමෙන්ම, මෙම වටපණු හානිය පිළිබඳ ගොවීන් දැනුවත් කිරීමේ වැඩසටහනක් අද(16) කළුතර මිල්ලනිය ප්‍රදේශයේ දී පැවැත්වෙන බවයි ඔහු වැඩිදුරටත් පැවසුවේ.",
       "URL": "https://www.hirunews.lk/322799/ප්‍රදේශ-කිහිපයක-වී-වගාවට-වටපණු-රෝගයකින්-බලපෑම්",
       "Category": "Local News",
       "Parent URL": "https://www.hirunews.lk/local-news.php?pageID=663"
}