{
       "Source": "hirunews",
       "Timestamp": "Friday, 22 January 2016 - 8:17",
       "Headline": "ඕනෑම රටක ආයෝජකයෙකුට හම්බන්තොට ආර්ථික කලාපය විවෘතයි",
       "News Content": "හම්බන්තොට වෙළඳ වරායක් ලෙස සංවර්ධනය කර කර්මාන්ත කලාපයක් ඉදිකිරීමෙන් පසු එය ඉන්දියාව ඇතුළු සියලූ රටවල ආයෝජකයන්ට විවෘත වන බව අග්‍රාමාත්‍ය රනිල් වික්‍රමසිංහ පවසනවා.\nස්විට්සර්ලන්තයේ - ඩාවෝස් නුවර පැවැත්වෙන ලෝක ආර්ථික සමුළුවේ ඊයේ (20) පැවති සැසියට සහභාගි වෙමින් අගමැතිවරයා මේ බව ප්‍රකාශ කළා.\n46 වන ලෝක ආර්ථික සමුළුවේ දෙවන දිනය වූ ඊයේ ගෝලීය ප්‍රවණතා හමුවේ ආසියානු කලාපයේ රටවල ප්‍රමුඛතා සම්බන්ධයෙන් පැවති සාකච්ඡාවට අග්‍රාමාත්‍ය රනිල් වික්‍රමසිංහද සහභාගි වුණා.\nඊට පාකිස්ථාන අග්‍රාමාත්‍ය නවාස් ෂරීෆ් සහ චීන - සිංගප්පූරු මෙන්ම ඉන්දීය නියෝජිතයන් ද එක්වී සිටියා.\nඑහිදී තරුණ පරපුර වෙනුවෙන් රැකියා අවස්ථා බිහි කිරීමට රජයට පවතින සැලසුම් පිළිබඳව ද අග්‍රාමාත්‍යවරයා කරුණු පැහැදිලි කර තිබෙනවා.",
       "URL": "https://www.hirunews.lk/124489/ඕනෑම-රටක-ආයෝජකයෙකුට-හම්බන්තොට-ආර්ථික-කලාපය-විවෘතයි",
       "Category": "Local News",
       "Parent URL": "https://www.hirunews.lk/local-news.php?pageID=5201"
}