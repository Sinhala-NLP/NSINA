{
       "Source": "hirunews",
       "Timestamp": "Tuesday, 20 October 2020 - 13:21",
       "Headline": "මධුෂ්ගේ දේහය බිරිඳට ලබාදෙන ලෙසට නියෝග",
       "News Content": "පශ්චාත් මරණ පරීක්ෂණය සිදුකිරීමෙන් අනතුරුව වෙඩි හුවමාරුවකින් මියගිය මධූෂ් ලක්ෂිත හෙවත් මාකඳුරේ මධූෂ්ගේ දේහය නිත්‍යානුකූල බිරිඳට ලබාදෙන ලෙසට කොළඹ මහේස්ත්‍රාත් අධිකරණය, අධිකරණ වෛද්‍ය නිලධාරියාට නියෝග කර තිබෙනවා.\nපාතාල කල්ලි සාමාජිකයින් සහ පොලීසිය අතර අද අලුයම ඇතිවූ වෙඩි හුවමාරුවකිනුයි මාකඳුරේ මධුෂ් ජීවිතක්ෂයට පත්වූයේ.\nඔහුගේ විවාහක බිරිඳ විසින් කොළඹ අතිරේක මහේස්ත්‍රාත් කාංචනා නෙරංජනාද සිල්වා ඉදිරියේ මාකඳුරේ මධුෂ්ගේ මළ සිරුර හඳුනාගෙන තිබෙනවා.",
       "URL": "https://www.hirunews.lk/252930/මධුෂ්ගේ-දේහය-බිරිඳට-ලබාදෙන-ලෙසට-නියෝග",
       "Category": "Local News",
       "Parent URL": "https://www.hirunews.lk/local-news.php?pageID=2379"
}