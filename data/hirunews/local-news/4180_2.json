{
       "Source": "hirunews",
       "Timestamp": "Saturday, 09 December 2017 - 14:29",
       "Headline": "කටුනායක ගැටුමේ හේතුව එළියට",
       "News Content": "කටුනායක - හීනටිය ප්‍රදේශයේදී දෙපිරිසක් අතර ඇතිවූ ගැටුමට හේතුව පෞද්ගලික බස් රථයක් තුළ ඇතිවූ ආරවුලක් දුරදිගයාමක් බව පොලීසිය පවසනවා.\nඊයේ රාත්‍රියේ මෙම ගැටුම ඇතිවූ අතර, එහිදී වෙඩි හුවමාරුවක් ද සිදුවුණා.\nඉන් තුවාල ලැබුවේ 25 සහ 58 හැවිරිදි වියේ පසුවන්නන් දෙදෙනෙක්.\nඔවුන් මේ වනවිට මීගමුව රෝහලට ඇතුළත් කර ඇති අතර, ඔවුන්ගේ තත්ත්වය බරපතල නොවන බවයි රෝහල් ප්‍රකාශකයෙකු සඳහන් කළේ.\nසිද්ධිය සම්බන්ධයෙන් සැකකරුවන් දෙදෙනෙකු මේ වනවිට අත්අඩංගුවට ගෙන තිබෙනවා.\nමෙම සැකකරුවන් රාගම ප්‍රදේශයේ පදිංචි පුද්ගලයින් බවයි පොලීසිය සඳහන් කළේ.",
       "URL": "https://www.hirunews.lk/177985/කටුනායක-ගැටුමේ-හේතුව-එළියට",
       "Category": "Local News",
       "Parent URL": "https://www.hirunews.lk/local-news.php?pageID=4180"
}