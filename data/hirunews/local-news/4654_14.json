{
       "Source": "hirunews",
       "Timestamp": "Saturday, 18 February 2017 - 21:55",
       "Headline": "කටුනායක අධිවේගී මාර්ගයට සම්බන්ධ මහනුවර - පුත්තලම ප්‍රවේශ මාර්ගය දෙපස වැලි ජාවාරමක්",
       "News Content": "කටුනායක අධිවේගී මාර්ගයට සම්බන්ධ මහනුවර - පුත්තලම ප්‍රවේශ මාර්ගය දෙපස වැලි ජාවාරමක් ක්‍රියාත්මක වන බවට තොරතුරු වාර්තා වනවා.\nඅධිවේගී මාර්ග සහ මෙහෙයුම් නඩත්තු අංශයේ නියෝජ්‍ය අධ්‍යක්ෂ නිහාල් ලොඩ්වික් මහතා පැවසුවේ මේ හේතුවෙන් මාර්ගය ගිලා බැසීමේ අවදානමක් මතුව ඇති බවයි.\nකටුනායක අධිවේගී මාර්ගයට සම්බන්ධ වන මහනුවර - පුත්තලම ප්‍රවේශ මාර්ගය මාර්ගය දෙපස වැලි හෑරීමේ ජාවාරමක් ක්‍රියාත්මක වන බව අධිවේගී මාර්ග සහ මෙහෙයුම් නඩත්තු අංශයේ නියෝජ්‍ය අධ්‍යක්ෂක නිහාල් ලොඩ්වික් මහතා පැවසුවා.\nමාර්ගය ඉදිකිරීමේදී එහි පාදමට යොදාගත් වැලි හාරා රැගෙන ගොස් තිබෙනවා.\nමධ්‍යම රාත්‍රීයේ සිට අලුයම 4 දක්වා කාලය තුල මෙම වැලි ජාවාරම සිදුවන බවට තොරතුරු අනාවරණය වී ඇති අතර ඉතා අධික මුදලක් ගෙවා සකස් කළ වැලි ආවරණ පවා ජාවාරම් කරුවන් ගලවා ඉවත් කර තිබෙනවා.\nඅධිවේගී මාර්ගයේ සංඥා රැහැන් පද්ධතියද මේ වනවිට නිරාවරණය වී ඇති ආකාරය දක්නට ලැබෙනවා.\nඅධිවේගී මාර්ග සහ මෙහෙයුම් නඩත්තු අංශය අති විශාල මහජන මුදලක් වැය කරමින් අධිවේගී මාර්ග ඉදිවන්නේ මහජනතාවගේම සුව පහසුව වෙනුවෙන්.\nනමුත් මෙවැනි ජාතික සම්පත් තම ආත්මාර්තකාමීත්වය උදෙසා යමෙකු විනාශයට පත් කරන්නේ නම් ඔවුන්ගේ මිනිසත් බව ගැන මතුවන්නේ ප්‍රශ්නාර්තයක්.",
       "URL": "https://www.hirunews.lk/154858/කටුනායක-අධිවේගී-මාර්ගයට-සම්බන්ධ-මහනුවර-පුත්තලම-ප්‍රවේශ-මාර්ගය-දෙපස-වැලි-ජාවාරමක්",
       "Category": "Local News",
       "Parent URL": "https://www.hirunews.lk/local-news.php?pageID=4654"
}