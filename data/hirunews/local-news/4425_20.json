{
       "Source": "hirunews",
       "Timestamp": "Wednesday, 12 July 2017 - 14:02",
       "Headline": "අල්ලස් ගත් පොලිස් සැරයන්වරයෙකු අත්අඩංගුවට",
       "News Content": "අල්ලස් මුදලක් ලබාගත් පානදුර විශේෂ අපරාධ විමර්ශන අංශයට අනුයුක්තව සේවය කරන පොලිස් සැරයන්වරයෙකු අල්ලස් හෝ දුෂණ චෝදනා විමර්ශන කොමිසම් සභාව මගින් අත්අඩංගුවට ගෙන තිබෙනවා.\nමුල්‍ය වංචාවක් සම්බන්ධයෙන් පානදුර විශේෂ අපරාධ විමර්ශන අංශය අත්අඩංගුවට ගත් සැකකරුවෙකුට අධිකරණයෙන් ඇප ලබාදීම සඳහා අවශ්‍ය කටයුතු සකස් කරදීමට මෙම සැරයන්වරයා රුපියල් ලක්ෂයක මුදලක් ඉල්ලා ඇති බවයි අල්ලස් කොමිසම ප්‍රකාශ කළේ.\nඑම අල්ලස් මුදල පානදුර පෞද්ගලික වෙළඳ මධ්‍යස්ථානයක් තුළදී ලබාගන්නා අවස්ථාවේදී අල්ලස් කොමිසම මගින් මෙම පොලිස් සැරයන්වරයා ඊයේ අත්අඩංගුවට ගෙන තිබෙනවා.",
       "URL": "https://www.hirunews.lk/165707/අල්ලස්-ගත්-පොලිස්-සැරයන්වරයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4425"
}