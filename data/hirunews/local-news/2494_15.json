{
       "Source": "hirunews",
       "Timestamp": "Thursday, 27 August 2020 - 16:06",
       "Headline": "සිය දෙපාර්තමේන්තුව දූෂිත බව, මෝටර් රථ ප්‍රවාහන කොමසාරිස් ජනරාල් පිළිගනී (වීඩියෝ)",
       "News Content": "රාජ්‍ය ආයතන අතර සිය දෙපාර්මේන්තුව දූෂිත ආයතනයක් බවට නම් දරා ඇති බව තමන් පිළිගන්නා බව මෝටර්රථ ප්‍රවාහන කොමසාරිස් ජනරාල් නීතීඥ සුමිත් අලහකෝන් පවසනවා.\nඔහු මෙම අදහස් පළ කළේ \"හිරු ඇත්ත\" සමඟ විශේෂ සාකච්ඡාවකට එක්වෙමින්.\nතමා කිසිවිටකත් අල්ලස් නොගන්නා බව පවසන කොමසාරිස් ජනරාල්වරයා තම දෙපාර්තමේන්තුවේ එවැනි දූෂණ වන අවස්ථා තිබේනම් ඒවා හැකිනම් මුහුණු පොතට හෝ එක්කරන ලෙස ඔහු ජනතාවගෙන් ඉල්ලා සිටිනවා.\nවාහන දුම් පාරික්ෂාව නතර කිරීම පිළිබඳව මේ වනතෙක් තීරණයක් ගෙන නොමැති නමුත් ඒ පිළිබඳව විෂයභාර අමාත්‍යවරයා සමඟ සාකච්චාවක් පැවත්වීමට නියමිත බව මෝටර් රථ ප්‍රවාහන කොමසාරිස් ජනරාල් නීතීඥ සුමිත් අලහකෝන් සඳහන් කළා.\nවාහන දුම් පාරික්ෂාව නතර කිරීම පිළිබදව සමාජය තුළ මේවන විට කථිකාවක් ඇතිවී තිබෙන බව ද ඔහු පවසනවා.\nඑමෙන්ම වාහන ලියාපදිංචිය, අන්තර්ජාලය හරහා සිදුකිරීමට ජනතාවට අවස්ථාව සලසා දෙන බවද ඔහු අනාවරණ කළා.\nහිරු ඇත්ත සමග පැවැත්වූ සම්පූණ සාකච්ඡාව පහතින්.",
       "URL": "https://www.hirunews.lk/248781/සිය-දෙපාර්තමේන්තුව-දූෂිත-බව-මෝටර්-රථ-ප්‍රවාහන-කොමසාරිස්-ජනරාල්-පිළිගනී-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2494"
}