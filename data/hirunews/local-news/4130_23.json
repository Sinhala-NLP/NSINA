{
       "Source": "hirunews",
       "Timestamp": "Thursday, 11 January 2018 - 16:54",
       "Headline": "පිටකොටුව පොලිසියේ නිලධාරීන් පිරිසකට විනය පියවර",
       "News Content": "පිටකොටුව පොලිසියේ සිර මැදිරිය තුලදී සැකකරුවෙකු ගෙල වැලලාගෙන මියගිය බව කියන අවස්ථාවේ පොලිසිය තුල රාජකාරියේ යෙදී සිටි නිලධාරීන් සම්බන්ධයෙන් දැඩි විනය පියවර ගන්නා ලෙසට පොලිස්පතිවරයා දැනුම්දී තිබෙනවා.\nමෙම සිද්ධිය විමර්ශනයට පොලිස් මුලස්ථානයේ නියෝජ්‍ය පොලිස්පති වෙත භාරදී ඇති බවයි පොලිස් මාධ්‍ය ප්‍රකාශක කාර්යාලය සඳහන් කළේ.\nඅද (11) අලූයම මෙලෙස මියගොස් ඇත්තේ හපුතලේ - කිරිමානගම ප්‍රදේශයේ 17 හැවිරිදි තරුණයෙකු බවයි පොලිස් මාධ්‍ය ප්‍රකාශක කාර්යාලය සඳහන් කළේ.\nගංජා තොගයක් ළඟ තබාගැනීමේ චෝදනාව මත මොහුව පිටකොටුව පොලීසියේ නිලධාරින් පිරිසක් විසින් ඊයේ රාත්‍රියේ බැස්ටියන් මාවත ප්‍රදේශයේදී අත්අඩංගුවට ගෙන තිබෙනවා.\nඅනතුරුව පොලිස් සිර මැදිරියේ රඳවා ඇති අතර, අද අලූයම මෙම තරුණයා ඇඳ සිටි ඇඳුම උපයෝගී කරගනිමින් සියදිවි හානිකරගෙන ඇති බවයි පොලීසිය සඳහන් කළේ.",
       "URL": "https://www.hirunews.lk/180795/පිටකොටුව-පොලිසියේ-නිලධාරීන්-පිරිසකට-විනය-පියවර",
       "Category": "Local News",
       "Parent URL": "https://www.hirunews.lk/local-news.php?pageID=4130"
}