{
       "Source": "hirunews",
       "Timestamp": "Tuesday, 28 May 2019 - 10:11",
       "Headline": "වගා ළිඳකට වැටුණු සද්ධන්තයා",
       "News Content": "අනුරාධපුර, තලාව ප්‍රදේශයේ වගා ළිඳකට ඊයේ (27) රාත්‍රියේ වන අලියෙකු වැටී තිබෙනවා.\nප්‍රදේශවාසීන් පවසන්නේ ඊයේ රාත්‍රියේ ගම් වැදුණු වන අලි රංචුවක් අතර සිටි එක් අලියෙක් මෙලෙස වගා ළිඳකට වැටී ඇති බවයි.\nඊයේ රාත්‍රියේ වන අලි ගම් වැදුණු බවට ප්‍රදේශවාසීන් විසින් ගලයාය වනජීවී නිලධාරීන්ට දැනුවත්කර තිබෙනවා.\nඅනතුරුව වනජීවී නිලධාරීන් පැමිණ වන අලි පලවා හැරීමට කටයුතු කර ඇති අතර එම අවස්ථාවේදීයි මෙම වන අලියා වගා ළිඳකට වැටී ඇත්තේ.\nඅප වාර්තාකරු පැවසුවේ ප්‍රදේශවාසීන් සහ වනජීවී නිලධාරීන් එක්ව වන අලියා ගොඩගැනීමේ මෙහෙයුම් මේ වනවිට ක්‍රියාත්මක කර ඇති බවයි.",
       "URL": "https://www.hirunews.lk/217234/වගා-ළිඳකට-වැටුණු-සද්ධන්තයා",
       "Category": "Local News",
       "Parent URL": "https://www.hirunews.lk/local-news.php?pageID=3330"
}