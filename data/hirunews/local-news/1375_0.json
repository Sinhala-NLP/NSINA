{
       "Source": "hirunews",
       "Timestamp": "Saturday, 05 February 2022 - 11:54",
       "Headline": "ඩෙවෝන් ගිනි ගනියි - විනෝදයට ගිනි තියන බවට ගම්වැසියන්ගෙන් චෝදනා (ඡායාරූප සහ වීඩියෝ)",
       "News Content": "හැටන් - දිඹුල, පතන ප්‍රදේශයේ පිහිටි ඩෙවොන් ඇල්ල රක්ෂිතයේ ඊයේ (04) රාත්‍රියේ හටගත් ගින්නකින් අක්කර 25 පමණ ගිනිගෙන විනාශ වී ඇති බව නුවරඑළිය ආපදා කලමනාකරණ ඒකකයේ සහකාර අධ්‍යක්ෂක රංජිත් අලහකොන් පවසනවා.\nඩෙවොන් දිය ඇල්ලට බටහිර ප්‍රදේශයෙන් පිහිටි දිඹුල පතන වත්ත ප්‍රදේශයට මායිම්ව, මෙම ගින්න රාත්‍රී 7 ට පමණ හටගෙන ඇති බවත්, මේ දිනවල ඩෙවොන් දිය ඇල්ල රක්ෂිත ප්‍රදේශවලට පවතින දැඩි වියළි කාලගුණයත් සමග ඉලුක් සහිත එම රක්ෂිතයේ ගින්න ශීඝ්‍රයෙන් පැතිර යන බවත් ප්‍රදේශවාසීන් සඳහන් කළා.\nපසුගිය දින කිහිපය තුළ ම ඩෙවොන් ඇළ රක්ෂිතය පුරා කිසියම් පිරිසක් විසින් ගිනි තැබිම් සිදු කිරිම නිසා එම රක්ෂිතයේ අක්කර 100 ආසන්න භුමි\nප්‍රමාණයක් ගිනිගෙන විනාශ විම නිසා විශාල පරිසර හානියක් සිදු වුණා.\nඩෙවොන් ඇල්ලේ සුන්දරත්වයට බලපෑමක් මේ හේතුවෙන් සිදු වී ඇති බවයි එම මාර්ගයේ ගමන් ගන්නා දෙස් විදෙස් සංචාරකයින් කියා සිටින්නේ.\nමධ්‍යම කදුකරය පුරා මේ දිනවල පවතින වියළි කාලගුණයත් සමග ඇතැම් පිරිස් විසින් සතුන් දඩයම් කිරිම සහ විනෝදාස්වාදය සඳහා මෙවැනි ගිනි\nතැබීම් සිදු කරන බව ද ප්‍රදේශවාසින් චෝදනා කරනවා.",
       "URL": "https://www.hirunews.lk/296219/ඩෙවෝන්-ගිනි-ගනියි-විනෝදයට-ගිනි-තියන-බවට-ගම්වැසියන්ගෙන්-චෝදනා-ඡායාරූප-සහ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1375"
}