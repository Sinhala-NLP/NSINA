{
       "Source": "hirunews",
       "Timestamp": "Tuesday, 09 March 2021 - 22:23",
       "Headline": "ගොඩනැගිල්ලේ අයිතිය ඉල්ලා වහලට නැග්ග වෛද්‍යවරයා වහලෙන් වැටෙයි  (වීඩියෝ)",
       "News Content": "නිකවැරටිය නගරයේ, ගොඩනැගිල්ලක අයිතිය සම්බන්ධයෙන් ඇති වූ ආරවුලක් හේතුවෙන් වෛද්‍යවරයෙකු එහි වහලයෙන් බිමට වැටී රෝහල් ගත කර තිබෙනවා.\nඔහු පවසා ඇත්තේ එම ගොඩනැගිල්ල තමාට අයිති බවයි.\nමෙම නිසා ඔහු මෙම ස්ථානයට අද පැමිණ තිබෙනවා.\nඑම ස්ථානයට පොලීසිය පැමිණ ඔහු අත්අඩංගුවට ගැනීමට සූදානම් වූ අවස්ථාවේ අදාළ වෛද්‍යවරයා ගොඩනැගිල්ලේ වහලය මතට නැඟ විරෝධයක් පළ කළා.\nඅදාළ ගොඩනැගිල්ලේ අයිතිය සම්බන්ධයෙන් දෙපාර්ශවයක් අතර නඩුවක් පවතින පසුබිමක ඉන් එක් පාර්ශ්වයක් වන අදාළ වෛද්‍යවරයා අද (09) පෙරවරුවේ එහි පැමිණ තිබුණේ ගොඩනැගිල්ල තමන්ට අයත්යැයි පවසමින්.\nඅමාත්‍ය ජොන්ස්ටන් ප්‍රනාන්දු පවත්වාගෙන යන සම්බන්ධීකරණ කාර්යාලයේ දෙමහල් ගොඩනැගිල්ලේ වහලය මතින් එලෙස ඔහු ඇද වැටුණා.\nඑලෙස වහලය මතින් ඇද වැටීමෙන් පසුව අදාළ වෛද්‍යවරයා යුහුසුළුව නිකවැරටිය මූලික රෝහල වෙත ඇතුළත් කර තිබෙනවා.",
       "URL": "https://www.hirunews.lk/264866/ගොඩනැගිල්ලේ-අයිතිය-ඉල්ලා-වහලට-නැග්ග-වෛද්‍යවරයා-වහලෙන්-වැටෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2099"
}