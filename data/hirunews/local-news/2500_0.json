{
       "Source": "hirunews",
       "Timestamp": "Tuesday, 25 August 2020 - 8:28",
       "Headline": "එ.ජා.ප. කෘත්‍යධිකාරී මණ්ඩල රැස්වීමක් අද",
       "News Content": "එක්සත් ජාතික පක්ෂයේ කෘත්‍යාධිකාරී මණ්ඩලය අද පස්වරුවේ රැස්වනවා.\nඒ, එම පක්ෂයේ නායක රනිල් වික්‍රමසිංහගේ ප්‍රධානත්වයෙන් පස්වරු 3.30ට පිටකෝට්ටේ සිරිකොත පක්ෂ මූලස්ථානයේදියි.\nතම පක්ෂයට හිමි එකම ජාතික ලැයිස්තු මන්ත්‍රී ධුරය සඳහා පත් කරන්නේ කවුරුන්දැයි මෙම කෘත්‍යාධිකාරී මණ්ඩල රැස්වීමේදී සාකච්ඡා කිරීමට නියමිත බව එම පක්ෂයේ ප්‍රකාශකයෙකු සඳහන් කළා.\nමීට අමතරව පක්ෂයේ නායකත්වය සම්බන්ධයෙන් පළ වන විවිධ මතවාද හා ප්‍රතිසංවිධාන කටයුතු පිළිබඳව ද අද පැවැත්වෙන කෘත්‍යාධිකාරී මණ්ඩල රැස්වීමේදී අවධානය යොමු වෙනු ඇති.",
       "URL": "https://www.hirunews.lk/248589/එ-ජා-ප-කෘත්‍යධිකාරී-මණ්ඩල-රැස්වීමක්-අද",
       "Category": "Local News",
       "Parent URL": "https://www.hirunews.lk/local-news.php?pageID=2500"
}