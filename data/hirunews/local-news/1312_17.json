{
       "Source": "hirunews",
       "Timestamp": "Monday, 07 March 2022 - 17:42",
       "Headline": "තුන්වන වටයේ සාකච්ඡා සඳහා රුසියානු කණ්ඩායම නික්මෙයි",
       "News Content": "යුක්රේන ආක්‍රමණයේ සටන් විරාමයක් සඳහා පැවැත්වෙන සාකච්ඡාවල තුන්වන වටය සඳහා රුසියානු නියෝජිත කණ්ඩායම බෙලරූස් රාජ්‍යයේ දේශසීමා ප්‍රදේශය වෙත නික්මුණු බව රුසියානු මාධ්‍ය වාර්තා කළා.\nඑහිදී ඔවුන් යුක්රේන නියෝජිතයින් සමග ප්‍රමුඛත්වයෙහි ලා සාකච්ඡා කරනු ඇත්තේ ගැටුම්වලට මැදි වී සිටින සිවිල් වැසියන් ආරක්ෂිත ලෙස ඉවත් කර ගැනීම පිළිබදවයි.\nසිවිල් වැසියන් ඉවත් කර ගැනීම සඳහා රුසියාව විසින් අද සටන් විරාමයක් ප්‍රකාශයට පත් කළ ද ඔවුන්ට ඒ සඳහා ලබාදී තිබූ විකල්පය වූයේ රුසියාවට හෝ බෙලරූස් රාජ්‍යයට පළා යාමයි.\nඑය යුක්රේනය විසින් තරයේ ප්‍රතික්ෂේප කර තිබෙනවා.",
       "URL": "https://www.hirunews.lk/298886/තුන්වන-වටයේ-සාකච්ඡා-සඳහා-රුසියානු-කණ්ඩායම-නික්මෙයි",
       "Category": "Local News",
       "Parent URL": "https://www.hirunews.lk/local-news.php?pageID=1312"
}