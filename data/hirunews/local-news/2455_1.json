{
       "Source": "hirunews",
       "Timestamp": "Monday, 14 September 2020 - 22:36",
       "Headline": "යෝජිත 20 වන ආණ්ඩුක්‍රම ව්‍යවස්ථා සංශෝධනය ගැන කියන කතා (වීඩියෝ)",
       "News Content": "යෝජිත 20 වන ආණ්ඩුක්‍රම ව්‍යවස්ථා සංශෝධනය සම්බන්ධයෙන් අධ්‍යයනය කිරීම සඳහා  අග්‍රාමාත්‍ය මහින්ද රාජපක්ෂ මහතා විසින් පත්කළ 09 දෙනෙකුගෙන් යුත් කමිටුව අද පස්වරුවේ රැස්වුණා.\nමේ අතර යෝජිත 20 වන ආණ්ඩුක්‍රම ව්‍යවස්ථා සංශෝධනය සම්බන්ධයෙන් පක්ෂ විපක්ෂ අදහස් පළ වුණා.\nයෝජිත 20 වන ආණ්ඩුක්‍රම ව්‍යවස්ථා සංශෝධනයේ දී ඉක්මනින් විසඳිය යුතු කරුණු පිලිබඳ අවධානය යොමු කර ඉන් අනතුරුව සමස්ත ආණ්ඩුක්‍රම ව්‍යවස්ථාව සකස් කර පාර්ලිමේන්තුවට ඉදිරිපත් කිරීමට රජය අපේක්ෂා කරන බව අධ්‍යාපන අමාත්‍ය ජි .එල් .පීරිස් ප්‍රකාශ කරනවා.\nමේ අතර සමගි ජන බලවේගය නියෝජනය කරන ජාතික ලැයිස්තු මන්ත්‍රී තිස්ස අත්තනායක අද පවතී මාධ්‍ය හමුවකදී ප්‍රකාශ කළේ නව ව්‍යවස්ථාව සකස් කළේ  කවුරුන්ද  යන්න පිලිබඳ අධිකරණ අමාත්‍යවරයා ද නොදන්නා බවයි.\nමාධ්‍යවේදීන් නැඟූ ප්‍රශ්න හමුවේ පිළිතුරු ලබා දෙමින් ඉඩම් අමාත්‍ය එස්. එම් .චන්ද්‍රසේන කියා සිටියේ 19 වන ආණ්ඩුක්‍රම ව්‍යවස්ථා සංශෝධනය තුළ ඇති හොද කරුණු යෝජිත 20 වන ආණ්ඩුක්‍රම ව්‍යවස්ථායට ඇතුලත් කිරීමට අපේක්ෂා කරන බවයි.\nනව ආණ්ඩුක්‍රම ව්‍යවස්ථාව සම්බන්ධයෙන් නැවත අධ්‍යයනය කිරීම සඳහා  කමිටුවවක් පත් කර ඇති බවත් මේ වන විට යෝජිත 20 වන ආණ්ඩුක්‍රම ව්‍යවස්ථා  ව ඉදිරිපත් කර ඇත්තේ අධ්‍යනයකින් තොරව බවයි සමගි ජනබලවේගයේ පාර්ලිමේන්තු මන්ත්‍රී කාවින්ද ජයවර්ධන් කියා සිටියේ .\nමේ අතර වරයා හා නාවික අමාත්‍ය රෝහිත අබේගුණවර්ධන මාධ්‍ය හමුවක් කැඳවමින්  ප්‍රකාශ කළේ ආණ්ඩුවට ජනවරමක් ලබා දී ඇත්තේ 19 වන ආණ්ඩුක්‍රම ව්‍යවස්ථා සංශෝධනය අහෝසි කිරීමට වන අතර එසේ කිරීම තුළින් ජනාධිපතිවරයාට විශාල බලයක් ලැබෙන බවට අසත්‍ය ප්‍රකාශ නොකරන ලෙස විපක්ෂයෙන් ඉල්ලීමක් කරන බවයි .\nවිපක්ෂය විසින් ස්වාධින යැයි කියන ස්වාධින කොමිෂන් සභා පිලිබඳ බව රන්ජන් රමාණායකගේ හඬ පටවලින් තහවුරු වන බව රාජ්‍ය අමාත්‍ය විමලවීර  දිසානායක අද පවතී උත්සවයකට එක්වෙමින් වැඩි දුරටත් කියා සිටියා.",
       "URL": "https://www.hirunews.lk/250218/යෝජිත-20-වන-ආණ්ඩුක්‍රම-ව්‍යවස්ථා-සංශෝධනය-ගැන-කියන-කතා-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2455"
}