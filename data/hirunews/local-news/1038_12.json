{
       "Source": "hirunews",
       "Timestamp": "Friday, 08 July 2022 - 10:36",
       "Headline": "කුමන රක්ෂිතයට ඇතුළු වී මුවන් හා ගෝනුන් ඝාතනය කළ පුද්ගලයකු අත්අඩංගුවට",
       "News Content": "විශේෂ කාර්ය බලකා ශාස්ත්‍රවෙල කඳවුරේ නිලධාරීන් කණ්ඩායමක් විසින් ඊයේ (07) වැනි දින පොතුවිල් පොලිස් වසමේ පසරච්චේන ප්‍රදේශයේ දී වැටලීමක් සිදු කර තිබෙනවා.\nඑහි දී කුමන රක්ෂිතයට ඇතුළු වී නීති විරෝධී ව මුවන් හා ගොනුන් ඝාතනය කර, එම මුව මස් මස් කිලෝ ග්‍රෑම් 3.8ක් හා ගෝන මස් කිලෝ ග්‍රෑම් 01ක් සන්තකයේ තබාගෙන සිටි පුද්ගලයකු අත් අඩංගුවට ගත් බව යි වාර්තා වන්නේ.\nසැකකරු පසරච්චේන ප්‍රදේශයේ පදිංචි වයස අවුරුදු 32ක පුද්ගලයෙක්.\nවැඩිදුර විමර්ශන කටයුතු පානම වනජීවී කාර්යාලය විසින් සිදු කරනු ඇති.",
       "URL": "https://www.hirunews.lk/309399/කුමන-රක්ෂිතයට-ඇතුළු-වී-මුවන්-හා-ගෝනුන්-ඝාතනය-කළ-පුද්ගලයකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1038"
}