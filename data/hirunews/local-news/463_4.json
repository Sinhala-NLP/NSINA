{
       "Source": "hirunews",
       "Timestamp": "Tuesday, 21 March 2023 - 10:40",
       "Headline": "බදු ප්‍රතිසංස්කරණ දැඩි ලෙස අවශ්‍ය බවට මූල්‍ය අරමුදලෙන් ප්‍රකාශයක් (වීඩියෝ)",
       "News Content": "ණය හිමියන්ගේ විශ්වාසය නැවත ලබා ගැනීම සඳහා බදු ප්‍රතිසංස්කරණ දැඩි ලෙස අවශ්‍ය බව ජාත්‍යන්තර මූල්‍ය අරමුදල පවසනවා.\nඑම අරමුදලේ විධායක මණ්ඩලය විසින් මෙරටට විස්තීර්ණ ණය පහසුකම ලබාදීමට අනුමත කිරීමෙන් පසු අද (21) පැවති මාධ්‍ය හමුවට එක්වෙමින් එම අරමුදලේ මෙරට ජ්‍යේෂ්ඨ දූත මණ්ඩල ප්‍රධානී පීටර් බෲවර් මේ බව පැවසුවා.\nකෙසේ වෙතත්, බදු එකතු කිරීම් වර්ධනීය ආකාරයෙන් සිදුකළ යුතු අතර, ආනයන සීමා කිරීම් ක්‍රමයෙන් ඉවත් කළ යුතු බවයි ඔහු පවසන්නේ.\nඑමෙන්ම, මහබැංකුව වෙළඳපොලෙන් ඇමෙරිකානු ඩොලර් බිලියන 1.4 ක් මිලදී ගැනීමත් සමග මෙරට සංචිත වැඩි කර ගැනීමට උපකාරි වන බව ද ජාත්‍යන්තර මූල්‍ය අරමුදල ප්‍රකාශ කර තිබෙනවා.\nඒ අනුව ශ්‍රී ලංකාව ලබා ගත් ණය සහ හිඟ ණය පියවීමට අවුරුදු 4 ත් 10 ත් අතර කාලයක් හිමිවනු ඇති.",
       "URL": "https://www.hirunews.lk/330529/බදු-ප්‍රතිසංස්කරණ-දැඩි-ලෙස-අවශ්‍ය-බවට-මූල්‍ය-අරමුදලෙන්-ප්‍රකාශයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=463"
}