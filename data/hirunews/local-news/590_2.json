{
       "Source": "hirunews",
       "Timestamp": "Friday, 20 January 2023 - 13:50",
       "Headline": "බත වනසන දොම්පේ ගුරුවල කර්මාන්ත ශාලාව (වීඩියෝ)",
       "News Content": "දොම්පේ ගුරුවල ප්‍රදේශයේ පවත්වා ගෙන යන කර්මාන්ත ශාලාවක් මගින් නිසි ක්‍රමවේදයකින් තොරව අපජලය බැහැර කිරීම නිසා ප්‍රදේශයේ කුඹුරු අක්කර 150ක පමණ වගා කටයුතුවලට දැඩි බලපෑමක් එල්ල වී තිබෙනවා.\nප්‍රදේශවාසීන් පවසන්නේ, මෙම අපජලය භූගත ජලයට ද එක්වීමේ අවදානමක් පවතින බවයි.\nදොම්පේ ගුරුවල ප්‍රදේශයේ පවත්වාගෙන යන කර්මාන්තශාලාවක අප ජලය නිසි ක්‍රමවේදයකින් තොරව ඇල මාර්ගයකට බැහැර කිරීම නිසා ප්‍රදේශවාසී ගොවි ජනතාව දැඩි අසීරුතාවයකට ලක්වී තිබෙනවා.\nමෙම කර්මාන්තශාලාව මීට මාස කිහිපයකට පෙර ආරම්භ කර ඇති බවයි ප්‍රදේශවාසීන් පවසන්නේ.\nමෙම කර්මාන්තශාලාවේ අප ජලය ප්‍රදේශයේ කුඹුරු යාය හරහා යන ඇල මාර්ගයට එක් කර ඇති අතර ඒ හේතුවෙන් කුඹුරු කටයුතු වලටද දැඩි බලපැමක් එල්ල වී තිබෙනවා.\nමේ පිළිබද දැනුවත්කිරීමට හෝ එම කර්මාන්තශාලාවේ හිමිකරුවෙකු ඉදිරිපත් නො වීම ගැටලුවක් වී තිබෙනවා.\nමෙම අප ජලය භූගත ජලයටද එක්වීමේ අවධානමක් පවතින බැවින් බලධාරීන් මැදිහත් වී මේ සදහා නිසි වැඩපිළිවෙළක් සලසා දෙන ලෙසයි ප්‍රදේශවාසීන් ඉල්ලා සිටින්නේ.",
       "URL": "https://www.hirunews.lk/325492/බත-වනසන-දොම්පේ-ගුරුවල-කර්මාන්ත-ශාලාව-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=590"
}