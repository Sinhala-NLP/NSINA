{
       "Source": "hirunews",
       "Timestamp": "Friday, 15 July 2016 - 15:57",
       "Headline": "ඩෙංගු ගැන විදුහල්පතිවරුන්ට සිහි කැදවීමක්",
       "News Content": "උසස් පෙළ සහ 5 ශ්‍රේණියේ ශිෂ්‍යත්ව විභාගයට පෙනී සිටින දරුවන් ඩෙංගු රෝගයෙන් ආරක්ෂා කර ගැනීමට අවශ්‍ය පියවර ගන්නැයි විභාග මධ්‍යස්ථාන ලෙස භාවිත කරන පාසල්වල විදුහල්පතිවරුන්ට විභාග දෙපාර්තමේන්තුව දැනුම් දෙනවා.\nඅදාළ මධ්‍යස්ථාන අවට ඩෙංගු මර්දන කටයුතු ප්‍රාදේශීය සෞඛ්‍ය අධ්‍යක්ෂ කාර්යාලවල සහායෙන් සිදුකරන ලෙසට දැනටමත් පළාත් සහ අධ්‍යාපන අධ්‍යක්ෂවරුන් මෙන්ම විදුහල්පතිවරුන් ද දැනුවත් කර ඇති බවයි විභාග කොමසාරිස් ජනරාල් ඩබ්ලිව්.එම්.එන්.ජේ. පුෂ්පකුමාර ප්‍රකාශ කළේ.\nමෙවර උසස් පෙළ විභාගය අගෝස්තු 2 වන දා සිට 27 වන දා දක්වා පැවැත්වෙනවා.\n5 ශ්‍රේණියේ ශිෂ්‍යත්ව විභාගය පැවැත්වෙන්නේ අගෝස්තු 21 වන දායි.\nඋසස් පෙළ විභාගය සඳහා විභාග මධ්‍යස්ථාන 2204ක් පිහිටුවා ඇති අතර, මධ්‍යස්ථාන 2959කදී ශිෂ්‍යත්ව විභාගය පැවැත්වෙනවා.",
       "URL": "https://www.hirunews.lk/138094/ඩෙංගු-ගැන-විදුහල්පතිවරුන්ට-සිහි-කැදවීමක්",
       "Category": "Local News",
       "Parent URL": "https://www.hirunews.lk/local-news.php?pageID=4964"
}