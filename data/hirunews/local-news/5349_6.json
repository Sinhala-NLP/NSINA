{
       "Source": "hirunews",
       "Timestamp": "Tuesday, 29 September 2015 - 9:22",
       "Headline": "Update: අතුරුදන් වූ යුවළ සොයා මක්කම අවට රෝහල් පරීක්ෂාවට",
       "News Content": "සෞදි අරාබියේ මක්කම වන්දනාවේදී අතුරුදන් වූ අඹු - සැමි යුවළ පිළිබඳ තොරතුරු සොයා තවදුරටත් පරීක්ෂණ සිදුකරන බව තැපැල්, තැපැල් සේවා හා මුස්ලිම් ආගමික කටයුතු අමාත්‍ය අබ්දුල් හලීම් පවසනවා. ඔහු කියා සිටියේ අතුරුදන් වූ මෙම ශ්‍රී ලාංකික යුවළ සොයා මක්කම අවට රෝහල් පරීක්ෂා කරන බවයි.\nකොළඹ - වැල්ලවත්ත ප්‍රදේශයේ පදිංචි මෙම අඹු - සැමි යුවළ හජ් වන්දනාව සඳහා මක්කමට ගොස් තිබෙනවා. මොවුන් දෙදෙනා සෙවීම සඳහා සෞදි අරාබියේ ජෙඩා හි පිහිටි ශ්‍රී ලංකා කොන්සල් කාර්යාලයේ සහාය ද ලබා ගන්නා බව තැපැල් සේවා හා මුස්ලිම් ආගමික කටයුතු අමාත්‍ය අබ්දුල් හලීම් කියා සිටියා.\nපසුගිය දා මක්කම - හජ් වන්දනාවේ පැමිණි බැතිමතුන් 717 දෙනෙකු තෙරපීම හේතුවෙන් මිය ගිය අතර තවත් 800ක් පමණ එහිදී තුවාල ලැබුවා.\nUpdate: Tuesday, 29 September 2015 - 9:22\n---------------------------------------------------------\nමක්කම ගිය වැල්ලවත්තේ අඹු - සැමි යුවළ අතුරුදහන්\nසෞදි අරාබියේ මක්කම වන්දනාවේදී අතුරුදන් වූ අඹු - සැමි යුවළ පිළිබඳ තොරතුරක් සොයා තවදුරටත් පරීක්ෂණ සිදුකරන බව තැපැල්, තැපැල් සේවා හා මුස්ලිම් ආගමික කටයුතු අමාත්‍ය අබ්දුල් හලීම් පවසනවා. එම අඹු - සැමි යුවළ කොළඹ - වැල්ලවත්ත ප්‍රදේශයේ පදිංචිකරුවන් බවයි වාර්තා වන්නේ. පසුගිය දා මක්කම - හජ්ජි වන්දනාවේ පැමිණි බැතිමතුන් 717 දෙනෙකු මිය ගොස් 800කට වැඩි පිරිසක් තුවාල ලැබුවා. ඒ මක්කම සිට කිලෝමීටර් 5ක් ඈතින් පිහිටි මීනා ප්‍රදේශයේදී තෙරපීමකට ලක්වීමෙන්.",
       "URL": "https://www.hirunews.lk/117460/මක්කම-ගිය-වැල්ලවත්තේ-අඹු-සැමි-යුවළ-අතුරුදහන්",
       "Category": "Local News",
       "Parent URL": "https://www.hirunews.lk/local-news.php?pageID=5349"
}