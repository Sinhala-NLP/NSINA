{
       "Source": "hirunews",
       "Timestamp": "Saturday, 27 January 2018 - 16:29",
       "Headline": "තණමල්විල අනතුරෙන් ජීවිතක්ෂයට පත්වූවන්ගේ සංඛ්‍යාව ඉහළට",
       "News Content": "වැල්ලවාය - තණමල්විල ප්‍රධාන මාර්ගයේ පීල්ල ප්‍රදේශයේදී අද පෙරවරුවේ සිදුවූ රිය අනතුරෙන් ජීවිතක්ෂයට පත්වූ පුද්ගලයින් සංඛ්‍යාව 4 දෙනෙකු දක්වා ඉහළ ගොස් තිබෙනවා.\nවැල්ලවාය ඩිපෝවට අයත් ලංගම බස් රථයක් සහ තණමල්විල සිට වැල්ලවාය දෙසට ධාවනය වූ මෝටර් රථයක් මුහුණට මුහුණ ගැටී මෙම අනතුර සිදුවූ බවයි පොලීසිය සඳහන් කළේ.\nඅනතුර සිදුවූ අවස්ථාවේදී මෝටර් රථයේ ගමන් කළ තුන්දෙනෙකු ජීවිතක්ෂයට පත්වූ අතර, තවත් තුන්දෙනෙකු තුවාල ලබා රෝහල් ගත කෙරුණා.\nහම්බන්තොට රෝහලේදී ඉන් එක් අයෙකු මියගිය බවයි පොලීසිය ප්‍රකාශ කළේ.\nතවත් දෙදෙනෙකු එහි ප්‍රතිකාර ලබනවා.\nමේ අතර මීගමුවේ සිට මහනුවර බලා ධාවනය වෙමින් තිබූ පෞද්ගලික බස් රථයක් සහ නුවරඑළියේ සිට කොළඹ බලා ධාවනය වෙමින් තිබූ ත්‍රිරෝද රථයක් වරකාපොල, මාහේන ප්‍රදේශයේදී මුහුණට මුහුණ ගැටීමෙන් ත්‍රිරෝද රථයේ සිටි තුන් දෙනෙකු බරපතළ තුවාල ලැබුවා.\nඑම අනතුර පෞද්ගලික බස් රථයේ තිබූ කැමරාවක සටහන්ව තිබුනා.",
       "URL": "https://www.hirunews.lk/182202/තණමල්විල-අනතුරෙන්-ජීවිතක්ෂයට-පත්වූවන්ගේ-සංඛ්‍යාව-ඉහළට",
       "Category": "Local News",
       "Parent URL": "https://www.hirunews.lk/local-news.php?pageID=4105"
}