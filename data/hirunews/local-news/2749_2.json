{
       "Source": "hirunews",
       "Timestamp": "Thursday, 07 May 2020 - 6:14",
       "Headline": "ඉදිරි දින කිහිපයේදී දිවයිනේ බොහෝ ප්‍රදේශවලට ගිඟුරුම් සහිත වැසි",
       "News Content": "ඉදිරි දිනවලදී දිවයිනේ බොහෝ ප්‍රදේශවල වැසි හෝ ගිඟුරුම් සහිත වැසි ඇතිවීමේ හැකියාව ඉහළ මට්ටමක පවතින බව කාලගුණ විද්‍යා දෙපාර්තමේතුව දැනුම් දෙනවා.\nදිවයිනේ බොහෝ ප්‍රදේශවල අද (07) සවස් කාලයේදී හෝ රාත්‍රී කාලයේදී වැසි හෝ ගිඟුරුම් සහිත වැසි ඇති විය හැකි බවයි එම දෙපාර්තමේන්තුව අද දිනය වෙනුවෙන් නිකුත් කළ කාලගුණ නිවේදනයේ දැක්වෙන්නේ.\nසබරගමුව, ඌව සහ දකුණු පළාත්වලත් කළුතර, නුවරඑළිය සහ පොළොන්නරුව දිස්ත්‍රික්කවලත් ඇතැම් ස්ථාන වලට මිලි මීටර් 75ට වැඩි තරමක තද වර්ෂාපතනයන් ද ඇති ඇති විය හැකි බව එම නිවේදනයේ සඳහන්.\nබස්නාහිර සහ දකුණු පළාත්වලත් පුත්තලම, මන්නාරම සහ යාපනය දිස්ත්‍රික්කවලත් වෙරළබඩ ප්‍රදේශවල උදෑසන කාලයේදීත් වැසි හෝ ගිඟුරුම් සහිත වැසි ඇතිවිය හැකි බව දැනුම් දෙනවා.",
       "URL": "https://www.hirunews.lk/240224/ඉදිරි-දින-කිහිපයේදී-දිවයිනේ-බොහෝ-ප්‍රදේශවලට-ගිඟුරුම්-සහිත-වැසි",
       "Category": "Local News",
       "Parent URL": "https://www.hirunews.lk/local-news.php?pageID=2749"
}