{
       "Source": "hirunews",
       "Timestamp": "Saturday, 02 October 2021 - 17:42",
       "Headline": "රැඳවියන් බැලීමට ඥාතීන්ට යළිත් අවස්ථාව",
       "News Content": "ලබන 4 වන සඳුදා සිට යළිත් බන්ධනාගාර රැඳවියන් බැලීම සඳහා ඥාතීන්ට අවස්ථාව හිමිවන බව බන්ධනාගාර දෙපාර්තමේන්තුව පවසනවා.\nමෙරට කොවිඩ් 19 වසංගත තත්වය ව්‍යාප්තිය හේතුවෙනුයි  පසුගිය අගෝස්තු මස 07 වනදා සිට බන්ධනාගාරගත රැදවියන්ට අමුත්තන් පෙන්වීම තාවකාලිකව නතර කිරිමට බන්ධනාගාර දෙපාර්තමේන්තුව තීරණය කරනු ලැබුවේ.\nකෙසේවෙතත් රට තුළ පනවා තිබු සංචරණ සීමා ලිහිල් කිරීමත් සමග බන්ධනාගාර සෞඛ්‍ය සේවා විසින් ලබා දුන් නිර්දේශයන්ට අනුකූලවයි සිරකරුවන්ට නැවත අමුත්තන් පෙන්වීමේ ක්‍රියාවලිය ආරම්භ කිරිමට තීරණය කර ඇත්තේ.\nකොවිඩ් 19 වසංගත තත්වය මුළුමනින්ම පහව ගොස් නොමැති බැවින් රජය විසින් ලබා දී ඇති සෞඛ්‍ය මාර්ගෝපදේශයන් අනුගමනය කරමින් අමුත්තන් බැලීමේ කටයුතු සිදු කරන ලෙසට සහ හැකිතාක් දුරට E-visit ක්‍රමය හරහා අමුතන් බැලීම සිදු කරන ලෙස බන්ධනාගාර දෙපාර්තමෙන්තුව ඉල්ලා සිටිනවා.\nමේ අනුව සිරකරැවන් සඳහා මාසයකට එක් වතාවක් ද සැකකරුවන් සදහා සතියකට එක් වතාවක් ද අමුත්තන් අමුත්තන් පෙන්වීම සිදුකරන බවයි බන්ධනාගාර මාධ්‍ය ප්‍රකාශක  චන්දන ඒකනායක කියාසිටියේ.",
       "URL": "https://www.hirunews.lk/283867/රැඳවියන්-බැලීමට-ඥාතීන්ට-යළිත්-අවස්ථාව",
       "Category": "Local News",
       "Parent URL": "https://www.hirunews.lk/local-news.php?pageID=1654"
}