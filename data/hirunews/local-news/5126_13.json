{
       "Source": "hirunews",
       "Timestamp": "Friday, 18 March 2016 - 6:53",
       "Headline": "UPDATE:නොරොච්චෝලේ අදියර 3 ම ක්‍රියාත්මකයි - විදුලිය කැපීම අදින් අවසන්",
       "News Content": "නොරොච්චෝලේ තාප බලාගාරය ඊයේ මධ්‍යම රාත්‍රිය වන විට මුළුමනින්ම සක්‍රිය තත්ත්වයට පත්වීම නිසා අද (18) සිට විදුලිය කැපීම අවසන් වන බව විදුලිබල හා පුනර්ජනනීය බලශක්ති අමාත්‍ය රංජිත් සියඹලාපිටිය ප්‍රකාශ කළා.\nනොරොච්චෝලේ බලාගාරයේ දෙවන සහ තුන්වන අදියර වලින් මෙගවොට් 600 ක විදුලි ධාරිතාවක් ලැබීමත් සමග මෙලෙස විදුලිය කැපීමක් අවශ්‍ය නොවන බවයි අමාත්‍යවරයා නිවේදනයක් නිකුත් කරමින් ප්‍රකාශ කළේ.\nපසුගිය දින කිහිපය තුළ විදුලිය කැපීම නිසා අපහසුතාවට පත් සියලූම පාරිභෝගික ජනතාවට කණගාටුව පළ කරන බවත් අමාත්‍යවරයා වැඩිදුරටත් සදහන් කළා.\nපසුගිය දින කිහිපය තුළ විදුලිය කප්පාදුවට හේතුවූ කරුණු සම්බන්ධයෙන් ලබන 23 වනදා පාර්ලිමේන්තුවට කරුණු ඉදිරිපත් කිරීමට ද බලාපොරොත්තු වන බව අමාත්‍ය රංජිත් සියඹලාපිටිය කියා සිටියා.\nඑහිදී එවැනි තත්ත්වයන් වළක්වා ගැනීම සදහා යෝජනා ඉදිරිපත් කිරීමට ද අපේක්ෂා කෙරෙනවා.\nවිදුලිබල මණ්ඩලයේ සභාපති අනුර විජේපාල සදහන් කළේ අද සිට කප්පාදුවකින් තොරව අඛන්ඩ විදුලි සැපයුමක් ලබා දීමට හැකියාව ලැබෙන බවයි.",
       "URL": "https://www.hirunews.lk/128767/updateනොරොච්චෝලේ-අදියර-3-ම-ක්‍රියාත්මකයි-විදුලිය-කැපීම-අදින්-අවසන්",
       "Category": "Local News",
       "Parent URL": "https://www.hirunews.lk/local-news.php?pageID=5126"
}