{
       "Source": "hirunews",
       "Timestamp": "Tuesday, 14 March 2023 - 15:52",
       "Headline": "ෂාෆ්ටර්ගේ මරණය සම්බන්ධ මහේස්ත්‍රාත් පරීක්ෂණය ලබන 22 වැනිදා යළි කැඳවයි",
       "News Content": "අභිරහස් ලෙස මියගිය ව්‍යාපාරික දිනේෂ් ෂාෆ්ටර්ගේ මරණය සම්බන්ධ වැඩිදුර මහේස්ත්‍රාත් පරීක්ෂණය ලබන 22 වැනිදා යළි කැඳවන ලෙස කොළඹ ප්‍රධාන මහේස්ත්‍රාත් ප්‍රසන්න අල්විස් අද (14) නියෝග කළා.\nඒ, සිද්ධියට අදාළ මහේස්ත්‍රාත් පරීක්ෂණ අධිකරණය හමුවේ යළි කැඳවූ අවස්ථාවේ දීයි.\nදිනේෂ් ෂාෆ්ටර්ගේ මරණය සියදිවි හානිකර ගැනීමක් ද නැතහොත් ඝාතනයක් ද යන්න තීරණයක් ගැනීම සඳහා පංච පුද්ගල විශේෂ වෛද්‍ය මණ්ඩලයක් පත්කර ඇති බව අගතියට පත් පාර්ශව වෙනුවෙන් පෙනී සිටි ජනාධිපති නීතිඥ අනුජ ප්‍රේමරත්න අධිකරණය හමුවේ සඳහන් කළා.\nඔවුන්ගේ වාර්තාව මෙතෙක් ලැබී නොමැති බවයි ඔහු අධිකරණයට දැනුම් දුන්නේ.",
       "URL": "https://www.hirunews.lk/329934/ෂාෆ්ටර්ගේ-මරණය-සම්බන්ධ-මහේස්ත්‍රාත්-පරීක්ෂණය-ලබන-22-වැනිදා-යළි-කැඳවයි",
       "Category": "Local News",
       "Parent URL": "https://www.hirunews.lk/local-news.php?pageID=476"
}