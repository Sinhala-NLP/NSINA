{
       "Source": "hirunews",
       "Timestamp": "Thursday, 10 November 2022 - 15:39",
       "Headline": "සංචාරක වීසා මගින් විදෙස්ගතවීමට උත්සාහ කළ 586 දෙනෙකුට වැඩ වරදී",
       "News Content": "සංචාරක වීසා මගින් නීති විරෝධී ලෙස රැකියා සඳහා විදේශ ගතවීමට උත්සාහ කළ පුද්ගලයින් 586 දෙනෙකු ලියාපදිංචි නොකර ආපසු හරවා යැවීමට විදේශ සේවා නියුක්ති කාර්යංශයේ ගුවන්තොටුපළ ඒකකයේ නිලධාරින් පියවර ගෙන තිබෙනවා.\nමේ වසරේ ජනවාරි සිට මේ දක්වා සංචාරක වීසා උපයෝගි කරගනිමින් මෙලෙස ඔවුන් විදෙස්ගතවීමට උත්සහ දරා ඇති බවයි විදේශ සේවා නියුක්ති කාර්යංශය සඳහන් කළේ.\nමේ අතර සංචාරක වීසා මගින් ගෘහස්ත සහ නුපුහුණු ක්ෂේත්‍රයන්හි රැකියා සඳහා කාන්තාවන්ට විදේශගතවීම වහාම ක්‍රියාත්මක වන පරිදි අත්හිටුවීමටද පියවර ගෙන තිබෙනවා.\nඑම තීරණය හෙට සිට ක්‍රියා්තමකයි.",
       "URL": "https://www.hirunews.lk/320071/සංචාරක-වීසා-මගින්-විදෙස්ගතවීමට-උත්සාහ-කළ-586-දෙනෙකුට-වැඩ-වරදී",
       "Category": "Local News",
       "Parent URL": "https://www.hirunews.lk/local-news.php?pageID=744"
}