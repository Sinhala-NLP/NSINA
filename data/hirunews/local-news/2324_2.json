{
       "Source": "hirunews",
       "Timestamp": "Thursday, 19 November 2020 - 16:32",
       "Headline": "හිටපු ක්‍රිකට් ක්‍රීඩක නුවන් සොයිසා චෝදනා 03 කට වරදකරු වෙයි",
       "News Content": "හිටපු ශ්‍රී ලංකා ක්‍රිකට් ක්‍රීඩක සහ පුහුණුකරු නුවන් සොයිසා ජාත්‍යන්තර ක්‍රිකට් සම්මේලනයේ දූෂණ මර්දන කමිටුව මගින් චෝදනා 03 ක් යටතේ වරදකරුවෙකු ලෙස නම් කර තිබෙනවා.\nස්වාධීන විනිශ්චය මණ්ඩලයක් මගින් සිදුකළ පරීක්ෂණයකින් අනතුරුව එම පියවර ගනු ලැබූ බවයි ජාත්‍යන්තර ක්‍රිකට් සම්මේලනය සඳහන් කළේ.\nතරඟ තීරණ අයථා ලෙස වෙනස් කිරීමට බලපෑම් සිදුකිරීම, අයි.සී.සී. ආචාර ධර්ම ඍජුව හෝ වක්‍රාකාරයෙන් උල්ලංඝනය කිරීම හෝ දිරිගැන්වීම මෙන්ම දූෂණ ක්‍රියාමාර්ගවලට සම්බන්ධ ප්‍රවේශයන් පිළිබඳ කරුණු හෙළිදරව් නොකිරීම එලෙස නුවන් සොයිසා චෝදනා ලැබූ කරුණු වනවා.\nඒ අනුව නුවන් සොයිසා ක්‍රිකට් තහනමකට ලක් කෙරෙන අතර, ඔහුට එරෙහිව ක්‍රියාත්මක කෙරෙන සම්බාධක ඉදිරියේදී දැනුම් දෙන බවයි ජාත්‍යන්තර ක්‍රිකට් සම්මේලනය නිවේදනය කළේ.",
       "URL": "https://www.hirunews.lk/255107/හිටපු-ක්‍රිකට්-ක්‍රීඩක-නුවන්-සොයිසා-චෝදනා-03-කට-වරදකරු-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=2324"
}