{
       "Source": "hirunews",
       "Timestamp": "Wednesday, 07 December 2022 - 12:52",
       "Headline": "බිත්තර සංගම් අතර උණුසුම් තත්ත්වයක් (වීඩියෝ)",
       "News Content": "බිත්තරයක් අලෙවි කර යුතු මිල සම්බන්ධයෙන් බිත්තර සහ කුකුළු මස් ව්‍යාපාරිකයින්ගේ සංගම් අතර උණුසුම් තත්වයක් පාරිභෝගික සේවා අධිකාරිය ඉදිරිපිටදී ඊයේ (06) ඇති වුණා.\nඔවුන්ගෙන් එක් පිරිසක් බිත්තරයක් රුපියල් 55කට සහ තවත් පිරිසක් රුපියල් 50කට අලෙවි කර යුතු බවට ප්‍රකාශ කිරීමත් සමඟයි එම තත්ත්වය ඇති වුණේ.\nබිත්තර මිල පාලනය සම්බන්ධයෙන් සාකච්ඡා කිරීම සඳහා බිත්තර සහ කුකුළු මස් ව්‍යාපාරිකයින් ඊයේ පාරිභෝගික සේවා අධිකාරිය වෙත පැමිණ තිබූ අතර එම සාකච්ඡාවෙන් පසු පිටතට පැමිණි අවස්ථාවේ දී ඔවුන් අතර උණුසුම් තත්ත්වයක් ඇතිවුණා.\nසමස්ත ලංකා බිත්තර වෙළඳ සංගමයේ ලේකම් අමිල මාරසිංහ, සමස්ත ලංකා කුකුළු ව්‍යාපාරිකයින්ගේ සංගමයේ සභාපති අජිත් ගුණසේකර සහ සමස්ත ලංකා බිත්තර නිෂ්පාදකයින්ගේ සංගමයේ භාණ්ඩාගාරික විජය අල්විස් අදාළ සාකච්ඡාව සඳහා පාරිභෝගික සේවා අධිකාරියට පැමිණ තිබුණා.",
       "URL": "https://www.hirunews.lk/322153/බිත්තර-සංගම්-අතර-උණුසුම්-තත්ත්වයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=682"
}