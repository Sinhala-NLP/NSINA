{
       "Source": "hirunews",
       "Timestamp": "Tuesday, 03 August 2021 - 11:53",
       "Headline": "රනිල්ගේ යෝජනාවට පවිත්‍රා හා කියයි",
       "News Content": "මේ වනවිට රටේ පවතින කොවිඩ් 19 වසංගත තත්ත්වය පිළිබඳ ව සෑම පාර්ලිමේන්තු සතියක ම අඟහරුවාදා දින පාර්ලිමේන්තුවේ දී විශේෂ ප්‍රකාශයක් සිදු කරන ලෙස හිටපු අග්‍රාමාත්‍ය, එක්සත් ජාතික පක්ෂ පාර්ලිමේන්තු මන්ත්‍රී රනිල් වික්‍රමසිංහ සෞඛ්‍ය අමාත්‍ය පවිත්‍රා වන්නිආරච්චිගෙන් අද (03) පාර්ලිමේන්තුවේ දී ඉල්ලීමක් කළා.\nඑම ඉල්ලීමට සෞඛ්‍ය අමාත්‍යවරියගේ එකඟතාව පළ වී තිබෙනවා.\nමෙම ක්‍රමය දැනට එක්සත් රාජධානි පාර්ලිමේන්තුව තුළ ද ක්‍රියාත්මක බව පෙන්වා දුන් හිටපු අග්‍රාමාත්‍යවරයා කියා සිටියේ එය ක්‍රියාත්මක කිරීම තුළින් වඩාත් නිවැරදි තොරතුරු සමාජගත කළ හැකි බවයි.\nකතානායක මහින්ද යාපා අබේවර්ධන ද මෙම යෝජනාවට එකඟතාව පළ කර තිබෙනවා.",
       "URL": "https://www.hirunews.lk/278735/රනිල්ගේ-යෝජනාවට-පවිත්‍රා-හා-කියයි",
       "Category": "Local News",
       "Parent URL": "https://www.hirunews.lk/local-news.php?pageID=1778"
}