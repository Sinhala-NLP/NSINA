{
       "Source": "hirunews",
       "Timestamp": "Friday, 28 July 2023 - 16:10",
       "Headline": "අභියෝග වලට මුහුණ දී ජීවිතය ජය ගැනීමට වෙරදරන අපූරු පෙම්වතුන් දෙදෙනෙක් (වීඩියෝ)",
       "News Content": "පවතින ආර්ථික අර්බුද හමුවේ සිය අධ්‍යාපනය වෙනුවෙන් අභියෝග වලට මුහුණ දී ජීවිතය ජය ගැනීමට වෙරදරන අපූරු පෙම්වතුන් දෙදෙනෙක් පිළිබඳව තොරතුරු වාර්තා වෙනවා.\nනමින් නුවන් හේමකුමාර සහ ඩබ්ලිව්. පී උදයංගනී වන මේ දෙදෙනා පේරාදේණිය සරසවියට ඇතුළත් වන්නේ 2019 වසරේදීයි.\nරත්නපුර දිස්ත්‍රික්කයේ පාසල් දෙකකින් සරසව් වරම් ලබා පැමිණි මොවුන් දෙදෙනා පෙම්වතුන් බවට පත්වන්නේ සරසවියට පැමිණ වසර දෙකක පමණ කාලයකට පසුවයි.\nරටේ පවතින ආර්ථික වාතාවරණයත් සමග ඊට මුහුණදීමට මොවුන්ටත් සිදුවනවා.\nඒ අනුව අධ්‍යාපන කටයුතු සිදුකරගෙන යාම සඳහා අවශ්‍ය ආර්ථික ශක්තිය සපයාගැනීමට ඔවුන් රාත්‍රී ආහාර පාර්සල් පිළියෙල කර අලෙවි කිරීමට කටයුතු කරනවා.\nඑලෙස කෑම පාර්සල් අලෙවි කිරීමේදී ඔවුන්ට දැඩි බාධාවන්ට මුහුණ දීමටද සිදුවෙනවා.\nකෙසේ වුවත් එදිනෙදා අධ්‍යාපන කටයුතු වලින් අනතුරුව මොවුන් විසින් සකස් කරන ආහාර සරසවි සිසුන් වෙත අලෙවි කරමින් මොවුන් සිය අධ්‍යාපනය සඳහා අවශ්‍ය වන අමතර වියදම් සොයා ගැනීමට ඔවුන් නිරතුරු කටයුතු කරනවා.\nඉල්ලීම් පමණක්ම ලබා ගැනීම සඳහා විවිධ විරෝධතා සිදුකරණ බොහොමයක් සරසව් සිසුන් වෙනුවෙන් ජීවතය ජය ගැනීමට වෙර දරන මෙම පෙම්වතුන් දෙදෙනා ලබා දෙන්නේ අපූරූ ආදර්ශක් නොවේද?",
       "URL": "https://www.hirunews.lk/342841/අභියෝග-වලට-මුහුණ-දී-ජීවිතය-ජය-ගැනීමට-වෙරදරන-අපූරු-පෙම්වතුන්-දෙදෙනෙක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=144"
}