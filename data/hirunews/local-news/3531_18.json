{
       "Source": "hirunews",
       "Timestamp": "Monday, 28 January 2019 - 8:06",
       "Headline": "ගිවිසුම අත්සන් කළොත් වතු කම්කරුවන් හෙට සිට වර්ජනයේ",
       "News Content": "වතු කම්කරුවන්ගේ වැටුප් වැඩිකිරිම සම්බන්ධයෙන් වන ගිවිසුම අද අත්සන් කිරීමට නියමිත  බව ලංකා කම්කරු කොංග්‍රසය පවසනවා.\nවතු හාම්පුතුන්, වතුකරයේ දේශපාලන පක්ෂ සහ වෘත්තීය සමිති සහභාගිත්වයෙන් කොළඹදී අදාළ ගිවිසුම අත්සන් කිරිමට නියමිත බවයි වාර්තාවන්නේ.\nමේ අතර, දහසේ ව්‍යාපාරය සඳහන් කළේ අද මෙම ගිවිසුමට අත්සන් කළහොත් හෙට සිට අඛණ්ඩ වර්ජනයක් ආරම්භ කරන බවයි.\nවැවිලි කර්මාන්ත අමාත්‍යවරයාගේ ප්‍රධානත්වයෙන් පසුගිය 25 වනදා පැවති සාකච්ජාවකදි වතුකම්කරු වැටුප රුපියල් 700ක් දක්වා වැඩි කිරිමට තීරණය කෙරුණා.\nකෙසේ වෙතත් වතු කම්කරුවන් සඳහන් කළේ තම දෛනික වැටුප රුපියල් 1000 දක්වා වැඩි කළ යුතු බවටයි.\nදෛනික වැටුප වැඩි කරන ලෙස බල කරමින් ඔවුන් පසුගිය දින කිහිපයේම විරෝධතාවලද නිරතවුණා.",
       "URL": "https://www.hirunews.lk/209172/ගිවිසුම-අත්සන්-කළොත්-වතු-කම්කරුවන්-හෙට-සිට-වර්ජනයේ",
       "Category": "Local News",
       "Parent URL": "https://www.hirunews.lk/local-news.php?pageID=3531"
}