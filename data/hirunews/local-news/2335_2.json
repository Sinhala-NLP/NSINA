{
       "Source": "hirunews",
       "Timestamp": "Friday, 13 November 2020 - 13:45",
       "Headline": "කණගාටුවෙන් විශ්‍රාම යන මැකො (වීඩියෝ)",
       "News Content": "මැතිවරණ කොමිෂන් සභාවේ නිල කාලය ඊයේ අවසන් වුණා.\n19 වන ව්‍යාවස්ථා සංශෝධනයට අනුව බලාත්මක කළ ස්වාධීන කොමිෂන් සභා යටතේ මැතිවරණ කොමිසම ස්ථාපිත කෙරුණේ  2015 නොවැම්බර් මාසයේදීයි.\nතිදෙනෙකුගෙන් සමන්විත වත්මන් මැතිවරණ කොමිෂන් සභාවේ සභාපති ධුරය හොබවන්නේ මහින්ද දේශප්‍රිය මහතායි.\nමහාචාර්ය රත්නජීවන් හූල් සහ ජනාධිපති නීතිඥ නලින් අබේසේකර යන මහත්වරුන් එහි සෙසු සාමාජිකයන් වනවා.\nමහින්ද දේශප්‍රිය මහතා මෙරට 8 වැනි මැතිවරණ කොමසාරිස්වරයා ලෙස 2011 වසරේ සිට 2015 දක්වා කාලය තුළ ක්‍රියා කළ අතර, 2015 වසරේදී මැතිවරණ කොමිෂන් සභාව පිහිටුවීමෙන් පසු එහි පළමු සභාපති ධුරය හිමිවූයේද ඔහුටයි.\nමේ අතර, මැතිවරණ කොමිෂන් සභාවේ අවසන් රැස්වීම පෙරේදා පැවති අතර, ලබන 16 වැනිදායින් ඔබ්බටත් නව කොමිසමක් පත්නොවුනහොත් අත්‍යවශයෙන්ම සිදුකළ යුතු ව්‍යවස්ථාපිත කටයුත්තක් හැර වෙනත් ප්‍රතිපත්තිමය තීන්දු තීරණවලට නොලැඹීමට එහිදී තීරණය කර තිබෙනවා.",
       "URL": "https://www.hirunews.lk/254625/කණගාටුවෙන්-විශ්‍රාම-යන-මැකො-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2335"
}