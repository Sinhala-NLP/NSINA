{
       "Source": "hirunews",
       "Timestamp": "Wednesday, 01 March 2023 - 22:00",
       "Headline": "\"සැමට ජලය\" දෙන්න දෙපාරක් නළ එළපු වැලිගම ව්‍යාපෘතිය",
       "News Content": "වැලිගම මීරුප්ප ප්‍රදේශයේ ජල අවශ්‍යතාවය සඳහා දින කිහිපයකට ඉහත දී එලන ලද ජල නල පද්ධතියක් ඉවත් කොට නැවත ඒ සඳහා වෙනත් ජල නල එළිමට කටයුතු කළ පුවතක් වාර්තා වනවා.\nජාතික ජල සම්පාදන හා ජලාප්‍රවාහන මණ්ඩලය මගින් \"සැමට ජලය\" ව්‍යාපෘතිය යටතේ වැලිගම මීරුප්ප ප්‍රදේශයේ ජනතාවගේ ජල අවශ්‍යතාව සපුරාලීම සඳහා වැඩසටහනක් ආරම්භ කොට තිබූ අතර මෙහි ජල නල එලීම පෞද්ගලික සමාගමක් වෙත පවරා තිබුණා.\nකෙසේ නමුත් දින කිහිපයකට ඉහත දී අදාළ පෞද්ගලික සමාගම මගින් ජල නල එළිම සිදුකොට එහි කටයුතු අවසන්ව කොට තිබූ අතර පසුව එම මාර්ගයේ එලන ලද ජල නල පද්දතිය යන්ත්‍ර සූත්‍ර මගින් නැවත ඉවත් කොට එම නල වෙනුවට ප්‍රමාණයෙන් විශාල වෙනත් ජල නල පද්ධතියක් එළිමට පියවර ගෙන තිබෙනවා.\nමේ පිළිබඳව ප්‍රදේශවාසීන් පවසා සිටින්නේ රජය විසින් ව්‍යාපෘති භාර දිය යුත්තේ පිළිගත් සහ වගකිය යුතු ආයතන වෙත බවත් එසේම එක ම කාර්ය දෙපාරක් කිරීමෙන් එම සමාගමේ නොහැකියාව වඩාත් ඉස්මතු වන බවයි.\nතවද මේ හේතුවෙන් මාර්ගයට මෙන්ම ප්‍රදේශයේ ජනතාවට මහත් හිරිහැරයක් සිදු වී ඇති බවත් ප්‍රදේශවාසීන් පවසනවා.",
       "URL": "https://www.hirunews.lk/328712/සැමට-ජලය-දෙන්න-දෙපාරක්-නළ-එළපු-වැලිගම-ව්‍යාපෘතිය",
       "Category": "Local News",
       "Parent URL": "https://www.hirunews.lk/local-news.php?pageID=504"
}