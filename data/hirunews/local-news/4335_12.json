{
       "Source": "hirunews",
       "Timestamp": "Wednesday, 06 September 2017 - 16:47",
       "Headline": "බදුල්ලේ සිසුවියක් සිය දිවි නසාගනී",
       "News Content": "උසස් පෙළ සිසුවියක් ඖෂධ පෙති තොගයක් පානය කර දිවි නසාගත් පුවතක් බදුල්ලෙන් වාර්තා වනවා.\nනිවසේ සිටි වෙනත් රෝගියෙකුගේ ඖෂධ පෙති ඇය මෙසේ පානය කර තිබුනා.\nබදුල්ල විරියපුර පදිංචිව සිටි කාවිණි හසංජලී නමැති 17 හැවිරිදි සිසුවිය මෙසේ මිය ගොස් තිබෙනවා.\nනාගරික හදිසි මරණ පරීක්ෂකවරයා පවසා ඇත්තේ මෙය සිය දිවි නසා ගැනීමක් බවයි.\nමරණ පරීක්ෂණයේ දී සිසුවියගේ මව වන ජානකි චමිලා මෙසේ කියා සිටියා.\n\" මියගොස් ඇත්තේ මගේ දුව. ඇය ඉතාමත් ඕනෑකමින් ඉගෙනීම් කටයුතු කරගෙන යමින් සිටියා.අසනිපයක්වත් තිබුනේ නැහැ.\"\n\"පාසල් යන අවස්ථාවන්වල අඳුන ගත්තු තරුණයෙක් සමග ආදර සම්බන්ධයක් තිබුන බව අපිට දැන ගන්නට ලැබුනා. මේ ප්‍රේම සම්බන්ධය නිසා මෙහෙම දෙයක් කර ගන්නට ඇති සිතනවා\"\n\"සිද්ධිය වූ දින රාත්‍රියේ ඇගේ නිදනකාමරයෙන්  වමනය කරන ශබ්දයක් ඇසුනා. වහාම සොයා බලා ත්‍රි රෝද රථයකින් බදුල්ල රෝහලට ගෙනගියා\"\n\"දුව ගෙදර තිබුන බෙහෙත් පෙති වර්ගයක් වැඩිපුර පානය කර තිබුනා. ආදර සම්බන්ධය නිසා එසේ කරගන්නට ඇතැයි සිතනවා\"\nසිසුවිය රෝහල් ගත කළ පසු අසාධ්‍ය තත්වයෙන් ප්‍රතිකාර ලබමින් සිට 04 වන දා මිය ගොස් තිබුනා.",
       "URL": "https://www.hirunews.lk/170294/බදුල්ලේ-සිසුවියක්-සිය-දිවි-නසාගනී",
       "Category": "Local News",
       "Parent URL": "https://www.hirunews.lk/local-news.php?pageID=4335"
}