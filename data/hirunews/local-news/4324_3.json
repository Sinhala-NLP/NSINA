{
       "Source": "hirunews",
       "Timestamp": "Wednesday, 13 September 2017 - 16:50",
       "Headline": "ගින්නකින් ධීවර යාත්‍රාවක් විනාශ වෙයි (ඡායාරූප)",
       "News Content": "හම්බන්තොට ධීවර වරායේ නතර කර තිබු යාත්‍රාවක් හදිසියේ ඇතිවු ගින්නකින් විනාශවී තිබෙනවා.\nතංගල්ල ප්‍රදේශයේ පදිංචිකරුවෙකුට අයත් යාත්‍රාවක් වන අතර එය පසුගිය මස 17 වනදා මුහුදු ගොස් පැමිණ වරායට ඇතුලු කර තිබී ඇති බවයි අප වාර්තාකරු සඳහන් කළේ.\nගින්න හටගත් අවස්ථාවේ එහි එක් කම්කරුවෙකු සිට ඇති අතර ඔහු ජලයට පැන දිවි බේරාගෙන තිබෙනවා.\nහම්බන්තොට ධීවර පරීක්ෂක කාර්යාලයේ නිලධාරීන්ගේ දැනුවත් කිරීම අනුව පොලිසිය / නාවික හමුදාව සහ ආපදා කළමණාකරණ මධ්‍යස්ථාන නිලධාරීන් ධීවරයන්ගේ ද සහයෙන් යාත්‍රාවේ ගින්න මැඩපවැත්වු බවයි අප වාර්තාකරු සඳහන් කළේ.\nගින්නෙන් විනාශ වු යාත්‍රාව රුපියල් ලක්ෂ 90 ක් පමණ වන බව සඳහන්.\nගින්නට හේතුවක් මෙතෙක් අනාවරණ වී නැහැ.\nසිද්ධිය පිළිබඳ හම්බන්තොට පොලිසිය පරීක්ෂණ සිදු කරනවා.\nඡායාරූප - හම්බන්තොට රාහුල් සමන්ත හෙට්ටිආරච්චි",
       "URL": "https://www.hirunews.lk/170832/ගින්නකින්-ධීවර-යාත්‍රාවක්-විනාශ-වෙයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4324"
}