{
       "Source": "hirunews",
       "Timestamp": "Sunday, 08 January 2023 - 11:20",
       "Headline": "දේශසීමා විවෘතවීමත් සමඟ හොංකොං සිට චීනයට සංචාරකයන් විශාල පිරිසක්",
       "News Content": "කොරෝනා වසංගතය හේතුවෙන් වසා දමා තිබූ දේශසීමා විවෘත කිරීමත් සමඟ සංචාරකයින් විශාල පිරිසක් හොංකොං සිට චීනය වෙත පැමිණෙමින් තිබෙනවා.\nහොංකොං සිට චීනයට පැමිණෙන පිරිස් නිරෝධායනයට යොමුවීම අනිවාර්ය කරමින් පනවා තිබූ නීති ඉවත් කර ඇත්තේ වසර තුනකට පසුවයි.\nගොඩබිම සහ මුහුදු මාර්ගය ඔස්සේ විශාල පිරිසක් මේ වනවිට පැමිණෙමින් සිටින බවයි විදෙස් මාධ්‍ය වාර්තා සඳහන් කළේ.\nමේ අතර කොරෝනා වෛරසයේ එක්ස් බී.බී ඔමික්‍රොන් ප්‍රභේදය පැතිරයාමේ අවදානම හේතුවෙන් සිංගප්පූරු රජය මුව ආවරණ පැළඳීම අනිවාර්ය කරනු ලැබුවා.\nරෝග ලක්ෂණ නොපෙන්වමින් වඩාත් වේගයෙන් පැතිර යන මෙම වෛරසය ඩෙල්ටා ප්‍රභේදයට වඩා පස් ගුණයක් භයානක වන අතර, ඉහළ මරණ අනුපාතයක් ද පවතින බවයි සිංගප්පූරු මාධ්‍ය වාර්තා සඳහන් කළේ.",
       "URL": "https://www.hirunews.lk/324538/දේශසීමා-විවෘතවීමත්-සමඟ-හොංකොං-සිට-චීනයට-සංචාරකයන්-විශාල-පිරිසක්",
       "Category": "Local News",
       "Parent URL": "https://www.hirunews.lk/local-news.php?pageID=616"
}