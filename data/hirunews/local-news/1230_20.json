{
       "Source": "hirunews",
       "Timestamp": "Thursday, 14 April 2022 - 17:17",
       "Headline": "යුක්රේන යුද්ධයෙන් දුප්පත් රටවලට විශාල බලපෑමක් ඇති වන බව ජගත් මහලේකම් කියයි",
       "News Content": "රුසියාව විසින් යුක්රේනය ආක්‍රමණය කිරීම සංවර්ධනය වෙමින් පවතින රටවල ආර්ථිකයන් කෙරෙහි දැවැන්ත බලපෑමක් එල්ල කරන බව ජගත් සංවිධාන වාර්තාවකින් අනාවරණ වනවා.\nඑම රටවල ආහාර සහ බලශක්ති වියදම් අසාමාන්‍ය ලෙස ඉහළ යාමට මෙන්ම මූල්‍ය තත්ත්වය දුෂ්කරවීමට එය බලපා ඇති බවයි එක්සත් ජාතින්ගේ කාර්ය සාධක බලකායක් මගින් සකස් කර ඇති එම වාර්තාවේ දැක්වෙන්නේ.\nජගත් සංවිධාන මහලේකම් අන්තෝනියෝ ගුටේරස් එම වාර්තාව එළිදක්වමින් සඳහන් කළේ කොරෝනා වසංගතයෙන්, ලෝක කාලගුණ වෙනසින් සහ ආර්ථිකයන් ප්‍රකෘතිමත් කිරීමට ප්‍රමාණවත් මුල්‍ය සහායක් නොමැති දුප්පත් රටවල් මේ නිසා තවදුරටත් දුෂ්කරතාවට පත්ව ඇති බවයි.",
       "URL": "https://www.hirunews.lk/301959/යුක්රේන-යුද්ධයෙන්-දුප්පත්-රටවලට-විශාල-බලපෑමක්-ඇති-වන-බව-ජගත්-මහලේකම්-කියයි",
       "Category": "Local News",
       "Parent URL": "https://www.hirunews.lk/local-news.php?pageID=1230"
}