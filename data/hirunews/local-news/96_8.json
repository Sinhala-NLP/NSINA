{
       "Source": "hirunews",
       "Timestamp": "Tuesday, 15 August 2023 - 15:41",
       "Headline": "අස්වැසුම සභාපති ඉල්ලා අස්වෙයි",
       "News Content": "අස්වැසුම සමාජ සුබසාධන ප්‍රතිලාභ මණ්ඩලයේ සභාපති බී. විජේරත්න එම ධුරයෙන් ඉල්ලා අස්වී තිබෙනවා.\nපෞද්ගලික හේතුවක් මත ඔහු ඉල්ලා අස්වී ඇති බවයි වාර්තාවන්නේ.\nඊට අදාළ ලිපිය ජනාධිපති ලේකම්වරයා වෙත යොමුකර ඇති බවද සඳහන්.\nමේ අතර ජනාධිපති මාධ්‍ය අංශය ප්‍රකාශ කළේ සුබසාධන මණ්ඩලයේ සභාපතිවරයා ලෙස රාජ්‍ය පරිපාලන සේවයේ විශේෂ ශ්‍රේණියේ විශ්‍රාමික නිලධාරියෙකු වන ජයන්ත විජේරත්න පත් කරන ලෙස ජනාධිපතිවරයා විසින් ආණ්ඩුක්‍රම ව්‍යවස්ථා සභාවට නිර්දේශ කර ඇති බවයි.\nබී. විජයරත්න මීට පෙර අමාත්‍යාංශ රැසක ලේකම් ධූර රැසක් හොඹවා ඇති විශ්‍රාමික රාජ්‍ය සේවකයෙකු බවයි වාර්තා වී ඇත්තේ.",
       "URL": "https://www.hirunews.lk/344915/අස්වැසුම-සභාපති-ඉල්ලා-අස්වෙයි",
       "Category": "Local News",
       "Parent URL": "https://www.hirunews.lk/local-news.php?pageID=96"
}