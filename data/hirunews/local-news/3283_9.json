{
       "Source": "hirunews",
       "Timestamp": "Tuesday, 25 June 2019 - 7:40",
       "Headline": "තැපැල් සහ බස් සංගම්වලිනුත් රතු එළියක්",
       "News Content": "ඉල්ලීම් කිහිපයක් මුල් කර ගනිමින් තැපැල් වෘත්තීය සමිති වර්ජනයක් ආරම්භ කිරීමට සූදානම් වනවා.\nතම ඉල්ලීම්වලට නිසි විසදුමක් නොලැබුණහොත් හෙට දිනයෙන් පසු තීන්දුවක් ගන්නා බවයි තැපැල් වෘත්තීය සමිති එකමුතුවේ කැදවුම්කරු චින්තක බණ්ඩාර සඳහන් කළේ.\nමේ අතර, රථ වාහන දඩ මුදල් ඉහළ දැමීමට රජය ගත් තීන්දුව ක්‍රියාත්මක කළහොත් එම අවස්ථාවේ සිට බස් රථ වර්ජනයක් සිදුකිරීමට සූදානම් බව ලංකා පෞද්ගලික බස් රථ හිමියන්ගේ සංගමයේ සභාපති ගැමුණු විජේරත්න සඳහන් කළා.\nකෙසේ වෙතත්, ලංකා පෞද්ගලික බස් රථ හිමියන්ගේ සංගමයට අභියෝග කරමින් ප්‍රවාහන හා සිවිල් ගුවන් සේවා රාජ්‍ය අමාත්‍ය අශෝක් අබේසිංහ කියා සිටියේ හැකි නම් වර්ජනයකට ගොස් පෙන්වන ලෙසටයි.\nමේ අතර, යළි වර්ජන ක්‍රියාමාර්ගයකට සූදානම් වන දුම්රිය වෘත්තීය සමිතිවල ඉල්ලීම් සම්බන්ධයෙන් අද රැස්වන අමාත්‍ය මණ්ඩලයේදී සාකච්ඡාවට බඳුන් කිරීමට නියමිතයි.",
       "URL": "https://www.hirunews.lk/219051/තැපැල්-සහ-බස්-සංගම්වලිනුත්-රතු-එළියක්",
       "Category": "Local News",
       "Parent URL": "https://www.hirunews.lk/local-news.php?pageID=3283"
}