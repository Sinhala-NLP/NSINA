{
       "Source": "hirunews",
       "Timestamp": "Saturday, 26 February 2022 - 10:51",
       "Headline": "සෙපෙට්කෝ තෙල් මිල වැඩි වීමක් නෑ - බලශක්ති අමාත්‍යාංශය (වීඩියෝ)",
       "News Content": "ලංකා ඛනිජ තෙල් නීතිගත සංස්ථාවේ ඉන්ධන මිල ඉහළ දැමීමට දැනට තීරණයක් ගෙන නො මැති බව බලශක්ති අමාත්‍යාංශය පවසනවා.\nඑහි මාධ්‍ය ප්‍රකාශක, අතිරේක ලේකම් චාමින්ද හෙට්ටිආරච්චි මේ බව කියා සිටියේ, ලංකා අයි.ඕ.සී. සමාගම ඉන්ධන මිල ඉහළ දැමීමේ තීරණයට ප්‍රතිචාර දක්වමින්.\nලංකා අයි.ඕ.සී. සමාගම සිය ඉන්ධන මිල ගණන් ඊයේ මධ්‍යම රාත්‍රියේ සිට ක්‍රියාත්මක වන පරිදි යළි ඉහළ නංවනු ලැබුවා.\nඅයි.ඕ.සී. සමාගමේ සියලුම ඩීසල් වර්ගවල මිල රුපියල් 15කින් ඉහළ යන අතර, ඔටෝ ඩීසල් ලීටරයක නව මිල වන්නේ රුපියල් 139ක්.\nඅයි.ඕ.සී. පෙට්‍රල් ලීටරයක මිල රුපියල් විස්සකින් ඉහළ නංවා ඇති අතර, ඒ අනුව ඔක්ටේන් 92 වර්ගයේ පෙට්‍රල් ලීටරයක නව මිල රුපියල් 204ක් වනු ඇති.\nඑමෙන්ම ඔක්ටේන් 95 වර්ගයේ පෙට්‍රල් ලීටරයක නව මිල වන්නේ රුපියල් 233ක්.\nලංකා අයි.ඕ.සී. සමාගම පසුගිය 6 වන දා ද සිය ඉන්ධන මිල ගණන් ඉහළ නංවනු ලැබුවා.\nමේ අතර ඉන්ධන මිල ඉහළ දැමීමට පෙර ලංකා අයි.ඕ.සී. සමාගම එහි බෙදුම්කරුවන් සාකච්ඡාවකට කැඳවා තිබුණා.\nමේ අතර දැනට පවතින දත්ත අනුව සඳුදා සිට යළිත් විදුලිය කප්පාදුවකට යාමට සිදු වනු ඇති බව මහජන උපයෝගිතා කොමිෂන් සභාව ප්‍රකාශ කළා.\nකෙසේ වෙතත් අද සහ හෙට රාත්‍රී කාලයේ විදුලිය කප්පාදුවක් සිදු නො කරන බව යි එම කොමිෂන් සභාව සඳහන් කළේ.",
       "URL": "https://www.hirunews.lk/298090/සෙපෙට්කෝ-තෙල්-මිල-වැඩි-වීමක්-නෑ-බලශක්ති-අමාත්‍යාංශය-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1332"
}