{
       "Source": "hirunews",
       "Timestamp": "Wednesday, 25 May 2016 - 12:41",
       "Headline": "ජීවිත දෙකක් වෙනුවෙන් ගිං ගඟ සමග පොරබැදූ බද්දේගම වීර පුතුන් තිදෙනා",
       "News Content": "සිය පෙම්වතියට සහ ඇයගේ මවට තවත් පිරිසක් සමග එක්ව පහරදී ගිං ගඟට තල්ලු  කිරීමේ සිද්ධියක් පසුගියදා වාර්තා වුනේ බද්දේගම ප්‍රදේශයෙන්.\nඑලෙස ගඟට තල්ලු කර තිබු තරුණියගේ වයස අවුරුදු 16ක්.\nබද්දේගම පාලම මතින් ගිං ගඟට පැන මවගේ සහ දියණියගේ ජීවිතය බේරා ගැනීමට තරුණයින් තුන් දෙනෙකු ඉදිරිපත් වී තිබුණේ ඔවුන්ගේද ජීවිත පිළිබද නොසිතායි.\nපියුමි මධුෂානි තරුණිය බේරා ගැනීමට එම තරුණයින්ට හැකි වුවත්  ඇයගේ මව ඒ වන විටත් ජීවිතෙන් සමු ගෙන තිබුණා.\nඔවුන් දෙදෙනාගේ ජීවිතය බේරා ගැනීමට තමන්ගේ ඉදිරිපත්වු තරුණයින්ගේ වීර ක්‍රියාව ඇගයීමට පසුගියදා  උපහාර උත්සවයක්ද සංවිදානය කර තිබු බවයි අප වාර්තාකරු සදහන් කලේ.\nබද්දේගම ලියනාදූවේ පදිංචි ධනුෂ්ක ලක්මාල්ල ගනේගම බටහිර පදිංචි තරංග ඉන්ද්‍රජිත්ල ගනේගම උතුර පදිංචි නුවන් චාමර යන  තරුණයින් තිදෙනායි ඒහිදී  ඇගයීමට ලක්වුයේ.",
       "URL": "https://www.hirunews.lk/133991/ජීවිත-දෙකක්-වෙනුවෙන්-ගිං-ගඟ-සමග-පොරබැදූ-බද්දේගම-වීර-පුතුන්-තිදෙනා",
       "Category": "Local News",
       "Parent URL": "https://www.hirunews.lk/local-news.php?pageID=5033"
}