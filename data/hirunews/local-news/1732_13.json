{
       "Source": "hirunews",
       "Timestamp": "Wednesday, 25 August 2021 - 8:08",
       "Headline": "ශ්‍රී ලංකාව සහ දකුණු කොරියාව අතර විදේශ සබදතා නව මාවතකට",
       "News Content": "ශ්‍රී ලංකාව සහ දකුණු කොරියාව අතර විදේශ සබදතා වැඩිදියුණු කිරීම පිළිබඳ ව සහාය ලබා දෙන බව ශ්‍රී ලංකාවේ දකුණු කොරියානු තානාපති 'සන්තුෂ් වුන්ජින් ජියොන්ග්' ප්‍රකාශ කර තිබෙනවා.\nඒ ඔහු ඊයේ විදේශ අමාත්‍ය ජී.ල් පීරිස් හමු වූ අවස්ථාවේදි යි.\nද්විපාර්ශ්වික හා බහුපාර්ශ්වික කටයුතුවල දී ශ්‍රී ලංකාවට සහාය වීම සදහා සිය රට කැපවීමෙන් සිටින බව දකුණු කොරියානු තානාපතිවරයා එහි දී ප්‍රකාශ කර තිබෙනවා.\nඑමෙන්ම මෙරට කොරියානු භාෂා අධ්‍යාපනය සංවර්ධනය කිරීමේ වැදගත්කම පිළිබඳව ද එම සාකච්ඡාවේ දී අවධානය යොමු වූ බවයි විදේශ අමාත්‍යාංශය සඳහන් කළේ.\nඑහි දී විදේශ අමාත්‍ය ජී.එල් පීරිස් වැඩිදුරටත් කියා සිටියේ දකුණු කොරියාව , ශ්‍රී ලංකාව කෙරෙහි දක්වන හැඟීම අගය කරන බවයි.",
       "URL": "https://www.hirunews.lk/280553/ශ්‍රී-ලංකාව-සහ-දකුණු-කොරියාව-අතර-විදේශ-සබදතා-නව-මාවතකට",
       "Category": "Local News",
       "Parent URL": "https://www.hirunews.lk/local-news.php?pageID=1732"
}