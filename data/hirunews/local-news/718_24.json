{
       "Source": "hirunews",
       "Timestamp": "Monday, 21 November 2022 - 18:08",
       "Headline": "නිධන් හෑරූ විහාරාධිපති හිමිනමක් ඇතුළු හය දෙනෙකු අත්අඩංගුවට",
       "News Content": "අද දහවල් කාලයේ තණමල්විල පොලිස් වසමේ ගලපිටිගල ප්‍රදේශය රක්ෂිත කැළෑවක පුරාවිද්‍යාත්මක වටිනාකමක් ඇති ස්ථානයකට අනවසරයෙන් ඇතුළු වී පුරාවස්තු ලබාගැනීමේ අරමුණින් කැණීම් සිදුකරන බවට තණමල්විල පොලිස් ස්ථානයට ලද තොරතුරක් මත මෙම වැටලීම සිදු කර තිබෙනවා.\nඑහිදී එම ස්ථානයේ ගල් තලාවක කොටසක කැණීම් කරමින් සිටි විහාරාධිපති හිමිනමක් සහ තවත් හිමිනම වරුන් දෙදෙනෙකු ඇතුළු සැකකරුවන් හය දෙනකු පූජාවන් සඳහා රැගෙන ආ කැවිලි වර්ග මල් පහන් ඇතුළු පූජා භාණ්ඩ කැණිම් සඳහා යොදාගත් උදලු තුනක් අලවංගු දෙකක් හා ඔවුන් පැමිණි කැබ් රථයක් ද සමග පොලීසිය අත්අඩංගුවට ගෙන තිබෙනවා.\nඅත්අඩංගුවට ගත් හිමිවරුන් අවුරුදු 18, 47 සහ 69 යන වයස්වල පසුවන රත්නපුර ප්‍රදේශයේ විහාරස්ථානයක වැඩ වාසය කරන හිමිවරුන් වනවා.\nඅනෙක් සැකකරුවන් අවුරුදු 25 ,26 සහ 39 යන වයස්වල පසුවන රත්නපුර ඕපනායක හා කහවත්ත ප්‍රදේශය වල පදිංචි කරුවන් වනවා.\nමෙම සැකකරුවන් හෙට දින වැල්ලවාය මහේස්ත්‍රාත් අධිකරණයට ඉදිරිපත් කිරීමට නියමිතයි.\nතනමල්විල පොලිසිය විසින් වැඩිදුර විමර්ශන කටයුතු සිදු කරනු ලබනවා.",
       "URL": "https://www.hirunews.lk/320939/නිධන්-හෑරූ-විහාරාධිපති-හිමිනමක්-ඇතුළු-හය-දෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=718"
}