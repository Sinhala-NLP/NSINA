{
       "Source": "hirunews",
       "Timestamp": "Sunday, 16 May 2021 - 16:28",
       "Headline": "කොළඹට පැමිණෙන මගීන්ට දුම්රිය 5ක් (වීඩියෝ)",
       "News Content": "අත්‍යාවශ්‍ය සේවා සඳහා ගමන් ගන්නා පුද්ගලයින්ට දැඩි සීමා යටතේ අවශ්‍ය බස් රථ හෙට දිනයේ යොදවා ඇති බව ශ්‍රී ලංකා ගමනාගමන මණ්ඩලයේ සභාපති කිංස්ලි රණවක ප්‍රකාශ කළා.\nමේ අතර මහනුවර, මහව, රඹුක්කන, හලාවත සහ බෙලිඅත්තේ සිට කොළඹ දක්වා මගීන්ගේ පහසුව වෙනුවෙන් දුම්රිය පහක් ධාවනයට එක් කර ඇති බවයි දුම්රිය දෙපාර්තමේන්තුවේ මාධ්‍ය ප්‍රකාශක  නියෝජ්‍ය සාමාන්‍යාධිකාරී ගාමිණී සෙනෙවිරත්න කියා සිටියේ.\nදඹුල්ල ආර්ථීක මධ්‍යස්ථානය, පෑලියගොඩ මැනිං පොදු වෙළඳපොල, පෑලියගොඩ මධ්‍යම මත්ස්‍ය වෙළඳ සංකීර්ණය හෙට විවෘතව තැබෙනවා.",
       "URL": "https://www.hirunews.lk/271528/කොළඹට-පැමිණෙන-මගීන්ට-දුම්රිය-5ක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1949"
}