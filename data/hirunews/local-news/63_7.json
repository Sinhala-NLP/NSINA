{
       "Source": "hirunews",
       "Timestamp": "Wednesday, 30 August 2023 - 10:31",
       "Headline": "තම සහෝදරියගේ දියණියට අතවර කළ මාමණ්ඩිය අත්අඩංගුවට",
       "News Content": "තම සහෝදරියගේ පාසල් වියේ පසුවන 16 හැවිරිදි පාසල් සිසුවිය ගැබිණියක් කළ මාමණ්ඩිය අද (30) දින අත්අඩංගුවට ගත් බව දිඹුල පතන පොලිසිය පවසනවා.\nදිඹුල පතන පොලිස් වසමට අයත් කොටගල ප්‍රදේශයේ සත්ත්ව ගොවිපොලක පාසල් සිසුවියගේ දෙමව්පියන් රැකියාවේ නිරතව සිටින බවත්, මිට මාස තුනකට පමණ ප්‍රථම 24 හැවිරිදි සිය මාමණ්ඩිය විසින් නිවසේදි තමන්ව දුෂණය කළ බවත් එම පාසල් සිසුවිය විසින් දිඹුල පතන පොලිසියට ප්‍රකාශයක් ලබා දී තිබෙනවා.\nමාස තුනක් තිස්සේ තම දියණියගේ උදරයේ අබාධයක් ඇති බවට පැවසිමෙන් පසු දෙමව්පියන් විසින් දියණියව වෛද්‍ය පරික්ෂණයක් වෙත යොමු කර ඇති අතර එහිදී තහවුරු වී ඇත්තේ ඇය ගැබ්ගෙන ඇති බවයි.\nඅප වාර්තාකරු සඳහන් කළේ මෙසේ ගැබ්ගෙන සිටින පාසල් සිසුවිය ප්‍රදේශයේ පාසලක 11 වසරේ අධ්‍යාපන ලබමින් සිටින සිසුවියක් බවයි.\nවෛද්‍ය පරික්ෂණයෙන් පසු පාසල් සිසුවියගේ මව විසින් දිඹුල පතන පොලිසිය වෙත ඊයේ (29) දින පැමිණිලි කිරිමෙන් පසු නාවලපිටිය ප්‍රදේශයේ පදිංචි සැකකාර මාමණ්ඩිය අත්අඩංගුවට ගෙන ඇති බවයි වාර්තා වන්නේ.",
       "URL": "https://www.hirunews.lk/346593/තම-සහෝදරියගේ-දියණියට-අතවර-කළ-මාමණ්ඩිය-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=63"
}