{
       "Source": "hirunews",
       "Timestamp": "Monday, 06 March 2023 - 7:38",
       "Headline": "ඉන්දීය ප්‍රිමියර් ලීග් කාන්තා තරග දෙකක් අද",
       "News Content": "ඉන්දීය ප්‍රිමියර් ලීග් කාන්තා තරගාවලියට අදාළව ඊයේ තරග දෙකක් පැවැත්වුණා.\nඉන් පළමු තරගය පැවැත්වුණේ රෝයල් චැලෙන්ජර්ස් බැංගලෝර් කණ්ඩායම සහ දිල්ලි කැපිටල්ස් කණ්ඩායම අතරයි.\nමෙම තරගයේ මුලින් පන්දුවට පහරදුන් දිල්ලි කැපිටල් කණ්ඩායම සිය පන්දු වාර විස්ස අවසානයේ කඩුලු දෙකක් දැවී ලකුණු 223 ක් රැස් කළා.\nපිළිතුරු ඉනිම ක්‍රීඩා කළ රෝයල් චැලෙන්ජර්ස් කණ්ඩායමට පන්දු වාර විස්ස අවසානයේ ලබාගත හැකිවූයේ කඩුලු අටක් දැවී ලකුණු 163 ක් පමණයි.\nඒ අනුව ලකුණු 60 කින් දිල්ලි කැපිටල්ස් කණ්ඩායම තරගය ජයග්‍රහණය කළා.\nදෙවන තරගය ගුජරාට් ජයන්ට්ස් කණ්ඩායම සහ යූ. පී. වොරියර්ස් අතර පැවැත්වුණේ මුම්බායිහිදියි.\nඑහිදී කාසියේ වාසිය දිනා පළමුව පන්දුවට පහරදුන් ගුජරාට් ජයන්ට්ස් කණ්ඩායම සිය පන්දුවාර විස්ස අවසානයේ කඩුලු හයකට ලකුණු 169 ක් ලබාගත්තා.\nපිළිතුරු ඉනිම ක්‍රීඩා කළ යූ. පී. වොරියර්ස් කණ්ඩායම පන්දු වාර 19 යි පන්දු 5 කදී කඩුලු හතක් දැවී ලකුණු 175 ක් ලබාගනිමින් තරගය ජයග්‍රහණය කළා.",
       "URL": "https://www.hirunews.lk/329109/ඉන්දීය-ප්‍රිමියර්-ලීග්-කාන්තා-තරග-දෙකක්-අද",
       "Category": "Local News",
       "Parent URL": "https://www.hirunews.lk/local-news.php?pageID=495"
}