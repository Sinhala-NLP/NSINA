{
       "Source": "hirunews",
       "Timestamp": "Friday, 13 October 2017 - 18:57",
       "Headline": "බෙලිඅත්ත භාරගන්නැයි මහින්දට ඇරයුම්",
       "News Content": "බෙලිඅත්ත ආසනය භාරගෙන පක්ෂයේ ජයග්‍රහණය සඳහා එක්වන ලෙස හිටපු ජනාධිපති මහින්ද රාජපක්ෂට ශ්‍රී ලංකා නිදහස් පක්ෂ තරුණ පෙරමුණ ආරාධනා කරනවා.\nඑහි සභාපති හිටපු නියෝජ්‍ය අමාත්‍ය ශාන්ත බණ්ඩාර කොළඹ අද පැවැති මාධ්‍ය හමුවකදී කියා සිටියේ අත්තනගල්ල ආසන සංවිධායකවරිය ලෙස පත් කළ හිටපු ජනාධිපතිවරියට ද මහමැතිවරණට ඉදිරිපත්වීමේ ගැටළුවක් නොමැති බවයි.\nමේ අතර, නව ආසන සංවිධායක ධූර පත් කිරීමට නිදහස් පක්ෂය තීරණය කර ඇත්තේ ඉදිරි මැතිවරණය ඉලක්ක කරගනිමින් බව විශේෂ කාර්ය භාර අමාත්‍ය සරත් අමුණුගම පවසනවා.\nඅමාත්‍යවරයා මේ බව කියා සිටියේ කොළඹ බණ්ඩාරනායක ජාත්‍යන්තර සම්මන්ත්‍රණශාලාවේ අද පැවති වැඩසටහනකට එක්වීමෙන් අනතුරුව මාධ්‍යවේදීන් නැගූ ප්‍රශ්නවලට පිළිතුරු ලබාදෙමින්.",
       "URL": "https://www.hirunews.lk/173422/බෙලිඅත්ත-භාරගන්නැයි-මහින්දට-ඇරයුම්",
       "Category": "Local News",
       "Parent URL": "https://www.hirunews.lk/local-news.php?pageID=4273"
}