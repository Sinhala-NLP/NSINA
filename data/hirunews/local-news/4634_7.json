{
       "Source": "hirunews",
       "Timestamp": "Friday, 03 March 2017 - 10:03",
       "Headline": "ගලේවෙල නිදන් හෑරූ සැකකරුවන් දෙදෙනෙකු අත්අඩංගුවට",
       "News Content": "පුරාවස්තු ලබා ගැනීමේ අරමුණින් කැණීම් කටයුතු කළ බව කියන සැකකරුවන් දෙදෙනෙකු ගලේවෙල පොලිසිය මගින් අත්අඩංගුවට ගෙන තිබෙනවා.\nපොලිස් මාධ්‍ය ප්‍රකාශක කාර්යාලය සදහන් කළේ ලද තොරතුරක් මත සිදුකළ මෙහෙයුමකදී ගලේවෙල - ඇතාකාපු යාය ප්‍රදේශයේදී සැකකරුවන් අත්අඩංගුවට ගෙන ඇති බවයි.\nඔවුන් සතුව තිබී කැණීම් සදහා යොදා ගන්නා උපකරණ සහ පූජා භාණ්ඩ තොගයක් පොලිස් භාරයට ගෙන තිබෙනවා.\nසැකකරුවන් හොරොව්පතාන සහ ගලේවෙල ප්‍රදේශවල පදිංචිකරුවන් වන අතර ඔවුන් දඹුල්ල මහේස්ත්‍රාත්වරයා හමුවට ඉදිරිපත් කිරීමට නියමිතයි.",
       "URL": "https://www.hirunews.lk/155933/ගලේවෙල-නිදන්-හෑරූ-සැකකරුවන්-දෙදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4634"
}