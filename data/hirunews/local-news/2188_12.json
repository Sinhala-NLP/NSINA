{
       "Source": "hirunews",
       "Timestamp": "Tuesday, 26 January 2021 - 10:52",
       "Headline": "සැකකරුගේ නිර්නාමික ලිපියෙන් හෙළිවූ මනුෂ්‍ය ඝාතනයේ සුලමුල (ඡායාරූප)",
       "News Content": "මීට මාස හතකට පමණ පෙර ඝාතනය කළ බවට විශ්වාස කරන පුද්ගලයෙකුගේ අස්ථි කොටස් අපරාධය සිදුකළ බවට සැකකරන පුද්ගලයාගේ ලිපියකින් සොයා ගැනීමට මාතලේ කොට්ඨාශ අපරාධ විමර්ෂන ඒකකය සමත්ව තිබෙනවා.\nඊයේ (25) සිදුකරන ලද ස්ථානීය පරික්ෂාවේ දී සිද්ධිය සම්බන්ධයෙන් අත්අඩංගුවට ගැනුණු සැකකරැ විසින් සිදුකරන ලද පාපොච්චාරණයකට අනුව මෙම අපරාධය සම්බන්ධයෙන් තවත් කරණු අනාවරණය වූ බවයි පොලිසිය පවසන්නේ.\nපසුගිය වසරේ 07 වන මස 20 වන දින මාතලේ, ආටිස්මලේ වත්ත ප්‍රදේශයේ පදිංචිව සිටි 60 හැවිරිදි වියේ පසුවූ පුද්ගලයෙකුගේ අතුරුදන්වීමක් පිළිබඳව මහවෙල පොලිසියට පැමිණිල්ලක් ලැබී තිබෙනවා.\nමේ සම්බන්ධයෙන් පැති කිහිපයක් ඔස්සේ පරීක්ෂණ පැවැත්වෙන අතර තුර කිසියම් පුද්ගලයෙකු විසින් මාතලේ කොට්ඨාශ අපරාධ විමර්ෂණ අංශයට එවා තිබූ නිර්ණාමික ලිපියක් ඔස්සේ අතුරුදන්වීම සම්බන්ධයෙන් සැකපිට පුද්ගලයෙකු අත්අඩංගුවට ගැනීමට හැකිවූ බවයි පොලිසිය පැවසුවේ.\nඅත්අඩංගුවට ගත් පුද්ගලයා පාපොච්ච්රණය කර ඇත්තේ තමන් විසින් වන සතෙකුට බදින ලද තුවක්කුවක් පත්තු වී පුද්ගලයෙකු වැටී සිට ඇති බවත් පසුව එම සිරුර යාබද කැලයක පිහිටි මිනිරන් පතලකට දමා ඇති බවත් අනාවරණය වී තිබෙනවා.\nමාස කිහිපයකට පසු මියගිය පුද්ගලයාගේ අස්ථි කොටස් යාබද ගල් තලාවක දමා අපරාධ කොට්ඨාශය වෙත නිර්ණාමික ලිපියක් මඟින් සැකකරු දන්වා ඇත්තේ ගල් තලාවක අස්ථි කොටස් කිහිපයක් ඇති බවයි.\nලිපිය තැපැල්කරණ ලද මාතලේ - මඩවල උල්පත තැපැල් කාර්යාලය අසල පිිහිටි ආරක්ෂිත කැමරා දර්ශන ඔස්සේ පරීක්ෂණ සිදුකර අදාල ලිපිය යොමුකළ සැකකරු අත්අඩංගුවට ගෙන තිබෙනවා.\nසැකකරු විසින් වෙඩි වැදී මියගිය පුද්ගලයාගේ අස්ථි කොටස් කිහිපයක් දමා තිබූ ස්ථානය මාතලේ වැඩබලන මහේස්ත්‍රාත්වරියගේ පරීක්ෂාවට ලක් වූ අතර ඇයගේ නියෝග මත එම අස්ථි කොටස් මාතලේ මහ රෝහලට යැවීමට පොලිසිය කටයුතු කර තිබෙනවා.\nඑම අවස්ථාවේ දී මියගිය පුද්ගලයාගේ ඇද සිටි සරම සහ අතරැදි පිහියක් ඔහුගේ දරැවන් විසින් හදුනාගත් බවයි පොලසිය පැවසුවේ.\nමෙම සිද්ධියට සම්බන්ධ සැකකරු අධිකරණයට ඉදිරිපත් කිරිමට නියමිත අතර සැකකරැ විසින් බදින ලද තුවක්කුව පත්තු වී මියගිය පුද්ගලයාගේ සිරුර දමා තිබූ මිනිරන් පතල මාතලේ මහේස්ත්‍රාත්වරයාගේ පරික්ෂාවට ලක්කිරීමට නියමිත බවයි අප වාර්තාකරු පැවසුවේ.\nඡායාරූප - නාඋල - ඉන්දික අරුණ කුමාර",
       "URL": "https://www.hirunews.lk/260740/සැකකරුගේ-නිර්නාමික-ලිපියෙන්-හෙළිවූ-මනුෂ්‍ය-ඝාතනයේ-සුලමුල-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=2188"
}