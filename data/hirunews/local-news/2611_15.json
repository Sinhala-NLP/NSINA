{
       "Source": "hirunews",
       "Timestamp": "Saturday, 04 July 2020 - 9:11",
       "Headline": "ඇමති ඩලස් ලෙස දුරකථනයෙන් අමතා රැකියාවක් ලබාගැනීමට ගිය අයෙකු අත්අඩංගුවට",
       "News Content": "අමාත්‍ය ඩලස් අලහප්පෙරුමගේ නම භාවිත කරමින් ව්‍යාජ වට්ස් ඇප් ගිණුම් හරහා රැකියා ලබා ගැනීමේ ජාවාරමක නිරත වූ පුද්ගලයෙකු බස්නාහිර පළාත් විශේෂ විමර්ශන ඒකකය අත්අඩංගුවට ගෙන තිබෙනවා.\nලද තොරතුරකට අනුව ඊයේ මාතර නගරයේදී අත්අඩංගුවට ගෙන ඇති මෙම පුද්ගලයා මාතර - වල්ගම ප්‍රදේශයේ පදිංචිකරුවෙක්.\n40 හැවිරිදි ඔහු, තමාට පෞද්ගලික ආයතනයක අලෙවි අධ්‍යක්ෂ තනතුරකට රැකියාවක් ලබා ගැනීම සඳහා ඇමතුම් ලබාදීමේදියි මෙලෙස අත්අඩංගුවට ගෙන ඇත්තේ.\nඑසේම ඔහු අමාත්‍ය ඩලස් අලහප්පෙරුම ලෙස මෙන්ම ඔහුගේ ඥාතියෙකු ලෙස ද අවස්ථා කිහිපයකදී අදාළ පෞද්ගලික ආයතනයේ පරිපාලනයට වට්ස් ඇප් ඇමතුම් ලබාදී ඇති බව ද අනාවරණ වී තිබෙනවා.",
       "URL": "https://www.hirunews.lk/244653/ඇමති-ඩලස්-ලෙස-දුරකථනයෙන්-අමතා-රැකියාවක්-ලබාගැනීමට-ගිය-අයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2611"
}