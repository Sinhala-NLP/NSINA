{
       "Source": "hirunews",
       "Timestamp": "Thursday, 25 August 2022 - 11:56",
       "Headline": "රුසියාව යුක්‍රේන ආක්‍රමණයේ සයවැනි මාස පූර්ණය සැමරූ හැටි",
       "News Content": "රුසියාවේ යුක්‍රේන ආක්‍රමණය ආරම්භ වී මාස හයක් සපිරෙන දිනයේ (24) දී යුක්‍රේන දුම්රිය ස්ථානයකට රුසියානු රොකට් ප්‍රහාරයක් එල්ල වුණා.\nඑම ප්‍රහාරයෙන් යුක්‍රේන වැසියන් 22 දෙනෙකු මිය ගිය බවයි ජාත්‍යන්තර මාධ්‍ය වාර්තා කරන්නේ.\nයුක්‍රේනයේ නැගෙනහිර ඩිනිප්‍රොපෙට්‍රොව්ස්ක් කලාපයේ චැප්ලින් නගරයට එල්ල වූ මෙම ප්‍රහාරයට ගොදුරු වූවන්ගෙන් පස් දෙනෙකු වාහනයක් තුළ පිළිස්සී මිය ගිය බව විදෙස් මාධ්‍ය වාර්තා කරන අතර එම පිරිසෙහි 11 හැවිරිදි පිරිමි ළමයෙකු ද වන බවයි දැක්වෙන්නේ.\nඑක්සත් ජාතීන්ගේ ආරක්ෂක කවුන්සිලයේ රැස්වීමක් මධ්‍යයේ යුක්‍රේන ජනාධිපතිවරයා විසින් මෙම ප්‍රහාරය සම්බන්ධයෙන් නිවේදනය කළ අතර ඔහු කියා සිටියේ ඉන් යුක්‍රේනියානුවන් 50 දෙනෙකු පමණ තුවාල ලබා ඇති බව‍යි.",
       "URL": "https://www.hirunews.lk/313676/රුසියාව-යුක්‍රේන-ආක්‍රමණයේ-සයවැනි-මාස-පූර්ණය-සැමරූ-හැටි",
       "Category": "Local News",
       "Parent URL": "https://www.hirunews.lk/local-news.php?pageID=915"
}