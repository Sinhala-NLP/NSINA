{
       "Source": "hirunews",
       "Timestamp": "Wednesday, 14 June 2017 - 22:46",
       "Headline": "ජනපතිගෙන් පොලිසියට නියෝගයක්",
       "News Content": "තෝරාගත් ස්ථාන වෙත කසල බැහැර කිරීමේදී ඊට එරෙහිවන පුද්ගලයන්ට නීතිය දැඩිව ක්‍රියාත්මක කරන ලෙසට ජනාධිපති මෛත්‍රීපාල සිරිසේන පොලිසියට නියෝග කර තිබෙනවා.\nජනාධිපතිවරයා මෙම උපදෙස් ලබා දී ඇත්තේ ජනාධිපති ලේකම් කාර්යාලයේදී පැවති සාකච්ඡාවකදීයි.\nකසල කළමණාකරනය විධිමත් කිරීම පිළිබඳව විශේෂ සාකච්ඡාවක් ජනාධිපති ලේකම් කාර්යාලයේදී පැවැත්වුණේ ජනාධිපති මෛත්‍රීපාල සිරිසේන මහතාගේ ප්‍රධානත්වයෙන්.\nකසල වර්ගීකරණය පිළිබඳව ජනතාව දැනුවත් කිරීමට පුළුල් වැඩසටහනක් ක්‍රියාත්මක කරන ලෙස ජනාධිපතිවරයා එහිදි උපදෙස් ලබා දී තිබෙනවා.\nපළාත් පාලන ආයතන විසින් තෝරාගනු ලැබු ස්ථානවලට කසල බැහැර කිරීමේ දී ඊට බාධා පමුණුවන පිරිස්වලට එරෙහිව දැඩිව නීතිය ක්‍රියාත්මක කරන ලෙසද ජනාධිපතිවරයා පොලිස්පතිවරයාට නියෝග කර තිබෙනවා.\nමාර්ග දෙපස අවිධිමත් ලෙස කසල බැහැර කිරීම් පිළිබඳව දෛනික වාර්තාවක් ලබා දෙන ලෙස නිළධාරීන්ට නියෝග කල ජනාධිපතිවරයාල පුත්තලම - අරුවක්කාරු කසල බැහැර කිරීමේ අංගනය ඉදිකිරීම සඳහා රුපියල් මිලියන 2000ක් මේ වසරේ ලබා දීමට කටයුතු කරන බවටද ප්‍රකාශ කර තිබෙනවා.",
       "URL": "https://www.hirunews.lk/163589/ජනපතිගෙන්-පොලිසියට-නියෝගයක්",
       "Category": "Local News",
       "Parent URL": "https://www.hirunews.lk/local-news.php?pageID=4469"
}