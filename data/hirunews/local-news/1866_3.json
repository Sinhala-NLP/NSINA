{
       "Source": "hirunews",
       "Timestamp": "Wednesday, 23 June 2021 - 11:14",
       "Headline": "බන්ධනාගාර පොකුරේ කොරෝනා මරණ 19 ක්",
       "News Content": "බන්ධනාගාර පොකුරෙන් වාර්තාවූ කොරෝනා ආසාදිතයන් අතරින් මරණ 19 ක් වාර්තාවී තිබෙනවා.\nකොවිඩ් 19 පැතිරීම වැළැක්වීමේ ජාතික ක්‍රියාන්විත මධ්‍යස්ථානය නිකුත් කළ වාර්තාවක දැක්වෙන්නේ පසුගිය වසරේ ඔක්තෝම්බර් 4 වනදා සිට මෙම වසරේ අප්‍රේල් 14 වනදා දක්වා කාලය තුළ මරණ 12 ක් බන්ධනාගාර පොකුරෙන් වාර්තාවී ඇති බවයි.\nඑමෙන්ම තුන්වන කොරෝනා රැල්ල තුළ එනම් අප්‍රේල් 15 වනදා සිට මේ දක්වා මරණ 7 ක් වාර්තාවී තිබෙනවා.\nමේ වනවිට මෙරට මුළු කොරෝනා මරණ සංඛ්‍යාව 2,704 ක්  වන අතර, ඉන් 2,088 ක්ම වාර්තාවන්නේ අලුත් අවුරුදු පොකුරෙන් වීම විශේෂත්වයක්.",
       "URL": "https://www.hirunews.lk/275110/බන්ධනාගාර-පොකුරේ-කොරෝනා-මරණ-19-ක්",
       "Category": "Local News",
       "Parent URL": "https://www.hirunews.lk/local-news.php?pageID=1866"
}