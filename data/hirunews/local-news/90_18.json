{
       "Source": "hirunews",
       "Timestamp": "Thursday, 17 August 2023 - 19:33",
       "Headline": "ලක්ෂ 10 ක් රැගෙන යමින් සිටි ව්‍යාපාරිකයෙකු අතුරුදන්",
       "News Content": "දෙනියාය නගරයේ පෞද්ගලික බැංකුවකින් රුපියල් ලක්ෂ 10 ක මුදලක් රැගෙන කොළොන්නේ පිහිටි සිය නිවස වෙත යමින් සිටි තේ දළු ව්‍යාපාරිකයෙකු අතුරුදන්ව තිබෙනවා.\nඅදාල ව්‍යාපාරිකයාගේ බිරිඳ විසින් මේ සම්බන්ධයෙන් කොළොන්න පොලිසියට පැමිණිල්ලක්ද සිදුකර ඇති අතර ඉන් අනතුරුවයි විමර්ශන ආරම්භ කර ඇත්තේ.\nඔහු ගමන් ගත් වෑන් රථය කොළොන්න - පනින්කන්ද, නාන්පීල්ල අසළ මාර්ගයේ තිබියදී සොයාගෙන ඇති අතර රියදුරු අසුන අසළ මිරිස් කුඩු වැටී තිබෙන අයුරු පොලිසිය නිරීක්ෂණය කර තිබෙනවා.\nකෙසේ වෙතත් තවමත් අදාළ ව්‍යාපාරිකයා පිළිබඳ තොරතුරක් අනාවරණ කරගැනීමට නොහැකි වී ඇති බවයි පොලිසිය සඳහන් කරන්නේ.",
       "URL": "https://www.hirunews.lk/345190/ලක්ෂ-10-ක්-රැගෙන-යමින්-සිටි-ව්‍යාපාරිකයෙකු-අතුරුදන්",
       "Category": "Local News",
       "Parent URL": "https://www.hirunews.lk/local-news.php?pageID=90"
}