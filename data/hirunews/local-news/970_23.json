{
       "Source": "hirunews",
       "Timestamp": "Tuesday, 02 August 2022 - 23:25",
       "Headline": "සැකකරුවන් පිරිසක් හඳුනාගැනීමට පොලිසිය මහජන සහය පතයි (ඡායාරූප)",
       "News Content": "පසුගිය මස 7 වන දින කොළඹ මල් පාරේ පිහිටි අග්‍රාමාත්‍ය කාර්යාලයට අයුතු ලෙස ඇතුළු වී අනර්ථයන් සිදු කර අලාභ හානි සිදු කිරීම සම්බන්ධයෙන් සැකකරුවන් අත්අඩංගුවට ගැනීම සඳහා අපරාධ පරීක්ෂණ දෙපාර්තමේන්තුව විසින් විමර්ශනයක් සිදුකරමින් පවතිනවා.\nඒ අනුව මෙම සිද්ධියට අදාළව සමීප ආවේක්ෂණ දර්ශන හා විමර්ශනයන්හිදී ලබාගත් වීඩියෝ දර්ශන ඇසුරින් අදාළ දේපළ හානි සිදු කිරීමේ දී ප්‍රධාන ක්‍රියාකාරීන් හඳුනාගන්න එම පුද්ගලයන්ගේ අනන්‍යතාවය තහවුරු කර ගැනීම සඳහා පොලිසිය මහජන සහය පතනවා.\nපහත සඳහන් ඡායාරූපවල සිටින පුද්ගලයන් පිළිබඳ තොරතුරක් ඔබ දන්නේ නම් පහත සඳහන් දුරකථන අංක වලට දැනුම් දෙන ලෙස පොලීසිය මහජනතාවගෙන් ඉල්ලා සිටිනවා.\nඑම දුරකථන අංක පහතින්....\n071-8594950\n071-8594901\n071-8594924\n011-2422176",
       "URL": "https://www.hirunews.lk/311720/සැකකරුවන්-පිරිසක්-හඳුනාගැනීමට-පොලිසිය-මහජන-සහය-පතයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=970"
}