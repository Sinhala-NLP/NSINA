{
       "Source": "hirunews",
       "Timestamp": "Saturday, 13 February 2016 - 13:09",
       "Headline": "අවුරුදු 80 ක මවක් කළුබෝවිල රෝහල තුළ දමා යයි",
       "News Content": "අවුරුදු 80ක් පමණ වයසැති මවක් කළුබෝවිල ශික්ෂණ රෝහල් පරිශ්‍රය තුළ දමා ගොස් ඇති බවට හිරු ප්‍රවෘත්ති අංශයට වාර්තා වුණා.\nඊයේ දහවල් රෝගීන් ඇතුළත් කිරීමේ හදිසි ප්‍රතිකාර ඒකකයට රැගෙන විත් පසුව බාහිර රෝගී අංශය ඉදිරිපිට රෝද පුටුවක තබා භාරකරුවන් පළා ගොස් තිබෙනවා.\nරෝහල් අධ්‍යක්ෂ වෛද්‍ය අසේල ගුණවර්ධන කියා සිටියේ මෙම මවට රෝගී තත්ත්වයක් නොමැති නිසා රෝහලට ඇතුළත් කර ගැනීමේ ගැටළුකාරී තත්ත්වයක් පවතින බවයි.\nකෙසේ වෙතත්, අද දිනයේ මෙම මවගේ භාරකරුවන් රෝහලට පැමිණෙන තෙක් මව බාහිර රෝගී අංශයේ රදවා සිටින බව ද රෝහල් අධ්‍යක්ෂවරයා වැඩිදුරටත් සදහන් කළා.",
       "URL": "https://www.hirunews.lk/126160/අවුරුදු-80-ක-මවක්-කළුබෝවිල-රෝහල-තුළ-දමා-යයි",
       "Category": "Local News",
       "Parent URL": "https://www.hirunews.lk/local-news.php?pageID=5170"
}