{
       "Source": "hirunews",
       "Timestamp": "Thursday, 03 June 2021 - 22:13",
       "Headline": "තවත් කොරෝනා මරණ 42ක් - සමස්ත මරණ 1608 දක්වා ඉහළට",
       "News Content": "ශ්‍රී ලංකාවෙන් කොරෝනා වෛරසය ආසාදිත තවත් මරණ 42ක් වාර්තාවී තිබෙනවා.\nඒ අනුව මෙරට සමස්ත මරණ සංඛ්‍යාව දැක්වෙන්නේ 1608ක් ලෙසටයි.\nසෞඛ්‍ය සේවා අධ්‍යක්ෂ ජනරාල්වරයා අද දිනයේ තහවුරු කළ මෙම මරණ අතරින් 3ක් අද සිදුවූ ඒවායි.\nඅනෙක් මරණ 39 සිදුවී ඇත්තේ මැයි මස 11 වනදා සිට ඊයේ (02) දිනය දක්වායි.\nඅද තහවුරු කළ මෙම මරණ අතරට කාන්තාවන් 17 දෙනෙකු සහ පිරිමි පුද්ගලයන් 25 දෙනෙකු වනවා.\nඉන් පුද්ගලයන් 8 දෙනෙකු නිවසේදී මියගොස් ඇති අතර රෝහල් ගතකරන අවස්ථාව වන විට මියගිය සංඛ්‍යාව 03ක්.\nරෝහල්ගතව ප්‍රතිකාර ලබමින් සිටින අතර 31 දෙනෙකු මරණයට පත්වී තිබෙනවා.\nමෙරටින් මේවන විට කොරෝනා වෛරස් ආසාදිතයන් 195844ක් හමුවී ඇති අතර ඉන් 31839ක් රෝහල්ගතව ප්‍රතිකාර ලබමින් පසුවනවා.\nසුවය ලබා නිවෙස් වෙත පිටත්ව ගොස් ඇති සංඛ්‍යාව 162397ක්.",
       "URL": "https://www.hirunews.lk/273302/තවත්-කොරෝනා-මරණ-42ක්-සමස්ත-මරණ-1608-දක්වා-ඉහළට",
       "Category": "Local News",
       "Parent URL": "https://www.hirunews.lk/local-news.php?pageID=1908"
}