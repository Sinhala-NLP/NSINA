{
       "Source": "hirunews",
       "Timestamp": "Sunday, 21 May 2023 - 14:05",
       "Headline": "විෂ මත්ද්‍රව්‍ය භාවිත ක‍රමින් බස් රථ ධාවනය කරන රියදුරන්",
       "News Content": "බස් රථ රියදුරන් විෂ මත්ද්‍රව්‍ය භාවිතා කරමින් බස් රථ ධාවනය කරන බවට ලැබුණු පැමිණිලි මත ඒ සම්බන්ධයෙන් සොයා බැලීම සඳහා වැල්ලම්පිටිය පොලිස් ස්ථානයේ නිලධාරීන් විසින් ඊයේ (20) විශේෂ මෙහෙයුමක් සිදුකළා.\nඑහිදී මත්ද්‍රව්‍ය භාවිතා කර බස්රථ ධාවනයේ නිරතව සිටි රියදුරන් තිදෙනෙකු පොලිස් අත්අඩංගුවට ගත් බවයි අප වාර්තාකරු සඳහන් කළේ.\nඅත්අඩංගුවට ගත් පුද්ගලයින් අලුත්කඩේ අංක 7 රථ වාහන අධිකරණයට ඉදිරිපත් කිරීමට නියමිතයි.\nඑමෙන්ම ඉදිරි දිනවල කොළඹ නගරය ආශ්‍රිතවත් විෂ මත්ද්‍රව්‍ය භාවිතා කර බස් රථ ධාවනය කරන රියදුරන් හඳුනාගැනීම සඳහා මෙහෙයුම් සිදුකිරීමට නියමිත බව පොලිසිය ප්‍රකාශ කළා.",
       "URL": "https://www.hirunews.lk/335821/විෂ-මත්ද්‍රව්‍ය-භාවිත-ක‍රමින්-බස්-රථ-ධාවනය-කරන-රියදුරන්",
       "Category": "Local News",
       "Parent URL": "https://www.hirunews.lk/local-news.php?pageID=327"
}