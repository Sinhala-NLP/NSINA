{
       "Source": "hirunews",
       "Timestamp": "Friday, 06 January 2017 - 15:09",
       "Headline": "Update : වෙලේසුදාගේ මව සහ ඥාති සහෝදරයා රක්ෂිත බන්ධනාගාරයට",
       "News Content": "මත්ද්‍රව්‍ය ජාවාරම සම්බන්ධයෙන් චෝදනා ලැබ සිටින සමන්ත කුමාර හෙවත් වෙලේ සුදාගේ මව සහ ඥාති සහෝදරයෙකු හෙරොයින් ග්‍රෑම් 20ක් සමඟ වැල්ලවත්ත - සුබෝධි මාවතේදී  අත්අඩංගුවට ගෙන තිබෙනවා.\nඒ, ඊයේ රාත්‍රියේ සුරාබදු දෙපාර්තමේන්තුවේ නිලධාරීන් සිදුකළ වැටලීමකදියි.\n60 හැවිරිදි වෙලේ සුදාගේ මව සතුව හෙරොයින් ග්‍රෑම් 10ක් ද, ඔහුගේ පුංචි අම්මාගේ පුතෙකු වන 28 හැවිරිදි අනෙක් සැකකරු සතුව හෙරොයින් ග්‍රෑම් 10ක් ද තිබූ බවයි සුරාබදු දෙපාර්තමේන්තුවේ ප්‍රකාශකයෙකු හිරු ප්‍රවෘත්ති අංශයට සඳහන් කළේ.\nසැකකරුවන් ගල්කිස්ස - බඩෝවිට ප්‍රදේශයේ පදිංචිකරුවන් වන අතර ඔවුන් ගල්කිස්ස මහේස්ත්‍රාත් අධිකරණයට ඉදිරිපත් කිරීමෙන් පසු මේ මස 19 වන දා දක්වා අද රක්ෂිත බන්ධනාගාර ගත කෙරුණා.\nUpdate : Friday, January 6, 2017 17.34\n---------------------------------------------------\nමත්ද්‍රව්‍ය ජාවාරම සම්බන්ධයෙන් චෝදනා ලැබ සිටින සමන්ත කුමාර හෙවත් වෙලේ සුදාගේ මව සහ ඥාති සහෝදරයෙකු හෙරොයින් ග්‍රෑම් 20ක් සමඟ වැල්ලවත්ත,සුබෝධි මාවතේදී  අත්අඩංගුවට ගෙන තිබෙනවා.\nඒ, ඊයේ රාත්‍රියේ සුරාබදු දෙපාර්තමේන්තුවේ නිලධාරීන් සිදුකළ වැටලීමකදියි.\nවෙලේ සුදාගේ 60 හැවිරිදි මව සතුව හෙරොයින් ග්‍රෑම් 10ක් ද, ඔහුගේ පුංචි අම්මාගේ පුතෙකු වන 28 හැවිරිදි අනෙක් සැකකරු සතුව හෙරොයින් ග්‍රෑම් 10ක් ද තිබූ බවයි සුරාබදු දෙපාර්තමේන්තුවේ ප්‍රකාශකයෙකු හිරු ප්‍රවෘත්ති අංශයට සඳහන් කළේ.",
       "URL": "https://www.hirunews.lk/151446/update-වෙලේසුදාගේ-මව-සහ-ඥාති-සහෝදරයා-රක්ෂිත-බන්ධනාගාරයට",
       "Category": "Local News",
       "Parent URL": "https://www.hirunews.lk/local-news.php?pageID=4721"
}