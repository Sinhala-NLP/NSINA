{
       "Source": "hirunews",
       "Timestamp": "Wednesday, 02 September 2020 - 11:11",
       "Headline": "මුහුදේ සුළං තත්ත්වයේ ඉහළ යාමක්",
       "News Content": "කන්කසන්තුරේ සිට මන්නාරම හරහා කොළඹ දක්වා වන ගැඹුරු සහ නොගැඹුරු මුහුදු ප්‍රදේශවල සුළගේ වේගය පැයට කිලෝමීටර් 70ත් 80ත් දක්වා ඉහළ යා හැකි බව කාලගුණ විද්‍යා දෙපාර්තමේන්තුව පවසනවා.\nඑම සුළං තත්ත්වය ගාල්ල සිට හම්බන්තොට සහ මඩකලපුව හරහා ත්‍රිකුණාමලය දක්වා වූ මුහුදු ප්‍රදේශවලට ද බලපා හැකි බවයි එම දෙපාර්තමේන්තුව ප්‍රකාශ කළේ.\nදිවයින වටා සෙසු මුහුදු ප්‍රදේශවල සුළගේ වේගය ද විටින් විට පැයට කිලෝමීටර් 50ත් 55ත් දක්වා ඉහළ යා හැකි බව ද සඳහන්.\nමේ හේතුවෙන් ඉතා අවධානයෙන් කටයුතු කරන ලෙසට ධීවර හා නාවික ප්‍රජාවට කාලගුණ විද්‍යා දෙපාර්තමේන්තුව දැනුම් දෙනවා.",
       "URL": "https://www.hirunews.lk/249227/මුහුදේ-සුළං-තත්ත්වයේ-ඉහළ-යාමක්",
       "Category": "Local News",
       "Parent URL": "https://www.hirunews.lk/local-news.php?pageID=2482"
}