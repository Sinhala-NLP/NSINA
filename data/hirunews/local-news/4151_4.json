{
       "Source": "hirunews",
       "Timestamp": "Friday, 29 December 2017 - 16:54",
       "Headline": "පොලිසියෙන් විශේෂ මෙහෙයුමක්",
       "News Content": "දිවයිනේ සියලුම පොලිස් බල ප්‍රදේශයන් ආවරණය වන පරිදි ඊයේ රාත්‍රී සිදුවු විශේෂ මෙහෙයුමකින් වරෙන්තුකරුවන් 496 ක් සහ නීති විරෝධී ගිනි අවි 3 ක් අත්අඩංගුවට ගෙන තිබෙනවා.\nපොලිස්පතිවරයාගේ නියෝග අනුව ඊයේ රාත්‍රී 11 සිට අද අලුයම 3 දක්වායි මෙම විශේෂ මෙහෙයුම ක්‍රියාත්මක කෙරුනේ.\nඊට පොලිස් නිලධාරීන් 15139 ක් සහ පොලිස් නිල සුනඛයින් 21 දෙනෙකු සහභාගී වුනා.\nඑහිදී විෂ මත්ද්‍රව්‍ය සහ නීති විරෝධී මධ්‍යසාර වැටලීම් 766 ක් සිදුකර තිබෙනවා.\nඒ අනුව හෙරොයින් ග්‍රෑම් 40 යි මිලිග්‍රෑම් 12 ක්, ගංජා කිලෝ 2 යි ග්‍රෑම් 826 ක්, නීති විරෝධී මත්පැන් ලීටර් 34319 යි මිලිලීටර් 832 ක්, වෙනත් මධ්‍යසාර ලීටර් 15921 ක් සහ වෙනත් මත්ද්‍රව්‍ය ග්‍රෑම් 391 ක් අත්අඩංගුවට ගත් බවයි පොලිසිය කියාසිටියේ.\nරථ වාහන නඩු 4850 ක් ලබාගෙන ඇති අතර බීමත්ව රිය පැදවු පුද්ගලයන් 738 ක් අත්අඩංගුවට ගෙන තිබෙනවා.\nඅපරාධ සඳහා අවශ්‍ය කරන පුද්ගලයන් 77 ක් සහ සැකපිට පුද්ගලයන් 735 දෙනෙකු ද මෙම මෙහෙයුමේදී අත්අඩංගුවට පත්වුනා.",
       "URL": "https://www.hirunews.lk/179652/පොලිසියෙන්-විශේෂ-මෙහෙයුමක්",
       "Category": "Local News",
       "Parent URL": "https://www.hirunews.lk/local-news.php?pageID=4151"
}