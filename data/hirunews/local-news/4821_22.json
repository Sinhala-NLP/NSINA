{
       "Source": "hirunews",
       "Timestamp": "Wednesday, 26 October 2016 - 15:04",
       "Headline": "බත් සිරවීමෙන් අනුරාධපුරයේ අවුරුද්දයි මාස පහක් වයසැති දරුවෙකු මරුට",
       "News Content": "උගුරේ බත් සිරවීමෙන් කුඩා දරුවෙකු මියයාමේ පුවතක් අනුරාධපුර - නිරාවිය දේවානම්පියතිස්ස ප්‍රදේශයෙන් හිරු ප්‍රවෘත්ති අංශයට වාර්තාවුණා.\nමෙලෙස මියගොස් ඇත්තේ අබ්දුල් අර්සාද් නැමති අවුරුදු එකයි මාස පහක් වයසැති කුඩා දරුවෙක්.\nමව විසින් කවන ලද බත් මෙලෙස දරුවාගේ උගුරේ සිරවී ඇති අතර, පසුව මව ඔහුට වතුර පොවා තිබෙනවා.\nඑහිදී අසාධ්‍ය තත්ත්වයේ පසුවූ දරුවා අනුරාධපුර මහ රෝහලට ඇතුළත් කිරීමෙන් පසු ජීවිතක්ෂයට පත්ව ඇති බව සඳහන්.\nදරුවාගේ පියා සෞදි අරාබියේ රියදුරෙකු ලෙස සේවය කරන බවයි හිරු වාර්තාකරු සඳහන් කළේ.",
       "URL": "https://www.hirunews.lk/146114/බත්-සිරවීමෙන්-අනුරාධපුරයේ-අවුරුද්දයි-මාස-පහක්-වයසැති-දරුවෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=4821"
}