{
       "Source": "hirunews",
       "Timestamp": "Friday, 20 July 2018 - 7:11",
       "Headline": "ඉදිරි දිනවලදී වැසි රහිත කාලගුණ තත්ත්වයක්",
       "News Content": "දිවයින හරහා සහ දිවයින අවට මුහුදු ප්‍රදේශ වල සුළගේ වේගය වැඩිවීමේ හැකියාව පවතින අතර මෙම තත්ත්වය ඉදිරි දිනවලදීත් තවදුරටත් පවතින බව කාලගුණ විද්‍යා දෙපාර්තමේන්තුව පවසනවා.\nඑමෙන්ම සබරගමුව, බස්නාහිර සහ මධ්‍යම පළාත්වලත් ගාල්ල සහ මාතර දිස්ත්‍රික්කවලත් සිහින් වැසි ඇතිවිය හැකි අතර සෙසු ප්‍රදේශවල ප්‍රධාන වශයෙන් වැසි රහිත කාලගුණ තත්වයක් පවතින බව කාලගුණ විද්‍යා දෙපාර්තමේන්තුව නිකුත් කල නිවේදනයේ සදහන්.\nදිවයින හරහා විටින් විට හමන පැ.කි.මී. 50-55 දක්වා වූ ප්‍රහාරාත්මක සුළං තත්ත්වයන් ද බලාපොරොත්තු විය හැකි බව එම නිවේදනයේ වැඩිදුරටත් සදහන් වනවා.",
       "URL": "https://www.hirunews.lk/195592/ඉදිරි-දිනවලදී-වැසි-රහිත-කාලගුණ-තත්ත්වයක්",
       "Category": "Local News",
       "Parent URL": "https://www.hirunews.lk/local-news.php?pageID=3840"
}