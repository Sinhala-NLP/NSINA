{
       "Source": "hirunews",
       "Timestamp": "Tuesday, 08 May 2018 - 18:23",
       "Headline": "දුම්රිය වර්ජනය හෙට දහවල් 12 දක්වා කල් යයි",
       "News Content": "අද මධ්‍යම රාත්‍රියේ සිට දියත් කිරීමට සැළසුම් කර තිබූ දුම්රිය වර්ජනය හෙට මධ්‍යහ්න 12 දක්වා කල් දැමූ බව දුම්රිය වෘත්තිය සමිති ප්‍රකාශ කළා.\nවැටුප් ගැටළු මුල් කරගනිමින් වර්ජනය ක්‍රියාත්මක කිරීමට සැළසුම් කර තිබූ අතර, දුම්රිය ගැටළු විසඳීමට පත් කළ කමිටුව කළ ඉල්ලීමකට අනුව මෙම තීරණය ගත් බවයි දුම්රිය එන්ජින් රියදුරු සංගමයේ ලේකම් ඉන්දික දොඩන්ගොඩ කියා සිටියේ.\nදුම්රිය එන්ජින් රියදුරු සංගමය අද මධ්‍යම රාත්‍රියේ සිට ආරම්භ කිරීමට සැලසුම් කළ වර්ජනයට නියාමකවරුන්, ස්ථානාධිපතිවරුන් සහ දුම්රිය පාලකවරුන් ද සහය පළ කර තිබුණා.",
       "URL": "https://www.hirunews.lk/190275/දුම්රිය-වර්ජනය-හෙට-දහවල්-12-දක්වා-කල්-යයි",
       "Category": "Local News",
       "Parent URL": "https://www.hirunews.lk/local-news.php?pageID=3954"
}