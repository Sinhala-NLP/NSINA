{
       "Source": "hirunews",
       "Timestamp": "Wednesday, 01 July 2020 - 11:52",
       "Headline": "කුඩු චාමරගේ මත්කුඩු ළඟ තබා ගත් සැකකරුවෙකු CCD ය භාරයට",
       "News Content": "වැලිකඩ බන්ධනාගාරයේ රඳවා සිටින කුඩු චාමර නමැත්තාට අයත් රුපියල් ලක්ෂ 50 ක් පමණ වටිනා මත්කුඩු ළඟ තබා ගෙන සිටි පුද්ගලයෙකු කොළඹ අපරාධ කොට්ඨාශයේ නිලධාරින් කණ්ඩායමක් විසින් අද අත්අඩංගුවට ගෙන තිබෙනවා.\nබොරැල්ල ප්‍රදේශයේදී මෙලෙස අත්අඩංගුවට ගෙන ඇත්තේ 32 හැවිරිදි වියේ පසුවන පුද්ගලයෙකු වන අතර, ඔහු සන්තකයේ තිබී සොයා ගැණුනු හෙරොයින් මත්කුඩු ප්‍රමාණය ග්‍රෑම් 505 යි මිලිග්‍රෑම් 600ක්.\nකොළඹ අපරාධ කොට්ඨාශයේ වැඩබලන අධ්‍යක්ෂ සහකාර පොලිස් අධිකාරි නෙවිල් ද සිල්වාට ලද තොරතුරකට අනුව අදාල වැටලීම සිදුකෙරුණු අතර මෙම සැකකරුට එරෙහිව මේ වනවිට මත්කුඩු ළඟ තබා ගැනීමේ චෝදනාවක් මත කොළඹ මහාධිකරණයේ නඩුවක් ද විභාග වනවා.",
       "URL": "https://www.hirunews.lk/244391/කුඩු-චාමරගේ-මත්කුඩු-ළඟ-තබා-ගත්-සැකකරුවෙකු-ccd-ය-භාරයට",
       "Category": "Local News",
       "Parent URL": "https://www.hirunews.lk/local-news.php?pageID=2619"
}