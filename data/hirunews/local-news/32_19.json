{
       "Source": "hirunews",
       "Timestamp": "Wednesday, 13 September 2023 - 15:30",
       "Headline": "නවතම iPhone මාදිලිය නිකුත් වෙයි",
       "News Content": "Apple සමාගමේ කැලිෆෝනියාවේ පිහිටි සිය මුලස්ථානයේදී නව iPhone නිෂ්පාදන රැසක් ඊයේ (12) දිනයේ හඳුන්වා දී තිබෙනවා.\nඑහිදී iPhone 15, iPhone 15 Pro, Apple Watch Series 9, Apple Watch Ultra 2 ඇතුළු නිෂ්පාදන රැසක් එළිදක්වා ඇති බවයි වොදෙස් මාධ්‍ය වාර්තා කරන්නේ.\nමෙහි enclosure එක titaniumවලින් නිෂ්පාදනය කර ඇති අතර apple සමාගම සඳහන් කරන්නේ මෙතෙක් නිකුත් කළ සැහැල්ලුම iPhone Pro model එක මෙය වන බවයි.\niPhone 15 Pro සහ 15 Pro Max දුරකථන Natural Titanium, Blue Titanium, White Titanium සහ Black Titanium යන colorsවලින් මිලදී ගැනීමේ හැකියාව පාරිභෝගිකයාට ලැබී තිබෙනවා.\nApple සමාගම පවසන්නේ මේ වනවිට smartphone එකක් තුළ පවතින බලවත්ම processor එකද මෙය වන බවයි.\nඑමෙන්ම මෙහි Processor එක තුළ ProMotion Display, ProRes Video, සහ AV1 decoder සදහා වෙන වෙනම engines 3ක් තිබෙනවා.\nමෙහි කැමරාව triple camera setup එකක් ලෙස ලබා දී ඇති අතර focal lengthවලින් photos ලබා ගැනීමට අවස්ථාව ලැබී ඇති බවයි වාර්තා වන්නේ.\nඒ අනුව මෙම iPhone එක හරහා focal lengths 7 කින් photos ලබාගැනීමේ හැකියාව පවතිනවා.\nඑමෙන්ම මෙම දුරකථනයේ selfie camera එක ලෙස 12mp එකකින් සමන්විත වන wide angle camera එකක් ඇතුළත් වන බවයි Apple සමාගම නිවේදනය කරන්නේ.\nඒ අනුව මෙම iPhone 15 Pro දුරකථනය ඩොලර් 999 කටත් iPhone 15 Pro Max දුරකථනය ඩොලර් 1199 කටත් මිලදී ගැනීමට අවස්ථාව ලැබී තිබෙනවා.",
       "URL": "https://www.hirunews.lk/348144/නවතම-iphone-මාදිලිය-නිකුත්-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=32"
}