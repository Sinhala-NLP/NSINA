{
       "Source": "hirunews",
       "Timestamp": "Friday, 25 December 2020 - 15:50",
       "Headline": "සීමිත පිරිසකගේ සහභාගිත්වයෙන් ජාතික සුරක්ෂිතතා දිනය සැමරීමට සැළසුම්",
       "News Content": "සුනාමි ව්‍යසනය සිදුවී වසර 16ක් සම්පූර්ණවීම නිමිත්තෙන් හෙටට යෙදී ඇති ජාතික සුරක්ෂිතතා දිනය, සෞඛ්‍ය අංශ විසින් ලබාදී ඇති මාර්ගෝපදේශ අනුගමනය කරමින් සීමිත පිරිසකගේ සහභාගීත්වයෙන් පැවැත්වීමට තීරණය කර තිබෙනවා.\nඒ අනුව දිස්ත්‍රික් මට්ටමින් සර්වආගමික වතාවත් සිදුකිරීමට පියවර ගෙන ඇති බවයි ආපදා කළමනාකරණ මධ්‍යස්ථානය සඳහන් කළේ.\nකෙසේ වෙතත් කොළඹ දිස්ත්‍රික්කයේ පවතින කොරෝනා තත්වය සළකා කොල්ලුපිටිය මල්ලිකා වැඩිහිටි නිවාසයේ සිටින මව්වරුන්ට දානමය කටයුත්තක් සිදුකර මියගිය ජනතාවට පිං පැමිණවීමට කටයුතු කර ඇති බව එම මධ්‍යස්ථානය වැඩිදුරටත් කියා සිටියා.",
       "URL": "https://www.hirunews.lk/257941/සීමිත-පිරිසකගේ-සහභාගිත්වයෙන්-ජාතික-සුරක්ෂිතතා-දිනය-සැමරීමට-සැළසුම්",
       "Category": "Local News",
       "Parent URL": "https://www.hirunews.lk/local-news.php?pageID=2254"
}