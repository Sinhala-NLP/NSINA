{
       "Source": "hirunews",
       "Timestamp": "Monday, 02 October 2017 - 15:22",
       "Headline": "ප්‍රපාතය පෙනී පෙනී  තිරිංග ක්‍රියා විරහිත වූ බස් රථයේ සිටි මගීන්ගේ ජීවිත බේරා අවසන් ගමන් ගිය බස් රථ රියදුරා",
       "News Content": "හපුතලේ - බෙරගල මාර්ගයේ උඩවිහාරගල ප්‍රදේශයේදී බස් රථයක් මාර්ගයෙන් ඉවතට පැන ඊයේ සිදුවූ රිය අනතුරකින් මියගිය සංඛ්‍යාව දෙදෙනෙක් බවට වාර්තා වනවා.\nතවත් 23 දෙනෙකු තුවාල ලබා රෝහල් ගත කර ඇති බව සඳහන්.\nපොලීසිය සදහන් කළේ බස් රථයේ තිරිංග ක්‍රියා විරහිත වී රියදුරුට එය පාලනය කර ගත නොහැකිවීමෙන් මෙම අනතුර සිදුව ඇති බවයි.\nතුවාල ලැබූවන් දියතලාව, හපුතලේ සහ බණ්ඩාරවෙල යන රෝහල් වෙත ඇතුළත් කර තිබෙනවා.\nමිය ගිය එක් අයෙක් බණ්ඩාරගම පොලීසියට අනියුක්තව සේවය කරන පොලිස් කොස්තාපල්වරයෙකු වන අතර අනෙක් පුද්ගලයා බස් රථයේ රියදුරුයි.\nතුවාල ලැබූවන්ගෙන් 15 දෙනෙකු පිරිමි වන අතර, ඉතිරි අටදෙනා කාන්තාවන්.",
       "URL": "https://www.hirunews.lk/172378/ප්‍රපාතය-පෙනී-තිරිංග-ක්‍රියා-විරහිත-වූ-බස්-රථයේ-සිටි-මගීන්ගේ-ජීවිත-බේරා-අවසන්-ගමන්-ගිය-රථ-රියදුරා",
       "Category": "Local News",
       "Parent URL": "https://www.hirunews.lk/local-news.php?pageID=4292"
}