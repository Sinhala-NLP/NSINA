{
       "Source": "hirunews",
       "Timestamp": "Wednesday, 17 August 2022 - 14:03",
       "Headline": "උතුරු මැද පළාතේ කිරි එළදෙනුන් සඳහා සිදු කළ කෘතිම සිංචන ක්‍රමවේදය ඇණහිටියි (වීඩියෝ)",
       "News Content": "උතුරු මැද පළාතේ කිරි එළදෙනුන් සඳහා කෘතිම සිංචන ක්‍රමවේදය මාස 2ක පටන් ක්‍රියාත්මක නො වීම නිසා කිරිගොවි කර්මාන්නයේ පැවැත්මට\nදැඩි බලපෑම් එල්ල වී තිබෙනවා.\nකිරි ගොවීන් පවසන්නේ, මේ හේතුවෙන් ලබන අප්‍රේල් මාසය වන විට රට තුළ කිරි හිඟයක් මතු වීමේ අවදානමක් පවතින බව යි.\nපොළොන්නරු දිස්ත්‍රික්කයේ සැලකිය යුතු පිරිසක් තම ජීවිකාව සරිකර ගන්නේ කිරි කර්මාන්තය හරහා යි.\nඑහෙත් මේ වනවිට තම කර්මාන්තයේ පැවැත්මට දැඩි බලපෑම් එල්ල වන බව යි කිරිගොවීන් පවසන්නේ.\nසාමාන්‍යයෙන් පොළොන්නරුව දිස්ත්‍රික්කයේ එළගව දෙනුන් 150කට පමණ කෘත්‍රීම සිංචන ලබාදීම හරහා පැටවුන් ලබා ගැනීම සිදු කරගෙන ගොස් තිබුණා.\nකිරි ගොවීන් පවසන්නේ, මේ වනවිට මාස දෙකක පමණ කාලයක පටන් නයිට්‍රජන් වායුවේ හිඟතාවක් පවතින බව පවසමින් පශු වෛද්‍යවරුන් කෘත්‍රීම සිංචන කටයුතු නවතා දමා ඇති බව යි.\nමේ හේතුවෙන් ඉදිරියේ දී සාර්ථක පැටවුන් බිහි කර ගැනීමේ දැඩි දුෂ්කරතාවක් මතු ව තිබෙන බව යි ඔවුන් පෙන්වා දෙන්නේ.\nකෘත්‍රීම සිංචන ක්‍රමවේදයට බලධාරීන් නිසි පහසුකම් සැලසීම තවදුරටත් ප්‍රමාද කළ හොත් ඉදිරියේ දී රට තුළ දියර කිරි හිඟයක් මතු විය හැකි බව යි ගොවීන් පෙන්වා දෙන්නේ.",
       "URL": "https://www.hirunews.lk/313005/උතුරු-මැද-පළාතේ-කිරි-එළදෙනුන්-සඳහා-සිදු-කළ-කෘතිම-සිංචන-ක්‍රමවේදය-ඇණහිටියි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=934"
}