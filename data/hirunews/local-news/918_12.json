{
       "Source": "hirunews",
       "Timestamp": "Wednesday, 24 August 2022 - 8:08",
       "Headline": "භාණ්ඩ 300කට වැඩි ප්‍රමාණයක ආනයනය තවදුරටත් සීමා කෙරේ (වීඩියෝ)",
       "News Content": "තෝරාගත් කාණ්ඩ 305කට අයත් භාණ්ඩ ආනයනය කිරීම තාවකාලිකව තහනම් කිරීමට මුදල් අමාත්‍යාංශය පියවර ගෙන තිබෙනවා.\nආනයන සහ අපනයන පාලන දෙපාර්තමේන්තුවේ වෙබ් අඩවියේ දැක්වෙන්නේ අදාළ තහනම ඊයේ දිනයේ සිට නැවත දැනුම්දෙන තුරු බලපැවැත්වෙන බවයි.\nකෙසේ වෙතත් ඊයේ දිනට පෙර නැව් ගතකර සැප්තැම්බර් 14 වැනි දාට පෙර ගෙන එන සඳහා භාණ්ඩ සඳහා එය අදාළ වන්නේ නැහැ.\nඅදාළ භාණ්ඩ අතරට කිරි, ක්‍රීම් වර්ග, බටර්, කැපූ මල්, ඕට්ස්, චොකලට්, පළතුරු, බීර, පොල් අරක්කු, සුවඳ විලවුන්, රූපලාවන්‍ය ද්‍රව්‍ය, ෂැම්පු, අත්බෑග්, කාන්තා, පිරිමි සහ ළමා නිමි ඇඳුම්, පිහි, කතුරු, වායුසමීකරණ, ශීතකරණ, ගෘහ විදුලි උපකරණ, දුරකථන සහ උපාංග ඇතුළත්.",
       "URL": "https://www.hirunews.lk/313580/භාණ්ඩ-300කට-වැඩි-ප්‍රමාණයක-ආනයනය-තවදුරටත්-සීමා-කෙරේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=918"
}