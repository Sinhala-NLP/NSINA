{
       "Source": "hirunews",
       "Timestamp": "Sunday, 24 July 2022 - 10:16",
       "Headline": "නීතිවිරෝධීව ඉන්ධන තොග රැස් කළ තවත් සිව්දෙනෙකු අත්අඩංගුවට",
       "News Content": "නීතිවිරෝධි ලෙස බලපත්‍ර නොමැතිව ඉන්ධන ගබඩා කරගෙන සිටි සැකකරුවන් 4 දෙනෙකු ඊයේ (23) අත්අඩංගුවට ගෙන තිබෙනවා.\nමාවතගම වෙළදසැලක් වටලා පෙට්‍රල් ලීටර් 09ක් සමග එම වෙළදසැලේ හිමිකරු සහ එහි සේවකයින් දෙදෙනෙකු අත්අඩංගුවට ගෙන ඇති අතර ඔවුන් එම ප්‍රදේශයේම පදිංචිකරුවන් බවයි පොලිසිය ප්‍රකාශ කළේ.\nඑමෙන්ම, මාලඹේ - හෝකන්දර ප්‍රදේශයේ 20 හැවිරිදි පුද්ගලයෙකු ද ඊයේ අත්අඩංගුවට ගෙන තිබුණා.\nසැකකරු සතුව තිබි පෙට්‍රල් ලීටර 100ක් සොයාගෙන ඇති බව පොලිස් මාධ්‍ය ප්‍රකාශක කාර්යාලය සඳහන් කළා.",
       "URL": "https://www.hirunews.lk/310813/නීතිවිරෝධීව-ඉන්ධන-තොග-රැස්-කළ-තවත්-සිව්දෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=997"
}