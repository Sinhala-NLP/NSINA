{
       "Source": "hirunews",
       "Timestamp": "Wednesday, 01 March 2017 - 7:23",
       "Headline": "නල්ලතන්නිය - ශ්‍රීපාද මාර්ගයේ වෙළදසැල් හදිසි පරික්ෂාවකට (ඡායාරූප)",
       "News Content": "නල්ලතන්නිය - ශ්‍රීපාද මාර්ගයේ හා මස්කෙළිය, ලකඹේ යන ප්‍රදේශවල වෙළදසැල් ඊයේ මහජන සෞඛ්‍ය පරීක්ෂකවරුන්ගේ විශේෂ පරික්ෂාවකට ලක් වුණා.\nශ්‍රීපාද වන්දනාවේ යෙදෙන වන්දනාකරුවන්ට සෞඛ්‍ය ආරක්ෂිත ආහාර පාන ලබාදීමේ අරමුණින් මෙම පරික්ෂාව සිදුකළ බවයි වාර්තා වන්නේ.\nඑහිදී ආපනශාලා, ආහාර නිෂ්පාදන ආයතන හා වෙළදසැල් 40 ක් පමණ පරීක්ෂාවට ලක් කර ඇති අතර කල් ඉකුත්වූ ආහාර ද්‍රව්‍ය අලෙවි කළ වෙළදසැල් 06 ක් එහිදී සොයාගෙන තිබෙනවා.\nඑම වෙළදසැල් හිමියන්ට එරෙහිව මෙම මස 10 වනදා හැටන්, දිසා හා මහේස්ත්‍රාත් අධිකරණය හමුවේ නඩු පවරන බවයි අප වාර්තාකරු සදහන් කළේ.\nඡායාරූප - මස්කෙළිය ගාමිණී බණ්ඩාර",
       "URL": "https://www.hirunews.lk/155732/නල්ලතන්නිය-ශ්‍රීපාද-මාර්ගයේ-වෙළදසැල්-හදිසි-පරික්ෂාවකට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4637"
}