{
       "Source": "hirunews",
       "Timestamp": "Sunday, 31 July 2022 - 22:52",
       "Headline": "මැතිවරණයක් එන්නේ තවත් අවුරුදු දෙක හමාරකින් (වීඩියෝ)",
       "News Content": "මැතිවරණයක් පැවැත්වෙන්නේ තවත් වසර දෙක හමාරකින් පසුව පමණක් බව අමාත්‍ය මනුෂ නානායක්කාර මහතා අද පැවති උත්සවයකදී අවධාරණය කළා.\nඅමාත්‍යවරයා සඳහන් කළේ රටේ පවතින දේශපාලන ප්‍රශ්නය මේවන විට නිරාකරණය වෙමින් පවතින බවයි.\nලෝකය ඉල්ලූ දේශපාලන ස්ථාවරත්වය ද පාර්ලිමේන්තුව හරහා ලබාදී ඇති බවයි ඔහු කියාසිටියේ.\nවත්මන් පාර්ලිමේන්තුවට මැති ඇමතිවරුන් පත්කර ඇත්තේ වසර 5ක කාලයක් සඳහා වන අතර එබැවින් පවතින ආණ්ඩුව ඉතිරි වසර දෙක හමාර දක්වා ස්ථිරව ක්‍රියාත්මක වන බව අමාත්‍ය මනුෂ නානායක්කාර ප්‍රකාශ කළා.\nමේ අතර පවතින දේශපාලන තත්ත්වය සම්බන්ධයෙන් මහා සංඝරත්නය ඇතුළු පාර්ශ්ව රැසක් ද විවිධ අදහස් පළ කළා.",
       "URL": "https://www.hirunews.lk/311529/මැතිවරණයක්-එන්නේ-තවත්-අවුරුදු-දෙක-හමාරකින්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=976"
}