{
       "Source": "hirunews",
       "Timestamp": "Wednesday, 04 March 2020 - 19:40",
       "Headline": "තැපැල් ඡන්ද ඉල්ලුම් කිරීමේ අවස්ථාව අනිද්දා සිට",
       "News Content": "මෙවර මහ මැතිවරණයේදී රාජ්‍ය සේවකයින්ට තැපැල් ඡන්දය සඳහා අයදුම් කිරීමට මේ මස 06 වැනිදා සිට 16 වැනිදා දක්වා කාලය ලබාදී ඇති බව මැතිවරණ කොමිසම නිවේදනය කලා.\nඊට පෙර හෝ තැපැල් ඡන්දය සඳහා රාජ්‍ය සේවකයින්ට ඉල්ලුම් කළ හැකි අතර අයදුම්පත් මැතිවරණ කොමිසමේ වෙබ් අඩවියෙන් ලබා ගත හැකියි.\nමේ අතර, මැතිවරණ කොමිසම නිවේදනය කළේ, මහ මැතිවරණය නිමවන තෙක් නව දේශපාලන පක්ෂ ලියාපදිංචි නොකරන බවයි. ඒ අනුව, මැතිවරණ කොමිසම වෙත අයදුම්පත් ඉදිරිපත් කළ නව දේශපාලන පක්ෂ 154ක ලියාපදිංචි කටයුතු කල් දමා තිබෙනවා.\nකෙසේ වෙතත්, කිසියම් දේශපාලන පක්ෂයක නම හෝ ලකුණ වෙනස් කිරීම සදහා මැතිවරණය ප්‍රකාශයට පත් කර තිබීම බාධාවක් නොවන බව සදහන්.\nමේ අතර, මැතිවරණ කොමිසමේ නියෝජිතයින් සහ විද්්‍යුත් මාධ්‍ය ආයතන ප්‍රධානීන් අතර සාකච්ජාවක් අද පෙරවරුවේ මැතිවරණ මහලේකම් කාර්යාලයේදි අද පැවැත්වුණා.\nඑහිදි මැතිවරණ කොමිසමේ සභාපති මහින්ද දේශප්‍රිය දැනුම් දුන්නේ මෙවර මහ මැතිවරණයේදී එක් එක් පක්ෂ ඉදිරිපත් කරන ජාතික ලැයිස්තු මන්ත්‍රී ධූර අපේක්ෂකයින්ගේද නාම යෝජනා පත්‍රයක් කොමිසම වෙත ඉදිරිපත් කළ යුතු බවයි.\nඅදාළ නාම යෝජනා පත්‍රය සමඟ එම අපේක්ෂකයින්ගේ සුදුසුකම් ලැයිස්තුවක්ද ඉදිරිපත් කළ යුතු බව සභාපතිවරයා එහිදි ප්‍රකාශ කළා.",
       "URL": "https://www.hirunews.lk/235798/තැපැල්-ඡන්ද-ඉල්ලුම්-කිරීමේ-අවස්ථාව-අනිද්දා-සිට",
       "Category": "Local News",
       "Parent URL": "https://www.hirunews.lk/local-news.php?pageID=2869"
}