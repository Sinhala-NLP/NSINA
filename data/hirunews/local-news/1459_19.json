{
       "Source": "hirunews",
       "Timestamp": "Thursday, 30 December 2021 - 16:21",
       "Headline": "චීන විදේශ ඇමති ජනවාරි 8 වනදා දිවයිනට",
       "News Content": "චීන විදේශ අමාත්‍ය වැන්ග් යි (Wang Yi) ශ්‍රී ලංකාවේ නිල සංචාරයකට එක්වීමට නියමිතව තිබෙනවා.\nකොළඹ පිහිටි චීන තානාපති  කාර්යාලය නිවේදනය කළේ ලබන 2022 වසරේ ජනවාරි මස 8 වනදා සිට 9 වනදා දක්වා මෙම සංචාරය සිදුවන බවයි.\nශ්‍රී ලංකාව සහ චීනය අතර රාජතාන්ත්‍රික සබඳතාවලට වසර 65ක් සපිරීමේ සංවත්සරය සැමරීම වෙනුවෙන් චීන විදේශ අමාත්‍යවරයාගේ මෙම සංචාරය සිදුවන බව සඳහන්.\nකෙසේවෙතත් එම ඩොලර් බිලියන 1.5ක් වන මූල්‍ය හුවමාරු පහසුකම මෙරටට ලැබෙනුයේ චීන යුවාන් මුදලින් බව වාර්තා වනවා.\nමේ අනුව ඇමරිකානු ඩොලර් බිලියන 1.5කට සමාන චීන යුවාන් බිලියන 10කට ආසන්න මුදලක් ශ්‍රී ලංකා මහ බැංකුව වෙත ලැබෙනු ඇති.\nඑලෙස ලැබෙන මුදල් චීනය හරහා සිදු කෙරෙන ආනයනය සඳහා පමණක් භාවිතා කිරීමට අදහස් කරන බවයි මහ බැංකුවේ අභ්‍යන්තර ආරංචි මාර්ග අප සමග සඳහන් කළේ.\nමෙම මූල්‍ය ප්‍රතිපාදනය මෙරට මහ බැංකුව වෙත ලැබීමෙන් අනතුරුව අප සතු නිල විදෙස් සංචිත වටිනාකම අමෙරිකානු ඩොලර් බිලියන 3 ඉක්මවා ගියද සත්‍ය වශයෙන්ම ශ්‍රී ලංකා මහා බැංකුව සතුව ඇමරිකානු ඩොලර් තවදුරටත් පවතින්නේ ඩොලර් බිලියන 1ක් ආසන්නයේ බවත් එම ආරංචි මාර්ග වැඩිදුරටත් සඳහන් කරනවා.\nඑමෙන්ම ඉන්දීය රජයෙන් ඉදිරි වසරේ මුල් කාර්තුවේදී මෙරටට ලබා දීමට නියමිත ඇමෙරිකානු ඩොලර් බිලියන 1.9ක් වටිනා ණය ආධාරය ද ලැබීමට නියමිතව ඇත්තේ මේ ආකාරයටම බවත් එම ණය ආධාරයෙන් මෙරටට ඇමරිකානු ඩොලර්වලින් ලැබෙන්නේ මිලියන 400ක මුදලක් පමණක් බවත් වාර්තා වනවා.\nඉතිරි ඇමරිකානු ඩොලර් බිලියන 1.5ක් වටිනා ණය ආධාරය ඉන්දියාව හරහා සිදු කෙරෙන සියලු ගනුදෙනු සඳහා පමණක් භාවිත කළ යුතු බවත් සඳහන්.\nඒ අනුව මෙම ආධාර හරහා ශ්‍රී ලංකාවේ නිල විදෙස් සංචිත වටිනාකම් ඉහළ ගිය ද මේ වනවිට ශ්‍රී ලංකාව මුහුණ පා සිටින ඩොලර් අර්බූදයට මේ හරහා ප්‍රමාණවත් සහනයක් නො සැලසෙන බවයි මහ බැංකු ආරංචි මාර්ග වැඩිදුරටත් සඳහන් කරන්නේ.",
       "URL": "https://www.hirunews.lk/292579/චීන-විදේශ-ඇමති-ජනවාරි-8-වනදා-දිවයිනට",
       "Category": "Local News",
       "Parent URL": "https://www.hirunews.lk/local-news.php?pageID=1459"
}