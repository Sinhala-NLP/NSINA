{
       "Source": "hirunews",
       "Timestamp": "Monday, 19 December 2016 - 16:46",
       "Headline": "ජපාන ආරක්ෂක අමාත්‍යවරයෙක් අද ශ්‍රී ලංකාවට",
       "News Content": "ජපාන පාර්ලිමේන්තුවේ ආරක්ෂක නියෝජ්‍ය අමාත්‍යවරයා වන හිරෝයුකි මියසාවා තුන් දින නිළ සංචාරයක් සඳහා අද ශ්‍රී ලංකාවට පැමිණෙනවා.\nජපාන රජයේ ආරක්ෂක අමාත්‍යාංශය නියෝජනය කරන ඉහළ පෙළේ ද්වි පාර්ශවික හමුවක් මෙලෙස සිදුවන්නේ ප්‍රථම වතාවට බව කොළඹ ජපාන තානාපති කාර්යාලය නිවේදනයක් නිකුත් කරමින් ප්‍රකාශ කළා.\nදිවයිනේ රැදී සිටින කාලය තුළ ජපාන ආරක්ෂක නියෝජ්‍ය අමාත්‍යවරයා මෙරට ආරක්ෂක රාජ්‍ය අමාත්‍ය රුවන් විජේවර්ධන ඇතුළු රජයේ නියෝජිතයන් හමුවන අතර, ද්වි පාර්ශවික අවබෝධතාව පුළුල් කරන අදහස් හුවමාරුවක නිරත වනු ඇතැයි ජපාන තානාපති කාර්යාලය වැඩිදුරටත් සදහන් කළා.",
       "URL": "https://www.hirunews.lk/150093/ජපාන-ආරක්ෂක-අමාත්‍යවරයෙක්-අද-ශ්‍රී-ලංකාවට",
       "Category": "Local News",
       "Parent URL": "https://www.hirunews.lk/local-news.php?pageID=4746"
}