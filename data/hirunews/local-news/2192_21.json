{
       "Source": "hirunews",
       "Timestamp": "Saturday, 23 January 2021 - 22:17",
       "Headline": "කොරෝනා මරණ 280 දක්වා ඉහළට",
       "News Content": "ශ්‍රී ලංකාවෙන් කොරෝනා වෛරස් ආසාදිත මරණ දෙකක් වාර්තාවී තිබෙනවා.\nඒ අනුව මෙරටින් වාර්තාවන සමස්ත මරණ සංඛ්‍යාව 280ක්.\nමියගොස් ඇත්තේ 69 හැවිරිදි පිරිමි පුද්ගලයෙක් සහ 82 හැවිරිදි කාන්තාවක්.\nගල්කිස්ස ප්‍රදේශයේ පදිංචි පිරිමි පුද්ගලයා කොළඹ පෞද්ගලික රෝහලක සිට කොවිඩ් 19 ආසාදිතයෙකු ලෙසට හඳුනා ගැනීමෙන් පසු හෝමාගම මූලික රෝහලට මාරුකර යවා තිබුණා.\nඑහිදී ඊයේ මියගොස් ඇති මෙම පුද්ගලයාගේ මරණයට හේතුව ලෙසට දැක්වෙන්නේ කොවිඩ් නිව්මෝනියාව සහ වකුගඩු ආසාදනයයි.\nමියගිය කාන්තාව රනාල ප්‍රදේශයේ පදිංචිකාරියක්.\nඇය කොවිඩ් 19 ආසාදිතයෙකු ලෙසට හඳුනා ගැනීමෙන් පසු කොළඹ ජාතික රෝහලේ සිට හෝමාගම මූලික රෝහලට මාරුකර යවා තිබෙනවා.\nඑහිදී ඊයේ මියගොස් ඇති ඇයගේ මරණයට හේතුව ලෙසට දක්වා ඇත්තේ කොවිඩ් නිව්මෝනියාව සහ වකුගඩු රෝගී තත්වයයි.",
       "URL": "https://www.hirunews.lk/260541/කොරෝනා-මරණ-280-දක්වා-ඉහළට",
       "Category": "Local News",
       "Parent URL": "https://www.hirunews.lk/local-news.php?pageID=2192"
}