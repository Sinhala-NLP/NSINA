{
       "Source": "hirunews",
       "Timestamp": "Tuesday, 20 February 2018 - 11:48",
       "Headline": "සරුංගලේ ඉහළට යද්දී 15 හැවිරිදි දරුවාගේ අසල සිටි මාරයා",
       "News Content": "වයස අවුරුදු 15 ක දරුවෙකු අනාරක්ෂිත ළිඳකට වැටීමෙන් ඊයේ (19) සවස ජිවිතක්ෂයට පත්ව වූ පුවතක් යාපනය, චාවකච්චේරි ප්‍රදේශයෙන් වාර්තා වනවා.\nතවත් වයස අවුරුදු 08ක දරුවෙක් සමඟ සරුංගල් යැවීමට ගිය අවස්ථාවක අදාල දරුවා මෙම අනතුරට පත්ව ඇති බවයි අප වාර්තාකරු සඳහන් කළේ.\nදරුවා ළිඳට වැටීමෙන් අනතුරුව වයස අවුරුදු 08 ක දරුවා බියවි වී නිවස වෙත පැමිණ සිද්ධිය පිළිබඳව වැඩිහිටියන් දැනුවත් කිරීමෙන් අනතුරුව ළිඳට වැටුණු දරුවා ප්‍රදේශවාසීන් එක්ව ගොඩ‍ට ගෙන යාපනය චාවකච්චේරි රෝහල වෙත ඇතුළත් කර තිබෙනවා.\nදරුවා රෝහල්ගත කිරී‍මෙන් අනතුරුව ජිවිතක්ෂයට පත්ව ඇති බවයි  පොලිසිය පැවසුවේ.\nසිද්ධිය සම්බන්ධයෙන් වාවකච්චේරි පොලිසිය වැඩිදුර පරීක්ෂණ මෙහෙයවන බව සඳහන්.",
       "URL": "https://www.hirunews.lk/184071/සරුංගලේ-ඉහළට-යද්දී-15-හැවිරිදි-දරුවාගේ-අසල-සිටි-මාරයා",
       "Category": "Local News",
       "Parent URL": "https://www.hirunews.lk/local-news.php?pageID=4072"
}