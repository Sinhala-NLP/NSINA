{
       "Source": "hirunews",
       "Timestamp": "Sunday, 20 March 2022 - 16:05",
       "Headline": "ඉන්ධන පෝලිමේදී මිය ගිය පුද්ගලයාගේ මරණයට හේතුව හෙළිවේ (වීඩියෝ)",
       "News Content": "මහනුවර ඉන්ධන පිරවුම්හලක පෝලිමක රැදි සිටියදී සිහිසුන්ව ඇද වැටී මිය ගිය පුද්ගලයාගේ මරණය සිදුව ඇත්තේ ප්‍රධාන ධමනියක් පුපුරා යාමෙන් බව මහනුවර ජාතික රෝහල ප්‍රකාශ කළා.\nඅද සිදුකළ පශ්චාත් මරණ පරීක්ෂණයේදී ඒ බව තහවුරු වූ බවයි එහි අධ්‍යක්ෂ වෛද්‍ය අරුණ ජයසේකර සඳහන් කළේ.\nභූමිතෙල් ලබා ගැනීම සදහා ඉන්ධන පෝලිමක රැදී සිටියදී ඊයේ පස්වරුවේ මොහු සිහිසුන්ව ඇද වැටී ඇති අතර මහනුවර ජාතික රෝහලට රැගෙන යන විටත් මිය ගොස් තිබුණා.\nඑලෙස මියගොස් ඇත්තේ කටුගස්තොට - වත්තේගම ප්‍රදේශයේ පදිංචි 73 හැවිරිදි අයෙක්.",
       "URL": "https://www.hirunews.lk/299929/ඉන්ධන-පෝලිමේදී-මිය-ගිය-පුද්ගලයාගේ-මරණයට-හේතුව-හෙළිවේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1282"
}