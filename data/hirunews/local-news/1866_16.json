{
       "Source": "hirunews",
       "Timestamp": "Wednesday, 23 June 2021 - 7:47",
       "Headline": "දිනයක් තුළ වාර්තාවූ වැඩිම කොරෝනා මරණ සංඛ්‍යාව ඊයේ",
       "News Content": "දින ගණනාවකට පසු මෙරට දිනයක් තුළ වාර්තාවූ වැඩිම කොරෝනා මරණ සංඛ්‍යාව ඊයේ සටහන් වුණා.\nසෞඛ්‍ය සේවා අධ්‍යක්ෂ ජනරාල්වරයා විසින් පෙරේදා සිදුවූ බවට තහවුරු කළ මරණ සංඛ්‍යාව 71 ක්.\nඒ අනුව මෙරට සමස්ත මරණ සංඛ්‍යාව 2,704 ක් දක්වා ඉහළ ගියා.\nනව මරණ 71 න් 38 ක් කාන්තාවන් වන අතර, පිරිමි පුද්ගලයින් 33 දෙනෙකුද මියගොස් තිබෙනවා.\nඊයේ මෙරටින් නව ආසාදිතයින් 2,093 ක් සමඟ  සමස්ත  කොරෝනා ආසාදිතයින් සංඛ්‍යාව දැක්වුණේ 243,913 ක් ලෙසයි.\nඊයේ සටහන් වූ නව ආසාදිතයන්ගෙන් 2,071 දෙනෙකු අලුත් අවුරුදු කොරෝනා පොකුරේ ආශ්‍රිතයන් වන අතර, විදේශයන් හි සිට පැමිණි 22 කුද ආසාදිතයන් ලෙස හඳුනා ගැනුනා.\nඒ අනුව තවදුරටත් රෝගීන් 31,984 ක් රෝහල්ගතව ප්‍රතිකාර ලබන අතර, සුවය ලැබූ සංඛ්‍යාව 29,296 ක්.\nමේ අතර සයිනොෆාම් එන්නත් මාත්‍රා මිලියන දෙකක් ජූලි මස පළමු සතියේ මෙරටට ලැබීමට නියමිත බව රාජ්‍ය අමාත්‍ය මහාචාර්ය චන්න ජයසුමන ප්‍රකාශ කළා.\nඑම එන්නත් මාත්‍රා තොගය රාජ්‍ය ඖෂධ නීතිගත සංස්ථාව විසින් මිලදීගෙන තිබෙනවා.",
       "URL": "https://www.hirunews.lk/275083/දිනයක්-තුළ-වාර්තාවූ-වැඩිම-කොරෝනා-මරණ-සංඛ්‍යාව-ඊයේ",
       "Category": "Local News",
       "Parent URL": "https://www.hirunews.lk/local-news.php?pageID=1866"
}