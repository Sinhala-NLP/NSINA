{
       "Source": "hirunews",
       "Timestamp": "Tuesday, 05 July 2022 - 16:33",
       "Headline": "පයින් ගැසූ යුද හමුදා නිලධාරියා රාජකාරිවලින් ඉවත් කෙරේ",
       "News Content": "පසුගිය දා යග්ගහපිටිය ඉන්ධන පිරවුම්හලක් අසල දී ජ්‍යෙෂ්ඨ යුද හමුදා නිලධාරියෙකු විසින් තරුණයෙකුට පා පහර එල්ල කිරීමේ සිද්ධියට අදාළ විමර්ශන කටයුතු අවසන් වනතුරු ඔහු සියලු රාජකාරිවලින් ඉවත් කිරීමට යුධ හමුදාව කටයුතු කොට තිබෙනවා.\nඒ අනුව යුද්ධ හමුදාධිපති ලුතිනන් ජෙනරල් විකුම් ලියනගේ ලබාදුන් උපදෙස් මත අදාළ හමුදා නිලධාරියා පිළිබඳ උසාවියේ නිර්දේශ ලැබෙන තුරු ඔහුව වහාම ක්‍රියාත්මක වන පරිදි සියලු රාජකාරිවලින් ඉවත්කර තිබෙනවා.\nතව ද අදාළ සිද්ධිය සම්බන්ධයෙන් ශ්‍රී ලංකා යුද්ධ හමුදා පොලිස් හේවා බලකාය මඟින් විමර්ශනයක් ද මීට සමගාමීව සිදු කෙරෙනවා.\nමෙම සිදුවීම පිළිබඳව නිරීක්‍ෂණය කර ඒ සබැඳිව නිර්දේශ ඉදිරිපත් කිරීම සඳහා යුද්ධ හමුදාධිපතිතුමන්ගේ නියෝග මත ආරක්‍ෂක සේනා මූලස්ථානය - බටහිර වෙතින් බලසේනාධිපතිවරයෙකුගේ ප්‍රධානත්වයෙන් යුත් සාමාජිකයින් පස්දෙනෙකුගෙන් සමන්විත මූලික පරීක්‍ෂණ උසාවියක් පසුගිය සඳුදා (4) පිහිටු වීමට යුද හමුදාව කටයුතු කර තිබුණා.",
       "URL": "https://www.hirunews.lk/309123/පයින්-ගැසූ-යුද-හමුදා-නිලධාරියා-රාජකාරිවලින්-ඉවත්-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=1044"
}