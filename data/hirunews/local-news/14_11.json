{
       "Source": "hirunews",
       "Timestamp": "Friday, 22 September 2023 - 8:52",
       "Headline": "ජාත්‍යන්තර රතු වරෙන්තුකරුවෙකු වන ලලිත් කන්නන්ගර ඩුබායි ගුවන්තොටේදී අත්අඩංගුවට",
       "News Content": "ජාත්‍යන්තර රතු නිවේදන ලබා සිටින සංවිධානාත්මක අපරාධකරුවෙකු මෙන්ම මත්ද්‍රව්‍ය ජාවාරම්කරුවෙකු වන ලලිත් කන්නන්ගර නැමැත්තා ඩුබායි හිදී අත්අඩංගුවට ගෙන තිබෙනවා.\nලලිත් කන්නන්ගර නැමැත්තා පිරිසක් සමඟ ඩුබායි ගුවන්තොටුපලට පැමිණි අවස්ථාවේදී මෙලෙස අත්අඩංගුවට ගත් බවයි සඳහන් වන්නේ.\nපසුගිය වසරේ දෙසැම්බර් 18 වනදා රවිඳු සංඛ ද සිල්වා හෙවත් බූරු මූණා නමින් හැඳින්වෙන සංවිධානාත්මක අපරාධකරු විසින් හංවැල්ල - හරස්පාර ප්‍රදේශයේ වෙළඳසැලක් තුළදී සිදුකළ ඝාතනය මෙහෙයවා ඇත්තේ මොහු විසින් බවටයි අනාවරණ වන්නේ.\nපොලිසිය සඳහන් කළේ ඔහු ප්‍රදේශයේ වෙළෙන්දන්ගෙන් දීර්ඝ කාලයක් තිස්සේ කප්පම් ලබාගැනීමේ නිරතව සිටින අයෙකු බවටද හෙළිවී තිබෙන අතර මහා පරිමාණ මත්ද්‍රව්‍ය ජාවාරම්කරුවෙකු ලෙසද සැළකෙන බවයි.",
       "URL": "https://www.hirunews.lk/349052/ජාත්‍යන්තර-රතු-වරෙන්තුකරුවෙකු-වන-ලලිත්-කන්නන්ගර-ඩුබායි-ගුවන්තොටේදී-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=14"
}