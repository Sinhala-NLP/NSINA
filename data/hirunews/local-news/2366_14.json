{
       "Source": "hirunews",
       "Timestamp": "Tuesday, 27 October 2020 - 14:57",
       "Headline": "ශ්‍රී ලංකාවෙන් තවත් කොරෝනා වෛරස් ආසාදිත මරණ දෙකක් - සමස්ථ මරණ සංඛ්‍යාව 19ක් වෙයි",
       "News Content": "කොරෝනා ආසාදනය වී කොළඹ ජාතික රෝහලේ ප්‍රතිකාර ලබමින් සිටි තවත් පුද්ගලයන් දෙදෙනෙකු මියගොස් තිබෙනවා.\nසෞඛ්‍ය අමාත්‍යාංශයේ මාධ්‍ය ප්‍රකාශක වෛද්‍ය ජයරුවන් බණ්ඩාර කියා සිටියේ කෙසෙල්වත්ත ප්‍රදේශයේ පදිංචි 75 හැවිරිදි අයෙකු සහ කොළඹ 2 ප්‍රදේශයේ පදිංචි 19 හැවිරිදි ආසාදිත පුද්ගලයෙකු මෙලෙස ජිවිතක්ෂයට පත්ව ඇති බවයි.\nමෙම මරණ දෙකත් සමඟ මෙරටින් වාර්තා වන කොරෝනා මරණ සංඛ්‍යාව 19 දක්වා ඉහළ යනවා.\nජා-ඇල ප්‍රදේශයේ පදිංචි 41 හැවිරිදි කොරෝනා ආසාදිත පුද්ගලයෙකු ද ජාතික බෝවන රෝග විද්‍යායතනයේ ප්‍රතිකාර ලබමින් සිටියදී අද (27) පෙරවරුවේ ජිවිතක්ෂයට පත්වුණා.\nඅද දිනයේ මෙරටින් වාර්තාවූ මරණ සංඛ්‍යාව 3ක්.",
       "URL": "https://www.hirunews.lk/253429/ශ්‍රී-ලංකාවෙන්-තවත්-කොරෝනා-වෛරස්-ආසාදිත-මරණ-දෙකක්-සමස්ථ-මරණ-සංඛ්‍යාව-19ක්-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=2366"
}