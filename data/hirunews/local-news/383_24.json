{
       "Source": "hirunews",
       "Timestamp": "Friday, 28 April 2023 - 18:42",
       "Headline": "IMF ගිවිසුම සම්මත වෙයි (වීඩියෝ)",
       "News Content": "ශ්‍රී ලංකාවට හිමිවී ඇති ජාත්‍යන්තර මූල්‍ය අරමුදලේ(IMF) විස්තීරණ ණය පහසුකම පිළිබඳ සැකසුම ක්‍රියාත්මක කිරීමේ ගිවිසුම පාර්ලිමේන්තුවේ දී අද(28) සම්මත වුනා.\nඒ වැඩි ඡන්ද 95කින්.\nගිවිසුමට පක්ෂව ලැබුනු ඡන්ද සංඛ්‍යාව 120ක් සහ විපක්ෂව ඡන්ද 25ක්.\nසමගි ජන බලවේගය මෙම ගිවිසුම සඳහා ඡන්දය ප්‍රකාශ කිරීමෙන් වැළකී සභා ගර්භයෙන් ඉවත්ව ගියා.\nඑමෙන්ම ශ්‍රී ලංකා නිදහස් පක්ෂයද මෙම ඡන්ද විමසීම සඳහා සහභාගී නොවූ අතර සභාවේ සිටි එම පක්ෂයේ පාර්ලිමේන්තු මන්ත්‍රී දුමින්ද දිසානායක ගිවිසුමට පක්ෂව සිය ඡන්දය භාවිත කළ අතර අනුර ප්‍රියදර්ශන යාපා මන්ත්‍රීවරයාද යෝජනාවට පක්ෂව ඡන්දය භාවිත කිරීම විශේෂත්වයක්.\nගිවිසුමට විපක්ෂව ඡන්දය ප්‍රකාශකළ අය අතර ජාතික ජන බලවේගය සහ නිදහස ජනතා සභාව සමඟ එක්වූ පොදුජන පෙරමුණේ මන්ත්‍රීවරුන් ද අයත්.\nසමගි ජන බලවේගයේ කොළඹ දිස්ත්‍රික් පාර්ලිමේන්තු මන්ත්‍රී එච්. එම්. ෆවුසි ගිවිසුමට පක්ෂව සිය ඡන්දය භාවිතා කිරීම මෙහිදී විශේෂ සිදුවීමක් වුණා.",
       "URL": "https://www.hirunews.lk/333707/imf-ගිවිසුම-සම්මත-වෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=383"
}