{
       "Source": "hirunews",
       "Timestamp": "Wednesday, 31 August 2022 - 8:01",
       "Headline": "දෛනිකව ඩීසල් මෙටි්‍රක් ටොන් 4,000 ක් සහ පෙට්‍රල් මෙටි්‍රක් ටොන් 3,000 ක් නිකුත් කිරීමට පියවර",
       "News Content": "බෙදාහැරීමේ ගැටළු අවම කරමින් මේ වනවිට ලංකා ඛනිජ තෙල් නීතිගත සංස්ථාව දෛනිකව ඩීසල් මෙටි්‍රක් ටොන් 4,000 ක් සහ පෙට්‍රල් මෙටි්‍රක් ටොන් 3,000 බැගින් නිකුත් කරන බව විදුලිබල හා බලශක්ති අමාත්‍ය කංචන විජේසේකර පවසනවා.\nට්විටර් පණිවුඩයක් නිකුත් කරමින් ඔහු කියා සිටියේ මෙය හරහා මගී බස්රථවල සහ පාසල් වෑන් රථවල ඉන්ධන අවශ්‍යතාව සපුරාලීමට කටයුතු කර ඇති බවයි.\nඑසේ ම ඔක්ටේන් 92 වර්ගයේ පෙට්‍රල් මෙටි්‍රක් ටොන් 35,000 ක නෞකාවක් ඊයේ (30) රාත්‍රියේ ගොඩබෑම ආරම්භ කළ බවද එහි වැඩිදුරටත් දැක්වෙනවා.\nමේ අතර ඛනිජ තෙල් සංස්ථාව චෙක්පත් ක්‍රමයට ඉන්ධන ලබාදීම අත්හිටුවීමත් සමඟ එකවර මුදල් ගෙවා ඉන්ධන ලබා ගැනීමට නොහැකි තත්ත්වය නිසා පෝලිම් වැඩිවී ඇති බව පිරවුම්හල් හිමියන් ප්‍රකාශ කළා.\nඉන්ධන පිරවුම්හල් හිමියන්ගේ සංගමයේ සභාපති කුමාර් රාජපක්ෂ මේ බව කියා සිටියේ කොළඹ ඊයේ පැවති මාධ්‍ය හමුවකට එක්වෙමින්.\nමේ අතර, ඛනිජ තෙල් සංස්ථාව සමඟ ඇති ගිවිසුම අනුව තෙල් මිල ඉහළ යනවිට ඊට අදාළ ගෙවීම් යාවත්කාලීන නො වීම හේතුවෙන් තමන් ගැටලු රැසකට මුහුණපා ඇති බව පෞද්ගලික බවුසර රථ හිමියන්ගේ සංගමය ද පැවසුවා.",
       "URL": "https://www.hirunews.lk/314184/දෛනිකව-ඩීසල්-මෙටි්‍රක්-ටොන්-4000-ක්-සහ-පෙට්‍රල්-මෙටි්‍රක්-ටොන්-3000-ක්-නිකුත්-කිරීමට-පියවර",
       "Category": "Local News",
       "Parent URL": "https://www.hirunews.lk/local-news.php?pageID=900"
}