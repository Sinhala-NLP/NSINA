{
       "Source": "hirunews",
       "Timestamp": "Tuesday, 12 December 2017 - 12:42",
       "Headline": "නම වෙනස් කර මනෝ එයි",
       "News Content": "අමාත්‍ය මනෝ ගනේෂන් නායකත්වය දරණ දෙමළ ප්‍රගතිශීලී සන්ධානය පළාත් පාලන මැතිවරණයේදී දිස්ත්‍රික්ක කිහිපයක් සඳහා එකමුතු ප්‍රගතිශීලී සන්ධානය නමින් තරඟ වැදීමට තීරණය කර තිබෙනවා.\nකෙසේ වෙතත්, නාම යෝජනා සම්බන්ධයෙන් එකඟතාවයකට පැමිණිය හැකි දිස්ත්‍රික්ක සඳහා එක්සත් ජාතික පෙරමුණ යටතේ තරඟ වැදීමට කටයුතු කරන බවයි හිරු ප්‍රවෘත්ති අංශයට අදහස් දක්වමින් අමාත්‍ය මනෝ ගනේෂන් කියා සිටියේ.\nමේ අතර, ඒකාබද්ධ විපක්ෂය නියෝජනය කරන ලංකා සම සමාජ පක්ෂය ද පළාත් පාලන මැතිවරණයේදී ආයතන කිහිපයක් සඳහා තනිව තරඟ වැදීමට තීරණය කර තිබෙනවා.\nශ්‍රී ලංකා පොදුජන පෙරමුණ නිර්මාණය වූයේ චීන රජයේ වුවමනාවකටදැයි සැකයක් මතු වන බව එක්සත් ජාතික පක්ෂ පාර්ලිමේන්තු මන්ත්‍රී චමින්ද විජේසිරි කියා සිටියේ බණ්ඩාරවෙල ඊයේ පැවැති ජන හමුවකට එක්වෙමින්.\nමේ අතර, පළාත් පාලන ආයතන මැතිවරණය සඳහා නාම යෝජනා ලබාදීමේදී ප්‍රධාන පක්ෂවල අර්බුද මතුව ඇති බවයි ජනතා විමුක්ති පෙරමුණේ නායක, පාර්ලිමේන්තු මන්ත්‍රී අනුර කුමාර දිසානායක කොළඹ අද පැවැති මාධ්‍ය හමුවකට එක්වෙමින් සඳහන් කළේ.",
       "URL": "https://www.hirunews.lk/178188/නම-වෙනස්-කර-මනෝ-එයි",
       "Category": "Local News",
       "Parent URL": "https://www.hirunews.lk/local-news.php?pageID=4176"
}