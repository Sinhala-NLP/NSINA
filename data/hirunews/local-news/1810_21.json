{
       "Source": "hirunews",
       "Timestamp": "Monday, 19 July 2021 - 13:36",
       "Headline": "වර්ජනයේ නිරත ගුරු - විදුහල්පතිවරු “ඉසුරුපාය” ඉදිරිපිට විරෝධතාවක (වීඩියෝ)",
       "News Content": "ගුරු - විදුහල්පතිවරුන්ගේ වැටුප් විෂමතා ඉවත් කරන ලෙස ඉල්ලා ගුරු විදුහල්පති වැටුප් විෂමතාවට එරෙහි ජාතික එකමුතුව අද පෙරවරුවේ බත්තරමුල්ලේ පිහිටි අධ්‍යාපන අමාත්‍යාංශය ඉදිරිපිට විරෝධතාවක නිරත වුණා.\nඊට ඔන්ලයින් වර්ජනයේ නිරත ගුරු සංගම් 17 ක් එක්ව සිටියා.\nඅනතුරුව විරෝධතාකරුවන් අධ්‍යාපන අමාත්‍යාංශය වෙත ඇතුලුවීමට උත්සාහ දැරූ නමුත් එය ව්‍යවර්ථ වුණේ ආරක්ෂක අංශ විසින් ප්‍රධාන ගේට්ටුවට ඉබි යතුරු දමා වසා තිබීම හේතුවෙන්.\nකෙසේ වෙතත් පසුව අධ්‍යාපන අමාත්‍යාංශ බලධාරීන් විරෝධතාවයේ නිරත වෘත්තිය සමිති නියෝජිතයින් 12 දෙනෙකු සාකච්ඡාවක් සඳහා කැඳවනු ලැබුවා.\nමේ අතර වර්ජනයේ නිරත ගුරු විදුහල්පතිවරුන් සමග හෙට විශේෂ සාකච්ඡාවක් පවත්වන බවද අධ්‍යාපන අමාත්‍ය මහාචාර්ය ජී.එල්. පීරිස්  ප්‍රකාශ කළා.",
       "URL": "https://www.hirunews.lk/277397/වර්ජනයේ-නිරත-ගුරු-විදුහල්පතිවරු-ඉසුරුපාය-ඉදිරිපිට-විරෝධතාවක-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1810"
}