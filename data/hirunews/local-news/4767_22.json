{
       "Source": "hirunews",
       "Timestamp": "Monday, 05 December 2016 - 7:17",
       "Headline": "පොහොට්ටුව ගැන මහින්දගේ පැහැදීමක් නැහැ - ඇමති ඩබ්ලිව්.ඩී.ජේ",
       "News Content": "එළඹෙන අයවැයේ සිට ජනතාව මත බදු බර පැටවීමෙන් වැළකී සිටින බව විශේෂ ව්‍යාපෘති අමාත්‍ය සරත් අමුණුගම පවසනවා.\nශ්‍රී ලංකා නිදහස් පක්ෂ ආසන බල මණ්ඩල පිහිටුවීම මේ වන විට දිවයිනේ ප්‍රදේශ රැසක ක්‍රියාත්මක වන අතර මහනුවර - ගලගෙදර ආසන බල මණ්ඩල රැස්වීමට ඊයේ එක්වෙමිනුයි ඔහු මේ බව කියා සිටියේ.\nඑමෙන්ම නිදහස් පක්ෂ බෙලිඅත්ත  ආසන බල මණ්ඩල රැස්වීම ද ඊයේ පැවැත්වුණා.\nමේ අතර නිදහස් පක්ෂ රත්නපුර ආසන බල මණ්ඩල රැස්වීම අමාත්‍ය ඩබ්ලිව්.ඩී.ජේ. සෙනෙවිරත්නගේ ප්‍රධානත්වයෙන් පැවති අතර එහිදී ඔහු කියා සිටියේ හිටපු ජනාධිපති මහින්ද රාජපක්ෂ තුළ නව පක්ෂය පිළිබඳව පැහැදීමක් නොමැති බවයි.",
       "URL": "https://www.hirunews.lk/148968/පොහොට්ටුව-ගැන-මහින්දගේ-පැහැදීමක්-නැහැ-ඇමති-ඩබ්ලිව්-ඩී-ජේ",
       "Category": "Local News",
       "Parent URL": "https://www.hirunews.lk/local-news.php?pageID=4767"
}