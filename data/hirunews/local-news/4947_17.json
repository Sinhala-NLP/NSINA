{
       "Source": "hirunews",
       "Timestamp": "Wednesday, 27 July 2016 - 13:13",
       "Headline": "ඒකාබද්ධ විපක්ෂයේ පාගමන හාස්‍යජනකයි - ශාන්ත බණ්ඩාර",
       "News Content": "නිදහස් පක්ෂයේ නායකයා ආණ්ඩුවේ ප්‍රධානියා ලෙස කටයුතු කරද්දී එම පක්ෂයේ ඇතැම් මන්ත්‍රීවරුන් ආණ්ඩුවට එරෙහිව පාගමන් පැවැත්වීම හාස්‍යජනක බව නිදහස් පක්ෂ තරුණ පෙරමුණ ප්‍රතිසංවිධාන කමිටුවේ සභාපති ශාන්ත බණ්ඩාර පවසනවා.\nඔහු මේ බව කියා සිටියේ එම පක්ෂ මූලස්ථානයේ අද (27) පැවති මාධ්‍ය හමුවකට එක්වෙමින්.\nමේ අතර, හෙට මහනුවරින් ආරම්භ වන ඒකාබද්ධ විපක්ෂයේ පාද යාත්‍රාව ආණ්ඩුවට එරෙහි පාගමනක් නොව, නිදහස් පක්ෂය දෙකඩ කිරීමේ පාගමනක් බව එක්සත් ජාතික පක්ෂය පවසනවා.\nඑහි පාර්ලිමේන්තු මන්ත්‍රී නලින් බණ්ඩාර මේ බව කියා සිටියේ සිරිකොත පක්ෂ මූලස්ථානයේ අද පැවති මාධ්‍ය හමුවකට එක්වෙමින්.",
       "URL": "https://www.hirunews.lk/139124/ඒකාබද්ධ-විපක්ෂයේ-පාගමන-හාස්‍යජනකයි-ශාන්ත-බණ්ඩාර",
       "Category": "Local News",
       "Parent URL": "https://www.hirunews.lk/local-news.php?pageID=4947"
}