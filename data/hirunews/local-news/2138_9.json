{
       "Source": "hirunews",
       "Timestamp": "Thursday, 18 February 2021 - 19:57",
       "Headline": "දිවයිනට පැමිණෙන පාකිස්තාන අගමැති පාර්ලිමේන්තුව ආමන්ත්‍රණය කරන්නේ නැහැ",
       "News Content": "දිවයිනට පැමිණීමට නියමිත පාකිස්තාන අග්‍රාමාත්‍ය ඉම්රාන් ඛාන් පාර්ලිමේන්තුව ආමන්ත්‍රණය නොකරන බව සභානායක අමාත්‍ය දිනේෂ් ගුණවර්ධන අද පැවති පක්ෂ නායක රැස්වීමේදී ප්‍රකාශ කර තිබෙනවා.\nදෙදින නිල සංචාරය සඳහා පාකිස්තාන අග්‍රාමාත්‍යවරයා ලබන 23 වන දා දිවයිනට පැමිණීමට නියමිතයි.\nඔහු ලබන 24 වන දා පාර්ලිමේන්තුව ඇමතීමට නියමිතව තිබූ බව වාර්තා වුණා.\nකෙසේ වෙතත් එම තීරණය දෙරටේ එකඟතාව මත ඉවත් කර ගැනීමට කටයුතු කළ බවට සභානායකවරයා පක්ෂ නායකයින්ට දැනුම් දුන් බවයි විපක්ෂයේ ප්‍රධාන සංවිධායක පාර්ලිමේන්තු මන්ත්‍රී ලක්ෂ්මන් කිරිඇල්ල සදහන් කළේ.",
       "URL": "https://www.hirunews.lk/262984/දිවයිනට-පැමිණෙන-පාකිස්තාන-අගමැති-පාර්ලිමේන්තුව-ආමන්ත්‍රණය-කරන්නේ-නැහැ",
       "Category": "Local News",
       "Parent URL": "https://www.hirunews.lk/local-news.php?pageID=2138"
}