{
       "Source": "hirunews",
       "Timestamp": "Sunday, 30 August 2020 - 8:26",
       "Headline": "තවත් විදෙස්ගත ශ්‍රමිකයන් 322ක් දිවයිනට (වීඩියෝ)",
       "News Content": "මැදපෙරදිග රටවල සේවය කරමින් සිටි ශ්‍රී ලාංකිකයන් 322ක් අද අලූයම දිවයිනට පැමිණියා.\nඑක්සත් අරාබි එමීර්  රාජ්‍යය සහ කටාර් රාජ්‍යයේ සිට ඔවුන් මෙලෙස දිවයිනට පැමිණි බවයි කටුනායක ගුවන් තොටුපල වාර්තාකරු සඳහන් කළේ.\nඑමිරේට්ස් සහ කටාර් ගුවන් සේවයට අයත් යානාවලින් ශ්‍රී ලාංකිකයන් 50 දෙනෙකු මෙලෙස දිවයිනට පැමිණි අතර, ශ්‍රී ලංකන් ගුවන් සේවයේ යූ.එල්. 226 දරණ යානයෙන් ශ්‍රී ලාංකිකයන් 272ක් එක්සත් අරාබි එමීර්  රාජ්‍යයේ සිට දිවයිනට පැමිණියා.\nමෙම සියලූ ගුවන් මගීන් පී.සී.ආර්. පරීක්ෂණවලට ලක් කිරීමෙන් අනතුරුව නිරෝධායන මධ්‍යස්ථාන වෙත යොමුකර තිබෙනවා.",
       "URL": "https://www.hirunews.lk/248962/තවත්-විදෙස්ගත-ශ්‍රමිකයන්-322ක්-දිවයිනට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2489"
}