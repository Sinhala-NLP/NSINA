{
       "Source": "hirunews",
       "Timestamp": "Tuesday, 04 May 2021 - 6:47",
       "Headline": "කොවිඩ් නීති නොතකා පාටි දැමූ 25ක් අත්අඩංගුවට",
       "News Content": "කොළඹ, බම්බලපිටිය, මිලාගිරිය පටුමගේ රාත්‍රී සමාජ ශාලාවක නිරෝධායන නීති නොතකා සාදයක් පැවැත් වූ 25 දෙනෙකු අත්අඩංගුවට ගන්නට පිටකොටුව පොලිසියේ නිලධාරින් කණ්ඩායමක් සමත් වුණා.\nඅදාල රාත්‍රී සමාජ ශාලාවේ  සාදයක් සඳහා සූදානමින් සිටි පිරිසක් පිළිබඳ ලද තොරතුරක් මත පිට කොටුව පොලිස් ස්ථානයේ නිලධාරීන් කණ්ඩායමක් විසින් එහි ගොස් මෙම වැටලීම සිදුකළා.\nඅදාල වැටලීමේදී මෙම සාදයට එක්වන්නට පැමිණ සිටි කාන්තාවන් 07දෙනකු ඇතුළු පුද්ගලයින් 25 දෙනෙකු අත්අඩංගුවට ගනු ලැබුවා.\nමොවුන් හට නිරෝධායන නීති උල්ලංඝනය කිරීමේ චෝදනා යටතේ නඩු පැවරීමට නියමිතයි.\nපසුගිය සිකුරාදා එළිදැක්වූ කොවිඩ් 19 නව මාර්ගෝපදේශ යටතේය සාද සහ ප්‍රියසම්භාෂණ පැවැත්වීම සපුරා තහනම් වනවා.",
       "URL": "https://www.hirunews.lk/270358/කොවිඩ්-නීති-නොතකා-පාටි-දැමූ-25ක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1977"
}