{
       "Source": "hirunews",
       "Timestamp": "Saturday, 09 January 2021 - 11:38",
       "Headline": "විදෙස්ගත ශ්‍රී ලාංකිකයින් 708ක් දිවයිනට",
       "News Content": "පසුගිය පැය 24 තුළ ශ්‍රී ලාංකිකයින් 708 දෙනෙකු ගුවන් යානා 12 කින් දිවයිනට පැමිණ තිබෙනවා.\nතවත් ගුවන් මගීන් 447 ගුවන් යානා 14කින් කටුනායක ගුවන් තොටුපළින් පිටත්ව ගොස් ඇති බවයි අප ගුවන් තොටුපළ වාර්තාකරු සඳහන් කළේ.\nමෙරට ක්‍රියාත්මක චීන ආයෝජන ව්‍යාපෘති හි සේවය කරන චීන ජාතිකයින්, ඉන්දීය කර්මාන්ත ශාලා හි නිරත ඉන්දීය ජාතිකයින් සහ මෙරට තානාපති කාර්යාලවල සේවය කරන නිලධාරීන් ඒ අතර වනවා.\nඑක්සත් අරාබි එමීර් රාජ්‍යයේ රැකියා සඳහා ගිය ශ්‍රී ලාංකිකයින් 300 දෙනෙකු ද ගුවන් යානා දෙකකින් කටුනායක ගුවන් තොටුපළ වෙත පැමිණි අතර ඔවුන් සියළු දෙනා නිරෝධායනය සඳහා යොමු කර ඇති බව සඳහන්.\nපසුගිය පැය 24 තුළ 250කට ආසන්න පිරිසක් මැදපෙරදිග රැකියා සඳහා පිටව ගොස් තිබෙනවා.",
       "URL": "https://www.hirunews.lk/259224/විදෙස්ගත-ශ්‍රී-ලාංකිකයින්-708ක්-දිවයිනට",
       "Category": "Local News",
       "Parent URL": "https://www.hirunews.lk/local-news.php?pageID=2223"
}