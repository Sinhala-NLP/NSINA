{
       "Source": "hirunews",
       "Timestamp": "Saturday, 30 May 2020 - 9:58",
       "Headline": "මිරිස්ස ධීවර වරාය අසළ වෙඩි තැබීමක්",
       "News Content": "වැලිගම - මිරිස්ස ධීවර වරාය ආසන්නයේ දී අද පෙරවරුවේ සිදුවූ වෙඩි තැබීමකින් පුද්ගලයෙකු තුවාල ලබා මාතර රෝහලට ඇතුළත් කර තිබෙනවා.\nහිරු වාර්තාකරු ප්‍රකාශ කළේ ධීවර වරාය ආසන්නයේ ඇති තේ පැන්හලක් ඉදිරිපිට රැදී සිටියදී යතුරුපැදියකින් පැමිණි දෙදෙනෙකු විසින් මෙම වෙඩි තැබීම සිදුකර ඇති බවයි.\nවෙඩි තැබීම සිදුකළ අවස්ථාවේ තුවාල ලැබූ පුද්ගලයා ඒ අසල තිබූ නිවසකට ඇතුළු වී ඇති අතර, ඔහු පසුපස පැමිණි සැකකරුවන් නැවතත් වෙඩි තබා ඇති බව ද සඳහන්.\nඅනතුරුව පොලීසිය පැමිණීමත් සමඟ සැකකරුවන් යතුරුපැදිය දමා පළා යාමට තැත් කිරීමේදී ගම්වාසීන් විසින් එක් සැකකරුවෙකු අල්ලා, පොලීසියට භාර දී තිබෙනවා.\nපළා ගිය අනෙක් සැකකරු සොයා වැලිගම පොලීසිය වැඩිදුර පරීක්ෂණ ක්‍රියාත්මකයි.",
       "URL": "https://www.hirunews.lk/241846/මිරිස්ස-ධීවර-වරාය-අසළ-වෙඩි-තැබීමක්",
       "Category": "Local News",
       "Parent URL": "https://www.hirunews.lk/local-news.php?pageID=2697"
}