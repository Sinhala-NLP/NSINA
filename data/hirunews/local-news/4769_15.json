{
       "Source": "hirunews",
       "Timestamp": "Saturday, 03 December 2016 - 15:11",
       "Headline": "සුඛෝපභෝගි රථ යොදා ගනිමින් සිදුකළ ගව ජාවාරමක් හෙලිවේ",
       "News Content": "නීතිවිරෝධී ලෙස ගවයින් ප්‍රවාහනය කරමින් තිබූ සුඛෝපභෝගි මෝටර් රථ දෙකක් මහනුවර - රජවීථිය - මාඔය පාලම අසලදී පොලිස් භාරයට ගෙන තිබෙනවා.\nමහනුවර පොලිසිය සදහන් කළේ එක් රථයක හිංසාකාරි ලෙස ගවයන් 8 දෙනෙකු රදවා ඒ මත පුද්ගලයින් 5 දෙනෙකු ගමන් කර ඇති බවයි.\nඅනෙක් සුඛෝපභෝගි රථය ගවයින් ප්‍රවාහන කළ රථයට ඉදිරිපසින් සන්නිවේදන කටයුතු සිදුකරමින් ගමන් කර ඇති බවට අනාවරණ වී තිබෙනවා.\nසිදුකළ ප්‍රශ්න කිරීම් හෙලිව ඇත්තේ දෙහිඅත්තකණ්ඩිය ප්‍රදේශයේ සිට මහනුවර - දෙල්තොට පිහිටි ගව ඝාතකාගාරයක් දක්වා එම ගවයින් ප්‍රවාහනය කර ඇති බවයි.\nසැකකරුවන් මහනුවර ප්‍රදේශයේ පදිංචිකරුවන් වන අතර ඔවුන් අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/148870/සුඛෝපභෝගි-රථ-යොදා-ගනිමින්-සිදුකළ-ගව-ජාවාරමක්-හෙලිවේ",
       "Category": "Local News",
       "Parent URL": "https://www.hirunews.lk/local-news.php?pageID=4769"
}