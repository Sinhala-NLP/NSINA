{
       "Source": "hirunews",
       "Timestamp": "Friday, 07 February 2020 - 15:25",
       "Headline": "හැටන් රක්ෂිතයක ගින්නක්",
       "News Content": "හැටන් සහ රොසැල්ල දුම්රිය ස්ථාන අතර හැටන් ස්ටැඩන් වත්ත ප්‍රදේශයේ රක්ෂිතයක ගින්නක් හටගෙන තිබෙනවා.\nමේ හේතුවෙන් අක්කර 25ක පමණ භූමි ප්‍රදේශයක් විනාශ වී ඇති බවයි අප වාර්තාකරු සඳහන් කළේ.\nඅද දහවල් හටගත් ගින්න කඳු මුදුනේ පිහිටි ගම්මානය දක්වා පැතිර යමින් තිබු අතර වතු කම්කරුවන් එක්ව දැඩි පරිශ්‍රමයක් දරා එය මැඩපවත්වා තිබෙනවා.\nමධ්‍යම කඳුකරයේ මේ දිනවල පවතින දැඩි වියළි කාලගුණයත් සමග වන රක්ෂිතවල සිටින සතුන් දඩයම් කිරීම සඳහා විවිධ පුද්ගලයන් විසින් රක්ෂිතවලට ගිනි තබන බව ප්‍රදේශවාසීන් පවසනවා.\nරක්ෂිතවලට ගිනි තැබීම හේතුවෙන් එම රක්ෂිතවල ඇති ජල මූලාශ්‍ර සිඳී යාමේ අවධානමකට ද ලක්ව තිබෙනවා.",
       "URL": "https://www.hirunews.lk/233905/හැටන්-රක්ෂිතයක-ගින්නක්",
       "Category": "Local News",
       "Parent URL": "https://www.hirunews.lk/local-news.php?pageID=2913"
}