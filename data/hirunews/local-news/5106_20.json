{
       "Source": "hirunews",
       "Timestamp": "Friday, 01 April 2016 - 13:32",
       "Headline": "Update : පෙරටුගාමීන්ට තුවාල වෙයි (ඡායාරූප)",
       "News Content": "කුමාර් ගුණරත්නම්ට දේශපාලන අයිතීන් ලබාදෙන ලෙස ඉල්ලා පුංචි බොරැල්ලේ පිහිටි ආගමන විගමන දෙපාර්තමේන්තු ගොඩනැගිල්ලට ඇතුළුවීමට උත්සාහ කළ පෙරටුගාමී සමාජවාදී පක්ෂයේ නියෝජිතයන් කිහිප දෙනෙකු තුවාල ලබා තිබෙනවා.\nඒ, ඔවුන් ප්‍රධාන දොරටුවෙන් ඇතුළුවීමට තැත් කිරීමේදී පොලිසිය ඔවුන් වැළැක්වීමට උත්සාහ කිරීමත් සමඟයි.\nමෙහිදී පෙරටුගාමී සමාජවාදී පක්ෂයේ දේශපාලන මණ්ඩල සභික දුමින්ද නාගමුව ඇතුළු කිහිප දෙනෙකු තුවාල ලබා ඇති බව එහි සිටින හිරු වාර්තාකරු සඳහන් කළා.\nපසුව එම ස්ථානයේ ප්‍රකාශයක් සිදුකිරීමෙන් අනතුරුව විරෝධතාවයේ යෙදුණු එම පක්ෂයේ නියෝජිතයින් ඉන් ඉවත්ව ගොස් තිබෙනවා.\nUpdate : Friday, April 1, 2016 15.44\n------------------------------------\nකුමාර් ගුණරත්නම්ට දේශපාලන අයිතීන් ලබාදෙන ලෙස ඉල්ලා පුංචි බොරැල්ලේ පිහිටි ආගමන විගමන දෙපාර්තමේන්තු ගොඩනැගිල්ල ඉදිරිපිට පෙරටුගාමී සමාජවාදී පක්ෂය සංවිධාන කර ඇති විරෝධතාව අතරතුර උණුසුම් තත්ත්වයක් මතුව තිබෙනවා.\nඑහි සිටින හිරු වාර්තාකරු සදහන් කළේ විරෝධතාකරුවන් ආගමන විගමන දෙපාර්තමේන්තු ගොඩනැගිල්ලට ඇතුළුවීමට උත්සාහ කිරීමත් සමග පොලිසිය සහ ඔවුන් අතර මෙම උණුසුම් තත්ත්වය හට ගත් බවයි.\nආගමන විගමන පනත උල්ලංඝනය කරමින් ශ්‍රී ලංකාවේ රැඳී සිටීමේ චෝදනාවට වරදකරු වූ  පෙරටුගාමී සමාජවාදී පක්ෂයේ දේශපාලන මණ්ඩල සභික කුමාර් ගුණරත්නම්ට වසරක ලිහිල් සිර දඩුවමක් ඊයේ නියම කළේ කෑගල්ල මහේස්ත්‍රාත් ප්‍රසන්න අල්විස් විසින්.",
       "URL": "https://www.hirunews.lk/129884/update-පෙරටුගාමීන්ට-තුවාල-වෙයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=5106"
}