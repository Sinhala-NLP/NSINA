{
       "Source": "hirunews",
       "Timestamp": "Thursday, 02 June 2022 - 22:01",
       "Headline": "නව යුද හමුදාපති අගමැති හමුවෙයි",
       "News Content": "නව යුද හමුදාපති ලුතිනන් ජෙනරල් විකුම් ලියනගේ අග්‍රාමාත්‍ය රනිල් වික්‍රමසිංහ මහතා හමුවී තිබෙනවා.\nයුද හමුදාධිපතිවරයා සිය ධූරයේ රාජකාරි භාරගැනීමෙන් අනතුරුව අද දින අග්‍රාමාත්‍ය කාර්යාලයේදී මෙම හමුව සිදුවූ බවයි යුද හමුදාව ප්‍රකාශ කළේ.\nමෙහිදී නව යුද හමුදාධිපතිවරයා සහ අගමැතිවරයා සුහද සාකච්ඡාවක නිරතවුණා.\nසුහද හමුවෙන් අනතුරුව, ලුතිනන් ජෙනරල් විකුම් ලියනගේ මෙම අවස්ථාව සනිටුහන් කරමින් අග්‍රාමාත්‍ය රනිල් වික්‍රමසිංහ වෙත සමරු තිළිණයක් ද ප්‍රදානය කර තිබෙනවා.",
       "URL": "https://www.hirunews.lk/306057/නව-යුද-හමුදාපති-අගමැති-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=1123"
}