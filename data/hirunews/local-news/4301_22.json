{
       "Source": "hirunews",
       "Timestamp": "Tuesday, 26 September 2017 - 20:06",
       "Headline": "ප්‍රතිඵලය දෙස බලන්න, නිදහස් පක්ෂය කියයි",
       "News Content": "පළාත් සභා ඡන්ද විමසීම් සංශෝධන පනත සම්මත කරගත් ආකාරය පිළිබඳව නොව එහි ප්‍රතිඵලය සම්බන්ධයෙන් අවධානය යොමු කළ යුතු බව ශ්‍රී ලංකා නිදහස් පක්ෂය පවසනවා.\nකොළඹ අද පැවති මාධ්‍ය හමුවකදී නියෝජ්‍ය අමාත්‍ය ලසන්ත අලගියවන්න සඳහන් කළේ මනාප ක්‍රමය වෙනුවට කොට්ඨාශයට වග කියන සහ අනෙකුත් දේශපාලන පක්ෂවලට සාධාරණ මැතිවරණ ක්‍රමයක් මෙමඟින් ලැබෙන බවයි.\nඅමාත්‍ය මහින්ද සමරසිංහ එහිදී ප්‍රකාශ කළේ ආණ්ඩුක්‍රම ව්‍යවස්ථාවේ තිබෙන හිඩැසක් හේතුවෙන් මෙලෙස පනත් සම්මත කරගත හැකි බවයි.\nපනතක් පාර්ලිමේන්තුවේදී සම්මත වූ පසු එය ශ්‍රේෂ්ඨාධිකරණයේදී අභියෝගයට ලක් කළ නොහැකි බවයි ඔහු පෙන්වා දුන්නේ.",
       "URL": "https://www.hirunews.lk/171922/ප්‍රතිඵලය-දෙස-බලන්න-නිදහස්-පක්ෂය-කියයි",
       "Category": "Local News",
       "Parent URL": "https://www.hirunews.lk/local-news.php?pageID=4301"
}