{
       "Source": "hirunews",
       "Timestamp": "Friday, 08 January 2016 - 10:10",
       "Headline": "නෝර්වේ විදේශ ඇමති අගමැති රනිල් හමුවේ",
       "News Content": "දිවයිනට පැමිණි නෝර්වේ විදේශ කටයුතු අමාත්‍ය බෝර්ජ් බ්‍රෙන්ඬේ ඊයේ පස්වරුවේ අග්‍රාමාත්‍ය රනිල් වික්‍රමසිංහ හමුවුණා. එහිදී ඔවුන් අතර ද්විපාර්ශවික සාකච්ඡාවක්ද පවත්වා ඇති අතර, අද දිනයේ ඔහු ජනාධිපතිවරයා මුණ ගැසීමට නියමිතයි.\nඊයේ දිනයේ විදේශ කටයුතු අමාත්‍ය මංගල සමරවීර සමඟ පැවති ද්විපාර්ශවික සාකච්ඡාවලින් අනතුරුව මාධ්‍ය වෙත අදහස් දක්වමින් නෝර්වේ විදේශ කටයුතු අමාත්‍ය බෝර්ජ් බ්‍රෙන්ඬේ කියා සිටියේ ශ්‍රී ලංකාවේ ඉදිරි සංවර්ධන කටයුතුවලදී තම දායකත්වය ලබාදෙන බවයි.\nනෝර්වේ විදේශ අමාත්‍ය බෝග් බ්‍රෙන්ඩෝ ශ්‍රී ලංකාවට පැමිණියේ ඊයේ පෙරවරුවේදීයි. ශ්‍රී ලංකාව සමග බිඳ වැටුණු දේශපාලන සබඳතා යළි ඇති කර ගැනීම මෙම සංචාරයේ අරමුණ වන අතර 2006 වසරෙන් පසුව නෝර්වේ අමාත්‍යවරයෙකු ශ්‍රී ලංකාවට පැමිණි පළමු අවස්ථාව ද මෙයයි.",
       "URL": "https://www.hirunews.lk/123595/නෝර්වේ-විදේශ-ඇමති-අගමැති-රනිල්-හමුවේ",
       "Category": "Local News",
       "Parent URL": "https://www.hirunews.lk/local-news.php?pageID=5218"
}