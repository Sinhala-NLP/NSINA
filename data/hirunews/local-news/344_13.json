{
       "Source": "hirunews",
       "Timestamp": "Sunday, 14 May 2023 - 15:35",
       "Headline": "TNA සාකච්ඡාවක් අතරතුර පහරදීමක්",
       "News Content": "දෙමළ ජාතික සන්ධානයේ (TNA) දේශපාලනඥයින් විසින් යාපනයේ පවත්වන ලද සාකච්ඡාවක් අතරතුර ඊයේ(13) දෙපිරිසක් අතර ඇති වූ පහර දී ගැනීමකින් එක් අයෙකු තුවාල ලබා යාපනය ශීක්ෂණ රෝහලට ඇතුළත් කොට තිබෙනවා.\nපක්ෂ නායකයින් කීප දෙනෙකු ජනාධිපතිවරයා හමු වී කළ සාකච්ඡාවේ තොරතුරු සම්බන්ධයෙන් හා තවත් කාරණා කීපයක් සම්බන්ධයෙන් සාකච්ඡා කිරීමට එම රැස්වීම යාපනයේ මාර්ටින් පාරේ පිහිටි දෙමළ ජාතික සන්ධාන මුලස්ථානයේදී සංවිධානය කොට තිබුණු බවයි අප ප්‍රාදේශීය වාර්තාකරු පවසන්නේ.\nමෙහිදී සාකච්ඡාව අතරවාරයේ පැන නැගුණු ප්‍රශ්නයක් නිසා දෙපිරිසක් අතර වචන හුවමාරුවක් සිදුව ඇති අතර ඒ අවස්ථාවේදී යාපනය මහ නගර සභාවේ හිටපු නගරාධිපතිවරයෙකු වූ ආනෝල්ඩ් විසින් දෙමළ ජාතික සන්ධානයේම ක්‍රියාකාරී දේශපාලනඥයෙකු වූ ශිව සේනා සංවිධානයේ නායක එස්.චෙයමාරන් නැමැත්තාට පහර දී තිබෙනවා.\nපහර කෑමෙන් පසුව තුවාල ලැබු ඔහු රෝහල් ගත වී ඇති අතර ඒ සම්බන්ධයෙන් යාපනය පොලීසියටද පැමිණිල්ලක් ඉදිරිපත් කොට තිබෙන බවයි සඳහන්.",
       "URL": "https://www.hirunews.lk/335169/tna-සාකච්ඡාවක්-අතරතුර-පහරදීමක්",
       "Category": "Local News",
       "Parent URL": "https://www.hirunews.lk/local-news.php?pageID=344"
}