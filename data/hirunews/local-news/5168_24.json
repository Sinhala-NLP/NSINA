{
       "Source": "hirunews",
       "Timestamp": "Sunday, 14 February 2016 - 17:09",
       "Headline": "අම්බලන්ගොඩින් ඇල්ලූ මත්කුඩු සිද්ධියේ ප්‍රධාන සැකකරු අත්අඩංගුවට",
       "News Content": "අම්බලන්ගොඩ ප්‍රදේශයේදී හෙරොයින් කිලෝග්‍රෑම් 20ක් සොයා ගැනීමේ සිද්ධියට සම්බන්ධ ප්‍රධාන සැකකරු පොලීසිය අද අත්අඩංගුවට ගෙන තිබෙනවා.\nඒ, අම්බලන්ගොඩ ප්‍රදේශයේදියි.\nපසුගිය 30 වන දා රුපියල් කෝටි 12ක පමණ වටිනාකමකින් යුත් මෙම හෙරොයින් තොගය අම්බලන්ගොඩ - මාදම්පාගම ප්‍රදේශයේදී අත්අඩංගුවට ගත්තා.\nපසුව සිදුකරන ලද පරීක්ෂණවලින් අනාවරණ වී ඇත්තේ මෙම මත්කුඩු තොගය ගාල්ල ප්‍රදේශයෙන් මුහුදු මාර්ගය ඔස්සේ අම්බලන්ගොඩ ප්‍රදේශයට රැගෙන විත් ඇති බවයි.\nඑම අවස්ථාවේදී ඊට අදාළව 34 හැවිරිදි පුද්ගලයෙකු ද අත්අඩංගුවට ගැනුණා.\nමේ අතර, කොකේන් අඩංගු පෙති 87ක් ශරීරගත කර ගනිමින් මෙරටට පැමිණි කාන්තාවක් කටුනායක ගුවන් තොටුපළේදී අද අත්අඩංගුවට ගෙන තිබෙනවා.\nරේගු මාධ්‍ය ප්‍රකාශක, ලෙස්ලි ගාමිණී සදහන් කළේ ඇය වෙනිසියුලාවේ සිට මෙරටට පැමිණි අවස්ථාවේදී මෙලෙස අත්අඩංගුවට ගෙන ඇති බවයි.",
       "URL": "https://www.hirunews.lk/126246/අම්බලන්ගොඩින්-ඇල්ලූ-මත්කුඩු-සිද්ධියේ-ප්‍රධාන-සැකකරු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=5168"
}