{
       "Source": "hirunews",
       "Timestamp": "Monday, 04 September 2023 - 8:56",
       "Headline": "ප්‍රදේශ දෙකක යතුරුපැදි සොරකම් කළ සැකකරුවන් අත්අඩංගුවට",
       "News Content": "චාවකච්චේරිය - නුනාවිල් ප්‍රදේශයේ යතුරුපැදි සොරකමක් සම්බන්ධව සැකකරුවෙකු අත්අඩංගුවට ගෙන තිබෙනවා.\nමෙහි විමර්ශන සිදුකර තිබෙන්නේ කිළිනොච්චිය පොලිසියට ලද තොරතුරක් මතයි.\nඅත්අඩංගුවට ගත් සැකකරු වයස අවුරුදු 35ක එළුදුමට්ටුවාන් ප්‍රදේශයේ පදිංචිකරුවෙක්.\nපොලිසිය පැවසුවේ සැකකරු කිළිනොච්චිය මහේස්ත්‍රාත් අධිකරණය වෙත ඉදිරිපත් කිරීමට නියමිත බවයි.\nතවද, මහරගම ප්‍රදේශයේ දී අන්තර්ජාලය ඔස්සේ පළකර තිබු යතුරුපැදියක දැන්වීමකට අනුව තත්ත්වය පරීක්ෂා කරන මුවාවෙන් පැමිණ යතුරුපැදියක් සොරකම් කළ පුද්ගලයෙකු ඊයේ (03) අත්අඩංගුවට ගෙන තිබෙනවා.\nඅත්අඩංගුවට ගත් සැකකරු වයස අවුරුදු 29ක මහරගම ප්‍රදේශයේ පදිංචිකරුවෙක් බවයි වාර්තා වන්නේ.\nසැකකරුගෙන් අනාවරණය කරගත් තොරතුරු මත සොරකම් කරන ලද යතුරුපැදිය දැරණියගල නිවසක සඟවා තිබියදී පොලිසිය විසින් සොයා ගෙන තිබෙනවා.\nපොලිසිය වැඩිදුරටත් පැවසුවේ සැකකරු නුගේගොඩ මහේස්ත්‍රාත් අධිකරණය වෙත ඉදිරිපත් කිරීමට නියමිත අතර, වැඩිදුර විමර්ශන මහරගම පොලිසිය විසින් සිදුකරන බවයි.",
       "URL": "https://www.hirunews.lk/347079/ප්‍රදේශ-දෙකක-යතුරුපැදි-සොරකම්-කළ-සැකකරුවන්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=53"
}