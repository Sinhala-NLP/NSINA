{
       "Source": "hirunews",
       "Timestamp": "Tuesday, 10 May 2016 - 19:10",
       "Headline": "බෝගල පතලේ සේවක සත්‍යග්‍රහය මාරාන්තික උපවාසයක් වන ලකුණු",
       "News Content": "තම ඉල්ලීම්වලට විසඳුම් ලබා නොදුනහොත් දැනට ක්‍රියාත්මක සත්‍යග්‍රහය මාරාන්තික උපවාසයක් බවට පත් කරන බව බෝගල මිනිරන් පතලේ සේවකයින් පවසනවා.\nරුපියල් 5000 ක වැටුප් වැඩිවීමක් ඇතුළු ඉල්ලීම් කිහිපයක් මුල් කර ගනිමින් බෝගල මිනිරන් පතලේ සේවකයින් 45 දෙනෙකු අඩි 1650 ක් පොළව අභ්‍යන්තරයේ සිට අද පෙරවරුවේ සත්‍යග්‍රහයක් සහ වැඩවර්ජනයක් ආරම්භ කළා. එය මේ වනවිටත් ක්‍රියාත්මකයි.\nමේ සම්බන්ධයෙන් බෝගල පතලේ පාලන අධිකාරියෙන් ද හිරු ප්‍රවෘත්ති අංශය විමසීමක් කළා.\nඑහි ප්‍රධාන විධායක නිලධාරී අමිල ජයසිංහ කියා සිටියේ වැටුප් ගෙවීම සඳහා ප්‍රමාණවත් මුදල් නොමැති බවයි.",
       "URL": "https://www.hirunews.lk/132899/බෝගල-පතලේ-සේවක-සත්‍යග්‍රහය-මාරාන්තික-උපවාසයක්-වන-ලකුණු",
       "Category": "Local News",
       "Parent URL": "https://www.hirunews.lk/local-news.php?pageID=5052"
}