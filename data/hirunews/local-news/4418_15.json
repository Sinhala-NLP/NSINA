{
       "Source": "hirunews",
       "Timestamp": "Monday, 17 July 2017 - 7:06",
       "Headline": "ෆේස්බුක් සාදයට ගම්වාසීන්ගෙන් ලැබුණු ප්‍රතිචාරය",
       "News Content": "සමාජ ජාල වෙබ් අඩවි ඔස්සේ දැනුවත් කර හෝටලයකදී සාදයක් පවත්වාල එහිදී මත්ද්‍රව්‍ය භාවිත කර අසභ්‍ය ලෙස හැසිරුණු පිරිසකට ඊයේ උදම්මිට ගම්වැසියන් විරෝධය පළකිරීමේ සිද්ධියක් වාර්තාවුණා.\nඅප වාර්තාකරු පැවසුවේ, තත්ත්වය පාලනය කිරීම සඳහා පොලීසියටද මැදිහත්වීමට ද සිදුවූ බවයි.\nසමාජ ජාල වෙබ් අඩවි ඔස්සේ තරුණ තරුණියන් දැනුවත් කරමින් මෙම සාදය ඊයේ (16) දවස පුරා පවත්වා තිබුණේ ජා ඇල - උදම්මිට හෝටලයකදීයි.\nඑහි පළමු අදියර පසුගියදා  උස්වැටකෙයියාව ප්‍රදේශයේ හෝටලයකදී පවත්වා තිබුණේ එක් අයෙකුගෙන් රුපියල් 3000ක මුදලක් අය කරමින්.\nඑම සාදයේ දෙවැනි අදියර උදම්මිට ප්‍රදේශයේ හෝටලයකදී ඊයේ පැවති අතර ඊට දහසකට ආසන්න පිරිසක් සහභාගී වී තිබෙනවා.\nසාදයේදී මත්පැන් සහ මත්ද්‍රව්‍ය විශාල ලෙස භාවිත කළ අදාළ පිරිස හෝටලයෙන් පිටතට පැමිණ අසභ්‍ය ලෙස හැසිරීම හේතුවෙන් ගම්වැසියන් ඊට දැඩි විරෝධය පළකළා.",
       "URL": "https://www.hirunews.lk/166037/ෆේස්බුක්-සාදයට-ගම්වාසීන්ගෙන්-ලැබුණු-ප්‍රතිචාරය",
       "Category": "Local News",
       "Parent URL": "https://www.hirunews.lk/local-news.php?pageID=4418"
}