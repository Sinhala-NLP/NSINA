{
       "Source": "hirunews",
       "Timestamp": "Wednesday, 30 August 2017 - 7:42",
       "Headline": "නිදහස් පක්ෂ මධ්‍යම කාරක සභාව රැස්වේ, විනය කැඩූවන් ගැන කතා නැහැ",
       "News Content": "ශ්‍රී ලංකා නිදහස් පක්ෂ මධ්‍යම කාරක සභාව ඊයේ රාත්‍රියේ ජනාධිපති මෛත්‍රීපාල සිරිසේනගේ ප්‍රධානත්වයෙන් ජනාධිපති නිළ නිවසේදී පැවැත්වුණා.\nරාත්‍රී 7ට පමණ ආරම්භ වූ මෙම හමුව පැය දෙකකට ආසන්න කාලයක් පැවැති බවයි නිදහස් පක්ෂ තරුණ පෙරමුණේ සභාපති, හිටපු නියෝජ්‍ය අමාත්‍ය ශාන්ත බණ්ඩාර කියා සිටියේ.\nඑමෙන්ම මෙහිදී විනය විරෝධී ලෙස හැසිරුණු මන්ත්‍රීවරුන්ගේ පක්ෂ සාමාජිකත්වය අහෝසි කිරීමට අදාළ කිසිදු සාකච්ඡාවක් සිදුනොවූ බවයි වාර්තා වන්නේ.\nමන්ත්‍රීවරුන් 07 දෙනෙකුගේ සාමාජිකත්වය අහෝසි කිරීමට නිදහස් පක්ෂය සූදානම් වන බවට පසුගිය දා මාධ්‍ය වාර්තා පළ වුණා.",
       "URL": "https://www.hirunews.lk/169707/නිදහස්-පක්ෂ-මධ්‍යම-කාරක-සභාව-රැස්වේ-විනය-කැඩූවන්-ගැන-කතා-නැහැ",
       "Category": "Local News",
       "Parent URL": "https://www.hirunews.lk/local-news.php?pageID=4347"
}