{
       "Source": "hirunews",
       "Timestamp": "Monday, 04 April 2016 - 15:39",
       "Headline": "මයෝමි සංජීවනීගේ අතුරුදන්වීම පිටුපස ප්‍රබල හස්තයක් ? - Part 04 (Exclusive)",
       "News Content": "අකුරැස්‌ස විල්පිට නිල්වලා ගුරු අභ්‍යාස විද්‍යා පීඨයේ ඉගෙනුම ලැබු මයෝමි සංජීවනිගේ අතුරුදන් විම සම්බන්ධCID  පරික්ෂණ  සිදුකරන ආකාරය පිළිබද සැකයක් මතුව ඇතැයි පවසමින් ඇයගේ මව  අද  ජාතික පොලිස් කොමිසමට පැමිණිල්ලක් ඉදිරිපත් කලා.\nඅදාළ නඩුව සම්බන්ධයෙන් ඉදිරියේදී පෙනී සිටිමට නියමිත නීතීඥ උදුල් ප්‍රේමරත්න ප්‍රමුඛ නීතීඥවරුන් පිරිසක්ද එම අවස්ථාවට  එක්වුණා.\nමෙහිදී අදාළ පෙත්සම මගින් මයෝමිගේ මව දන්වා සිටියේ සිය දියණියගේ අතුරුදන්වීම පිළිබද දැනට අපරාධ පරීක්ෂණ දෙපාර්තමේන්තුව සිදුකරන පරීක්ෂණ මන්දගාමි බවයි.\nඑම පෙත්ම මගින් වැඩිදුරටත් ප්‍රකාශ කර සිටියේ මෙම සිද්ධියෙහි විමර්ෂණ කටයුතු යට ගැසීමේ අරමුණු කොට ගෙන කිසිදු සාධාරණ හේතුවකින් තොරව මීට පෙර මෙම සිදුවීම විමර්ෂණය කරන ලද මාතර ළමා හා කාන්තා කාර්යංශයේ ස්ථානාධිපති වරුණි බෝගහවත්ත  විසින්  තමා කරන ලද පැමිණිලෙහි විමර්ෂණයෙහි තමන්ද සැක කාරියක් ලෙස නම් කර  මාස 3 කට රිමාන්ඩි බන්ධනාගාර ගත කල බවයි.\nයම් අවස්ථාවකදී  පොලිසීය විවිද සිද්ධි වලට අදාළ  විමර්ෂණ කටයුතු ප්‍රමාද කරන්නේ නම් එය පිටුපස  දේශපාලන හෝ යම් බලවේගයක්  සිටිය යුතු බවයි නීතීඥ උදුල් ප්‍රේමරත්නෙ පැවසුවේ.\nහක්මන මයෝමි සංජීවනී අතුරුදන්විම පිටුපස ද එවැන්නක් සිදුවිය හැකි බවට නීතීඥවරයා සැක පලකරනවා.\n2013 වසරේ සැප්තැම්බර් 20 වනදා අතුරුදන්වු  මයෝමි සංජීවනී පිළිබද මේ දක්වා කිසිදු තොරතුරක් වාර්තා වී නැහැ.\nහක්මන දෙනගම නිවසේ  සිට හක්මන නගරයට  ගිය පසුවයි ඇය අතුරුදන්වී තිබුණේ.\nඇයගේ මව  හිරු  අපෙන් ඉල්ලා සිටියේ සිය දියණියට සිදුවුයේ කුමක්ද යන්න සොයා ගැනීමට  සහය වන ලෙසයි.\nමේ සම්බන්ධ පෙර පුවත් පහතින්\nහක්මනදි අතුරුදන්වු මයෝමී සංජීවනීට මොකද වුනේ? තවමත් අභිරහසක්-AUDIO\nඅතුරුදන් වූ මයෝමි සංජීවනී ගැන ඉන්දික තොටවත්ත කළ පළමු අනාවරණය -  Part I (Exclusive)\nඅතුරුදන්වු හක්මන මයෝමි සංජීවනී ජීවතුන් අතර නැහැ  -  ඉන්දික තොටවත්ත කළ 2 වන අනාවරණය -PART 2 (EXCLUSIVE)",
       "URL": "https://www.hirunews.lk/130100/මයෝමි-සංජීවනීගේ-අතුරුදන්වීම-පිටුපස-ප්‍රබල-හස්තයක්-part-04-exclusive",
       "Category": "Local News",
       "Parent URL": "https://www.hirunews.lk/local-news.php?pageID=5102"
}