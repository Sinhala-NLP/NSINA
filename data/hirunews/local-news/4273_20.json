{
       "Source": "hirunews",
       "Timestamp": "Friday, 13 October 2017 - 15:59",
       "Headline": "හොරණ මූලික රෝහලේදී තුන් නිවුන් දරු උපතක්",
       "News Content": "හොරණ මූලික රෝහලේදී ඊයේ (12) දහවල් තුන් නිවුන් දරු උපතක් සිදුව තිබෙනවා.\nඅප වාර්තාකරු සඳහන් කළේ එම රෝහලේ සිදුකළ ප්‍රථම තුන් නිවුන් දරු උපත මෙය වන අතර එහිදී සිසේරියන් සැත්කමක් මගින් පුතුන් දෙදෙනෙකු සහ දුවෙකු මෙලොව එළිය දුටු බවයි.\nමේ වනවිට එම බිළිඳුන් නොමේරූ ළදරු ඒකකයේ සුවෙන් සිටින බවයි වෛද්‍යවරුන් ප්‍රකාශ කර ඇත්තේ.\n19 හැවිරිදි බී. වී. විශ්මි මේඛලා නමැති මෙම මව බුලත්සිංහල කෙලින්කන්ද ප්‍රදේශයේ පදිංචිකාරිනියක් වන අතර පියා 21 හැවිරිදි රසන් නිමේෂ් යන අයයි.\nඔහු එම ප්‍රදේශයේම අවන්හලක සේවය කරන බව සඳහන්.\nමව පවසා සිටින්නේ ඊයේ (12) දහවල් ඇයට වේදනාව ඇතිවූ මොහොතේ බුලත්සිංහල ග්‍රාමීය රෝහලට රැගෙන ගිය බවත් පසුව හොරණ මූලික රෝහලට මාරුකරන තෙක් තමන්ගේ කුසෙහි දරුවන් තිදෙනෙකු සිටි බවක් නොදැන සිටි බවයි.",
       "URL": "https://www.hirunews.lk/173405/",
       "Category": "Local News",
       "Parent URL": "https://www.hirunews.lk/local-news.php?pageID=4273"
}