{
       "Source": "hirunews",
       "Timestamp": "Monday, 22 May 2023 - 11:06",
       "Headline": "යළ කන්නයේ පොහොර සහනාධාරය අද සිට (වීඩියෝ)",
       "News Content": "යල කන්නයේ වී වගා කරන ගොවීන්ට අවශ්‍ය පොහොර මිලදී ගැනීම සඳහා අද සිට සහනාධාර වවුචර පත් නිකුත් කිරීම ආරම්භ කරන බව කෘෂිකර්ම අමාත්‍යාංශය ප්‍රකාශ කළා.\nවී වගා කරනු ලබන ගොවීන් හයලක්ෂ 50,000 කට පමණ මේ යටතේ ඔවුන්ට අවශ්‍ය රසායනික සහ කාබනික පොහොර මිලදී ගැනීමට මූල්‍ය ප්‍රතිපාදන හිමිවනු ඇති.\nමේ යටතේ වී වගා කරන හෙක්ටයාර එකකට රුපියල් විසි දහසක් සහ හෙක්ටයාර දෙකක් සඳහා රුපියල් 42,000 ක් වශයෙන් සහනාධාර මුදලක් ලබාදීමට කෘෂිකර්ම අමාත්‍යාංශය අපේක්ෂා කරනවා.\nපොහොර සහනාධාරය ලබාදීම සඳහා රුපියල් බිලියන 10 ක මුදලක් රජය වෙන් කර තිබෙනවා.",
       "URL": "https://www.hirunews.lk/335900/යළ-කන්නයේ-පොහොර-සහනාධාරය-අද-සිට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=326"
}