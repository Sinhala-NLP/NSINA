{
       "Source": "hirunews",
       "Timestamp": "Monday, 16 August 2021 - 6:52",
       "Headline": "තවත් ෆයිසර් එන්නත් තොගයක් දිවයිනට",
       "News Content": "කොරෝනා වෛරස ව්‍යාප්තිය මර්දනය කිරීම සඳහා දිවයින පුරා සිදුකෙරෙන එන්නත් කරන ක්‍රියාවලිය ශක්තිමත් කිරීම සඳහා තවත් ෆයිසර් එන්නත් මාත්‍රා 74,880ක් අද අළුයම දිවයිනට ළඟා වුණා.\nනෙදර්ලන්තයේ ඇමස්ටර්ඩෑම් සිට දෝහා වෙත රැගෙන ඒමෙන් පසු, කටාර් ගුවන් සේවයට අයත් කිව්. ආර්. 668 දරණ යානයෙන් එම එන්නත් තොගය මෙරටට රැගෙන ආ බවයි අප ගුවන් තොටුපල වාර්තාකරු සඳහන් කළේ.\nඇමරිකාවේ ෆයිසර් සමාගමේ නිෂ්පාදනයක් වන මෙම එන්නත් මූලික වශයෙන් ලබා දෙනු ලබන්නේ විදෙස් රැකියා සහ විදෙස් අධ්‍යාපනය සඳහා දිවයිනෙන් බැහැරව යන අයටයි.\nඅදාල එන්නත් තොගය ජාතික රුධිර පාරවිලයන ආයතනයේ විශේෂ ගබඩාවේ තැන්පත් කරනු ලැබුවා.",
       "URL": "https://www.hirunews.lk/279796/තවත්-ෆයිසර්-එන්නත්-තොගයක්-දිවයිනට",
       "Category": "Local News",
       "Parent URL": "https://www.hirunews.lk/local-news.php?pageID=1752"
}