{
       "Source": "hirunews",
       "Timestamp": "Monday, 06 May 2013 - 8:09",
       "Headline": "නිධන් හෑරීමට උත්සාහ කළ පුද්ගලයන් 4 දෙනෙකු අත්අඩංගුවට.",
       "News Content": "පුත්තලම සාලියවැව - නීලබැම්ම ප්‍රදේශයේ නිධන් හෑරීමට තැත් කළ පුද්ගලයන් හතරදෙනෙකු පොලීසිය  ඊයේ අත්අඩංගුවට ගෙන තිබෙනවා. පොලිස් මාධ්‍ය ප්‍රකාශක කාර්යාලය සඳහන් කළේ මොවුන් පෞරාණික ස්ථානයක කැණීම් සිදුකිරීම හේතුවෙන් අත්අඩංගුවට ගෙන ඇති බවයි. අත්අඩංගුවට ගන්නා අවස්ථාවේදී ඔවුන් සතුව තිබී හඳුන්කූරු පෙට්ටි, පොල් කිරි බෝතල් සහ කහ කුඩු සහ කපුරු පෙති පැකට් කිහිපයක්ද සොයාගෙන තිබෙනවා. අත්අඩංගුවට ගත් සැකකරුවන් පුත්තලම මහේස්ත්‍රාත් අධිකරණයට ඉදිරිපත් කිරීමෙන් අනතුරුව දින 14 ක් රක්ෂිත බන්ධනාගාර ගතකර ඇති බවයි පොලිස් මාධ්‍ය ප්‍රකාශක කාර්යාලය සඳහන් කළේ.",
       "URL": "https://www.hirunews.lk/58433/නිධන්-හෑරීමට-උත්සාහ-කළ-පුද්ගලයන්-4-දෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=5993"
}