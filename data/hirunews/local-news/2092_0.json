{
       "Source": "hirunews",
       "Timestamp": "Saturday, 13 March 2021 - 7:05",
       "Headline": "මිනිස් ජාවාරමකට සම්බන්ධ කාන්තාවක් නිරෝධායන මධ්‍යස්ථානයකදී අත්අඩංගුවට",
       "News Content": "තරුණියන් ඕමානයට යවමින් මිනිස් ජාවාරමක් සිදුකළ බවට සැකපිට අත්අඩංගුවට ගත් කාන්තාවක් ලබන 26 වැනිදා දක්වා රිමාන්ඩ් බන්ධනාගාර ගතකරන ලෙස වවුනියාව මහේස්ත්‍රාත් අධිකරණය තිරණය කර තිබෙනවා.\nවිදේශසේවා නියුක්ති කාර්යංශයේ විමර්ශන නිලධාරීන් විසින් සිදුකළ විමර්ශනයකට අනුව සැකකාර කාන්තාව ඕමානයේ සිට පැමිණ වවුනියාව පම්පමඩුව යුද හමුදා නිරෝධායන මධ්‍යස්ථානයේ රැදී සිටියදී පූවරසන්කුලම පොලිසිය විසින් ඊයේ (12) අත්අඩංගුට ගෙන අධිකරණයට ඉදිරිපත් කෙරුණා.\nමෙම කාන්තාව මහියංගනය ප්‍රදේශයේ විදේශ රැකියා ආයතනයක් පවත්වාගෙන යමින් තරුණියන් ඕමානයේ රැකියා ලබාදෙන බවට පවසා ඕමාන් සුල්තාන්වරුන් වෙත ලිංගික ශ්‍රමිකයින් ලෙස යොමුකොට ඇති බවටයි විදේශසේවා නියුක්ති කාර්යාල විමර්ශන නිලධාරීන් සිදුකළ විමර්ශනවලදී අනාවරණය වි ඇත්තේ.",
       "URL": "https://www.hirunews.lk/265177/මිනිස්-ජාවාරමකට-සම්බන්ධ-කාන්තාවක්-නිරෝධායන-මධ්‍යස්ථානයකදී-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2092"
}