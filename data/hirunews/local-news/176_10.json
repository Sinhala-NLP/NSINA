{
       "Source": "hirunews",
       "Timestamp": "Monday, 17 July 2023 - 19:19",
       "Headline": "රාජ්‍ය ඇමති චාමර ඉදිරියේ ගුටි කෙළියක් (වීඩියෝ)",
       "News Content": "ප්‍රාථමික කර්මාන්ත රාජ්‍ය අමාත්‍ය චාමර සම්පත් දසනායක එප්පාවල පොස්පේට් සමාගමේ නිරීක්ෂණ චාරිකාවකට පැමිණි අවස්ථාවේදී අද උණුසුම් තත්ත්වයක් ඇති වුණා. ඒ, එහි සේවකයින් පිරිසක් ආයතනයේ වංචා දූෂණ සම්බන්ධයෙන් හෙළි කිරීමත් සමඟයි.\nඑහිදී සේවකයින් පෙන්වා දුන්නේ ආයතනයට අවශ්‍ය නොවන ඇඹරුම් යන්ත්‍ර අමතර කොටසක් ගෙන්වීමෙන් ලක්ෂ ගණනක පාඩුවක් සිදුව ඇති බවයි. එය භාවිතයට ගැනීමට නොහැකි නිසා යළි මාරු කිරීමට සිදුව ඇති බවද ඔවුන් චෝදනා කළා.\nසේවකයින් එහිදී ආයතනයේ විධායක නිලධාරියෙකුට චෝදනා කළ අතර රාජ්‍ය අමාත්‍යවරයා ඉදිරියේම ඔහුට පහරදීමට උත්සහ කළ නමුත් පොලිසිය මැදිහත්වීමෙන් එය ව්‍යර්ථ වුණා.\nකෙසේ වෙතත් එහිදී නිලධාරියාගේ කමිසය ඉරීගිය බවයි අප වාර්තාකරු කියා සිටියේ.",
       "URL": "https://www.hirunews.lk/341537/රාජ්‍ය-ඇමති-චාමර-ඉදිරියේ-ගුටි-කෙළියක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=176"
}