{
       "Source": "hirunews",
       "Timestamp": "Friday, 12 June 2020 - 16:33",
       "Headline": "නාවික හමුදාවෙන් මුහුදු මහා විහාරයේ රුක්රෝපණ වැඩසටහනක් (වීඩියෝ)",
       "News Content": "පුරාවිද්‍යාත්මක වටිනාකමක් ඇති ‍‍ඓතිහාසික පොතුවිල් මුහුදු මහා විහාර භූමියේ රුක්රෝපණ වැඩසටහනක් ශ්‍රී ලංකා නාවික හමුදාව විසින් ආරම්භ කර තිබෙනවා.\n‍‍ඓතිහාසික පොතුවිල් මුහුදු මහා විහාරය සහ එම භූමිය ආරක්‍ෂා කිරීම සඳහා ආරක්‍ෂක ලේකම් විශ්‍රාමික මේජර් ජෙනරාල් කමල් ගුණරත්නගේ නියෝගයක් මත නාවික හමුදා අනුඛණ්ඩයක් ස්ථාපිත කිරීමට ද පසුගියදා කටයුතු කෙරුණා.\nඑලෙස ස්ථාපිත නාවික අණුඛණ්ඩයේ නාවික සාමාජිකයින්ගේ දායකත්වයෙනුයි මෙම රුක් රෝපණ වැඩසටහන ක්‍රියාත්මක වුණේ.\nනාවික හමුදාධිපති වයිස් අද්මිරාල් පියල් ද සිල්වාගේ මඟ පෙන්වීම යටතේ ක්‍රියාත්මක නීල හරිත පාරිසරික සංග්‍රාමයේ තවත් එක් වැඩසටහනක් වශයෙන් ක්‍රියාත්මක කරන ලද මෙම රුක් රෝපණ වැඩසටහන සඳහා ගිණිකොන නාවික විධානය භාර ආඥාපති රියර් අද්මිරාල් සෙනරත් විජේසූරිය සහ එම නාවික විධානයේ සාමාජිකයින් ද සහභාගිවී තිබෙනවා.\nමිට අමතරව නාවික හමුදාවේ ශ්‍රම දායකත්වය යටතේ මුහුදු මහා විහාරයේ ප්‍රති ආශ්‍රැතිකරණ ජල පිරිපහදු මධ්‍යස්ථානයක්ද මේ වනවිට ස්ථාපිත කර ඇති බව සඳහන්.",
       "URL": "https://www.hirunews.lk/242895/නාවික-හමුදාවෙන්-මුහුදු-මහා-විහාරයේ-රුක්රෝපණ-වැඩසටහනක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2664"
}