{
       "Source": "hirunews",
       "Timestamp": "Thursday, 31 March 2016 - 13:11",
       "Headline": "කුමාර් ගුණරත්නම්ට වසරක සිරදඩුවමක්",
       "News Content": "ආගමන විගමන පනත උල්ලංඝනය කරමින් ශ්‍රී ලංකාවේ රැඳී සිටිීමේ චෝදනාවට වරදකරු වූ  පෙරටුගාමී සමාජවාදී පක්ෂයේ දේශපාලන මණ්ඩල සභික කුමාර් ගුණරත්නම්ට වසරක ලිහිල් සිර දඩුවමක් අද නියමවුණා.\nකෑගල්ල මහේස්ත්‍රාත් ප්‍රසන්න අල්විස් මෙම නඩුවේ තීන්දුව ලබාදෙමින් මොහුට  රුපියල් 50000 ක දඩයක්ද නියම කර තිබෙනවා.\nආගමන විගමන නිති උල්ලංඝණය කිරීමේ චෝදනාව මත කුමාර් ගුණරත්නම් පසුගිය නොවැම්බර් මස 05 වැනිදා අත්අඩංගුවට ගත්තේ කෑගල්ල ප්‍රදේශයේ පිහිටි සිය මවගේ නිවසේ රැදී සිටියදීයි.\nමේ අතර, පෙරටුගාමී සමාජවාදී පක්ෂය අද (31) මාධ්‍ය හමුවක් කැඳවා තිබුණා.\nඑහි ප්‍රචාරක ලේකම් පුබුදු ජයගොඩ කියා සිටියේ ආගමන විගමන දෙපාර්තමේන්තුව, නීතිපති දෙපාර්තමේන්තුව හා පොලිස් දෙපාර්තමේන්තුව කුමාර් ගුණරත්නම්ගේ සිද්ධිය සම්බන්ධයෙන් පරස්පර මත ප්‍රකාශ කරන බවයි.",
       "URL": "https://www.hirunews.lk/129801/කුමාර්-ගුණරත්නම්ට-වසරක-සිරදඩුවමක්",
       "Category": "Local News",
       "Parent URL": "https://www.hirunews.lk/local-news.php?pageID=5108"
}