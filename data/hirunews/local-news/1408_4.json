{
       "Source": "hirunews",
       "Timestamp": "Saturday, 22 January 2022 - 7:17",
       "Headline": "එක්ස්ප්‍රස් පර්ල් නෞකාව සහ අබලි ද්‍රව්‍ය ඉවත් කිරීම මැයි මාසයෙන් පසු (වීඩියෝ)",
       "News Content": "පසුගිය වසරේ ජූනි 3 වැනි දා සිට අගෝස්තු 31 දක්වා කාළය තුළ එක්ස්ප්‍රස් පර්ල් නෞකාව සඳහා වැය කළ වියදම් වෙනුවෙන් ඇමරිකානු ඩොලර් මිලියන 4ක වන්දියක් ලබා දෙන ලෙස නෞකාව හිමි සමාගමෙන් ඉල්ලීමක් කළ බව සමුද්‍ර පරිසර ආරක්ෂණ අධිකාරියේ සභාපති නීතිඥ දර්ශනී ලහඳපුර සඳහන් කළා.\nඑම මුදලින් ඇමරිකානු ඩොලර් මිලියන 2ක් ලැබීමට නියමිතව තිබුණ ද එය තවම මෙරටට ලැබී නොමැති බවයි ඇය කියා සිටියේ.\nඑසේම පසුගිය වසරේ සැත්තැම්බර් 1 සිට නොවැම්බර් 30 දක්වා කාළය තුළ සිදු වූ වියදම් සම්බන්ධයෙන් ද වාර්තාවක් සැකසෙමින් පවතින බව ඇය සඳහන් කළා.\nකෙසේ වෙතත්, නෞකාව අනතුරට ලක් වීමෙන් සිදු වූ පරිසර හානීය වෙනුවෙන් වන්දි ලබා ගැනීම සඳහා පරිසර හානි ගණනය කර ඊට අදාළ පළමු අතුරු වාර්තාව ඔස්ට්‍රේලියානු නීති සමාගමක් වෙත යවා තිබෙනවා.\nසමුද්‍ර පරිසර ආරක්ෂණ අධිකාරියේ සභාපති නීතිඥ දර්ශනී ලහඳපුර වැඩිදුරටත් සඳහන් කළේ, අදාළ නෞකාව සහ මුහුදට එකතු වී ඇති අබලි ද්‍රව්‍ය මැයි මස අවසන් වන විට ඉවත් කිරීමට හැකි වනු ඇති බවයි",
       "URL": "https://www.hirunews.lk/294744/එක්ස්ප්‍රස්-පර්ල්-නෞකාව-සහ-අබලි-ද්‍රව්‍ය-ඉවත්-කිරීම-මැයි-මාසයෙන්-පසු-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1408"
}