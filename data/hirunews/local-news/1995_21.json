{
       "Source": "hirunews",
       "Timestamp": "Monday, 26 April 2021 - 11:08",
       "Headline": "වැලි ජාවාරමේ නිරතවූ පස්දෙනෙකු අත්අඩංගුවට",
       "News Content": "වැලි කැණීම් බලපත්‍ර උල්ලංඝනය කරමින් වැලි ජාවාරමේ නිරතවූ  පුද්ගලයන් පස්දෙනෙකු ඔක්කම්පිටිය ප්‍රදේශයේදී අත්අඩංගුවට ගෙන තිබෙනවා.\nමොණරාගල කොට්ඨාස දූෂණ මර්දන ඒකකයේ නිලධාරීන් විසින් සිදුකළ වැටලීමේදී එම සැකකරුවන් අත්අඩංගුවට ගෙන ඇති අතර, ඔවුන් බුත්තල ප්‍රදේශයේ ස්ථානයකට ලබාගත් බලපත්‍රයක් උපයෝගී කරගනිමින් අදාළ වැලි ජාවාරමේ නිරතවී ඇති බවයි එහිදී අනාවරණ වී ඇත්තේ.\nවැටලීමේදී සැකකරුවන් පස්දෙනා සමඟ ටිපර් රථ තුනක්, ලොරි රථයක් සහ ට්‍රැක්ටරයක් පොලිස් භාරයට ගෙන තිබෙනවා.",
       "URL": "https://www.hirunews.lk/269555/වැලි-ජාවාරමේ-නිරතවූ-පස්දෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1995"
}