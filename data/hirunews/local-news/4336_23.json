{
       "Source": "hirunews",
       "Timestamp": "Tuesday, 05 September 2017 - 19:02",
       "Headline": "ෆීල්ඩ් මාර්ෂල් ගැන ඒකාබද්ධයට සැකයක් - සංවේදී කථනය ගැන සන්ධානයෙන් පාඩම්",
       "News Content": "ආණ්ඩු නියෝජනය කරන ෆීල්ඩ් මාර්ෂල් අමාත්‍ය සරත් ෆොන්සේකා, හිටපු හමුදාපති ජගත් ජයසූරිය සම්බන්ධයෙන් කළ ප්‍රකාශය රට පාවාදීමක් බව ඒකාබද්ධ විපක්ෂය පවසනවා.\nකොළඹ අද පැවති මාධ්‍ය හමුවක් අමතමින් පාර්ලිමේන්තු මන්ත්‍රී ප්‍රසන්න රණතුංග මේ බව ප්‍රකාශ කළා.\nකොටි හිතවාදී ඩයස්පෝරාවේ මුදල් මත ඔහු ක්‍රියාත්මක වන්නේ දැයි සැක මතු වන බව  මන්ත්‍රීවරයා තවදුරටත් සඳහන් කළා.\nමේ අතර, ෆීල්ඩ් මාර්ෂල්, අමාත්‍ය සරත් ෆොන්සේකා, හිටපු යුද හමුදාපති ජෙනරාල් ජගත් ජයසූරිය සම්බන්ධයෙන් සිදුකරන ප්‍රකාශයන් පිළිබඳව ඔහු සමඟ සාකච්ඡා කිරීමට බලාපොරොත්තු වන එක්සත් ජනතා නිදහස් සන්ධාන මහ ලේකම්, අමාත්‍ය මහින්ද අමරවීර පවසනවා.\nසූරියවැව ප්‍රදේශයේ අද පැවති උත්සවයකින් අනතුරුව මාධ්‍යවේදීන් නැගූ ප්‍රශ්න කිහිපයකට පිළිතුරු ලබාදෙමින් ඔහු මේ බව කියා සිටියා.\nදැනට සිදුකරන මට්ටමට වඩා සංවේදී අයුරින් අදහස් පළ කිරීම පිළිබදව ඔහු සමඟ සාකච්ඡා කිරීමට සූදානම් බවයි අමාත්‍යවරයා වැඩිදුරටත් සඳහන් කළේ.",
       "URL": "https://www.hirunews.lk/170215/ෆීල්ඩ්-මාර්ෂල්-ගැන-ඒකාබද්ධයට-සැකයක්-සංවේදී-කථනය-සන්ධානයෙන්-පාඩම්",
       "Category": "Local News",
       "Parent URL": "https://www.hirunews.lk/local-news.php?pageID=4336"
}