{
       "Source": "hirunews",
       "Timestamp": "Saturday, 18 June 2016 - 16:29",
       "Headline": "කාලගුණයෙන් අනතුරු ඇගවීමක්",
       "News Content": "පුත්තලම සිට කොළඹ / ගාල්ල / හම්බන්තොට සහ පොතුවිල් හරහා මඩකලපුව දක්වා වන ගැඹුරු හා නොගැඹුරු මුහුදු ප්‍රදේශවල සුළං වේගය ඉහළ යාමේ අවධානමක් පවතින බව කාලගුණ විද්‍යා දෙපාර්තමේන්තුව අනතුරු අගවනවා.\nඑම මුහුදු ප්‍රදේශවල සුළං වේගය විටෙක පැයට කිලෝමීටර් 70 කට වඩා වැඩි වීමට හැකි බවයි දෙපාර්තමේන්තුව නිවේදනය කලේ.\nමේ පිළිබඳ විමසිලිමත් වන ලෙසට ධීවර සහ නාවික ප්‍රජාවගෙන් කාලගුණ විද්‍යා දෙපාර්තමේන්තුව ඉල්ලීමක් කලා.\nමේ අතර දිවයිනේ මධ්‍යම කඳුකරයේ බටහිර බෑවුම් ප්‍රදේශවල සහ දකුණ මෙන්ම ඌව පළාත්වල හා දිවයිනට දකුණු මෙන්ම බටහිර දෙසින් වන මුහුදු ප්‍රදේශවල ද විටින් විට තද සුළං ද ඇතිවිය හැකි බවයි කාලගුණ විද්‍යා දෙපාර්තමේන්තුව සඳහන් කලේ.",
       "URL": "https://www.hirunews.lk/135888/කාලගුණයෙන්-අනතුරු-ඇගවීමක්",
       "Category": "Local News",
       "Parent URL": "https://www.hirunews.lk/local-news.php?pageID=5000"
}