{
       "Source": "hirunews",
       "Timestamp": "Friday, 18 September 2020 - 10:57",
       "Headline": "කෝටි තුනක ලෝක ජනතාව සාගින්නෙන් මුදවන්න ජගත් සංවිධානය ධනවතුන්ගෙන් සහය ඉල්ලයි",
       "News Content": "සාගින්නෙන් මියයාමේ අවදානමට ලක්ව සිටින මිලියන තිහ ඉක්මවූ ලෝකවාසීන් ගළවාගැනීම සඳහා සහය වන්නැයි ජගත් ආහාර වැඩසටහනේ ප්‍රධානී ඬේවිඞ් බීස්ලි ලොව ප්‍රකෝටිපතියන්ගෙන් ඉල්ලීමක් කළා.\nලොව පුරා මිලියන 270 කට ආසන්න ජන කොටසක් මේ වනවිට සාගතයකට ආසන්න වී සිටින අතර, ලෝක ආහාර වැඩසටහන මේ වසරේදී ඉන් මිලියන 138 කට ප්‍රවේශවීමට සැළසුම් කර තිබෙනවා.\nඑහි ප්‍රධානී ඩේවිඩ් බීස්ලි සඳහන් කළේ සිය ව්‍යාපෘති සඳහා වාර්ෂිකව ඩොලර් බිලියන 4.9ක් පමණ අවශ්‍ය වන බවයි.\nලෝක ආහාර වැඩසටහනේ සහය නොමැතිනම් වසරකදී ලොව පුරා මිලියන 30 ක් ජනතාව මියයා හැකි බවයි ඔවුන් සඳහන් කළේ.",
       "URL": "https://www.hirunews.lk/250502/කෝටි-තුනක-ලෝක-ජනතාව-සාගින්නෙන්-මුදවන්න-ජගත්-සංවිධානය-ධනවතුන්ගෙන්-සහය-ඉල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=2447"
}