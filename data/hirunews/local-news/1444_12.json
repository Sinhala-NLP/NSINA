{
       "Source": "hirunews",
       "Timestamp": "Thursday, 06 January 2022 - 17:00",
       "Headline": "සිරවී ඇති අත්‍යාවශ්‍ය බහාලුම් මුදා ගැනීමට අවශ්‍ය ඩොලර් හෙට සිට නිකුත් කෙරේ",
       "News Content": "ඩොලර් ගැටලුව හේතුවෙන් කොළඹ වරායේ සිරවී ඇති අත්‍යාවශ්‍ය භාණ්ඩ ඇතුළු බහාලුම් දහසකට වැඩි ප්‍රමාණය මුදා ගැනීම සඳහා අවශ්‍ය උපදෙස් වෙළඳ අමාත්‍ය ආචාර්ය බන්දුල ගුණවර්ධන විසින් මහබැංකුව වෙත ලබාදී තිබෙනවා.\nආනයනකරුවන්ගේ භාණ්ඩ විස්තර ඇතුළත් වාර්තාවක් ඒ අනුව මහබැංකුව වෙත අද භාර දුන් බවයි වෙළඳ අමාත්‍යාංශය සඳහන් කළේ.\nමීට අදාළව වෙළඳ අමාත්‍යවරයා සහ මහබැංකු අධිපති අජිත් නිවාඩ් කබ්රාල් අතර සාකච්ඡාවක් ද පවත්වා ඇති අතර එහිදී ආනයනකරුවන්ට අවශ්‍ය ඩොලර් හෙට දින නිකුත් කිරීමට තීරණය වූ බව එම අමාත්‍යාංශය සඳහන් කළා.",
       "URL": "https://www.hirunews.lk/293210/සිරවී-ඇති-අත්‍යාවශ්‍ය-බහාලුම්-මුදා-ගැනීමට-අවශ්‍ය-ඩොලර්-හෙට-සිට-නිකුත්-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=1444"
}