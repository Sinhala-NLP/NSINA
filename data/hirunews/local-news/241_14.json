{
       "Source": "hirunews",
       "Timestamp": "Saturday, 24 June 2023 - 8:14",
       "Headline": "කැරැල්ලක අවදානමෙන් මොස්කව් ආරක්ෂාව තර කෙරේ",
       "News Content": "කැරැල්ලක අවදානමක් හේතුවෙන් මොස්කව් අගනුවර ආරක්ෂාව තරකර තිබෙනවා.\nරුසියාවේ වැග්නර් කුලී හේවා කණ්ඩායමේ ප්‍රධානී යෙව්ගනි ප්‍රිගොෂින් සන්නද්ධ කැරැල්ලක් ආරම්භ කිරීමට යන බවට ලද තොරතුරක් හේතුවෙන් මෙලෙස මොස්කව් හි ආරක්ෂාව තර කර ඇත්තේ.\nතම කඳවුරට ගුවන් ප්‍රහාරයක් එල්ල කර සිය සඟයන් විශාල පිරිසක් ඝාතනය කර ඇති බවට වැග්නර් කණ්ඩායමේ ප්‍රධානී යෙව්ගනි ප්‍රිගොෂින් රුසියානු ආරක්ෂක අමාත්‍යවරයාට චෝදනා එල්ල කළා.\nකෙසේ වෙතත් රුසියානු ආරක්ෂක අමාත්‍යවරයා එම චෝදනාව ප්‍රතික්ෂේප කර ඇති බවයි විදෙස් වාර්තා සඳහන් කළේ.\nයුක්රේන ආක්‍රමණයේදී රුසියානු හමුදා සහයට මෙම කුලී හේවා කණ්ඩායම යොදවා තිබූ අතර, පසුව ඔවුන් අතර මතභේදයක් හටගෙන තිබුණා.\nවැග්නර් කණ්ඩායමේ ප්‍රධානී යෙව්ගනි ප්‍රිගොෂින් පසුව වීඩියෝ පටයක් ද නිකුත් කරමින් රුසියාවේ යුක්රේන ආක්‍රමණය හෙළාදැක තිබුණා.\nමේ අතර රුසියාවේ තත්වය ඇමරිකානු ජනාධිපති විසින් නිරීක්ෂණය කරමින් සිටින බවට ධවල මන්දිරය නිවේදනය කර තිබෙනවා.",
       "URL": "https://www.hirunews.lk/338904/කැරැල්ලක-අවදානමෙන්-මොස්කව්-ආරක්ෂාව-තර-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=241"
}