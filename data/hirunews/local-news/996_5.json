{
       "Source": "hirunews",
       "Timestamp": "Sunday, 24 July 2022 - 15:57",
       "Headline": "කහවත්තේ පතලක් කඩා වැටී එක් අයෙකු මරුට - තවත් අයෙකුට තුවාල (වීඩියෝ)",
       "News Content": "කහවත්ත - ඇන්දාන - නාවලකන්ද ප්‍රදේශයේ මැණික් පතලක් කඩා වැටීමෙන් පුද්ගලයෙකු මියගොස් තවත් පුද්ගලයෙකු බරපතල තුවාල ලබා කහවත්ත මූලික රෝහලට ඇතුළත් කර තිබෙනවා.\nපොලිසිය සඳහන් කළේ මියගිය පුද්ගලයා ඉන් ඉවතට ගනු ලැබුවේ ඔහුගේ එක් පාදයක් ඉවත් කිරීමෙන් අනතුරුව බවයි.\nකහවත්ත - ඇන්දාන - නාවලකන්ද ප්‍රදේශයේ වෙල්යායක් ආසන්නයේ පිහිටි කඩා වැටුණු මෙම පතල අඩි 40ක් පමණ ගැඹුරකින් යුක්තයි.\nඅද පස්වරු 2ට පමණ මෙම පතල කඩා වැටී ඇති අතර, ඒ වනවිට එහි 11 දෙනෙකු සේවය කරමින් සිට තිබෙනවා.\nඉන් දෙදෙනෙකු පස් කන්දට යටවී ඇති අතර, ප්‍රදේශවාසීන් සහ පොලිසිය මැදිහත් වී ඔවුන් දෙදෙනා බේරා ගැනීමට කටයුතු කළා.\nමෙලෙස මියගියේ රත්නපුර - පනාපිටිය ප්‍රදේශයේ පදිංචි 34 හැවිරිදි පුද්ගලයෙක්. තුවාල ලැබූ අනෙක් පුද්ගලයා ඇඹිලිපිටිය ප්‍රදේශයේ පදිංචි 42 හැවිරිදි අයෙක්.",
       "URL": "https://www.hirunews.lk/310845/කහවත්තේ-පතලක්-කඩා-වැටී-එක්-අයෙකු-මරුට-තවත්-අයෙකුට-තුවාල-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=996"
}