{
       "Source": "hirunews",
       "Timestamp": "Thursday, 05 August 2021 - 13:16",
       "Headline": "යෝජිත ත්‍රිපිටක සංරක්ෂණ කෙටුම්පතට විද්වතුන්ගේ යෝජනා ලබාගැනේ",
       "News Content": "යෝජිත ත්‍රිපිටක සංරක්ෂණ පනත් කෙටුම්පත පිළිබඳව මහා සංඝරත්නයේ සහ විද්වතුන්ගේ යෝජනා ලබාගැනීම අද, හෙට සහ අනිද්දා දිනවල සිදු කෙරෙනවා.\nඒ සඳහා බණ්ඩාරනායක සම්මන්ත්‍රණශාලා පරිශ්‍රයේදී පෙරවරු 9 සිට පස්වරු 4 දක්වා විද්වත් සභාවක් කැඳවා ඇති බවයි බුද්ධශාසන අමාත්‍යාංශය සඳහන් කළේ.\nඅදාළ කෙටුම්පත පාර්ලිමේන්තුවේ සම්මත කරගැනීමට පෙර සියලු පාර්ශවවල අදහස් සහ යෝජනා සැළකිල්ලට ගනිමින් අවශ්‍ය සංශෝධන එක් කිරීමේ අරමුණින් මෙම විද්වත් සභාව කැඳවා තිබෙනවා.",
       "URL": "https://www.hirunews.lk/278926/යෝජිත-ත්‍රිපිටක-සංරක්ෂණ-කෙටුම්පතට-විද්වතුන්ගේ-යෝජනා-ලබාගැනේ",
       "Category": "Local News",
       "Parent URL": "https://www.hirunews.lk/local-news.php?pageID=1773"
}