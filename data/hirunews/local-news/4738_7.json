{
       "Source": "hirunews",
       "Timestamp": "Sunday, 25 December 2016 - 17:23",
       "Headline": "ඊසි කෑෂ් ක්‍රමයට හෙරොයින් විකුණු පුද්ගලයෙකු අත්අඩංගුවට",
       "News Content": "ඊසි කෑෂ් ක්‍රමයට හෙරොයින් විකුණූ පුද්ගලයෙකු බදුල්ල,තල්දෙන ,7 කණුව ප්‍රදේශයේදී ඊයේ අත්අඩංගුවට ගෙන තිබෙනවා.\nපොලීසිය සදහන් කළේ අත්අඩංගුවට ගන්නා අවස්ථාවේදී හෙරොයින් මිලිග්‍රෑම් 1500ක් ඔහු සතුව තිබූ බවයි.\nසැකකරු දීර්ඝ කාලයක් පුරා බදුල්ල ප්‍රදේශයේ මාර්ගවල විවිධ ස්ථානයන්හි හෙරොයින් සඟවා ඒවා අදාළ පුද්ගලයින්ට ගන්නා ලෙස දැනුම් දී තිබෙනවා.\nඉන් අනතුරුවයි ඒ සඳහා මුදල් ඊසි කෑෂ් ක්‍රමයට ලබාගෙන ඇත්තේ.\nමොහු කුඩු භූතයා ලෙස ද ප්‍රදේශවාසීන් හදුන්වනවා.\nඅත්අඩංගුවට ගත් සැකකරු බදුල්ල - අන්දෙනිය ප්‍රදේශයේ පදිංචි 24 හැවිරිදි අයෙක්.",
       "URL": "https://www.hirunews.lk/150561/ඊසි-කෑෂ්-ක්‍රමයට-හෙරොයින්-විකුණු-පුද්ගලයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4738"
}