{
       "Source": "hirunews",
       "Timestamp": "Wednesday, 14 September 2016 - 19:09",
       "Headline": "බදු සංශෝදනයෙන් අත්‍යවශ්‍ය භාණ්ඩ මිළට බලපෑමක්  නැහැ - කර්මාන්ත හා වෙළෙඳ අමාත්‍යාංශය",
       "News Content": "කැබිනට් අනුමැතිය හිමි වූ නව වැට් බදු සංශෝධනය මගින් අත්‍යවශ්‍ය ආහාර ද්‍රව්‍යවල මිලට කිසිදු බලපෑමක් සිදු නොවන බව කර්මාන්ත හා වෙළෙඳ අමාත්‍යාංශය පවසනවා.\nකෙසේ වුවද, වෙළෙඳපොලේ පවතින අත්‍යවශ්‍ය ආහාර ද්‍රව්‍යවල මිල ගණන් පිළිබඳව අප අද සොයා බැලීමක් කළා.\nඅත්‍යාවශ්‍ය ආහාර ද්‍රව්‍ය 15 කට උපරිම සිල්ලර මිලක් රජය විසින් නියම කළේ 2014 වසරේ ජුලි 14 වැනිදායි.\nකර්මාන්ත හා වෙළෙඳ අමාත්‍යාංශයේ ලේකම් ටී.එම්.කේ.බී තෙන්නකෝන් මහතා ඊයේ පැවැති ප්‍රවෘත්ති සාකච්ඡාවකදි ප්‍රකාශ කළේ කැබිනට් අනුමැතිය හිමි වූ සංශෝධිත නව වැට් බද්ද, එම ආහාර ද්‍රව්‍යවලට පනවා නොමැති බවයි.\nඅත්‍යාවශ්‍ය ආහාර ද්‍රව්‍යවල මිල උපරිම සිල්ලර මිල අභිබවා ගොස් ඇති තත්ත්වයක් තුළ නව වැට් බදු සංශෝධනය ක්‍රියාත්මක වීමෙන් පසුව මිල ඉහළ නොයන බවට දිය හැකි සහතිකය කුමක්ද?",
       "URL": "https://www.hirunews.lk/143000/බදු-සංශෝදනයෙන්-අත්‍යවශ්‍ය-භාණ්ඩ-මිළට-බලපෑමක්-නැහැ-කර්මාන්ත-හා-වෙළෙඳ-අමාත්‍යාංශය",
       "Category": "Local News",
       "Parent URL": "https://www.hirunews.lk/local-news.php?pageID=4879"
}