{
       "Source": "hirunews",
       "Timestamp": "Thursday, 05 November 2020 - 16:22",
       "Headline": "මාවනැල්ලේ මඟුල් ගෙදරක මනාළ යුවළට කොරෝනා -  උත්සවයට ආ 120 කට වැඩි පිරිසක් නිරෝධායනයට",
       "News Content": "පසුගියදා මාවනැල්ල ප්‍රදේශයේ පැවති විවාහ මංගල උත්සවයක මනාළ යුවළකට කොවිඩ් වෛරසය ආසාදනය වී ඇති බව හඳුනාගෙන තිබෙනවා.\nඔවුන් දෙදෙනා මේ වනවිට ප්‍රතිකාර මධ්‍යස්ථාන වෙත යොමුකර ඇති බවයි වාර්තා වන්නේ.\nකෑගල්ල දිස්ත්‍රික් සෞඛ්‍ය සේවා අධ්‍යක්ෂ වෛද්‍ය කුමාර වික්‍රමසිංහ පැවසුවේ මෙම විවාහ මංගල උත්සවයට සහභාගී වූ 120 කට වැඩි පිරිසක් මේ වනවිට නිරෝධායනයට යොමු කර ඇති බවයි.\nමනාළ යුවළට අමතරව මනමාලයාගේ මවට ද වෛරසය ආසාදනය වී ඇති බවට හඳුනාගෙන තිබෙනවා.\nමේ අතර අද (05) දිනයේදී තවත් ආසාදිතයින් 765 දෙනෙකු සුවය ලබා රෝහල් වලින් පිටව ගියා.\nඒ අනුව දිනකදී සුවය ලබා වැඩිම පිරිසක් නිවෙස් වෙත යනු ලැබුවේ අද දිනයේදී වීම විශේෂත්වයක්.",
       "URL": "https://www.hirunews.lk/254079/මාවනැල්ලේ-මඟුල්-ගෙදරක-මනාළ-යුවළට-කොරෝනා-උත්සවයට-ආ-120-කට-වැඩි-පිරිසක්-නිරෝධායනයට",
       "Category": "Local News",
       "Parent URL": "https://www.hirunews.lk/local-news.php?pageID=2349"
}