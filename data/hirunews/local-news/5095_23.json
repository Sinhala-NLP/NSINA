{
       "Source": "hirunews",
       "Timestamp": "Saturday, 09 April 2016 - 14:58",
       "Headline": "16 තරුණයා කුඩා දැරියකට අමුතුම කාටුන් එකක් පෙන්වලා",
       "News Content": "අවුරුදු 8 ක කුඩා දැරියක් බරපතල ලෙස ලිංගික අපයෝජනය කල 16 හැවිරිදි තරුණයකු  වනාතවිල්ලුව ප්‍රදේශයේදී පොලිස් අත්අඩංගුවට ගෙන තිබෙනවා.\nඅතරවරයට පත්වී ඇති දැරිය සැකකරුගේ නිවසට යාබද නිවසක පදිංචිව සිටි අයෙක් බව සඳහන්.\nසෑම දිනකම රූපවාහිනියේ විකාශය වන කාටුන් වැඩසටහන් බැලීම සඳහා ඇය සැකකරුගේ නිවසට යාමට පුරුදුව සිට ඇති බවටයි අනාවරණ වී ඇත්තේ.\nපසුගිය මස 18 වනදා ඇය කාටුන් බැලීමට ගොස් ඇති අවස්ථාවේදී මෙම අපරාධයට මුහුණපා ඇතැයි අනාවරණ වී තිබෙනවා.\nඑම අවස්ථාවේ නිවසේ වෙනත් කුඩා ළමුන් දෙදෙනෙකු සිට ඇති අතර සැකකරු විසින් ඔවුන්ට පාපැදියක් ලබාදි නිවසින් පිටත්කර දැරිය අපයෝජනය කර ඇතැයි ද සඳහන්.\nමෙම සිද්ධිය පිළිබඳ දැරිය තම දෙමව්පියන් දැනුවත් කිරීමෙන් පසු ඔවුන් වනාතවිල්ලුව පොලිසියට පැමිණිලි කර තිබෙනවා.\nදැරිය වෛද්‍ය පරීක්ෂණයක් සඳහා පුත්තලම මුලික රෝහලට ඇතුලත් කිරීමෙන් පසු ඇය බරපතල ලිංගික අපයෝජනයට ලක්ව ඇතැයි තහවුරු වී ඇති බවයි අප වාර්තාකරු සඳහන් කලේ.\nඒ අනුව සිද්ධියට සම්බන්ධ 16 හැවිරිදි සැකකරු අත්අඩංගුවට ගෙන ඇති අතර ඔහු පුත්තලම දිසා අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/130487/16-තරුණයා-කුඩා-දැරියකට-අමුතුම-කාටුන්-එකක්-පෙන්වලා",
       "Category": "Local News",
       "Parent URL": "https://www.hirunews.lk/local-news.php?pageID=5095"
}