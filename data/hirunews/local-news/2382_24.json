{
       "Source": "hirunews",
       "Timestamp": "Sunday, 18 October 2020 - 16:52",
       "Headline": "ගාල්ලේ ගණිකා නිවසක් වටලා සිව්දෙනෙකු අත්අඩංගුවට",
       "News Content": "ගාල්ල, ගොඩකන්ද ප්‍රදේශයේ පවත්වාගෙන ගිය ගණිකා නිවාසයක් වටලා කාන්තාවන් තිදෙනෙකු සහ එම ස්ථානය පවත්වාගෙන ගිය ව්‍යාපාරිකයා අත්අඩංගුවට ගෙන තිබෙනවා.\nගාල්ල කොට්ඨාශ දූෂණ මර්ධන අංශය විසින් අද (18) පස්වරුවේ මෙම වැටලීම සිදුකර ඇති බවයි වාර්තා වන්නේ.\nඅත්අඩංගුවට ගැනුණු කාන්තාවන් තිදෙනා ඉමදුව, වීරකැටිය සහ කලවාන යන ප්‍රදේශවල පදිංචිකාරිනියන් බවයි අනාවරණය වී ඇත්තේ.\nමොවුන් අවුරුදු 25ත් 35ත් අතර වයස්වල පසුවන අතර අත්අඩංගුවට ගැනුණු එක් කාන්තවක් සන්තකයේ තිබී රුපියල් 55,000ක මුදලක් ද සොයාගෙන තිබෙනවා.\nසැකකරු හා සැකකාරියන් හෙට (19) ගාල්ල මහේස්ත්‍රාත් අධිකරණය වෙත ඉදිරිපත් කිරිමට නියමිතයි.",
       "URL": "https://www.hirunews.lk/252803/ගාල්ලේ-ගණිකා-නිවසක්-වටලා-සිව්දෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2382"
}