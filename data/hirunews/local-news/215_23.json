{
       "Source": "hirunews",
       "Timestamp": "Monday, 03 July 2023 - 23:25",
       "Headline": "තායිලන්තයෙන් දුන් අනිත් අලි දෙදෙනා නැවතත් ගෙන්වා ගනී ද?",
       "News Content": "ලංකාවට තායිලන්ත රජ‍යෙන් පරිත්‍යාග කර ඇති අනෙක් අලි දෙදෙනා පිළිබඳවත් තායිලන්ත ජනතාව සැලකිලිමත් වන්නේ නම් තම රටට ගෙන්වා ගන්වා බව තායිලන්ත පරිසර අමාත්‍ය වරාවුත් සිල්පා ආර්චා පවසා සිටිනවා.\nවසර 22ක කාලයක් ශ්‍රී ලංකාවේ සිටි මුතු රාජා හස්තියා ඊයේ (02) පැය 5ක ගුවන් ගමනකින් පසු ඉතා සුරක්ෂිතව සිය මව්රට වූ තායිලන්තයට පා තැබුවා.\nශ්‍රී ලංකාවේ නොසැලකිලිමත්කම නිසා මෙම හස්තියා තායිලන්ත රජය විසින් නැවත ගෙන්වා ගනු ලැබුවා.\nමුතු රාජා මේ වනවිට තායිලන්තයේ වනඅලි සංරක්ෂණ මධ්‍යස්ථානයේ දින 30ක නිරෝධායනය සඳහා යොමු කර සිටින අතර රුධිර සාම්පල ද ලබාගනිමින් හස්තියාගේ සෞඛ්‍ය තත්ත්වය පිළිබද පූර්ණ පරීක්ෂණයක් ආරම්භ කර ඇති බවටත් තොරතුරු වාර්තා වනවා.\nඑමෙන්ම මුතු රාජාගේ පසුපස පාදයේ තුවාලය සඳහා ප්‍රතිකාර කිරීමේ කටයුතු ද මේ වනවිට ආරම්භ කර ඇති බවයි විදෙස් මාධ්‍ය වාර්තා කරන්නේ.\nමුතු රාජා හස්තියා සඳහා කරන ප්‍රතිකාරවලින් පසුව නැවත ශ්‍රී ලංකාවට ගෙන යන්නේද නැද්ද යන්න සම්බන්ධයෙන් මෙතෙක් කිසිදු තීරණයක් ගෙන නොමැති බව තායිලන්ත ස්වාභාවික සම්පත් හා පරිසර අමාත්‍යවරයා විදෙස් මාධ්‍ය කළ විමසීමකදී පවසා තිබෙනවා.",
       "URL": "https://www.hirunews.lk/339918/තායිලන්තයෙන්-දුන්-අනිත්-අලි-දෙදෙනා-නැවතත්-ගෙන්වා-ගනී-ද",
       "Category": "Local News",
       "Parent URL": "https://www.hirunews.lk/local-news.php?pageID=215"
}