{
       "Source": "hirunews",
       "Timestamp": "Friday, 20 October 2017 - 22:01",
       "Headline": "අරඹේපොල රතනසාර හිමි රිමාන්ඩ්",
       "News Content": "මියන්මාර සරණාගතයන් පිරිසක් රැඳී සිටි ගල්කිස්ස ප්‍රදේශයේ නිවසක් අසල කලහකාරීව හැසිරීමේ චෝදනා මත අත්අඩංගුවට ගත් අරඹේපොල රතනසාර හිමියන් රක්ෂිත බන්ධනාගාර ගතකර තිබෙනවා.\nසැකකාර හිමිනම අද ගල්කිස්ස මහේස්ත්‍රාත් අධිකරණයට ඉදිරිපත් කිරීමෙන් පසු ලබන 30 වනදා දක්වා රක්ෂිත බන්ධනාගාර ගත කිරීමටයි අධිකරණය නියෝග කර ඇත්තේ.\nගල්කිස්සේ මියන්මාර සරණාගතයින් රදවා සිටි ස්ථානයේ පසුගියදා ඇති වූ කලහකාරි සිද්ධිය සම්බන්ධයෙන් අරඹේපොල රතනසාර හිමියන් නිට්ටඹුවේදී පොලීසිය අද අත්අඩංගුවට ගත්තා.\nපොලිස් මූලස්ථානයේ පැවැති මාධ්‍ය හමුවකට එක්වෙමින් පොලිස් මාධ්‍ය ප්‍රකාශක, පොලිස් අධිකාරි රුවන් ගුණසේකර සදහන් කළේ අත්අඩංගුවට ගත් හිමියන්ට ගිහි සහ පැවිදි වශයෙන් ජාතික හැඳුනුම්පත් දෙකක් තිබූ බවයි.\nඔහු ප්‍රකාශ කළේ ලද තොරතුරකට අනුව, මහනුවර සිට කොළඹ දක්වා ධාවනය වෙමින් තිබූ බස් රථයක ගමන් කරමින් සිටි උන්වහන්සේ අත්අඩංගුවට ගත් බවයි.\nපසුගිය 26 වනදා මියන්මාර රඳවා සිටින ගල්කිස්ස ප්‍රදේශයේ පිහිටි කුලී නිවසක් ඉදිරිපිට කලහකාරි ලෙස හැසිරීම සම්බන්ධයෙන් මීට පෙර සිංහල රාවය සංවිධානයේ සභාපති පූජ්‍ය අක්මීමන දයාරතන හිමියන් සහ කාන්තාවක් ඇතුලු පුද්ගලයින් 7 දෙනෙකු අත්අඩංගුවට ගනු ලැබුවා.\nපසුව ඉන් දෙදෙනෙකු යළි මේ මස 30 වනදා දක්වා රක්ෂිත බන්ධනාගාර ගත කර තිබෙනවා.",
       "URL": "https://www.hirunews.lk/174043/අරඹේපොල-රතනසාර-හිමි-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=4261"
}