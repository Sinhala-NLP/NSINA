{
       "Source": "hirunews",
       "Timestamp": "Tuesday, 22 September 2020 - 11:56",
       "Headline": "මාරවිල- තොඩුවාව නිවසක ගින්නකින් කාන්තාවක් මරුට",
       "News Content": "මාරවිල තොඩුවාව ග්‍රාමයේ  කාන්තාවක් අභිරහස් ආකාරයෙන් සිදුවූ ගින්නකින් මියගොස් තිබෙන බව අප වාර්තාකරු ප්‍රකාශ කරනවා.\nපෙරේදා (21) පස්වරුවේ  මෙය සිදුව ඇති අතර මෙසේ මියගොස් ඇත්තේ තෙරෙසි ජොහානා නමැති 74 හැවිරිදි  කාන්තාවක්.\nමේ කාන්තාව  නිවසේ  නිදා සිට ඇති අතර මේ අවස්ථාවේ නිවසේ  කුඩා දරුවන් තිදෙනෙකු හා මියගිය කාන්තාවගේ පුතා හා ලේලිය සිට ඇති බව සඳහන්.\nමියගිය කාන්තාවගේ පුත්‍රයා නිවසේ  ගින්නක් දැක, ඒ පිලිබදව විමසිලිමත්වූ  අවස්ථාවේ දැක ඇත්තේ මවට ගිනි ගෙන ඇති අයුරුයි.\nඑහිදී වහා ක්‍රියාත්මක වී ඇති මොහු   වතුර ගසා  ගින්න නිවන්නට උත්සහා  කර තිබෙනවා.\nඑහෙත් ඒ වන විටත් ගින්න පැතිර මේ කාන්තාවට විශාල හානියක් සිදුව ඇති අතර පසුව මොවුන් හදිසි ගිලන් රථ සේවයට කතා කර තිබෙනවා.\nඔවුන් පැමිණ කියා ඇත්තේ මේ කාන්තාව මියගොස් ඇති බවයි.\nමාරවිල  අතිරේක දිසා විනිසුරු හා මහේස්ත්‍රාත් හේෂාන්ත ද මෙල් මහතා සිද්ධිය වූ ස්ථානයට පැමිණ මූලික මහේස්ත්‍රාත් පරීක්ෂණ සිදු කළා.\nමළ සිරුර පශ්චාත් මරණ පරීක්ෂණ සඳහා හලාවත මහා රෝහලේ අධිකරණ වෛද්‍යවරයා වෙත යොමු  කරන ලෙස නියෝග කර තිබෙනවා.",
       "URL": "https://www.hirunews.lk/250824/මාරවිල-තොඩුවාව-නිවසක-ගින්නකින්-කාන්තාවක්-මරුට",
       "Category": "Local News",
       "Parent URL": "https://www.hirunews.lk/local-news.php?pageID=2438"
}