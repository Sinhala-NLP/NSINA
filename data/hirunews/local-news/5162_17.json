{
       "Source": "hirunews",
       "Timestamp": "Friday, 19 February 2016 - 8:29",
       "Headline": "වව්නියාවේ දැරිය ඝාතනය කර ඇත්තේ ලිංගික අපයෝජනයකින් පසුවයි",
       "News Content": "වව්නියාව - උක්කුලාම්කුලම් ප්‍රදේශයේ ඉකුත් 16 වනදා ගෙළ වැළලාගෙන මියගොස් ඇතැයි සැක පළ කළ 13 හැවිරිදි දැරිය බරපතල ලෙස අපයෝජනයට ලක්කර ඝාතනය කර ඇති බව වව්නියාව හදිසි මරණ පරීක්ෂකවරයා ඊයේ (18) තීරණය කළා.\nතිදෙනෙකුගෙන් යුත් පවුලේ දෙවැනියා වූ මෙම දැරිය ඉකුත් 16 වනදා පාසල් යාමට නොහැකි බව පවසමින් නිවසෙහි නැවතී තිබෙනවා.\nසිය වැඩිමහල් සොහොයුරා සවස පාසල් ඇරී නිවසට පැමිණි අවස්ථාවේදී ඇය නිවසේ ගෙළ වැළලාගෙන සිටි අයුරු දැක ඇති බව සඳහන්.\nකෙසේ වෙතත් දැරියගේ සිරුර වව්නියාව මහ රෝහල වෙත රැගෙන යාමෙන් අනතුරුව පරීක්ෂාවට ලක්කර තිබුණේ රෝහලේ සහකාර අධිකරණ වෛද්‍ය නිලධාරිවරයෙකු විසින්.\nදැරියගේ මව පාසල් ගුරුවරියක බව සදහන්.\nවෛද්‍යවරයාට දැරියගේ මරණය සම්බන්ධයෙන් සැක මතුවීම හේතුවෙන් අදාළ සිද්ධිය සම්බන්ධයෙන් පරීක්ෂණ පැවැත්වීම සඳහා වව්නියාව පොලිසියේ අපරාධ විමර්ශන අංශයට භාර දී තිබෙනවා.\nඊයේ පැවති මරණ පරීක්ෂණයේදී වැඩිදුරටත් හෙළිදරව් වූයේ මෙම දැරිය අපයෝජනයට ලක් කර ගෙළ සිරකර මරා දමා ඇති බවයි.",
       "URL": "https://www.hirunews.lk/126614/වව්නියාවේ-දැරිය-ඝාතනය-කර-ඇත්තේ-ලිංගික-අපයෝජනයකින්-පසුවයි",
       "Category": "Local News",
       "Parent URL": "https://www.hirunews.lk/local-news.php?pageID=5162"
}