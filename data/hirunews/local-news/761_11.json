{
       "Source": "hirunews",
       "Timestamp": "Wednesday, 02 November 2022 - 19:09",
       "Headline": "මන්දපෝෂණය ගැන අනාවරණය කළ වෛද්‍යවරයාගේ වැඩ තහනම්",
       "News Content": "හම්බන්තොට - සූරියවැව ප්‍රදේශයේ ජනතාව මන්දපෝෂණයෙන් පෙළෙන බවට පැවසූ වෛද්‍ය සහ සිවිල් අයිතිවාසිකම් පිළිබඳ වෛද්‍යවරුන්ගේ වෘත්තීය සමිති සන්ධානයේ සභාපති වෛද්‍ය චමල් සංජීවගේ වැඩ තහනම් කර තිබෙනවා.\nරාජ්‍ය සේවා කොමිෂන් සභාවේ සෞඛ්‍ය සේවා කමිටුව විසිනුයි ඔහුගේ වැඩ තහනම් කර ඇත්තේ.\nවෛද්‍ය සහ සිවිල් අයිතිවාසිකම් පිළිබඳ වෛද්‍යවරුන්ගේ වෘත්තීය සමිති සන්ධානය සභාපති වෛද්‍ය චමල් සංජීව පසුගිය කාලසීමාවේදී සෞඛ්‍ය ක්ෂේත්‍රයේ පවතින ගැටලුකාරි තත්වයන් සහ ජනතාවගේ ආහාර සුරක්ෂිතතාව සම්බන්ධයෙන් අවස්ථා කිහිපයකදී මාධ්‍ය වෙත කරුණු දැක්වීම් සිදුකළා.",
       "URL": "https://www.hirunews.lk/319472/මන්දපෝෂණය-ගැන-අනාවරණය-කළ-වෛද්‍යවරයාගේ-වැඩ-තහනම්",
       "Category": "Local News",
       "Parent URL": "https://www.hirunews.lk/local-news.php?pageID=761"
}