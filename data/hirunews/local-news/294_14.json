{
       "Source": "hirunews",
       "Timestamp": "Monday, 05 June 2023 - 8:06",
       "Headline": "ගලෙන්බිදුණුවැවට හදිසියේ ගොඩබැස්සවූ හෙළිකොප්ටරය නිසා නොසන්සුන්තාවයක්",
       "News Content": "ගලෙන්බිදුණුවැව - කොකාවැව ප්‍රදේශයේ පාසලක ක්‍රීඩා පිටියකට හදිසියේ හෙළිකොප්ටර් යානයක් ගොඩබැස්වීම හේතුවෙන් ප්‍රදේශවාසීන් අතර නොසන්සුන්තාවයක් ඇතිව තිබුණා.\nමෙම හෙළිකොප්ටර් යානය පෞද්ගලික ආයතනයකට අයත් වන අතර ඊයේ (04) උදෑසන හදිසියේ කොකාවැව ප්‍රදේශයට ගොඩ බස්සවා තිබෙනවා.\nකෙකාවැව ප්‍රදේශයේ පවත්වා ගෙන යන දේවාලයක කපු මහතෙකු හමුවීම සඳහා පැමිණි පිරිසක් යළි රැගෙන යාමටයි මෙම හෙළිකොප්ටරය පැමිණ ඇත්තේ.\nඑම පිරිස ඕස්ටේ්‍රලියාවේ සිට පැමිණි ඇති බවටයි වාර්තා වන්නේ.\nහෙළිකොප්ටරය ගොඩ බැස්සවීමත් සමග ප්‍රදේශවාසීන් ක්‍රීඩාපිටියට පැමිණ ඒ පිළිබඳව සොයා බැලීමක් සිදු කර තිබෙනවා.",
       "URL": "https://www.hirunews.lk/337061/ගලෙන්බිදුණුවැවට-හදිසියේ-ගොඩබැස්සවූ-හෙළිකොප්ටරය-නිසා-නොසන්සුන්තාවයක්",
       "Category": "Local News",
       "Parent URL": "https://www.hirunews.lk/local-news.php?pageID=294"
}