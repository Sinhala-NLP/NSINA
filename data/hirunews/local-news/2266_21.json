{
       "Source": "hirunews",
       "Timestamp": "Saturday, 19 December 2020 - 7:31",
       "Headline": "පොදුජන පෙරමුණේ ආසන තිස් දෙකක සම්මේලන අද සහ හෙට",
       "News Content": "සිව් දෙස සුරැකි සිව් වසර යන තේමාව මුල් කර ගනිමින් ශ්‍රී ලංකා පොදුජන පෙරමුණේ සිව්වැනි සැමරුමට සමගාමීව ප්‍රධාන ආසන සම්මේලන අද(19) සහ හෙට පැවැත්වීමට නියමිතයි.\nශ්‍රී ලංකා පොදුජන පෙරමුණ සඳහන් කළේ සෞඛ්‍යාරක්ෂිත ක්‍රමවේදයට අනුව තෝරාගත් ආසන 32 කදී මෙම සම්මේලන පැවැත්වෙන බවයි.\nඅද උදෑසන 10 ට කළුතර ආසන කිහිපයක සම්මේලන පැවැත්වෙන අතර, මහනුවර, මාතලේ යන දිස්ත්‍රික්කවල ආසන කිහිපයකදී තවත් සම්මේලන පැවැත්වෙනු ඇති.\nඑමෙන්ම, ගාල්ල, මාතර යන දිස්ත්‍රික්කවල තෝරාගත් ආසනවල සම්මේලනය අද දිනයේදී පැවැත්වීමට නියමිතයි.\nහෙට දිනයේදීද නුවරඑලිය, හම්බන්තොට, ත්‍රිකුණාමලය, කුරුණෑගල සහ රත්නපුර යන දිස්ත්‍රික්කයන්හි ආසන කිහිපයකදී මෙම සම්මේලනය පැවැත්වීමට නියමිතව තිබෙනවා.",
       "URL": "https://www.hirunews.lk/257365/පොදුජන-පෙරමුණේ-ආසන-තිස්-දෙකක-සම්මේලන-අද-සහ-හෙට",
       "Category": "Local News",
       "Parent URL": "https://www.hirunews.lk/local-news.php?pageID=2266"
}