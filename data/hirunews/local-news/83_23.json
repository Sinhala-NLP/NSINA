{
       "Source": "hirunews",
       "Timestamp": "Monday, 21 August 2023 - 13:08",
       "Headline": "ලෝක කායවර්ධන ශූරතා තරගාවලියේ ලෝකඩ පදක්කම් දිනූ ජයරුක්ෂි මවුබිමට",
       "News Content": "පසුගිය 19 වන දා සිංගප්පූරුවේ චැංගි නගරයේ පැවැත්වුණ ලෝක කායවර්ධන ශූරතා තරගාවලිය නියෝජනය කරමින් ශ්‍රී ලංකාවට ලෝකඩ පදක්කම් තුනක් දිනා දෙමින් කීර්තියක් අත්කර දුන් ජයරුක්ෂි සමන්කුල අද (21) උදෑසන මවුබිමට පැමිණියා.\nඒ, අද උදෑසන 9.55ට කටුනායක ගුවන් තොටුපළට සම්ප්‍රාප්ත වුණ එයාර් ඒෂියා AK-45 ගුවන් යානයෙන්.\nශ්‍රී ලංකාවෙන් මෙම තරගාවලිය නියෝජනය කළ එකම තරගකරු වන්නේ ද ජයරුක්ෂි සමන්කුල බවයි වාර්තා වන්නේ.\nඅද උදෑසන ඇයගේ මවුපියන්, පුහුණුකරු සහ තවත් කිහිපදෙනෙකු ඇය පිළිගැනීම සඳහා කටුනායක ගුවන් තොටුපළ වෙත පැමිණ සිටියා.",
       "URL": "https://www.hirunews.lk/345574/ලෝක-කායවර්ධන-ශූරතා-තරගාවලියේ-ලෝකඩ-පදක්කම්-දිනූ-ජයරුක්ෂි-මවුබිමට",
       "Category": "Local News",
       "Parent URL": "https://www.hirunews.lk/local-news.php?pageID=83"
}