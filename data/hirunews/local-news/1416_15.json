{
       "Source": "hirunews",
       "Timestamp": "Tuesday, 18 January 2022 - 22:10",
       "Headline": "රත් වුණු හම්බන්තොට ලුණු ලේවාය (වීඩියෝ)",
       "News Content": "හම්බන්තොට ලුණු සමාගමේ සභාපතිවරයා ධුරයෙන් ඉවත් කරන ලෙස ඉල්ලා හම්බන්තොට නගරාධිපතිවරයා ඇතුළු පිරිසක් සිදුකළ සත්‍යග්‍රහය අතරතුරදී අද උණුසුම් තත්ත්වයක් ඇති වුණා.\nඒ, ලුණු ලේවාය ඉදිරිපිටට පැමිණි පිරිසක් එහි සී.සී.ටී.වී. කැමරාවලට හානි සිදුකරමින් කළහකාරී ලෙස හැසිරීමත් සමඟයි.\nපාලක මණ්ඩලයේ වැටුප් වැඩි කරගැනීම හා හම්බන්තොට අවට ව්‍යාපාරිකයින්ගේ ලුණු පංගු කපා ඉවත් කිරිමට විරෝධය පළ කරමින් ලංකා ලුණු සමාගමේ සභාපති වරයා ඉවත් කරන ලෙස ඉල්ලා හම්බන්තොට නගරාධිපතිවරයා ඇතුළු\nපිරිසක් මහ ලේවායේ ප්‍රධාන දොරටුව ඉදිරිපිටදී අඛණ්ඩ සත්‍යග්‍රහයක්ද ආරම්භ කළේ පසුගිය වසරේ දෙසැම්බර් 28 වැනිදායි.\nසති කිහිපයක් තිස්සේ පැවති සත්‍යග්‍රහය අතරතුර හම්බන්තොට නගරාධිපතිවරයා විසින් තමන්ට මරණ තර්ජන සහ බියවැද්දීම් කළ බවට ලංකා ලුණු සමාගමේ සභාපති නීතිඥ නිශාන්ත සඳබරන මහතා ඊයේ පොලිස් මූලස්ථානයට\nපැමිණිල්ලක්ද භාර දුන්නා.",
       "URL": "https://www.hirunews.lk/294387/රත්-වුණු-හම්බන්තොට-ලුණු-ලේවාය-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1416"
}