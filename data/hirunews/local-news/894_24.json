{
       "Source": "hirunews",
       "Timestamp": "Saturday, 03 September 2022 - 7:57",
       "Headline": "චීනය ශ්‍රී ලංකාවට සහාය දැක්වීමේ සූදානමක (වීඩියෝ)",
       "News Content": "ජාත්‍යන්තර මූල්‍ය අරමුදල සමඟ ශ්‍රී ලංකාව එළඹි කාර්ය මණ්ඩල මට්ටමේ ගිවිසුම මූල්‍ය ප්‍රතිපත්තිවල තියුණු වෙනසක් පෙන්නුම් කරන සංඥාවක් බව ජාත්‍යන්තර ෆිච් රේටින්ස් ආයතනය ප්‍රකාශ කළා.\nඑමගින් සාර්ව ආර්ථික ප්‍රතිපත්ති, විනිමය අනුපාත නම්‍යශීලීත්වය මෙන්ම මහ බැංකුවට වැඩි අධිකාරියක් ලබා දීමේ අවශ්‍යතාව ද මෙහිදී අවධාරණය කර තිබෙනවා.\nකෙසේ වෙතත් ශ්‍රී ලංකාවේ දේශපාලන ස්ථාවරත්වය මෙම වෙනස්කම් ක්‍රියාත්මක කිරීම සඳහා අතිශය වැදගත් වන බවයි ඔවුන් සඳහන් කරන්නේ.\nමේ අතර වත්මන් දුෂ්කරතාවලට සහ ණය බර ලිහිල් කිරීම මෙන්ම තිරසර සංවර්ධනය සාක්ෂාත් කරගැනීම සඳහා ශ්‍රී ලංකාවට අඛණ්ඩව සහාය දෙන බව චීන විදේශ කටයුතු අමාත්‍යාංශය සඳහන් කරනවා.\nඒ සඳහා වෙනත් රටවල් සහ ජාත්‍යන්තර මූල්‍ය ආයතනය සමඟ එක්ව කටයුතු කිරීමට සූදානම් බවයි චීන විදේශ කටයුතු අමාත්‍යාංශය වැඩිදුරටත් සඳහන් කළේ.",
       "URL": "https://www.hirunews.lk/314419/චීනය-ශ්‍රී-ලංකාවට-සහාය-දැක්වීමේ-සූදානමක-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=894"
}