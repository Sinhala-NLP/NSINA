{
       "Source": "hirunews",
       "Timestamp": "Tuesday, 17 December 2019 - 13:22",
       "Headline": "නව ඉසෙඩ් ස්කෝර් ක්‍රමය ගැන පාසල් සුරැකීමේ ජනතා ව්‍යාපාරයෙන් චෝදනා",
       "News Content": "ඉසෙඞ් ස්කෝර් ක්‍රමවේදය යටතේ දිස්ත්‍රික් පදනම අහෝසි කර පාසල් පදනම මත විශ්වවිද්‍යාලවලට සිසුන් ඇතුළත් කර ගැනීමට අධ්‍යාපන අමාත්‍යාංශය ගෙන ඇති තීරණය ප්‍රායෝගික නොවන බව පාසල් සුරැකීමේ ජනතා ව්‍යාපාරය පවසනවා.\nඑහි ලේකම් පූජ්‍ය නාගස්තැන්නේ අරුණ හිමියන් කොළඹ අද පැවති මාධ්‍ය හමුවකට එක්වෙමින් ප්‍රකාශ කළේ විශ්වවිද්‍යාල සඳහා සුදුසුකම් ලබා ගන්නා සියළු සිසු සිසුවියන් බදවා ගැනීම සඳහා අවශ්‍ය ක්‍රියාමාර්ග ගැනීමට කමිටුවක් පත් කරන ලෙසයි.\nවිශ්වවිද්‍යාලවලට සිසුන් තෝරාගැනීමට දිස්ත්‍රික් පදනම මත භාවිතා කරන ඉසෙඞ් ස්කෝර් ක්‍රමවේදය අහෝසි කිරීමට තීරණය කරනු ලැබුවේ පසුගිය 10 වන දා පැවති අමාත්‍ය මණ්ඩලය රැස්වීමේදීයි.",
       "URL": "https://www.hirunews.lk/230427/නව-ඉසෙඩ්-ස්කෝර්-ක්‍රමය-ගැන-පාසල්-සුරැකීමේ-ජනතා-ව්‍යාපාරයෙන්-චෝදනා",
       "Category": "Local News",
       "Parent URL": "https://www.hirunews.lk/local-news.php?pageID=2998"
}