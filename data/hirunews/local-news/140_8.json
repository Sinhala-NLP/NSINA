{
       "Source": "hirunews",
       "Timestamp": "Sunday, 30 July 2023 - 10:14",
       "Headline": "යාපනයේ නේවාසිකාගාරයට මැර ප්‍රහාරයක්",
       "News Content": "යාපනය විශ්වවිද්‍යාලයේ නේවාසිකාගාරයකට කඩා වැදුණු මැරයින් පිරිසක් විශ්ව විද්‍යාල සිසුවකු කඩුවකින් කපා ඔහු නැවතී සිටි නේවාසිකාගාරයට හානි සිදු කොට ඊයේ (29) දා පලා ගොස් තිබෙනවා.\nමෙම නේවාසිකාගාරය යාපනයේ තිරුණවේලී ප්‍රදේශයේ පිහිටා ඇති අතර මීට මාස දෙකකට පමණ ඉහතදී ද මෙම නේවාසිකාගාරයේ නවාතැන් ගෙන සිටි සිසුන් පිරිසකට ප්‍රහාරයක් එල්ල වී තිබෙනවා.\nකඩුවෙන් කැපීම නිසා තුවාල ලැබූ විශ්ව විද්‍යාල සිසුවා යාපනය ශීක්ෂණ රෝහලට ඇතුළත් කොට තිබෙන අතර මහ දවල් මුහුණු ආවරණය කරගෙන යතුරු පැදි දෙකකින් පැමිණි මැරයින් හතරදෙනෙකු විසින් මෙම ප්‍රහාරය එල්ල කොට තිබෙන බවයි වාර්තා වෙන්නේ.\nකෝපායී පොලිසියට සිද්ධිය සම්බන්ධයෙන් පැමිණිලි කිරීමෙන් පසුව පොලීසිය පරීක්ෂණ ආරම්භ කොට ඇතත් ප්‍රහාරය සදහා පැමිණි මැරයින් මෙතෙක් හදුණා ගැනීමට හෝ අත් අඩංගුවට ගැනීමට නොහැකි වී ඇති බවයි වාර්තා වෙන්නේ.",
       "URL": "https://www.hirunews.lk/343009/යාපනයේ-නේවාසිකාගාරයට-මැර-ප්‍රහාරයක්",
       "Category": "Local News",
       "Parent URL": "https://www.hirunews.lk/local-news.php?pageID=140"
}