{
       "Source": "hirunews",
       "Timestamp": "Friday, 15 July 2016 - 8:47",
       "Headline": "කාලගුණය වෙනස් වෙයි",
       "News Content": "ඉදිරි දින කිහිපයේදී වැසි වැඩි වීමේ හැකියාවක් පවතින බව කාලගුණ විද්‍යා දෙපාර්තමේන්තුව පවසනවා.\nවිශේෂයෙන් මධ්‍යම කඳුකර ප්‍රදේශවල සහ නැගෙනහිර පළාතේ වැසි වැඩිවිය හැකි බවයි දෙපාර්තමේන්තුව නිවේදනය කලේ.\nලබන 18 වනදා දක්වා මෙම තත්වය පවතිනු ඇති.\nඑමෙන්ම බස්නාහිර / සබරගමුව / මධ්‍යම සහ වයඹ පළාත්වල මෙන්ම ගාල්ල සහ මාතර දිස්ත්‍රික්වල විටින් විට වැසි හෝ ගිගුරුම් සහිත වැසි වර්ධනය වනවා.\nසෙසු ප්‍රදේශවල සවස 2 න් පසු වැසි හෝ ගිගුරුම් සහිත වැසි වර්ධනය වනවා.\nගිගුරුම් සහිත වැසි ඇතිවන විට එම ප්‍රදේශවල තාවකාලිකව තද සුළං ඇති විය හැකි බවයි කාලගුණ විද්‍යා දෙපාර්තමේන්තුව ප්‍රකාශ කලේ.\nමේ අතර කොළඹ සිට පුත්තලම සහ මන්නාරම හරහා කන්කසන්තුරය දක්වා සහ පොතුවිල් සිට හම්බන්තොට හරහා මාතර දක්වා වන මුහුදු ප්‍රදේශවල සුළං වේගය පැයට කිලෝමීටර් 50 දක්වා ඉහළ යාමේ හැකියාවක් පවතිනවා.\nඑබැවින් එම මුහුදු ප්‍රදේශ තරමක් රලුවිය හැකි බවයි කාලගුණ විද්‍යා දෙපාර්තමේන්තුව ප්‍රකාශ කලේ.",
       "URL": "https://www.hirunews.lk/138046/කාලගුණය-වෙනස්-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=4965"
}