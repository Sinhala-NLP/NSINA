{
       "Source": "hirunews",
       "Timestamp": "Thursday, 06 August 2020 - 22:28",
       "Headline": "රනිල්ගේ මනාප ප්‍රශ්නය (වීඩියෝ)",
       "News Content": "එක්සත් ජාතික පක්ෂය කොළඹ දිස්ත්‍රික්කයේ 5%ක ඡන්ද ප්‍රතිශතයක් ගෙන ඇද්දැයි ප්‍රශ්නයක්ව තිබියදී එම පක්ෂයේ  නීතිඥයන් පිරිසක් එහි නායක රනිල් වික්‍රමසිංහගේ මනාප ගණන් කිරීමට උත්සාහ කරන බවට සමගි ජන බලවේගයේ ලේකම් රංජිත් මද්දුම බණ්ඩාර චෝදනා කරනවා.\nඔහු මෙම චෝදනාව කරන්නේ නිවේදනයක් නිකුත් කරමින්.\nමැතිවරණ ප්‍රතිඵල නිකුත් වීමත් සමග සමගි ජන බලවේගයේ මහලේකම් රංජිත් මද්දුම බණ්ඩාර මෙම ප්‍රවෘත්ති නිවේදනය  නිකුත් කර තිබෙනවා.\nඑහි දැක්වෙන්නේ මැතිවරණ නීතිය ප්‍රකාරව මන්ත්‍රී අසුනකට හිමිකම් කීම සඳහා යම් කණ්ඩායමක් හෝ පක්ෂයක් 5%ක අවම ඡන්ද ප්‍රතිශතයක් ලබාගත යුතු බවයි.\nනමුත් එක්සත් ජාතික පක්ෂය කොළඹ දිස්ත්‍රික්කය තුළ 5%ක ඡන්ද ප්‍රතිශතය ඉක්මවා නොමැති තත්ත්වයක් තුළ ව්‍යවස්ථාව උල්ලංඝණය කරමින් එක්සත් ජාතික පක්ෂයේ නීති අංශයේ පිරිසක් මැදිහත්වී රනිල් වික්‍රමසිංහ මහතාගේ මනාප ගණන් කිරීමට උත්සහා ගනිමින් සිටින බවට තොරතුරු ලැබී ඇතැයි එහි සඳහන්.\nමෙම උත්සහය පිළිබඳව සමගි ජන බලවේගයේ බලවත් විරෝධය පළකරන බවත්, මේ සම්බන්ධයෙන් මැතිවරණ කොමිෂන් සභාවට පැමිණිලි කර ඇති බවත් සමගි  ජන බලවේගයේ මහලේකම්වරයා නිකුත් කළ නිවේදනයේ වැඩිදුරටත් සඳහන් වනවා.",
       "URL": "https://www.hirunews.lk/247254/රනිල්ගේ-මනාප-ප්‍රශ්නය-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2536"
}