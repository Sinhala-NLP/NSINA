{
       "Source": "hirunews",
       "Timestamp": "Friday, 28 April 2017 - 18:30",
       "Headline": "වර්ජන මර්දනයට හමුදා නිලධාරීන් නැහැ - කම්කරු ඇමති",
       "News Content": "වෘත්තීය ක්‍රියාමාර්ග මර්දනය කිරීම සදහා හමුදා නිළධාරීන් යොදා ගැනීමේ අදහසක් ජනාධිපතිවරයාට නොමැති බව කම්කරු හා වෘත්තීය සබදතා අමාත්‍ය ඩබ්ලිව්.ඩී.ජේ. සෙනෙවිරත්න පවසනවා.\nඔහු මේ බව කියා සිටියේ ශ්‍රී ලංකා නිදහස් පක්ෂය කොළඹදී අද කැදවා තිබූ මාධ්‍ය හමුවට එක්වෙමින්.\nඒ අනුව ත්‍රිවිධ හමුදාව ද ඇතුළත් වෙනම ඒකකයක් පිහිටුවා එහි ප්‍රධානත්වයට ෆීල්ඩ් මාර්ෂල් අමාත්‍ය සරත් ෆොන්සේකා පත් කිරීමට තීරණය කළ බවට කැබිනට් තීරණ දැනුම් දීමේ මාධ්‍ය හමුවේදී අමාත්‍ය රාජිත සේනාරත්න සිදුකළ ප්‍රකාශය අමාත්‍යවරයා තරයේ ප්‍රතික්ෂේප කළා.\nඒ පිළිබදව පෞද්ගලිකව ජනාධිපතිවරයා හමුවී සාකච්ඡා කළ බව සදහන් කළ ඔහු වැඩිදුරටත් කියා සිටියේ අමාත්‍යවරුන් සිදුකරන එවැනි ප්‍රකාශ මගින් රජය අපහසුතාවට පත්වන බවයි.",
       "URL": "https://www.hirunews.lk/160197/වර්ජන-මර්දනයට-හමුදා-නිලධාරීන්-නැහැ-කම්කරු-ඇමති",
       "Category": "Local News",
       "Parent URL": "https://www.hirunews.lk/local-news.php?pageID=4542"
}