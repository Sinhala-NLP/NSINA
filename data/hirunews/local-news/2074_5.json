{
       "Source": "hirunews",
       "Timestamp": "Sunday, 21 March 2021 - 8:06",
       "Headline": "කොරෝනා පරීක්ෂණ නවීකරණය කළ යුතු බවට ඉල්ලීමක්",
       "News Content": "දැනට පවතින කොරෝනා පරීක්ෂණ මගින් පවා හඳුනාගත නොහැකි නව වෛරස ප්‍රභේද හටගෙන ඇති බැවින් කොරෝනා පරීක්ෂණ නවීකරණය කල යුතු බව සෞඛ්‍ය වෘත්තීයවේදීන්ගේ විද්වත් සංගමය පවසනවා.\nඑහි සභාපති රවී කුමුදේෂ් හිරු ප්‍රවෘත්තී අංශයට කියා සිටියේ වෛරසයේ නව ප්‍රභේද පරීක්ෂා කිරීම සදහා රට තුල ප්‍රමාණවත් පහසුකම් නොමැති බවයි.\nමේ අතර තවත් කොරෝනා ආසාදිතයන් 349 ක් ඊයේ හඳුනා ගැනීමත් සමග මෙරට සමසතථ ආසාදිතයන් සංඛ්‍යාව 89,846 ක් දක්වා ඉහළ ගියා.\nඊයේ තවත් කොරෝනා ආසාදිත මරණයක් වාර්තා වීමත් සමඟ මෙරට සමස්ත මරණ සංඛ්‍යාව 545 දක්වා ඉහළ යනවා.",
       "URL": "https://www.hirunews.lk/266028/කොරෝනා-පරීක්ෂණ-නවීකරණය-කළ-යුතු-බවට-ඉල්ලීමක්",
       "Category": "Local News",
       "Parent URL": "https://www.hirunews.lk/local-news.php?pageID=2074"
}