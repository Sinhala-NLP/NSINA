{
       "Source": "hirunews",
       "Timestamp": "Tuesday, 11 July 2017 - 7:43",
       "Headline": "උසස් පෙළ විභාගය අගෝස්තු මස 08 ඇරඹේ",
       "News Content": "2017 වසර සඳහා උසස් පෙළ විභාගය අගෝස්තු මස 08 වන දා සිට සැප්තැම්බර් මස 02 වන දා දක්වා පැවැත්වීමට විභාග දෙපාර්තමේන්තුව කටයුතු යොදා තිබෙනවා.\nමෙවර ඒ සඳහා පාසල් අයදුම්කරුවන් දෙලක්ෂ 37,943ක් පෙනී සිටීමට නියමිතයි.\nඑමෙන්ම පෞද්ගලික අයදුම්කරුවන් 77,284ක් ඊට පෙනී සිටින බවයි විභාග දෙපාර්තමේන්තුව නිවේදනයක් නිකුත් කරමින් සඳහන් කළේ.\nපාසල් වෙත ලැබුණු ප්‍රවේශපත්‍ර කිසිම හේතුවක් නිසා විදුහල්පතිවරුන් තබා ගත නොගත යුතු අතර, හැකි ඉක්මනින් අදාළ අයදුම්කරුවන් වෙත ලබාදීමට පියවර ගත යුතු වනවා.\nමෙවර උසස් පෙළ විභාගය දිවයින පුරා විභාග මධ්‍යස්ථාන 2230ක හා සම්බන්ධීකරණ මධ්‍යස්ථාන 305ක් යටතේ පැවැත්වීමට නියමිතයි.\nඒ සඳහා 28,000ක කාර්ය මණ්ඩලයක් ද යොදවා තිබෙනවා.\nවිභාගය සම්බන්ධයෙන් ගැටළුවක් ඇත්තේ නම්, 0112 78 42 08, 0112 78 45 37 හෝ 0113 18 83 50 යන දුරකථන ඇමතුම් ඔස්සේ විමසිය හැකියි.\nඑමෙන්ම 1911 යන ක්ෂණික ඇමතුම් අංකය ඔස්සේ ද උසස් පෙළ විභාගය සම්බන්ධයෙන් ගැටළු ඇත්නම් විමසීමේ හැකියාව පවතින බවයි විභාග දෙපාර්තමේන්තුව වැඩිදුරටත් සඳහන් කළේ.",
       "URL": "https://www.hirunews.lk/165576/උසස්-පෙළ-විභාගය-අගෝස්තු-මස-08-ඇරඹේ",
       "Category": "Local News",
       "Parent URL": "https://www.hirunews.lk/local-news.php?pageID=4428"
}