{
       "Source": "hirunews",
       "Timestamp": "Monday, 09 May 2016 - 16:18",
       "Headline": "සහල් කිලෝ එක්ලක්ෂ 40,000ක කෘමි සතුන් සිටි බවට සතොස පිළිගනී",
       "News Content": "පාරිභෝනයට නුසුදුසු කෘමි සතුන් සහිත සහල් කිලෝ එක්ලක්ෂ 40,000ක් මහජනයාට අලෙවි කිරීම සඳහා ගබඩා කර තැබූ බවට අධිකරණය හමුවේ වරද පිළිගත් සතොස අධ්‍යක්ෂ මණ්ඩලයට අනුරාධපුර මහේස්ත්‍රාත් අධිකරණය අද රුපියල් එක්ලක්ෂ 20,000ක දඩයක් නියම කළා.\nඅනුරාධපුර සතොස ගබඩාවේ තිබියදී මහජන පරීක්ෂකවරුන් විසින් සිය භාරයට ගනු ලැබූ රුපියල් කෝටියක් පමණ වටිනා මෙම සහල් තොගයට පොන්නි සම්බා කිලෝග්‍රෑම් 44,000ක් ද ඇතුළත් වුණා.\nඅනුරාධපුර අතිරේක මහේස්ත්‍රාත් සහ අතිරේක දිසා විනිසුරු නදීකා ඞී. පියරත්න අද නියම කළේ මෙම සහල් තොගය සතුන්ට ආහාර සඳහා වෙන්දේසි කරන ලෙසයි.\nඊට පෙර ඒ සඳහා අදාළ ආයතනවලින් අවසර ලබාගෙන නිසි ක්‍රමවේදයක් යටතේ වෙන්දේසිය සිදුකළ යුතු බවටයි මහේස්ත්‍රාත්වරිය නියෝග කළේ.",
       "URL": "https://www.hirunews.lk/132787/සහල්-කිලෝ-එක්ලක්ෂ-40000ක-කෘමි-සතුන්-සිටි-බවට-සතොස-පිළිගනී",
       "Category": "Local News",
       "Parent URL": "https://www.hirunews.lk/local-news.php?pageID=5053"
}