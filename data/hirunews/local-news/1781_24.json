{
       "Source": "hirunews",
       "Timestamp": "Sunday, 01 August 2021 - 14:59",
       "Headline": "ඛනිජ තෙල් පනත් කෙටුම්පත 17 පාර්ලිමේන්තුවට",
       "News Content": "ශ්‍රී ලංකාව තුල ඛනිජ තෙල් නිෂ්පාදන කටයුතු වේගවත් කිරීම සඳහා වන ඛනිජ තෙල් පනත් කෙටුම්පත ලබන 17 වනදා පාර්ලිමේන්තුවට ඉදිරිපත් කර 18 වනදා උපදේශක කාරක සභාව වෙත ඉදිරිපත් කිරීමට නියමිතයි.\nබලශක්ති අමාත්‍යාංශය පැවසුවේ ඉන් අනතුරුව අදාළ පනත් කෙටුම්පත සැප්තැම්බර් මස මුලදී පාර්ලිමේන්තුවේදී සම්මත කර ගැනීමට නියමිත බවයි.\nශ්‍රී ලංකාව තුල ඛනිජ තෙල් සංවර්ධන අධිකාරිය පිහිටුවීම, ඛනිජ තෙල් කර්මාන්තය පිළිබඳ ජාතික ප්‍රතිපත්තියක් සකස් කිරීම, නවීන ගවේෂණ, සංවර්ධන, නිෂ්පාදන සහ කළමනාකරණ පරිචයන් තුලින් ඛනිජ තෙල් සම්පත් වලින් උපරිම ආර්ථික වටිනාකමක් ලබා ගැනීම මෙම පනත් කෙටුම්පතේ අරමුණයි.\nඒ අනුව, මෙම පනත් කෙටුම්පත සම්මත කර ගැනීමෙන් පසු ඛනිජ තෙල් සම්පත් සංවර්ධන ලේකම් කාර්යාලය අධිකාරියක් බවට පත්වන අතර, ඛනිජ තෙල් සම්පත් උපදේශක සභාව මෙන්ම, ජාතික තෙල් සහ ගෑස් සමාගම ද බිහිවනු ඇති බවයි බලශක්ති අමාත්‍යාංශය සඳහන් කළේ.",
       "URL": "https://www.hirunews.lk/278584/ඛනිජ-තෙල්-පනත්-කෙටුම්පත-17-පාර්ලිමේන්තුවට",
       "Category": "Local News",
       "Parent URL": "https://www.hirunews.lk/local-news.php?pageID=1781"
}