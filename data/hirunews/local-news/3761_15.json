{
       "Source": "hirunews",
       "Timestamp": "Thursday, 06 September 2018 - 16:52",
       "Headline": "යුද හමුදාව, කලෙයිමගල් මහා විද්‍යාලය භාර දෙයි (ඡායාරූප)",
       "News Content": "යුද හමුදා භාරයේ තිබූ යාපනය - මයිලඩ්ඩි - කලෙයිමගල් මහා විද්‍යාලය වසර 27 කට පසු යාපනය දිස්ත්‍රික් ලේකම්වරයා අද භාර දුන්නා.\nඑම අවස්ථාවට දිසාපතිවරයා මෙන්ම, යාපනය ආරක්ෂක සේනාංක ආඥාපති මේජර් ජනරාල් දර්ශන හෙට්ටිආරච්චි ඇතුළු හමුදා නිලධාරින් පිරිසක් එක්ව සිටි බවයි අප වාර්තාකරු ප්‍රකාශ කළේ.\nපාසලට අයත් ඉඩම් අක්කර 12 ක ප්‍රමාණයක් ද යුද හමුදාව මෙහිදී යළි භාරදී තිබෙනවා.\nපසුගිය අගෝස්තු 22 වනදා උතුරේ සංචාරයක නිරත වූ ජනාධිපති මෛත්‍රීපාල සිරිසේනගෙන් කළ ඉල්ලීමකට අනුව මෙම පාසල සති දෙකක් තුළ යළි භාර දෙන බව ජනාධිපතිවරයා ප්‍රකාශ කළා.\nඡායාරූප - වව්නියාව මාධව කුලසූරිය",
       "URL": "https://www.hirunews.lk/199296/යුද-හමුදාව-කලෙයිමගල්-මහා-විද්‍යාලය-භාර-දෙයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=3761"
}