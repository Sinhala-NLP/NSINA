{
       "Source": "hirunews",
       "Timestamp": "Tuesday, 06 September 2022 - 8:46",
       "Headline": "සුපිරි වටයේ ඉන්දු - ශ්‍රී ලංකා ගැටුම අද",
       "News Content": "ආසියානු කුසලාන ක්‍රිකට් තරගාවලියේ සුපිරි වටයේ තෙවැනි තරගය ශ්‍රී ලංකාව සහ ඉන්දියාව අතර තරගය මෙරට වේලාවෙන් රාත්‍රි 7යි 30ට ඩුබායි හි දී ආරම්භ වීමට නියමිත යි.\nදැනට ප්‍රසාද ලකුණු සටහනේ ශ්‍රී ලංකාව පෙරමුණේ පසු වන අතර, දෙවැනි ස්ථානයේ පකිස්තානයත් තුන් වැනි ස්ථානයේ ඉන්දියාවත් රැඳී සිටිනවා.\nදෙරට අතර ජාත්‍යන්තර විස්සයි විස්ස ක්‍රිකට් තරග 23ක් පැවැත්වී ඇති අතර, ඉන් 16ක් ඉන්දියාව ජයග්‍රහණය කර තිබෙනවා.\n6ක් ජයගෙන ඇත්තේ, ශ්‍රී ලංකාවයි.\nඑක් තරගයක් ජය පරාජයෙන් තොර ව අවසන් ව තිබෙනවා.\nකෙසේ වෙතත් අද තරගය සඳහා චරිත් අසලංක වෙනුවට ධනංජය ද සිල්වා ක්‍රීඩා කිරීමේ අවස්ථාවක් පවතින බව යි ඊයේ (05) පැවති මාධ්‍ය හමුවට එක්වෙමින් ශ්‍රී ලංකා විස්සයි විස්ස කණ්ඩායමේ නායක දසුන් ශානක ප්‍රකාශ කළේ.",
       "URL": "https://www.hirunews.lk/314671/සුපිරි-වටයේ-ඉන්දු-ශ්‍රී-ලංකා-ගැටුම-අද",
       "Category": "Local News",
       "Parent URL": "https://www.hirunews.lk/local-news.php?pageID=888"
}