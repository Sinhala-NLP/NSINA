{
       "Source": "hirunews",
       "Timestamp": "Friday, 21 April 2023 - 10:56",
       "Headline": "ජෝ බයිඩ්න් ජනපතිවරණ සටන ලබන සතියේ අරඹයි",
       "News Content": "ඇමරිකානු ජනාධිපති ජෝ බයිඩ්න්, ලබන වසරේ පැවැත්වෙන ජනාධිපතිවරණ සටන සඳහා වන සිය ඡන්ද ව්‍යාපාරය එළඹෙන සතියේ ආරම්භ කිරීමට සූදානම් වනවා.\nයළිත් ජනාධිපතිවරණයට ඉදිරිපත්වීමේ සුදානම සම්බන්ධයෙන් වීඩියෝ පටයක් මුදාහරිමින් ඇමරිකානු ජනාධිපතිවරයා සිය මැතිවරණ ව්‍යාපාරය ආරම්භ කරනු ඇති බවයි සී එන් එන් පුවත් සේවය වාර්තා කර ඇත්තේ.\n2020 වසරේදී හිටපු ඇමරිකානු ජනාධිපති ඩොනල්ඩ් ට්‍රම්ප් පරාජයට පත් කරමින් බයිඩ්න් ජනාධිපති ධුරයට පත්වූයේ එරටින් තේරී පත්වූ වයස්ගතම ජනාධිපතිවරයා ලෙසයි.",
       "URL": "https://www.hirunews.lk/333052/ජෝ-බයිඩ්න්-ජනපතිවරණ-සටන-ලබන-සතියේ-අරඹයි",
       "Category": "Local News",
       "Parent URL": "https://www.hirunews.lk/local-news.php?pageID=401"
}