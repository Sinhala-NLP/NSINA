{
       "Source": "hirunews",
       "Timestamp": "Thursday, 01 September 2022 - 9:02",
       "Headline": "49 හැවිරිදි කාන්තාවකගෙන් ලිංගික අල්ලස් ඉල්ලූ පොලිස් නිලධාරියා (වීඩියෝ)",
       "News Content": "නීතිය ක්‍රියාත්මක නොකර සිටීමට කප්පම් ලබා ගැනීමට ගිය පොලිස් නිලධාරියෙකු හිරු සී.අයි.ඒ. මැදිහත්වීමෙන් නීතියේ රැහැනට කොටුකර දීමට හැකි වුණා.\nඅද සී.අයි.ඒ. අනාවරණය ඒ පිළිබඳවයි.\nපසුගිය ඉරිදා මීගමුව වෙරළ තීරයේ බීර පානය කරමින් මිතුරන් පිරිසක් සමග විනෝදවෙමින් සිටි තරුණයෙකුගේ ත්‍රීරෝද රථයක් අනතුරකට ලක් ව තිබු අතර\nඉන් අනතුරුව ඔහු මුහුණ දුන් සිද්ධියයි මේ..\nතරුණයා එම ස්ථානයෙන් පළායාමෙන් පසු ඔහුගේ 49 හැවිරිදි මවට පොලිස් නිලධාරියා විවිධ යෝජනා ඉදිරිපත් කර තිබුනා.\nපසුව අදාළ පොලිස් නිලධාරියා මෙම කාන්තාවට දුරකථන ඇමතුමක් ලබාදෙමින් රුපියල් 15,000 ක මුදලක් රැගෙන ත්‍රීරෝද රථය ලබාගැනීමට තනිව පැමිණෙන ලෙසයි දන්වා තිබුණේ.\nඑතරම් මුදලක් නොමැති බව දැන්වීමෙන් පසු ඔහු අදාළ කාන්තාවට වෙනත් යෝජනාවක් කරනවා.\nපසුව කාන්තාව සතුව පවතින රුපියල් 8,000 රැගෙන තමා සමග බීර පානය කිරීමට පැමිණෙන ලෙසයි ඉල්ලා සිටින්නේ.",
       "URL": "https://www.hirunews.lk/314261/49-හැවිරිදි-කාන්තාවකගෙන්-ලිංගික-අල්ලස්-ඉල්ලූ-පොලිස්-නිලධාරියා-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=898"
}