{
       "Source": "hirunews",
       "Timestamp": "Monday, 19 March 2018 - 15:22",
       "Headline": "සියදිවි හානි කර ගත් බවට සැකකෙරෙන අඹුසැමි යුවළකගේ සිරුරු නිවසකින් හමුවෙයි",
       "News Content": "මඩකලපුව - වවුනතිව් - කුරිංජාමුනෙයි ප්‍රදේශයේ නිවසක තිබී අද(19) පෙරවරුවේ අඹුසැමි යුවළකගේ මළ සිරුරු හමුවී තිබෙනවා.\nපොලීසිය කියා සිටියේ දරුවන් දෙදෙනෙකු ද සිටින මෙම යුවළ සියදිවි හානිකරගෙන ඇති බවට සැක කරන බවයි.\n40 හැවිරිදි සැමියා ගෙළ වැළලාගෙන මරණයට පත්වී ඇති අතර 28 හැවිරිදි බිරිඳගේ මළ සිරුර ද නිවසේ කාමරයක තිබී සොයා ගෙන තිබෙනවා.\nසිද්ධිය සම්බන්ධයෙන් මඩකලපුව වැඩබලන මහේස්ත්‍රාත්වරයා විසින් මහේස්ත්‍රාත් පරීක්ෂණය සිදුකිරීමට නියමිතයි.\nවවුනතිව් පොලිසියයි සිද්ධිය සම්බන්ධයෙන් වැඩිදුර විමර්ශන සිදුකරන්නේ.",
       "URL": "https://www.hirunews.lk/186312/සියදිවි-හානි-කර-ගත්-බවට-සැකකෙරෙන-අඹුසැමි-යුවළකගේ-සිරුරු-නිවසකින්-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=4030"
}