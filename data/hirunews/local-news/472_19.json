{
       "Source": "hirunews",
       "Timestamp": "Thursday, 16 March 2023 - 15:08",
       "Headline": "ප්‍රථම වරට ගුවන් ‍යානා අනතුරු විමර්ශනයට ස්වාධීන කණ්ඩායමක්",
       "News Content": "ශ්‍රී ලංකාවට අයත් ගුවන් අවකාශය තුළ සිදුවන ගුවන් අනතුරු පිළිබඳ විමර්ශනය කිරීමට පත් කරනු ලබන ප්‍රථම කණ්ඩායමට පත්වීම් ලිපි ලබාදීම අද (16) කෙරුණා.\nඒ අද පෙරවරුවේ වරාය නාවික හා ගුවන් සේවා අමාත්‍යාංශයේ දියි.\nවරාය නාවික හා ගුවන්සේවා අමාත්‍ය නිමල් සිරිපාල විසින් ගුවන් යානා අනතුරු විමර්ශකවරුන් 11 දෙනෙකුට පත් වීම් ලිපි මෙහිදී ප්‍රදානය කරනු ලැබුවා.\nශ්‍රී ලංකාවේ ගුවන් සේවා ඉතිහාසයේ ප්‍රථම වතාවට පත් කරනු ලැබූ මෙම ගුවන් යානා අනතුරු විමර්ශකවරුන් විසින් මෙරටට අයත් ගුවන් අවකාශය තුළ සිදුවන ගුවන් අනතුරු පිළිබඳ සත්‍ය තොරතුරු හඳුනා ගැනීමක්, එම අනතුර සිදුවූයේ කෙසේද යන්නත්, යළිත් එවැනි අනතුරක් සිදු නොවන්නට අවශ්‍ය පියවර ගැනීමත් මොවුන්ගේ කාර්‍ය්භාරය වනවා.\nවරාය නාවික හා ගුවන් සේවා අමාත්‍යාංශය යටතේ ස්වාධීන සංචිතයක් ලෙස ක්‍රියාත්මක වන ගුවන් යානා අනතුරු විමර්ශන කන්ඩායමේ පුහුණු කිරීමේ කටයුතු ජාත්‍යන්තර සිවිල් ගුවන් සේවා සංවිධානයේ ප්‍රතිමියට අනුව ශ්‍රී ලංකා සිවිල් ගුවන් සේවා අධිකාරිය විසින් සිදු කරනු ලබනවා.",
       "URL": "https://www.hirunews.lk/330122/ප්‍රථම-වරට-ගුවන්-‍යානා-අනතුරු-විමර්ශනයට-ස්වාධීන-කණ්ඩායමක්",
       "Category": "Local News",
       "Parent URL": "https://www.hirunews.lk/local-news.php?pageID=472"
}