{
       "Source": "hirunews",
       "Timestamp": "Tuesday, 05 July 2016 - 15:14",
       "Headline": "ඝාතන විත්තිකරුවන් තුන්දෙනෙකුගේ මරණ දඩුවම යළි තහවුරු වෙයි",
       "News Content": "පුද්ගල ඝාතනයකට වරදකරුවන් වූ තුන්දෙනෙකුට ලබාදී තිබූ මරණ දඩුවම පානදුර පළාත්බද මහාධිකරණය අද යළි තහවුරු කළා.\nඒ ඊට අදාළව විත්තිකරුවන්  ගොනුකර තිබූ අභියාචනය පිළිබඳ තීන්දුව ප්‍රකාශයට පත් කරමින්.\n1998 වසරේ දෙසැම්බර් පළමුවනදා ඔවුන් විසින් හොරණ ප්‍රදේශයේ ගොවිපලකදී සාලිය ජගත් ජයවීර නැමැත්තෙකු ගෙළ කපා ඝාතනය කර තිබුණා.\nඊට අදාළව මීට වසර 5 කට පෙර අධිකරණය ඔවුන්ට මරණ දඩුවම  නියම කළ අතර ඊට එරෙහිව විත්තිකරුවන් නැවත පානදුර පළාත්බද මහාධිකරණය හමුවේ අභියාචනයක් ගොනු කළා.\nඑහි තීන්දුව අද ප්‍රකාශයට පත් කළ පානදුර පළාත්බද මහාධිකරණ විනිසුරු විකුම් කළුආරච්චි කියා සිටියේ විත්තිකරුවන් මෙම මරණය සිදුකළ බවට තහවුරු වීම නිසා ඔවුන්ගේ අභියාචනය පිළිගත නොහැකි බවයි.",
       "URL": "https://www.hirunews.lk/137265/ඝාතන-විත්තිකරුවන්-තුන්දෙනෙකුගේ-මරණ-දඩුවම-යළි-තහවුරු-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=4977"
}