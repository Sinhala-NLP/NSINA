{
       "Source": "hirunews",
       "Timestamp": "Thursday, 16 June 2022 - 17:48",
       "Headline": "දෙවන එක්දින තරගයට වර්ෂාවෙන් බාධා",
       "News Content": "ශ්‍රී ලංකා කණ්ඩායම සහ සංචාරක ඔස්ට්‍රේලියා කණ්ඩායමට අතර දෙවන එක්දින තරගයට වර්ෂාවෙන් බාධා එල්ලවී තිබෙනවා.\nතරගය තාවකාලිකව අත්හිටුවන විට පළමුවෙන් පන්දුවට පහරදෙමින් සිටි ශ්‍රී ලංකා කණ්ඩායම පන්දුවාර 44 යි පන්දු 7ක් අවසානයේ කඩුලු 9ක් දැවී ලකුණු 220 ක් ලබාසිටියා.\nකුසල් මෙන්ඩිස් ලකුණු 36ක් ධනංජය ද සිල්වා ලකුණු 34ක් සහ නායක දසුන් ශානක ද ලකුණු 34ක් රැස් කළා.\nපන්දු යැවීමේදී පැට් කමින්ස් ලකුණු 35කට කඩුලු 3ක් බිඳහෙළුවා.\nතරගය පැවැත්වෙන්නේ පල්ලෙකැලේ ජාත්‍යන්තර ක්‍රීඩාංගණයේදීයි.\nදෙරට අතර පැවති පළමු එක්දින තරගය ඔස්ට්‍රේලියාව ඩක්වත්ලුවිස් න්‍යාය අනුව කඩුලු දෙකකින් ජයග්‍රහණය කළා.",
       "URL": "https://www.hirunews.lk/307315/දෙවන-එක්දින-තරගයට-වර්ෂාවෙන්-බාධා",
       "Category": "Local News",
       "Parent URL": "https://www.hirunews.lk/local-news.php?pageID=1090"
}