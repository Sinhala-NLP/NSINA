{
       "Source": "hirunews",
       "Timestamp": "Sunday, 25 July 2021 - 13:46",
       "Headline": "ජිවිතය ඉල්ලන දැරිය (වීඩියෝ)",
       "News Content": "මහා තැලසීමියා රෝගයෙන් පෙළෙන තම පුංචි දියණියගේ ජීවිතයට හුස්ම දෙන්න වෙරදරණ මව්පිය යුවළක් පිළිබඳ පුවතක් අපට වාර්තා වුණා.\nඒ කැකිරාව - තිබ්බටුවැව ප්‍රදේශයෙන්.\nකැකිරාව - තිබ්බටුවැව ප්‍රදේශයේ පදිංචි රසික බණ්ඩාර සහ නිසංසලා මදුමාලි යුවළගේ එකම දියණිය සසඳලී ගවීනා.\nමේ සිඟිත්තියගේ වයස මේ වනවිට අවුරුදු තුන හමාරක්.\nසසඳලීට මාස හතරේදී එකවරම සුදුමැලි වීම නිසා ඇගේ මව්පියන් දඹුල්ල රෝහලට ඇයව රැගෙන ගොස් පරීක්ෂාවන් රැසක් සිදුකර ඇති අතර එහිදී ඇය මහා තැලසීමියා රෝගයෙන් පෙළෙන බවට හෙළිව තිබෙනවා.\nමව්බිම රැකගැනීම වෙනුවෙන් යුද වැදුණු වීරෝධාර රණවිරුවෙක් වන සසඳලීගේ පියා 2008 වර්ෂයේදී මන්නාරම ප්‍රදේශයේ පැවති දරුණු යුධ ගැටුම් හේතුවෙන් ආබාධිතව මේ වන විට සේවයෙන් ඉවත්ව සිටිනවා.\nසසඳලීට සෑම මසකම රුධිරය ලබාදීමට සිදුව ඇති අතර ඇයව මෙම රෝගී තත්ත්වයෙන් මුදාගැනීම සඳහා ඇට මුදුළු බද්දයක් සිදුකළ යුතු වනවා.\nඒ සඳහා රුපියල් ලක්ෂ 70කට වැඩි මුදලක් අවශ්‍ය බවට රෝහලෙන් නිර්දේශ කර ඇති එම මුදල අතර මාස 3ක් වැනි කෙටි කාලයකින් සොයාගැනීම මේ මව්පියන් හමුවේ දැන් ඇති බරපතලම අභියෝගයයි.\nවිශ්‍රාම වැටුපෙන් පමණක් දිවි රැකගන්නා මෙම යුවළට ඉතා කෙටි කලකින් එවැනි මුදලක් සොයාගැනීම ඉතා අපහසු කාර්යයක්.",
       "URL": "https://www.hirunews.lk/277967/ජිවිතය-ඉල්ලන-දැරිය-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1797"
}