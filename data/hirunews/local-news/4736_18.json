{
       "Source": "hirunews",
       "Timestamp": "Monday, 26 December 2016 - 21:14",
       "Headline": "පැරෑලිය ප්‍රදේශවාසීන්ගෙන් චෝදනාවක්",
       "News Content": "සුනාමි ව්‍යසනයෙන් වැඩි ජීවිත හානියක් සිදු වූ පැරෑලිය දුම්රිය අනතුර සිදුවූ ස්ථානයට නුදුරින් ඉදිකෙරුණු ගොඩනැගිල්ලක් මෙතෙක් ප්‍රයෝජනයට ගෙන නොමැති බවට ප්‍රදේශවාසීන් චෝදනා කරනවා.\nඔවුන් බලධාරීන්ගෙන් ඉල්ලා සිටින්නේ  සුනාමි කෞතුකාගාරයක් ලෙස ඉදිකිරීම් ආරම්භ කල මෙම ගොඩනැගිල්ල ප්‍රයෝජනවත් කටයුත්තක් සදහා සකස් කරදෙන ලෙසයි.\nපැරෑලිය සුනාමි ස්මාරකයට නුදුරින් පිහිටි මෙම ගොඩනැගිල්ලේ ඉදිකිරීම් ආරම්භ කරන්නේ 2011 වසරේදී.\nප්‍රදේශවාසීන් සදහන් කළේ මෙම ගොඩනැගිල්ලේ සංස්කෘතික මධ්‍යස්ථානයක්,සුනාමි කෞතුකාගාරයක් මෙන්ම සුනාමි පර්යේෂණ ආයතනයක් පිහිටුවන බවට  බලධාරීන් විවිධ අවස්ථාවලදී ප්‍රකාශ කළ බවයි.\nකෙසේ වෙතත් මහල් දෙකකින් යුතු ගොඩනැගිල්ලේ ඉදිකිරීම් අවසන් වුවද එය මෙතෙක් කිසිදු ප්‍රයෝජනයකට ගෙන නැහැ.",
       "URL": "https://www.hirunews.lk/150637/පැරෑලිය-ප්‍රදේශවාසීන්ගෙන්-චෝදනාවක්",
       "Category": "Local News",
       "Parent URL": "https://www.hirunews.lk/local-news.php?pageID=4736"
}