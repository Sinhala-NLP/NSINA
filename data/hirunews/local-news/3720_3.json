{
       "Source": "hirunews",
       "Timestamp": "Tuesday, 02 October 2018 - 10:33",
       "Headline": "මහ මඟදී කාන්තාවක් කෙළෙසූ දෙදෙනෙකුගෙන් අයෙක් රක්ෂිත බන්ධනාගාරයට",
       "News Content": "සෙවනගල, වැලිආර, කිරිවැව ප්‍රදේශයේ මහ මඟදී කාන්තාවක් දූෂණය කළ සැකකරුවන් දෙදෙනෙකුගෙන් අයෙකු රක්ෂිත බන්ධනාගාර ගතකර තිබෙනවා.\nසැකකරු සෙවනගල පොලිසිය විසින් අත්අඩංගුවට ගෙන ඇඹිලිපිටිය මහේස්ත්‍රාත් අධිකරණය හමුවට ඉදිරිපත් කිරීමෙන් අනතුරුවයි මෙලෙස රක්ෂිත බන්ධනාගාර ගතකර ඇත්තේ.\nරැකියාව නිමව පසුගිය 29 වනදා රාත්‍රියේ නැවත නිවසට පැමිණෙමින් සිටි අවුරුදු හතලිස් අටක කාන්තාවක් මෙලෙස දූෂණයකර ඇති බවයි පොලිසිය පැවසුවේ.\nයතුරුපැදියකින් පැමිණි පුද්ගලයන් දෙදෙනෙකු ඇයව මාර්ගය අසල ඇති කාණුවකට ඇද දමා දූෂණයකර තිබෙනවා.\nඑම අවස්ථාවේ කාන්තාව කෑගසා ඇති අතර පසුව එම ස්ථානයට ප්‍රදේශවාසීන් පැමිණ ඇති බව සඳහන්.\nඑහිදී එක් පුද්ගලයෙකු පලාගොස් ඇති අතර අනෙක් සැකකරු ප්‍රදේශවාසීන් විසින් අල්ලාගෙන ඔවුන් පැමිණි යතුරුපැදිය ද සමඟ පොලිසිය වෙත භාරදී තිබෙනවා.\nපලාගිය සැකකරු කාන්තාව ගෙල බැඳි අන් මාලයද කොල්ලකා පලාගොස් ඇති බවයි වාර්තා වන්නේ.\nඅත්අඩංගුවට ගැනුණු සැකකරු එම ප්‍රදේශයේම පදිංචි 32 හැවිරිදි අයෙක් වන අතර පලාගිය සැකකරු සොයා පොලිසිය පරීක්ෂණ ආරම්භ කර ඇති බව සඳහන්.\nදූෂණයට ලක්වූ කාන්තාව වෛද්‍ය පරීක්ෂණයක් සදහා රෝහල් ගතකර තිබෙනවා.",
       "URL": "https://www.hirunews.lk/201208/මහ-මඟදී-කාන්තාවක්-කෙළෙසූ-දෙදෙනෙකුගෙන්-අයෙක්-රක්ෂිත-බන්ධනාගාරයට",
       "Category": "Local News",
       "Parent URL": "https://www.hirunews.lk/local-news.php?pageID=3720"
}