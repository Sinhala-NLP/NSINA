{
       "Source": "hirunews",
       "Timestamp": "Saturday, 30 July 2016 - 14:56",
       "Headline": "බාලවයස්කාරියක් විවාහ කරගත් තරුණයකු අත්අඩංගුවට",
       "News Content": "15 හැවිරිදි බාලවයස්කාර දැරියක් දුෂණය කල සැකකරුවකු පොලිස් අත්අඩංගුවට ගෙන තිබෙනවා.\nආරච්චිකට්ටුව ප්‍රදේශයේ පදිංචි 24 හැවිරිදි සැකකරු නිත්‍යානුකුලව මෙම දැරිය සමග විවාහ නොවී සිය නිවසේ ජීවත්වී ඇති බවටයි අනාවරණ වී ඇත්තේ.\nනිත්‍යානුකුලව විවාහ නොවු දැරියක් ගැබිණියක්ව සිටින බවට ජාතික ළමාරක්ෂක අධිකාරියට ලැබුනු පැමිණිල්ලකට අනුව මෙම තරුණයා අත්අඩංගුවට ගෙන තිබෙනවා.\nදැරිය පොලිසිය හමුවේ ප්‍රකාශකර ඇත්තේ මෙම තරුණයා සමග වසර දෙකකට වැඩි කාලයක සිට ප්‍රේම සම්බන්ධයක් පැවති අතර ඊට ඔහුගේ දෙමව්පියන් විරෝධය පළකල බවයි.\nපසුගිය ජනවාරි මාසයේ සිට තමන් පෙම්වතාගේ නිවසේ පදිංචියට පැමිණි බව ද ඇය සඳහන් කර තිබෙනවා.\nඅත්අඩංගුවට ගත් සැකකරු හලාවත දිසා අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/139393/බාලවයස්කාරියක්-විවාහ-කරගත්-තරුණයකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4943"
}