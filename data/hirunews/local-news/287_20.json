{
       "Source": "hirunews",
       "Timestamp": "Wednesday, 07 June 2023 - 15:57",
       "Headline": "භාණ්ඩ 300ක ආනයන සීමා ඉවත් කරයි",
       "News Content": "භාණ්ඩ 300ක ආනයන සීමා මෙම සති අන්තයේ ඉවත් කිරීමට නියමිත බව මුදල් රාජ්‍ය අමාත්‍ය රංජිත් සියඹලාපිටිය පවසනවා.\nපාර්ලිමේන්තු විවාදයට එක් වෙමින් මුදල් රාජ්‍ය ඇමැතිවරයා වැඩිදුරටත් කියා සිටියේ මේ වන විට ආනයන සීමා කර ඇති භාණ්ඩ ලැයිස්තුව 1216ක් බවයි.\nආර්ථික අර්බුදයෙන් ගොඩ ඒම සඳහා ගත් මෙවැනි තීන්දු තීරණවලින් සුළු හා මධ්‍ය පරිමාණ ව්‍යවසායකයන් තවත් අපහසුතාවට පත් වූ බව ඇමැතිවරයා පවසා සිටියා.\nරංජිත් සියඹලාපිටිය මහතා කියා සිටියේ නව බදු හඳුන්වා දීම, පොලී අනුපාත ඉහළ නැංවීම සහ ආනයන සීමා පැනවීමට රජය පියව‍ර ගත්තේ ආදායම් මට්ටම ඉහළ නංවා ගැනීමටත් විදේශ සංචිත ආරක්ෂා කර ගැනීමටත් බවයි.",
       "URL": "https://www.hirunews.lk/337287/භාණ්ඩ-300ක-ආනයන-සීමා-ඉවත්-කරයි",
       "Category": "Local News",
       "Parent URL": "https://www.hirunews.lk/local-news.php?pageID=287"
}