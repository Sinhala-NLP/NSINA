{
       "Source": "hirunews",
       "Timestamp": "Friday, 08 July 2016 - 14:44",
       "Headline": "අන්තරේ කැඳවුම්කරු රක්ෂිත බන්ධනාගාරගත කෙරේ",
       "News Content": "අධිකරණ නියෝග කඩකරමින් විරෝධතාවක් සංවිධාන කිරීම සම්බන්ධයෙන් වන චෝදනාවකට අධිකරණය හමුවේ පෙනී සිටි අන්තර් විශ්වවිද්‍යාල ශිෂ්‍ය බලමණ්ඩලයේ කැඳවුම්කරු ලහිරු වීරසේකර ලබන 15 වනදා දක්වා රක්ෂිත බන්ධනාගාරගත කර තිබෙනවා.\nපසුගිය ජුනි 15 වනදා මෙලෙස විරෝධතාවයක් පැවැත්වීම සම්බන්ධයෙන් අන්තර් විශ්වවිද්‍යාලයීය ශිෂ්‍ය බලමණ්ඩලයේ කැඳවුම්කරුට සහ තවත් සිසුවෙකුට අද දිනයේ කොටුව මහේස්ත්‍රාත් අධිකරණයේ පෙනී සිටින ලෙස නොතීසි නිකුත් කර තිබුණා.\nඒ අනුව අධිකරණය හමුවේ පෙනී සිටි සැකකාර ලහිරු වීරසේකර රක්ෂිත බන්ධනාගාරගත කිරීමට නියෝග කළ කොටුව මහේස්ත්‍රාත් ලංකා ජයරත්න අනෙක් සැකකාර සිසුවා රුපියල්  ලක්ෂ 02 ක ශරීර ඇපයක් මත මුදාහැරීමට නියෝග කළා.",
       "URL": "https://www.hirunews.lk/137519/අන්තරේ-කැඳවුම්කරු-රක්ෂිත-බන්ධනාගාරගත-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=4974"
}