{
       "Source": "hirunews",
       "Timestamp": "Thursday, 09 July 2020 - 21:15",
       "Headline": "දහනවයේ මූලික අරමුණ අගමැති පැහැදිලි කරයි (වීඩියෝ)",
       "News Content": "රාජපක්ෂවරුන්ට පහරදීම 19 වන ආණ්ඩුක්‍රම ව්‍යවස්ථා සංශෝධනය ගෙන ඒමේ මූලිකම අරමුණ බව අග්‍රාමාත්‍ය මහින්ද රාජපක්ෂ පවසනවා.\nමාවනැල්ලේ අද පැවති ජනහමුවකට එක්වෙමින් අග්‍රාමාත්‍යවරයා මේ බව සඳහන් කළා.\nමේ අතර, තමා ජනපතිව සිටි රජය තුළත් මුස්ලිම් ජනතාව විකුණන් කෑ නායකයින් සිටි බවත් වර්තමානයේ පක්ෂ භේදයකින් තොරව මුස්ලිම් ජනතාව වත්මන් රජය සමගින් එක්විය යුතු බවත් අග්‍රාමාත්‍ය මහින්ද රාජපක්ෂ මහතා පවසනවා.\nඅග්‍රාමාත්‍යවරයා මේ බව සඳහන් කළේ කුරුණෑගලදී මුස්ලිම් ප්‍රජාව අමතමින්.\nකුරුණෑගල දිස්ත්‍රික් මුස්ලිම් සම්මේලනය ඊයේ පස්වරුවේ අග්‍රාමාත්‍ය මහින්ද රාජපක්ෂ මහතාගේ ප්‍රධානත්වයෙන් පැවති අතර, ශ්‍රී ලංකා මුස්ලිම් කොංග්‍රසයේ\nආසන ක්‍රියාකාරිකයින් පිරිසක් එහිදි වත්මන් රජයට සහය පල කිරීමට එක්වුණා.",
       "URL": "https://www.hirunews.lk/245106/දහනවයේ-මූලික-අරමුණ-අගමැති-පැහැදිලි-කරයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2597"
}