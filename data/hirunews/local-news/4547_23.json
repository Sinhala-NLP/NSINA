{
       "Source": "hirunews",
       "Timestamp": "Tuesday, 25 April 2017 - 15:12",
       "Headline": "ගැඹුරු මුහුදේ ඇති බහුදින ධීවර යාත්‍රා ගොඩබිම සිට නිරීක්ෂණය කිරීමේ පහසුකම හෙට සිට",
       "News Content": "ගැඹුරු මුහුදේ ධීවර කටයුතුවල යෙදෙන බහුදින ධීවර යාත්‍රා ගොඩබිම සිට නිරීක්ෂණය කිරීමේ පහසුකම් ලබාදීම හෙට සිට ඇරඹෙන බව ධීවර අමාත්‍යාංශය පවසනවා.\nනිවේදනයක් නිකුත් කරමින් එම අමාත්‍යාංශය සඳහන් කළේ ගැඹුරු මුහුදේ මත්ස්‍ය සම්පත නෙලීමේ කටයුතුවල නිරතවන බහුදින ධීවර යාත්‍රා ගොඩබිමේ සිට නිරීක්ෂනය සඳහා ඉවහල්වන ට්‍රාන්ස්පොන්ඩර් නැමති උපකරණය මේ වනවිටත් බහුදින ධීවර යාත්‍රාවලට ලබාදී ඇති බවයි.\nමේ අනුව ධීවර කටයුතු සිදුවන ස්ථානය සහ ධීවරයන්ට ආපදාවක් සිදුවූයේද යන්න පිළිබඳව මෙම උපකරණය ඔස්සේ දැනගැනීමට හැකියාව ලැබෙනු ඇති.",
       "URL": "https://www.hirunews.lk/159955/ගැඹුරු-මුහුදේ-ඇති-බහුදින-ධීවර-යාත්‍රා-ගොඩබිම-සිට-නිරීක්ෂණය-කිරීමේ-පහසුකම-හෙට",
       "Category": "Local News",
       "Parent URL": "https://www.hirunews.lk/local-news.php?pageID=4547"
}