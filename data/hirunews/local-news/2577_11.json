{
       "Source": "hirunews",
       "Timestamp": "Saturday, 18 July 2020 - 8:46",
       "Headline": "අගමැති සහ බැංකු සේවක සංගමය අතර සාකච්ඡාවක්",
       "News Content": "රාජ්‍ය බැංකුවල වත්මන් තත්ත්වය සම්බන්ධයෙන් ප්‍රගති බැංකු සේවක සංගමයේ නිලධාරින් සහ අග්‍රාමාත්‍ය මහින්ද රාජපක්ෂ අතර අරලියගහ මන්දිරයේදී ඊයේ විශේෂ සාකච්ඡාවක් පැවැත්වුණා.\nරාජ්‍ය බැංකුවල සේවක විශ්‍රාම වැටුප් ක්‍රමයේ ප්‍රතිලාභ වැඩි කිරීම මෙන්ම, විශ්‍රාම වැටුප් ප්‍රතිලාභ අහිමි අනෙකුත් රාජ්‍ය බැංකුවල ද විශ්‍රාම වැටුප් ස්ථාපිත කිරීම පිළිබඳ මෙහිදී සාකච්ඡා වූ බවයි අග්‍රාමාත්‍ය කාර්යාලය සඳහන් කළේ.\nඑසේම, බැංකු ණය පොලී අනුපාතය අඩු කිරීම සහ සේවක සුබසාධනය සම්බන්ධයෙන් ද ප්‍රගති බැංකු සේවක සංගමය අග්‍රාමාත්‍යවරයාගේ අවධානය යොමුකර තිබෙනවා.",
       "URL": "https://www.hirunews.lk/245790/අගමැති-සහ-බැංකු-සේවක-සංගමය-අතර-සාකච්ඡාවක්",
       "Category": "Local News",
       "Parent URL": "https://www.hirunews.lk/local-news.php?pageID=2577"
}