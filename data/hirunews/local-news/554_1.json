{
       "Source": "hirunews",
       "Timestamp": "Monday, 06 February 2023 - 15:01",
       "Headline": "මෙරට ප්‍රසිද්ධ ව්‍යාපාරිකයෙකු කෙන්යාවේ දී අභාවප්‍රාප්ත වෙයි",
       "News Content": "මෙරට ප්‍රසිද්ධ ව්‍යාපාරික කමිල් හුසේන් (Kamil Hussain) අභාවප්‍රාප්ත වී තිබෙනවා.\nඒ ඊයේ (05) දිනයේ කෙන්යාවේ දි යි.\nඅභාවප්‍රාප්ත වන විට කමිල් හුසේන් මහතා කොළඹ 04 පිහිටා ඇති Synergy Ventures Pvt. Ltd හි කළමනාකාර අධ්‍යක්ෂවරයා ලෙස කටයුතු කරමින් සිටියා.\nමෙම ප්‍රසිද්ධ ව්‍යාපාරිකයා අභාවප්‍රාප්ත වී ඇත්තේ නියුමෝනියා රෝගයට ගොදුරු ව ඊට ප්‍රතිකාර ලබමින් සිටියදියි.\nකමිල්ගේ අභාවය සම්බන්ධයෙන් සිය ශෝක ප්‍රකාශය නිකුත් කරමින් විදේශ අමාත්‍ය ජනාධිපති නීතිඥ අලි සබ්‍රි සඳහන් කළේ, කමිල් හුසේන් යනු සැබෑ මිතුරෙකු, දේශප්‍රේමියෙක් සහ සමාජ ක්‍රියාකාරිකයෙක් බවයි.\nඔහුගේ අභාවය හදවත කම්පා කරවන සුළු පණිවිඩයක් බවත් විදේශ අමාත්‍යවරයා නිකුත් කළ ට්විටර් පණිවිඩයේ සඳහන්.",
       "URL": "https://www.hirunews.lk/326819/මෙරට-ප්‍රසිද්ධ-ව්‍යාපාරිකයෙකු-කෙන්යාවේ-දී-අභාවප්‍රාප්ත-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=554"
}