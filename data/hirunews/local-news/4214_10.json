{
       "Source": "hirunews",
       "Timestamp": "Friday, 17 November 2017 - 11:17",
       "Headline": "දූෂණයට ලක් වූ සිසුවියක් වස බොයි",
       "News Content": "වවුනියාව- ගණේෂපුරම් ප්‍රදේශයේ තරුණියක් පැහැරගෙන ගොස් දූෂණය කල තරුණයින් දෙදෙනෙකු වවුනියාව පොලීසිය මගින් අත්අඩංගුවට ගෙන තිබෙනවා.\nඊයේ (16) සවස මෙම අත්අඩංගුවට ගැනීම සිදුකර ඇති අතර ඔවුන් 19 සහ 20 යන වයස්වල පසුවන පුද්ගලයින් දෙදෙනෙකු බවයි වාර්තා වන්නේ.\nඅදාළ තරුණිය පසුගිය 14 වනදා රෝහලට යාමට සූදානමින් පාරේ ගමන් කරමින් සිටියදී ත්‍රීරෝද රථයකින් පැමිණි සැකකරුවන් දෙදෙනා ඇයව බලහත්කාරයෙන් පැහැරගෙන ගොස් දූෂණය කර තිබුණා.\nවයස අවුරුදු 16ක් වූ මෙම සිසුවිය සිද්ධියෙන් පසුව සියදිවි හානි කරගැනීම සඳහා වස පානය කර තිබෙනවා.\nඇය මේ වනවිට වවුනියාව රෝහලේ ප්‍රතිකාර ලබනවා.\nපොලීසිය ඇයගෙන් ලබාගත් කටඋත්තරයට අනුව අදාළ තරුණයන් අත්අඩංගුවට ගැනීමට හැකිවී ඇති බවයි වාර්තා වන්නේ.\nඔවුන් අධිකරණයට ඉදිරිපත් කිරීමට නියමිතයි.\nවවුනියාව - දිනසේන රතුගමගේ",
       "URL": "https://www.hirunews.lk/176253/දූෂණයට-ලක්-වූ-සිසුවියක්-වස-බොයි",
       "Category": "Local News",
       "Parent URL": "https://www.hirunews.lk/local-news.php?pageID=4214"
}