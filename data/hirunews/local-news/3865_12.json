{
       "Source": "hirunews",
       "Timestamp": "Wednesday, 04 July 2018 - 14:08",
       "Headline": "ලංකා ගුරු සේවා සංගමයේ සභාපතිවරයා රෝහල් ගත කෙරේ",
       "News Content": "අධ්‍යාපන අමාත්‍යාංශය ඉදිරිපිට අද පැවති උද්ඝෝෂණය අතරතුර එල්ල වූ ගල් ප්‍රහාරයක් හේතුවෙන් තුවාල ලැබූ ලංකා ගුරු සේවා සංගමයේ සභාපති ධම්මික අලහප්පෙරුම කොළඹ ජාතික රෝහලට ඇතුළත් කර තිබෙනවා.\nකෙසේ වෙතත්, ඔහුගේ තත්ත්වය බරපතල නොවන බවයි රෝහල් ප්‍රකාශකයෙකු සඳහන් කළේ.\nවර්ජනයේ නිරත ගුරු ඇතුළු අධ්‍යාපන වෘත්තීය සමිති පාගමනින් පැමිණ අධ්‍යාපන අමාත්‍යාංශය ඉදිරිපිට අද දහවල් විරෝධතාවයේ නිරත වූ අතර, එහිදී ඔවුන් සහ නව පත්වීම් ලබා ගත් පිරිසක් අතර, උණුසුම් තත්ත්වයක් හට ගත්තා.\nඑම අවස්ථාවේදීයි ලංකා ගුරු සේවා සංගමයේ සභාපතිවරයාට මෙම ගල් ප්‍රහාරය එල්ල වී ඇත්තේ.",
       "URL": "https://www.hirunews.lk/194493/ලංකා-ගුරු-සේවා-සංගමයේ-සභාපතිවරයා-රෝහල්-ගත-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=3865"
}