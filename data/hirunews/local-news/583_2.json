{
       "Source": "hirunews",
       "Timestamp": "Tuesday, 24 January 2023 - 7:14",
       "Headline": "පුපුරන ද්‍රව්‍ය තොගයක් සමඟ ලොරියක් පොලිස් අත් අඩංගුවට",
       "News Content": "විලත්තව ප්‍රදේශයේ සිදු කළ පරීක්ෂාවක දී ලොරියක් තුළ තිබී බිංගිරිය පොලිසිය විසින් පුපුරණ ද්‍රව්‍ය තොගයක් සොයාගෙන තිබෙනවා.\nමාර්ග බාධකයක රාජකාරියේ යෙදී සිටි පොලිස් නිලධාරීන්ට පහළ වූ සැකයක් මත අදාළ ලොරිය පරීක්ෂා කළ බව යි පොලිස් මාධ්‍ය ප්‍රකාශක කාර්‍යාලයය පවසන්නේ.\nඑහි දී සූක්ෂ්ම ලෙස සඟවා තිබූ ප්ලාස්ටික් බටවල අසුරන ලද පුපුරණ ද්‍රව්‍ය අඩංගු බට 89ක්, අඩි 80ක් දිගින් යුත් සේවා නූල් 21ක්, ඩෙටනේටර් 100ක් බැගින් අසුරන ලද පෙට්ටි 9ක් සමඟ සැකකරුවන් දෙදෙනෙකු අත් අඩංගුවට ගැනුණු බව සඳහන්.\nඅත් අඩංගුවට ගෙන ඇත්තේ, අවුරුදු 33ක් හා 44ක් වූ මන්නාරම ප්‍රදේශයේ පදිංචිකරුවන් දෙදෙනෙක්.\nසැකකරුවන් අද (24) හෙට්ටිපොළ මහෙස්ත්‍රාත් අධිකරණය වෙත ඉදිරිපත් කිරීමට නියමිත අතර, බිංගිරිය පොලිසිය විසින් වැඩිදුර පරීක්ෂණ මෙහෙයවනු ඇති.",
       "URL": "https://www.hirunews.lk/325745/පුපුරන-ද්‍රව්‍ය-තොගයක්-සමඟ-ලොරියක්-පොලිස්-අත්-අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=583"
}