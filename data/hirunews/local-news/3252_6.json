{
       "Source": "hirunews",
       "Timestamp": "Friday, 12 July 2019 - 14:42",
       "Headline": "වියළි කාලගුණයෙන් 550,000 කට පීඩා",
       "News Content": "දිවයිනේ දිස්ත්‍රික්ක 18 කට බලපා ඇති වියළි කාලගුණික තත්ත්වය හේතුවෙන් පුද්ගලයන් 550,000 කට ආසන්න පිරිසක් පීඩාවට පත්ව සිටින බව ආපදා කළමනාකරණ මධ්‍යස්ථානය පවසනවා.\nඑහි සහකාර අධ්‍යක්ෂ ප්‍රදිප් කොඩිප්පිලි කියා සිටියේ, උතුරු නැගෙනහිර සහ වයඹ පළාතේ ජනතාව වැඩි වශයෙන් පීඩාවට පත්ව ඇති බවයි.\nමේ අතර, අනුරාධපුර - කැබිතිගොල්ලෑව ප්‍රාදේශීය ලේකම් කොට්ඨාශය හරහා ඊයේ පස්වරුවේ හමා ගිය තද සුළගක් හේතුවෙන් නිවාස 60 කට හානි සිදුව තිබෙනවා.\nඅප වාර්තාකරුවන් සඳහන් කළේ අනුරාධපුර දිස්ත්‍රික්කයට අයත් පලුගස්වැව ප්‍රාදේශීය ලේකම් කොට්ඨාශයේ වැව් රැසක් සිඳී යාමෙන් ජනතාව දැඩි ජල හිගයකට මුහුණපා ඇති බවයි.\nපවතින වියළි කාලගුණය හමුවේ වන සතුන් මෙන්ම ගෙවතුවල වගා කර ඇති භෝග වගාවන් ද විනාශ වෙමින් පවතින බවයි ජනතාව පෙන්වා දෙන්නේ.",
       "URL": "https://www.hirunews.lk/220162/වියළි-කාලගුණයෙන්-550000-කට-පීඩා",
       "Category": "Local News",
       "Parent URL": "https://www.hirunews.lk/local-news.php?pageID=3252"
}