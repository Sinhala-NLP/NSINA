{
       "Source": "hirunews",
       "Timestamp": "Thursday, 20 January 2022 - 17:36",
       "Headline": "ICC වසරේ ටෙස්ට් ක්‍රිකට් කණ්ඩායමේ ආරම්භක පිතිකරු දිමුත් කරුණාරත්න",
       "News Content": "මීට ටික වේලාවකට පෙර ජාත්‍යන්තර ක්‍රිකට් කවුන්සිලය නිකුත් කළ වසරේ ටෙස්ට් ක්‍රිකට් කණ්ඩායමේ එක් ස්ථානයක් ශ්‍රී ලාංකික ක්‍රීඩකයෙකු වෙනුවෙන් වෙන් වී තිබෙනවා.\nඒ ශ්‍රී ලංකා ටෙස්ට් ක්‍රිකට් කණ්ඩායමේ නායකයා සහ ආරම්භක පිතිකරුවා වන දිමුත් කරුණාරත්නයි.\nඔහු තෝරාගෙන ඇත්තේ ද 2021 වසරේ ටෙස්ට් ක්‍රිකට් කණ්ඩායමේ ආරම්භක පිතිකරුවා ලෙසින්.\nමේ අනුව ජාත්‍යන්තර ක්‍රිකට් කවුන්සිලය විසින් නම් කළ පන්දුවාර 20, එක් දින කණ්ඩායම සහ ටෙස්ට් කණ්ඩායම යන කණ්ඩායම් තුනේම ශ්‍රී ලාංකික ක්‍රීඩකයින් සඳහා ස්ථාන වෙන් වී තිබීම විශේෂත්වයක්.\nසුපිරි තුන් ඉරියව් ක්‍රීඩක වනිදු හසරංග පන්දුවාර 20 සහ එක්දින කණ්ඩායමේ ස්ථාන වෙන් කරගත් අතර, වේග පන්දු යවන ක්‍රීඩක දුෂ්මන්ත් චමීර එක්දින කණ්ඩායමේ වේග පන්දු යවන්නෙකු ලෙසින් නම් කරන්නට ජාත්‍යන්තර ක්‍රිකට් කවුන්සිලය කටයුතු කර තිබුණා.\nඑමෙන්ම ජාත්‍යන්තර ක්‍රිකට් කවුන්සිල වසරේ ටෙස්ට් ක්‍රිකට් කණ්ඩායමේ නායකත්වය පවරා තිබුණේ නවසීලන්ත කණ්ඩායමේ කේන් විලියම්සන් හටයි.\nජාත්‍යන්තර ක්‍රිකට් කවුන්සිලය 2021 වසරේ ටෙස්ට් ක්‍රිකට් කණ්ඩායම සඳහා තෝරාගත් ක්‍රීඩකයින් සහ ඔවුන් එම වසර තුළ දී දක්වා තිබූ දස්කම් වාර්තා කර තිබුණේ නේ මෙලෙසින්.\nදිමුත් කරුණාරත්න (ශ්‍රී ලංකාව)\nශ්‍රී ලංකා නායකයා 2021 වසරේ කණ්ඩායමට යෝග්‍ය එකතු කිරීමක්, ඔහු කැලැන්ඩර වර්ෂය තුළ තම කණ්ඩායමට ස්තාවර ආරම්භයක් ළබා දුන්නා. ඔහු තරග 7කදී ලකුණු 902ක් ලබා ගත්තේ 69.38ක සාමාන්‍යයක් රඳවා ගනිමින්. එයට ශතක හතරක් ඇතුලත්ව තිබුනා. දිමුත්ගේ දක්‍ෂතා හේතුවෙන් ඔහු වසරේ ICC ටෙස්ට් ක්‍රීඩකයා සම්මානය සඳහා ද නිර්දේශ වුනා.\nරෝහිත් ෂර්මා (ඉන්දියාව)\nරෝහිත් ෂර්මා 2021 වසරේදී ශතක දෙකක් සමඟින් 47.68 ක සාමාන්‍යයක් සහිතව ලකුණු 906 ක් ලබා ගත්තා. මෙම ශතක දෙකම එංගලන්තයට එරෙහිව වාර්තා වූ ඒවා වුනා.\nමානස් ලබුස්චේන් (ඕස්ට්‍රේලියාව)\n2021 මානස් ලබුස්චේන් හට අමතක නොවන වසරක් වුනා, ඔහු ඔස්ට්‍රෙලියාවේ දිගුකාලීන අංක 3 පිතිකරු ලෙස ඔහුගේ ස්ථානය තවදුරටත් තහවුරු කරමින් තොග පිටින් ලකුණු රැස් කළා. පිතිකරණය දක්ෂතා හේතුවෙන් ICC ටෙස්ට් ක්‍රීඩක ශ්‍රේණිගත කිරීම්වල ඉහළට පැමිණීමටත් ඔහු සමත් වුනා. තරග 5කදී ලබුස්චේන් ශතක දෙකක් සමඟ ලකුණු 526ක් ලබා ගත්තේ 65.75ක සාමාන්‍ ක් තබා ගනිමින්.\nජෝ රූට් (එංගලන්තය)\n2021 වසරේ දී එංගලන්ත නායක ජෝ රූට් තරග 15 කදී ලකුණු 1708ක් රැස් කළේ ලකුණු 61ක සාමාන්‍යයක් තබා ගනිමින්. ඔහු රැස් කළ ලකුණු 1708 ටෙස්ට් ක්‍රිකට් ඉතිහාසයේ කැලැන්ඩර වර්ෂයකදී රැස් කළ තෙවැනි වැඩිම ලකුණු සංඛ්‍යාව ද වනවා.\nකේන් විලියම්සන් (නායක) (නවසීලන්තය)\n2021 වසරේ ICC ටෙස්ට් කණ්ඩායමට නායකත්වය දෙන, කේන් විලියම්සන් ඉන්දියාවට එරෙහිව සවුත්හැම්ප්ටන් හි පැවති සමාරම්භක ලෝක ටෙස්ට් ශූරතා අවසන් මහා තරගයේ දී නවසීලන්තය ජයග්‍රහණය කරා රැගෙන ගිය විලියම්සන් වසර පුරාම පිත්තෙන් ද ස්ථාවර ව සිටි අතර ඔහු තරග 4කදී ලකුණු තුන් 395 ක් රැස් කරන්නේ ලකුණු 65.83 ක සාමාන්‍ක්ය රඳවා ගනිමින්. ඒ අතරට එක් ටෙස්ට් ශතකය ද අයත්.\nෆවාඩ් අලාම් (පකිස්ථානය)\nමේ 36 හැවිරිදි පරිනත ක්‍රීඩකයා ටෙස්ට් තරගවලදී පාකිස්තාන කණ්ඩායමේ නැංගුරම බවට පත්වී තිබෙනවා. 2021 වසරේදී ඉහළම දක්ෂතා අතර සිටි ෆවාඩ් අලාම්, තරග 9කදී ලකුණු 571 ක් ලබා ගත්තේ ශතක තුනක් ද සමඟින්. ඔහුගේ ලකුණු ලබා ගැනීමේ සාමාන්‍යය දැක්වුණේ 57.10ක් ලෙසින්.\nරිෂාබ් පාන්ට් (Wk) (ඉන්දියාව)\nරිෂාබ් පාන්ට් තවදුරටත් කඩුල්ල පසුපස කාර්යභාරය ඉටුකිරීම සඳහා ඉන්දියාවේ පළමු තේරීම වනවා. ඔහු එංගලන්තයට එරෙහිව අහමදාබාද්හිදී අමතක නොවන ශතකයක් සමඟින් තරග 12කදී ලකුණු 748ක් රැස් කළේ 39.36ක සාමාන්‍යක් පවත්වා ගනිමින්. එමෙන්ම කඩුල්ල පසුපස සිටිමින් ඔහු  ඉනිම 23කදී දැවී යෑම් 39ක් වාර්තා කර තිබෙනවා.\nරවිචන්ද්‍රන් අශ්වින් (ඉන්දියාව)\nමේ ඉන්දීය මායාකාරී පිට දඟ පන්දු යවන්නා තරග 9කදී කඩුලු 54ක් දවා ගත්තේ 16.64ක සාමාන්‍යයක් ද සහිතවයි. එමෙන්ම පිතිකරණයෙන් ද දස්කම් දැක්වූ අශ්වින් ලකුණු 355ක් ලබා ගෙන ඇත්තේ සාමාන්‍ය 25.35ක රඳවා ගනිමින්. එයට චෙන්නායිහිදී එංගලන්තයට එරෙහිව ලබා ගත්\nශතකයක් ද ඇතුළත්.\nකයිල් ජේමිසන් (නවසීලන්තය)\nටිම් සවුති, ට්‍රෙන්ට් බෝල්ට් සහ නීල් වැග්නර් යන ලෝක මට්ටමේ වේගපන්දු යවන්නන් තිදෙනකුගෙන් සමන්විත නවසීලන්ත කණ්ඩායම තුළ, ජේමිසන් 2021 දී තරග 5කදී කඩුලු 27ක් දවා ගත්තේ සාමාන්‍ය 17.51ක් ලෙසින් තබා ගනිමින්.\nහසන් අලි (පකිස්ථානය)\nහසන් අලි 2021 දී පකිස්තානය වෙනුවෙන් තරග 9 කදී කඩුලු 41 ක් දවා ගත්තේ 16.07 ක ඉහල සාමාන්‍යයක් සහිතවයි. 2021 වසරේ දී තරගයකදී ඔහුගේ හොඳම පන්දු යැවීම වාර්තා වන්නේ  ලකුණු 114/10 ක් ලෙසින්.\nෂහීන් අෆ්රිඩි (පකිස්ථානය)\n2021 වසර ෂහීන් අෆ්රිඩිට මතක තබා ගත යුතුම වසරක් වී තිබෙනවා. අෆ්රිඩි තරඟ 9 කදී කඩුලු දවා ගැනීමේ සාමාන්‍ය 17.06 ක් ලෙස රඳවා ගනිමින් කඩුළු 47 ක් දවා ගෙන තිබෙනවා. ඊට කඩුලු 5 බැගින් දවා ගැනීම් තුනක් ද ඇතුළත්. තවමත් 21 වැනි වියේ පසුවන ෂහීන් ඉදිරි වසර කිහිපය තුළ පාකිස්තාන වේග පන්දු යැවීමේ ඒකකයේ බියකරු සාමාජිකයෙක් වනු නොඅනුමානයි.\nමේ අතර ජාත්‍යන්තර ක්‍රිකට් කවුන්සිලය අද නිකුත් කළ 2021 වසරේ එක්දින කණ්ඩායමට ශ්‍රී ලංකා කණ්ඩායමේ සුපිරි තුන් ඉරියව් ක්‍රීඩකයකු වන වනිදු හසරංග ද නම් කර තිබෙනවා.\nමීට අමතර ව ශ්‍රී ලංකා කණ්ඩායමේ ආරම්භක වේග පන්දු යවන්නා වන දුෂ්මන්ත් චමීරත් ජාත්‍යන්තර ක්‍රිකට් කවුන්සිලය නම් කළ වසරේ එක්දින කණ්ඩායමට ඇතුළත්.\nමේ කණ්ඩායමේත් නායකත්වයේ වගකීම පවරා ඇත්තේ, පාකිස්ථානයේ සුපිරි ආරම්භක පිතිකරු සහ කණ්ඩායම් නායකයා වන බාබර් අසාම්ට යි.\nබාබර් අසාම් මීට පෙර ජාත්‍යන්තර ක්‍රිකට් කවුන්සිලය විසින් ප්‍රකාශයට පත්කළ වසරේ විස්සයි විස්ස කණ්ඩායමේ නායකයා ලෙසිනුත් නම් කර තිබුණා.\nජාත්‍යන්තර ක්‍රිකට් කවුන්සිලය වසරේ එක් දින කණ්ඩායම නම් කරමින් ඒ සඳහා තෝරාගත් ක්‍රීඩකයින්ගේ දක්ෂතා සඳහන් කර තිබුණේ මෙලෙසින්.\nපෝල් ස්ටර්ලින් (අයර්ලන්තය)\nලකුණු 705ක් සමඟින්, පෝල් ස්ටර්ලින් 2021 වසරේ එක්දින තරගවල වැඩිම ලකුණු ලාභියා ලෙස 2021 වසර අවසන් කළා. ඔහු මේ ලකුණු සංඛ්‍යාව රැස් කළේ තරග 14කදී ලකුණු 79.66ක සාමාන්‍යයක් ද සහිතව ශතක තුනක් සහ අර්ධ ශතක දෙකක් සමගින්.\nජැනමන් මාලන් (දකුණු අප්‍රිකාව)\nජැනමන් මාලන් වසරේ ICC පිරිමි එක්දින කණ්ඩායමේ ස්ථානයක් වෙන් කරගන්නේ දකුණු අප්‍රිකානු කණ්ඩායමේ ප්‍රබලතම ආරම්භක පිතිකරු ලෙසින්. මාලන් 2021 වසරේ දී තරග අටකදී ලකුණු 509ක් රැස් කළේ ලකුණු 84.83ක සාමාන්‍යයක් රඳවා ගනිමින්. ඒ ලකුණු අතරට ශතක දෙකක් සහ අර්ධ ශතක දෙකක් ඇතුළත්.\nබාබර් අසාම් (නායක) (පකිස්තානය)\n2021 වසරේ තරග 6කට පමණක් ක්‍රීඩා කළ, බාබර් එහි දී ශතක දෙකක් සමඟ ලකුණු 405ක් ලබා ගැනීමට සමත් වුනා. දකුණු අප්‍රිකාවේ සහ එංගලන්තයේ දුෂ්කර විදේශ සංචාරවල දී මේ පාකිස්තාන නායකයා ඉතා වැදගත් දායකත්වයක් කණ්ඩායමට ලබා දුන්නා. ඔහු ජයග්‍රහණ කල තරගාවලි දෙකේදීම තරගාවලියේ වීරයා සම්මානය දිනා ගන්නටත් ඔහු සමත් වුණා.\nෆකර් සමාන් (පකිස්ථානය)\nෆකර් සමාන් 2021 වසරේ පාකිස්තාන එක්දින ඇඳුමේ විශිෂ්ටත්වයට තවත් අගයක් එකතු කළා. තරඟ 6ක් ක්‍රීඩා කරමින්, ඔහු ශතක දෙකක් සමඟින් ලකුණු 365 ක් රැස් කළේ 60.83 ක සාමාන්‍යයක් රඳවා ගනිමින්. එහිදී ඔහු දකුණු අප්‍රිකාවට එරෙහිව ජොහැන්නස්බර්ග්හිදී ලබා ගත් ලකුණු 193 ක්‍රිකට් ලෝලීන්ට කලකට අමතක නොවන ශතකයක් වනු ඇති.\nරසී වැන්ඩර් ඩුසන් (දකුණු අප්‍රිකාව)\nමේ දකුණු අප්‍රිකානු මැදපෙළ පිතිකරුවා 2021 වසරේදී පන්දු ඕවර 50 ආකෘතියේ දකුණු අප්‍රිකානු කන්ඩායමේ ගල් කණුව වුණා. ඔහු තරග 8ක දී ලකුණු 342ක් රැස් කළේ සාමාන්‍ය 57ක් ලෙස රඳවා ගනිමින්.\nෂකීබ් අල් හසන් (බංග්ලාදේශය)\nමේ ප්‍රවීණ තුන් ඉරියව් ක්‍රීඩකයා 2021 දී බංග්ලාදේශය වෙනුවෙන් පන්දුවාර 50 ආකෘතියෙන් තම ස්තාවරය දිගටම ප්‍රදර්ශනය කළ ක්‍රීඩකයෙකු වුණා.. ඔහු තරග 9කදී අර්ධ ශතක දෙකක් සමඟින් ලකුණු 277ක් ලබා ගත් අතර සාමාන්‍ය 17.52ක් ලෙසින් රඳවා ගනිමින් දවා ගත් කඩුලු 17ක් ද ඔහුගේ පැස තුල තිබුණා.\nමුෂ්ෆිකර් රහීම් (Wk) (බංග්ලාදේශය)\nමුෂ්ෆිකර් රහීම් ද 2021 වසරේ බංග්ලාදේශ ජයග්‍රහණ සඳහා ශක්තිමත් දායකත්වයක් ලබා දුන් ක්‍රීඩකයෙක්. තරග 9 කට ක්‍රීඩා කරමින්, ඔහු එක් ශතකයක් සමඟින් ලකුණු 407 ක් රැස් කළේ 58.14 ක සාමාන්‍යයක් ද සහිතවයි.\nවනිඳු හසරංග (ශ්‍රී ලංකාව)\nශ්‍රී ලංකා කණ්ඩායමට පිත්තෙන් සහ පන්දුවෙන් අත්‍යවශ්‍ය දායකත්වයක් සපයන්නා වන වනිඳු හසරංග 2021 වසරේ කෙටි තරග රටාවන්හිදී ශ්‍රී ලංකා කණ්ඩායමේ සුපිරි ක්‍රීඩකයා ලෙස දිගටම සිය ස්ථානය තහවුරු කර ගැනීමට සමත් වුණා. 2021 වසරේ දී ඔහු තරග 14කදී අර්ධ ශතක තුනක් සමඟින් ලකුණු 356ක් රැස් කළේ සාමාන්‍ය 27.38ක් ලෙස රඳවා ගනිමින්. එමෙන්ම 4.56ක සාමාන්‍යයක් රඳවා ගනිමින් ඔහු එම වසර තුළ දී දවාගෙන ඇති කඩුලු සංඛ්‍යාව 12ක්.\nමුස්ටාෆිසුර් රහ්මන් (බංග්ලාදේශය)\nබංග්ලාදේශ කණ්ඩායමේ වමත් වේග පන්දු යවන මේ ක්‍රීඩකයා 2021 දී තරග 10කදී කඩුලු 18ක් දවා ගත්තේ සාමාන්‍ය 21.55ක් ලෙසිනි. ඔහුගේ එක් ඕවරයක ලකුණු ලබාදීමේ සාමාන්‍ය ලෙස දැක්වුණේ 5.03ක්.\nසිමි සිං (අයර්ලන්තය)\nඅයර්ලන්ත කණ්ඩායම ප්‍රමුඛතම අවිය වන මේ ඕෆ් බ්‍රෙක් පන්දු යවන්නා 2021 වසරේදී තරග 13 කදී කඩුලු 19 ක් දවා ගත්තේ 20.15ක සාමාන්‍යයක් රඳවා ගනිමින්. එයට එක් කඩුළු ත්‍රිත්වයක්ද ඇතුළත් වුනා. ඔහු 46.66 ක සාමාන්‍යයක් රඳවා ගෙන ලකුණු 280ක් ද රැස් කරගෙන ඇති අතර එයට එක් ශතකයක් සහ අර්ධ ශතකයක් ඇතුළත්.\nදුෂ්මන්ත චමීර (ශ්‍රී ලංකාව)\nඔහුගේ වේගය ගැන සියල්ලන් විශ්මයට පත් කරමින්, 2021 වර්ෂයේදී තරඟ 14කට ක්‍රීඩා කරමින්, ඔහු කඩුලු 20ක් දවා ගත්තේ 29.30කසාමාන්‍යයක් ද 29.30ක් සමඟින්. ඒ අතර කඩුලු 5ක් දවා ගැනීමේ එක් අවස්තාවක් ද ඇතුළත්.",
       "URL": "https://www.hirunews.lk/294598/icc-වසරේ-ටෙස්ට්-ක්‍රිකට්-කණ්ඩායමේ-ආරම්භක-පිතිකරු-දිමුත්-කරුණාරත්න",
       "Category": "Local News",
       "Parent URL": "https://www.hirunews.lk/local-news.php?pageID=1411"
}