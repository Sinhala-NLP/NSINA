{
       "Source": "hirunews",
       "Timestamp": "Tuesday, 14 March 2023 - 8:35",
       "Headline": "බූරු මූණාට රැකවරණය දුන් තවත් හතරක් අත් අඩංගුවට",
       "News Content": "විදේශගත වීම සඳහා කටුනායක ගුවන් තොටුපළට පැමිණ සිටියදී අත්අඩංගුවට ගත් සංවිධානාත්මක අපරාධ කල්ලි සමාජිකයෙකු වන රවිදු වර්ණ රංගන හෙවත් බූරූ මූණාට රැකවරණය දීමේ චෝදනාව මත තවත් පුද්ලයින් 4 දෙනෙකු ඊයේ අත්අඩංගුවට ගෙන තිබෙනවා.\nසැකකරුට පළායාමට අවශ්‍ය පහසුකම් ලබාදීම, රැකවරණය ලබාදීම ඔවුන්ට එල්ල වී ඇති චෝදනා යි.\nමොවුන් අවුරුදු 38 සහ 43 යන වයස්වල පසුවන කටුවැල්ලේගම, මීගමුව සහ මිනුවන්ගොඩ ප්‍රදේශවල පදිංචිකරුවන්.\nමීට අමතර ව සැකකරුට පළා යාම සඳහා ලබාදුන් මෝටර් රථ දෙකක් ද පොලිස් භාරයට ගෙන තිබෙනවා.\nමීට පෙර බූරු මූණාට පොලිසියෙන් මුදවාගෙන රැගෙන යාමේ චෝදනාවට සැකපිට හිමිවරුන් දෙනමක් ඇතුළු 3 දෙනෙකු අත්අඩංගුවට ගත් අතර ඔවුන් මේ මස 24 දක්වා රක්ෂිත බන්ධනාගාරගත ව යි පසු වන්නේ.",
       "URL": "https://www.hirunews.lk/329894/බූරු-මූණාට-රැකවරණය-දුන්-තවත්-හතරක්-අත්-අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=477"
}