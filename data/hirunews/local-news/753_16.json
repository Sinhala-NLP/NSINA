{
       "Source": "hirunews",
       "Timestamp": "Sunday, 06 November 2022 - 13:41",
       "Headline": "ඍජු විදේශ ආයෝජනය වැඩිදියුණු කිරීමට ජනපතිගෙන් උපදෙස්",
       "News Content": "අපනයනය මූලික කරගත් ඍජු විදේශ ආයෝජන වැඩිදියුණු කිරීම සඳහා කලාපීය සහ ගෝලීය සැපයුම් දාමයන් වෙත පිවිසීම සහ දේශීය ආර්ථිකය යළි ගොඩනැංවීමේ රජයේ ආර්ථික වැඩපිළිවෙල ශක්තිමත් කිරීම සම්බන්ධයෙන් ජනාධිපති රනිල් වික්‍රමසිංහ උපදෙස් ලබා දී තිබෙනවා.\nඒ, ජාතික වෙළඳ සාකච්ඡා කමිටුවේ නිලධාරීන් සමඟ ඊයේ (05) පැවති සාකච්ඡාවකදියි.\nමෙහිදි ජනාධිපතිවරයා ප්‍රකාශ කර ඇත්තේ අන්තර්ජාතික වෙළඳාම, එහි ප්‍රමුඛතාවන් අනුව පෙළගැස්විය යුතු බවයි.\nඑමෙන්ම ඍජු විදේශ ආයෝජන ආකර්ශනය කරගැනීම සඳහා අවශ්‍ය වැඩපිළිවෙල උපරිමව ක්‍රියාත්මක කරන ලෙස ද ජනාධිපති රනිල් වික්‍රමසිංහ නිලධාරීන්ට උපදෙස් ලබා දී තිබෙනවා.",
       "URL": "https://www.hirunews.lk/319758/ඍජු-විදේශ-ආයෝජනය-වැඩිදියුණු-කිරීමට-ජනපතිගෙන්-උපදෙස්",
       "Category": "Local News",
       "Parent URL": "https://www.hirunews.lk/local-news.php?pageID=753"
}