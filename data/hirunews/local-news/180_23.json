{
       "Source": "hirunews",
       "Timestamp": "Sunday, 16 July 2023 - 8:37",
       "Headline": "ඌරුබොක්ක නිවසක් කොල්ලකෑ සිද්ධියට අදාළ තවත්  සැකකරුවකු දැලේ",
       "News Content": "ඌරුබොක්ක, හීගොඩ ප්‍රදේශයේ නිවෙසකට පසුගිය 11 වන දා පැමිණි පිරිසක් ගිනි අවි පෙන්වා නිවැසියන් බිය ගන්වා අයුතු ලෙස සිර කර මුදල් සහ දේපළ කොල්ලකෑමේ සිද්ධියට අදාළ තවත් ප්‍රධාන සැකකරුවකු ඊයේ (15) කොලොන්න ප්‍රදේශයේදී අත්අඩංගුවට ගෙන තිබෙනවා.\nසැකකරුගෙන් කරන ලද ප්‍රශ්න කිරීමේදී අපරාධය සඳහා යොදා ගත් මෙරට නිෂ්පාදිත ගිනි අවියක්, බෝර 12 පතරොම්, කොල්ලකන ලද මුදල් රුපියල් 250,000ක්, කොල්ලකන ලද මුදලින් ලබා ගත් ජංගම දුරකථන 02 සහ රන් මාලයක් සොයා ගෙන තිබෙනවා.\nඅත්අඩංගුවට ගත් මෙම සැකකරුට ගාල්ල සහ ඇඹිලිපිටිය මහේස්ත්‍රාත් අධිකරණ මඟින් වරෙන්තු 04ක් ද නිකුත් කර ඇති බවයි පොලිසිය පවසන්නේ.\nසැකකරු වයස අවුරුදු 54ක් වූ ඕමල්පේ දාපනේ ප්‍රදේශයේ පදිංචිකරුවෙක්.\nඔහු අද (16) මොරවක මහේස්ත්‍රාත් අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/341363/ඌරුබොක්ක-නිවසක්-කොල්ලකෑ-සිද්ධියට-අදාළ-තවත්-සැකකරුවකු-දැලේ",
       "Category": "Local News",
       "Parent URL": "https://www.hirunews.lk/local-news.php?pageID=180"
}