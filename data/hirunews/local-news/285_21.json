{
       "Source": "hirunews",
       "Timestamp": "Thursday, 08 June 2023 - 11:13",
       "Headline": "මන්ත්‍රී ගජේන්ද්‍රකුමාර් මානව හිමිකම් ‍යයි",
       "News Content": "පාර්ලිමේන්තු මන්ත්‍රී ගජේන්ද්‍රකුමාර් පොන්නම්බලම් මහතාගේ ප්‍රතිරූපයට හානි වන අයුරින් පොලිසිය කටයුතු කර ඇතැ‍යි පවසා එම මන්ත්‍ර්‍රීවරයා විසින් යාපනය ශ්‍රී ලංකා මානව හිමිකම් කාර්යාලයට පැමිණිලි කර තිබෙනවා.\nඒ අනුව ඊයේ (07) මරදන්කේණි පොලිසියේ නිලධාරීන් දෙදෙනෙකු යාපනයේ පිහිටි ශ්‍රී ලංකා මානව හිමිකම් කාර්යාලයට පැමිණ පසුගිය 02 වැනිදා වඩමාරච්චි විභාග ශාලාවක් අසල සිදු වූ ආරවුලක් සම්බන්ධව කරුණු දැක්වූ බව වාර්තා වෙනවා.\nගජේන්ද්‍රකුමාර් පොන්නම්බලම් මන්ත්‍ර්‍රීවරයාගේ කටයුතුවලට බාධා කිරීම, ඔහුට පහර දීමට උත්සාහ ගැනීම, බැන වැදීම හා තර්ජනය කිරීම සම්බන්ධවයි මන්ත්‍ර්‍රීවරයා මරදන්කේණි පොලිසියට එරෙහිව මානව හිමිකම් කාර්යාලයට පැමිණිලි කර ඇත්තේ.\nහෙට (09) දිනයේ ද තවත් පොලිස් නිලධාරීන් දෙදෙනෙකු මානව හිමිකම් කාර්යාලයට පැමිණ කරුණු දැක්වීමට නියමිතයි.",
       "URL": "https://www.hirunews.lk/337351/මන්ත්‍රී-ගජේන්ද්‍රකුමාර්-මානව-හිමිකම්-‍යයි",
       "Category": "Local News",
       "Parent URL": "https://www.hirunews.lk/local-news.php?pageID=285"
}