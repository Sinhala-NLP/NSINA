{
       "Source": "hirunews",
       "Timestamp": "Friday, 14 July 2023 - 9:44",
       "Headline": "පෙම්වතියගේ නිරුවත් ඡායාරූප බෙදාහැරි පාසල් පෙම්වතා ඇතුළු පිරිසට ඇප",
       "News Content": "උපන් දින සාදයකදී සිය පෙම්වතියගේ නිරුවත් සේයාරූ මිතුරන් කිහිපදෙනකු අතර හුවමාරු කරගැනීමේ සිදුවීමක් පිළිබඳව වාර්තා වෙනවා.\nකුරුණෑගල ප්‍රදේශයේ පාසලක සිසුන් කිහිපදෙනෙක් මෙසේ එම සේයා රූ හුවමාරු කරගෙන ඇති බවයි වාර්තා වෙන්නේ.\nපෙම්වතා යැයි පැවසෙන සැකකාර සිසුවා සම වයසේ පාසල් ශිෂ්‍යාවක සමඟ ඇසුරක් පවත්වා, ඇය සමග වූ විරසකයක් මත මේ අසභ්‍ය දර්ශන සිය උපන්දින සාදයේදී මිතුරන් අතර මෙසේ හුවමාරු කරගෙන තිබෙනවා.\nමේ සම්බන්ධයෙන් අපරාධ පරීක්ෂණ දෙපාර්තමේන්තුව විසින් අත්අඩංගුවට ගෙන අධිකරණයට ඉදිරිපත් කළ පාසල් සිසුන් 6 දෙනකු ලක්ෂය බැගින් වූ ශරීර ඇප මත මුදාහැරීමට කොළඹ ප්‍රධාන මහේස්ත්‍රාත් අධිකරණය ඊයේ (13) නියෝග කර තිබෙනවා.",
       "URL": "https://www.hirunews.lk/341162/පෙම්වතියගේ-නිරුවත්-ඡායාරූප-බෙදාහැරි-පාසල්-පෙම්වතා-ඇතුළු-පිරිසට-ඇප",
       "Category": "Local News",
       "Parent URL": "https://www.hirunews.lk/local-news.php?pageID=186"
}