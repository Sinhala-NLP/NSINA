{
       "Source": "hirunews",
       "Timestamp": "Saturday, 05 September 2020 - 12:27",
       "Headline": "කතරගම ගිය අගමැති (වීඩියෝ)",
       "News Content": "රටට ආශිර්වාද පතා සංවිධානය කළ පිංකම් මාලාවකට සහභාගී වීම සඳහා අග්‍රාමාත්‍ය මහින්ද රාජපක්ෂ මහතා කතරගම පුදබිමට පැමිණියා.\nකොරෝනා වසංගතයෙන් රට නිදහස් වීම වෙනුවෙන් ලැබුණු ආශිර්වාදයන්ට කෘතගුණ සැලකීම වෙනුවෙන් අග්‍රාමාත්‍ය මහින්ද රාජපක්ෂ මහතා ඊයේ කිරි වෙහෙර චෛත්‍යරාජයාණන් වහන්සේ වැඳපුදා ගත්තා.\nඉන් අනතුරුව අග්‍රාමාත්‍යවරයා කිරි වෙහෙර රාජමහා විහාරාධිපති පූජ්‍ය කොබවක ධම්මින්ද හිමියන් බැහැදැක උන්වහන්සේගේ සුවදුක් විමසූවා.\nඅග්‍රාමාත්‍යවරයා කතරගම දේවාල භූමියට පැමිණ එහි අෂ්ඨඵල බෝධීන් වහන්සේ ඉදිරිපිට පැවති පිරිත් සජ්ඣායනය සඳහා ද සහභාගී වුණා.\nඅනතුරුව අද පෙරවරුවේ කතරගම අභිනවාරාමයේ දී මහා සංඝරත්නය උදෙසා පැවැත්වූ දානමය පිංකම පැවැත්වුණේද අග්‍රාමාත්‍ය මහින්ද රාජපක්ෂ මහතාගේ සහභාගිත්වයෙන්.",
       "URL": "https://www.hirunews.lk/249469/කතරගම-ගිය-අගමැති-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2475"
}