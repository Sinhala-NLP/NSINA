{
       "Source": "hirunews",
       "Timestamp": "Wednesday, 19 July 2023 - 19:56",
       "Headline": "කැළණි පාලමේ ඇණ ගලවා නැහැ - ඇමති බන්දුලගෙන් දයාසිරිට පිළිතුරු  (වීඩියෝ)",
       "News Content": "දුෂණ විරෝධි පනත් කෙටුම්පත ජන්ද විමසීමකන් තොරව සංශෝධන සහිතව අද පාර්ලිමේන්තුවේදි සම්මත වුණා.\nකාරක සභා අවස්ථාවේදි අමාත්‍ය විජෙදාස රාජපක්ෂ මෙන්ම විපක්ෂය ගෙන ආ සංශෝධන කිහිපයක් පනත් කෙටුම්පතට එක්කරනු ලැබුවා.\nපාර්ලිමේන්තු කටයුතු ආරම්භයේදි කථානායකවරයා සදහන් කළේ සංශෝධන 193ක් දුෂණ විරෝධි පනත් කෙටුම්පතට ඉදිරිපත්ව තිබෙන බවයි.\nමේ අතර, නව කැළණි පාලමේ ඇණ ගලවා ඇති බවට පලවන වාර්තා අසත්‍ය බව අමාත්‍ය බන්දුල ගුණවර්ධන අද පාර්ලිමේන්තුවේදි ප්‍රකාශ කළා.\nඒ, පාර්ලිමේන්තු මන්ත්‍රී දයාසිරි ජයසේකර ඊයේ පාර්ලිමේන්තුවේ ඒ සම්බන්ධයෙන් සිදුකල විමසීමට ප්‍රතිචාර දක්වමින්.\nකෙසේ වෙතත් අනවසරයෙන් ඇතුලු‍ වූ පුද්ගලයින් විසින් නව කැළණි පාලමට සිදුකල හානි හේතුවෙන් රුපියල් මිලියන 5 යි දශම 9 ක අලාභයක් සිදුව ඇති බවද අමාත්‍යවරයා එහිදි කියා සිටියා.",
       "URL": "https://www.hirunews.lk/341807/කැළණි-පාලමේ-ඇණ-ගලවා-නැහැ-ඇමති-බන්දුලගෙන්-දයාසිරිට-පිළිතුරු-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=169"
}