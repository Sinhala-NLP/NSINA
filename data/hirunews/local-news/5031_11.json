{
       "Source": "hirunews",
       "Timestamp": "Thursday, 26 May 2016 - 14:05",
       "Headline": "ආපදාවලින් සබරගමුවේ පමණක් සිසුන් 28 ක් මරුට -  63,000 ක් තවමත් අවතැන්",
       "News Content": "අධ්‍යන පොදු සහතික පත්‍ර සාමාන්‍ය පෙළ විභාගය සදහා අයදුම්පත් භාරගැනීමේ දිනය ජූනි මස 10 වන දක්වා  දීර්ඝ කළ බව අධ්‍යාපන අමාත්‍ය අකිල විරාජ් කාරියවසම් පවසනවා.\nආපදා කළමනාකරණ මධ්‍යස්ථානයේ අද (26) පැවති මාධ්‍ය හමුවකට එක්වෙම්න් ඔහු කියා සිටියේ පැවති ආපදා තත්වය හේතුවෙන් මෙම තීරණය ගත් බවයි.\nඅමාත්‍යවරයා එහිදී වැඩිදුරටත් කියා සිටියේ ආපදා තත්ත්වයෙන් පීඩාවට පත්වු සිසුන් සදහා නිල ඇදුමු කට්ටල දෙකක් ලබා දීමට ද රජය තීරණය කළ බවයි.\nමේ අතර එම මාධ්‍ය හමුවට එක්වෙමින් ජාතික ගොඩනැගිළි පර්යේශණ සංවිධානයේ නායයාම් අංශයේ අධ්‍යක්ෂක ආර් එම් එස් බණ්ඩාර කියාසිටියේ අද දිනයේත් දිස්ත්‍රික්ක 4කට බලපැවැත්වෙන පරිදි නාය යාම් අනුතුරු නිවේදනයක් නිකුත් කර ඇති බවයි.\nඅරනායක සාමසර කන්දේ නාය යාමට හසු වු පුද්ගලයන් සෙවීමේ මෙහෙයුම් කටයුතු තවදුරටත් සිදුකරන බව එම මාධ්‍ය හමුවට එක්වු හමුදා මාධ්‍ය ප්‍රකාශක බ්‍රිගේඩියර් ජයනාත් ජයවීර කියා සිටියා.\nතුන්වන දිනයටත් ගං වතුරට හසුවූ ප්‍රදේශ පිරිසිඳු කිරීම කටයුතු සිවිල් ආරක්ශක බලකාය සිදුකරන බව එහි අධ්‍යක්ෂක, මාධ්‍ය ප්‍රකාශක මේජර් වජිර කුමාරතුංග කියා සිටියා.\nකාළගුණ විද්‍යා දෙපාර්තමේන්තුවේ අනාවැකි අංශයේ අධ්‍යක්ෂක සරත් ප්‍රේමලාල් කියා සිටියේ දිවයිනේ මධ්‍යම කඳුකරයේ බස්නාහිර බෑවුම්වල හා දිවයින අවට මුහුදු ප්‍රදේශ වල තද සුළං අපේක්ෂා කරන බවයි.",
       "URL": "https://www.hirunews.lk/134087/ආපදාවලින්-සබරගමුවේ-පමණක්-සිසුන්-28-ක්-මරුට-63000-තවමත්-අවතැන්",
       "Category": "Local News",
       "Parent URL": "https://www.hirunews.lk/local-news.php?pageID=5031"
}