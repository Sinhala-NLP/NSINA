{
       "Source": "hirunews",
       "Timestamp": "Thursday, 14 February 2019 - 16:22",
       "Headline": "හෝර්ටන් තැන්නේ මැණික් ගැරූ 5 දෙනෙකුට ලක්ෂ 8 ක දඩයක්",
       "News Content": "හෝර්ටන් තැන්න රක්ෂිතයේ මැණික් ගැරීමේ නිරතව සිටි පුද්ගලයන් 5 දෙනෙකු අත්අඩංගුවට ගෙන තිබෙනවා.\nහෝර්ටන් තැන්න ජාතික උද්‍යානයට අයත් කිරිමැටි ඔය ප්‍රදේශයේ නීති විරෝධීව මැණික් ගරමින් සිටියදී සැකකරුවන් අත්අඩංගුවට ගනු ලැබුවේ උද්‍යාන භාර නිලධාරීන් විසින්.\nඒ දින දෙකක් පුරා සිදු කළ වැටලීමකදීයි.\nසැකකරුවන් බලංගොඩ, පැල්මඩුල්ල සහ ඕපනායක ප්‍රදේශවල පදිංචිකරුවන්.\nමෙම පුද්ගලයන් නුවරළිය මහේස්ත්‍රාත් හමුවට ඉදිරිපත් කිරීමෙන් පසු එක් අයෙකුට රුපියල් එක්ලක්ෂ හැටදහස බැගින් පුද්ගලයන් 5 දෙනාට ලක්ෂ 8 ක දඩ මුදලක් නියමකර තිබෙනවා.\nඊට අමතරව රුපියල් ලක්ෂ 5 ක ශරිර ඇප මත සැකකරුවන් නිදහස් කළ බවයි අප වාර්තාකරු සඳහන් කළේ.\nඑමෙන්ම හෝර්ටන් තැන්න ජාතික උද්‍යාන භූමියේ අනවසරයෙන් මැණික් ගැරූ පුද්ගලයන්ට මෙතෙක් නියම කළ විශාලතම දඩ මුදල මෙය බව ද  සඳහන්.",
       "URL": "https://www.hirunews.lk/210411/හෝර්ටන්-තැන්නේ-මැණික්-ගැරූ-5-දෙනෙකුට-ලක්ෂ-8-ක-දඩයක්",
       "Category": "Local News",
       "Parent URL": "https://www.hirunews.lk/local-news.php?pageID=3502"
}