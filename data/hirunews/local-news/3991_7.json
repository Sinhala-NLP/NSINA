{
       "Source": "hirunews",
       "Timestamp": "Saturday, 14 April 2018 - 11:36",
       "Headline": "පස්දරු පියෙකුට දිවි අහිමි කළ රිය අනතුර",
       "News Content": "තංගල්ල - අගුණුකොළපැලැස්ස - ඇඹිලිපිටිය මාර්ගයේ කට්ටකඩුව ප්‍රදේශයේදී සිදුවූ රිය අනතුරකින් පුද්ගලයෙකු මියගොස් තිබෙනවා.\nඊයේ (14) රාත්‍රියේ සිදුවූ මේ අනතුරින් මියගොස් ඇත්තේ තංගල්ල කට්ටකඩුව ප්‍රදේශයේ පදිංචි 45 හැවිරිදි පස් දරු පියෙක්.\nඔහු සිය නිවස ඉදිරිපිට මාර්ගයේ ගමන් කරමින් සිටියදීයි මේ අනතුරට ලක්ව ඇත්තේ.\nඅනතුර සිදුකල හයිබ්‍රිඩ් වර්ගයේ මෝටර් රථය පලා යාමට තැත්කර ඇති අතර ඊට ඉඩ නොදුන් කිසියම් පිරිසක් මෝටර් රථයට ගිනි තබා තිබෙනවා.\nඑම මෝටර් රථය සම්පුර්ණයෙන්ම විනාශ වී ඇති බවයි පොලිසිය පැවසුවේ.\nඅනතුර සිදුකල මෝටර් රථයේ රියදුරු අත්අඩංගුවට ගෙන ඇති අතර අනතුර පිලිබඳව හුංගම පොලිසිය වැඩිදුර විමර්ශන සිදුකරනවා.\nමේ අතර , මෝටර් රථය ගිනි ගන්නා අයුරු අසල සිටි පුද්ගලයෙකු සිය ජංගම දුරකථනයෙන් පටිගත කර තිබුණේ මෙලෙසින්.\nඑම වීඩියෝව පහතින්..",
       "URL": "https://www.hirunews.lk/188366/පස්දරු-පියෙකුට-දිවි-අහිමි-කළ-රිය-අනතුර",
       "Category": "Local News",
       "Parent URL": "https://www.hirunews.lk/local-news.php?pageID=3991"
}