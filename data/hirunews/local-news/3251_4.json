{
       "Source": "hirunews",
       "Timestamp": "Saturday, 13 July 2019 - 7:24",
       "Headline": "ඇමති ධුරය ගත්තොත් රිෂාඩ්ට රතන හිමිගෙන් යළි විශ්වාසභංගයක්",
       "News Content": "පාස්කු ඉරිදා ප්‍රහාරය සම්බන්ධයෙන් හිටපු අමාත්‍ය රිෂාඩ් බදියුදීන්ට චෝදනා එල්ල වී තිබියදී යළිත් ඔහුට අමාත්‍ය ධුරය ලබාදීම අනුමත කළ නොහැකි බව එක්සත් ජාතික පක්ෂ පාර්ලිමේන්තු මන්ත්‍රී හේෂා විතානගේ පවසනවා.\nහිරු ප්‍රවෘත්ති අංශය කළ විමසීමකදී ඔහු ප්‍රකාශ කළේ සියළු චෝදනාවලින් හිටපු අමාත්‍යවරයා නිදහස් වන්නේ නම් යළි අමාත්‍ය ධුරය ලබා ගැනීම ගැටළුවක් නොවන බවයි.\nඉදිරියේදී හිටපු අමාත්‍ය රිෂාඞ් බදියුදීන් යළි අමාත්‍ය ධුරය භාර ගැනීමට සූදානම් බව හිටපු රාජ්‍ය අමාත්‍ය ෆයිසාල් කාසිම්, මාධ්‍යවේදීන් සිදුකළ විමසීමකදී කියා සිටියා.\nකෙසේ වෙතත්, පාර්ලිමේන්තු මන්ත්‍රී පූජ්‍ය අතුරලියේ රතන හිමියන් කියා සිටියේ හිටපු අමාත්‍ය රිෂාඩ් බදියුදීන් යළි අමාත්‍ය ධුරය භාර ගන්නේ නම් ඔහුට එරෙහිව යළිත් විශ්වාසභංගයක් ගෙන එන බවයි.",
       "URL": "https://www.hirunews.lk/220207/ඇමති-ධුරය-ගත්තොත්-රිෂාඩ්ට-රතන-හිමිගෙන්-යළි-විශ්වාසභංගයක්",
       "Category": "Local News",
       "Parent URL": "https://www.hirunews.lk/local-news.php?pageID=3251"
}