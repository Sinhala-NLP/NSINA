{
       "Source": "hirunews",
       "Timestamp": "Saturday, 24 December 2022 - 12:54",
       "Headline": "උත්සව සමයේ ගම් බිම් බලා යෑමට විශේෂ බස් සහ දුම්රිය",
       "News Content": "උත්සව සමයේදී ගම්බිම් බලා පිටත්වන ජනතාවට කොළඹින් පිටත්වීමට සහ ඒමට ශ්‍රී ලංකා ගමනාගමන මණ්ඩලයේ බස් රථ සහ දුම්රිය කිහිපයක් යොදවා තිබෙනවා.\nඅද සිට 27 වනදා දක්වා ප්‍රවාහන කටයුතු ලබාදීම සඳහා අතිරේක බස් රථ 200 ක් යොදවන බවයි ශ්‍රී ලංකා ගමනාගමන මණ්ඩලය ප්‍රකාශ කළේ.\nමේ අතර, නත්තල් උත්සවය වෙනුවෙන් ගම්බිම් බලා යාමට නියමිත ජනතාව සඳහා විශේෂ දුම්රියන් 8 ක් යොදවා ඇති බවයි දුම්රිය දෙපාර්තමේන්තුවේ නියෝජ්‍ය සාමාන්‍යාධිකාරි ගාමිණි සෙනෙවිරත්න කියා සිටියේ.",
       "URL": "https://www.hirunews.lk/323443/උත්සව-සමයේ-ගම්-බිම්-බලා-යෑමට-විශේෂ-බස්-සහ-දුම්රිය",
       "Category": "Local News",
       "Parent URL": "https://www.hirunews.lk/local-news.php?pageID=646"
}