{
       "Source": "hirunews",
       "Timestamp": "Saturday, 21 January 2023 - 8:03",
       "Headline": "අභාවප්‍රාප්ත සිනමාවේදිනී ආචාර්ය සුමිත්‍රා පීරිස්ගේ අවසන් කටයුතු අද පස්වරුවේ",
       "News Content": "අභාවප්‍රාප්ත සිනමාවේදිනී ආචාර්ය සුමිත්‍රා පීරිස්ගේ අවසන් කටයුතු රාජ්‍ය ගෞරව සහිතව අද (21) සිදු කෙරෙනවා.\nඒ, කොළඹ නිදහස් චතුරශ්‍ර පරිශ්‍රයේ දීයි.\nපස්වරු 4ට අවමංගල්‍ය උත්සවය සිදුකිරීමට නියමිත බවයි රාජ්‍ය පරිපාලන ස්වදේශ කටයුතු, පළාත් සභා හා පළාත්පාලන අමාත්‍යාංශය සඳහන් කළේ.\nආචාර්ය සුමිත්‍රා පීරිස් පෙරේදා පෙරවරුවේ අභාවප්‍රාප්ත වනවිට 87 වන වියේ පසුවුණා.\nචිත්‍රපට රැසක් ඇය විසින් අධ්‍යක්ෂණය කර ඇති අතර ගැහැණු ළමයි, ගඟ අද්දර, යහළු යෙහෙලි, මායා, සාගර ජලය මදි හැඩුවා ඔබ සන්දා, ලොකුදුව, දුවට මවක මිස, වෛයිෂ්නාවි සහ සක්මන් මළුව ඒ අතරින් ප්‍රධානයි.",
       "URL": "https://www.hirunews.lk/325542/අභාවප්‍රාප්ත-සිනමාවේදිනී-ආචාර්ය-සුමිත්‍රා-පීරිස්ගේ-අවසන්-කටයුතු-අද-පස්වරුවේ",
       "Category": "Local News",
       "Parent URL": "https://www.hirunews.lk/local-news.php?pageID=588"
}