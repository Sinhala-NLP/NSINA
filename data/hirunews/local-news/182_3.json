{
       "Source": "hirunews",
       "Timestamp": "Saturday, 15 July 2023 - 15:06",
       "Headline": "ත්‍රීරෝද රථ අලංකාර කරන්නන්ගේ සංගමයෙන් විරෝධයක්",
       "News Content": "විවිධ උපාංග සවිකර ඇති ත්‍රීරෝද නියාමනය කිරීමට මෝටර් රථ පුවාහන දෙපාර්තමේන්තුව විසින් ගෙන ඇති තීරණයට ත්‍රීරෝද රථ අලංකාර කරන්නන්ගේ සංගමය සිය විරෝධය පළ කරනවා.\nඔවුන් පවසන්නේ මෙම අලංකරණ කටයුතු සඳහා මුදල් අය කිරීම අසාධාරණ බවයි.\nත්‍රීරෝද රථ අලංකාර කිරීම සඳහා යොදන විවිධ අංගෝපාංග වෙනුවෙන් මිලගණන් ප්‍ර කාශයට පත් කරමින් මෝටර් රථ ප්‍රවාහන දෙපාර්තමේන්තුව විසින් පසුගියදා ගැසට් පත්‍රයක් නිකුත් කළා.\nඒ යටතේ අනුව ත්‍රීරෝද රථ අලංකාර කිරීම සඳහා විවිධ අංගෝපාංග සවි කිරීමට අවසර ඇැතත් ඒ සඳහා විවිධ ගාස්තු අය කෙරෙනවා.\nකෙසේ වෙතත් ත්‍රීරෝද රථ අලංකාර කරන්නන්ගේ සංගමය හා ත්‍රීරෝද රථ හිමියන්ගේ සංගමය පවසන්නේ මේ හේතුවෙන් වෘත්තීය ත්‍රි රෝද රථ හිමි කරුවන් දැඩි අර්බුදයකට මුහුණපාන බවයි.\nමේ අතර මෝටර් රථ ප්‍රවාහන සහකාර කොමසාරිස්වරයා මේ සම්බන්ධයෙන් අදහස් දක්වමින් කියා සිටියේ මෝටර් රථ වාහන පනතට අනුව වාහනයක මූලාකෘතිය කිසිඳු අයුරකින් වෙනස් කළ නොහැකි බවයි.",
       "URL": "https://www.hirunews.lk/341307/ත්‍රීරෝද-රථ-අලංකාර-කරන්නන්ගේ-සංගමයෙන්-විරෝධයක්",
       "Category": "Local News",
       "Parent URL": "https://www.hirunews.lk/local-news.php?pageID=182"
}