{
       "Source": "hirunews",
       "Timestamp": "Sunday, 14 February 2021 - 7:25",
       "Headline": "දිවයින පුරා වැටලීමකින් 3,880ක් අත්අඩංගුවට",
       "News Content": "දිවයින පුරා ඊයේ සිදුකරන ලද වැටලීම්වලින් විවිධ වැරදිවලට සම්බන්ධ 3,880 දෙනෙකු අත්අඩංගුවට ගෙන ඇති බව පොලිස් මාධ්‍ය ප්‍රකාශක නියෝජ්‍ය පොලිස්පති අජිත් රෝහණ ප්‍රකාශ කළා.\nඔහු කියා සිටියේ පොලිස් ස්ථාන 494ක නිලධාරීන් 16,894ක් සහ පොලිස් නිල සුනඛයින් 60 දෙනෙකුගේ සහභාගීත්වයෙන් මෙම වැටලීම සිදුකළ බවයි.\nමෙම මෙහෙයුමේදී විවිධ වැරදි සම්බන්ධයෙන් සැකපිට පුද්ගලයන් 672ක්, විවිධ වැරදි සම්බන්ධයෙන් අවශ්‍ය කර සිටි පුද්ගලයන් 127ක්, නීති විරෝධී මත්පැන් සහ මත්ද්‍රව්‍ය ළග තබා ගැනීම සම්බන්ධයෙන් පුද්ගලයන් 983ක් සහ නීති විරෝධී ගිනි අවි ළග තබාගත් පුද්ගලයන් 8ක් ගිනි අවි 8ක් ද සමග අත්අඩංගුවට ගෙන තිබෙනවා.",
       "URL": "https://www.hirunews.lk/262529/දිවයින-පුරා-වැටලීමකින්-3880ක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2149"
}