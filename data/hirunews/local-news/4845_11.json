{
       "Source": "hirunews",
       "Timestamp": "Sunday, 09 October 2016 - 10:07",
       "Headline": "අතුරු වෛද්‍ය වෘත්තීකයන්ගේ වර්ජනය අත්හිටුවයි",
       "News Content": "අතුරු වෛද්‍ය වෘත්තීකයින් හෙට දිනයේදී ආරම්භ කිරීමට සැලසුම් කර තිබූ වැඩවර්ජනය තාවකාලිකව අත්හිටුවා තිබෙනවා.\nඅතුරු වෛද්‍ය සේවා ඒකාබද්ධ පෙරමුණේ සභාපති උපුල් රෝහණ සදහන් කළේ සෞඛ්‍ය ලේකම්වරයා සමග ඊයේ පැවති සාකච්ඡාවකදී තම ඉල්ලීම්වලට විසදුම් ලබාදීමට ඔහු එකගත්වය පළ කිරීම හේතුවෙන් මෙලෙස වැඩවර්ජනය තාවකාලිකව අත්හිටුවූ බවයි.\nඅතුරු වෛද්‍ය වෘත්තීන් වෙනුවෙන් සම සෞඛ්‍ය උපාධි පාඨමාලා ඇරඹීම ඇතුළු ඉල්ලීම් 6 ක් මුල් කර ගනිමින් මෙම සංකේත වැඩවර්ජනය දියත් කිරීමට ඔවුන් සැලසුම් කර තිබුණා.\nකෙසේ වෙතත්, කඩිනමින් තම ඉල්ලීම්වලට විසදුම් ලබානොදුනහොත් ලබන 17 වනදා නැවත සිය වෘත්තීය ක්‍රියාමාර්ගය ආරම්භ කරන බවයි අතුරු වෛද්‍ය සේවා ඒකාබද්ධ පෙරමුණ කියා සිටියේ.",
       "URL": "https://www.hirunews.lk/144784/අතුරු-වෛද්‍ය-වෘත්තීකයන්ගේ-වර්ජනය-අත්හිටුවයි",
       "Category": "Local News",
       "Parent URL": "https://www.hirunews.lk/local-news.php?pageID=4845"
}