{
       "Source": "hirunews",
       "Timestamp": "Wednesday, 24 March 2021 - 15:55",
       "Headline": "කළුතර බන්ධනාගාරයේන් ජංගම දුරකථනයක් සොයා ගැනේ",
       "News Content": "අද 24 දින අළුයම 04.50ට පමණ කළුතර බන්ධනාගාරයේ තාප්පයට පිටත සිට යම්කිසි පාර්සලයක් විසි කර පුද්ගලයෙකු දිව යන අයුරු මුරපොලක ආරක්ෂක රාජකාරියේ සිටි නිළධාරින් වෙත නිරික්ෂණය වී තිබෙනවා.\nපසුව පාර්සලය පතිත වූ බන්ධනාගාරයේ C අංශයේ ඇතුළත භූමිය පරික්ෂා කිරිමේදී තණ කොළ වලින් ආවර්ණය කරන ලද පාර්සලයක් සොයා ගැනීමට බන්ධනාගාර නිලධාරින් සමත් වුනා.\nඑය පරික්ෂා කිරිමේදී ඒ තුල ජංගම දුරකථනයක්ද, දුරකථන බැටරියක්ද, සහ දුම්කොළ තිරු 08ක්ද සොයා ගත්තා.\nඅත්අඩංගුවට ගන්නා ලද තහනම් ද්‍රව්‍ය ඉදිරි විමර්ශණ කටයුතු සදහා කළුතර උතුර පොලිස් ස්ථානය වෙත භාර දීමට නියමිතයි.",
       "URL": "https://www.hirunews.lk/266404/කළුතර-බන්ධනාගාරයේන්-ජංගම-දුරකථනයක්-සොයා-ගැනේ",
       "Category": "Local News",
       "Parent URL": "https://www.hirunews.lk/local-news.php?pageID=2066"
}