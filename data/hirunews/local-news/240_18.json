{
       "Source": "hirunews",
       "Timestamp": "Saturday, 24 June 2023 - 13:34",
       "Headline": "හොර රහසේ  වළදැමූ බිළිඳියගේ සිරුර සම්බන්ධයෙන් පොලිස්  විමර්ශන",
       "News Content": "රහසිගතව වළදැමූ දින විසිඑකක් වයසැති බිළිදියකගේ සිරුර නැවත ගොඩ ගැනීමට මුන්දලම පොලිසිය අධිකරණයට කරුණු වාර්තා කර තිබෙනවා.\nමුන්දලම අඟුණවිල ,අක්කර වෙල්ලිය ප්‍රදේශයේ පදිංචි තිස් පස් හැවිරිදි කාන්තාවගේ  දින විසි එකක් වයසැති  දියණිය  ඊයේ   මියයාමෙන් අනතුරුව මෙලෙස වළදමා ඇති බව  වාර්තා වෙනවා.\nමුස්ලිම් පල්ලියේ සභාපති වෙත දැනුම් දීමෙන් පසුව අක්කරවෙල්ලිය  මුස්ලිම් සුසාන භූමියේ දී මෙලෙස භූමිදාන කටයුතු කර ඇති බව ප්‍රදේශය භාර ග්‍රාම නිලධාරිනිය විසින් මුන්දලම පොලීසිය දැනුවත් කිරීමෙන් අනතුරුව විමර්ශන ආරම්භ කර තිබෙන බව පොලීසිය පවසයි.\nඅධිකරණයට කරුණු වාර්තා කිරීමෙන් අනතුරුව නැවතත් බිළිඳියගේ සිරුර ගොඩගෙන පරීක්ෂණයට ලක් කිරීමට මුන්දලම පොලිසිය පියවර ගෙන තිබෙනවා.",
       "URL": "https://www.hirunews.lk/338931/හොර-රහසේ-වළදැමූ-බිළිඳියගේ-සිරුර-සම්බන්ධයෙන්-පොලිස්-විමර්ශන",
       "Category": "Local News",
       "Parent URL": "https://www.hirunews.lk/local-news.php?pageID=240"
}