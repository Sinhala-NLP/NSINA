{
       "Source": "hirunews",
       "Timestamp": "Saturday, 19 August 2023 - 9:13",
       "Headline": "මුදල් වංචාවක් සිදු කළ සැකකරුවෙකු අත්අඩංගුවට",
       "News Content": "එංගලන්තය හා පෝලන්ත රටෙහි විදේශ රැකියා ලබාදෙන බව පවසමින් මුදල් වංචා කළ සැකකරුවෙකු අත්අඩංගුවට ගෙන තිබෙනවා.\nමෙහි විමර්ශන කටයුතු සිදුකර ඇත්තේ කොළඹ වංචා විමර්ශන කාර්යංශයට ලැබුණු පැමිණිලි 07කට සම්බන්ධවයි.\nඅත්අඩංගුවට ගත් සැකකරු වයස අවුරුදු 55ක් වන වේයන්ගොඩ ප්‍රදේශයේ පදිංචිකරුවෙක්.\nමෙම සැකකරු විසින් කොළඹ 05 ප්‍රදේශයේ ආයතනයක් පවත්වා ගෙන යමින් විදෙස් රැකියා ලබාදෙන බවට රුපියල් කෝටියකට අධික මුදලක් වංචාකර ඇති බවත්, විදෙස් සේවා නියුක්තිය සඳහා පුද්ගලයින් විදේශගත කිරීම සම්බන්ධ‍ව විදේශ සේවා නියුක්ති කාර්යන්ශයේ ලියාපදිංචි සහතිකයක් සැකකරු විසින් ලබාගෙන නොමැති බවත් අනාවරණය වී තිබෙනවා.\nපොලිසිය වැඩිදුර පැවසුවේ කොළඹ වංචා විමර්ශන කාර්යංශය මේ පිළිබඳව වැඩිදුර විමර්ශන සිදු කරන බවයි.",
       "URL": "https://www.hirunews.lk/345360/මුදල්-වංචාවක්-සිදු-කළ-සැකකරුවෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=87"
}