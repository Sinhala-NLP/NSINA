{
       "Source": "hirunews",
       "Timestamp": "Thursday, 03 November 2022 - 13:02",
       "Headline": "සුළු පන්න ධීවර වෘත්තිය අර්බුදයක (වීඩියෝ)",
       "News Content": "සුළු පන්න ධීවර වෘත්තියේ නිරත ධීවරයින් රටට අවශ්‍ය මතස්‍ය සම්පත සපුරාලීමේ වගකීමේ වැඩි කාර්යභාරයක් ඉටු කරනු ලබනවා.\nනමුත් මේ වනවිට පවතින ආර්ථික අර්බුදය මෙරට අනෙකුත් ක්ෂේත්‍රවලට මෙන්ම සුළුපන්න ධීවර වෘත්තියට ද එල්ල කර ඇත්තේ මරු පහරක්.\nමීගමුව ප්‍රදේශයේ සුළු පන්න ධීවර වෘත්තියේ නියලෙන ධීවරයින් රටේ පවතින අර්බුදකාරී තත්ත්වය හමුවේ දැඩි දුෂ්කරතාවයකට පත්ව තිබෙනවා.\nමීගමුව ප්‍රදේශයේ සුළු පන්න ධීවර බෝට්ටු 1300ක් පමණ ප්‍රමාණයක් දෛනිකව මුහුදු ගොස් මාළු ඇල්ලීම සඳහා යොදවා තිබී ඇති අතර මේ වන විට පවතින ඉන්ධන ගැටළුව හමුවේ ඉන් ධීවර බොට්ටු 800ක් පමණ මුහුදු යෑමෙන් වැළකී තිබෙනවා.\nධීවරයින් පවසන්නේ ඔවුන්ට බෝට්ටු සඳහා ලබාදෙන භූමිතෙල් ලීටර් 20 ක ප්‍රමාණය ප්‍රමාණවත් නොවන බවයි.\nතවද ධීවර බොට්ටු සඳහා අවශ්‍ය ආම්පන්න සහ එන්ජින් මිල අධික ලෙස ඉහළ යාම ද ගැටලුවක් වී තිබෙනවා.\nසතියට දින 6ක පමණ ධීවර රැකියාවේ නියළුනු සුළු පන්න ධීවරයින් මේ වන විට එම රැකියාවේ නියලෙන්නෙ සතියට දින 2ක් හෝ 3 ක් පමණයි.\nඒ හේතුවෙන් සුළු පන්න ධීවර වෘත්තියේ නියලෙන විශාල පිරිසකට ඔවුන්ගේ ජීවනෝපාය ද කෙමෙන් කෙමෙන් අහිමිවෙන් පවතිනවා.\nඔවුන් පවසන්නෙ මේ පිළිබඳව වගකිය යුතු නිළධාරින් කඩිනමින් මැදිහත් වී විසඳුමක් ලබාදෙන ලෙසයි.",
       "URL": "https://www.hirunews.lk/319526/සුළු-පන්න-ධීවර-වෘත්තිය-අර්බුදයක-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=759"
}