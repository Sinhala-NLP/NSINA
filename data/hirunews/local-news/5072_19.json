{
       "Source": "hirunews",
       "Timestamp": "Tuesday, 26 April 2016 - 10:15",
       "Headline": "සාදයට ආ සිසුවියන් දෙදෙනා දුම්රියට බිලිවු හැටි",
       "News Content": "දෙහිවල ප්‍රදේශයේදී දුම්රියේ ගැටීමෙන් පාසල් සිසුවියන් දෙදෙනෙකු ජීවිතක්ෂයට පත්වුණා.\nමරදානේ සිට දකුණු කළුතර බලා ඊයේ රාත්‍රියේ ධාවනය වෙමින් පැවති දුම්රියේ ගැටීමෙන් මෙලෙස මිය ගොස් ඇත්තේ සාදයක් සඳහා පැමිණි බම්බලපිටිය ප්‍රදේශයේ බාලිකා පාසලක උසස් පෙළ හදාරමින් සිටින සිසුවියන් දෙදෙනෙක්.\nමෝටර් රථයෙන් පැමිණි ඔවුන් ඉන් බැස සාදය පැවැත්වෙන ස්ථානයට යාම සඳහා දුම්රිය මාර්ගය මාරු වෙමින් සිටියදී අනතුරට ලක්වී ඇති බව දෙහිවල පොලීසිය සදහන් කළේ.\n19 හැවිරිදි වියේ පසුවන එම තරුණියන්ගෙන් එක් අයෙකු වැල්ලවත්ත ප්‍රදේශයේ පදිංචිකාරිනියක් වන අතර අනෙක් තරුණිය කැළණිය ප්‍රදේශයේ පදිංචිකාරිනියක්.",
       "URL": "https://www.hirunews.lk/131761/සාදයට-ආ-සිසුවියන්-දෙදෙනා-දුම්රියට-බිලිවු-හැටි",
       "Category": "Local News",
       "Parent URL": "https://www.hirunews.lk/local-news.php?pageID=5072"
}