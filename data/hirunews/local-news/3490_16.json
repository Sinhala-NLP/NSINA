{
       "Source": "hirunews",
       "Timestamp": "Thursday, 21 February 2019 - 15:18",
       "Headline": "වී කිලෝවකට රුපියල් 60ක සහතික මිලක් ඉල්ලා වැලිකන්දේ උද්ඝෝෂණයක්",
       "News Content": "රජය විසින් වී කිලෝවකට ලබාදෙන සහතික මිල රුපියල් 60 දක්වා වැඩි කරන්නැයි ඉල්ලා අද දහවල් වැලිකන්ද නගරයේදී උද්ඝෝෂණයක් පැවැත්වුනා.\nඒකාබද්ධ ගොවිජන ව්‍යාපාරයේ නියෝජිතයන් සහ මහවැලි බී කලාපයේ ගොවීන් මෙම උද්ඝෝෂණයට එක්ව සිටි බවයි අප වාර්තාකරු සඳහන් කළේ.\nඅනතුරුව ඔවුන් තම ඉල්ලීම් ඇතුලත් සංදේශයක් වැලිකන්ද ප්‍රාදේශීය ලේකම්වරිය වෙත භාරදෙනු ලැබුවා.\nඑහිදී ප්‍රාදේශීය ලේකම්වරිය සඳහන් කර ඇත්තේ ගොවීන්ගේ ඉල්ලීම් පිළිබඳ රජයේ බලධාරීන්ට දැනුම්දීමට කටයුතු කරන බවයි.",
       "URL": "https://www.hirunews.lk/210909/වී-කිලෝවකට-රුපියල්-60ක-සහතික-මිලක්-ඉල්ලා-වැලිකන්දේ-උද්ඝෝෂණයක්",
       "Category": "Local News",
       "Parent URL": "https://www.hirunews.lk/local-news.php?pageID=3490"
}