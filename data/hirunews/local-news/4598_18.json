{
       "Source": "hirunews",
       "Timestamp": "Friday, 24 March 2017 - 7:50",
       "Headline": "බිරිඳ ඝාතනය කළ සැමියෙකු වස පානය කරයි",
       "News Content": "බිරිඳට තියුණු ආයුධයකින් පහරදී ඝාතනය කල පුද්ගලයකු වස පානය කර සියදිවි නසා ගැනීමට උත්සාහ කර තිබෙනවා.\nඊයේ සවස මතුගම පොල්ගහවත්ත ප්‍රදේශයේ නිවසකදී ඝාතනයට ලක්වී ඇත්තේ 39 හැවිරිදි කාන්තාවක්.\nඑම කාන්තාවට තියුණු ආයුධයකින් පහරදී ඝාතනය කර ඇත්තේ සැමියා බවයි පොලිසිය සඳහන් කලේ.\nඝාතනයෙන් පසු සැකකරු වස පානය කර ඇති අතර ඔහු බරපතල තත්වයෙන් කලුතර නාගොඩ රෝහලේ දැඩි සත්කාර ඒකකයේ ප්‍රතිකාර ලබනවා.\nපවුල් ආරවුලක් දුරදිග යාමෙන් ඝාතනය සිදුව ඇති බවටයි අනාවරණ වී ඇත්තේ.\nමියගිය කාන්තාවගේ මළ සිරුර පිඹුර රෝහලේ තැන්පත් කර ඇති අතර පශ්චාත් මරණ පරීක්ෂණය අද සිදු කෙරෙනවා.",
       "URL": "https://www.hirunews.lk/157585/බිරිඳ-ඝාතනය-කළ-සැමියෙකු-වස-පානය-කරයි",
       "Category": "Local News",
       "Parent URL": "https://www.hirunews.lk/local-news.php?pageID=4598"
}