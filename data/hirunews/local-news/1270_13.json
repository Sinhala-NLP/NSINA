{
       "Source": "hirunews",
       "Timestamp": "Saturday, 26 March 2022 - 13:27",
       "Headline": "හවුති ප්‍රහාරයකින් සෞදියේ ඉන්ධන ගබඩාවක් ගිනි ගනී",
       "News Content": "සෞදි අරාබියේ ජෙඩා නුවර පිහිටි සෞදි ඇරම්කෝ ඉන්ධන ගබඩාවකට එල්ල වූ යේමන - හවුති කැරලිකරුවන්ගේ ප්‍රහාරයකින් එහි ඉන්ධන ටැංකි දෙකක ගින්නක් හට ගෙන ඇති අතර, ඉන් ජීවිත හානි කිසිවක් සිදුව නැහැ.\nරතු මුහුදට මුහුණලා පිහිටි ජෙඩා නුවර මේ සති අන්තයේ ග්‍රෝන් - ප්‍රී මෝටර් රථ ධාවන තරගාවලියක් පැවැත්වෙන අතර, මෙම ගින්න හේතුවෙන් එය අවලංගු නොකරන බවයි සංවිධායකයන් ප්‍රකාශ කළේ.\nයේමන - හවුති කැරලිකරුවන් සෞදි අරාබියේ ඉන්ධන නිෂ්පාදන සහ ගබඩා පහසුකම්වලට මෙලෙස ප්‍රහාර උත්සන්න කර ඇත්තේ රාම්සාන් මාසයේ තාවකාලික සටන් විරාමයට පෙරාතුවයි.",
       "URL": "https://www.hirunews.lk/300433/හවුති-ප්‍රහාරයකින්-සෞදියේ-ඉන්ධන-ගබඩාවක්-ගිනි-ගනී",
       "Category": "Local News",
       "Parent URL": "https://www.hirunews.lk/local-news.php?pageID=1270"
}