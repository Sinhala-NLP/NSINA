{
       "Source": "hirunews",
       "Timestamp": "Friday, 21 July 2023 - 12:25",
       "Headline": "ASP ගේ බර එසවුම් යන්ත්‍රය සොරාගත් සැරයන් අත්අඩංගුවට",
       "News Content": "මහජන ආරක්ෂක අමාත්‍යාංශයේ වැඩබලන අධ්‍යක්ෂක සහකාර පොලිස් අධිකාරී කුමාර ගුණරත්න  සතුව තිබූ භාණ්ඩ එසවීමේ යන්ත්‍රයක් සොරා ගත් විශ්‍රාමික පොලිස් සැරයන්වරයකු කොළඹ අපරාධ කොට්ඨාසය විසින් අත්අඩංගුවට ගෙන තිබෙනවා.\nරුපියල් ලක්ෂ 10ක පමණ වටිනාකමින් යුතු මෙම යන්ත්‍රය කොල්ලුපිටිය ඔහුගේ නිල නිවසේ තිබියදී මෙලෙස සොරා ගෙන ඇති බව පොලිසිය පවසයි.\nමාස හයකට පමණ පෙර දී සොරකම් කළ මෙම යන්ත්‍රය සම්බන්ධයෙන් කොළඹ අපරාධ කොට්ඨාසයට ලද පැමිණිල්ලක් අනුව විමර්ශන සිදුකර සැකකාර නිලධාරියා අත්අඩංගුවට ගෙන තිබෙනවා.",
       "URL": "https://www.hirunews.lk/342006/asp-ගේ-බර-එසවුම්-යන්ත්‍රය-සොරාගත්-සැරයන්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=164"
}