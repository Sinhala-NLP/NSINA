{
       "Source": "hirunews",
       "Timestamp": "Monday, 24 August 2020 - 7:41",
       "Headline": "මේ මස අවසන් වීමට පෙර රජයේ නිළ නිවාස භාර දිය යුතුයි - හිටපු මන්ත්‍රීවරුන්ට දැනුම් දෙයි",
       "News Content": "රජයේ නිල නිවාස මෙතෙක් භාර නොදුන් පසුගිය පාර්ලිමේන්තුව නියෝජනය කළ, එහෙත් මෙවර පාර්ලිමේන්තුවට තේරී පත් නොවූ හිටපු මන්ත්‍රීවරුන්ට ඒවා භාරදීම සඳහා අවසන් කාලයක් රාජ්‍ය සේවා පළාත් සභා සහ පළාත්පාලන අමාත්‍යාංශය ප්‍රකාශයට පත්කර තිබෙනවා.\nඒ අනුව මේ මස 31 වනදාට පෙර රජයේ නිල නිවාස භාරදෙන ලෙසටයි දැනුම්දී ඇත්තේ.\nමේ වන විටත් පසුගිය පාර්ලිමේන්තුව නියෝජනය කළ බහුතර මන්ත්‍රීවරුන් පිරිසක් රජයේ නිල නිවාස භාරදීමට කටයුතු කර ඇති බවයි එම අමාත්‍යාංශ ප්‍රකාශකයෙකු හිරු ප්‍රවෘත්ති අංශයට සදහන් කළේ.\nපාර්ලිමේන්තුව විසුරුවා හැර මාස 3ක කාලයක් තුළ රජයේ නිල නිවාස භාර දිය යුතු වනවා.\nමේ අතර, නව පාර්ලිමේන්තුවේ මන්ත්‍රීවරුන්ගේ ඉල්ලීම් අනුව අදාළ නිළ නිවාස ඔවුන් වෙත ලබාදීමට ද ඉදිරියේදී පියවර ගනු ඇති.",
       "URL": "https://www.hirunews.lk/248493/මේ-මස-අවසන්-වීමට-පෙර-රජයේ-නිළ-නිවාස-භාර-දිය-යුතුයි-හිටපු-මන්ත්‍රීවරුන්ට-දැනුම්-දෙයි",
       "Category": "Local News",
       "Parent URL": "https://www.hirunews.lk/local-news.php?pageID=2502"
}