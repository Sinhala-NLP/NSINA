{
       "Source": "hirunews",
       "Timestamp": "Sunday, 21 May 2017 - 10:44",
       "Headline": "ව්‍යාජ මුදල් තොගයක් සමග ලියාපදිංචි අපරාධකරුවෙක් පොලිස් දැලේ",
       "News Content": "කොල්ලුපිටිය රාත්‍රී සමාජ ශාලාවකදී ව්‍යාජ රුපියල් දහසේ නෝට්ටු 75 ක් සමග පුද්ගලයකු පොලිස් අත්අඩංගුවට ගෙන තිබෙනවා.\nඅද අලුයම කැසිනෝ ක්‍රීඩාවට පැමිණි පුද්ගලයකු ළග තිබු මුදල් සම්බන්ධයෙන් ඇතිවු සැකයක් මත රාත්‍රී සමාජ ශාලාවේ කළමණාකරු පොලිසියට කළ දැනුම්දීමකට අනුවයි සැකකරු අත්අඩංගුවට ගෙන ඇත්තේ.\nමෙම පුද්ගලයා සම්බන්ධයෙන් විමර්ශණ කිරීමේදී හෙළිවී ඇත්තේ ඔහු දිවයිනේ ලියාපදිංචි අපරාධකරුවෙකු බවයි.\nවැල්ලවත්ත ප්‍රදේශයේ වාහන සොරකම් කිරීම් 2 ක් සඳහා සහ ක්‍රෙඩිට් කාඩ්පත් මගින් මුදල් වංචා කිරීම් ඇතුලු අපරාධ ගණනාවක් සම්බන්ධයෙන් නඩු පවතින පුද්ගලයකු බවට ද හෙළිවී තිබෙනවා.\nපස්සර ප්‍රදේශයේ පදිංචි 38 හැවිරිදි සැකකරු වැඩිදුර විමර්ශණ සඳහා අපරාධ පරීක්ෂණ දෙපාර්තමේන්තුවට භාරදීමට නියමිතයි.",
       "URL": "https://www.hirunews.lk/161803/ව්‍යාජ-මුදල්-තොගයක්-සමග-ලියාපදිංචි-අපරාධකරුවෙක්-පොලිස්-දැලේ",
       "Category": "Local News",
       "Parent URL": "https://www.hirunews.lk/local-news.php?pageID=4507"
}