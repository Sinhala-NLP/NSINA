{
       "Source": "hirunews",
       "Timestamp": "Saturday, 04 November 2017 - 12:29",
       "Headline": "සන්ධානගත වීමේ සාකච්ඡා අවසන් අදියරේ - පොදුජන පෙරමුණෙන් ප්‍රකාශයක්",
       "News Content": "පළාත්පාලන මැතිවරණයට අදාළව සෙසු පක්ෂ සමග සන්ධාන ගතවීමේ සාකච්ඡා අවසන් අදියරේ පවතින බව ශ්‍රී ලංකා පොදුජන පෙරමුණ පවසනවා.\nඑහි සභාපති හිටපු අමාත්‍ය මහාචාර්ය ජී.එල්. පීරිස් කියා සිටියේ අවසන් එකඟතාවන්ට එළඹීමෙන් අනතුරුව ඉදිරි සති කිහිපය තුළ ගිවිසුම්ගතවීමට බලාපොරොත්තු වන බවයි.\nඑහිදී මැතිවරණයට ඉදිරිපත් වන ලාංඡුනය ද තීරණය කිරීමට නියමිතව ඇති බවයි හිටපු අමාත්‍ය මහාචාර්ය ජී.එල්. පීරිස් වැඩිදුරටත් කියා සිටියේ.\nමේ අතර පිවිතුරු හෙළ උරුමයේ ප්‍රධාන ලේකම් උදය ගම්මන්පිල පළාත්පාලන මැතිවරණය කල්දැමීමේ උත්සාහයක් පිළිබඳව අද අදහස් පළ කළා.\nඒ,  රත්නපුර සමන් දේවාල පරිශ්‍රයේ අද උදෑසන පැවති ආගමික කටයුත්තකට සහභාගිවීමෙන් අනතුරුව මාධ්‍ය වෙත අදහස් දක්වමින්.",
       "URL": "https://www.hirunews.lk/175246/සන්ධානගත-වීමේ-සාකච්ඡා-අවසන්-අදියරේ-පොදුජන-පෙරමුණෙන්-ප්‍රකාශයක්",
       "Category": "Local News",
       "Parent URL": "https://www.hirunews.lk/local-news.php?pageID=4236"
}