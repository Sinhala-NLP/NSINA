{
       "Source": "hirunews",
       "Timestamp": "Tuesday, 30 May 2017 - 16:24",
       "Headline": "හෙට සිට තද වැසි සහ සුළං අඩුවෙයි",
       "News Content": "හෙට සිට තද වැසි සහ සුළං ඇතිවීමේ හැකියාව අඩුවන බව කාලගුණ විද්‍යා දෙපාර්තමේන්තුව පවසනවා.\nමෝරා සුළි කුණාටුව මේවන විට බංග්ලාදේශ ගොඩබිමට ඇතුලුවී ඇති බවයි දෙපාර්තමේන්තුව නිවේදනය කළේ.\nකෙසේවෙතත් අද දිනයේ දිවයිනේ අහස වළාකුලින් බරවී පවතින අතර වැසි සහ සුළං තත්වය අපේක්ෂා කෙරෙනවා.\nවිශේෂයෙන් මධ්‍යම කඳුකරයේ බටහිර බෑවුම්වල සහ දිවයින වටා වන මුහුදු ප්‍රදේශවල විටින් විට හමන පැයට කිලෝමීටර් 60 ක් 70 ක් දක්වා වන ඉතා තද සුළං ඇතිවිය හැකියි.\nබස්නාහිර / සබරගමුව / දකුණ / මධ්‍යම සහ වයඹ පළාත්වල විටින් විට වැසි හෝ ගිගුරුම් සහිත වැසි ඇති වනවා.\nඌව සහ නැගෙනහිර පළාත්වල විශේෂයෙන් සවස් කාලයේදී තැනින් තැන වැසි හෝ ගිගුරුම් සහිත වැසි ඇතිවිය හැකි බවයි කාලගුණ විද්‍යා දෙපාර්තමේන්තුව ප්‍රකාශ කළේ.\nහෙට දිනයේදී බස්නාහිර / සබරගමුව / දකුණ සහ මධ්‍යම පළාත්වල තැනින් තැන වැසි හෝ ගිගුරුම් සහිත වැසි ඇතිවනවා.\nඌව සහ නැගෙනහිර පළාත්වල සවස් කාලයේදී වැසි හෝ ගිගුරුම් සහිත වැසි ඇතිවන බවයි කාලගුණ විද්‍යා දෙපාර්තමේන්තුව කියාසිටියේ.",
       "URL": "https://www.hirunews.lk/162467/හෙට-සිට-තද-වැසි-සහ-සුළං-අඩුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=4492"
}