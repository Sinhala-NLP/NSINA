{
       "Source": "hirunews",
       "Timestamp": "Monday, 05 September 2022 - 13:15",
       "Headline": "නව ලංකා නිදහස් පක්ෂයේ මූලස්ථානය විවෘත කෙරේ (වීඩියෝ)",
       "News Content": "පාර්ලිමේන්තු මන්ත්‍රී කුමාර වෙල්ගමගේ නායකත්වයෙන් යුත් නව ලංකා නිදහස් පක්ෂයේ මූලස්ථානය අද (05) විවෘත කෙරුණා.\nබත්තරමුල්ලේ පිහිටි එම මූලස්ථානය විවෘත කිරීමේ අවස්ථාවට හිටපු ජනාධිපතිනි චන්ද්‍රිකා බණ්ඩාරනායක කුමාරණතුංග, පාර්ලිමේන්තු මන්ත්‍රීවරුන් වන චන්දිම වීරක්කොඩි, පාඨලී චම්පික රණවක, අනුර ප්‍රියදර්ශන යාපා සහ හිටපු පාර්ලිමේන්තු මන්ත්‍රී ජීවන් කුමාරණතුංග එක්ව සිටියා.\nඑහි දී අදහස් දැක්වූ හිටපු ජනාධිපතිනි චන්ද්‍රිකා බණ්ඩාරනායක කුමාරණතුංග කියා සිටියේ දූෂණයෙන් තොර රට ගැන සිතන පුද්ගලයින් නව ලංකා නිදහස් පක්ෂයට එකතු කරගත යුතු බවයි.",
       "URL": "https://www.hirunews.lk/314598/නව-ලංකා-නිදහස්-පක්ෂයේ-මූලස්ථානය-විවෘත-කෙරේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=890"
}