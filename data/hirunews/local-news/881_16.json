{
       "Source": "hirunews",
       "Timestamp": "Friday, 09 September 2022 - 8:21",
       "Headline": "ජනාධිපති මන්දිරයට ඇතුළු වී දේපළවලට හානි කළ තවත් දෙදෙනෙකු අත්අඩංගුවට",
       "News Content": "පසුගිය ජූලි මස 9 වන දා ජනාධිපති මන්දිරයට ඇතුලු වී එහි දේපළවලට හානි කළ පුද්ගලයෙකු අත්අඩංගුවට ගෙන තිබෙනවා.\nකොළඹ අපරාධ කොට්ඨාසය මගින් එම සැකකරු අත්අඩංගුවට ගෙන ඇති අතර, ඔහු 49 හැවිරිදි කොළඹ 7 ප්‍රදේශයේ පදිංචිකරුවෙක්.\nමේ අතර, පසුගිය මැයි මස 9 වනදා අලව්ව - සැවැන්දන ප්‍රදේශයේ පිහිටි පාර්ලිමේන්තු මන්ත්‍රී ශාන්ත බණ්ඩාරගේ නිවසට ගිනි තබා අලාභහානි සිදු කළ පුද්ගලයෙකුද අත්අඩංගුවට ගෙන තිබෙනවා.\nඊයේ අත්අඩංගුවට ගත් මෙම සැකකරු 24 හැවිරිදි උඩගන්කන්ද - අලව්ව ප්‍රදේශයේ පදිංචිකරුවෙක්.",
       "URL": "https://www.hirunews.lk/314924/ජනාධිපති-මන්දිරයට-ඇතුළු-වී-දේපළවලට-හානි-කළ-තවත්-දෙදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=881"
}