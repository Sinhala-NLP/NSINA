{
       "Source": "hirunews",
       "Timestamp": "Thursday, 28 January 2016 - 13:23",
       "Headline": "ආනයනික ටින් මාළු බද්ද ඉහළට",
       "News Content": "ආනයනික ටින් මාලූ කිලෝවක් සඳහා පැවති බද්ද රුපියල් 100  දක්වා ඉහළ දැමීමට අමාත්‍ය මණ්ඩල අනුමැතිය හිමිවූ බව කැබිනට් ප්‍රකාශක අමාත්‍ය රාජිත  සේනාරත්න පවසනවා.\nඅමාත්‍ය මණ්ඩල තීරණ දැනුම්දීම සඳහා කොළඹ අද පැවති මාධ්‍ය හමුවකට එක්වෙමින් ඔහු කියා සිටියේ පසුගිය වසරේදී මෙම බද්ද රුපියල් 50 දක්වා පහත දැමූ බවයි.\nඑහෙත් දේශීය කර්මාන්තකරුවන් දිරිගැන්වීම සඳහා යළිත් එම බද්ද වැඩිකිරීමට තීරණය කර ඇති බවයි ඔහු කියා සිටියේ.\nවාර්ෂිකව මෙටි‍්‍රක් ටොන් 20 000 ක ටින් මාලූ මෙරටට ආනයනය කරනවා. එමඟින් රටට අහිමිවන මුදල රුපියල් බිලියන 5 ක් බවයි මෙම මාධ්‍ය හමුවේදී කැබිනට් ප්‍රකාශකවරයා සඳහන් කළේ.",
       "URL": "https://www.hirunews.lk/124926/ආනයනික-ටින්-මාළු-බද්ද-ඉහළට",
       "Category": "Local News",
       "Parent URL": "https://www.hirunews.lk/local-news.php?pageID=5192"
}