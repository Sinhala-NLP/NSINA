{
       "Source": "hirunews",
       "Timestamp": "Wednesday, 14 September 2016 - 12:11",
       "Headline": "කිලිනොච්චියේ  නාඳුනන මළසිරුරක් (ඡායාරූප)",
       "News Content": "කිලිනොච්චිය, පරන්තන් ප්‍රදේශයෙන් නාඳුනන පුද්ගලයෙකුගේ මළසිරුරක් හමුවී තිබෙනවා.\nකිලිනොච්චිය පොලිසිය පැවසූවේ වයස අවුරුදු 50 ත් 60 ත් අතර වයසේ පසුවන පුද්ගලයෙකුගේ මළසිරුරක් බවයි.\nපරන්තන් ප්‍රදේශයේ කැලෑවක ඇවිදීමට ගිය ප්‍රදේශවාසියෙකු මෙම මළසිරුර දැක කිලිනොච්චිය පොලිසියට කළ දැනුම් දීමකට අනුවයි මෘත දේහය සොයාගෙන ඇත්තේ.\nමෘත ශරීරය පශ්චාත් මරණ පරීක්ෂණ කටයුතු සඳහා කිලිනොච්චිය රෝහල් මෘත ශරිරාගාරය වෙත රැගෙන ගිය බවයි අප වාර්තාකරු සඳහන් කළේ.\nමේ පිළිබඳව කිලිනොච්චිය පොලිසිය වැඩිදුර පරීක්ෂණ පවත්වයි.\nඡායාරූප - වන්නි රොමේෂ් මධුශංක",
       "URL": "https://www.hirunews.lk/142958/කිලිනොච්චියේ-නාඳුනන-මළසිරුරක්-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4880"
}