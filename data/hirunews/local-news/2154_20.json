{
       "Source": "hirunews",
       "Timestamp": "Thursday, 11 February 2021 - 9:19",
       "Headline": "කොරෝනා ආසාදනය වී මියගිය පුද්ගලයින්ගේ දේහ මිහිදන් කිරීමට අවසර දීම ගැන පාකිස්තාන අගමැති ඉම්රාන් ඛාන්ගේ ප්‍රසාදය",
       "News Content": "කොරෝනා ආසාදනය වී මියයන මුස්ලිම් ජාතිකයින්ගේ මළ සිරුරු භූමදානය කිරීමට අවසර දීම සම්බන්ධයෙන් ප්‍රසාදය පළ කරන බව පාකිස්තාන අග්‍රාමාත්‍ය ඉම්රාන් ඛාන් පවසනවා.\nකොරෝනා ආසාදිතව මියයන පුද්ගලයින්ගේ මළ සිරුරු භූමදානය සඳහා අවසර ලබාදෙන බව අග්‍රාමාත්‍ය මහින්ද රාජපක්ෂ ඊයේ පාර්ලිමේන්තුවේදී ප්‍රකාශ කළා.\nපාකිස්තාන අග්‍රාමාත්‍යවරයා ට්වීටර් පණිවුඩයක් නිකුත් කරමින් කියා සිටියේ ඒ සම්බන්ධයෙන් අග්‍රාමාත්‍ය මහින්ද රාජපක්ෂ විසින් සහතිකයක් ලබාදීම තමන් සාදරයෙන් පිළිගන්නා බවයි.\nපාකිස්තාන අග්‍රාමාත්‍ය ඉම්රාන් ඛාන් ලබන 22 වැනිදා ශ්‍රී ලංකාවේ සංචාරයක නිරතවීමට නියමිත අතර, ඔහු පාර්ලිමේන්තුවද අමතනු ඇති. සුල්ෆිකාර් අලි බූතෝ සහ මොහොමඩ් අයුබ් ඛාන්ට පසු එලෙස ශ්‍රී ලංකා පාර්ලිමේන්තුව අමතන 03 වන පාකිස්තාන නායකයා වන්නේ ඔහුයි.",
       "URL": "https://www.hirunews.lk/262281/කොරෝනා-ආසාදනය-වී-මියගිය-පුද්ගලයින්ගේ-දේහ-මිහිදන්-කිරීමට-අවසර-දීම-ගැන-පාකිස්තාන-අගමැති-ඉම්රාන්-ඛාන්ගේ-ප්‍රසාදය",
       "Category": "Local News",
       "Parent URL": "https://www.hirunews.lk/local-news.php?pageID=2154"
}