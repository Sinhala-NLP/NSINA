{
       "Source": "hirunews",
       "Timestamp": "Wednesday, 24 July 2019 - 13:10",
       "Headline": "පාස්කු ප්‍රහාරය ගැන සොයන තේරිම්කාරක සභාවේ කටයුතු මාධ්‍යයට විවෘත කෙරේ",
       "News Content": "පාස්කු ප්‍රහාරය සම්බන්ධයෙන් සොයා බැලීම සඳහා පත් කළ විශේෂ තේරීම්කාරක සභාවේ කටයුතු අද පස්වරු 12.30 සිට මාධ්‍යයට විවෘත කර තිබෙනවා.\nඅද පෙරවරු 10.30 ට එම කාරක සභාව රැස් වු අතර, ඊට කැඳවීම් ලැබ සිටින්නේ රාජ්‍ය බුද්ධි සේවයේ ප්‍රධානී ජ්‍යෙෂ්ඨ නියෝජ්‍ය පොලිස්පති නිලන්ත ජයවර්ධන, අපරාධ පරීක්ෂණ දෙපාර්තමේන්තුවේ ජ්‍යෙෂ්ඨ නියෝජ්‍ය පොලිස්පති රවී සෙනෙවිරත්න, එම දෙපාර්තමේන්තුවේ අධ්‍යක්ෂ ජ්‍යෙෂ්ඨ පොලිස් අධිකාරී ශානි අබේසේකර, ත්‍රස්ත විමර්ශන කොට්ඨාශයේ අධ්‍යක්ෂ ජ්‍යෙෂ්ඨ පොලිස් අධිකාරී වරුණ ජයසුන්දර සහ එම කොට්ඨාශයේ පොලිස් පරීක්ෂක තරංග පතිරණයි.\nමීට පෙර තේරීම්කාරක සභාවේ සාක්ෂි විමසීමේ කටයුතු මාධ්‍යට විවෘත නොකිරීමට තීරණය කර තිබූ නමුත්, අද දහවල් 12.30 සිට එහි කටයුතු මාධ්‍යයට විවෘත කිරීමට තීරණයක් ගනු ලැබූ බවයි වේත්‍රධාරි නරේන්ද්‍ර ප්‍රනාන්දු හිරු ප්‍රවෘත්ති අංශයට කියා සිටියේ.",
       "URL": "https://www.hirunews.lk/220925/පාස්කු-ප්‍රහාරය-ගැන-සොයන-තේරිම්කාරක-සභාවේ-කටයුතු-මාධ්‍යයට-විවෘත-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=3231"
}