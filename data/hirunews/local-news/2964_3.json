{
       "Source": "hirunews",
       "Timestamp": "Wednesday, 08 January 2020 - 10:00",
       "Headline": "වෙළදසැලකින් ලක්ෂ 6 කට අධික මුදල් සොරකම් කළ පුද්ගලයෙකු අත්අඩංගුවට",
       "News Content": "ගලහ - දෙල්තොට රෝහල පාරේ ගොඩනැගිලි ද්‍රව්‍ය අලෙවිසැලකට ඇතුළු වී රුපියල් ලක්ෂ 6 කට අධික ප්‍රමාණයක් සොරකම් කළ පුද්ගලයෙකු පොලීසිය අත්අඩංගුවට ගෙන තිබෙනවා.\nඊයේ අත්අඩංගුවට ගන්නා අවස්ථාවේ ඔහු සතුව තිබී රුපියල් තුන්ලක්ෂ 80,000 ක පමණ මුදලක් සොයා ගෙන ඇති අතර, සොරකම් කළ මුදලින් මිලදී ගත් ජංගම දුරකථන සහ ස්වර්ණාභරණ ඇතුළු තවත් ද්‍රව්‍ය කිහිපයක් ද හමුවී ඇති බව සදහන්.\nදේවාලයකට මුදල් එකතු කිරීමේ මුවාවෙන් ටිකට්පත් අලෙවිය සදහා මොහු එම වෙළදසැලට පැමිණ ඇති අතර, එහි හිමිකරු වෙළදසැල ආසන්නයේ පිහිටි නිවසට ගිය අවස්ථාවේ මොහු මෙම සොරකම සිදුකර තිබෙනවා.\nසී.සී.ටී.වී. දර්ශන උපයෝගි කර ගනිමින් අත්අඩංගුවට ගත් සැකකරු 40 හැවිරිදි තලාතුඔය ප්‍රදේශයේ පදිංචිකරුවෙක්.",
       "URL": "https://www.hirunews.lk/231827/වෙළදසැලකින්-ලක්ෂ-6-කට-අධික-මුදල්-සොරකම්-කළ-පුද්ගලයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2964"
}