{
       "Source": "hirunews",
       "Timestamp": "Sunday, 28 October 2018 - 10:17",
       "Headline": "මුහුදුබඩ ප්‍රදේශවල සුළං වේගය ඉහළට",
       "News Content": "දිවයිනට ගිනිකොණ දෙසින් බෙංගාල බොක්ක මුහුදු ප්‍රදේශයේ පහළ වායුගෝලයේ පවතින කැළඹිළි ස්වභාවය හේතුවෙන් එම මුහුදු ප්‍රදේශවල වැසි තත්ත්වයේ වැඩිවීමක් අපේක්ෂා කරන බව කාලගුණ විද්‍යා දෙපාර්තමේන්තුව පවසනවා.\nමේ හේතුවෙන් හම්බන්තොට සිට මඩකලපුව සහ ත්‍රිකුණාමලය හරහා කන්කසන්තුරය දක්වා මුහුදු ප්‍රදේශවල තද වැසි හෝ ගිගුරුම් සහිත වැසි ඇතිවිය හැකියි.\nමෙම ක්‍රියාකාරී වළාකුළු පද්ධතිය ඉදිරි පැය කිහිපය තුලදී ද සක්‍රියව පවතිනු ඇති බවටයි බලාපොරොත්තුවන්නේ.\nමේ හේතුවෙන් හම්බන්තොට සිට මඩකලපුව සහ ත්‍රිකුණාමලය හරහා කන්කසන්තුරේ දක්වා මුහුදු ප්‍රදේශවල සුළගේ වේගය පැයට කිලෝමීටර 70 ත් 80 ත් දක්වා ඉහළ යාමට හැකි බවයි එම දෙපාර්තමේන්තුව සඳහන් කළේ.\nමේ පිළිබඳව ඉතා අවධානයෙන් කටයුතු කරන ලෙසද ඔවුන් ධීවර සහ නාවික ප්‍රජාවගෙන් ඉල්ලීමක් කළා.",
       "URL": "https://www.hirunews.lk/203090/මුහුදුබඩ-ප්‍රදේශවල-සුළං-වේගය-ඉහළට",
       "Category": "Local News",
       "Parent URL": "https://www.hirunews.lk/local-news.php?pageID=3678"
}