{
       "Source": "hirunews",
       "Timestamp": "Friday, 02 October 2020 - 8:21",
       "Headline": "බස්රථයක් ප්‍රපාතයකට පෙරලි ළමුන් 24 දෙනෙකු ඇතුළු 35ක් රෝහලේ (වීඩියෝ)",
       "News Content": "පෞද්ගලික බස් රථයක් ප්‍රපාතයකට පෙරලිමෙන් 35 දෙනෙක් රෝහල් ගත කර තිබෙනවා\nඒ අතර පාසල් ළමුන් 24ක්  වන බවයි අප වාර්තාකරු ප්‍රකාශ කළේ.\nඔවුන්  දික්ඔය මුලික රෝහල වෙත ඇතුලත් කර ඇති බව ද හැටන් පොලිසිය සඳහන් කළා.\nඅද (02) උදැසන 7 ට පමණ මෙම අනතුර සිදු වි ඇත්තේ හැටන් පෝඩයිස් හරහා ඩයගම මාර්ගයේ පෝඩයිස් වත්ත එන්සි කොටසේදීයි.\nඅනතුරට පත් සියලු දෙනා රෝහල් ගත කර ඇති අතර තුවාලකරුවන්ගේ තත්ත්වය බරපතල නොවන බවයි දික්ඔය මුලික රෝහලේ වෛද්‍යයවරුන් කියා සිටියේ.\nඩයගම සිට හැටන් දක්වා ධාවනය වු පෞද්ගලික බස් රථය මාර්ගයෙන් අඩි 25 පමණ ඉවතට පැන තිබෙනවා.\nඑම මාර්ගය දැඩි ලෙස වලවල් හෑරී තීබිම නිසා බස් රථය වලකට වැටි මාර්ගයෙන් ඉවතට පැන මෙම අනතුර සිදු ව ඇති බවයි අනතුර පිලිබදව පරික්ෂණ පවත්වන හැටන් පොලිසිය කියා සිටියේ.\nතුවාල ලැබු පාසල් ළමුන් අවු 10 – 18 වයස් වල පසුවන ළමුන් බවද අප වාර්තාකරු වැඩිදුරටත් ප්‍රකාශ කළා.",
       "URL": "https://www.hirunews.lk/251605/බස්රථයක්-ප්‍රපාතයකට-පෙරලි-ළමුන්-24-දෙනෙකු-ඇතුළු-35ක්-රෝහලේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2416"
}