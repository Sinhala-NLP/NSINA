{
       "Source": "hirunews",
       "Timestamp": "Wednesday, 28 December 2022 - 9:23",
       "Headline": "ඇෆ්ගන් කාන්තාවන්ගේ මානව හිමිකම් උල්ලංඝණය වන බව ජගත් ආරක්ෂක කවුන්සිලය කියයි",
       "News Content": "ඇෆ්ගනිස්ථානයේ කාන්තාවන් හිංසනයට ලක් වන අයුරින් තලේබාන් පාලනය පනවා ඇති දැඩි නීති හේතුවෙන් මානව හිමිකම් උල්ලංඝනය වන බව ජගත් ආරක්ෂක කවුන්සිලය පෙන්වා දෙනවා.\nකාන්තාවන්ට රාජ්‍ය නොවන සංවිධානවල සේවය කිරීම තහනම් කිරීම, පාසල් හා විශ්ව විද්‍යාල තුළ අධ්‍යපනය ලැබීම පසුගිය දා තලේබාන් පාලනය විසින් තහන්ම කරනු ලැබුවා.\nමේ හේතුවෙන් කාන්තාවන් හිංසනයට ලක්වන බවත් ඔවුන්ට සම අයිතීන් ලබා දිය යුතු බවත් ආරක්ෂක කවුන්සිලය වැඩිදුරටත් පෙන්වා දෙනවා.\nකෙසේ වෙතත් රට තුළ ක්‍රියාත්මක මෙම නීති හේතුවෙන් තලේබාන් සංවිධානය අපේක්ෂා කරන ජාත්‍යන්තර පිළිගැනීම හිමි නොවනු ඇති බව එක්සත් ජාතින්ගේ සංවිධානයේ මහලේකම් අන්තෝනියෝ ගුටේරස් ප්‍රකාශ කළා.",
       "URL": "https://www.hirunews.lk/323730/ඇෆ්ගන්-කාන්තාවන්ගේ-මානව-හිමිකම්-උල්ලංඝණය-වන-බව-ජගත්-ආරක්ෂක-කවුන්සිලය-කියයි",
       "Category": "Local News",
       "Parent URL": "https://www.hirunews.lk/local-news.php?pageID=638"
}