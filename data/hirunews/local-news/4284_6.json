{
       "Source": "hirunews",
       "Timestamp": "Saturday, 07 October 2017 - 17:38",
       "Headline": "ඉන්දියාවේ ප්‍රතිචාරයක් ගැන ඇමති ෆොන්සේකා කියයි",
       "News Content": "මත්තල ගුවන්තොටුපල ඉන්දියාවට බදු දීමට එරෙහි විරෝධතා සම්බන්ධයෙන් ඉන්දියාව ප්‍රතිචාර දක්වනු ඇතැයි ප්‍රාදේශීය සංවර්ධන අමාත්‍ය ෆීල්ඩ් මාර්ෂල් සරත් ෆොන්සේකා ප්‍රකාශ කළා.\nඒ කැළණිය ප්‍රදේශයේ පැවති වැඩසටහනකින් අනතුරුව මාධ්‍යවේදීන් නැගූ ප්‍රශ්න කිහිපයකට පිළිතුරු ලබාදෙමින්.\n‘‘ප්‍රශ්නය - මල්වත්තේ නායක හාමුදුරුවන්ට ගොඩක් දෙනෙක් අපහාස කරලා කතා කරනවාග ජනාධිපතිතුමාට සහ ව්‍යවස්ථාවට පක්ෂපාතී නිසා ?\nපිළිතුර - මල්වතු මහ නා හිමියෝ කියන්නේ ආගමට දහමට විශාල සේවයක් කරන රට ගැන විශාල භක්තියකින් කතා කරන ගරුතර ස්වාමීන්වහන්සේ නමක්. එවැනි අයටත් අපහාස කරන්න පුළුවන් චරිත මේ රටේ ඉන්නවා නම් ඒ දේවදත්ත ගනයේ කට්ටිය කියලා තමයි අපිට කියන්න පුළුවන්. දළදා මාලිගාව වටේ රේස් පැද්දා. හාමුදුරුවරු බිම පෙරළගෙන පාර්ලිමේන්තුවේදී ගුටි බැට දුන්නා. පයින් ගැහුවා. ඒ වගේ වැඩ කරපු අය තමයි අද මේ සෝවාන් වෙලා වගේ හැසිරෙන්න හදන්නේ.\nප්‍රශ්නය - උද්ඝෝෂණයක් තිබිලා තිබුණාග ඔබතුමා ඒ ගැන මොකද කියන්නේ ?\nපිළිතුර - මේක ඒ ගොල්ලන්ගේ කාලේ වගේ නෙමෙයිනේ. තාම ඒකාලේ කරපු හැටියට කරන්න හිතාගෙන ඉන්නවා නම් හොඳම වැඩේ තමයි අල්ලලා කූඩුවලට දාන එක. අපි හම්බන්තොට වරාය විකුණනනේ නැහැ. ඉතා පැහැදිලිව කියලා තියෙනව ඒක බද්දට දෙනවා. මේක රටේ ජනතාවට දරාගන්න බැරි බරක්. මේක මෝඩ ව්‍යාපෘතියක්. නමුත් රටේ සම්පත් විකුණපු හැටි රාජපක්ෂට අමතක නම් යුද හමුදා මූලස්ථානයේ අක්කර 35 විකුණලා කීයක් කොමිස් ගැහුවාද ඒ සල්ලිවලට මොකද වුණේ කියලා එයා කියනන් ඕනේ රටට. ඒ වගේ ඒවා කරන්න ගියොත් ඉතින් ඉන්දියාවත් නිකන් ඉන්න එකක් නැහැ. කයිවාරු ගැහුවාට ඉන්දියාවේ අගමැති ආපු වෙලාවේ දණගහගෙන ගියානෙ අගමැති තුමා හම්බවෙන්න.\nප්‍රශ්නය - රාවනා බලයේ හාමුදුරුවෝ ඔබතුමාට දැඩි විදිහට චෝදනා කළා?\nපිළිතුර - රාවණාබලය ජනාධිපතිවරණය කාලේ මට නිදියන්න දෙන්නෙත් නැහැ. එස්. එම්. එස් එවනවා. මහින්ද රාජපක්ෂ අක්කර මෙච්චර දෙනවා කිව්වා. මුදල් මෙච්චර දෙනවා කිව්වා. නඩු අයින් කරනවා කිව්වා කිය කිය. ඉතින් එයාටත් කියන්න තියෙන්නේ රාවනා බලයක් වෙන්නේ කොහොමද තුන් හතර දෙනෙක් දෙපැත්තේ හිටගත්තාම’’",
       "URL": "https://www.hirunews.lk/172855/ඉන්දියාවේ-ප්‍රතිචාරයක්-ගැන-ඇමති-ෆොන්සේකා-කියයි",
       "Category": "Local News",
       "Parent URL": "https://www.hirunews.lk/local-news.php?pageID=4284"
}