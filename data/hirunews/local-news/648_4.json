{
       "Source": "hirunews",
       "Timestamp": "Friday, 23 December 2022 - 13:54",
       "Headline": "නත්තල් ගසට තවමත් උදා නොවූ නත්තල (වීඩියෝ)",
       "News Content": "අසිරිමත් නත්තල උදාවීමට තවත් ඉතිරිව තිබෙන්නේ දින දෙකක කාලයක් පමණයි.\nනත්තල සහ නත්තල් ගස් අතර පවතින්නේ සමීප සබඳතාවක්.\nමෙවර නත්තලේ නත්තල් ගස් වෙළඳාමේ තත්ත්වය පිළිබඳවත් අප සොයා බැලීමක් කළා.\nමේ නත්තල් සමය උදාවත් සමඟ වෙනදාට බොහෝ සෙයින් නත්තල් ගස් අලෙවි කෙරෙන කිරුළපන ප්‍රදේශයයි.\nඅද මෙහි පවතින්නේ වෙනදා තරම් කාර්යබහුල තත්ත්වයක් නොවෙයි.\nවෙළෙඳුන් පවසන්නේ පසුගිය වසර වලට සාපේක්ෂව මෙවර නත්තල් ගස් අලෙවියේ අඩුවක් පවතින බවයි.\nඩීසල් මිල ඉහළ යාම හා ඉන්ධන හිඟය හේතුවෙන් නත්තල් ගස් ගෙන්වා ගැනීම ද දුෂ්කර වී ඇති බව වෙළෙඳුන් පවසනවා.\nමේ අතර එලවළු පැල සහිත පෝච්චි 2,000කින් සමන්විත නත්තල් ගසක් ගාලු මුවදොර ජනාධිපති ලේකම් කාර්යාලය ඉදිරිපට වටරවුමේ නිර්මාණය කර තිබෙනවා.\nරතු තම්පල,නිවිති, ගෝවා,මිරිස් ආදී පැළවර්ගයි ඊට භාවිත කර ඇත්තේ.",
       "URL": "https://www.hirunews.lk/323378/නත්තල්-ගසට-තවමත්-උදා-නොවූ-නත්තල-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=648"
}