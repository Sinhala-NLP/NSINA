{
       "Source": "hirunews",
       "Timestamp": "Monday, 28 August 2023 - 12:11",
       "Headline": "පහර කෑමෙන් තුවාල ලැබූ පොලිස් සැරයන් රෝහලට",
       "News Content": "තඹුත්තේගම පොලිසියේ පොලිස් සැරයන්වරයෙකු ට පහර දී තුවාල සිදු කළ පුද්ගලයෙකු සොයා විමර්ශන ආරම්භ කර තිබෙනවා.\nතඹුත්තේගම තිස්පනේපුර පදිංචි මවක විසින් සිය පුතා පහරදෙන බවට සිදු කළ පැමිණිල්ලක් විභාග කිරීමට ගිය අවස්ථාවේදී එම පැමිණිලිකාරියගේ පුත්‍රයා විසින් මෙම පහරදීම සිදුකර ඇති බව පොලීසිය පවසනවා.\nපහරකෑමෙන්  තුවාල ලැබූ පොලිස් සැරයන්වරයා ප්‍රතිකාර සඳහා තඹුත්තේගම රෝහලට ඇතුළත් කර ඇති අතර සැකකරු ප්‍රදේශයෙන් පළා ගොස් තිබෙන බව වැඩිදුරටත් අප කළ විමසුමකදී පොලිසිය පැවසුවා.",
       "URL": "https://www.hirunews.lk/346389/පහර-කෑමෙන්-තුවාල-ලැබූ-පොලිස්-සැරයන්-රෝහලට",
       "Category": "Local News",
       "Parent URL": "https://www.hirunews.lk/local-news.php?pageID=67"
}