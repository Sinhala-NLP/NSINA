{
       "Source": "hirunews",
       "Timestamp": "Thursday, 26 January 2023 - 13:54",
       "Headline": "ප්‍රංශයේ රී - යූනියන් දූපතට ඇතුළු වීමට තැත් කළ ශ්‍රී ලාංකිකයින් 38 දෙනෙකු පිටුවහල් කෙරේ",
       "News Content": "නීතිවිරෝධී ලෙස මුහුදු මගින් ප්‍රංශයේ රී - යූනියන් දූපතට ඇතුළු වීමට තැත් කළ ශ්‍රී ලාංකිකයින් 38 දෙනෙකු මෙරටට පිටුවහල් කර තිබෙනවා.\nනාවික හමුදා මාධ්‍ය අංශය සඳහන් කළේ, පසුගිය දෙසැම්බර් මස පළමු වැනි දා මීගමුව ධීවර වරායෙන් පස් දෙනෙකු, බහුදින ධීවර යාත්‍රාවකින් පිටත්ව ඇති අතර, අනතුරුව පුත්තලම, බත්තලන්ගුණ්ඩුව දූපතේ සිට ඩිංගි යාත්‍රා 3 කින් පුද්ගලයින් 64 දෙනෙකු ඊට නංවාගෙන තිබෙනවා.\nපසුගිය දෙසැම්බර් 31 වන දින බි්‍රතාන්‍ය නාවික හමුදාව විසින් මොවුන් අත්අඩංගුවට ගෙන නැවත පිටුවහල් කිරීමෙන් අනතුරුව මිනිස් ජාවාරම්කරුවන් විසින් ශ්‍රී ලාංකීය පිරිස ප්‍රංශයට අයත් රී යූනියන් දූපත් වෙත රැගෙන ගොස් ඇති බවයි නාවික හමුදාව ප්‍රකාශ කළේ.\nඑම දූපතේ බලධාරින් ඔවුන් අත්අඩංගුවට ගෙන අධිකරණයට ඉදිරිපත් කිරීමෙන් පසු ඉන් 38 දෙනෙකු යළි ඊයේ මෙරටට පිටුවහල් කෙරුණා.",
       "URL": "https://www.hirunews.lk/325935/ප්‍රංශයේ-රී-යූනියන්-දූපතට-ඇතුළු-වීමට-තැත්-කළ-ශ්‍රී-ලාංකිකයින්-38-දෙනෙකු-පිටුවහල්-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=578"
}