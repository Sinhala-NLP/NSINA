{
       "Source": "hirunews",
       "Timestamp": "Thursday, 30 December 2021 - 14:49",
       "Headline": "ගෑස් සැපයුම තවදුරටත් ප්‍රමාද වනවා - තෙෂාර ජයසිංහ (වීඩියෝ)",
       "News Content": "වෙළඳපොල තුළ පවතින ලිට්රෝ ගෑස් හිඟය තවත් සති 03 ක පමණ කාලයක් ඇතුළත අවසන් වනු ඇති බව ලිට්රෝ සමාගම පවසනවා.\nඑහි සභාපති තෙෂාර ජයසිංහ හිරු ප්‍රවෘත්ති අංශයට අදහස් දක්වමින් සඳහන් කළේ මීට පෙර භාවිත කරන ලද සිලින්ඩර යළි භාර ගැනීමට ක්‍රියා කිරීම නිසා ගෑස් බෙදා හැරීමේ කටයුතු පමා වී ඇති බවයි.\nනියමිත ප්‍රමිතියට අනුකූල ලෙස කටයුතු කර තත්ත්ව පාලන පරික්ෂණ සිදුකිරීමේදී ගෑස් සිලින්ඩරවලින් සියයට 30 ක් පමණ ප්‍රතික්ෂේප වන තත්ත්වයක් පවතින බව ද ලිට්රෝ සමාගමේ සභාපති තෙෂාර ජයසිංහ සඳහන් කළා.\n2022 නව වසර උදාවීමට තිබියදීත් ජනතාවට සිදුව ඇත්තේ ගෑස් අලෙවි නියෝජිත ආයතන අසල දිගු පෝලිම්වල රැඳී සිටීමටයි.",
       "URL": "https://www.hirunews.lk/292575/ගෑස්-සැපයුම-තවදුරටත්-ප්‍රමාද-වනවා-තෙෂාර-ජයසිංහ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1459"
}