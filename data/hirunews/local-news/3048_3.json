{
       "Source": "hirunews",
       "Timestamp": "Friday, 15 November 2019 - 7:43",
       "Headline": "‘ෂූ කේ ෂෙන්’ දිවයිනට",
       "News Content": "චීන නාවික හමුදාවට අයත් ‘ෂූ කේ ෂෙන්’ නෞකාව නිල සංචාරයක් සඳහා කොළඹ වරායට සේන්දු වී තිබෙනවා.\nශ්‍රී ලංකා නාවික හමුදාව විසින් නාවික සාම්ප්‍රදායානුකූලව ඊයේ කොළඹ වරායට සේන්දු වූ එම නෞකාව පිළිගෙන තිබෙනවා.\nචීන නාවික හමුදාවේ සාගරික මිනුම් ඒකකයේ නියෝජ්‍ය ආඥාපති, ජ්‍යෙෂ්ඨ කපිතාන් ජෑන් බො?න් ඇතුළු පිරිස බටහිර නාවික විධානය භාර ආඥාපති රියර් අද්මිරාල් සුමිත් වීරසිංහ හමුවී සුහද පිළිසඳරකද නිරත වූ බවයි නාවික හමුදාව ප්‍රකාශ කළේ.\nදිගින් මීටර් 129 ක් වන ‘ෂූ කේ ෂෙන්’ නෞකාව ටොන් 4900 ක ධාරිතාවයකින් යුක්ත වනවා.\nදින 06 ක නිල සංචාරයක් සඳහා පැමිණි මෙම නෞකාව ශ්‍රී ලංකා නාවික හමුදාව විසින් සංවිධාන කරනු ලබන වැඩසටහන් කිහිපයකටද එක්වීමට නියමිතයි.",
       "URL": "https://www.hirunews.lk/228295/ෂූ-කේ-ෂෙන්-දිවයිනට",
       "Category": "Local News",
       "Parent URL": "https://www.hirunews.lk/local-news.php?pageID=3048"
}