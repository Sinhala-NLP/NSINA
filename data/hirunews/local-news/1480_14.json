{
       "Source": "hirunews",
       "Timestamp": "Tuesday, 21 December 2021 - 0:31",
       "Headline": "වහාම ක්‍රියාත්මක වන පරිදි ඉන්ධන මිල ඉහළට (වීඩියෝ)",
       "News Content": "වහාම ක්‍රියාත්මක වන පරිදි ඉන්ධන මිල ඉහල දැමීමට රජය තීරණය කර තිබෙනවා.\nඒ අනුව ඔක්ටේන් 92 වර්ගයේ පෙට්‍රල් ලීටරයක් රුපියල් 177ක් දක්වා ඉහළ යනු ඇති. මීට පෙර රුපියල් 157ක්ව පැවති එහි මිල ඉහළ නංවා ඇත්තේ රුපියල් 20කින්.\nඔක්ටේන් 95 වර්ගයේ පෙට්‍රල් ලීටරයක මිල රුපියල් 23කින් ඉහළ දමා තිබෙනවා.\nඑහි නව මිල වන්නේ රුපියල් 207ක්. මීට පෙර එම පෙට්‍රල් මිල පැවතියේ ලීටරයක් රුපියල් 184ක් ලෙසටයි.\nනව මිල වැඩි කිරීමත් සමග ඔටෝ ඩීසල් ලීටරයක් රුපියල් 111 සිට 121 දක්වා ඉහළ ගොස් තිබෙනවා. එහි මිල ඉහළ නංවා ඇත්තේ රුපියල් 10කින්.\nසුපර් ඩීසල් ලීටරයක නව මිල වන්නේ 159ක්.\nරුපියල් 144ක්ව පැවති එහි මිල රුපියල් 15කින් ඉහළ දැමීමටයි තීරණය කර ඇත්තේ.\nමේ අතර මෙම මිල ගණන් වැඩි කිරීමට සාපේක්ෂව භූමිතෙල් මිල ද ඉහළ නංවා තිබෙනවා.\nඒ රුපියල් 10කින්.\nඒ අනුව රුපියල් 77ක් ව පැවති භූමිතෙල් ලීටරයක නව මිල වන්නේ රුපියල් 87ක්.",
       "URL": "https://www.hirunews.lk/291663/වහාම-ක්‍රියාත්මක-වන-පරිදි-ඉන්ධන-මිල-ඉහළට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1480"
}