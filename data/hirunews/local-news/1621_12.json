{
       "Source": "hirunews",
       "Timestamp": "Monday, 18 October 2021 - 9:19",
       "Headline": "වල්ලපට්ටා තෙල් සිඳින ස්ථානයක් වටලා සැකකාරියක් අත්අඩංගුවට",
       "News Content": "කනංකේ ගල්වල ප්‍රදේශයේ නිවසක නීති විරෝධීව පවත්වාගෙන ගිය වල්ලපට්ටා තෙල් සිදීමේ ස්ථානයක් වටලා, එහි තිබුණු වල්ලපට්ට ශාකවල කොටස් තොගයක් හා සිඳින ලද තෙල් හා උපකරණ සමඟ සැකකාරියක් (17 ) දින පස්වරුවේ අත්අඩංගුවට ගෙන තිබෙනවා.\nඒ පොලිස් විශේෂ කාර්යය බලකා රත්ගම කඳවුරේ නිලධාරීන් පිරිසක් විසින්.\n⁣\nවල්ලපට්ටා කිලෝ ග්‍රෑම් 264ක් වල්ලපට්ට තෙල් මිලි ලිටර් 70ක් සහ වල්ලපට්ට කැබලි කුඩු කරන යන්ත්‍රයක් ඇතුළු භාණ්ඩ රැසක්ද මෙහි දී පොලිස් භාරයට ගෙන තිබෙනව බව වාර්තා වෙනවා.\nදීර්ඝ කාලයක සිට මෙම ස්ථානය පවත්වාගෙන ගොස් ඇති බවත් ලෝක උරුමයක් ලෙස සදහන් සිංහරාජය රක්ෂිතයට අනවසරයෙන් ඇතුළුවි මෙම වල්ල පට්ට ශාක කොටස් කපා ඇති බව මූලික විමර්ශනවලින් අනාවරණය වී තිබෙනවා.\nඅත්අඩංගුවට ගත් සැකකාර කාන්තාව අකුරැස්ස අඩවි වන කාර්යාලය වෙත භාර දී ඇති අතර, අකුරැස්ස අඩවි වන කාර්‍යාලය වැඩිදුර පරීක්ෂණ මෙහෙයවනු ඇති.",
       "URL": "https://www.hirunews.lk/285318/වල්ලපට්ටා-තෙල්-සිඳින-ස්ථානයක්-වටලා-සැකකාරියක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1621"
}