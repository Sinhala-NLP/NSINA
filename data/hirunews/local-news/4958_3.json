{
       "Source": "hirunews",
       "Timestamp": "Wednesday, 20 July 2016 - 13:35",
       "Headline": "තමිල්නාඩු ධීවරයින් අඛණ්ඩ විරෝධතාවයකට සැරසේ",
       "News Content": "තමිල්නාඩු ධීවරයන් අනිද්දා සිට අඛණ්ඩ විරෝ්ධතා ව්‍යාපාරයක නිරතවීමට සූදානම් වනවා.\nමෙරට අත්අඩංගුවට සිටින ඉන්දීය ධීවරයින් කඩිනමින් නිදහස් කිරීමට මැදිහත් වන ලෙස ඉන්දීය මධ්‍යම රජයට බල කරමින් මෙම විරෝධතාවය සිදුකරන බවයි තමිල්නාඩු ධීවර සංගම් පවසන්නේ.\nඊයේ එරට ධීවර සංගම් රාමේෂ්වරන් ප්‍රදේශයේදී රැස්වීමෙන් අනතුරුව මේ සම්බන්ධයෙන් වන යෝජනාව සම්මත කරගෙන තිබෙනවා.\nදැනට මෙරට භාරයේ පසුවන ඉන්දීය ධීවරයන්ගේ සංඛ්‍යාව 73ක්. එසේම බෝට්ටු 103ක් ද ශ්‍රී ලංකාව භාරයේ පවතිනවා.\nඅප මේ සම්බන්ධයෙන් ධීවර හා ජලජ සම්පත් අමාත්‍යාංශයේ ලේකම් ඩබ්ලිව්.එම්.එම්.ආර්. අධිකාරිගෙන් කළ විමසීමකදී ඇය සදහන් කළේ මෙම ඉන්දීය ධීවරයින් නිදහස් කිරීමට ඉදිරියේදී කටයුතු කරන බවයි.\nඒ සම්බන්ධයෙන් වන ලිපිය මෙරට පිහිටි ඉන්දීය මහකොමසාරිස් කාර්යාලය වෙත දැනටමත් යවා ඇති බව ඇය කියා සිටියා.\nකෙසේ වෙතත් ශ්‍රී ලංකාව භාරයේ පවතින ඉන්දීය ධීවරයින්ගේ යාත්‍රා සහ ආම්පන්න නිදහස් නොකරන බව එම ලිපිය මගින් තවදුරටත් දැනුම් දී තිබෙන බවයි අමාත්‍යාංශ ලේකම්වරිය සදහන් කළේ.",
       "URL": "https://www.hirunews.lk/138493/තමිල්නාඩු-ධීවරයින්-අඛණ්ඩ-විරෝධතාවයකට-සැරසේ",
       "Category": "Local News",
       "Parent URL": "https://www.hirunews.lk/local-news.php?pageID=4958"
}