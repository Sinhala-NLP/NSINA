{
       "Source": "hirunews",
       "Timestamp": "Monday, 05 October 2020 - 13:52",
       "Headline": "ස්වභාවික ඖෂධ භාවිත කරන හෙළ වෙද කම (වීඩියෝ)",
       "News Content": "රාජ්‍ය හා පෞද්ගලික අංශයේ ඒකාබද්ධ වැඩසටහනක් යටතේ පූගොඩ - මීතිරිගල පිහිටි වෙදගම කඩිනමින් දියුණු කිරීමට අවශ්‍ය පියවර ගන්නා බව, විෂය භාර රාජ්‍ය අමාත්‍ය සිසිරි ජයකොඩි මහතා පවසනවා.\nඒ, වසර ගණනාවක සිට අභාවයට යමින් පවතින වෙදගම පිළිබඳව හිරු ප්‍රවෘත්ති කළ අනාවරණයෙන් පසුවයි.\nස්වභාවික ඖෂධ භාවිතයෙන් සිදු කෙරෙන සිංහල වෙදකම හෙවත් හෙළ වෙදකම ලොව අන් කිසිදු රටකට සමකළ නොහැකි විශ්මිත රෝගී සත්කාර සේවාවක්.\nඑහි සේවාව දේශීය මෙන්ම විදේශිය ජනතාවටද ලබාගත හැකි පරිදි වසර 37 කට පෙර ස්ථාපිත කරනු ලැබූ පූගොඩ, මීතිරිගල පිහිටි වෙදගම මේ වනවිට අභාවයට යමින් පවතින ආකාරයත්, නැවත සංවර්ධනය කර එහි ප්‍රතිලාභ ජනතාවට ලබාදීමේ අවශ්‍යතාවත් හිරු ප්‍රවෘත්ති ඔස්සේ අනාවරණ කෙරුණේ පසුගිය සෙනසුරාදායි.\nඑම අනාවරණයෙන් පැය 6 ක් ගත වීමටත් පෙර විෂය භාර රාජ්‍ය අමාත්‍ය සිසිර ජයකොඩි මහතා වෙදගම ගම්මානයේ නිරීක්ෂණ චාරිකාවක නිරත වුණා.",
       "URL": "https://www.hirunews.lk/251857/ස්වභාවික-ඖෂධ-භාවිත-කරන-හෙළ-වෙද-කම-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2409"
}