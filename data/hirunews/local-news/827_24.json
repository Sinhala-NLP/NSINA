{
       "Source": "hirunews",
       "Timestamp": "Monday, 03 October 2022 - 12:48",
       "Headline": "අලුත් කෝපාවට හිටපු කෝපාවේ මුල් පුටුව කණස්සල්ලෙන් (වීඩියෝ)",
       "News Content": "පොදු ව්‍යාපාර පිළිබඳ කාරක සභාව හෙවත් කෝප් කමිටුවේ හිටපු සභාපති මහාචාර්ය චරිත හේරත් විසින් අලුතින් පත් කරන ලද කෝප් කමිටුවෙන් තමන් ඉවත් කිරීම සම්බන්ධයෙන් කණස්සල්ල පළ කරනවා.\nඒ අද(03) පාර්ලිමේන්තුවේ දී කතානායක මහින්ද යාපා අබේවර්ධන විසින් නව කෝප් කමිටුවේ සාමාජිකයන් 27 දෙනා දැනුම් දීමෙන් අනතුරුව ට්විටර් පණිවිඩයක් නිකුත් කරමින්.\nඑම ට්විටර් පණිවිඩය හරහා කෝප් කමිටුවවේ නව සාමාජිකයින් පිළිබඳව අදහස් දක්වමින් මහාචාර්ය චරිත හේරත් ජනාධිපතිවරයාට සහ අගමැතිවරයාට අදාල පත් කිරීම් සම්බන්ධයෙන් සිය කණස්සල්ල පළ කරනවා.\nඑහි දී ඔහු කියා සිටින්නේ මාස දෙකක ප්‍රමාදයකින් පසු නම් කළ කෝප් කමිටු සාමාජික නාම ලේඛනයෙන් තමා පුරෝකථනය කළ අයුරින් ම තමාව ඉවත් කර ඇති බවයි.\nතව ද ආර්ථික අපරාධ පිටුපස සිටි අයට අවශ්‍ය වූයේ තමාව ඔවුන්ගේ මාර්ගයෙන් ඉවත් කිරීම බව කියන මන්ත්‍රීවරයා වැඩිදුරටත් කියා සිටින්නේ, \"හොරු, දූෂිත ක්‍රමයට පක්ෂ ගනුදෙනු කාරයෝ දිනනවා\" යනුවෙන්.\nමන්ත්‍රීවරයා විසින් නිකුත් කළ ට්විටර් පණිවිඩය පහතින්",
       "URL": "https://www.hirunews.lk/316933/අලුත්-කෝපාවට-හිටපු-කෝපාවේ-මුල්-පුටුව-කණස්සල්ලෙන්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=827"
}