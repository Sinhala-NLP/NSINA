{
       "Source": "hirunews",
       "Timestamp": "Monday, 14 August 2023 - 9:10",
       "Headline": "බන්ධානාගාර නියාමකවරයෙකුට පහර දී සැකකරුවන් තිදෙනෙකු අත්අඩංගුවට",
       "News Content": "ගාල්ල බන්ධනාගාරයේ සේවය නිම කර බස් රථයකින් නිවස බලා යමින් සිටි බන්ධනාගාර නියමවරයෙකුට සැකකරුවන් තිදෙනෙකු අවි පෙන්වා බියට පත් කොට පොලු වලින් පහර දී තිබෙනවා.\nසැකකරුවන් තිදෙනා අපරාධය සඳහා පැමිණි ත්‍රී රෝද රථයක් සහා යතුරුපැදියක් ඊ‍යේ(13) පොලිස් භාරයට ගෙන තිබෙනවා.\nමෙහි විමර්ශන කටයුතු සිදුකර ඇත්තේ මනුෂ්‍ය ඝාතන හා සංවිධානාත්මක අපරාධ විමර්ශන කොට්ඨාසයේ නිලධාරින්.\nඅත්අඩංගුවට ගත් සැකකරුවන් වයස අවුරුදු 19,23 හා 30 වයස්වල පසුවන  වැලිගම හා දික්කුඹුර ප්‍රදේශයේ පදිංචිකරුවන් බවටයි වාර්තා වන්නේ.\nපොලිසිය වැඩිදුරටත් පැවසුවේ සැකකරුවන් මාතර මහේස්ත්‍රාත් අධිකරණය වෙත ඉදිරපත් කිරිමට නියමිත අතර මනුෂ්‍ය ඝාතන හා සංවිධානාත්මක අපරාධ විමර්ශන කොට්ඨාසය වැඩිදුර විමර්ශන සිදුකරන බවයි.",
       "URL": "https://www.hirunews.lk/344751/බන්ධානාගාර-නියාමකවරයෙකුට-පහර-දී-සැකකරුවන්-තිදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=100"
}