{
       "Source": "hirunews",
       "Timestamp": "Wednesday, 03 August 2022 - 8:26",
       "Headline": "කැලණිවැලි දුම්රිය මාර්ගය අවහිර වෙයි",
       "News Content": "මහරගම දී දුම්රියක් පීලි පැනීමෙන් කැලණිවැලි දුම්රිය මාර්ගය අවහිර වී තිබෙනවා.\nඅවිස්සාවේල්ලේ සිට පැමිණි දුම්රියක් මහරගම දුම්රිය ස්ථානයේ දී පීලි පැනීමකට ලක්ව තිබුණා.\nමේ හේතුවෙන් කැලණිවැලි මාර්ගයේ දුම්රිය ප්‍රමාදයක් පවතින බව යි පාලක මැදිරිය සදහන් කළේ.\nඒ අනුව කොළඹට ධාවනය වන දුම්රිය ප්‍රමාද වන බව යි වාර්තා වන්නේ.\nකෙසේ වෙතත් අනෙක් මාර්ගයෙන් දුම්රිය ධාවන කටයුතු සිදු කරන බව ද එහි ප්‍රකාශකයකු කියා සිටියා.\nපීලි පැනි දුම්රිය කඩිනමින් යථා තත්ත්වයට පත් කිරීමට දුම්රිය සේවකයන් කටයුතු කරන බව යි වාර්තා වන්නේ.",
       "URL": "https://www.hirunews.lk/311736/කැලණිවැලි-දුම්රිය-මාර්ගය-අවහිර-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=970"
}