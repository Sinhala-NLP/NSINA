{
       "Source": "hirunews",
       "Timestamp": "Wednesday, 05 September 2018 - 6:33",
       "Headline": "උතුරේ සිදුවූ රිය අනතුරු දෙකකින් අයෙක් මරුට - සිව්දෙනෙකුට තුවාල (ඡායාරූප)",
       "News Content": "කිලි‍නොච්චිය - පරන්තන් සිට මුලතිව් දක්වා දිවෙන මාර්ගයේ කිලිනොච්චිය, මුරුසමොටෙයි ප්‍රදේශයේදී ඊයේ (04) සවස සිදුවූ රිය අනතුරකින් පුද්ගලයින් තිදෙනෙකු තුවාල ලබා තිබෙනවා.\nපරන්තන් සිට පුදුකුඩිඉරිප්පු දක්වා ධාවනය වු යතුරුපැදියක් සහ විශ්වමඩු ප්‍රදේශයේ සිට පරන්තන් දක්වා ධාවනය වෙමින් තිබූ යතුරුපැදියක් එකිනෙක ගැටීමෙන් මෙම අනතුර සිදුව ඇති බවයි කිලි‍නොච්චිය පොලිසිය පවසන්නේ.\nඅනතුරින් තුවාල ලැබූවන් කිලිනොච්චිය රෝහල වෙත ඇතුළත් කර ඇති බවයි පොලිසිය වැඩිදුරටත් පැවසූවේ.\nමේ අතර යාපනය, කොඩිකාමම් ප්‍රදේශයේ ඊයේ (04) පෙරවරුවේ සිදුවු තවත් රිය අනතුරකින් පුද්ගලයෙකු ජීවිතක්ෂයට පත්ව තවත් පුද්ගලයෙකු තුවාල ලබා තිබෙනවා.\nවෑන් රථයක් අත් ට්‍රැක්ටරයක ගැටීමෙන් මෙම අනතුර සිදුව ඇති බව සඳහන්.\nඅනතුරින් මියගොස් ඇත්තේ අත් ට්‍රැක්ටරයේ ගමන්ගත් 55 හැවිරිදි පුද්ගලයෙක්.\nඡායාරූප - වවුනියාව - මාධව කුලසූරිය",
       "URL": "https://www.hirunews.lk/199189/උතුරේ-සිදුවූ-රිය-අනතුරු-දෙකකින්-අයෙක්-මරුට-සිව්දෙනෙකුට-තුවාල-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=3763"
}