{
       "Source": "hirunews",
       "Timestamp": "Friday, 10 June 2022 - 12:34",
       "Headline": "කෝප්, කෝපා, පෙත්සම් කාරක සභාවල බලතල ඉදිරියේ දී වැඩිවෙයි ? (වීඩියෝ)",
       "News Content": "පොදු ව්‍යාපාර කාරක සභාව(COPE), රාජ්‍ය ගිණුම් කාරක සභාව(COPA), මහජන පෙත්සම් කාරක සභාව යන කාරක සභාවන්හි බලතල වැඩි කෙරෙන පරිදි, රජය වෙනුවෙන් තමන් ස්ථාවර නියෝගවලට ගෙන ආ සංශෝධන, ඊළඟ පාර්ලිමේන්තු සතියේ පාර්ලිමේන්තුවට ඉදිරිපත් කරන බව, සභානායක, අමාත්‍ය දිනේෂ් ගුණවර්ධන පවසනවා.\nඅද (10) දින පාර්ලිමේන්තුවේ අදහස් දක්වමින් අමාත්‍යවරයා ප්‍රකාශ කළේ, මෙය සමස්ත පාර්ලිමේන්තුව ම ලැබූ ජයග්‍රහණයක් ලෙස සැලකිය යුතු බවයි.\nමෙම සංශෝධනයන්ට පක්ෂ නායකයන්ගේ මූලික එකඟතාව ලැබී ඇති අතර, පාර්ලිමේන්තුවේ සම්මත වීමෙන් පසු, වාර්තාවක් ඉදිරිපත් කිරීමෙන් නොනැවතී එහි නිර්දේශ ක්‍රියාත්මක කරවා ගැනීමේ බලතල ද එම කාරක සභාවලට ලැබෙන බව‍යි සභා නායකවරයා වැඩිදුරටත් පැවසුවේ.",
       "URL": "https://www.hirunews.lk/306727/කෝප්-කෝපා-පෙත්සම්-කාරක-සභාවල-බලතල-ඉදිරියේ-දී-වැඩිවෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1106"
}