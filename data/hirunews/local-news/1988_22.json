{
       "Source": "hirunews",
       "Timestamp": "Thursday, 29 April 2021 - 10:19",
       "Headline": "බුත්තලදී රුපියල් ලක්ෂ තුන හමාරක හෙරොයින් හසුවේ",
       "News Content": "මොනරාගල කොට්ටාශ දූෂණ මර්දන ඒකකයේ නිලධාරීන් විසින් බුත්තල ප්‍රදේශයේ සිදු කළ වැටලීමකදී හෙරොයින් සමග පුද්ගලයන් දෙදෙනකු අත්අඩංගුවට ගෙන තිබෙනවා.\nමෙලෙස අත්අඩංගුවට ගෙන ඇත්තේ බුත්තල උඩුගම ප්‍රදේශයේ දී ත්‍රි රෝද රථයකින් හෙරොයින් ප්‍රවාහනය කරමින් සිටි සැකකරුවකුයි.\nඅත්අඩංගුවට ගන්නා අවස්ථාවේදී ඔහු සන්තකයේ තිබී හෙරොයින් ග්‍රෑම් අටයි මිලිග්රැම් තුන්සිය හතලිහක් පොලිසිය විසින් සොයාගෙන තිබෙනවා.\nසැකකරු බුත්තල උඩුගම ප්‍රදේශයේ පදිංචි විසි එක් හැවිරිදි පුද්ගලයකු වන අතර ඔහු කලක පටන් මෙම ජාවාරමේ නිරත වූ පුද්ගලයකු බවට තොරතුරු අනාවරණය කරගෙන තිබෙනවා.\nමේ අතර බුත්තල උනාවටුන ප්‍රදේශයේ දී වයස අවුරුදු විසි තුනක පුද්ගලයකුද හෙරොයින් මිලිග්‍රෑම් 180ක් සමග අත්අඩංගුවට ගෙන තිබෙනවා.\nමෙලෙස අත්අඩංගුවට පත් පුද්ගලයාද මත්ද්‍රව්‍ය භාවිතයට දැඩිව ඇබ්බැහි වූ අයෙක් බවට විමර්ශන වලදී අනාවරණය වී තිබෙනවා.\nමෙලෙස අත්අඩංගුවට ගත් සැකකරුවන් සන්තකයේ තිබී හමු වූ හෙරොයින් වල වටිනාකමක රුපියල් ලක්ශ තුන හමාරකට අධිකයි.\nඅත්අඩංගුවට ගත් සැකකරුවන් වැල්ලවාය මහේස්ත්‍රාත් අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/269863/බුත්තලදී-රුපියල්-ලක්ෂ-තුන-හමාරක-හෙරොයින්-හසුවේ",
       "Category": "Local News",
       "Parent URL": "https://www.hirunews.lk/local-news.php?pageID=1988"
}