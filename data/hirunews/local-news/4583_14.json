{
       "Source": "hirunews",
       "Timestamp": "Saturday, 01 April 2017 - 19:05",
       "Headline": "හම්බන්තොට වරාය ගිවිසුම ගැන මහානාහිමිවරුන්ට සහතිකයක්",
       "News Content": "හම්බන්තොට වරාය ගිවිසුමේ සියලූ තොරතුරු පාර්ලිමේන්තුවට ඉදිරිපත් කරන බව සංවර්ධන උපාය මාර්ග හා ජාත්‍යන්තර වෙළද කටයුතු අමාත්‍ය මලික් සමරවික්‍රම ප්‍රකාශ කළා.\nඒ අද (01) පෙරවරුවේ මල්වතු පාර්ශවයේ මහානායක අති පූජ්‍ය තිබ්බටුවාවේ ශ්‍රී සුමංගල මහානාහිමියන් හමුවූ අවස්ථාවේදීයි.\nඑම අවස්ථාවට මුදල් අමාත්‍ය රවී කරුණානායක ද එක්ව සිටියා.\nඔවුන් පළමුවෙන් දළදා වහන්සේ වැද පුදාගෙන අනතුරුව, මල්වතු මහානාහිමියන් බැහැදැක ආශිර්වාද ලබා ගත්තා.\nඅනතුරුව අමාත්‍යවරුන් දෙපල, අස්ගිරි පාර්ශවයේ මහානායක අතිපූජ්‍ය වරකාගොඩ ඥානරතන මහානාහිමියන් ද මුණ ගැසී ආශිර්වාද ලබා ගත්තා.\nඉන් අනතුරුව මාධ්‍ය වෙත අදහස් දක්වමින් මුදල් අමාත්‍යවරයා කියා සිටියේ ඉදිරියේදී කිසිදු බදු වැඩි කිරීමක් ආණ්ඩුව සිදු නොකරන බවයි.",
       "URL": "https://www.hirunews.lk/158281/හම්බන්තොට-වරාය-ගිවිසුම-ගැන-මහානාහිමිවරුන්ට-සහතිකයක්",
       "Category": "Local News",
       "Parent URL": "https://www.hirunews.lk/local-news.php?pageID=4583"
}