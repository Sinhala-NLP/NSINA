{
       "Source": "hirunews",
       "Timestamp": "Saturday, 18 June 2022 - 8:08",
       "Headline": "ඉන්ෆ්ලුවෙන්සා ගැන යළි සිහිපත් කිරීමක්",
       "News Content": "වැඩිහිටියන් මෙන්ම දරුවන් අතර ද ඉන්ෆ්ලුවෙන්සා වෛරස රෝගය ව්‍යාප්තියේ වැඩි වීමක් නිරීක්ෂණය වන බව ළමා රෝග පිළිබඳ විශේෂඥ වෛද්‍ය දීපාල් පෙරේරා පවසනවා.\nඔහු සඳහන් කළේ ප්‍රතිශක්තිය අඩු දරුවන්ට, වයස අවුරුදු 60 ඉක්මවූ වැඩිහිටියන්ට සහ නිදන්ගත රෝගවලින් පෙළෙන පිරිස්වලට ඉන්ෆ්ලුවෙන්සා වෛරස ආසාදනය වීමෙන් එම රෝගය උත්සන්න විය හැකි බවයි.\nඋණ, හිසරදය, සෙම්ප්‍රතිෂ්‍යාව, සොටු දියර ගැලීම, කැස්ස සහ ආහාර අරුචිය මෙහි රෝග ලක්ෂණ වන අතර ඇතැම්විට වමනය ද ඇති විය හැකියි.\nමේ අතර රට තුල පවතින ඖෂධ හිඟය මේ වන විට උග්‍ර තත්වයකට පත්ව ඇතැයි සමස්ථ ලංකා ඖෂධශාලා හිමියන්ගේ සංගමය පවසනවා.\nඑහි සභාපති චන්දික ගන්කන්ද හිරු ප්‍රවෘත්තී අංශයට පැවසුවේ පිළිකා හා ජලභීතිකා මෙන්ම කුඩා දරුවන් සඳහා ලබා දෙන ඇතැම් ඖෂධ වර්ග මෙලෙස තවදුරටත් හිඟ වී ඇති බවයි.",
       "URL": "https://www.hirunews.lk/307446/ඉන්ෆ්ලුවෙන්සා-ගැන-යළි-සිහිපත්-කිරීමක්",
       "Category": "Local News",
       "Parent URL": "https://www.hirunews.lk/local-news.php?pageID=1086"
}