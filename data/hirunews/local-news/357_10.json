{
       "Source": "hirunews",
       "Timestamp": "Tuesday, 09 May 2023 - 14:59",
       "Headline": "පෑළියගොඩ මත්ස්‍ය අළෙවිය පහළ වැටේ",
       "News Content": "කිලෝග්‍රෑම් පනහේ අයිස් තොගයක මිල රුපියල් 650 සිට 800 දක්වා වැඩි කිරීම හේතුවෙන් පෑළියගොඩ මත්සය්‍ය වෙළඳපොළේ කටයුතුවලට බාධා ඒලල වී ඇති බව එහි වෙළදුන් පවසනවා.\nඔවුන් පවසන්නේ මත්සය්‍ය අලෙවිය ද මේ හේතුවෙන් පහළ වැටී ඇති බවයි.\nපසුගිය කාලයේ පුරාවටම මත්ස්‍ය මිල ඉතාමත් ඉහළ අගයක පැවතුණා.\nනමුත් උත්සවය සමයත් සමඟ මත්ස්‍ය මිල තරමක අඩු විමක් සිදු වූ අවස්ථාවෙයි මෙසේ අයිස් මිලෙහි වර්ධනයක් සිදු ව ඇත්තේ.\nමේ හේතුව නිසා මත්ස්‍ය මිල නැවතත් ඉහළ අගයක් ගනු ලබන අතර එය පාරිභෝගියකයින්ට දරා ගත නොහැකි තත්ත්වයකට පත්ව ඇතැයි ජනතාව චෝදනා කරනවා.\nමෙසේ අයිස් මිල වැඩි වීම නිසා වෙළඳුන් මාළු මිල දී නොගන්නා බවයි පෑලියගොඩ මත්ස්‍ය වෙළඳ සංකීර්ණයේ වෙළඳුන් පවසන්නේ.",
       "URL": "https://www.hirunews.lk/334695/පෑළියගොඩ-මත්ස්‍ය-අළෙවිය-පහළ-වැටේ",
       "Category": "Local News",
       "Parent URL": "https://www.hirunews.lk/local-news.php?pageID=357"
}