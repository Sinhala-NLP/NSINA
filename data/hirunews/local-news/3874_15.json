{
       "Source": "hirunews",
       "Timestamp": "Thursday, 28 June 2018 - 12:35",
       "Headline": "විදුහල්පතිවරයෙකුට වන්දි ගෙවන්නැයි පේෂල ජයරත්නට ශ්‍රේෂ්ඨාධිකරණයෙන් නියෝග",
       "News Content": "නීතිවිරෝධී ලෙස ස්ථාන මාරු කළ අනුරාධපුර - නිවන්තකචේතිය මහා විද්‍යාලයේ හිටපු විදුහල්පති ආර්.පී.කේ.බණ්ඩාරට රුපියල් දෙලක්ෂ 50,000 ක වන්දියක් පෞද්ගලික මුදලින් ගෙවන ලෙස උතුරුමැද පළාත් හිටපු මහ ඇමති පේෂල ජයරත්නට අද ශ්‍රේෂ්ඨාධිකරණය නියෝග කළා.\nඑමෙන්ම, මාස දෙකක් තුළ එම විදුහල්පතිවරයා යළිත් එම විදුහලේම සේවයේ පිහිටුවන ලෙසටයි ශ්‍රේෂ්ඨාධිකරණය තවදුරටත් නියෝග කර ඇත්තේ.\nඅදාළ විදුහල්පතිවරයාට රුපියල් 50,000 ක වන්දි මුදලක් ගෙවන ලෙසටද ශ්‍රේෂ්ඨාධිකරණ විනිසුරු මඩුල්ල රජයේ පාර්ශවයට නියෝග කර තිබෙනවා.\nඅනුරාධපුර - නිවන්තකචේතිය මහා විද්‍යාලයේ හිටපු විදුහල්පති ආර්.පී.කේ. බණ්ඩාර 2016 වසරේ ශ්‍රේෂ්ඨාධිකරණය හමුවේ මෙම මූලික අයිතිවාසිකම් පෙත්සම ගොනුකරනු ලැබුවා.\nඒ පාසලේ පැවති උත්සවයකදී ඇති වූ සිද්ධියක් හේතුවෙන් ප්‍රධාන අමාත්‍යවරයා විසින් සිදුකළ ස්ථාන මාරුව තුළින් තම මූලික අයිතිවාසිකම් කඩවී ඇති බවට පවසමින්.",
       "URL": "https://www.hirunews.lk/194072/විදුහල්පතිවරයෙකුට-වන්දි-ගෙවන්නැයි-පේෂල-ජයරත්නට-ශ්‍රේෂ්ඨාධිකරණයෙන්-නියෝග",
       "Category": "Local News",
       "Parent URL": "https://www.hirunews.lk/local-news.php?pageID=3874"
}