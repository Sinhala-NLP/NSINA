{
       "Source": "hirunews",
       "Timestamp": "Tuesday, 09 June 2020 - 7:29",
       "Headline": "මහ මැතිවරණයට ඉදිරිපත් වන, අපේක්ෂකයින්ගේ මනාප අංක අද එළියට",
       "News Content": "මෙවර මහමැතිවරණයට ඉදිරිපත් වන අපේක්ෂකයින්ගේ මනාප අංක ඇතුළත් ගැසට් නිවේදනය අද (09) දිනයේදී ප්‍රකාශයට පත් කිරීමට නියමිතයි.\nමහමැතිවරණය පැවැත්වෙන දිනය මේ සතිය ඇතුළත දී ප්‍රකාශයට පත් කරන බවයි මැතිවරණ කොමිසමේ සභාපති මහින්ද දේශප්‍රිය කොමිසමේ සාමාජිකයින් අතර ඊයේ (08) පැවති සාකච්ඡාවකින් අනතුරුව ප්‍රකාශ කළේ.\nඒ අනුව අද (09) දිනයේදී අපේක්ෂකයින්ගේ මනාප අංක ඒ ඒ දිස්ත්‍රික්ක වෙත ලබාදීමට කටයුතු කරන බවයි මැතිවරණ කොමිසමේ සභාපති මහින්ද දේශප්‍රිය සඳහන් කළේ.",
       "URL": "https://www.hirunews.lk/242627/මහ-මැතිවරණයට-ඉදිරිපත්-වන-අපේක්ෂකයින්ගේ-මනාප-අංක-අද-එළියට",
       "Category": "Local News",
       "Parent URL": "https://www.hirunews.lk/local-news.php?pageID=2673"
}