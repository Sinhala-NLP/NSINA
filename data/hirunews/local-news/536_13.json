{
       "Source": "hirunews",
       "Timestamp": "Tuesday, 14 February 2023 - 16:06",
       "Headline": "කාන්තා ක්‍රිකට් ක්‍රීඩිකාවන්ගේ තරග ගාස්තු ඉහළට (වීඩියෝ)",
       "News Content": "ශ්‍රී ලංකා කාන්තා ක්‍රිකට් ජාතික කණ්ඩායමේ තරග ගාස්තු ඉහළ දැමීමට තීරණය කළ බව ශ්‍රී ලංකා ක්‍රිකට් ආයතනය පවසනවා.\nඒ අනුව සීමිත පන්දුවාර තරග රටාවේ මෙතෙක් ඇමරිකානු ඩොලර් 250ක් ව තිබූ, තරග ගාස්තුව ක්‍රීඩිකාවකට ඩොලර් 750 දක්වා ඉහළ දමා තිබෙනවා.\nඑමෙන්ම තරග ගාස්තුවෙන් සියයට 25 බැගින් සංචිතයේ සිටින සෑම ක්‍රීඩිකාවකටම හිමිවනු ඇති.\nඑසේම ජාත්‍යන්තර වශයෙන් ජයග්‍රහණය කරනු ලබන තරගයක දී සෑම ක්‍රීඩිකාවකට ම ඇමරිකානු ඩොලර් 250ක ජයග්‍රාහී ප්‍රසාද දීමනාවක් ගෙවීමට ද ශ්‍රී ලංකා ක්‍රිකට් ආයතනය තීරණය කර තිබෙනවා.",
       "URL": "https://www.hirunews.lk/327413/කාන්තා-ක්‍රිකට්-ක්‍රීඩිකාවන්ගේ-තරග-ගාස්තු-ඉහළට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=536"
}