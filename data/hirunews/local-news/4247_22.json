{
       "Source": "hirunews",
       "Timestamp": "Saturday, 28 October 2017 - 20:32",
       "Headline": "අතුරුදන්වු විශ්‍රාමික ආබාධිත රණවිරුවෙක් සොයා ගැනීමට ඥාතීන් මහජන සහය පතයි",
       "News Content": "රත්ගම - මාවඩවිල ප්‍රදේශයේ පදිංචිව සිටි ආබාධිත රණවිරුවකු පිළිබඳව මාසයක පමණ කාලයක සිට කිසිඳු තොරතුරක් නොමැති බවට ඔහුගේ ඥාතීන් පවසනවා.\nරත්ගම මාවඩවිල ප්‍රදේශයේ පදිංචිව සිටි කිංස්ලි රෝහණ යුද හමුදා විශ්‍රාමික ආබාධිත රණවිරුවෙක්.\nවසර 27 ක කාලයක් යුද හමුදාවේ සේවය කර ඇති රෝහණගේ එක් පාදයක් වෙඩි වැදීම නිසා කපා ඉවත් කර තිබෙනවා.\nදරුවන් දෙදෙනෙකුගේ පියෙකු වූ රෝහණ අතුරුදන් වන්නේ පසුගිය මස 21 වෙනිදා සිටයි.\nඑදින සිය විශ්‍රාම වැටුපද රැගෙන නිවසට පැමිණි රෝහණ යළි නිවසින් පිටව ගොස් ඇත්තේ පනාගොඩ යුද හමුදා කඳවුරට යන බව පවසමින්.\nකෙසේ වෙතත් එදින සිට ඔහු පිළිබඳව කිසිම තොරතුරුක් ලැබී නැහැ.\nරෝහණගේ අතුරුදන්වීම පිළිබඳව ඥාතීන් තෙළිකඩ පොලිසියේ පැමිණිල්ලක් ද සිදුකර තිබෙනවා.\nඥාතීන් ඉල්ලා සිටින්නේ රෝහණ පිළිබඳ යම් තොරතුරක් ඇතොත් 0719732505 හෝ 0775962364 දුරකතන අංකයන්ට දැනුම් දෙන ලෙසයි.",
       "URL": "https://www.hirunews.lk/174690/අතුරුදන්වු-විශ්‍රාමික-ආබාධිත-රණවිරුවෙක්-සොයා-ගැනීමට-ඥාතීන්-මහජන-සහය-පතයි",
       "Category": "Local News",
       "Parent URL": "https://www.hirunews.lk/local-news.php?pageID=4247"
}