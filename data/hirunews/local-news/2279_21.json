{
       "Source": "hirunews",
       "Timestamp": "Saturday, 12 December 2020 - 11:08",
       "Headline": "හර්ෂල් ගිබ්ස්ට කලම්බෝ කිංග්ස් ප්‍රධාන පුහුණුකරු තනතුර අහිමි වෙයි",
       "News Content": "කලම්බෝ කිංග්ස් කණ්ඩායමේ ප්‍රධාන පුහුණුකරු ලෙස කටයුතු කළ දකුණු අප්‍රිකානු හිටපු ක්‍රීඩක හර්ෂල් ගිබ්ස් එම තනතුරෙන් ඉවත් කර ඇති බවට වාර්තා වනවා.\nඑම කණ්ඩායම නියෝජනය කරන සුපිරි විදෙස් තුන්ඉරියව් ක්‍රීඩකයෙකු සමඟ ඇතිවූ මත ගැටුමක් හේතුවෙන් මෙම තීරණය ගෙන ඇති බවයි වාර්තා වන්නේ.\nහර්ෂල් ගිබ්ස් මෙවර ලංකා ප්‍රිමිය ලිග් තරඟාවලිය වෙනුවෙන් ජාත්‍යන්තර විස්තර විචාරකයෙකු ලෙස කටයුතු කිරීමට පැමිණිය ද පසුව ඔහු කලම්බු කිංග්ස් කණ්ඩායමේ පුහුණුකරු ලෙස පත් කෙරුණා.\nමේ හේතුවෙන් එම කණ්ඩායමේ දඟ පන්දු යැවීමේ පුහුණුකරු ලෙස කටයුතු කළ රංගන හේරත් එම කණ්ඩායමේ ප්‍රධාන පුහුණුකරු ලෙස කටයුතු කරන බවයි වාර්තා වන්නේ.\nතරඟාවලියේ කලම්බෝ කිංග්ස් කණ්ඩායම සහභාගී වූ අවසන් තරඟ දෙකකේදී හර්ෂල් ගිබ්ස් දක්නට ලැබුනේ නැහැ.\nමේ අතර තරඟාවලියට අදාළව ඊයේ පැවති පළමු වටයේ අවසන් තරඟයෙන් දඹුල්ල වයිකිංග්ස් කණ්ඩායම පරදවා ප්‍රසාද ලකුණු සටහනේ ඉදිරියට පැමිණීමට කලම්බූ කිංග්ස් කණ්ඩායම සමත් වුණා.",
       "URL": "https://www.hirunews.lk/256855/හර්ෂල්-ගිබ්ස්ට-කලම්බෝ-කිංග්ස්-ප්‍රධාන-පුහුණුකරු-තනතුර-අහිමි-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=2279"
}