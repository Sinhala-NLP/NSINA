{
       "Source": "hirunews",
       "Timestamp": "Monday, 04 July 2016 - 13:57",
       "Headline": "කූට ලෙස කාන්තාවන් විදේශ ගත කරන්නෙකු අත්අඩංගුවට",
       "News Content": "සංචාරක වීසා මගින් කාන්තාවන් විදේශ රැකියා සඳහා යොමු කළ පුද්ගලයෙකු විදේශ සේවා නියුක්ති කාර්යාංශයේ විශේෂ විමර්ශන ඒකකය මගින් අත්අඩංගුවට ගෙන තිබෙනවා.\nවැල්ලම්පිටිය ප්‍රදේශයේ පදිංචි 31 හැවිරිදි සැකකරු කටුනායක ගුවන් තොටුපල පරිශ්‍රයේදී මෙලෙස අත්අඩංගුවට ගෙන ගෙන ඇත්තේ කළුතර - දොඩන්ගොඩ ප්‍රදේශයේ කාන්තාවක් කටාර් රාජ්‍යයේ රැකියාවක් සඳහා පිටත් කර හැරීමට උත්සාහ කිරීමේදියි.\nමොහු එම කාන්තාවගෙන් රුපියල් දෙලක්ෂ 75 000 ක මුදලක්ද ලබාගෙන ඇති බවට විමර්ශනවලදී හෙළිවුණා.",
       "URL": "https://www.hirunews.lk/137160/කූට-ලෙස-කාන්තාවන්-විදේශ-ගත-කරන්නෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4979"
}