{
       "Source": "hirunews",
       "Timestamp": "Thursday, 27 August 2020 - 13:05",
       "Headline": "නිරෝධායනය අවසන් කළ කාන්තාවකට කොරෝනා ආසාදනය වේ (වීඩියෝ)",
       "News Content": "ඩුබායි සිට මෙරටට පැමිණ නිරෝධායනයට ලක් වූ ගැබිණි කාන්තාවකට කොරෝනා ආසාදනය වී ඇති බවට තහවුරු වී තිබෙනවා.\nහලාවත මූලික රෝහලේ අධ්‍යක්ෂ වෛද්‍ය කේ.පී.මල්ලවාරච්චි ප්‍රකාශ කළේ 27 හැවිරිදි මෙම කාන්තාව ඩුබායි සිට පැමිණ නිරෝධායනය අවසන් කර පසුව ස්වයං නිරෝධායනයට ලක්වෙමින් සිටින අතරතුර කොරෝනා ආසාදිතයෙකු බවට තහවුරු වී ඇති බවයි.\nමෙම ගැබිණි කාන්තාව බංගදෙණිය ප්‍රදේශයේ පදිංචිකාරියක් වන අතර, ඇය හලාවත කොරෝනා ඒකකයට ඇතුළත් කිරීමෙන් අනතුරුව මුල්ලේරියාව මූලික රෝහල වෙත මාරු කර යවා තිබෙනවා.",
       "URL": "https://www.hirunews.lk/248769/නිරෝධායනය-අවසන්-කළ-කාන්තාවකට-කොරෝනා-ආසාදනය-වේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2495"
}