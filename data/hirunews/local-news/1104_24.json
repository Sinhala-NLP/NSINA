{
       "Source": "hirunews",
       "Timestamp": "Friday, 10 June 2022 - 16:55",
       "Headline": "මහ බැංකුව අද වෙළෙඳ පොළට නිකුත් කළ භාණ්ඩාගාර බැඳුම්කර සියල්ල අලෙවි වෙයි",
       "News Content": "ශ්‍රී ලංකා මහා බැංකුව විසින් අද වෙළෙඳ පොළට නිකුත් කරනු ලැබූ 2025.06.01 සහ 2028.01.15 කල් පිරෙන භාණ්ඩාගාර බැඳුම්කර සියල්ල පිළිවෙලින් 20.30% සහ 20.19% බැගින් අලෙවි වූ බව ශ්‍රී ලංකා මහා බැංකුව නිවේදනය කරනවා.\nවසර තුනක කාලයක් සඳහා 17% වාර්ෂික සඵල පොලී අනුපාතයයක් යටතේ රුපියල් මිලියන විසි දහසක් උපයාගැනීම සඳහා භාණ්ඩාගාර බිල්පත් යෝජනා කර තිබූනා.\nඅද නිකුතුවේදී එම අපේක්ෂිත මිලියන 20,000 සඳහාම මිල ගණන් තෝරාගැනීම ද සිදුකෙරුණා.\nවසර තුනකට පසු කල්පිරීමේදී මෙම භාණ්ඩාගාර බිල්පත් සඳහා හිමිවන සපල පොලී අනුපාතය 20.30% ලෙසින් සටහන් වනවා.\nඑමෙන්ම වසර පහකදී කල් පිරීම සඳහා නිකුත් කෙරුණු රුපියල් මිලියන තිස්දහසක් සඳහා වන භාණ්ඩාගාර බැඳුම්කර සඳහා ශ්‍රී ලංකා මහ බැංකුව 18%ක් වාර්ෂික සඵල පොලී අනුපාතයක් නිර්දේශ කර තිබුණා.\nඑම බැඳුම්කර කල්පිරීමේදී පිරිනැමෙන වාර්ෂික සඵල පොලී අනුපාතය සටහන් වී තිබුණේ 20.19% ලෙසිනුයි.\nමෙම පොලී අනුපාතයන් ශ්‍රී ලංකා මහ බැංකුව අවසන් වරට නිකුත් කළ බැඳුම්කර පොලී අනුපාතයන් හා සැසඳීමේදී කැපී පෙනෙන අඩුවක් පෙන්නුම් කරනවා.\nජූනි මස 01 වන දින වසර තුනක් සඳහා නිකුත් කළ භාණ්ඩාගාර බැඳුම්කර සඳහා කල්පිරීමේදී සියයට 22.38%ක පොළී අනුපාතයක් යෝජනා කර තිබූ අතර වසර පහකදී කල්පිරෙන භාණ්ඩාගාර බැඳුම්කර සඳහා 21.86% පොලී අනුපාතයක් ශ්‍රී ලංකා මහ බැංකුව විසින් යෝජනා කර තිබුණා.",
       "URL": "https://www.hirunews.lk/306761/මහ-බැංකුව-අද-වෙළෙඳ-පොළට-නිකුත්-කළ-භාණ්ඩාගාර-බැඳුම්කර-සියල්ල-අලෙවි-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=1104"
}