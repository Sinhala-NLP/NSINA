{
       "Source": "hirunews",
       "Timestamp": "Friday, 25 December 2020 - 20:28",
       "Headline": "පාස්කු ප්‍රහාරයේ වින්දිතයින්ට යුක්තිය ඉටුකරන බව ජනපති අවධාරණය කරයි (වීඩියෝ)",
       "News Content": "පාස්කු ප්‍රහාරයේ වින්දිතයින්ට යුක්තිය ඉටුකරන බව ජනාධිපති ගෝඨාභය රාජපක්ෂ මහතා අවධාරණය කරනවා.\nඋදාවූ'නත්තල වෙනුවෙන් සුබපැතුම් පණිවුඩයක් නිකුත් කරමින් ජනාධිපතිවරයා මේ බව සඳහන් කර ඇති අතරල අස්ගිරි සහ මල්වතු පාර්ශ්වවල මහා සංඝරත්නය මෙන්ම අග්‍රාමාත්‍යවරයාද නත්තල් සුබපැතුම් පණිවුඩ නිකුත් කර තිබෙනවා.\nවසංගත රෝග බියෙන් මුළු ලොව වෙලාගත් මේ කාල පරිච්ඡේදය තුළ සුපුරුදු පරිදි නත්තල සැමරීමට නොහැකි වූවා මෙන්මල මේ වසර තුළ බෞද්ධ, හින්දු, ඉස්ලාම් භක්තිකයින්ටද ආගමික උත්සව පැවැත්වීමට මෙම වසංගත බිය හරස් වූ බව, අස්ගිරි පාර්ශ්වයේ මහනායක අතිපූජ්‍ය වරකාගොඩ ශ්‍රී ඥානරතන මහනාහිමියන් පෙන්වා දෙනවා.\nඋන්වහන්සේ නිකුත් කළ පණිවුඩයේ දැක්වෙන්නේ බුද්ධිමත් ජනතාවක් ලෙස තම ආගමික පුජාවන්ට මුල්තැන දෙමින් සෙසු උත්සව පසෙකලා සාමයේ පණිවුඩය ලොවට ගෙන ආ ජේසු තුමන්ගේ ජන්ම දිනය සමරන එම ජනතාවට ආශිංසනය කරන බවයි.\nමේ අතරල ප්‍රේමය, දයාව, කරුණාව සහ සහකම්පනය වැනි උත්තරීතර මානුෂීය ගුණාංගයන් ප්‍රදර්ශනය කරන කිතුණු දහම සහ දර්ශනය මත පදනම්ව කාදිනල් හිමිපානන් ප්‍රධාන ලාංකේය කිතුණුවන් විසින් ජාතික හා ආගමික සහජීවනයෙන් යුතුව කටයුතු කරනු දැකීම අතිශය සතුටට කරුණක් බව මල්වතු පාර්ශ්වයේ අනුනායකල පූජ්‍ය දිඹුල්කුඹුරේ විමලධම්ම හිමියන් පවසනවා.\nඋන්වහන්සේ ඉල්ලා සිටින්නේල රෝගබිය හේතුවෙන් ලෝකයටම බලපා ඇති අතිශය දුෂ්කර කාලවකවානුවක ස්වකීය ආගමික දර්ශනය මත පදනම්ව පැහැදිළි සෞඛ්‍ය පිළිවෙත අනුව පවුලේ සියලු දෙනා සමඟ පමණක් මෙම උතුම් අවස්ථාව සමරණ ලෙසයි.\nමේ අතර, කොවිඩ් 19 වසංගතය හමුවේ ආර්ථිකල සමාජයීය හා සංස්කෘතික වශයෙන් අකර්මන්‍ය වූ ලෝකය යළි පුබුදුවාලීමට ජේසුස් ක්‍රිස්තූන් වහන්සේගේ දහම උපයෝගී කරගත හැකි බව නත්තල් දින පණිවුඩයක් නිකුත් කරමින් ජනාධිපති ගෝඨාභය රාජපක්ෂ මහතා පෙන්වා දෙනවා.\nමෙරට කිතුණු ජනයා නත්තල සමරන්නේ මීට වසරකට මදක් වැඩි කලකට පෙර පාස්කු ඉරිදාවක සිදුකළ කුරිරු ප්‍රහාරයේ වේදනාව තවමත් සිත්දරාගෙන බව අමතක නොකළ යුතු බවද ජනාධිපතිවරයා පෙන්වා දෙනවා.\nඑසේ වුවද, එදා ජනිත කළ භීතිය හා අනාරක්ෂිත බව පිළිබඳ හැඟීම පහකොට, සැකයෙන් බියෙන් තොරව ආගමික වතාවත්හි නිරත වීමට සියලු දෙනාට අවස්ථාව සැලසීමට හැකි වී ඇති බවත්ල වින්දිතයින්ට යුක්තිය ඉටුකිරීමද එලෙසින්ම සිදුවනු ඇති බවත් ජනාධිපති ගෝඨාභය රාජපක්ෂ මහතා නිකුත් කළ සුබපැතුම් පණිවුඩයේ සඳහන්.\nදිළින්ඳන් මෙන්ම දරුවන් සොයා යමින් ඔවුන් සමඟ නත්තල ගතකරන්නට අධ්‍යාත්මිකව සිත යොමු කරන ගැඹුරු දහමක් නත්තල හා බැඳී පවතින බව අග්‍රාමාත්‍ය මහින්ද රාජපක්ෂ මහතා නත්තල් දින පණිවුඩයක් නිකුත් කරමින් පෙන්වා දෙනවා.\nපවුලේ සාමාජිකයින් සමඟ ආරක්ෂිතව සහ සෞඛ්‍ය මාර්ගෝපදේශ පිළිපදිමින් කටයුතු කිරීම නත්තල් තෑග්ගක් ලෙස සැලකිය හැකි බවත්, කොවිඩ් වසංගතය පාලනය කිරීමට සහය දෙන සෞඛ්‍ය අංශල ආරක්ෂක අංශ ඇතුළු සියලු පාර්ශ්වයන්ට ස්තුතිය පළකරන බවත් අග්‍රාමාත්‍යවරයා නිකුත් කළ නිවේදනයේ සඳහන්.\nමේ අතරල නත්තල් සුබපැතුම් පණිවුඩයක් නිකුත් කරන විපක්ෂ නායක සජිත් ප්‍රේමදාස මහතා පවසන්නේ, මානව හිතවාදී බව තුළින් සියලු මනුෂ්‍යයින් කෙරෙහි ගෞරවයත්, ස්වභාවධර්මයත් සමස්ත පරිසරයත් කෙරෙහි දැඩි සංවේදීතාවක් දක්වන්නට ජේසුතුමන් උගන්වා ඇති බවයි.",
       "URL": "https://www.hirunews.lk/257959/පාස්කු-ප්‍රහාරයේ-වින්දිතයින්ට-යුක්තිය-ඉටුකරන-බව-ජනපති-අවධාරණය-කරයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2253"
}