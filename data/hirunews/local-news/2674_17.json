{
       "Source": "hirunews",
       "Timestamp": "Monday, 08 June 2020 - 13:57",
       "Headline": "හිරු රතු මිනිත්තුව ඵල දරා නාමල් ඔය පාලමේ වැඩ ඇරඹේ (වීඩියෝ)",
       "News Content": "වසර 8ක් පුරා බලාපොරොත්තුවේ සිහින දුටු ජනතාවකගේ එම සිහිනය යථාර්ථයක් බවට පත්වූ පුවතක් පිළිබඳ හිරුට වාර්තා වුණා.\nඒ ඉදිකිරීම් ඇණහිට තිබූ අම්පාර සහ මොනරාගල දිස්ත්‍රික්ක යා කරන පාලමේ වැඩකටයුතු හිරු රතු මිනිත්තුව අනාවරණ හරහා යළි ආරම්භ කිරීමට බලධාරීන් පියවර ගැනීමත් සමඟයි.\nඅම්පාර දිස්ත්‍රික්කය සහ මොනරාගල දිස්ත්‍රික්කය යා කරමින් නාමල් ඔය හරහා මෙම පාලමේ ඉදි කිරීමේ කටයුතු මීට වසර 8කට පෙර ආරම්භ කෙරුණද එය නිම කිරීමට මේ දක්වා හැකියාවක් ලැබී තිබුණේ නැහැ.\nපාලම මතින් සිය දෛනිකව කටයුතු ඉටු කර ගැනීමට ගමන්ගන්නා ගම්වැසියන් මේ හේතුවෙන් පත්ව තිබුණේ දැඩි අසීරුතාවකටයි.",
       "URL": "https://www.hirunews.lk/242580/හිරු-රතු-මිනිත්තුව-ඵල-දරා-නාමල්-ඔය-පාලමේ-වැඩ-ඇරඹේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2674"
}