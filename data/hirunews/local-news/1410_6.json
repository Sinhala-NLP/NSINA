{
       "Source": "hirunews",
       "Timestamp": "Friday, 21 January 2022 - 9:03",
       "Headline": "2021 දී මෙරට තේ කර්මාන්තයේ වර්ධනයක්",
       "News Content": "ගතවූ 2021 වසරේ දී විවිධ අභියෝග හමුවේ මෙරට තේ කර්මාන්තයේ වර්ධනයක් වාර්තා වනවා.\nඑහිදී තේ නිෂ්පාදනය, අපනයනය මෙන්ම ආදායම්ද ඉහළ ගොස් ඇති බවයි තැරැව්කාර සමාගම් පෙන්වා දෙන්නේ.\n2021 වසරේ දී මෙරට තේ නිෂ්පාදනය 2020 වසරට සාපේක්ෂව 7.35%කින් ඉහළ ගිය අතර, වසරේ මුල් නිෂ්පාදනය කිලෝග්‍රෑම් මිලියන 299.34ක්.\nකෙසේ නමුත් එය, 2019 වසරේ වාර්තා වූ කිලෝග්‍රෑම් මිලියන 300.12ක නිෂ්පාදනයට සාපේක්ෂව නාමික පහත වැටීමක් ලෙස සැළකිය හැකියි.\n2021 වසරේ දී ශ්‍රී ලංකාව තේ කිලෝග්‍රෑම් මිලියන 286.02ක් අපනයනය කළ අතර, එය, 2020ට සාපේක්ෂව කිලෝග්‍රෑම් මිලියන 20.4ක ඉහළ යෑමක්.\nඑමෙන්ම 2021 වසරේ දී ශ්‍රී ලංකාව තේ අපනයනයෙන් රුපියල් බිලියන 263.35ක ආදායමක් උපයා ඇත්තේ 2020 වසරට වඩා රුපියල් බිලියන 33.18ක් උපයමින්.\nඑමෙන්ම එය, ශ්‍රී ලංකාව මෙතෙක් වසරක දී තේ අපනයනයෙන් වැඩිම ආදායම, එනම් රුපියල් බිලියන 240.6ක් වාර්තා කළ 2019යේ ආදායම් වාර්තාවද අභිබවවනවා.\nමෙරට තේ කර්මාන්තය කාලගුණ වෙනස මෙන්ම රසායනික පොහොර හිඟයට මුහුණ දෙමින් මෙම වර්ධනය වාර්තා කිරීම විශේෂත්වයක්.",
       "URL": "https://www.hirunews.lk/294653/2021-දී-මෙරට-තේ-කර්මාන්තයේ-වර්ධනයක්",
       "Category": "Local News",
       "Parent URL": "https://www.hirunews.lk/local-news.php?pageID=1410"
}