{
       "Source": "hirunews",
       "Timestamp": "Tuesday, 28 June 2022 - 15:33",
       "Headline": "බස් ගාස්තු සංශෝධනය සම්බන්ධයෙන් සාකච්ඡා එකඟතාවකින් තොරව අවසන්",
       "News Content": "ඉහළ නැංවුණු ඩීසල් මිල ගණන්වලට සාපේක්ෂව පෞද්ගලික බස් ගාස්තුව ඉහළ නැංවීම සම්බන්ධයෙන් ප්‍රවාහන අමාත්‍ය ආචාර්ය බන්දුල ගුණවර්ධන සමඟ පැවති සාකච්ඡාව එකඟතාවකින් තොරව අවසන් වී තිබෙනවා.\nලංකා පෞද්ගලික බස් රථ හිමියන්ගේ සංගමයේ සභාපති ගැමුණු විජේරත්න කියා සිටියේ අද පැවති සාකච්ඡාවේදී අනෙකුත් බස් සංගම් කළහකාරීව හැසිරීමත් සමඟ සාකච්ඡාව එකඟතාවකින් තොරව අවසන් වූ බවයි.\nමේ අතර දුම්රිය මඟී සහ භාණ්ඩ ප්‍රවාහන ගාස්තු ඉහළ දැමීමට අමාත්‍ය මණ්ඩලයේ අනුමැතිය අද හිමි වුනා.\nඅමාත්‍ය ආචාර්ය බන්දුල ගුණවර්ධන විසිනු යි අදාළ යෝජනාව ඊයේ රැස් වූ අමාත්‍ය මණ්ඩලය වෙත ඉදිරිපත් කර ඇත්තේ.\nඒ අනුව, බස් ගාස්තුවෙන් අඩක් වන පරිදි දුම්රිය ගාස්තු සංශෝධනය කිරීමට එහි දී අනුමැතිය හිමි වී තිබෙනවා.",
       "URL": "https://www.hirunews.lk/308414/බස්-ගාස්තු-සංශෝධනය-සම්බන්ධයෙන්-සාකච්ඡා-එකඟතාවකින්-තොරව-අවසන්",
       "Category": "Local News",
       "Parent URL": "https://www.hirunews.lk/local-news.php?pageID=1062"
}