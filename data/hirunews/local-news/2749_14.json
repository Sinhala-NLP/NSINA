{
       "Source": "hirunews",
       "Timestamp": "Wednesday, 06 May 2020 - 20:04",
       "Headline": "කොරෝනා වෛරසය හමුවේ මැදපෙරදිග සිටින ශ්‍රී ලාංකිකයන් ගෙන්වා ගැනීමට කැබිනට් අනුමැතිය",
       "News Content": "කොරෝනා වෛරසය පැතිර යාම හමුවේ විදෙස්ගත ශ්‍රී ලාංකිකයන් දිවයිනට ගෙන්වා ගැනීමේ වැඩපිළිවෙලේ මීළඟ අදියර ලෙස මැදපෙරදිග සිටින ශ්‍රී  ලාංකිකයන් ගෙන්වා ගැනීමට කැබිනට් අනුමැතිය ලැබී තිබෙනවා.\nරජය විසින් මේවන විට විදෙස්ගතව සිටි සිසුන් විශාල පිරිසක් මෙරටට ගෙන්වා ගෙන නිරෝධායනයට යොමුකර ඇති අතර ප්‍රමුඛතා ලේඛනයකට අනුව එය ක්‍රියාත්මක වන බවයි රජය පෙන්වා දෙන්නේ.\nඑහිදී විදෙස්ගත ශ්‍රමිකයන් ගෙන්වා ගැනීමට ද ක්‍රමයෙන් ක්‍රියාත්මක වනවා.\nපළමුවෙන් කුවේට්, මාලදිවයින හා ඩුබායි රටවල සිටින ශ්‍රී ලංකාවට පැමිණීමට අවශ්‍ය බවට ප්‍රකාශ කළ අය ගෙන්වා ගැනීමට අපේක්ෂිතයි.\nඒ අනුව විදෙස්ගතව සිටින ශ්‍රී ලංකාවට පැමිණිය යුතු බව ප්‍රකාශ කරන ශ්‍රී ලාංකිකයන් ඉඩ ප්‍රස්ථා ලැබෙන පරිදි ක්‍රමිකව ගෙන්වා ගනිමින් නිරෝධායනයට යොමු කිරීමටයි සැලසුම් කර ඇත්තේ.",
       "URL": "https://www.hirunews.lk/240211/කොරෝනා-වෛරසය-හමුවේ-මැදපෙරදිග-සිටින-ශ්‍රී-ලාංකිකයන්-ගෙන්වා-ගැනීමට-කැබිනට්-අනුමැතිය",
       "Category": "Local News",
       "Parent URL": "https://www.hirunews.lk/local-news.php?pageID=2749"
}