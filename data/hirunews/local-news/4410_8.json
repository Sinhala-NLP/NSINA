{
       "Source": "hirunews",
       "Timestamp": "Friday, 21 July 2017 - 18:17",
       "Headline": "ආයුර්වේද සම්බාහන මධ්‍යස්ථානක් වැටලූ පොලීසිය කළ දේ",
       "News Content": "මිගමුව, පෙරියමුල්ල ප්‍රදේශයේ පවත්වාගෙන ගිය සිය ආයුර්වේද සම්බාහන මධ්‍යස්ථානය වැටලු පොලිසියේ යැයි සඳහන් කළ සිවිල් පිරිමි පිරිසක් හා පොලිස් ඇඳුමින් ආ කාන්තාවක් එහි සේවය කරමින් සිටි වෛද්‍යවරයෙක් සහ තරුණියන් 06 දෙනෙක් අත්අඩංගුවට ගෙන ඇතැයි එහි හිමිකාරිනිය කියා සිටිනවා.\nආයුර්වේද සම්බාහන මධ්‍යස්ථානයක් පවත්වාගෙන යන මුවාවෙන් ගණිකා නිවාසයක් පවත්වාගෙන යන බවට වැටලීමට මිගමුව අධිකරණයෙන් ලද අධිකරණ නියෝගයක් මත කොළඹ කොට්ඨාශ සංවිධානාත්මක අපරාධ වැටලීම් ඒකකය විසින් මෙම පිරිස අත්අඩංගුවට ගෙන තිබුනා.\nමෙලෙස අත්අඩංගුවට පත් කාන්තාවන් පිරිස මීගමුව, සීදූව, නුවර, කුරුණෑගල, රාගම සහ ගාල්ල යන ප්‍රදේශවල පදිංචිකාරිනියක් වන අතර වෛද්‍යවරයා කොළඹ ප්‍රදේශයේ පදිංචිකරුවෙක් බවයි අප වාර්තාකරු සදහන් කළේ.\nමේ සම්බන්ධයෙන් සම්බාහන මධ්‍යස්ථානයේ හිමිකාරිනිය පවසා ඇත්තේ සිවිල් ඇඳුමෙන් පැමිණි පිරිසක් විසින් තම ආයතනයේ සේවය කළ පිරිස මෙලෙස රැගෙන ගිය අතර ඔවුන් දුෂණය කිරීමට රැගෙන ගියාද කියාවත් තමන් නොදන්නා බවයි.\nලියාපදිංචි ආයුර්වේද සම්බාහන මධ්‍යස්ථානයකට මෙලෙස කරන්නේ ඇයිද යන්න ඇය ප්‍රශ්න කරනවා.\nපැමිණි පිරිස අතර පොලිස් නිල ඇදුමෙන් සැරසී සිටි කාන්තාවක්ද සිටියත් සිවිල් ඇඳුමින් සිටි අය කොස්සක් රැගෙන CCTV කැමරා කැඩීමට උත්සහ ගත බව ද ඇය සඳහන් කළා.\nමෙලෙස පැමිණි පිරිස විසින් සම්බාහන මධ්‍යස්ථානයේ ආරක්ෂිත කැමරා පද්ධතියටද හානිකර ඇති බවත් ආයතනයේ තිබූ මුදල් සහ ලියකියවිලි සහ බලපත්‍ර  රැසක් රැගෙන ගොස් ඇති බව එහි හිමිකාරිය පවසනවා.\nමෙලෙස අත්අඩංගුවට ගත් පිරිස අද (21) දින මීගමුව අධිකරණයට ඉදිරිපත් කිරීමෙන් අනතුරුව ලබන 25 වනදා දක්වා රක්ෂිත බන්ධනාගාර ගත කර තිබෙනවා.\nපිරිස  අත්අඩංගුවට ගන්නා ආකාරය, CCTV වලට හානි කරන ආකාරය, ලාච්චු විවෘත කරන ආකාරය CCTV වල සටහන් වී තිබෙනවා.",
       "URL": "https://www.hirunews.lk/166450/ආයුර්වේද-සම්බාහන-මධ්‍යස්ථානක්-වැටලූ-පොලීසිය-කළ-දේ",
       "Category": "Local News",
       "Parent URL": "https://www.hirunews.lk/local-news.php?pageID=4410"
}