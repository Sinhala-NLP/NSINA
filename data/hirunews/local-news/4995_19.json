{
       "Source": "hirunews",
       "Timestamp": "Wednesday, 22 June 2016 - 12:49",
       "Headline": "කොළඹ වරාය අදත් උණුසුම්",
       "News Content": "කොළඹ වරායේ සේවකයින් දෙපිරිසක් අතර වරාය ප්‍රධාන පිවිසුම් දොරටුව අසලදී අද (22) උදෑසන උණුසුම් තත්ත්වයක් හට ගත්තා.\nඒ වරාය අමාත්‍ය අර්ජුන රණතුංග ඉවත් කරන ලෙස උපවාසයේ නිරත සේවකයින් පිරිසක් සහ අමාත්‍යවරයාට පක්ෂ සේවකයින් පිරිසක් අතරයි.\nඅමාත්‍යවරයාට පක්ෂ සේවකයින් පිරිස උපවාසයේ නිරත වන ස්ථානයට පැමිණ අත්පත්‍රිකා බෙදා හැරීමට උත්සාහ කර ඇති අතර එහිදී උපවාසයේ නිරත සේවකයින් ඊට විරෝධතාවය පළ කර තිබෙනවා.\nවරාය පිවිසුම ගොඩනැගිල්ල මත සිට උපවාසයේ නිරත සේවකයින් එම අවස්ථාවේදී ගල් ප්‍රහාරයක් ද එල්ල කර තිබෙනවා.\nඇතිවූ උණුසුම් තත්ත්වය පාලනය කිරීම සදහා පසුව පොලිසිය මැදිහත් වුණා.\nකෙසේ වෙතත් වරාය අමාත්‍ය අර්ජුන රණතුංග ඉවත් කරන ලෙස ඉල්ලා දියත් කර ඇති උපවාසය තවදුරටත් ක්‍රියාත්මකයි.\nමේ වනවිට උපවාසයට වරාය සේවකයින් 7 දෙනෙකු එක්ව සිටිනවා.",
       "URL": "https://www.hirunews.lk/136166/කොළඹ-වරාය-අදත්-උණුසුම්",
       "Category": "Local News",
       "Parent URL": "https://www.hirunews.lk/local-news.php?pageID=4995"
}