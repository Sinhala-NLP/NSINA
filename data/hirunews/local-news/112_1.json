{
       "Source": "hirunews",
       "Timestamp": "Wednesday, 09 August 2023 - 13:27",
       "Headline": "මහ බැංකු පරිශ්‍රයට ඇතුළුවීම සම්බන්ධයෙන් අත්අඩංගුවට ගත් 10 දෙනෙකුට ඇප",
       "News Content": "මහබැංකු පරිශ්‍රයට අනවසරයෙන් ඇතුළු වී කලහකාරි ලෙස හැසිරීම හේතුවෙන් අත්අඩංගුවට ගත් ජාතික ඉදිකිරීම් සංගමයේ සභාපති සුසන්ත ලියනාරච්චි ඇතුළු 10දෙනා ඇප මත මුදාහැර තිබෙනවා.\nඒ ඔවුන් කොළඹ - කොටුව මහේස්ත්‍රාත් අධිකරණයට ඉදිරිපත් කිරීමෙන් අනතුරුවයි.\nඑහිදී මහේස්ත්‍රාත්වරයා එක් අයෙකුට රුපියල් ලක්ෂ 5 බැගින් වූ ශරීර ඇප මතයි ඔවුන්ව මුදාහැරීමට නියෝග කළේ.\nප්‍රතිපත්ති පොලී අනුපාත පහළ දැමීමට සාපේක්ෂව ලීසිං හා පොලි අනුපාත අඩුකිරීම සඳහා මහබැංකුව මැදිහත් නොවීම ඇතුළු කරුණු කිහිපයක් මුල්කරගනිමින් සුළු හා මධ්‍ය පරිමාණ ව්‍යවසායකයින්ගේ සංගමයේ නියෝජිතයන් ඇතුළු පිරිසක් ඊයේ මහබැංකු පරිශ්‍රයට කඩා වැදී විරෝධතාවක නිරතවුණා.",
       "URL": "https://www.hirunews.lk/344205/මහ-බැංකු-පරිශ්‍රයට-ඇතුළුවීම-සම්බන්ධයෙන්-අත්අඩංගුවට-ගත්-10-දෙනෙකුට-ඇප",
       "Category": "Local News",
       "Parent URL": "https://www.hirunews.lk/local-news.php?pageID=112"
}