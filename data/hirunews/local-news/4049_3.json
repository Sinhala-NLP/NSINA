{
       "Source": "hirunews",
       "Timestamp": "Wednesday, 07 March 2018 - 14:27",
       "Headline": "වැසිකිළි වලකින් බිළිඳු මළ සිරුරක්",
       "News Content": "යාපනය චාවකච්චේරි ප්‍රදේශයේ පොදු වැසිකිලි වළක තිබී බිළිඳෙකුගේ මළ සිරුරක් හමුවී තිබෙනවා.\nඅප වාර්තාකරු සඳහන් කළේ මෙම සිරුර ඉතා නරක්වී තිබු බවයි.\nචාවකච්චේරි පොදු වෙළඳසැල ආසන්නයේ පිහිටි අබලන් වූ වැසිකිලි වලකින් අද උදෑසන මෙම බිළිඳු සිරුර හමුවී තිබෙනවා.\nවැසිකිලි වළ අවට ප්‍රදේශයේ දැඩි දුර්ගන්ධයක් පැවතීම හේතුවෙන් ප්‍රදේශවාසීන් කළ පරීක්ෂා කිරීමකදීයි සිරුර හමුවී ඇත්තේ.\nඅනතුරුව පොලිසියට කළ දැනුම්දීමකින් පසු සිරුර ගොඩගෙන තිබෙනවා.\nමුලික විමර්ශණවලදී අනාවරණ වී ඇත්තේ මීට දින 4 කට පමණ පෙර මෙම බිළිඳා වැසිකිළි වලට දමා ඇති බවයි.\nඑම ස්ථානයේදීම බිළිඳා ඉපදීමෙන් පසු මව විසින්ම වැසිකිළි වලට දමන්නට ඇතැයි සැක කෙරෙනවා.\nබිළිඳු සිරුර චාවකච්චේරි රෝහලේ තැන්පත් කර ඇති අතර සැකකාර මව සොයා පොලිසිය පරීක්ෂණ ආරම්භ කර තිබෙනවා.",
       "URL": "https://www.hirunews.lk/185348/වැසිකිළි-වලකින්-බිළිඳු-මළ-සිරුරක්",
       "Category": "Local News",
       "Parent URL": "https://www.hirunews.lk/local-news.php?pageID=4049"
}