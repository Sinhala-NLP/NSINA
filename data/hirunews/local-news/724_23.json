{
       "Source": "hirunews",
       "Timestamp": "Friday, 18 November 2022 - 18:51",
       "Headline": "බෙදී ගිය අන්තරේට ස්ථාන කිහිපයකදී ජල සහ කඳුළු ගෑස් ප්‍රහාර - දෙමටගොඩින් පිරිස විසිරෙයි (වීඩියෝ)",
       "News Content": "අන්තර් විශ්වවිද්‍යාලයීය ශිෂ්‍ය බල මණ්ඩලයේ කැඳවුම්කරු වසන්ත මුදලිගේ සහ පූජ්‍ය ගල්වැව සිරිධම්ම හිමියන් නිදහස් කරන ලෙස ඉල්ලමින් එම බල මණ්ඩලය සංවිධාන කර තිබූ විරෝධතාවන්ට ස්ථාන කිහිපයකදී පොලීසිය විසින් ජල හා කඳුළු ගෑස් ප්‍රහාර එල්ල කළා.\nකොළඹ පිහිටි එක්සත් ජාතීන්ගේ සංවිධානය ඉදිරිපිටින් ඔවුන් එක් විරෝධතා පාගමනක් ආරම්භ කළ අතර එය බම්බලපිටිය මංසන්ධියට පැමිණ ගාලුපාර ඔස්සේ කොල්ලුපිටිය දෙසට ගමන් කළා. පසුව ඔවුන් අතුරු මාර්ගයක් වන ශාන්ත අන්තෝනි මාර්ගය ඔස්සේ අග්‍රාමාත්‍ය කාර්යාලයේ පිහිටි කොල්ලුපිටිය - මල්පාර දෙසට ගමන් කරනු ලැබුවා.\nඑහිදී පිරිස විසුරුවා හැරීමට ජල හා කදුළු ගෑස් ප්‍රහාර එල්ල කිරීමටයි පොලීසිය සහ කැරලි මර්දන ඒකකය කටයුතු කළේ. අනතුරුව ඔවුන් නැවත ඔවුන් තුම්මුල්ල මංසන්ධියට පැමිණ මාර්ග කිහිපයක් ඔස්සේ විසිර ගියා.\nමීට අමතරව, තවත් විරෝධතාවක් නාරාහේන්පිට ත්‍රස්ත විමර්ශන කොට්ඨාශය ඉදිරිපිටින් ආරම්භ කළා.\nපසුව විසිර ගිය පිරිස වැලිකඩ බන්ධනාගාරය අසලට එක්වූ අතර, එහිදී විරෝධතාකරුවන් බන්ධනාගාරය ඉදිරිපිට පිහිටි නාම පුවරුවේ නැගී විරෝධතාවයේ නිරත වුණා. පසුව පොලීසිය එම ස්ථානයට පැමිණීමත් සමග අනතුරුව විරෝධාතකරුවන් දෙමටගොඩ දුම්රිය ස්ථානය දෙසට දිවගොස් තිබුණා.",
       "URL": "https://www.hirunews.lk/320732/බෙදී-ගිය-අන්තරේට-ස්ථාන-කිහිපයකදී-ජල-සහ-කඳුළු-ගෑස්-ප්‍රහාර-දෙමටගොඩින්-පිරිස-විසිරෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=724"
}