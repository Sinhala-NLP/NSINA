{
       "Source": "hirunews",
       "Timestamp": "Friday, 17 September 2021 - 19:57",
       "Headline": "කොරෝනා ආසාදිතයන් ලක්ෂ 5 ඉක්මවයි",
       "News Content": "ශ්‍රී ලංකාවේ කොරෝනා වෛරස් ආසාදිතයන්ගේ සංඛ්‍යාව අද ලක්ෂ 5 ඉක්මවා ගියා.\nඒ අද තවත් ආසාදිතයන් 800ක් හඳුනා ගැනීමත් සමගයි.\nඅද දිනයේ පමණක් මෙරටින් කොරෝනා ආසාදිතයන් 2078 ක් වාර්තාවී තිබෙනවා.\nඒ අනුව මෙරට සමස්ත ආසාදිතයන් සංඛ්‍යාව දැක්වෙන්නේ 500772ක් ලෙසටයි.\nමේ අතර ශ්‍රී ලංකාවෙන් තවත් කොරෝනා මරණ 121ක් වාර්තාවීමත් සමග මෙරට සමස්ත මරණ සංඛ්‍යාව 11938ක් ලෙස ඉහළ ගියා.\nසෞඛ්‍ය සේවා අධ්‍යක්ෂ ජනරාල්වරයා ඊයේ (16) තහවුරු කළ මෙම මරණ 121 අතර වයස අවුරුදු 30ට අඩු වයස් කාණ්ඩයේ එක් පිරිමි අයෙක් වනවා.\nඅවුරුදු 30ත් 59ත් අතර වයස් කාණ්ඩයේ මරණ 28ක් තහවුරු වී ඇති අතර පිරිමි 16ක් සහ කාන්තාවන් 12ක් ඊට අයත්.\nඅවුරුදු 60 සහ ඊට වැඩි වයස් කාණ්ඩයේ මරණ 92ක් ඊයේ තහවුරු කළ මරණ 121 අතර වනවා. ඒ කාන්තාවන් 47ක් සහ පිරිමි 45ක් වශයෙන්.",
       "URL": "https://www.hirunews.lk/282502/කොරෝනා-ආසාදිතයන්-ලක්ෂ-5-ඉක්මවයි",
       "Category": "Local News",
       "Parent URL": "https://www.hirunews.lk/local-news.php?pageID=1685"
}