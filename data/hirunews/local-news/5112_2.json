{
       "Source": "hirunews",
       "Timestamp": "Monday, 28 March 2016 - 13:51",
       "Headline": "වරායේ වෙඩි තැබීමෙන් අයෙක් මරුට - (ඡායාරුප)",
       "News Content": "අම්බලන්ගොඩ  ධීවර වරාය තුළදී අද දහවල් සිදුවූ වෙඩි තැබීමකින් බෝට්ටු හිමිකරුවෙකු ජීවිතක්ෂයට පත්වුණා.\nයතුරුපැදියකින් පැමිණි පුද්ගලයන් දෙදෙනෙකු ටී 56 වර්ගයේ ගිනි අවියක් උපයෝගී කරගනිමින් වෙඩි ප්‍රහාරය එල්ල කර  ඇති බවයි පොලීසිය සඳහන් කළේ.\nමෙලෙස මියගොස් ඇත්තේ අම්බලන්ගොඩ - හිරියවත්ත ප්‍රදේශයේ පදිංචි 42 හැවිරිදි දෙදරු පියෙක්.\nවෙඩි තැබීම සිදුකළ පුද්ගලයින් පළාගොස් ඇති අතර, ඔවුන් අත්අඩංගුවට ගැනීම සඳහා අම්බලන්ගොඩ පොලීසිය විමර්ශන ආරම්භ කර තිබෙනවා.\nඡායාරුප - (දීපාල් සිල්වා)",
       "URL": "https://www.hirunews.lk/129564/වරායේ-වෙඩි-තැබීමෙන්-අයෙක්-මරුට-ඡායාරුප",
       "Category": "Local News",
       "Parent URL": "https://www.hirunews.lk/local-news.php?pageID=5112"
}