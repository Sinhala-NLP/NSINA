{
       "Source": "hirunews",
       "Timestamp": "Saturday, 23 January 2016 - 23:40",
       "Headline": "බුදුපියාණන්  වහන්සේගේ ප්‍රථම ලංකාගමනය සිදුවූ දුරුතු පෝය",
       "News Content": "බුදුපියාණන්  වහන්සේගේ ප්‍රථම ලංකාගමනය සිදුවූ දුරුතු පුර පසළොස්වක පොහෝ දිනය අදයි. ඒ වෙනුවෙන් දිවයින පුරා ආමිස හා ප්‍රතිපත්ති පූජාවන්ට මුල්තැන දෙමින් අගමික වතාවත් සිදු කෙරුණා.\nබුදුරාජාණන් වහන්සේ  බුද්ධත්වයෙන් 9 වෙනි මාසයේදී මෙරටට වැඩම කළේ මහියංගනයටයි. ඒ එවක මෙරට විසූ යක්ෂ සහ නාග ගෝත්‍ර අතර, ඇතිවන්නට ගිය දරුණු සටනක් නැවැත්වීම සඳහායි. සවනක් රැස් විහිදුවා එම පිරිස දමනය කල භාග්‍යවතුන් වහන්සේ ඔවුන්ව දහම් දෙසා යහමඟට යොමු කළා.\nබෞද්ධ ශාසන ඉතිහාසයේ දැක්වෙන්නේ එම අවස්ථාවේ බුදුන් වහන්සේගෙන් ධර්මය අසා සුමන සමන් දෙවියන්ද සෝවාන් ඵලයට පත්වූ බවයි.",
       "URL": "https://www.hirunews.lk/124613/බුදුපියාණන්-වහන්සේගේ-ප්‍රථම-ලංකාගමනය-සිදුවූ-දුරුතු-පෝය",
       "Category": "Local News",
       "Parent URL": "https://www.hirunews.lk/local-news.php?pageID=5198"
}