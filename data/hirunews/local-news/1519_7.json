{
       "Source": "hirunews",
       "Timestamp": "Friday, 03 December 2021 - 20:36",
       "Headline": "ශ්‍රී ලාංකිකයෙකු ඝාතනය කිරීම ගැන පාකිස්ථාන අගමැතිගෙන් දැඩි විවේචනයක් (වීඩියෝ)",
       "News Content": "පාකිස්ථානයේ සියල්කොට් නගරයේ දී ශ්‍රී ලාංකික කම්හල් කළමනාකරුවෙකුට අමානුෂික ලෙස පහර දී පුළුස්සා දැමීම සම්බන්ධයෙන් සිය දැඩි අප්‍රසාදය පළ කරන බව, පාකිස්ථාන අග්‍රාමාත්‍යවරයා ට්විටර් පණිවිඩයක් නිකුත් කරමින් සඳහන් කරනවා.\nඑම පණිවිඩයේ සඳහන් වන්නේ, මේ සිද්ධිය සම්බන්ධයෙන් පාකිස්ථානය රටක් ලෙස ලැජ්ජවට පත්වන බවයි.\nමේ සම්බන්ධයෙන් සිදු කෙරෙන පරීක්ෂණ කෙරෙහි තමන් ඉතා දැඩි අවධානයෙන් බලා සිටින බවත්, කිසිදු මග හැරීමකින් තොරව, මෙම සිද්ධියට වගකිව යුතු සැමට උපරිම දඬුවම් ලබාදීමට කිසිසේත් පසුබට නොවන බවයි, අග්‍රාමාත්‍ය ඉම්රාන් ඛාන් පවසනවා.\nසිද්ධියට වගකිව යුතු අය මේ වනවිටත් අත්අඩංගුවට ගනිමින් සිටින බවයි, එම ට්විටර් පණිවිඩයේ වැඩිදුරටත් සඳහන් වන්නේ.",
       "URL": "https://www.hirunews.lk/289959/ශ්‍රී-ලාංකිකයෙකු-ඝාතනය-කිරීම-ගැන-පාකිස්ථාන-අගමැතිගෙන්-දැඩි-විවේචනයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1519"
}