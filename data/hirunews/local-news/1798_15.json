{
       "Source": "hirunews",
       "Timestamp": "Saturday, 24 July 2021 - 19:34",
       "Headline": "පොදුජන පෙරමුණේ කිසිවෙකු තම පක්ෂයට ආණ්ඩුවෙන් ඉවත් වන ලෙසට පවසා නැහැ - ඇමති  නිමල් සිරිපාල් (වීඩියෝ)",
       "News Content": "ශ්‍රී ලංකා පොදුජන පෙරමුණේ කිසිවෙකු තම පක්ෂයට ආණ්ඩුවෙන් ඉවත් වන ලෙසට පවසා නැතැයි ශ්‍රී ලංකා නිදහස් පක්ෂයේ ජ්‍යෙෂ්ඨ උපසභාපති, අමාත්‍ය නිමල් සිරිපාල ද සිල්වා මහතා පවසනවා.\nමේ අතර, අමාත්‍ය මහින්ද අමරවීර මහතා ප්‍රකාශ කළේ, නිදහස් පක්ෂයට ඇති ගැටලු පිළිබඳව ලබන සඳුදා ජනපති හමවී සාකච්ඡා කරන බවයි.\nශ්‍රී ලංකා නිදහස් පක්ෂයේ හිටපු මහලේකම්වරයෙකු වන ධර්මසිරි සේනානායක මහතාගේ 21 වැනි ගුණානුස්මරණ උත්සවය අද දහවල් පැවැත්වුණේ, එම පක්ෂයේ ජ්‍යෙෂ්ඨයින් ඇතුළු පිරිසකගේ සහභාගීත්වයෙන්.\nමේ අතර, අද බෙලිඅත්ත, පුවක්දණ්ඩාව ප්‍රදේශයේ පැවති වැඩසටහනකදී අමාත්‍ය මහින්ද අමරවීර මහතාගෙන්ද මාධ්‍යවේදීන් මේ පිළිබඳව ප්‍රශ්න කළා.",
       "URL": "https://www.hirunews.lk/277908/පොදුජන-පෙරමුණේ-කිසිවෙකු-තම-පක්ෂයට-ආණ්ඩුවෙන්-ඉවත්-වන-ලෙසට-පවසා-නැහැ-ඇමති-නිමල්-සිරිපාල්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1798"
}