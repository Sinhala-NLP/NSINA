{
       "Source": "hirunews",
       "Timestamp": "Saturday, 17 July 2021 - 10:09",
       "Headline": "වැලිගම - කප්පරතොට ප්‍රදේශයේ තියුණු ආයුධයකින් පහරදී පුද්ගලයෙකු ඝාතනය කෙරේ",
       "News Content": "වැලිගම - කප්පරතොට ප්‍රදේශයේදී තියුණු ආයුධයකින් පහරදී පුද්ගලයෙකු ඝාතනය කර ඇති අතර, එහිදී තවත් පුද්ගලයෙකු බරපතල තුවාල ලබා රෝහල් ගත කර තිබෙනවා.\nඊයේ රාත්‍රියේ දෙපිරිසක් අතර ඇති වූ ආරවුලක් දුරදිග යාමෙන් මෙම ඝාතනය සිදුවී ඇති බවයි පොලීසිය සඳහන් කළේ.\nඝාතනයට ලක්වී ඇත්තේ 50 හැවිරිදි යුද හමුදාවේ විශ්‍රාමික නිලධාරියෙකු වන කප්පරතොට ප්‍රදේශයේ පදිංචිකරුවෙක්.\n52 හැවිරිදි තවත් පුද්ගලයෙකු පහරකෑමෙන් බරපතල තුවාල ලබා මාතර මහරෝහලට ඇතුළත් කර තිබෙනවා.\nසිද්ධියට සම්බන්ධ සැකකරුවන් හඳුනාගෙන ඇති අතර, ඉන් එක් සැකකරුවෙකු අත්අඩංගුවට ගෙන ඇති බවයි පොලීසිය සඳහන් කළේ.",
       "URL": "https://www.hirunews.lk/277198/වැලිගම-කප්පරතොට-ප්‍රදේශයේ-තියුණු-ආයුධයකින්-පහරදී-පුද්ගලයෙකු-ඝාතනය-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=1815"
}