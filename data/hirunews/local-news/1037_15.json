{
       "Source": "hirunews",
       "Timestamp": "Friday, 08 July 2022 - 13:39",
       "Headline": "මහජන උපයෝගිතා කොමිසම කරුණු අධ්‍යයනය කරලා නෑ - සිපෙට්කෝ වෙතින් දැඩි ප්‍රකාශයක්",
       "News Content": "ලංකා ඛනිජ තෙල් නීතිගත සංස්ථාව විසින් පිරිපහදු කළ ඛනිජ තෙල් ආනයනය සඳහා දැරූ පිරිවැය පිළිබඳ පැතිරී ඇති ප්‍රවෘත්තිය නිවැරැදි නො වන බව ලංකා ඛනිජ තෙල් නීතිගත සංස්ථාව පවසනවා.\nශ්‍රී ලංකා මහජන උපයෝගිතා කොමිසමේ සභාපති විසින් ඊයේ (07) දින පැවති මාධ්‍ය සාකච්ඡාවක දී ඛනිජ තෙල් මිල ගණන් පිළිබඳ කළ ප්‍රකාශයන් නිවැරැදි අධ්‍යයනයකින් තොර ව සිදු කළ එකක් බව යි ලංකා ඛනිජ තෙල් නීතිගත සංස්ථාව පවසන්නේ.\nඉන්ධන නෞකාවක් මෙරටට පැමිණීමෙන් පසු ඒ සඳහා ආනයනික බදු ගෙවීමේ දී නිශ්චිත 'සිංගප්පූරු ප්ලැට්ස්' මිල අගයන් ප්‍රකාශ නො වීම හේතුවෙන් මිලෙහි නාමික අගයන් යටතේ තාවකාලික රේගු සටහන්කරයක් ඉදිරිපත් කර ඉන්ධන තොගය ගොඩ බෑම සාම්ප්‍රධායික ක්‍රමවේදය බව එම සංස්ථාව සඳහන් කරනවා.\nපසු ව ඉන්ධනවලට අදාළ නිවැරැදි ප්ලැට්ස් මිල ප්‍රකාශ වූ පසු එයට අදාළ නාවික ලියකියවිලි බැංකු පද්ධතිය මඟින් ලංකා ඛනිජ තෙල් නීතිගත සංස්ථාවට ලැබෙන බවත් ඉන් අනතුරු ව අවසන් රේගු සටහන්කරය සකස් කර එම සත්‍ය අගයට අදාළ ගෙවීම් රේගුව වෙත සිදු කරන බවත් මෙම පැහැදිලි කිරීම තුළ ඇතුළත්.\nලංකා ඛනිජ තෙල් නීතිගත සංස්ථාව නිකුත් කළ සම්පූර්ණ නිවේදනය පහළින්",
       "URL": "https://www.hirunews.lk/309430/මහජන-උපයෝගිතා-කොමිසම-කරුණු-අධ්‍යයනය-කරලා-නෑ-සිපෙට්කෝ-වෙතින්-දැඩි-ප්‍රකාශයක්",
       "Category": "Local News",
       "Parent URL": "https://www.hirunews.lk/local-news.php?pageID=1037"
}