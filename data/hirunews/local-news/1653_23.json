{
       "Source": "hirunews",
       "Timestamp": "Saturday, 02 October 2021 - 18:26",
       "Headline": "කොරෝනා මරණ 13000 සීමාව ඉක්මවයි",
       "News Content": "ශ්‍රී ලංකාවේ කොරෝනා මරණ අද 13000 සීමාව ඉක්මවා ගියා.\nඒ අද දිනයේ තවත් මරණ 55ක් වාර්තා කිරීමත් සමගයි.\nසෞඛ්‍ය සේවා අධ්‍යක්ෂ ජනරාල්වරයා විසින් ඊයේ (01) තහවුරු කළ මෙම මරණ අතර කාන්තාවන් 17ක් සහ පිරිමි පුද්ගලයන් 38ක් වනවා.\nඒ අනුව මෙරට සමස්ත මරණ සංඛ්‍යාව දැක්වෙන්නේ 13019ක් ලෙසටයි.\nවයස අවුරුදු 30ට අඩු වයස් කාණ්ඩයේ කාන්තා මරණ 2ක් ඊයේ තහවුරු කළ මරණ 55ට අයත්.\nඑමෙන්ම අවුරුදු 30ත් 59ත් අතර වයස් කාණ්ඩයේ මරණ 15ක් වනවා. ඒ කාන්තාවන් 4ක් සහ පිරිමි පුද්ගලයන් 11ක් වශයෙන්.\nඅවුරුදු 60 සහ ඊට වැඩි වයස් කාණ්ඩයේ කාන්තාවන් 11ක් සහ පිරිමි පුද්ගලයන් 27ක් ද ඊයේ තහවුරු කළ මරණ 55ට අයත්.\nමේ අතර ශ්‍රී ලංකාවෙන් මේ දක්වා කොරෝනා ආසාදිතයන් 519,374ක් හඳුනාගෙන තිබෙනවා.\nඅද දිනයේ මෙතෙක් හඳුනාගෙන ඇති ආසාදිතයන් ගණන 599ක්.\nහඳුනාගෙන ඇති ආසාදිතයන්ගෙන් 47,764ක් රෝහල්ගතව ප්‍රතිකාර ලබමින් පසුවන අතර සුවය ලබා නිවෙස් වෙත පිටත්ව ගොස් ඇති සංඛ්‍යාව 458,646ක්.",
       "URL": "https://www.hirunews.lk/283871/කොරෝනා-මරණ-13000-සීමාව-ඉක්මවයි",
       "Category": "Local News",
       "Parent URL": "https://www.hirunews.lk/local-news.php?pageID=1653"
}