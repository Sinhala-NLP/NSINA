{
       "Source": "hirunews",
       "Timestamp": "Thursday, 14 July 2022 - 7:06",
       "Headline": "ඇඳිරි නීතිය ඉවත් කෙරෙයි",
       "News Content": "මුළු දිවයිනටම බලපැවැත්වෙන පරිදි පනවා තිබූ ඇඳිරි නීතිය අද අලුයම පහට අවසන් කෙරුණා.\nඅග්‍රාමාත්‍ය රනිල් වික්‍රමසිංහ වැඩබලන ජනාධිපතිවරයා ලෙස මෙම ඇඳිරි නීති නියමය ඊයේ රාත්‍රියේ අතිවිශේෂ ගැසට් පත්‍රයක් මගින් නිවේදනය කළා.\nපැවති තත්ත්වය හමුවේ ඊයේ දහවල් බස්නාහිර පළාතට වහාම ක්‍රියාත්මක වන පරිදි ඇදිරි නීතිය පනවනු ලැබූ අතර හදිසි නීතියද යලි බලාත්මක කරනු ලැබුවා.\nඉන් අනතුරුවයි අද අලුයම 5න් අවසන් වන ලෙස මුළු දිවයිනටම ඇදිරි නීතිය පනවනු ලැබුවේ.\nකෙසේ වෙතත් දුම්රිය සාමාන්‍යාධිකාරී ධම්මික ජයසුන්දර සඳහන් කළේ, ඇදිරි නීතිය ඉවත් කිරීම හේතුවෙන් අද උදෑසන සාමාන්‍ය පරිදි දුම්රිය ධාවනය කරවන බවයි.\nඑමෙන්ම ලංකා ගමනාගමන මණ්ඩලයේ සභාපති නීතිඥ කිංස්ලි රණවක සදහන් කළේ, ලංගම බස් රථ උපරිම ධාරිතාවයෙන් යුතුව ධාවනයට එක්කර ඇති බවයි.\nපෞද්ගලික බස් රථ ද ධාවනයට සැලසුම් කර ඇති බව ලංකා පෞද්ගලික බස් හිමියන්ගේ සංගමයේ සභාපති ගැමුණු විජේරත්න කියා සිටියේ.",
       "URL": "https://www.hirunews.lk/309935/ඇඳිරි-නීතිය-ඉවත්-කෙරෙයි",
       "Category": "Local News",
       "Parent URL": "https://www.hirunews.lk/local-news.php?pageID=1022"
}