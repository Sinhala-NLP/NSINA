{
       "Source": "hirunews",
       "Timestamp": "Wednesday, 13 September 2017 - 7:21",
       "Headline": "ශ්‍රී ලංකාවට දෙන ආධාර කැපීමේ ට්‍රම්ප්ගේ යෝජනාව සෙනෙට් මණ්ඩලය එරෙහි වෙයි",
       "News Content": "ශ්‍රී ලංකාවට ලබාදෙන ඇමරිකානු ආධාර වලින් සියයට 92ක් කපා දැමීමට ජනාධිපති ඩොනල්ඩ් ට්‍රම්ප් ගෙන තිබූ යෝජනාවට එරට සෙනෙට් මණ්ඩලයේ විරුද්ධත්වය ප්‍රකාශ කර තිබෙනවා.\nප්‍රජාතන්ත්‍රවාදය සහ නීතියේ ආධිපත්‍ය සඳහා ආණ්ඩුව ගෙන යනු ලබන වැඩපිළිවෙල සැලකිල්ලට ගනිමින් ඇමරිකානු සෙනෙට් මණ්ඩලය අදාල යෝජනාවට විරුද්ධත්වය පළ කර ඇති බවයි විදෙස් මාධ්‍ය වාර්තා කළේ.\nඑහිදී සංහිදියා ක්‍රියාමාර්ග සම්බන්ධයෙන් ආණ්ඩුවේ වැඩපිලිවෙල පිළිබදවද සෙනෙට් මණ්ඩලයේ අවධානය යොමුව තිබෙනවා.",
       "URL": "https://www.hirunews.lk/170768/ශ්‍රී-ලංකාවට-දෙන-ආධාර-කැපීමේ-ට්‍රම්ප්ගේ-යෝජනාව-සෙනෙට්-මණ්ඩලය-එරෙහි-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=4325"
}