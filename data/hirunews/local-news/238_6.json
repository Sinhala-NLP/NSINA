{
       "Source": "hirunews",
       "Timestamp": "Sunday, 25 June 2023 - 16:23",
       "Headline": "අමානුෂික ලෙස මිනිස් ඝාතනයක් සිදුකලේ යැයි සැක පුද්ගලයෝ තිදෙනෙක් රක්ෂිත බන්ධනාගාරයට",
       "News Content": "මාස නවයකට ආසන්න කාලයක් වසන්ව තිබු නාඋල ප්‍රදේශයේ ආන්දෝලනාත්මක මිනිස් ඝාතයකනයට සම්බන්ධ සැකකරුවන් තිදෙනෙක් නාඋල මහෙස්ත්‍රාත් අධිකරණයට ඉදිරිපත් කිරිමෙන් පසු ලබන 28 දක්වා රක්ෂිත බණ්ධනාගාර ගත කිරිමට නාඋල ප්‍රධාන මහේස්ත්‍රාත් නිෂාධි කෞෂල්‍යා චන්ද්‍රවංශ මහත්මිය නියෝග කලා.\nසිද්ධිය සම්බන්ධයෙන් වූ නඩුව ලබන විසි අටවන දා නාඋල මහෙස්ත්‍රාත් අධිකරණයේ දී කැදවීමට නියමිතයි.\nපසුගිය දා (24) අත්අඩංගුවට ගත් සැකකරුවන් දඹුල්ල අධිකරණ වෛද්‍ය නිලධාරි වරයා වෙත ඉදිරිපත් කිරිමෙන් අනතුරුව ඊයේ (25) නාඋල පොලිසිය විසින් නාඋල මහේස්ත්‍රාත් අධිකරණය වෙත ඉදිරිපත් කර තිබුනා.\nඇසින් දුටු සාක්ෂි මත දීර්ඝ ලෙස සිදුකරන ලද විමර්ෂණයකින් පසුව මිනිස් ඝාතනයයට සම්බන්ධ යැයි සැක මෙම පුද්ගලයින් තිදෙනා හා අපරාධයට යොදාගන්නා ලද ආයුධ (පිහි) කිහිපයක් ද පොලිසිය අධිකරණයට ඉදිරිපත් කර තිබුනා.\nමෙසේ රක්ෂිත බණ්ධනාගාර ගත වූයේ බොබැල්ල, නාඋල ලිපිනයේ පදිංචි වල්ලිවල ගෙදර උදයකුමාර දසනායක,මහයාය, දෙකේ කනුව,ඇලහැර පාර,නාඋල ලිපිනයේ පදිංචි හේරත් මුදියන්සේලාගේ අසංක බණ්ඩාර හා බොබැල්ල,නාඋල ලිපිනයේ පදිංචි තෙන්නකෝන් මුදියන්සේලාගේ මංගල බණ්ඩාර නැමැති අයවලුන් වනවා.\n2022-10-05 වන දින නාඋල - ලේනමීය ප්‍රදේශයේ දී රාත්‍රියේ පුද්ගලයෙකු තියුනු ආයුධ වලින් කපාකොටා අමානුෂීය ලෙස ඝාතනය කෙරුනා.\nමෙසේ ඝාතනයට ලක්වුයේ අංක 373 ලේනමීය නාඋල ලිපිනයේ පදිංචිව සිටි වෙලේගෙදර නිලන්ත මුණසිංහ බණ්ඩාර (37) නැමති පුද්ගලයෙක්.\nපැති කිහිපයක් ඔස්සේ සිදුකරන ලද දිර්ඝ පරික්ෂණයකින් අනතුරුව සැකකරුවන් අත්අඩංගුවට ගත් බව පොලිසිය සඳහන් කළා.",
       "URL": "https://www.hirunews.lk/339025/අමානුෂික-ලෙස-මිනිස්-ඝාතනයක්-සිදුකලේ-යැයි-සැක-පුද්ගලයෝ-තිදෙනෙක්-රක්ෂිත-බන්ධනාගාරයට",
       "Category": "Local News",
       "Parent URL": "https://www.hirunews.lk/local-news.php?pageID=238"
}