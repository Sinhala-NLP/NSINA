{
       "Source": "hirunews",
       "Timestamp": "Tuesday, 22 December 2020 - 13:28",
       "Headline": "ද ෆිනෑන්ස් තැන්පතුකරුවන් අග්‍රාමාත්‍ය බිරිඳ සහ විපක්ෂ නායකවරයා හමුවට (වීඩියෝ)",
       "News Content": "ද ෆිනෑන්ස් තැන්පතුකරුවන්ගේ ගැටළු කඩිනමින් විසඳීම සඳහා පියවර ගැනීමට මැදිහත් වන ලෙස ඉල්ලමින් අග්‍රාමාත්‍යවරයාගේ බිරිඳ සහ විපක්ෂ නායකවරයා හමුවී දැනුවත් කිරීමට එම තැන්පත්කරුවන් අද (22) පියවර ගත්තා.\nමූල්‍ය මණ්ඩලය ගත් තීරණයකට අනුව ද ෆිනෑන්ස් සමාගමේ බලපත්‍රය අවලංගු කිරීමට මැයි මස 22 වනදා පියවර ගත් අතර රුපියල් ලක්ෂ 6 කට වැඩි මුදලක් එම සමාගම තුළ තැන්පත් කර පොලී මුදලින් ජීවත් වූ දස දහසකට අධික පිරිසක් මෙම තීරණය නිසා පීඩාවට පත්ව ඇති බවයි එම තැන්පත්කරුවන් ප්‍රකාශ කළේ.\nඒ අනුව ඔවුන් අද පෙරවරුවේ නත්තල් විලාපය මැයෙන් කොළඹ නිදහස් චතුරශ්‍රය ඉදිරිපිට නිහඬ විරෝධතාවකද නිරතවුණා.\nඅනතුරුව එම පිරිස ගැටළු විසඳීමට මැදිහත්වන ලෙස ඉල්ලීම සඳහා අග්‍රාමාත්‍ය මහින්ද රාජපක්ෂගේ බිරිඳ වන ශිරන්ති රාජපක්ෂ හමුවීමට විජේරාමේ පිහිටි නිල නිවසට පැමිණියා.\nඅනතුරුව එම පිරිස විපක්ෂ නායක කාර්යාලයේදී විපක්ෂ නායක සජිත් ප්‍රේමදාස හමුවුණා.",
       "URL": "https://www.hirunews.lk/257649/ද-ෆිනෑන්ස්-තැන්පතුකරුවන්-අග්‍රාමාත්‍ය-බිරිඳ-සහ-විපක්ෂ-නායකවරයා-හමුවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2260"
}