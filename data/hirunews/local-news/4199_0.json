{
       "Source": "hirunews",
       "Timestamp": "Monday, 27 November 2017 - 12:07",
       "Headline": "යාපනයේ ළිඳක තුන් හැවිරිදි දරුවෙකුගේ මළ සිරුරක්",
       "News Content": "යාපනය, මනිපායි, සංගම්වේලි ගම්මානයේ ළිදක තිබී කුඩා දරුවකුගේ මළ සිරුරක් සොයාගෙන තිබෙනවා.\nවයස අවුරුදු 03ක් වන මෙම පිරිමි දරුවා පදිංචිව සිටි නිවස පිටුපස පිහිටි ළිදක තිබී මළ සිරුර ඊයේ (26) සවස හමුවී තිබුණා.\nදෙමව්පියන් පැය කිහිපයක සිට දරුවා සොයා ඇති අතර ළිඳ පරීක්ෂා කිරීමේදී මළ සිරුර දැක තිබෙනවා.\nපසුව මනිපායි පොලීසිය පැමිණ මෘත ශරීරය ගොඩගෙන තිබුණා.\nමෙම මරණය සම්බන්ධයෙන් පොලීසියට සැකයක් මතුව ඇත්තේ දරුවා වයස අවුරුදු තුනක් වීම සහ අනාරක්ෂිත නොවන ලෙස එම ළිදෙහි බැම්ම අඩි තුනහමාරකට වඩා උසට බැඳ තිබීමයි.\nසිද්ධිය පිළිබඳ වැඩිදුර පරීක්ෂණ මනිපායි පොලීසිය මගින් ක්‍රියාත්මකයි.",
       "URL": "https://www.hirunews.lk/177032/යාපනයේ-ළිඳක-තුන්-හැවිරිදි-දරුවෙකුගේ-මළ-සිරුරක්",
       "Category": "Local News",
       "Parent URL": "https://www.hirunews.lk/local-news.php?pageID=4199"
}