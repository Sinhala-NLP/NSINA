{
       "Source": "hirunews",
       "Timestamp": "Friday, 04 May 2018 - 9:17",
       "Headline": "ගුවන් ගමන් වාර කිහිපයක් අදත් ප්‍රමාදයි",
       "News Content": "අද (04) දින කටුනායක ගුවන් තොටුපොළෙන් පිටත්ව යාමට නියමිතව ඇති ගුවන් ගමන් වාර 03ක් ප්‍රමාද වන බව ගුවන්තොටුපොළ නිවේදනය කරනවා.\nඒ අනුව අද උදෑසන 7.35ට ඉන්දියාවේ කොචින් බලා පිටත්ව යාමට නියමිතව තිබූ ශ්‍රී ලන්කන් ගුවන් සේවයට අයත් යූ.එල් - 165 දරණ ගුවන් යානය දහවල් 12.30ට පිටත්වන බවයි ගුවන්තොටුපොළ නිවේදනය කරන්නේ.\nඉන්දියාවේ චෙන්නායි බලා අද උදෑසන 8.35ට පිටත්ව යාමට නියමිතව තිබූ ශ්‍රී ලන්කන් ගුවන් සේවයේ යූ.එල් - 129 දරණ ගුවන් යානය උදෑසන 10.10ට දක්වා ප්‍රමාද වන බවයි වාර්තා වන්නේ.\nඑමෙන්ම සෞදි අරාබියේ ජෙඩා බලා අද දහවල් 2.25ට පිටත්ව යාමට නියමිතව ඇති ශ්‍රී ලන්කන් ගුවන් සේවයට අයත් යූ.එල් - 281 යානය සවස 5.05 දක්වා ප්‍රමාදවන බවයි ගුවන්තොටුපොළ නිවේදනය කරන්නේ.\nඉන්දියාවට බලපා ඇති දූවිලි කුණාටුව හේතුවෙන් ඊයේ (03) දිනයේ ද ගුවන් ගමන් වාර කිහිපයක් ප්‍රමාද වුණා.",
       "URL": "https://www.hirunews.lk/189915/ගුවන්-ගමන්-වාර-කිහිපයක්-අදත්-ප්‍රමාදයි",
       "Category": "Local News",
       "Parent URL": "https://www.hirunews.lk/local-news.php?pageID=3961"
}