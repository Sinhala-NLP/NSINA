{
       "Source": "hirunews",
       "Timestamp": "Friday, 03 September 2021 - 19:35",
       "Headline": "අධිවේගයට බාධා කළ කෲඩියා සෙලනිකා රතු දත්ත පොතෙන් ගැලවෙයි",
       "News Content": "කඩවත - මීරිගම අධිවේගී මාර්ගය ඉදිකිරීමේදී, මතභේදයට තුඩු දුන් පනු කරඳ හෙවත් කෲඩියා සෙලනිකා ශාඛය මෙරටින් තුරන්ව ගිය ශාඛයක් නොවන බවට අද නිකුත් කළ නවතම රතු දත්ත ලේඛනයෙන් තහවුරු කර තිබෙනවා.\nමෙරට මිරිදිය මත්ස්‍ය සහ ශාඛ පිළිබඳව සකස් කළ නව රතු දත්ත ලැයිස්තු පරිසර අමාත්‍යාංශයේ දී එළි දැක්වූ අතර, 2012 වසරේ අවසන් වරට නිකුත් කළ වාර්තාවට ඇතුළත් නොකළ ශාඛ විශේෂ 64 ක් නව වාර්තාවට ඇතුළත් කර තිබෙනවා.\nකෙසේ වෙතත් 2012 වසර මගින් මෙරටින් වඳවී ගිය බවට සැළකූ ශාඛ වර්ග පහකින් තුනක්ම තවදුරටත් සංරක්ෂිත බව තහවුරු කර තිබෙනවා.\nඊට පනු කරඳ හෙවත් කෲඩියා සෙලනිකා ශාඛය ඇතුළත්.\nගම්පහ - දාරලුවේ පිහිටිි කථාබහට ලක්වූ කෲඩියා සෙලනිකා ශාඛය ඉවත් කිරීමට සැළසුම් කළ අතර, පසුව තීරණය කෙරුණේ එම ස්ථානයේ තිබියදීම අධිවේගී මාර්ගය ඉදිකිරීමටයි.\nඑසේ කරන්නේ නම් රුපියල් ලක්ෂ 80,000ක අමතර මුදලක් වැය කිරීමට සිදුවන බව මහාමාර්ග රාජ්‍ය අමාත්‍ය නිමල් ලන්සා ප්‍රකාශ කළා.",
       "URL": "https://www.hirunews.lk/281310/අධිවේගයට-බාධා-කළ-කෲඩියා-සෙලනිකා-රතු-දත්ත-පොතෙන්-ගැලවෙයි",
       "Category": "Local News",
       "Parent URL": "https://www.hirunews.lk/local-news.php?pageID=1713"
}