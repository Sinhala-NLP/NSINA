{
       "Source": "hirunews",
       "Timestamp": "Sunday, 27 September 2020 - 21:21",
       "Headline": "ලොව පුරා කොරෝනා මරණ මිලියනය ඉක්මවයි",
       "News Content": "ලොව පුරා සිදුවූ කොවිඩ් 19 මරණ සංඛ්‍යාව මිලියනය ඉක්මවා ගොස් තිබෙනවා.\nඒ, අනුව මේ වනවිට වාර්තා වන කොවිඩ් 19 මරණ ගණන 1,000,202ක්.\nකොරෝනා මරණ වාර්තාවීම අතින් ඇමරිකා එක්සත් ජනපදය පෙරමුණේ පසුවන අතර එරටින් වාර්තා වන මරණ සංඛ්‍යාව 209,236ක්.\nඑහි දෙවන ස්ථානයේ බ්‍රසීලය පසුවන්නේ 141,441ක මරණ සංඛ්‍යාවක් වාර්තා වීමත් සමඟයි.\nඑම සටහනේ ඉන්දියාව තුන්වන ස්ථානයේ පසුවන අතර මරණ 94,971ක් එරටින් මේ වනවිට වාර්තා වනවා.\nමේ වනවිට ලොව පුරා වර්තා වන කොවිඩ් 19 ආසාදිතයින් සංඛ්‍යාව 33,177,416 ක්.\nඑමෙන්ම ඕස්ට්‍රේලියාවේ දෙවන විශාලතම නගරය වන මෙල්බන් හි පනවා තිබූ ඇඳිරි නීතිය මාස දෙකකට පසු අද සිට ඉවත් කර ඇති බව විදෙස් වාර්තා සඳහන් කළා.\nවික්ටෝරියා ප්‍රාන්ත ප්‍රධානී ඩැනියෙල් ඇන්ඩෲස් ප්‍රකාශ කළේ මෙල්බන් වැසියන්ට අද සිට නිදහසේ තම නිවෙස්වලින් පිටතට යා හැකි බවයි.\nබ්‍රිතාන්‍ය තුළ පනවා ඇති කොරෝනා සීමාවන් වලට එරෙහිව ලන්ඩනයේ විරෝධතාවයේ නිරත වූ පුද්ගලයින් 10 දෙනෙකු අත්අඩංගුවට ගෙන තිබෙනවා.\nවිරෝධතකරුවන් විසුරුවා හැරීමට උත්සාහ ගත් අවස්ථාවේ පොලිස් නිලධාරින් 4 දෙනෙකු ද තුවාල ලබා ඇති බවයි විදෙස් වාර්තා සඳහන් කළේ.",
       "URL": "https://www.hirunews.lk/251261/ලොව-පුරා-කොරෝනා-මරණ-මිලියනය-ඉක්මවයි",
       "Category": "Local News",
       "Parent URL": "https://www.hirunews.lk/local-news.php?pageID=2425"
}