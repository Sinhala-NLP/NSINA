{
       "Source": "hirunews",
       "Timestamp": "Tuesday, 23 February 2016 - 17:05",
       "Headline": "ඥානසාර හිමියන්ට ඇප",
       "News Content": "රක්ෂිත බන්ධනාගාර ගතකර සිටි බොදුබල සේනා සංවිධානයේ මහ ලේකම් පූජ්‍ය ගලගොඩඅත්තේ ඥාණසාර හිමියන් අද ඇප මත නිදහස් කෙරුණා.\nහෝමාගම මහේස්ත්‍රාත් රංග දිසානායක එහිදී නියෝග කළේ  රුපියල් ලක්ෂ දෙකක ශරීර ඇපයක් මත උන්වහන්සේ මුදාහැරීමටයි.\nසාක්ෂිකරුවන්ට බලපෑම් නොකරන ලෙස නියෝග කළ මහේස්ත්‍රාත්වරයා, තැන් තැන්වල  විවිධ ප්‍රකාශ සිදු නොකරන ලෙසත් මෙහිදී ප්‍රකාශ කළා.\nපූජ්‍ය ගලගොඩඅත්තේ ඥාණසාර හිමියන් අද දිනය දක්වා රක්ෂිත බන්ධනාගාර ගත කෙරුණේ මාධ්‍යවේදී ප්‍රගීත් එක්නැලිගොඩගේ බිරිඳ වන සන්ධ්‍යා එක්නැලිගොඩද අධිකරණයේදී තර්ජනය කළායැයි කියන සිද්ධියක් සම්බන්ධයෙන්.\nඑදිනම උන්වහන්සේ අධිකරණයට අපහාස කළ බවටද චෝදනා එල්ලවූ අතර එම චෝදනාවට අදාළව මීට පෙර ඇප හිමිවුණා.\nසන්ධ්‍යා එක්නැලිගොඩට තර්ජනය කිරීමේ සිද්ධිය සම්බන්ධයෙන් වන නඩුව යළි මාර්තු 24 වනදා කැඳවීමට නියමිතයි.",
       "URL": "https://www.hirunews.lk/126987/ඥානසාර-හිමියන්ට-ඇප",
       "Category": "Local News",
       "Parent URL": "https://www.hirunews.lk/local-news.php?pageID=5155"
}