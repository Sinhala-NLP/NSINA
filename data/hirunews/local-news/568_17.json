{
       "Source": "hirunews",
       "Timestamp": "Tuesday, 31 January 2023 - 13:25",
       "Headline": "රාජ්‍ය ආයතනවල සේවක කප්පාදුව ඇරඹෙයි",
       "News Content": "ණය පදනම මත රාජ්‍ය ආයතනවලට භාණ්ඩ හා සේවා ලබාගැනීමෙන් වළකින ලෙස ජනාධිපති රනිල් වික්‍රමසිංහ අමාත්‍ය මණ්ඩලයට දැනුම් දී තිබෙනවා.\nඒ පිළිබඳ සියලු රාජ්‍ය නිලධාරින්ටද උපදෙස් ලබාදෙන ලෙසයි එමඟින් ඔහු සඳහන් කර ඇත්තේ.\nඑය කඩකරමින් කටයුතු කරන රාජ්‍ය නිලධාරින් අදාළ වියදම් පෞද්ගලිකව ගෙවිය යුතු බවටද ජනාධිපතිවරයා ප්‍රකාශ කර තිබෙනවා.\nමේ අතර, ජනවාරි මාසයට අදාල රාජ්‍ය අදායම් සහ වියදම් ඇස්තමේන්තුවක් ජනාධිපතිවරයා ඊයේ (30) පැවති කැබිනට් රැස්වීමට ඉදිරිපත් කළ බවයි රජයේ ප්‍රවෘත්ති දෙපාර්තමේන්තුවේ අද පැවති අමාත්‍ය මණ්ඩල තීරණ දැනුම් දීමේ මාධ්‍ය හමුවට එක්වෙමින් කැබිනට් ප්‍රකාශක අමාත්‍ය බන්දුල ගුණවර්ධණ කියා සිටියේ.\nනිෂ්පාදන බද්දට යටත්වන මෝටර් රථ සහ විශේෂ අවශ්‍යතා සහිත පුද්ගලයන් භාවිත කරන උපකරණ සමාජ ආරක්ෂණ බද්දෙන් නිදහස් කිරීමට අමාත්‍ය මණ්ඩලයේ අනුමැතිය හිමිවූ බව අමාත්‍යවරයා කියා සිටියා.\nපවතින ආර්ථික අර්බුධය හමුවේ සෑම රාජ්‍ය ආයතනයකම සේවක සංඛ්‍යාව අඩුකිරීම මේ දිනවල සිදු කෙරෙමින් පවතින බවද එහිදි අමාත්‍යවරයා කියා සිටියා.",
       "URL": "https://www.hirunews.lk/326302/රාජ්‍ය-ආයතනවල-සේවක-කප්පාදුව-ඇරඹෙයි",
       "Category": "Local News",
       "Parent URL": "https://www.hirunews.lk/local-news.php?pageID=568"
}