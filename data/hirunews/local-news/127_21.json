{
       "Source": "hirunews",
       "Timestamp": "Thursday, 03 August 2023 - 18:45",
       "Headline": "ලන්ඩන් ආර්ට් බයිනාලේ ප්‍රදර්ශනයේදී ශ්‍රී ලාංකියෙකුට ජය  (වීඩියෝ)",
       "News Content": "සුප්‍රකට ලන්ඩන් ආර්ට් බයිනාලේ ප්‍රදර්ශනයට ශ්‍රී ලාංකියෙකු ඉදිරිපත් කළ නිර්මාණයක් එහි කලාත්මක කාණ්ඩය යටතේ ජයග්‍රහණය කර තිබෙනවා.\nමෙලෙස සම්මානයට පාත්‍ර වී ඇත්තේ මූර්ති ශිල්පී ලලිත් සේනානායක ඉදිරිපත් කල ලෝහ කැබලි එක්කර තනන ලද ශ්‍රී ලංකාවේ දිවියෙකුගේ රැව සහිත නිර්මාණයයි.\n1885 වර්ශයේ නිර්මාණය කරන ලද එංගලන්තයේ චෙල්සිහි පැරණි නගර ශාලාවේ පැවැත්වෙන මෙම ප්‍රදර්ශනයට ලොවපුරා සිටින චිත්‍ර, මුර්ති ඇතුළු විවිධ කලාකරුවන් 400 ආසන්න ප්‍රමාණයක් සිය නිර්මාණ ඉදිරිපත් කර තිබෙනවා.\nමූර්ති ශිල්පයේ නව මානයන් සොයා යන ලලිත් සේනානායක ලෝහයෙන් නිර්මාණය කල මෙවැනි නිර්මාණ දෙකක් චීනයේ සිව්වැනියට වැඩිම ජනගහනය සහිත සිචුආන් ප්‍රාන්තයේ චෙන්ඩු නගරයේ අලංකරණයට තැබිමට ද නගර බලධාරීන් පසුගියදා තීරණය කලා.\nඑසේම හුණුපිටිය ගංගාරාම විහාරස්ථානය අසල ප්‍රදර්ශනයට තබා ඇති මෝටර් රථවල බෝල බෙයාරිං 800 ක් උපයෝගී කර ගනිමින් සකස් කළ අඩි 12 ක් පමණ උසින් යුත් අලියෙකුගේ රැව ද ලලිත් සේනානායකගේ නිර්මාණක්.",
       "URL": "https://www.hirunews.lk/343510/ලන්ඩන්-ආර්ට්-බයිනාලේ-ප්‍රදර්ශනයේදී-ශ්‍රී-ලාංකියෙකුට-ජය-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=127"
}