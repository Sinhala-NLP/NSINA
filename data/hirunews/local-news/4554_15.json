{
       "Source": "hirunews",
       "Timestamp": "Friday, 21 April 2017 - 7:08",
       "Headline": "පාන් ගන්න ගිය දරුවෙක් පාන් අලෙවි කරන රථයට යටවී මියයයි",
       "News Content": "සමන්තුරය නින්දවුර් 6 ප්‍රදේශයේදී පාන් ඇතුලු කෙටි කෑම වර්ග විකුණන ජංගම රථයකට යටවී කුඩා දරුවෙක් මියගොස් තිබෙනවා.\nඊයේ සවස 5.30 ට පමණ මෙම අනතුරට ලක්ව ඇත්තේ පාන් මිළදී ගැනීමට පැමිණි කාන්තාවක් සමග සිටි දරුවෙක්.\nඔහුගේ වයස අවුරුදු 1 යි මාස 6 ක් බවයි පොලිසිය සඳහන් කළේ.\nදරුවා අදාළ රථයට යටවී බරපතල තුවාල ලැබීමෙන් අනතුරුව නින්දවුර් රෝහලට ඇතුලත් කිරීමේදී මියගොස් තිබෙනවා.\nමෘත ශරීරය නින්දවුර් රෝහලේ තැන්පත් කර තිබෙනවා.\nඅනතුරට සම්බන්ධ කුඩා ලොරියේ රියදුරා පොලිස් අත්අඩංගුවට ගෙන ඇති බවයි පොලිසිය කියාසිටියේ.",
       "URL": "https://www.hirunews.lk/159620/පාන්-ගන්න-ගිය-දරුවෙක්-අලෙවි-කරන-රථයට-යටවී-මියයයි",
       "Category": "Local News",
       "Parent URL": "https://www.hirunews.lk/local-news.php?pageID=4554"
}