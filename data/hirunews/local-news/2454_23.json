{
       "Source": "hirunews",
       "Timestamp": "Tuesday, 15 September 2020 - 6:27",
       "Headline": "සබරගමුව, මධ්‍යම, බස්නාහිර සහ වයඹට අද වැසි",
       "News Content": "සබරගමුව, මධ්‍යම සහ බස්නාහිර පළාත්වලත් ගාල්ල සහ මාතර දිස්ත්‍රික්කවලත් අද (15) දිනය තුල විටින් විට වැසි ඇති විය හැකි බව කාලගුණ විද්‍යා දෙපාර්තමේන්තුව නිවේදනය කරනවා.\nඇතැම් ස්ථානවලට මිලි මීටර් 50ට වැඩි තරමක තද වැසිද ඇතිවිය හැකියි.\nඅද (15) දිනය තුල වයඹ පළාතේ වැසි වාර කිහිපයක් ඇතිවිය හැකි අතර අම්පාර සහ මඩකළපුව දිස්ත්‍රික්කවල ස්ථාන ස්වල්පයක සවස 2.00න් පමණ පසු වැසි හෝ ගිඟුරුම්සහිත වැසි ඇති විය හැකි බවයි එම දෙපාර්තමේන්තුව වැඩිදුරටත් දැනුම් දෙන්නේ.\nදිවයින හරහා විශේෂයෙන්ම උතුරු, උතුරු මැද සහ වයඹ පළාත්වලත් ත්‍රිකුණාමලය, හම්බන්තොට, සහ නුවරඑළිය දිස්ත්‍රික්කවල සහ මධ්‍යම කදුකරයේ බටහිර බෑවුම් ප්‍රදේශවල විටින් විට හමන පැයට කිලෝ මීටර් 50 පමණ තද සුළං ඇතිවිය  හැකියි.",
       "URL": "https://www.hirunews.lk/250221/සබරගමුව-මධ්‍යම-බස්නාහිර-සහ-වයඹට-අද-වැසි",
       "Category": "Local News",
       "Parent URL": "https://www.hirunews.lk/local-news.php?pageID=2454"
}