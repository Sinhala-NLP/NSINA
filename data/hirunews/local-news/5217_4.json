{
       "Source": "hirunews",
       "Timestamp": "Saturday, 09 January 2016 - 7:16",
       "Headline": "අනුරාධපුරයේදීත් පොලිසිය සහ ජනතාව ගැටෙයි",
       "News Content": "ඇඹිලිපිටිය  පොලිස් නිලධාරීන්ට චෝදනා එල්ලවෙමින් තිබෙන පසුබිමක පොලිසිය සහ ජනතාව අතර තවත් ගැටුමක් වාර්තා වුණේ අනුරාධපුර  පදවිය ප්‍රදේශයෙන්.\nඒ ගුරු ගැටලුවක් සම්බන්ධයෙන් පැවති උද්ඝෝෂණයක් අතරතුරයි.\nඅනුරාධපුර පදවිය මහසෙන් මහ විදුහලේ 5 ශ්‍රේණියේ ගුරුවරියකගේ ස්ථාන මාරුවක් නිසා ඇතිවූ ගැටලුවක් සහ පාසලේ යටිතල පහසුකම් පිළිබද පවතින ගැටලු කිහිපයක් සම්බන්ධයෙන් අද පාසල ඉදිරිපිට සාමකාමී උද්ඝෝෂණයක් පැවැත්වුණා.\nඒ මව්පියන්ගේ සහ ප්‍රදේශවාසීන්ගේ සහභාගිත්වයෙන්.\nනමුත් උද්ඝෝෂණය නවත්වන ලෙස  දිගින් දිගටම බලපෑම් කළ පදවිය පොලිසිය උද්ඝෝෂකයන්ගෙන් දෙදෙනෙකු අත්අඩංගුවට ගැනීමත් සමගම උණුසුම්කාරී තත්ත්වයක් ඇති වුණා.",
       "URL": "https://www.hirunews.lk/123653/අනුරාධපුරයේදීත්-පොලිසිය-සහ-ජනතාව-ගැටෙයි",
       "Category": "Local News",
       "Parent URL": "https://www.hirunews.lk/local-news.php?pageID=5217"
}