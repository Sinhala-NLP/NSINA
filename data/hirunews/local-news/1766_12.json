{
       "Source": "hirunews",
       "Timestamp": "Monday, 09 August 2021 - 11:25",
       "Headline": "බණ්ඩාරවෙල බස් නැවතුම්පොළේ දී පුද්ගලයෙක් හදිසියේ ඇද වැටෙයි (වීඩියෝ)",
       "News Content": "බණ්ඩාරවෙල ප්‍රධාන බස් නැවතුම්පොළේ සිටි පුද්ගලයෙකු හදිසියේ ඇද වැටීම හේතුවෙන් එහි සිටි පිරිස කලබලයට පත්ව තිබෙනවා.\nඑම අවස්ථාවේ බස් නැවතුම්පොළේ සිටි කිසිවෙක් ඔහුට සහයවීමට කමැත්ත පළකර නැහැ.\nකෙසේ වෙතත් පොලිසිය පැමිණ 1990 සුවසැරිය ගිලන්රථ සේවයට මේ පිළිබඳව දැනුවත් කර තිබෙනවා.\nඅනතුරුව එම ගිලන්රථ සේවකයින් පැමිණි අදාළ පුද්ගලයා බණ්ඩාරවෙල රෝහලට ඇතුළත් කිරීමට කටයුතු කළ බවයි අප වාර්තාකරු පැවසුවේ.\nඑම පුද්ගලයාට සිදුකළ රැපිඩ් ඇන්ටිජන් පරීක්ෂාවකදී ඔහු කොවිඩ් ආසාදිතයෙකු බවට තහවුරු වී නැහැ.\nකෙසේ වෙතත් ඔහුගෙන් PCR සාම්පලයක් ද ලබාගැනීමට සෞඛ්‍ය අංශ කටයුතු කළ බවයි අප වාර්තාකරු වැඩිදුරටත් සඳහන් කළේ.",
       "URL": "https://www.hirunews.lk/279249/බණ්ඩාරවෙල-බස්-නැවතුම්පොළේ-දී-පුද්ගලයෙක්-හදිසියේ-ඇද-වැටෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1766"
}