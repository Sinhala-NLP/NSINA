{
       "Source": "hirunews",
       "Timestamp": "Saturday, 13 August 2022 - 22:40",
       "Headline": "අමතක කර දැමීමේ නරක සම්ප්‍රදායක් ගැන කාදිනල් හිමිපාණන් කියයි (වීඩියෝ)",
       "News Content": "පාස්කු ප්‍රහාරයේ වින්දිතයින්ට ආධාර වශයෙන් ශුද්ධොත්තම ෆ්‍රැන්සිස් පාප්වහන්සේ විසින් යුරෝ ලක්ෂයක මුදලක් ප්‍රදානය කර තිබෙනවා.\nඑම මුදල් බෙදා දීමේ පළමු වැඩසටහන අද පැවැත්වුණේ කටුවාපිටිය ශාන්ත සෙබස්තියන් දේවස්ථානයේදී.\nකටුවාපිටිය ශාන්ත සෙබස්තියන් දේවස්ථානයේදී මෙම වැඩසටහන පැවැත්වුණේ අගරදගුරු අති උතුම් මැල්කම් කාදිනල් රංජිත් පියතුමන්ගේ සහ ශ්‍රී ලංකාවේ වතිකාන අපෝස්තලික තානාපති බ්‍රයන් උඩයිග්වේ අගරදගුරු හිමිපාණන්ගේ ප්‍රධානත්වයෙන්.\nබෝම්බ ප්‍රහාර, අතුරුදන් වීම්, පුද්ගල ඝාතන වැනි සිදුවීම් සති දෙකකින් පමණ අමතක කර දැමීමේ නරක සම්ප්‍රදායක් පවතින බවයි අතිඋතුම් මැල්කම් කාදිනල් රංජිත් හිමිපාණන් මෙහිදී පෙන්වා දුන්නේ.\nඑවැනි සිදුවීම් සම්බන්ධයෙන් කිසිදු රජයක් විමර්ශනය කර නොමැති බව ද උන්වහන්සේ ප්‍රකාශ කළා.",
       "URL": "https://www.hirunews.lk/312690/අමතක-කර-දැමීමේ-නරක-සම්ප්‍රදායක්-ගැන-කාදිනල්-හිමිපාණන්-කියයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=943"
}