{
       "Source": "hirunews",
       "Timestamp": "Saturday, 13 November 2021 - 15:59",
       "Headline": "20-20 අවසන් මහා තරගයේ දී මිතුරන් දෙදෙනා එක් කුසලානයක් වෙනුවෙන් ප්‍රතිවාදීන් ලෙස එකම සටන් බිමේ",
       "News Content": "පන්දුවාර 20 ලෝක කුසලාන අවසන් මහා තරගය  වැලිකතර උණුසුම්කරමින් හෙට දිනයේ දී එක්සත් අරාබි එමීර් රාජ්‍යය දී පැවැත්වීමට සියලු කටයුතු මේ වනවිටත් සූදානම්ව අවසන්.\nමෙවර අවසන් මහා තරගය වෙනුවෙන්  අසල්වැසි රාජ්‍යයන් දෙකක් වන නවසීලන්තය සහ ඔස්ට්‍රේලියාව සුදුසුකම් ලබා තිබෙනවා.\nඅවසන් මහා තරගයට පෙර පැවති අවසන් පූර්ව තරගය දෙකේ දී විශිෂ්ඨ ඉනිම් දෙකක් ක්‍රීඩා කළ නවසීලන්ත ක්‍රීඩක ඩැරල්\nමිචෙල් සහ ඕස්ට්‍රේලියා ක්‍රීඩක මාකස් ස්ටොයිනිස්ගේ ක්‍රීඩා විලාශයන් අවසන් මහා තරගයේ දී සිය කණ්ඩායම් දෙකට වැඩි බලපෑමක් එල්ල කරනු ඇති බවයි ක්‍රිකට් විචාරකයින් පවසන්නේ.\nදෛයිවෝපගත සිදුවීමක් වන්නේ අවසන් මහා තරගයේ දී ප්‍රතිවාදී පිල් දෙකේ මෙම ක්‍රීඩකයින් දෙදෙනා මිතරන් දෙදෙනෙකු වීමයි.\nඩැරල් මිචෙල් සහ මාකස් ස්ටොයිනිස් පාසල් සමයේ සිට මිතුරන් වන අතර ඔවුන් දෙදෙනා 2009 වසරේ ඕස්ට්‍රේලියාවේ ස්කාර්බරෝ විද්‍යාලය වෙනුවෙන් ද මෙවැනි විශිෂ්ට දස්කම් තබා තිබීම විශේෂත්වයක්.",
       "URL": "https://www.hirunews.lk/287905/20-20-අවසන්-මහා-තරගයේ-දී-මිතුරන්-දෙදෙනා-එක්-කුසලානයක්-වෙනුවෙන්-ප්‍රතිවාදීන්-ලෙස-එකම-සටන්-බිමේ",
       "Category": "Local News",
       "Parent URL": "https://www.hirunews.lk/local-news.php?pageID=1564"
}