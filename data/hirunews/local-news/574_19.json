{
       "Source": "hirunews",
       "Timestamp": "Saturday, 28 January 2023 - 12:58",
       "Headline": "ග්‍රන්ථ කතුවරුන් අන්තර්ජාල ගැටලුවක",
       "News Content": "නව කලා කෘති නිර්මාණය කිරීමේ දී අවසරයකින් තොරව එහි පිටපත් අන්තර්ජාලයට එක්කිරීමේ කූට වැඩපිළිවෙලක් පවතින බව පොත් ප්‍රකාශකයන්ගේ සංගමය පවසනවා.\nහිරු ප්‍රවෘත්ති අංශය කළ විමසීමකදී එහි උපලේකම් නීතිඥ ලසිත රවීන් උමගිලිය සදහන් කළේ මෙමගින් කතුවරුන්, ප්‍රකාශකයින් මෙන්ම පාඨකයින් ද ගැටලු රැසකට මුහුණ දී ඇති බවයි.\nකෙසේ වෙතත් මෙවැනි කෘති හෝ වීඩියෝ පට ව්‍යාජ වෙබ් අඩවි ඔස්සේ අන්තර්ජාලයේ පළ වුව හොත් කුමක් කළ යුතුද යන්න සම්බන්ධයෙන් හිරු ප්‍රවෘත්ති අංශය, ශ්‍රී ලංකා පරිගණක හදිසි ප්‍රතිචාර සංසදයේ ප්‍රධාන තොරතුරු ආරක්ෂණ ඉංජිනේරු රවිදු මීගස්මුල්ලගෙන් විමසීමක් කළා.\nඔහු කියා සිටියේ ඇතැම් කලාකෘති කූඨ ලෙස අන්තර්ජාලයට මුදා හරින්නේ නම්, අදාළ කර්තෘවරයා විසින් ඒ සම්බන්ධයෙන් පරීක්ෂා කිරීමට නීතියේ සහයෝගය ලබා ගත යුතු බවයි.",
       "URL": "https://www.hirunews.lk/326070/ග්‍රන්ථ-කතුවරුන්-අන්තර්ජාල-ගැටලුවක",
       "Category": "Local News",
       "Parent URL": "https://www.hirunews.lk/local-news.php?pageID=574"
}