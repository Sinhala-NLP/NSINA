{
       "Source": "hirunews",
       "Timestamp": "Saturday, 08 July 2023 - 14:04",
       "Headline": "චීවරධාරියකු සහ කාන්තාවන් දෙදෙනෙකු නිරුවත් කළ 8දෙනෙකු අත්අඩංගුවට",
       "News Content": "නවගමුව - බෝමිරිය, රාස්සපාන ප්‍රදේශයේ දී චීවරධාරියකුට තරුණියකට සහ කාන්තාවකට පහර දීමක් සම්බන්ධයෙන් පුද්ගලයන් අට දෙනකු අද (08) දින අත්අඩංගුවට ගත් බව නවගමුව පොලිසිය පවසනවා.\nසමාජ මාධ්‍ය තුළ සංසරණය වූ වීඩියෝවේ දැක්වෙන්නේ පිරිමින් පිරිසක් බෞද්ධ භික්ෂුවකට සහ කාන්තාවන් දෙදෙනෙකුට පොලු මුගුරුවලින් පහර දෙන ආකාරයයි.\nනීතිය අතට ගෙන භික්ෂුන් වහන්සේට සහ කාන්තාවන් දෙදෙනාට පහරදුන් සැකකරුවන් අත්අඩංගුවට ගෙන නීතිය ක්‍රියාත්මක කරන ලෙස අමාත්‍යවරයා බස්නාහිර පළාත් නියෝජ්‍ය පොලිස්පති දේශබන්දු තෙන්නකෝන්ට සහ නවගමුව පොලිස් ස්ථානාධිපතිවරයාට නියෝග කර තිබෙනවා.\nඉන් අනතුරුව අත්අඩංගුවට ගත් සැකකරුවන් අට දෙනා කඩුවෙල මහේස්ත්‍රාත් අධිකරණය වෙත ඉදිරිපත් කිරීමට නියමිත බවයි පොලිසිය පවසන්නේ.",
       "URL": "https://www.hirunews.lk/340475/චීවරධාරියකු-සහ-කාන්තාවන්-දෙදෙනෙකු-නිරුවත්-කළ-8දෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=202"
}