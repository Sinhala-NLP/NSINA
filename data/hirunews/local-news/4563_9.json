{
       "Source": "hirunews",
       "Timestamp": "Friday, 14 April 2017 - 21:37",
       "Headline": "මීතොටමුල්ල සිද්ධියෙන් 12 හැවිරිදි දරුවෙකු මියයයි",
       "News Content": "මීතොටමුල්ල කසළ කන්දේ කොටසක් කඩා වැටීමෙන්  අද පස්වරුවේ සිදු වූ අනතුරෙන් 12 හැවිරිදි දරුවෙකු මියගිය අතර තුවාල ලැබූ තවත් 12 දෙනෙකු ප්‍රතිකාර සඳහා කොළඹ ජාතික රෝහලට ඇතුළත් කර තිබෙනවා.\nපොලිස් මාධ්‍ය ප්‍රකාශක නියෝජ්‍ය පොලිස්පති ප්‍රියන්ත ජයකොඩි මහතා පැවසුවේ කසළ කන්ද කඩා වැටීමෙන් අවට නිවාස 50 කට ආසන්න සංඛ්‍යාවකට බරපතළ හානි සිදු වී ඇති බවයි.\nසුන්බුන් අතර සිටින පුද්ගලයින් සොයා සිදුකෙරෙන ආරක්ෂක ගලවා ගැනීමේ මෙහෙයුම් මේ වන විටත් ක්‍රියාත්මකයි.\nඅද පස්වරු 3 ට පමණ කොළොන්නාව, මීතොටමුල්ල කසළ කන්දේ කොටසක් පුපුරා කඩා හැලුණා.\nකසළ කන්ද කඩා හැලීමෙන් අසල පිහිටි නිවාස රැසක් ඊට යටවී තිබෙනවා.\nසිද්ධියෙන් ප්‍රකෝප වූ ප්‍රදේශවාසීන් කුණුකන්ද මත තිබූ බැකෝ යන්ත්‍රයකටද ගිනි තබා තිබුණා.\nකසළ කන්දට යටවී සිටින පිරිස් බේරාගැනීම සඳහා ත්‍රිවිධ හමුදාව,  ගිනිනිවීම් සේවා දෙපාර්තමෙන්තුව, පොලීසිය සහ පොලිස් විශේෂ කාර්ය බලකාය ඒකාබද්ධව මෙහෙයුම් ක්‍රියාත්මක කරනවා.",
       "URL": "https://www.hirunews.lk/159210/මීතොටමුල්ල-සිද්ධියෙන්-12-හැවිරිදි-දරුවෙකු-මියයයි",
       "Category": "Local News",
       "Parent URL": "https://www.hirunews.lk/local-news.php?pageID=4563"
}