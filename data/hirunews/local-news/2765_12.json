{
       "Source": "hirunews",
       "Timestamp": "Wednesday, 29 April 2020 - 17:08",
       "Headline": "කොරෝනා වෛරස් ව්‍යාප්තිය පාලනය වන තෙක් අක්ෂි රෝහලේ ප්‍රතිකාර, හදිසි අනතුරු සහ හදිසි අක්ෂි ආබාධ සේවාවලට පමණක් සීමා වෙයි",
       "News Content": "කොරෝනා වෛරස් ව්‍යාප්තිය පාලනය වන තෙක් ජාතික අක්ෂි රෝහලේ හදිසි අනතුරු සහ හදිසි අක්ෂි ආබාධ සේවා පමණක් ක්‍රියාත්මක කිරීමට රජය තීරණය කර තිබෙනවා.\nඒ අනුව එහි සායන සඳහා පැමිණීමට සහ ඖෂධ ලබාගැනීම පිළිබඳ දැනගැනීමට 011 2693911 යන දුරකථන අංකය හඳුන්වාදී ඇති බවයි ජාතික අක්ෂි රෝහලේ අධ්‍යක්‍ෂ වෛද්‍ය යූ.සී. කුමාරතිලක මහත්මිය සඳහන් කළේ.\nජාතික අක්ෂි රෝහල පිහිටා ඇත්තේ කොරෝනා වෛරස් අධි අවදානම් කලාපයක් තුල බව රෝහල් අධ්‍යක්ෂවරිය පෙන්වා දෙනවා.\nවෛරසය ව්‍යාප්තිය පාලනය කර ගැනීම මෙම අවස්ථාවේ උපරිම තත්වයෙන් පැවතිය යුතු බැවින් සමාජ දුරස්ථභාවය ආරක්ෂා කර ගනිමින් රෝහලේ බාහිර රෝගී පරිශ්‍රය තුල රඳවා ගත හැකි වන්නේ පුද්ගලයන් 100ක් පමණයි.\nඑබැවින් සාමාන්‍ය පරිදි සායන හා බාහිර රෝගී සේවා පවත්වාගෙන යාම අපහසු වන අතර කොරෝනා වෛරස ව්‍යාප්තිය පාලනය වන තෙක් හදිසි අනතුරු සේවාව සහ හදිසි අක්ෂි ආබාධ සඳහා රෝගී සේවා පමණක් පවත්වාගෙන යාමටයි තීරණය කර ඇත්තේ.",
       "URL": "https://www.hirunews.lk/239710/කොරෝනා-වෛරස්-ව්‍යාප්තිය-පාලනය-වන-තෙක්-අක්ෂි-රෝහලේ-ප්‍රතිකාර-හදිසි-අනතුරු-සහ-හදිසි-අක්ෂි-ආබාධ-සේවාවලට-පමණක්-සීමා-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=2765"
}