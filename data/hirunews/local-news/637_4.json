{
       "Source": "hirunews",
       "Timestamp": "Thursday, 29 December 2022 - 8:56",
       "Headline": "පුංචි ඡන්දයේ නාම යෝජනා කැඳවීමට අදාළ ගැසට්ටුව ජනවාරියේ (වීඩියෝ)",
       "News Content": "පළාත් පාලන මැතිවරණයට අදාළව නාමයෝජනා කැඳවීම සම්බන්ධයෙන් වන ගැසට් නිවේදනය ලබන වසරේ ජනවාරි මුල් සතිය තුළ නිකුත් කරන බව මැතිවරණ කොමිසම පවසනවා.\nඑහි සභාපති නිතීඥ නිමල් පුංචිහේවා කියා සිටියේ, පළාත් පාලන මැතිවරණය අදාළව මූලික කටයුතු මේ වන විට සිදු කරමින් සිටින බවයි.\nඒ අනුව පළාත් පාලන මැතිවරණය ලබන වසරේ මාර්තු 10 වන දාට පෙර පැවැත්වීමටයි මැතිවරණ කොමිසම සැලැසුම් කර ඇත්තේ.\nකෙසේ වෙතත් ලබන මාර්තු මස වන විට පළාත් පාලන ඡන්දය පැවැත්විය යුතු බව යි පළාත් පාලන පනතට අනුව සඳහන් වන්නේ.\nමීට පෙර අවස්ථාවක දී විපක්ෂයේ මන්ත්‍රීවරුන් කිහිප දෙනෙකු පළාත් පාලන ඡන්දය පැවැත්වීම පිළිබඳ මැතිවරණ කොමිසමට උපදෙස් ලබා දෙන ලෙස අධිකරණයට රිට් පෙස්සමක් ද භාර දුන්නා.\nඒ අනුව එම පෙස්සම් විභාගය සඳහා පසු ව අධිකරණය විසින් දිනයක් ද නියම කරනු ලැබුවා.",
       "URL": "https://www.hirunews.lk/323796/පුංචි-ඡන්දයේ-නාම-යෝජනා-කැඳවීමට-අදාළ-ගැසට්ටුව-ජනවාරියේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=637"
}