{
       "Source": "hirunews",
       "Timestamp": "Wednesday, 24 April 2019 - 7:29",
       "Headline": "හදිසි නීති රෙගුලාසි අද පාර්ලිමේන්තුවට",
       "News Content": "රටේ උද්ගතව ඇති වාතාවරණය පිළිබඳව වූ විශේෂ විවාදයක් අද පාර්ලිමේන්තුවේදී පැවැත්වෙනවා.\nපාර්ලිමේන්තුව අද පෙරවරු 10.30 ට ආරම්භවීමට නියමිතයි.\nරටේ උද්ගතව ඇති තත්ත්වය සම්බන්ධයෙන් පාර්ලිමේන්තුව ඊයේ හදිසියේ කැඳවනු ලැබූ අතර, එහිදී අදහස් දැක්වූ අග්‍රාමාත්‍ය රනිල් වික්‍රමසිංහ කියා සිටියේ මෙම විවාදය අද දිනය පුරා පැවැත්වීමට පක්ෂ නායකයින් එකඟතාවකට පැමිණි බවයි.\nමේ අතර රටේ උද්ගතව ඇති තත්ත්වය හමුවේ හදිසි නීති රෙගුලාසි පිළිබඳ යෝජනාව පසුගිය සඳුදා පස්වරුවේ පැවති අමාත්‍ය මණ්ඩලයට ඉදිරිපත් කර තිබුණා.\nඑම යෝජනාව අද දිනයේ පාර්ලිමේන්තුවට ඉදිරිපත් කිරීමට නියමිත බවයි අග්‍රාමාත්‍ය රනිල් වික්‍රමසිංහ කියා සිටියේ.\nඑමෙන්ම බුර්කාව තහනම් කිරීම සඳහා වන යෝජනාවක් එක්සත් ජාතික පක්ෂය අද පාර්ලිමේන්තුවට ඉදිරිපත් කිරීමට නියමිත බවද වාර්තා වනවා.",
       "URL": "https://www.hirunews.lk/215059/හදිසි-නීති-රෙගුලාසි-අද-පාර්ලිමේන්තුවට",
       "Category": "Local News",
       "Parent URL": "https://www.hirunews.lk/local-news.php?pageID=3387"
}