{
       "Source": "hirunews",
       "Timestamp": "Wednesday, 11 July 2018 - 7:13",
       "Headline": "නීතිවිරෝධි ලෙස ගවයින් ප්‍රවාහනය කළ පොලිස් නිලධාරියෙක් පොලිස් අත්අඩංගුවට (ඡායාරූප)",
       "News Content": "නීතිවිරෝධි අයුරින් එළ ගවයින් හයදෙනෙකු මුලතිව් සිට ත්‍රිකුණාමලය දක්වා ප්‍රවාහනය කළ කැබ් රථයක් සහ පොලිස් නිලධාරියෙකු අත්අඩංගුවට ගෙන තිබෙනවා.\nඊයේ (10) රාත්‍රියේදී මුලතිව්, මුල්ලියාවේලි ප්‍රදේශයේදී මෙම අත්අඩංගුවට ගැනීම සිදුකළ බවයි පොලිසිය පවසන්නේ.\nඅත්අඩංගුවට ගත් සැකකරු පුදුකුඩිඉරිප්පු පොලිසියට අනියුක්තව සේවය කරන අයෙක් බවත් අත්අඩංගුවට ගැනීම සිදුවු අවස්ථාවේ තවත් සැකකරුවන් දෙදෙනෙකු පළාගොස් ඇති බවද වාර්තා වනවා.\nසැකකරු සහ පොලිස් භාරයට ගත් කැබ් රථය සමඟ එළ ගවයින් මුලතිව් මහේස්ත්‍රාත් අධිකරණය හමුවට ඉදිරිපත් කිරීමට නියමිතය බවයි අප වාර්තාකරු සඳහන් කළේ.\nමෙහෙයුම සිදුකළ අවස්ථාවේ පළාගිය පිරිස් සොයා පරීක්ෂණ ආරම්භ කර ඇති බව මුල්ලියාවේලි පොලිසිය සදහන් කරනවා.\nඡායාරූප - වව්නියාව, මාධව කුලසූරිය",
       "URL": "https://www.hirunews.lk/194934/නීතිවිරෝධි-ලෙස-ගවයින්-ප්‍රවාහනය-කළ-පොලිස්-නිලධාරියෙක්-පොලිස්-අත්අඩංගුවට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=3855"
}