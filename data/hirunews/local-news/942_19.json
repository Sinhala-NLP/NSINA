{
       "Source": "hirunews",
       "Timestamp": "Sunday, 14 August 2022 - 8:45",
       "Headline": "ඉන්ධන මිල ඉහළ දැමීමට එරෙහිව බංග්ලාදේශයේ විරෝධතා",
       "News Content": "ඉන්ධන මිල ඉහළ දැමීමට එරෙහිව බංග්ලාදේශයේ විරෝධතා ආරම්භ කර ඇති බව විදෙස් මාධ්‍ය වාර්තා කළා.\nවිරෝධතාකරුවන් පවසන්නේ ඉන්ධන මිල මෙන්ම අත්‍යවශ්‍ය පාරිභෝගික භාණ්ඩවල මිල ද ඉහළ ගොස් ඇති බවයි.\nමීට දින හතකට පෙර බංග්ලාදේශ රජය සියයට 51.7 කින් ඉන්ධන මිල වැඩි කරනු ලැබුවේ රුසියා - යුක්රේන අර්බුදය හේතු ලෙස දක්වමින්.\nමීට පෙර පෙට්‍රල් ලීටරයක් එරට මුදල් ඒකකය වන ටකා 86 ක් ලෙස පැවති අතර නව සංශෝධනයෙන් එය ටකා 130 ක් දක්වා ඉහළ දැමුණා.\nඩීසල් සහ භූමිතෙල් මිල ද සියයට 42කින් වැඩිකර තිබෙනවා.\nපසුගිය ජූලි මාසයේදී බංග්ලාදේශය ලොව වේගයෙන්ම වර්ධනය වන ආර්ථිකයක් සහිත රටක් ලෙස ආර්ථික විශ්ලේෂකයින්ගේ පැසසුමට ද ලක්වුණා.",
       "URL": "https://www.hirunews.lk/312706/ඉන්ධන-මිල-ඉහළ-දැමීමට-එරෙහිව-බංග්ලාදේශයේ-විරෝධතා",
       "Category": "Local News",
       "Parent URL": "https://www.hirunews.lk/local-news.php?pageID=942"
}