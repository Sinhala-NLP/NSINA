{
       "Source": "hirunews",
       "Timestamp": "Sunday, 20 December 2015 - 13:28",
       "Headline": "පොලිස් කොස්තාපල් පෙම්වතාගෙන් පෙම්වතියට පිහි ප්‍රහාරයක්",
       "News Content": "පොලිස් කොස්තාපල්වරයෙකු තම පෙම්වතියට පිහියකින් ඇනීමේ සිද්ධියක්  සපුගස්කන්ද - සියඹලාපේ ප්‍රදේශයෙන් වාර්තාවනවා.\nමෙම තරුණිය සිය නවාතැන්පලේ සිටියදී 32 හැවිරිදි පොලිස් කොස්තාපල්වරයා ඇගේ මැණික් කටුව ආසන්න ප්‍රදේශයට පිහියෙන් ඇණ ඇති බවටයි පොලිස් මාධ්‍ය ප්‍රකාශක කාර්යාලය සදහන් කළේ.\nමෙලෙස මෙසේ තුවාල ලබා ඇත්තේ 28 හැවිරිදි කළුතර - මතුගම ප්‍රදේශයේ පදිංචි තරුණියක්.\nඇය මේ වනවිට රාගම ශික්ෂණ රෝහලේ ප්‍රතිකාර ලබනවා.\nසැකකාර පොලිස් කොස්තාපල්වරයා මාතලේ ප්‍රදේශයේ පදිංචිකරුවෙකු වන අතර ඇය සමඟ පැවති ප්‍රේම සම්බන්ධය බිඳවැටීම හේතුවෙන් අදාළ තරුණියට මෙසේ පිහියකින් ඇණ තුවාල සිදුකර ඇති බවටයි වාර්තා වන්නේ.\nසැකකරු මේ වනවිට සපුගස්කන්ද පොලිසිය විසින් අත්අඩංගුවට ගෙන තිබෙනවා.\nඔහු මහර මහේස්ත්‍රාත්වරයා වෙත අද දිනයේදී ඉදිරිපත් කිරීමට නියමිතයි.",
       "URL": "https://www.hirunews.lk/122454/පොලිස්-කොස්තාපල්-පෙම්වතාගෙන්-පෙම්වතියට-පිහි-ප්‍රහාරයක්",
       "Category": "Local News",
       "Parent URL": "https://www.hirunews.lk/local-news.php?pageID=5241"
}