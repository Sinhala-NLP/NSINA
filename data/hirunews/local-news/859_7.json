{
       "Source": "hirunews",
       "Timestamp": "Sunday, 18 September 2022 - 18:40",
       "Headline": "පේරාදෙණියේ සරසවි සිසුවෙක් අතුරුදන් (වීඩියෝ)",
       "News Content": "පේරාදෙණිය විශ්වවිද්‍යාලයේ සිසුවෙකු අතුරුදන්ව ඇති බවට පොලිසියට ලද පැමිණිල්ලකට අනුව විමර්ශන ආරම්භ කර තිබෙනවා.\nමෙලෙස අතුරුදන් වී ඇත්තේ එම විශ්වවිද්‍යාලයේ ශාස්ත්‍ර පිඨයේ මනෝවිද්‍යාව පිළිබඳ අධ්‍යාපනය ලබමින් සිටි අවසන් වසරේ සිසුවෙක්.\nමෙම ශිෂ්‍යයා පසුගිය 16 වැනි දින සිට අතුරුදන් ව ඇති අතර, ඔහු විසින් ලියන ලද බවට සැක කෙරෙන ලිපියක් ද ඔහු නවාතැන්ගෙන සිටි කාමරයේ තිබී සොයාගෙන ඇතැයි පේරාදෙණිය පොලිසිය පැවසුවා.\n24 හැවිරිදි අදාළ සිසුවා ගම්පහ - යක්කල ප්‍රදේශයේ පදිංචිකරුවෙක්.\nසිද්ධිය සම්බන්ධයෙන් පේරාදෙණිය පොලිසිය වැඩිදුර විමර්ශන සිදු කරනවා.",
       "URL": "https://www.hirunews.lk/315744/පේරාදෙණියේ-සරසවි-සිසුවෙක්-අතුරුදන්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=859"
}