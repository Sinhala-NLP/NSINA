{
       "Source": "hirunews",
       "Timestamp": "Monday, 12 July 2021 - 13:03",
       "Headline": "ගිනි අවි 2ක් සහ කඩු 2 ක් සමග පුද්ගලයෙකු අත්අඩංගුවට",
       "News Content": "ගාල්ල - තල්පේ - මිරිපැන්න ප්‍රදේශයේදී මිලි මීටර් 9ක උණ්ඩ යෙදිය හැකි දේශීය නිෂ්පාදිත ගිනි අවි 2ක් සහ කඩු 2 ක් සමග පුද්ගලයෙකු අත්අඩංගුවට ගෙන තිබෙනවා.\nඒ ගාල්ල කොට්ඨාශ අපරාධ විමර්ශන අංශය වෙත ලද තොරතුරකට අනුව සිදු කල වැටලීමකදීයි.\nඑහිදී අදාල ප්‍රදේශයේ නිවසක් තුල සඟවා තිබියදී ඒවා හමුවූ බව පොලීසිය සඳහන් කළා.\nමෙලෙස අත්අඩංගුවට ගෙන ඇත්තේ ගාල්ල - තල්පේ - මිරිපැන්න ප්‍රදේශයේ පදිංචි 24 හැවිරිදි ධීවරයෙක්.",
       "URL": "https://www.hirunews.lk/276757/ගිනි-අවි-2ක්-සහ-කඩු-2-ක්-සමග-පුද්ගලයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1825"
}