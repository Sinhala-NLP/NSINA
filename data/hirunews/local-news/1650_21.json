{
       "Source": "hirunews",
       "Timestamp": "Monday, 04 October 2021 - 12:51",
       "Headline": "යොහානිට ඩුබා‍යිහි සංගීත ප්‍රදර්ශනයක්",
       "News Content": "ශ්‍රී ලාංකික යොවුන් ගායිකා යොහානි ද සිල්වා ඩුබායිහි දැන් පැවැත්වෙන එක්ස්පෝ ජාත්‍යන්තර ප්‍රදර්ශනයේ ශ්‍රී ලංකා ප්‍රවර්ධන කුටිය සංගීතයෙන් රස ගැන්වීමට සූදානම් බව වාර්තා වනවා.\nසංචාරක මණ්ඩලය සඳහන් කළේ 'මැණිකේ මගේ හිතේ' ගීතයෙන් ලොවක් වසඟයට ගත් යොහානි ලබන ජනවාරි 3 වැනි දා ඩුබායි එක්ස්පෝ ප්‍රදර්ශනයේ දී ගායනා ඉදිරිපත් කිරීමට නියමිත බවයි.\nයොහානිගේ මැණිකේ මගේ හිතේ ගීතය මේ වනවිට යූ ටියුබ් නාලිකාවේ නැරඹුම්වාර දහතුන්කෝටි අසූඅට ලක්ෂය ඉක්මවා තිබෙනවා.\nශ්‍රී ලංකාවට ජාත්‍යන්තර කීර්තියක් ගෙන දුන් යොහානිට රාජ්‍ය සම්මානයක් පිරිනැමීමට කටයුතු කරන බව ජාතික උරුමය, ග්‍රාමීය කලා කටයුතු පිළිබඳ රාජ්‍ය අමාත්‍ය විදුර වික්‍රමනායක අද පාර්ලිමේන්තුවේ දී ප්‍රකාශ කළා.\nමේ අතර, ඉන්දියාවේ ඇරයුමක් අනුව එහි ගොස් සිටින යොහානිගේ දෙවන ප්‍රසංගය හයිද්‍රාබාද් නුවර දී ඊයේ පැවැත්වුණා.\nඒ, බොලිවුඩ්පුරයේ සුපිරි තරු ඇතුළු සංගීත ලෝලීන් විශාල පිරිසකගේ සහභාගීත්වයෙන්.\nඑහි දී යොහානිට ඔවුන්ගෙන් හිමිවූයේ උණුසුම් ප්‍රතිචාරයක්.",
       "URL": "https://www.hirunews.lk/284026/යොහානිට-ඩුබා‍යිහි-සංගීත-ප්‍රදර්ශනයක්",
       "Category": "Local News",
       "Parent URL": "https://www.hirunews.lk/local-news.php?pageID=1650"
}