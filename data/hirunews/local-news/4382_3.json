{
       "Source": "hirunews",
       "Timestamp": "Tuesday, 08 August 2017 - 7:50",
       "Headline": "ඇසළ පෙරහර මංගල්‍යය අවසන්",
       "News Content": "මහනුවර ශ්‍රී දළදා මාළිගාවේ ඇසළ මහා මංගල්‍යයේ අවසන් රන්දෝලි පෙරහර අවසන් වීමෙන් පසු සිව් මහා දේවාලයන්හි දිය කැපීමේ මංගල්‍යය ගැටඹේ තොටේදී අද උදෑසන සිදුකෙරුණා.\nඅවසන් මහා රන්දෝලි පෙරහර ඊයේ රාත්‍රියේ වීථි සංචාරය කළ අතර, ශ්‍රී ලාංකිකයින්ගේත් ලෝකවාසී බෞද්ධයන්ගේත් ගෞරවාදරයට පත් හෙළයේ මහා සංස්කෘතික මංගල්‍යය දැකබලා ගැනීමට දෙස් විදෙස් විශාල පිරිසක් එක්රැස්වී සිටි බවයි හිරු වාර්තාකරුවන් සඳහන් කළේ.\nමහනුවර ඓතිහාසික ශ්‍රී දළදා මාළිගාවේ පෙරහර මංගල්‍යය අවසන් වන්නේ අද දහවල් පෙරහරින්.\nඉන් අනතුරුව දියවඩන නිලමේවරයා විසින් පෙරහර සාර්ථකව නිමාවට පත්වූ බව ජනාධිපතිවරයා වෙත සංදේශයකින් දැනුම් දෙනු ලබනවා.",
       "URL": "https://www.hirunews.lk/167871/ඇසළ-පෙරහර-මංගල්‍යය-අවසන්",
       "Category": "Local News",
       "Parent URL": "https://www.hirunews.lk/local-news.php?pageID=4382"
}