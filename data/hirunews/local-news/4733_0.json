{
       "Source": "hirunews",
       "Timestamp": "Thursday, 29 December 2016 - 16:15",
       "Headline": "පෙරවරුවේ සිදුවු රිය අනතුරුවලින් 3 දෙනෙකු මරුට",
       "News Content": "ප්‍රදේශ කිහිපයක අද පෙරවරුවේ සිදුවු රිය අනතුරුවලින් කාන්තාවක් ඇතුලු 3 දෙනෙකු මරණයට පත්ව තිබෙනවා.\nගාල්ල ප්‍රදේශයේදී පදික මාරුවක් මතින් ගමන් කරමින් සිටි කාන්තාවක් ලංගම බස් රථයක ගැටීමෙන් මරණයට පත්වුනා.\nඅද පෙරවරු 10.30 ට පමණ සිදුවු අනතුරින් මරණයට පත්ව ඇත්තේ 65 හැවිරිදි කාන්තාවක් වන අතර ඇයගේ අනන්‍යතාව මෙතෙක් හෙළිවී නැහැ.\nබස් රථයේ රියදුරා අත්අඩංගුවට ගෙන තිබෙනවා.\nමේ අතර කලුතර උතුර ප්‍රදේශයේදී කුඩා ලොරියක් සහ තවත් ලොරියක් මුහුණට මුහුණලා ගැටීමෙන් කුඩා ලොරියේ රියදුරා මියගොස් තිබෙනවා.\nඅනෙක් ලොරියේ රියදුරා ද බරපතල තුවාල ලබා නාගොඩ රෝහලේ ප්‍රතිකාර ලබන බවයි පොලිසිය සඳහන් කලේ.\nමියගොස් ඇත්තේ ගෝනපිනුවල ප්‍රදේශයේ පදිංචි 47 හැවිරිදි පුද්ගලයෙක්.\nමේ අතර අකුරැස්ස රෝහල ආසන්නයේදී අද පෙරවරුවේ සිදුවු අනතුරකින් 21 හැවිරිදි තරුණයකු මරණයට පත්වුනා.\nඔහු ගමන් කල යතුරුපැදිය ට්‍රක් රථයක ගැටීමෙනුයි අනතුර සිදුවී ඇත්තේ.\nට්‍රක් රථයේ රියදුරා අත්අඩංගුවට ගෙන ඇති අතර අකුරැස්ස පොලිසිය විමර්ශන මෙහෙයවනවා.",
       "URL": "https://www.hirunews.lk/150853/පෙරවරුවේ-සිදුවු-රිය-අනතුරුවලින්-3-දෙනෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=4733"
}