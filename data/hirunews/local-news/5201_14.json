{
       "Source": "hirunews",
       "Timestamp": "Thursday, 21 January 2016 - 16:57",
       "Headline": "මැදිරිගිරියෙන් කාන්තා මළ සිරුරක් සොයාගැනේ",
       "News Content": "පොළොන්නරුව - මැදිරිගිරිය - කුමුදුපුර ප්‍රදේශයේදී කැපුම් තුවාල සහිතව මියගොස් සිටි කාන්තාවකගේ සිරුරක් පොලීසිය අද දහවල් සොයාගෙන තිබෙනවා.\nඅද පෙරවරුවේ තුවාල සහිතව වැටී සිටි තරුණිය ඇයගේ මව විසින් අසල්වාසීන් සමග එක්ව රෝහලට ගෙන යාමේදී මියගොස් ඇති බවයි පොලිසිය සඳහන් කලේ.\nමෙලෙස මියගොස් ඇත්තේ අවුරුදු 28 ක් වු තරුණියක්.\nමව නිවසේ නොසිටි අවස්ථාවේදී ඇය මෙම අපරාධයට ලක්ව ඇති බව සඳහන්.\nමෘත ශරීරය මැදිරිගිරිය රෝහලේ තැන්පත් කර ඇති අතර සැකකරුවන් කිසිවකුත් මෙතෙක් අනාවරණ වී නැහැ.\nමැදිරිගිරිය පොලිසියයි වැඩිදුර විමර්ශණ මෙහෙයවන්නේ.",
       "URL": "https://www.hirunews.lk/124463/මැදිරිගිරියෙන්-කාන්තා-මළ-සිරුරක්-සොයාගැනේ",
       "Category": "Local News",
       "Parent URL": "https://www.hirunews.lk/local-news.php?pageID=5201"
}