{
       "Source": "hirunews",
       "Timestamp": "Monday, 29 August 2022 - 7:52",
       "Headline": "රුපියල් විසිලක්ෂයකට ආසන්න කේරළ ගංජා සමග පුද්ගලයෙකු අත්අඩංගුවට",
       "News Content": "විශේෂ කාර්‍ය බලකාය විශේෂ මෙහෙයුම් අංශ III හි නිලධාරීන්ට ලද තොරතුරකට අනුව සිදු කළ වැටලීමකදී කේරළ ගංජා සමග පුද්ගලයෙකු අත්අඩංගුවට ගෙන තිබෙනවා.\nඊයේ (28) කිරුළපන පොලිස් වසමේ පොල්හේන්ගොඩ ප්‍රදේශයේ දී මෙම සැකකරු අත් අඩංගුවට ගැනුණේ.\nඑහිදී සොයාගැනුණු කේරළ ගංජා තොගයේ වටිනාකම රුපියල් ලක්ෂ 20කට ආසන්න බවයි වාර්තා වන්නේ.\nකේරළ ගංජා කිලෝග්‍රෑම් 06යි ග්‍රෑම් 135ක තොගය සමග අත් අඩංගුවට ගත් 37 හැවිරිදි සැකකරු වැඩිදුර විමර්ශන කටයුතු සඳහා කිරුළපන පොලිසිය වෙත භාර දී තිබෙනවා.",
       "URL": "https://www.hirunews.lk/314003/රුපියල්-විසිලක්ෂයකට-ආසන්න-කේරළ-ගංජා-සමග-පුද්ගලයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=906"
}