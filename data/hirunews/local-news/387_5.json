{
       "Source": "hirunews",
       "Timestamp": "Thursday, 27 April 2023 - 14:06",
       "Headline": "කුසල් මෙන්ඩිස්ගෙන් මංගල ටෙස්ට් ද්විත්ව ශතකයක්",
       "News Content": "ටෙස්ට් ආරම්භක පිතිකරු කුසල් මෙන්ඩිස් විසින් සිය ටෙස්ට් දිවියේ මංගල ද්විත්ව ශතකයක ලබා ගැනීමට මීට ටික වේලාවකට පෙර අද(27) සමත් වුණා.\nඒ මේ වනවිට ගාල්ල ජාත්‍යන්තර ක්‍රිකට් ක්‍රීඩාංගණයේ දී පැවැත්වෙන අයර්ලන්ත - ශ්‍රී ලංකා දෙවැනි ටෙස්‍ට් තරගයේ පළමු ඉනිමේ දියි.\nතරගයේ සිව්වැනි දිනය වන අද දිනයේ දී ශ්‍රී ලංකා පළමු ඉනිම වෙනුවෙන් පන්දුවට පහරදෙමින් සිටින්නේ කුසල් මෙන්ඩිස් සමගින් ඇන්ජලෝ මැතිව්ස්.\nමීට මොහොතකට පෙර නිශාන් මධුෂ්ක ද සිය මංගල ද්විත්ව ශතකය ලබා ගැනීමට සමත් වුණා.",
       "URL": "https://www.hirunews.lk/333587/කුසල්-මෙන්ඩිස්ගෙන්-මංගල-ටෙස්ට්-ද්විත්ව-ශතකයක්",
       "Category": "Local News",
       "Parent URL": "https://www.hirunews.lk/local-news.php?pageID=387"
}