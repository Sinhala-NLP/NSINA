{
       "Source": "hirunews",
       "Timestamp": "Sunday, 08 September 2019 - 19:14",
       "Headline": "ගුරු - විදුහල්පති සහ හෙද හෙදියන් වර්ජනයකට සැරසේ",
       "News Content": "ඉල්ලීම් 10ක් මුල්කර ගනිමින් දිවයින පුරා සියලු රෝහල්වල පැය 04ක සංකේත වර්ජනයක් සිදුකිරීමට තීරණය කළ බව සමස්ත ලංකා සුවසේවා සංගමය පවසනවා.\nඑහි සභාපති ගාමිණී කුමාරසිංහ ප්‍රකාශ කළේ ලබන 10 වනදා උදෑසන 08 සිට මධ්‍යහ්න 12 දක්වා වර්ජනය සිදුකරන බවයි.\nසේවක හිඟය පියවීම, ස්ථාන මාරුවීම්, උසස්වීම් දීමනා, පුහුණුවීම් පිළිබඳ ගැටලු විසදා ගැනීම ඇතුළු ඉල්ලීම් ඒ අතර වන බවයි ඔහු සඳහන් කළේ.\nවර්ජනය පැවැත්වෙන අතරතුර කොළඹ ජාතික රෝහල, කළුබෝවිල ශික්ෂණ රෝහල, කරාපිටිය ශික්ෂණ රෝහල, මහනුවර මහරෝහල ඇතුලු දිවයින පුරා ඇති රෝහල් 30ක ද වර්ජනයට සමගාවීව උද්ඝෝෂණ පැවත්වීමට සැලසුම් කර ඇති බව සමස්ත ලංකා සුවසේවා සංගමය ප්‍රකාශ කළා.\nමේ අතර, ගුරු විදුහල්පතිවරුන්ට ඇති වී තිබෙන වැටුප්, උසස්වීම් ඇතුලු ගැටලු කිහිපයක් මුල්කරගනිමින් ලබන 26 සහ 27 යන දෙදින තුල සේවයෙන් ඉවත්ව වෘත්තීය ක්‍රියාමාර්ගයක නිරතවිමට ගුරු විදහල්පති සංගමය තීරණය කර තිබෙනවා.\nඔවුන් මෙම තීරණය ගෙන ඇත්තේ ගුරු විදුහල්පති වෘත්තිය සමිති 31 ක් එකාබද්ධව කොළඹ අද පැවැත්වූ සමුළුවේදියි.",
       "URL": "https://www.hirunews.lk/223870/ගුරු-විදුහල්පති-සහ-හෙද-හෙදියන්-වර්ජනයකට-සැරසේ",
       "Category": "Local News",
       "Parent URL": "https://www.hirunews.lk/local-news.php?pageID=3157"
}