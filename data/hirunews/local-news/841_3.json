{
       "Source": "hirunews",
       "Timestamp": "Tuesday, 27 September 2022 - 16:08",
       "Headline": "ශ්‍රී ලංකා පාපන්දු සම්මේලනයට අතුරු පාලක කමිටුවක් පත් කෙරේ (වීඩියෝ)",
       "News Content": "ශ්‍රී ලංකා පාපන්දු සම්මේලනය සඳහා අතුරු පාලක කමිටුවක් පත් කිරීමට ක්‍රීඩා අමාත්‍ය රොෂාන් රණසිංහ තීරණය කර තිබෙනවා.\nක්‍රීඩා අමාත්‍යාංශ ආරංචි මාර්ග සඳහන් කළේ තුන්දෙනෙකුගෙන් යුත් අතුරු පාලක කමිටුව හෙට (28) දිනයේදී ගැසට් මගින් ප්‍රකාශයට පත් කිරීමට නියමිතව ඇති බවයි.\nඉකුත් සති අන්තයෙන් පසු පාපන්දු සම්මේලනයේ නිල කාලය අවසන් වූ අතර, ඉදිරි නිලවරණය තෙක් නව අතුරු පාලක කමිටුව එහි පරිපාලනය සිදු කරනු ඇති.\nකෙසේවෙතත් මෙම තීරණය සම්බන්ධයෙන් ඉදිරියේදී ශ්‍රී ලංකාවට ජාත්‍යන්තර පාපන්දු තහනමකට මුහුණ දෙන්නට සිදුවන බව ශ්‍රී ලංකා පාපන්දු සම්මේලනයේ හිටපු සභාපති ජස්වර් උමාර් අද ප්‍රවෘත්ති සාකච්ඡාවකට එක්වෙමින් පවසා සිටියා.",
       "URL": "https://www.hirunews.lk/316444/ශ්‍රී-ලංකා-පාපන්දු-සම්මේලනයට-අතුරු-පාලක-කමිටුවක්-පත්-කෙරේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=841"
}