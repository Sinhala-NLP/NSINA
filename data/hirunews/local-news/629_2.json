{
       "Source": "hirunews",
       "Timestamp": "Monday, 02 January 2023 - 13:42",
       "Headline": "42 වැනි ජාතික ස්කොෂ් තරගාවලියේ පිරිමි ශූරතාව රවිඳු ලක්සිරිට",
       "News Content": "42 වැනි ජාතික ස්කොෂ් තරගාවලිය පසුගියදා නිමාව දුටුවේ කොළඹ එස්.එස්.සී.ස්කොෂ් පිටියේදීයි.\nදින තුනක් පුරා පැවති මෙවර තරගාවලියට කාණ්ඩ 8ක් යටතේ ක්‍රීඩක ක්‍රීඩිකාවන් 80කට ආසන්න පිරිසක් එක්ව සිටියා.\nඑහිදී මෙවර තරගාවලියේ පිරිමි ශූරතාව දිනා ගැනීමට රවිඳු ලක්සිරි සමත් වුණා.\nඒ ශමිල් වකීල් අනු ශූරතාවයෙන් සෑහීමට පත් කරමින්.\nරවිඳු ලක්සිරි ජාතික ස්කොෂ් ශූරතාවය හිමිකරගත් 10වැනි අවස්ථාව මෙය වීම ද විශේෂත්වයක්.\nපසුගියවර කාන්තා ශූරතාවට හිමිකම් කියූ ෆාතුම් ඉසඩීන් පරාජය කරමින් මෙවර ජාතික ස්කොෂ් ශූරිය බවට පත් වන්නට ශූරතාව චනිත්මා සිනරිට හැකියාව\nලැබීමත් කැපී පෙනුණා.",
       "URL": "https://www.hirunews.lk/324088/42-වැනි-ජාතික-ස්කොෂ්-තරගාවලියේ-පිරිමි-ශූරතාව-රවිඳු-ලක්සිරිට",
       "Category": "Local News",
       "Parent URL": "https://www.hirunews.lk/local-news.php?pageID=629"
}