{
       "Source": "hirunews",
       "Timestamp": "Wednesday, 16 December 2020 - 21:49",
       "Headline": "පස්වරුවේ වාර්තාවූ කොරෝනා මරණ 3ට හේතුව මෙන්න",
       "News Content": "කොරෝනා ආසාදිතයින් මරණ තුනක් අද (16) දිනයේ වාර්තා වූ බව රජයේ ප්‍රවෘත්ති දෙපාර්තමේන්තුව නිවේදනය කරනවා.\nඅද දිනයේ වාර්තා වූ මරණ අතර 78 හැවිරිදි පිරිමි පුද්ගලයෙක් සහ 50 සහ 43 හැවිරිදි වියේ පසුවූ කාන්තාවන් දෙදෙනක් වන බවයි වාර්තා වන්නේ.\nකොළොන්නාව ප්‍රදේශයේ පදිංචි වයස අවුරුදු 50ක කාන්තාවක් මියගොස් ඇති අතර ඇය කොළඹ ජාතික රෝහලේ සිට හෝමාගම මූලික රෝහල වෙත මාරුකර එවා සිටියදී පසුගිය 14 වනදායි මරණයට පත්වී ඇත්තේ.\nමරණයට හේතුව ලෙසට දක්වා ඇත්තේ වකුගඩු අක්‍රිය වීම සහ කොවිඩ් නිව්මෝනියාවයි.\nකොළඹ 09 ප්‍රදේශයේ පදංචි 78 හැවිරිදි පිරිමි පුද්ගලයෙක් ද මරණයට පත්වුනා.\nඔහු කොළඹ IDH රෝහලේ ප්‍රතිකාර ලබමින් සිටින අතර ඊයේ මියගොස් තිබෙනවා.\nමරණයට හේතුව ලෙස දැක්වෙන්නේ ලේ විෂවීම බහු ඉන්ද්‍රිය අක්‍රිය වීම හා කොවිඩ් නිව්මෝනියාවයි.\nමේ අතර බණ්ඩාරගම ප්‍රදේශයේ පදිංචි 43 හැවිරිදි කාන්තාවක් ද මරණයට පත්වුනා.\nඇය පානදුර මූලික රෝහලේ සිට හෝමාගම මූලික රෝහල වෙත මාරුකර එවා ඇති අතර එහි ප්‍රතිකාර ලබමින් සිටියදී අද මියගොස් තිබෙනවා.\nමරණයට හේතුව ලෙසට දක්වා ඇත්තේ කොවිඩ් නිව්මෝනියාව ලේ විෂවීමෙන් ඇතිවූ කම්පනය සහ බහු ඉන්ද්‍රිය අක්‍රිය වීමයි.\nඒ අනුව මෙරට කොරෝනා ආසාදිත මරණ සංඛ්‍යාව 160ක් දක්වා ඉහළ ගියා.",
       "URL": "https://www.hirunews.lk/257215/පස්වරුවේ-වාර්තාවූ-කොරෝනා-මරණ-3ට-හේතුව-මෙන්න",
       "Category": "Local News",
       "Parent URL": "https://www.hirunews.lk/local-news.php?pageID=2270"
}