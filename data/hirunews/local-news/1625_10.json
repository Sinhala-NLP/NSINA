{
       "Source": "hirunews",
       "Timestamp": "Saturday, 16 October 2021 - 7:48",
       "Headline": "පැන්ඩෝරා හෙලිදරව්ව ගැන ලේඛන පරීක්ෂාවකටත් අල්ලස් කොමිසම සූදානම්",
       "News Content": "ආන්දෝලනාත්මක පැන්ඩෝරා සිද්ධිය සම්බන්ධයෙන් ලේඛණ පරීක්ෂා කරමින් ඉදිරි විමර්ශන කටයුතු සිදු කරන බව අල්ලස් හෝ දූෂණ විමර්ශන කොමිෂන් සභාව පවසනවා.\nඑහි උසස් නිලධාරිනියක සඳහන් කළේ, සිද්ධියට අදාල ලේඛණ පරීක්ෂා කිරීමේ කටයුතු ඉදිරියේදී ආරම්භ කරන බවයි.\nඑමෙන්ම විවිධ පාර්ශව ඒ සම්බන්ධයෙන් ගොනු කළ පැමිණිලි සම්බන්ධයෙන්ද පරීක්ෂණ කටයුතු ආරම්භ කර ඇති බව ඇය සඳහන් කළා.\nමේ අතර ප්‍රකාශයක් ලබාදීම සඳහා හිටපු අමාත්‍යවරියක වන නිරූපමා රාජපක්ෂගේ සැමියා වන තිරුකුමරන් නඩේෂන් ඊයේ දෙවන දිනටත් අල්ලස් කොමිසමට පැමිණියා.\nඊයේ උදෑසන 11ට පමණ කොමිසම හමුවට පැමිණි ඔහු පැය 2කට පමණ පසු ඉන් පිටව ගොස් තිබුණා.\nපසුගිය 8 වැනි දා ද තිරුකුමරන් නඩේෂන් පැන්ඩෝරා සිද්ධිය සම්බන්ධයෙන් අල්ලස් කොමිසම හමුවේ පෙනී සිටි අතර, එදින ඔහු පැය තුනක ප්‍රකාශයක් ලබාදුන්නා.",
       "URL": "https://www.hirunews.lk/285133/පැන්ඩෝරා-හෙලිදරව්ව-ගැන-ලේඛන-පරීක්ෂාවකටත්-අල්ලස්-කොමිසම-සූදානම්",
       "Category": "Local News",
       "Parent URL": "https://www.hirunews.lk/local-news.php?pageID=1625"
}