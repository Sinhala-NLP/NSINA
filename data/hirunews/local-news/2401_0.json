{
       "Source": "hirunews",
       "Timestamp": "Friday, 09 October 2020 - 12:06",
       "Headline": "හොරණ මුලික රෝහලේ සේවය කළ හෙදියකට කොරෝනා (වීඩියෝ)",
       "News Content": "හොරණ මුලික රෝහලේ සේවය කළ හෙදියකට කොරෝනා ආසාදනය වී ඇති බව තහවුරු වී තිබෙනවා.\nමේ හේතුවෙන් අයගේ සැමියා PCR පරීක්ෂණයට යොමු කර ඇති බවයි සඳහන් වන්නේ.\nඔහුගේ PCR පරීක්ෂණවල ප්‍රතිපලවලට අනුව ඔහු සේවය කළ මත්තේගොඩ ඔසුසලේ සේවකයින් අට දෙනාගේ සහ ඔවුන්ගේ ආශ්‍රිතයන් PCR පරීක්ෂණවලට යොමු කිරීමට නියමිතයි.\nමිට පෙරද හොරණ රෝහලේ 5 වන වාට්ටුවේ සේවය කළ හෙදියක් නිරෝධායනයට යොමු කළා.\nමිනුවන්ගොඩ බ්‍රැන්ඩික්ස් ආයතනයේ සේවයේ නියුතු හොරණ කඳන්හේන ප්‍රදේශයේ පදිංචි පුද්ගලයකු කොරෝනා ආසාදිතයකු බවට නාගොඩ රෝහලේදී 06 වනදා තහවුරු වූ අතර ඒ සමග ඔහුගේ් බිරිඳ හෙදියක ලෙස සේවය කරන හොරණ මූලික රෝහලේ 5 වැනි වාට්ටුව වසා දැමූවා.\nපසුව එම හෙදිය සහ දරු දෙදෙනා පී.සී.ආර්. පරීක්‍ෂණවලට ලක්කර පසුව  කන්දකාඩු නිරෝධායන මධ්‍යස්ථානයට යොමු කරනු ලැබුවා.\nනාගොඩ මහ රෝහලේ දී හමුවූ ආසාදිත ඇඟලූම් සේවකයා වහාම අයිඞීඑච් රෝහලට මාරු කර යැවීමට කටයුතු කර තිබුනා.\nඑහෙත් එම හෙදියට කොරෝනා ඇතැයි තහවුරු වුනේ නැහැ.\nඒ අතරතුරයි එම වාට්ටුවේම තවත් හෙදියකට කොරෝනා ඇතැයි හෙළිවී ඇත්තේ.",
       "URL": "https://www.hirunews.lk/252144/හොරණ-මුලික-රෝහලේ-සේවය-කළ-හෙදියකට-කොරෝනා-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2401"
}