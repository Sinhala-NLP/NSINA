{
       "Source": "hirunews",
       "Timestamp": "Monday, 25 July 2022 - 13:26",
       "Headline": "වැල් දොඩම් වගාකරුවන් විසඳුම් ඉල්ලයි",
       "News Content": "වර්තමාන අර්බුදකාරී තත්වය, වැල්දොඩම් වගාවටද දැඩි බලපෑමක් එල්ල කර තිබෙනවා. වැල් දොඩම් වගාවේ නිරත ගොවීන් පවසන්නේ ඉන්ධන අර්බුදයද ඊට ප්‍රධාන හේතුවක් වී ඇති බවයි.\nපවතින වියලි කාලගුණ තත්වය හමුවේ වගාවට අවශ්‍ය ජලය සැපයීමට, නිසි කළට කෘමිනාශක යෙදීමට ඉන්ධන අර්බුදය දැඩිව බලපා තිබෙනවා.\nවැල් දොඩම් සඳහා මේ වනවිට විදේශ වෙළඳපොල තුළ ඉහළ ඉල්ලුමක් පැවතියද ඊට සරිලන සැපයුමක් ලබාදීමට මේ හේතුවෙන් නොහැකිවී ඇති බවයි ඔවුන් පෙන්වා දෙන්නේ.\nඒ අනුව මේ සඳහා කෘෂිකර්ම අමාත්‍යාංශයේ මැදිහත්වීමක් කඩිනමින් අවශ්‍ය බව වැල්දොඩම් වගාකරුවන් පවසනවා.",
       "URL": "https://www.hirunews.lk/310914/වැල්-දොඩම්-වගාකරුවන්-විසඳුම්-ඉල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=994"
}