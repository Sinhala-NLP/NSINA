{
       "Source": "hirunews",
       "Timestamp": "Tuesday, 24 August 2021 - 10:00",
       "Headline": "කප්පල්තුරේ කොවිඩ් රෝහලට රෝගීන් එවන්නේ නෑ පාලනාධිකාරියෙන් චෝදනා",
       "News Content": "මේ වනවිට දිනපතා ඉහළ යන කොරෝනා රෝගීන් හට ප්‍රතිකාර කිරීම සඳහා මෙරට ආයුර්වේද රෝහල් පද්ධතිය භාවිත කිරීමට සෞඛ්‍ය අමාත්‍යාංශය තීරණය කරනු ලැබුවා.\nකෝවිඩ් 19 රෝගීන්ට ප්‍රතිකාර කිරීම සඳහා නැගෙනහිර පළාතේ ත්‍රිකුණාමලය කප්පල්තුරෙයිහි පිහිටි ආයුර්වේද මූලික රෝහල ද රුපියල් මිලියන දහයකට වඩා වැඩි වියදමක් දරමින් නවීකරණය කෙරුණේ ඒ අනුවයි.\nකෙසේ වෙතත් මෙලෙස සූදානම් කෙරුණු ආයුර්වේද රෝහල වෙත මෙතෙක් කිසිදු කොරෝනා රෝගීයෙකු යොමු කර නොමැති බවයි එම ආයුර්වේද රෝහලේ අධ්‍යක්ෂ මහාදේවන් නිරංජන් පවසන්නේ.\nනැගෙනහිර පළාතේ අම්පාර,මඩකලපුව,ත්‍රිකුණාමලය ආදී ප්‍රදේශවල කොරෝනා වෛරසයට ගොදුරු වන ආසාදිතයින් පහසුවෙන් මෙම රෝහලට යොමු කර ඒ සඳහා අවශ්‍ය කරන ප්‍රතිකාර ලබා දිය හැකි බව ඔහු පවසනවා.\nමෙම කටයුත්තට සංවර්ධනය කෙරුණු ත්‍රීකුණාමලය කප්පල්තුරෙයි පිහිටි ආයුර්වේද මූලික රෝහල ද මේ වන විට සියලු  පහසුකම් සපුරා ඇති අතර,රෝගීන්ගේ හා ගම්වාසීන්ගේ ආරක්ෂාව උදෙසා විශාල වියදමක් දරමින් ආරක්ෂිත වැටක් හා සී.සී.ටී.වී (cctv) කැමරා පද්ධතියක් ද ස්ථාපිත කර තිබෙනවා.\nමෙම රෝහල තුළ නේවාසික ව රෝගීන් 50කට ප්‍රතිකාර ලබා දීම සදහා පහසුකම් සලසා ඇති අතර, රෝහල් බලධාරීන් කියා සිටින්නේ,ආයුර්වේද ප්‍රතිකාර ලබා ගැනීමට කැමැත්තක් දක්වන කෝවිඩ් රෝගීන් තම රෝහලට යොමු කරවන ලෙසයි.",
       "URL": "https://www.hirunews.lk/280480/කප්පල්තුරේ-කොවිඩ්-රෝහලට-රෝගීන්-එවන්නේ-නෑ-පාලනාධිකාරියෙන්-චෝදනා",
       "Category": "Local News",
       "Parent URL": "https://www.hirunews.lk/local-news.php?pageID=1734"
}