{
       "Source": "hirunews",
       "Timestamp": "Wednesday, 26 December 2018 - 14:00",
       "Headline": "බ්‍රිතාන්‍ය තරුණියකට අතවර කිරීමට තැත් කළ දෙදෙනෙකු අත්අඩංගුවට",
       "News Content": "හැටන් - කාසල්රී ජලාශය අසල නවාතැන්පළකදී බ්‍රිතාන්‍ය ජාතික තරුණියකට අතවර කිරීමට උත්සාහ කළ පුද්ගලයන් දෙදෙනෙකු අත්අඩංගුවට ගෙන තිබෙනවා.\n28 හැවිරිදි මෙම තරුණිය සහ ඇයගේ පෙම්වතා නවාතැන්ගෙන සිටි ස්ථානයේ සැකකාර තරුණයන් දෙදෙනා ද නවාතැන් ගෙන ඇති බව සදහන්.\nපසුව මෙම පිරිස ඊයේ රාත්‍රියේ මත්පැන් සාදයක් පවත්වා තිබෙනවා.\nඅලුයම බ්‍රිතාන්‍ය යුවලගේ කාමරයට පැමිණි තරුණයන් දෙදෙනා තරුණියට දැනුම්දී ඇත්තේ කාමරයෙන් පිටතට පැමිණෙන ලෙසයි.\nඑලෙස පැමිණි අවස්ථාවේදී මෙම තරුණයින් ඇයට අතවර කිරීමට උත්සාහ කර ඇති අතර, එම අවස්ථාවේදී බියට පත්වූ බ්‍රිතාන්‍ය ජාතික තරුණිය කෑ ගසා හෝටල් කළමනාකාරිත්වය දැනුවත් කර ඇති බව සදහන්.\nපසුව, පොලීසිය පැමිණ සැකකරුවන් අත්අඩංගුවට ගෙන ඇති අතර, ඔවුන් දික්ඔය ප්‍රදේශයේ පදිංචිකරුවන් බව පොලීසිය සදහන් කළා.",
       "URL": "https://www.hirunews.lk/206842/බ්‍රිතාන්‍ය-තරුණියකට-අතවර-කිරීමට-තැත්-කළ-දෙදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3587"
}