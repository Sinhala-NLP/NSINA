{
       "Source": "hirunews",
       "Timestamp": "Sunday, 10 January 2016 - 13:22",
       "Headline": "නව ව්‍යවස්ථාවට සියලූ පක්ෂවල යෝජනා -  අදහස්",
       "News Content": "ව්‍යවස්ථාදායක මණ්ඩලය මගින් ශ්‍රී ලංකාවේ නව ව්‍යවස්ථාව කෙටුම්පත් කිරීමේදී දේශපාලන පක්ෂ ඇතුලූ සියලූ පාර්ශවයන්ගේ අදහස් යෝජනා සැළකිල්ලට ගනු ලබන බව ආණ්ඩු පක්ෂයේ ප්‍රධාන සංවිධායක අමාත්‍ය ලක්‍ෂ්මන් කිරිඇල්ල පවසනවා.\nව්‍යවස්ථාදායක මණ්ඩලයේ සාමාජිකයෙකු ද වන අමාත්‍ය ලක්‍ෂ්මන් කිරිඇල්ල කොළඹ අද පැවති මාධ්‍ය හමුවකදී වැඩිදුරටත් සඳහන් කළේ ඒ සඳහා සියලූ සන්නිවේදන මාධ්‍ය විවෘත වන බවයි.\nමේ අතර ඉදිරියේදී සකස් කෙරෙන නව ව්‍යවස්ථාවට ඇතුළත් කළ යුතු තම පක්ෂයේ යෝජනා සති දෙකක් ඇතුළත රජයට ඉදිරිපත් කරන බව ශ්‍රී ලංකා මුස්ලිම් කොංග්‍රසය ප්‍රකාශ කළා.\nඅග්‍රාමාත්‍යවරයා ඊයේ පාර්ලිමේන්තුවට ඉදිරිපත් කළ ව්‍යවස්ථාදායක මණ්ඩලය සකස් කිරීමේ යෝජනාව මේ වනවිට තම පක්ෂය අධ්‍යයනය කරමින් සිටින බවයි මුස්ලිම් කොංග්‍රසයේ  භාණ්ඩාගාරික, හිටපු පාර්ලිමේන්තු මන්ත්‍රී මොහොමඞ් අස්ලම් සඳහන් කළේ.\nමුස්ලිම් ජනතාව ඇතුලූ සුළු ජාතික ජන කොටස්වල අයිතීන් සුරැකෙන පරිදි සහ ජාතීන් අතර සහයෝගීතාව වර්ධනය වන පරිදි ව්‍යවස්ථාවේ සිදුවිය යුතු වෙනස්කම් සඳහා යෝජනා ඉදිරිපත් කරන බව ඔහු වැඩිදුරටත් සඳහන් කළා.",
       "URL": "https://www.hirunews.lk/123727/නව-ව්‍යවස්ථාවට-සියලූ-පක්ෂවල-යෝජනා-අදහස්",
       "Category": "Local News",
       "Parent URL": "https://www.hirunews.lk/local-news.php?pageID=5215"
}