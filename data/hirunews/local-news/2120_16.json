{
       "Source": "hirunews",
       "Timestamp": "Sunday, 28 February 2021 - 13:18",
       "Headline": "දරුවන් දහම් අධ්‍යාපනයට යොමු කිරීම අත්‍යවශ්‍යයි - අගමැති (වීඩියෝ)",
       "News Content": "දැහැමි සමාජයක් ගොඩනැගීමට දරුවන් දහම් පාසල් අධ්‍යාපනයට යොමු කිරීම අත්‍යවශ්‍ය බව අග්‍රාමාත්‍ය මහින්ද රාජපක්ෂ පවසනවා.\nහම්බන්තොට දිස්ත්‍රික් ශාසනාරක්ෂක මණ්ඩල යතිවර අභිමන් උපහාර උළෙලට ඊයේ එක්වෙමිනුයි අග්‍රාමාත්‍යවරයා මේ බව සඳහන් කළේ.\nමෙම අවස්ථාවට එක්ව සිටි කිරිවෙහෙර රජමහා විහාරයේ විහාරාධිපති පූජ්‍ය කොබවක ධම්මින්ද හිමියන් අනුශාසනාවක් සිදුකරමින් සඳහන් කළේ දහම් අධ්‍යාපනය තුළින් විනයගරුක සමාජයක් ගොඩනැගිය හැකි බවයි.\nමේ අතර අම්බලන්ගොඩ ප්‍රාදේශීය සභාව මගින් ඉදිකළ නෝනාගම ජල උද්‍යානය ජනතා අයිතියට පත් කිරීම ද අග්‍රාමාත්‍ය මහින්ද රාජපක්ෂගේ ප්‍රධානත්වයෙන් ඊයේ පස්වරුවේ සිදු කෙරුණා.",
       "URL": "https://www.hirunews.lk/263893/දරුවන්-දහම්-අධ්‍යාපනයට-යොමු-කිරීම-අත්‍යවශ්‍යයි-අගමැති-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2120"
}