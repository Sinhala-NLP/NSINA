{
       "Source": "hirunews",
       "Timestamp": "Monday, 29 August 2022 - 16:15",
       "Headline": "පසු පෙළ මන්ත්‍රීවරයන්ගේ කාරක සභාව පත් කෙරේ",
       "News Content": "පසු පෙළ මන්ත්‍රීවරයන්ගේ කාරක සභාව සඳහා, මන්ත්‍රීවරුන් නම් කර තිබෙනවා.\nඒ පාර්ලිමේන්තුවේ ස්ථාවර නියෝග 122 හි විධිවිධාන සහ 2022 අගෝස්තු 10 දින පාර්ලිමේන්තුව විසින් සම්මත කරන ලද යෝජනාව අනුව, පාර්ලිමේන්තු තේරීම් කාරක සභාව විසින් නම් ඇති අතර නියෝජ්‍ය කථානායක ගරු අජිත් රාජපක්ෂ විසින් අද (29) එම නම් පාර්ලිමේන්තුවට නිවේදනය කළා.\nඒ අනුව, ඒ අනුව කපිල අතුකෝරල, සු. නෝගරාදලිංගම්, සෙල්වරාජා කජේන්ද්‍රන්, වරුණ ලියනගේ, තිසකුට්ටි ආරච්චි, එම්. උදයකුමාර්, සංජීව එදිරිමාන්න, කරුණාදාස කොඩිතුවක්කු, මේජර් සුදර්ශන දෙනිපිටිය, ඩබ්ලිව්. එච්. එම්. ධර්මසේන, කිංස් නෙල්සන්, රෝහණ බංඩාර, කුමාරසිරි රත්නායක, ෂානක්කියන් රාජපුත්තිරන් රාසමාණික්කම්, ඩී. වීරසිංහ, සහ මංජුලා දිසානායක යන මන්ත්‍රීවරයන් පසුපෙළ මන්ත්‍රීවරයන්ගේ කාරක සභාවේ සේවය කිරීම සඳහා නම් කොට තිබෙනවා.\nමේ අතර ගෘහ්‍ය කාරක සභාව සඳහා ද මන්ත්‍රීවරුන් පත් කොට තිබෙනවා.\nඒ අනුව එම කාරක සභාවේ සාමාජිකයන් ලෙස කටයුතු කරන්නේ, ඒ. එල්. එම්. අතාඋල්ලා, චන්දිම වීරක්කොඩි, ප්‍රේමලාල් ජයසේකර, ආචාර්ය වී. රාධක්‍රිෂ්ණන්, වෛද්‍ය සුදර්ශිනී ප්‍රනාන්‍දුපුල්ලේ, ජේ. සී. අලවතුවල, නිමල් ලාන්සා, පියල් නිශාන්ත ද සිල්වා, ජයන්ත කැටගොඩ, චාල්ස් නිර්මලනාදන්, ජගත් කුමාර සුමිත්‍රාආරච්චි, කිංස් නෙල්සන්, මුදිතා ප්‍රිශාන්ති, සහ මර්ජාන් ෆලීල් යන මන්ත්‍රීවරයන් පත් කොට තිබෙනවා.\nමෙම කමිටුව පත් කර ඇත්තේ, පාර්ලිමේන්තුවේ ස්ථාවර නියෝග 117 හි විධිවිධාන සහ 2022 අගෝස්තු 10 දින පාර්ලිමේන්තුව විසින් සම්මත කරන ලද යෝජනාව අනුවයි.",
       "URL": "https://www.hirunews.lk/314050/පසු-පෙළ-මන්ත්‍රීවරයන්ගේ-කාරක-සභාව-පත්-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=904"
}