{
       "Source": "hirunews",
       "Timestamp": "Wednesday, 21 June 2023 - 17:53",
       "Headline": "වලවේ ගගේ මිය ගිය කිඹූලෙකු පාවෙයි",
       "News Content": "පසුගිය දින කිඹුලෙකුට හසුව කාන්තාවක මියයාමත් සමග කිඹුලා ඝාතනය කරන්නට ඇතැයි ජනතාව සැක පල කරනවා.\nඅම්බලන්තොට වලවේ ගග පාලම අසල මියගිය කිඹුලෙකුගේ සිරුරක් පාවෙමින් තිබියදී ඊයේ (21) පෙරවරුවේ සොයාගත් බව කළමැටිය වනජීවී කාර්යාලය පවසනවා.\nඅම්බලන්තොට වලවේ ගග පාලම අසල මියගිය කිඹුළෙකුගේ සිරුරක් පාවෙමින් ඇති බවට ජනතාව සිදුකල දැනුම් දීමකට අනුව කළමැටිය වනජීවි නිළධාරීන් පැමිණ පරික්ෂණ ආරම්භ කර තිබෙනවා.\nප්‍රදේශයේ ජනතාව පවසන්නේ වලවේ ගගේ දිය නැමට ගොස් මේ වන විට කිඹුලන්ට බිලි වු පිරිස බොහෝ සිටින බවත්,පසුගිය සතියේද දිය නෑමට ගිය කාන්තාවක කිඹුලෙකුට බිලි වු බවත් පැවසුවා.\nපසුගිය දින කිඹුල් ප්‍රහාරයකට ලක්ව කාන්තාවක මිය යාමෙන් පසු මෙලෙස කිඹුලන් මිය යාමට පටන් ගෙන ඇති බවත්,කිඹුලන්ට වස මිශ්‍ර මස් අනුභවයට දී මෙලෙස කිඹුළන් මරා දමන්නට ඇති බවත් ජනතාව පැවසිය.\nමේ පිළිබඳව කලමැටිය වනජීවි කාර්යාලය පරීක්ෂණයක් ආරම්භ කර ඇති අතර කිඹුලා මියගියේ ඝාතනයක්ද යන්න සොයා බලන බව වනජීවී නිලධාරීන් පැවසුවා.",
       "URL": "https://www.hirunews.lk/338635/වලවේ-ගගේ-මිය-ගිය-කිඹූලෙකු-පාවෙයි",
       "Category": "Local News",
       "Parent URL": "https://www.hirunews.lk/local-news.php?pageID=248"
}