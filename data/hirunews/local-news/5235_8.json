{
       "Source": "hirunews",
       "Timestamp": "Friday, 25 December 2015 - 15:28",
       "Headline": "දියණිය අපයෝජනය කල නරුම පියා වසර 4 කට පසු අත්අඩංගුවට",
       "News Content": "දියණිය අපයෝජනයට ලක්කර අධිකරණය මග හරිමින් සැඟව සිටි පියෙකු හම්බන්තොට පොලිසිය අත්අඩංගුවට ගෙන තිබෙනවා.\nවසර 4 ක් තිස්සේ මොහු මෙලෙස සැඟව සිට ඇති අතර, සැකකරු වෙනත් විවාහයක්ද සිදුකරගෙන ඇති බවටයි කරුණු අනාවරණය වී ඇත්තේ.\nහම්බන්තොට - බඳගිරිය ප්‍රදේශයේ පදිංචිව සිටියදී එවකට වයස අවුරුදු 16 ක්ව සිටි සිය දියණිය මෙලෙස අපයෝජනයට ලක්කර ඇති අතර, සැකකරුට එරෙහිව හම්බන්තොට මහාධිකරණයේ නඩු පවරා තිබුණා.\nනඩු විභාගවලට නොපැමිණීම නිසා මොහුට එරෙහිව අධිකරණය වරෙන්තු 4 ක්ද නිකුත් කර තිබූ බවයි පොලිසිය සඳහන් කළේ.\nඊයේ බුත්තල - උණාවටුන ප්‍රදේශයේදී මොහු අත්අඩංගුවට ගනු ලැබුවේ හම්බන්තොට පොලිසියේ නිලධාරීන් කණ්ඩායමක් විසින්.\nසැකකරුට දෙවන විවාහයේදී කුඩා දියණියක් සහ පිරිමි දරුවෙකුද සිටින බව අනාවරණය වී තිබෙනවා.",
       "URL": "https://www.hirunews.lk/122781/දියණිය-අපයෝජනය-කල-නරුම-පියා-වසර-4-කට-පසු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=5235"
}