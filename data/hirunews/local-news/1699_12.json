{
       "Source": "hirunews",
       "Timestamp": "Saturday, 11 September 2021 - 8:48",
       "Headline": "වී මිල තවත් වැඩි කිරීමට සැලසුම් (වීඩියෝ)",
       "News Content": "ඉදිරි කන්නයේ දී වී මිල වැඩි කිරීමට බලාපොරොත්තු වෙන බව කෘෂිකර්ම අමාත්‍ය මහින්දානන්ද අලු‍ත්ගමගේ ප්‍රකාශ කළා.\nමහනුවර ප්‍රදේශයේ ඊයේ පැවති මාධය හමුවකට එක්වෙමින් ඔහු ගොවීන්ගෙන් ඉල්ලා සිටියේ,කෝටි ගණන් ලාභ ලබන වී මෝල් හිමියන් වෙනුවෙන් පෙනී නො සිටින ලෙසයි.\nකෙසේ වෙතත්, පාලන මිලක් යටතේ සහල් ව්‍යාපාරිකයින්ගෙන් රජය සහල් තොග මිල දී ගැනීමත් සමඟ තම අස්වනු අලෙවි කරගත නො හැකි තත්ත්වයකට පත් ව ඇතැ යි ගොවීන් චෝදනා කරනවා.\nරජය විසින් නාඩු වී කිලෝවක් සදහා රුපියල් 50ක් හා සම්බා වී කිලෝවක් සදහා රුපියල් 52ක් බැගින් උපරිම මිලක් නියම කිරීම ඊට හේතුව බවයි ගොවීන් පවසන්නේ.",
       "URL": "https://www.hirunews.lk/281915/වී-මිල-තවත්-වැඩි-කිරීමට-සැලසුම්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1699"
}