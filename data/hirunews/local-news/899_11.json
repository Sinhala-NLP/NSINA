{
       "Source": "hirunews",
       "Timestamp": "Wednesday, 31 August 2022 - 19:07",
       "Headline": "මීගමුවේ තවත් වෙඩි තැබීමක්",
       "News Content": "අද දින දහවල් කාලයේ මීගමුව පොලිස් වසමේ කොටුව ක්‍රීඩාංගණය ඉදිරිපිට මාර්ගයේ දී මෝටර් රථයකින් ගමන් කරමින් සිටි පුද්ගලයෙකුට යතුරු පැදියකින් පැමිණි දෙදෙනෙකු විසින් වෙඩි තබා පලා ගොස් ඇති බවට මීගමුව පොලිස් ස්ථානයට ලද තොරතුරක් මත විමර්ශන ආරම්භ කර තිබෙනවා.\nමෙම වෙඩි තැබීමෙන් මෝටර් රථයේ රියදුරු තුවාල ලබා ප්‍රතිකාර සඳහා මීගමුව රෝහලට ඇතුළත් කර ඇති අතර තුවාල තුවාලකරු වයස අවුරුදු 40ක් වූ කටුවැල්ලේගම ප්‍රදේශයේ පදිංචිකරුවෙකු වන අතර එම අවස්ථාවේ ඒ අසල මාර්ගයේ ගමන් කරමින් සිටි වයස අවුරුදු 51ක් වූ කටාන ප්‍රදේශයේ පදිංචි යතුරුපැදිකරුවෙකුගේ පාදයේ වළලුකර ප්‍රදේශයට වෙඩි වැදී තුවාල සිදුවී ඇති අතර ඔහු ද ප්‍රතිකාර සඳහා එම රෝහලට ඇතුළත් කර තිබෙනවා.\nඅපරාධය සඳහා පිස්තෝල අවියක් භාවිතා කර ඇති බවට පොලීසිය සැක පළ කරන අතර සැකකරුවන් පැමිණි යතුරු පැදියේ ලියාපදිංචි අංකය bie 2297 බවට අනාවරණය කරගෙන තිබෙනවා.\nඑමෙන්ම සැකකරුවන් සම්බන්ධයෙන් යම් තොරතුරු මේ වන වනවිට අනාවරණය වී ඇති අතර අදාල යතුරු පැදියේ ලියාපදිංචි අංකයේ සත්‍ය අසත්‍ය භාවය තහවුරු කරගැනීම හරහා සැකකරුවන් අත්අඩංගුවට ගැනීම සඳහා මීගමුව පොලිසිය විශේෂ විමර්ශනයක් ආරම්භ කර තිබෙනවා.",
       "URL": "https://www.hirunews.lk/314233/මීගමුවේ-තවත්-වෙඩි-තැබීමක්",
       "Category": "Local News",
       "Parent URL": "https://www.hirunews.lk/local-news.php?pageID=899"
}