{
       "Source": "hirunews",
       "Timestamp": "Wednesday, 07 June 2023 - 11:02",
       "Headline": "නාමල් රාජපක්ෂ ඇතුළු මන්ත්‍රීවරුන් 4 කගේ විදෙස් ගමන් තහනම ඉවතට",
       "News Content": "පාර්ලිමේන්තු මන්ත්‍රීවරුන් වන නාමල් රාජපක්ෂ, සී.බී.රත්නායක, සංජීව එදිරිමාන්න, සම්පත් අතුකෝරල සහ ශ්‍රී ලංකා පොදු ජන පෙරමුණේ පාලන ලේකම් රේණුක පෙරේරාට එරෙහිව පනවා තිබූ විදෙස් ගමන් තහනම සම්පූර්ණයෙන් ඉවත් කරන ලෙස කොළඹ කොටුව මහේස්ත්‍රාත් තිලිණ ගමගේ අද නියෝග කළා.\nඒ පසුගිය වසරේ මැයි 9 වනදා පැවති අරගලයේදී අරගලකරුවන්ට පහරදීම සම්බන්ධයෙන් වන නඩුව කැඳවූ අවස්ථාවේදීයි.\nමොවුන් අදාළ සිද්ධියේ සැකකරුවන් ලෙස නම් කර නොමැති බවට ඔවුන්ගේ නීතිඥවරුන් කළ ඉල්ලීම සලකා බැලීමෙන් අනතුරුවයි මහේස්ත්‍රාත්වරයා, ආගමන විගමන පාලකවරයාට මෙම නියෝගය නිකුත් කළේ.\nඑමෙන්ම, පාර්ලිමේන්තු මන්ත්‍රී මිලාන් ජයතිලකට එරෙහිව පනවා ඇති විදෙස් ගමන් තහනම ද මාස දෙකක කාලයක් සඳහා මුදා හැරීමට කොටුව මහේස්ත්‍රාත් තිලිණ ගමගේ එහිදී නියෝග කර තිබෙනවා.",
       "URL": "https://www.hirunews.lk/337253/නාමල්-රාජපක්ෂ-ඇතුළු-මන්ත්‍රීවරුන්-4-කගේ-විදෙස්-ගමන්-තහනම-ඉවතට",
       "Category": "Local News",
       "Parent URL": "https://www.hirunews.lk/local-news.php?pageID=288"
}