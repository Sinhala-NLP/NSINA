{
       "Source": "hirunews",
       "Timestamp": "Thursday, 10 November 2016 - 19:00",
       "Headline": "ගෑස් / භූමි තෙල් සහ පරිප්පු ඇතුලු භාණ්ඩ කිහිපයක මිළ අඩු වෙයි",
       "News Content": "මෙවර අයවැයෙන් මිළ සංශෝදනය වන භාණ්ඩ කිහිපයක මිළ සංශෝදනය වනවා.\nඒ අනුව මුං ඇට කිලෝවක් රුපියල් 15 කින් / පරිප්පු කිලෝවක් රුපියල් 10 කින් /හාල්මැස්සන් කිලෝව රුපියල් 5 කින් / අර්තාපල් කිලෝවක් රුපියල් 5 කින්  සහ සුදු සීනි කිලෝවක් රුපියල් 2 කින් අඩු කෙරෙනු ඇති.\nමීට අමතරව භූමි තෙල් ලීටරයක මිළ රුපියල් 5 කින් අඩු කෙරෙන අතර ගෘහස්ථ ගෑස් සිලින්ඩරයක මිළ රුපියල් 25 කින් අඩු කෙරෙනවා.\nමුදල් අමාත්‍යවරයා ප්‍රකාශ කලේ කුකුල් මස් මත පවතින උපරිම සිල්ලර මිළ ලිහිල් කරන බවයි.\nඑමෙන්ම මස් කිලෝවක් රුපියල් 420 කට අඩු මිළකට ලබාදෙන ලෙසටයි අමාත්‍යවරයා වෙළඳුන්ගෙන් ඉල්ලා සිටියේ.\nකුකුල් මස් මිළ අසාධාරණ ලෙස ඉහළ දමන්නේ නම් මස් ආනයනය කිරීමට පසුබට නොවන බව ද මුදල් අමාත්‍යවරයා අවධාරණය කලා.",
       "URL": "https://www.hirunews.lk/147268/ගෑස්-භූමි-තෙල්-සහ-පරිප්පු-ඇතුලු-භාණ්ඩ-කිහිපයක-මිළ-අඩු-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=4801"
}