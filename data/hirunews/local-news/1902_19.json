{
       "Source": "hirunews",
       "Timestamp": "Sunday, 06 June 2021 - 18:50",
       "Headline": "අඹතලේ ජන පවිත්‍රාගාරයේ බෙදා හැරීමේ කටයුතුවලට බාධාවක් නැහැ",
       "News Content": "සපුගස්කන්ද තෙල් පිරිපහදුවේ භූගත ටැංකියකින් දැවි තෙල් කාන්දු වුවත්, අඹතලේ ජල පවිත්‍රාගාරයේ බෙදා හරින පානීය ජලයට එම දැවි තෙල් මුසුවී නොමැති බව, ජල සම්පාදන හා ජල ප්‍රවාහන අමාත්‍ය වාසුදේව නානායක්කාර ප්‍රකාශ කළා.\nඒ කොළඹ අද පැවති මාධ්‍ය හමුවකට එක්වෙමින්.\nලංකා ඛණිජ තෙල් නීතිගත සංස්ථාවට අයත් සපුගස්කන්ද තෙල් පිරිපහදුවේ භූගත ටැංකියකින් වැසි ජලයට දැවිතෙල් මිශ්‍ර වූ බවට මුලින්ම වාර්තා වූයේ පෙරේදා පස්වරුවේදීයි.\nතත්ත්වය බරපතලම වූයේ එම ප්‍රදේශයට බලපෑ ගංවතුර තත්වයත් සමග නිවාස තුලටද ගලාගෙන ආ දැවිතෙල් මිශ්‍ර ජලය, පානීය ජලය සපයාගන්නා ළිං වලටද එකතු වීමත් සමගයි.\nඒ අනුව ඉන්ධන අවට පරිසරය පුරා පැතිරීයාම වැලැක්වීමට නාවික හමුදාව සහ වෙරළාරක්ෂක දෙපාර්තුමේන්තුව විශේෂ මෙහෙයුමක් අරම්භ කළා.",
       "URL": "https://www.hirunews.lk/273553/අඹතලේ-ජන-පවිත්‍රාගාරයේ-බෙදා-හැරීමේ-කටයුතුවලට-බාධාවක්-නැහැ",
       "Category": "Local News",
       "Parent URL": "https://www.hirunews.lk/local-news.php?pageID=1902"
}