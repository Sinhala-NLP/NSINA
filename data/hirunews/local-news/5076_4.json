{
       "Source": "hirunews",
       "Timestamp": "Sunday, 24 April 2016 - 7:29",
       "Headline": "ප්‍රංශයේ ඩෙංගු එන්නත ලංකාවට සුදුසු දැයි පරීක්ෂාවට",
       "News Content": "ප්‍රංශයේ නිෂ්පාදිත ඩෙංගු ප්‍රතිශක්තීකරණ එන්නත ශ්‍රී ලංකාවට සුදුසුදැයි පරීක්ෂා කරන ලෙස සෞඛ්‍ය අමාත්‍ය රාජිත සේනාරත්න වසංගත රෝග විද්‍යා අංශයට දැනුම් දී තිබෙනවා.\nසෞඛ්‍ය අමාත්‍යාංශය නිකුත් කළ නිවේදනයක දැක්වෙන්නේ අදාළ එන්නත ලෝක සෞඛ්‍ය සංවිධානය විසින් අනුමත කර ඇති බවයි.\nඑම එන්නත භාවිතයට සුදුසු නම් එය ජාතික ඖෂධ නියාමන අධිකාරියේ ලියාපදිංචි කරන ලෙස ද අමාත්‍යවරයා දැනුම් දී  තිබෙනවා.\nශ්‍රී ලංකාවේ සිටින ප්‍රංශ තානාපතිවරයා විසින් මේ සම්බන්ධව සෞඛ්‍ය අමාත්‍යවරයාව දැනුවත් කර ඇති බව සදහන්.\nඅදාළ එන්නත මේ වන විට විදේශිය රටවල් 04 ක භාවිතා කරන බවයි අදාළ නිවේදනයේ වැඩිදුරටත් දැක්වෙන්නේ.\nමේ අතර, ජාතික ඖෂධ නියාමන අධිකාරියේ ජාතික උපදේශන කමිටුව කඩිනමින් පත් කරන ලෙස ද සෞඛ්‍ය අමාත්‍ය රාජිත සේනාරත්න උපදෙස් ලබා දි තිබෙනවා.\nඅමාත්‍යවරයා පෙන්වා දෙන්නේ ජාතික ඖෂධ නියාමන අධිකාරිය පිහිටුවා වසරක් ගත වි ඇතත් ජාතික උපදේශන කමිටුව මෙතෙක් පත් කර නොමැති බවයි.",
       "URL": "https://www.hirunews.lk/131584/ප්‍රංශයේ-ඩෙංගු-එන්නත-ලංකාවට-සුදුසු-දැයි-පරීක්ෂාවට",
       "Category": "Local News",
       "Parent URL": "https://www.hirunews.lk/local-news.php?pageID=5076"
}