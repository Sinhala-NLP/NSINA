{
       "Source": "hirunews",
       "Timestamp": "Wednesday, 22 April 2020 - 9:31",
       "Headline": "බණ්ඩාරනායක මාවතේ තවත් වතු 4ක් පරීක්ෂාවට",
       "News Content": "කොළඹ - කෙසෙල්වත්ත බණ්ඩාරනායක මාවතේ කොරෝනා පැතිර යාමත් සමඟ අද දිනයේ ඒ ආශ්‍රිත ප්‍රදේශයේ තවත් වතු 4ක පුද්ගලයින් 100 දෙනෙකු පී සී ආර් පරීක්ෂාවට ලක් කරන බව මැද කොළඹ සෞඛ්‍ය වෛද්‍ය නිලධාරී ඩබ්ලිව්.කේ. චන්ද්‍රපාල ප්‍රකාශ කළා.\nමීට පෙර වතු 3ක පුද්ගලයින් පරීක්ෂාවට ලක් කළ අතර, ඒ අනුව හැට දෙදෙනෙකුට කොරෝනා වෛරසය ආසාදනය වී ඇති බවට තහවුරු වුණා.\nපසුව එම වතු ආශ්‍රිත පුද්ගලයින් සියළු දෙනා නිරෝධායන මධ්‍යස්ථාන වෙත යොමු කිරීමටයි සෞඛ්‍ය බලධාරීන් පියවර ගත්තේ.\nඅද පරීක්ෂාවට ලක් කෙරෙන වතු 4 ආශ්‍රිත පුද්ගලයින් 860 දෙනෙකු වාසය කරන බවයි වාර්තා වන්නේ.",
       "URL": "https://www.hirunews.lk/239175/බණ්ඩාරනායක-මාවතේ-තවත්-වතු-4ක්-පරීක්ෂාවට",
       "Category": "Local News",
       "Parent URL": "https://www.hirunews.lk/local-news.php?pageID=2780"
}