{
       "Source": "hirunews",
       "Timestamp": "Monday, 13 February 2017 - 13:07",
       "Headline": "මහාධිකරණය නීතිපතිවරයාට දින දෙයි",
       "News Content": "දැනට රක්ෂිත බන්ධනාගාර ගතකර සිටින  ජාතික නිදහස් පෙරමුණේ නායක පාර්ලිමේන්තු මන්ත්‍රී විමල් විරවංශට ඇප ලබාදීමට විරෝධතා ඇත්නම් මේ මස 27 වැනිදාට ගොනු කරන ලෙස කොළඹ මහාධිකරණ විනිසුරු විකුම් කළුආරච්චි නිීතිපතිවරයාට අද නියෝග කළා.\nඒ තමාට ඇප ලබාදෙන ලෙස ඉල්ලා විමල් වීරවංශ මන්ත්‍රීවරයා ගොනු කළ ප්‍රතිශෝධිත ඇප අයදුම්පත සලකා බැලූණු අවස්ථාවේදීයි.\nමීට පෙර නඩු වාරයේදී පොලිස් මූල්‍ය අපරාධ විමර්ශන කොට්ඨාශය ඇතුළු වගඋත්තරකරුවන් 06 දෙනෙකුට අද දිනයේ අධිකරණයේ පෙනී සිටින ලෙස නොතීසි නිකුත් කර තිබුණා.\nඒ අනුව ඔවුන් පෙනී සිටි බවයි අප අධිකරණ වාර්තාකරු කියා සිටියේ.\nරජයේ වාහන අවභාවිත කිරීමේ සිද්ධියකට අදාලව පොදු දේපල පනත යටතේ විමල් වීරවංශ මන්ත්‍රීවරයා මේ මස 20 වැනිදා දක්වා රක්ෂිත බන්ධනාගාර ගත කර සිටිනවා.",
       "URL": "https://www.hirunews.lk/154359/මහාධිකරණය-නීතිපතිවරයාට-දින-දෙයි",
       "Category": "Local News",
       "Parent URL": "https://www.hirunews.lk/local-news.php?pageID=4663"
}