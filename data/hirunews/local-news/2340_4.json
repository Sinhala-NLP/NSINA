{
       "Source": "hirunews",
       "Timestamp": "Tuesday, 10 November 2020 - 18:09",
       "Headline": "ශ්‍රේෂ්ඨාධිකරණයට නව විනිසුරුවරුන් 6ක් - පාර්ලිමේන්තු සභාවේ නිර්දේශ ජනපතිට",
       "News Content": "ශ්‍රේෂ්ඨාධිකරණය සඳහා නව විනිසුරුවරුන් හයදෙනෙකු පත් කිරීමට අද (10) රැස්වූ පාර්ලිමේන්තු සභාව නිර්දේශ ලබාදුන්නා.\nඒ අනුව නිල නොලත් ආරංචි මාර්ග සඳහන් කළේ අභියාචනාධිකරණයේ සභාපති ඒ.එම්.ඩී. නවාස්, කුමුදුනි වික්‍රමසිංහ, ශිරාන් ගුණරත්න, අචල වෙංගප්පුලි, මහින්ද සමයවර්ධන සහ ජනක් ද සිල්වා යන විනිසුරුවරුන් මෙලෙස ශ්‍රේෂ්ඨාධිකරණ විනිසුරුවරුන් ලෙස පත් කිරීමට නිර්දේශ කර ඇති බවයි.\n20 වන ආණ්ඩුක්‍රම ව්‍යවස්ථා සංශෝධනය සම්මත වීමෙන් අනතුරුව ශ්‍රේෂ්ඨාධිකරණයට සිදුකෙරෙන පළමු පත්වීම් මෙය වනවා.",
       "URL": "https://www.hirunews.lk/254430/ශ්‍රේෂ්ඨාධිකරණයට-නව-විනිසුරුවරුන්-6ක්-පාර්ලිමේන්තු-සභාවේ-නිර්දේශ-ජනපතිට",
       "Category": "Local News",
       "Parent URL": "https://www.hirunews.lk/local-news.php?pageID=2340"
}