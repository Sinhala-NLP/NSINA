{
       "Source": "hirunews",
       "Timestamp": "Tuesday, 07 September 2021 - 13:06",
       "Headline": "වැසි සහිත කාලගුණය හේතුවෙන් මධ්‍යම කඳුකරයේ රිය ධාවනයේ දී සැලකිලිමත් වන්නැ යි ඉල්ලීමක්",
       "News Content": "මධ්‍යම කඳුකරයට බලපා ඇති වැසි සහිත කාලගුණ තත්ත්වය හේතුවෙන් ප්‍රධාන මාර්ග සහ අතුරු මාර්ගවල පස් කඳු කඩා වැටීමේ අවදානමක් පවතින බැවින් රිය ධාවනයේ දී සැළකිලිමත් වන ලෙස නුවරඑලිය දිස්ත්‍රික් ආපදා කළමනාකරණ ඒකකය ඉල්ලීමක් කරනවා.\nහැටන් - ගාමිණීපුර ප්‍රදේශයට පිවිසෙන අතුරු මාර්ගයකට සහ හැටන් - බගවන්තලාව ප්‍රධාන මාර්ගයේ එම්.ආර්. නගරය ප්‍රදේශයට ඊයේ රාත්‍රියේ පස් කන්දක් කඩා වැටීමෙන් ගමනාගමන කටයුතුවලට බාධා එල්ල වුණා.\nමේ වනවිට එය යථා තත්ත්වයට පත්කර ඇති බව යි ආපදා කළමනාකරණ මධ්‍යස්ථානය සඳහන් කළේ.",
       "URL": "https://www.hirunews.lk/281590/වැසි-සහිත-කාලගුණය-හේතුවෙන්-මධ්‍යම-කඳුකරයේ-රිය-ධාවනයේ-දී-සැලකිලිමත්-වන්නැ-යි-ඉල්ලීමක්",
       "Category": "Local News",
       "Parent URL": "https://www.hirunews.lk/local-news.php?pageID=1707"
}