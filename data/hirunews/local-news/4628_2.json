{
       "Source": "hirunews",
       "Timestamp": "Tuesday, 07 March 2017 - 7:13",
       "Headline": "Update - දැරණියගල ද්විත්ව ඝාතනය සම්බන්ධයෙන් පරීක්ෂණ කිරීමට පොලිස් කණ්ඩායම් 5ක්",
       "News Content": "දැරණියගල - මාගල ප්‍රදේශයේදී සිදුවූ ද්විත්ව ඝාතනය සම්බන්ධයෙන් පරීක්ෂණ පැවැත්වීම සඳහා පොලිස් කණ්ඩායම් 5ක් පත් කර තිබෙනවා.\nඝාතනය සිදුකළ 19 හැවිරිදි සැකකරු ප්‍රදේශයෙන් පළා ගොස් ඇති අතර ඔහු අත්අඩංගුවට ගැනීම සඳහා දැනටමත් පරීක්ෂණ ආරම්භ කර ඇති බවයි පොලීසිය සඳහන් කළේ.\nතියුණු ආයුධයකින් පහර දී කුඩා දැරියක් සහ පුද්ගලයෙකු ඊයේ රාත්‍රියේ ඝාතනය කර තිබුණා.\nමිය ගිය කුඩා දැරියගේ මව ද පහරදීමෙන් බරපතල තුවාල ලබා රෝහල් ගත කෙරුණා.\nසිද්ධියෙන් ජීවිතක්ෂයට පත්වී ඇත්තේ වයස අවුරුදු 7ක මාගල ප්‍රදේශයේම පදිංචි කුඩා දැරියක් සහ 45 හැවිරිදි පුද්ගලයෙක්.\nUpdate - Tuesday, March 7, 2017 8.59 am\n--------------------------------------------------------\nදැරණියගල - මාගල ප්‍රදේශයේදී තියුණු ආයුධයකින් පහර දී කුඩා දැරියක් සහ පුද්ගලයෙකු ඝාතනය කර තිබෙනවා.\nපොලීසිය සදහන් කළේ ඊයේ රාත්‍රියේ සිදුවූ මෙම පහරදීමෙන් මිය ගිය කුඩා දැරියගේ මව ද බරපතල තුවාල ලබා රෝහල් ගත කර ඇති බවයි.\nසිද්ධියෙන් ජීවිතක්ෂයට පත්වී ඇත්තේ වයස අවුරුදු 7ක මාගල ප්‍රදේශයේම පදිංචි කුඩා දැරියක් සහ 45 හැවිරිදි පුද්ගලයෙක්.\nමෙම ඝාතනය පෞද්ගලික ආරවුලක් මත සිදුකර ඇති අතර සැකකරු ප්‍රදේශය අතහැර පළා ගොස් තිබෙනවා.",
       "URL": "https://www.hirunews.lk/156234/update-දැරණියගල-ද්විත්ව-ඝාතනය-සම්බන්ධයෙන්-පරීක්ෂණ-කිරීමට-පොලිස්-කණ්ඩායම්-5ක්",
       "Category": "Local News",
       "Parent URL": "https://www.hirunews.lk/local-news.php?pageID=4628"
}