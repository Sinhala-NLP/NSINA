{
       "Source": "hirunews",
       "Timestamp": "Sunday, 10 September 2017 - 21:24",
       "Headline": "තිරය පිටු පස ඇති පොල්කට්ටේ කතාව",
       "News Content": "මෙරට නාගරික කේන්ද්‍රීය පාසල් තුළ සම්පත් බහුල වුවත් ග්‍රාමීය පාසල් වෙතට සම්පත් බෙදී යාම සිදුවන්නේ ඉතා විරලවයි.\nඑහෙත්, නොපසුබට උත්සාහයෙන් කලක සිට පැවති අඩුපාඩුවක් සපුරාගත් පාසලක් කන්තලේ ප්‍රදේශයෙන් වාර්තා වුණා.\nකන්තලේ - ගන්තලාව කනිෂ්ඨ විද්‍යාලය පසුගියදා උත්සව සිරියෙන් ඇලලී ගියේ විද්‍යාලයේ ප්‍රධාන ශාලාවේ අභිනව වේදිකා තිරය විවෘත කිරීම වෙනුවෙන්.\nකෙසේ වෙතත්, මෙලෙස විවෘත වන මෙම තිරය පිටුපස කතාව පාසලේ දරුවන්ට මෙන්ම ගුරුවරුන්ටද සුන්දර වූයේ නැහැ.\nඊට හේතුව වූයේ රුපියල් ලක්ෂයකට අධික වටිනාකමකින් යුත් මෙවැනි විද්‍යුත් තිරයක් මිලදී ගැනීමට තරම් පාසල පොහොසත් නොවීමයි.\nනමුත්, උත්සාහය අත් නොහැරි විදුහල්පතිනිය ඇතුළු දරු දැරියන් තිරය මිලදී ගැනිම සඳහා පොල්කටු එකතු කර ඉන් ලැබෙන ආදායමෙන් අරමුදලක් පිහිටුවා ගත්තා.\nදරුවන්ගේ මෙම උත්සාහයට අත්වැලක් වෙමින් හිරු ප්‍රවෘත්ති ජුලි මස 8 වැනිදා මෙම පොල්කටු එකතු කිරීමේ උත්සාහය පිළිබඳ පුවත රටට අනාවරණය කළා.\nදරුවන්ගේ උත්සාහය පිළිබඳ ප්‍රවෘත්ති වාර්තාකරණයෙන් අනතුරුවබත්තරමුල්ල ප්‍ර දේශයේ පදිංචි ව්‍යාපාරිකයෙක් රුපියල් එක් ලක්ෂ 35,000 ක වටිනාකමකින් යුත් මෙම තිරය පරිත්‍යාග කර තිබෙනවා.\nවිදුහල්පතිනිය පැවසුවේ සිසුන් ආරම්භ කළ පොල්කටු එකතු කිරීමේ ව්‍යාපාරයද තවත් අතිරේක අදායමක් ලෙස පාසලේ ඉදිරි අඩුපාඩු සපුරා ගැනීම සඳහා තවදුරටත් ක්‍රියාත්මක කරන බවයි.",
       "URL": "https://www.hirunews.lk/170603/තිරය-පිටු-පස-ඇති-පොල්කට්ටේ-කතාව",
       "Category": "Local News",
       "Parent URL": "https://www.hirunews.lk/local-news.php?pageID=4328"
}