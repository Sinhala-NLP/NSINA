{
       "Source": "hirunews",
       "Timestamp": "Friday, 20 May 2022 - 14:59",
       "Headline": "''අමුතු ඇටය මුතු ඇටයක් කරන්නයි අපි ආවේ'' - තනතුරු බාරගත් හරින් කටඅරියි (වීඩියෝ)",
       "News Content": "තමන් නව කැබිනට් ධුරයන් භාර ගැනීම සහ පාර්ලිමේන්තුවේ ස්වාධීන ව කටයුතු කිරීමට ගත් තීරණය හුදෙක් හදවතින් ම සිතා සිදු කළ ක්‍රියාවක් මිසක එය කිසිදු දේශපාලනික බලපෑමකට අනුව සිදු නොකළ දෙයක් බව අමාත්‍ය හරින් ප්‍රනාන්දු පවසනවා.\nතමන් මේ වනවිටත් නිර්පාක්ෂික ආණ්ඩුවේ ස්වාධීන ව කටයුතු කරමින් සිටින අතර, මනුෂ නානායක්කාර සමග එම තීන්දුව ගනු ලැබුවේ අමුතු ඇටය මුතු ඇටයක් බවට පත් කිරීමට බවයි අද (20) පස්වරුවේ පැවති මාධ්‍ය හමුවකදී අමාත්‍යවරයා සඳහන් කළේ.\nසමගි ජන බලවේගය නිර්මාණය කළේ තමන් බවත්, මෙම තීන්දුව රට වෙනුවෙන් මෙන්ම සිය පක්ෂය වෙනුවෙන් ම ගත් දැවැන්ත අභියෝගයක් මෙන් ම තීන්දුවක් බවත් හෙතෙම සඳහන් කරනවා.\nරටට මේ වෙලාවේ අවශ්‍ය පක්ෂ දේශපාලනය නොවන අතර, වත්මන් ජනාධිපති ගෝඨාභය රාජපක්ෂ අදටත් අසමත් පාලකයෙකු බව ද අමාත්‍යවරයා ප්‍රකාශ කළා.\n''සර් ෆේල්'' පාඨය සාපයක් වන බවත්, බැසිල් රාපක්ෂ කිසියම් අයුරකින් කකුළෙන් අදිනවා යැයි දැනුනහොත් අනිවාර් යයෙන් ම ස්වාධීන වන බව ද හරින් ප්‍රනාන්දු වැඩිදුරටත් පවසනවා.\nගෝඨා ගෝ හෝම් නමැති අරගලය ඒ විදියට ම ඉදිරියට යා යුතු අතර, ගෝඨාභය රාජපක්ෂ ඉවත් කරන්න දින වකවානුවත් ‍රනිල් වික්‍රමසිංහ අග්‍රාමාත්‍යවරයා සමග සාකච්ඡා කර මෙම තීන්දුව තමන් සහ මනූෂ ගත් බවයි අමාත්‍යවරයා අවධාරණය කළේ.",
       "URL": "https://www.hirunews.lk/304835/අමුතු-ඇටය-මුතු-ඇටයක්-කරන්නයි-අපි-ආවේ-තනතුරු-බාරගත්-හරින්-කටඅරියි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1155"
}