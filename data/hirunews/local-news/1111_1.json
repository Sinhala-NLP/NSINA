{
       "Source": "hirunews",
       "Timestamp": "Wednesday, 08 June 2022 - 11:23",
       "Headline": "මාධ්‍ය වාර්තා අසත්‍යයයි, බැසිල් පාර්ලිමේන්තුවෙන් යන්නෙ නෑ",
       "News Content": "ශ්‍රී ලංකා පොදුජන පෙරමුණේ ජාතික සංවිධායක සහ හිටපු මුදල් අමාත්‍ය බැසිල් රාජපක්ෂ පාර්ලිමේන්තු මන්ත්‍රිී ධුරයෙන් ඉවත් වීමට සැරසෙන බව දේශපාලන ආරංචි මාර්ග සඳහන් කරනවා.\nමෙලස බැසිල් රාජපක්ෂ මන්ත්‍රීවරයා ඉවත් වීමෙන් හිස්වන පාර්ලිමේන්තු අසුන සඳහා මෙරට සිටින ප්‍රකට ව්‍යාපාරිකයෙකු වන ධම්මික පෙරේරා පත් කිරීමට සූදානම් වන බවයි එම ආරංචි මාර්ග වැඩිදුරටත් සඳහන් කරන්නේ.\nධම්මික පෙරේරා පසුගියදා \"හිරු සලකුන\" වැඩ සටහනට එක්වෙමින් කියා සිටියේ මේ වන විට රට මුහුණ පා ඇති ආර්ථික අර්බුදයෙන් ගොඩ ගැනීම සඳහා තමන්ට පාර්ලිමේන්තුවට පැමිණ යම් කාර්ය භාරයක් ඉටු කිරීමට අවස්ථාව සලසා දෙන්නේ නම් එවැනි ඕනෑම අභියෝගයක් බාර ගැනීමට තමන් සූදානම් බවයි.\nමේ අතර බැසිල් රාජපක්ෂ සිය මන්ත්‍රී ධූරයෙන් ඉවත්වන බවට ඇතැම් වෙබ් අඩවි පළ කර ඇති පුවත අසත්‍යයක් බවයි පොහොට්ටුවේ අභ්‍යන්තර ආරංචි මාමාර්ග සඳහන් කරන්නේ .",
       "URL": "https://www.hirunews.lk/306549/මාධ්‍ය-වාර්තා-අසත්‍යයයි-බැසිල්-පාර්ලිමේන්තුවෙන්-යන්නෙ-නෑ",
       "Category": "Local News",
       "Parent URL": "https://www.hirunews.lk/local-news.php?pageID=1111"
}