{
       "Source": "hirunews",
       "Timestamp": "Sunday, 08 November 2020 - 10:44",
       "Headline": "විෂබීජහරණය මුවාවෙන් වෙළඳසැලක් කොල්ලකෑ හයදෙනෙකු  අත්අඩංගුවට (වීඩියෝ)",
       "News Content": "හැටන් නගරයේ වසා දමා ඇති මත්ස්‍ය වෙළඳසැලක් විෂබීජහරණයට පැමිණ එහි තිබූ මුදල් සහ භාණ්ඩ කොල්ලකෑ හයදෙනෙකු අත්අඩංගුවට ගෙන තිබෙනවා.\nඊයේ(07) පස්වරුවේ මෙලෙස අත්අඩංගුවට ගෙන ඇත්තේ හැටන් නගර සභාවේ සෞඛ්‍ය අංශයේ කම්කරුවන් පිරිසක්.\nමොවුන් මත්ස්‍ය වෙළඳසැලේ ස්වයංක්‍රිය මුදල් ලාච්චුව කඩා එහි තිබූ රුපියල් තිස්හත්දහසකට ආසන්න මුදලක් සහ තවත් භාණ්ඩ තොගයක් මෙලෙස කොල්ලකා ඇති බවයි වාර්තාවන්නේ.\nඑම වෙළඳසැලේ සී සී ටී වී දත්ත පරීක්ෂා කිරීමෙන් අනතුරුව පොලීසිය සැකකරුවන් අත්අඩංගුවට ගෙන තිබෙනවා.",
       "URL": "https://www.hirunews.lk/254256/විෂබීජහරණය-මුවාවෙන්-වෙළඳසැලක්-කොල්ලකෑ-හයදෙනෙකු-අත්අඩංගුවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2345"
}