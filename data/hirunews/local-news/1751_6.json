{
       "Source": "hirunews",
       "Timestamp": "Monday, 16 August 2021 - 13:23",
       "Headline": "ශ්‍රී ලංකා ක්‍රිකට් හිටපු නායකයාට කොවිඩ් - දකුණු අප්‍රිකානු තරගාවලියත් අහිමි වන ලකුණු",
       "News Content": "ශ්‍රී ලංකා ක්‍රිකට් කණ්ඩායමේ හිටපු නායක, ආරම්භක පිතිකරු කුසල් ජනිත් පෙරේරාට කොවිඩ්-19 ආසාදනය වී තිබෙනවා.\nපාදයේ අබාධයකට ලක්ව සිටි කුසල් ජනිත් පෙරේරා නැවත සිය ක්‍රිකට් පුහුණුවීම් ආරම්භ කිරීමට පෙරාතුව සිදුකළ පීසීආර් පරීක්ෂණයකින් අනතුරුවයි, ඔහුට කොරෝනා වෛරසය ආසාදනය වී ඇති බව තහවුරු වී ඇත්තේ.\nමේ හේතුව නිසා කුසල් ජනිත් පෙරේරා හට සති දෙකක කාලයක් නිරෝධායනය වීමට සිදු වන අතර ඔහුට බොහෝ විට එළඹෙන දකුණු අප්‍රිකානු සංචාරයේ තරග මඟ හැරී යාමට ඉඩ තිබෙනවා.\nඑක්දින තරග තුනක් සහ පන්දුවාර විස්ස තරග තුනකින් සමන්විත දකුණු අප්‍රිකානු කණ්ඩායමේ ශ්‍රී ලංකා සංචාරය ආරම්භ වන්නේ සැප්තැම්බර් 2 වැනිදා යි.\nශ්‍රී ලංකා කණ්ඩායම හා දකුණු අප්‍රිකානු කණ්ඩායම අතර පැවැත්වෙන එක්දින හා පන්දුවාර 20 තරග සියල්ල කොළඹ ආර්. ප්‍රේමදාස ක්‍රීඩාංගනයේ පැවැත්වීමට සැලසුම් කර තිබෙනවා.",
       "URL": "https://www.hirunews.lk/279833/ශ්‍රී-ලංකා-ක්‍රිකට්-හිටපු-නායකයාට-කොවිඩ්-දකුණු-අප්‍රිකානු-තරගාවලියත්-අහිමි-වන-ලකුණු",
       "Category": "Local News",
       "Parent URL": "https://www.hirunews.lk/local-news.php?pageID=1751"
}