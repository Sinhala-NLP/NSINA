{
       "Source": "hirunews",
       "Timestamp": "Thursday, 07 September 2023 - 11:16",
       "Headline": "පොලිසිය තුළදී හැට්ට කටු ගිල දැමූ පුද්ගලයකු රෝහලට",
       "News Content": "පැමිණිල්ලක් විභාග කිරීමෙන් අනතුරුව සිත් තැවුලට පත් වූ පුද්ගලයෙකු පොතුපිටිය පොලිස් ස්ථානය තුලදී හැට්ට කටු ගිලීමෙන් පසු ප්‍රතිකාර සඳහා රත්නපුර මහ රෝහලට ඇතුළත් කර තිබෙන බව පොලීසිය පවසනවා.\nපහළොස් හැවිරිදි දැරියකට ලිංගික අතවර කළ බවට එම දැරියගේ මව විසින් සිදු කළ පැමිණිල්ලක් මත පොලිසිය විසින් කැඳවා තිබූ රෝහල්ගත කළ පුද්ගලයා එම විමර්ශනයෙන් අනතුරුව සිත් තැවුලට පත්වී මෙලෙස හැට්ටකටු ගිලදමා ඇති බව පොලිසිය පොලිසිය අනාවරණය කරනවා.\nරෝහල් ගත  කළ පුද්ගලයා පැමිණිල්ල සිදුකළ කාන්තාවගේ අනියම් පුරුෂයා බවටද කරුණු හෙළිවී ඇති බව පොලිසිය වැඩිදුරටත් අනාවරණය කරනවා.\nමෙම  සම්බන්ධයෙන් ඉදිරි විමර්ශන පොතුපිටිය පොලිසිය විසින් සිදුකරන බව වාර්තා වෙනවා.",
       "URL": "https://www.hirunews.lk/347436/පොලිසිය-තුළදී-හැට්ට-කටු-ගිල-දැමූ-පුද්ගලයකු-රෝහලට",
       "Category": "Local News",
       "Parent URL": "https://www.hirunews.lk/local-news.php?pageID=47"
}