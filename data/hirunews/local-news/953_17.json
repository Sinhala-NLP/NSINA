{
       "Source": "hirunews",
       "Timestamp": "Tuesday, 09 August 2022 - 12:44",
       "Headline": "පෞද්ගලික බස් රථ සඳහා සම්පූර්ණ ඉන්ධන ප්‍රමාණය ම",
       "News Content": "පෞද්ගලික බස් රථ සඳහා ඉන්ධන ලබාදීම පසුගිය කාලයේ දී සීමා කර තිබුණු නමුත් අද (09) දිනයේ සිට ඔවුන්ට අවශ්‍ය සම්පූර්ණ ඉන්ධන ප්‍රමාණය ම ලංගම ඩිපෝව හරහා ලබා දීමට කටයුතු සැලසුම් වී තිබෙනවා.\nඒ අනුව අද (09) දිනයේ දී තලංගම ඩිපෝවෙන් ඉන්ධන ලබා ගැනීමට පැමිණි පෞද්ගලික බස් රථ සඳහා ඔවුන්ගේ අවශ්‍යතාවයට සරිලන ප්‍රමාණයටම ඉන්ධන ලබා දීම සිදු කෙරුණා.\nමෙහි දී ඩිපෝ කළමණාකාරවරයා ද අදහස් දක්වමින් කියා ඇත්තේ, පෙර තිබුණු තදබදය මේ වන විට අවසන් වී ඇති බවත් බස්රථ රියදුරන්ගේ අවශ්‍යතා වෙනුවෙන් අවශ්‍ය කරන ඉන්ධන ප්‍රමාණය ම ලබාදීමට තලංගම ඩිපෝව කටයුතු කරන බවත් ය.\nමෙලෙස ඉන්ධන ලබා දීම හරහා බස් රථ හිමියන්ට බස් රථය අඛණ්ඩ ව දින තුනක් පමණ ධාවනය කිරීමට හැකියාව ඇති බව යි සඳහන් වන්නේ.",
       "URL": "https://www.hirunews.lk/312312/පෞද්ගලික-බස්-රථ-සඳහා-සම්පූර්ණ-ඉන්ධන-ප්‍රමාණය-ම",
       "Category": "Local News",
       "Parent URL": "https://www.hirunews.lk/local-news.php?pageID=953"
}