{
       "Source": "hirunews",
       "Timestamp": "Thursday, 08 December 2022 - 18:45",
       "Headline": "නැගෙනහිර මුහුදු රළුයි ප්‍රචණ්ඩයි මුහුදු යාමෙන් වළකින්න - ධීවරයින්ට අනතුරු ඇඟවීමක්",
       "News Content": "නිරිතදිග බෙංගාල බොක්කේ ඇති වු මැන්ඩවූස් සුළි කුණාටු තත්වයත් නගෙනහිර මුහුදේ දැඩි රළු ස්වභාවයක් මතු වී තිබෙනවා.\nමේ හේතුවෙන් ත්‍රිකුණාමල මුහුදු තිරයේ ස්ථාන කිහිපයක සිදුවු මුහුදු ඛාදනයෙන් නිවාස කිහිපයක් හා තාවකාලික ස්ථාන රැසකට හානි සිදුවි ඇතැයි ආපදා කළමණාකරණ මධ්‍යස්ථානය පවසනවා.\nතිරැකඩලුර්,සමුද්‍රගම,මනයාවෙලි යන ප්‍රදේශවල මුහුදු ඛාදනයෙන් මෙලෙස නිවාස කිහිපයක් හා තාවකාලික නිවාස හා ධිවර වාඩි රැසකට හානි සිදුවි ඇතැයි ආපදා කළමණාකරන මධ්‍යස්ථාන⁣යේ ත්‍රිකුණාමල දිස්ත්‍රික් සහකාර අධ්‍යක්ෂ එස්.සුගුණදාස් පැවසුවා.\nවෙරලට ගසාගෙන එන උදම් රල හේතුවෙන් වෙරලේ ගැට ගසා ඇති බෝට්ටු එකිනෙක ගැටි සුළු හානි සිදුවි ඇති බව ධිවර හා ජලජ සම්පත් දෙපාර්තමේන්තුවේ ත්‍රිකුණාමලය දිස්ත්‍රික් සහකාර අධ්‍යක්ෂ අනිල් සේනාරත්න පැවසුවා.\nමේ අතර ධීවර අමාත්‍යාංශය සුළි කුණාටු තත්ත්වය පහව යන තෙක් මුහුදු යැමෙන් වැලකි සිටින ලෙසත් ධිවර කාර්මිකයන්ට දෙනවා.",
       "URL": "https://www.hirunews.lk/322243/නැගෙනහිර-මුහුදු-රළුයි-ප්‍රචණ්ඩයි-මුහුදු-යාමෙන්-වළකින්න-ධීවරයින්ට-අනතුරු-ඇඟවීමක්",
       "Category": "Local News",
       "Parent URL": "https://www.hirunews.lk/local-news.php?pageID=679"
}