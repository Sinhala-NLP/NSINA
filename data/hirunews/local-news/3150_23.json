{
       "Source": "hirunews",
       "Timestamp": "Thursday, 12 September 2019 - 12:43",
       "Headline": "එස්.බී. ඇතුළු නිදහස් පක්ෂ පිරිසක් බැසිල් හමුවේ ජන්ද ලකුණ ගැනත් තීරණයක්",
       "News Content": "ඉදිරි ජනාධිපතිවරණය සඳහා පොහොට්ටුව ලකුණ හැර වෙනත් ලකුණකින් තරග කිරීමෙන් පළක් නොවන බව ශ්‍රී ලංකා පොදුජන පෙරමුණ සමඟ එක්වූ ශ්‍රී ලංකා නිදහස් පක්ෂ මන්ත්‍රීවරුන් පිරිසක් තීරණය කර තිබෙනවා.\nපාර්ලිමේන්තු මන්ත්‍රී ලක්ෂ්මන් යාපා අබේවර්ධනගේ කොළඹ පිහිටි නිවසේ ඊයේ රාත්‍රී පැවැත්වූ සාකච්ජාවකදීයි මෙම තීරණයට එළඹ ඇත්තේ.\nඑම සාකච්ජාව ශ්‍රී ලංකා පොදුජන පෙරමුණේ ජාතික සංවිධායක බැසිල් රාජපක්ෂගේ ප්‍රධානත්වයෙන් පැවැත්වුණා.\nඑහිදී ජනාධිපතිවරණය මෙන්ම ඇල්පිටිය ප්‍රාදේශීය සභා මැතිවරණය සම්බන්ධයෙන්ද දීර්ඝ වශයෙන් සාකච්ඡා වී තිබෙනවා.\nඑමෙන්ම මෙම සාකච්ජාවට පැමිණි සියලූදෙනාගේම මතය වී ඇත්තේ ජනාධිපතිවරණය පොහොට්ටුව ලකුණින් තරග කළ යුතු බවටයි.\nමේ අතර ඉදිරි මැතිවරණ සඳහා පොහොට්ටුව ලකුණින් තරග කිරීම සඳහා ගම්පහ දිස්ත්‍රික් ශ්‍රී ලංකා පොදුජන පෙරමුණ මාසික කමිටු රැස්වීමේදී තීරණය වී තිබෙනවා.\nගම්පහ දිස්ත්‍රික් පාර්ලිමේන්තු මන්ත්‍රී ප්‍රසන්න රණතුංගගේ සම්බන්ධීකරණ කාර්යාලයේ මෙම මාසික කමිටු රැස්වීම ඊයේ පැවැත්වුණා.",
       "URL": "https://www.hirunews.lk/224117/එස්-බී-ඇතුළු-නිදහස්-පක්ෂ-පිරිසක්-බැසිල්-හමුවේ-ජන්ද-ලකුණ-ගැනත්-තීරණයක්",
       "Category": "Local News",
       "Parent URL": "https://www.hirunews.lk/local-news.php?pageID=3150"
}