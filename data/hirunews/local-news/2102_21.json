{
       "Source": "hirunews",
       "Timestamp": "Monday, 08 March 2021 - 11:57",
       "Headline": "බුලත්සිංහල පුද්ගලයෙකු නිවස ඉදිරිපිට ඝාතනය කරයි",
       "News Content": "බුලත්සිංහල ප්‍රදේශයේ පුද්ගලයෙකු නිවස ඉදිරිපිට ඝාතනය කර තිබෙනවා.\nකිසියම් පිරිසක් විසින් ඊයේ (07) පස්වරුවේ මෙම පුද්ගලයාට පහරදී  ඝාතනය කර ඇති බවටයි බුලත්සිංහල පොලිසියට තොරතුරක් ලැබී ඇත්තේ.\nමෙලෙස ඝාතනයට ලක් වී ඇත්තේ බුලත්සිංහල, ගෝවින්න කොටස,නිල නිවාස සංකීර්ණය ප්‍රදේශයේ පදිංචි වයස අවුරුදු 46ක  පුද්ගලයෙක්.\nඝාතනයට හේතුව මෙතෙන් අනාවරණය වී නැහැ.\nඝාතනය සිදුකළ සැකකරුවන් හදුනාගෙන ඇති අතර, ඔවුන් මේ වනවිට ප්‍රදේශයෙන් පලාගොස් තිබෙනවා.\nසිද්ධිය සම්බන්ධයෙන් බුත්තල පොලිසිය වැඩිදුර විමර්ෂණ පවත්වනවා.",
       "URL": "https://www.hirunews.lk/264687/බුලත්සිංහල-පුද්ගලයෙකු-නිවස-ඉදිරිපිට-ඝාතනය-කරයි",
       "Category": "Local News",
       "Parent URL": "https://www.hirunews.lk/local-news.php?pageID=2102"
}