{
       "Source": "hirunews",
       "Timestamp": "Tuesday, 10 October 2017 - 20:06",
       "Headline": "බැඳුම්කර කොමිසමට කැඳවූවන් ගැන කියන කථා",
       "News Content": "බැඳුම්කර කොමිසම හමුවට කැඳවා ඇති පිරිස් සම්බන්ධයෙන් අද විවිධ අදහස් පළ වුණා.\nපාර්ලිමේන්තු මන්ත්‍රී මහින්දානන්ද අලූත්ගමගේ කොළඹදී අද මාධ්‍යවේදීන් නැගූ ප්‍රශ්නයකට පිළිතුරු ලබාදෙමින් කියා සිටියේ\n\"එක්සත් ජාතික පක්ෂයේ මහලේකම් කබීර් හෂීම් මැතිතුමා එක්සත් ජාතික පක්ෂයේ සභාපති මලික් සමරවික්‍රම මැතිතුමා බැදුම්කර කොමිසමට කැඳවලා තියෙනවා. මේ වෙනකොට ඔවුන් දෙන්නා කොමිසමට යෑම නැවැත්වීම සඳහා ජනාධිපතිවරයා ළඟට ගිහින් ඉල්ලීම් කරමින් ඉන්නවා කියලා මට තොරතුරු ලැබෙමින් තියෙනවා.අපි විශ්වාස කරනවා මේ සඳහා ජනාධිපතිවරයා මැදිහත් නොවෙයි කියලා. මේ මැති ඇමතිවරුන්ගෙන් පස්සේ ඊළඟට මේ කොමිසමට කැඳවන්නේ කවුද කියන එක රටම දන්නවා.\"යනුවෙන්.\nකෙසේ වෙතත් නියෝජ්‍ය අමාත්‍ය අජිත් පී පෙරේරා අද කොළඹදී  මාධ්‍යවේදීන් මේ සම්බන්ධයෙන් නැගූ ප්‍රශ්නයකට පිළිතුරු ලබාදෙමින් කියා සිටියේ\n\"අගමැතිවරයා පවා රටේ ඕනේ ඇමතිවරයෙක් පොලිස් පරීක්ෂණයකට සහය දෙන්න අවශ්‍යයි. නඩු පවරන්න බැරි ජනාධිපතිවරයාට පමණයි. අපේ පක්ෂයේ හොරෙක් ඉන්නවා නම් ඒ හොරා හිරේ යවන්න ඕනේ. ලොකු පොඩි බලන්නේ නැහැ\" යනුවෙන්.",
       "URL": "https://www.hirunews.lk/173140/බැඳුම්කර-කොමිසමට-කැඳවූවන්-ගැන-කියන-කථා",
       "Category": "Local News",
       "Parent URL": "https://www.hirunews.lk/local-news.php?pageID=4278"
}