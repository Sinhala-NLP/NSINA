{
       "Source": "hirunews",
       "Timestamp": "Saturday, 07 April 2018 - 21:49",
       "Headline": "බොල්ගොඩ වනසන ජාවාරම්කරුවෝ",
       "News Content": "වැලි ලබාගැනීමට රොන් මඩ හෑරීම හරහා බොල්ගොඩ ගඟ අවට ප්‍රදේශ ගණනාවක මේ වන විට දැඩි පරිසර විනාශයක් සිදුවෙමින් පවතිනවා.\nඅද හිරු සී.අයි.ඒ අනාවරණය ඒ පිළිබදවයි.\nපානදුර නගරාසන්නයෙන් මුහුදට වැටෙනා බොල්ගොඩ ගඟ පරිසරයේ සොදුරු බව ඉස්මතු කරනා තවත් තෝතැන්නක්.\nමෙම සොදුරු පරිසරයට කණකොකා හඬලන්නේ භු විද්‍යා හා පතල් කැනීම් කාර්යාංශය හරහා පානදුර අවට ගොරකාපොල, පල්ලිමුල්ල, කෙසෙල්වත්ත ආදී ප්‍රදේශවල ස්ථාන 08 ක පමණ වැලි කැණීම් සදහා අවසර ලබාදීමත් සමගයි.\nඑම බලපත්‍ර හරහා පසුගිය කාලයේ ඉවක් බවක් නොමැතිව වැලි ගොඩදැමීමත් සමග මේ වනවිට ගඟේ ඉතිරිව ඇත්තේ කළු පැහැති රොන් මඩ තට්ටුවක් පමණයි.\nඑම රොන්මඩ තට්ටුව ද ගොඩට ඇදීමට තොටුපල හිමිකරුවන් මේ වනවිටත් සේවකයින් යොදාවා තිබෙනවා.\nරොන් මඩ සෝදා එම අප ජලය නැවතත් ඔවුන් මුදා හරින්නේ බොල්ගොඩ ජලාශයටමයි.",
       "URL": "https://www.hirunews.lk/187883/බොල්ගොඩ-වනසන-ජාවාරම්කරුවෝ",
       "Category": "Local News",
       "Parent URL": "https://www.hirunews.lk/local-news.php?pageID=4000"
}