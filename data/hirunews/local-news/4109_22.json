{
       "Source": "hirunews",
       "Timestamp": "Wednesday, 24 January 2018 - 19:09",
       "Headline": "ජනප්‍රිය ගායක වික්ටර්ගේ බිරිඳගෙන් ඇප අයැදුමක්",
       "News Content": "තංගල්ලේ රාජ්‍ය බැංකුවක තැන්පත් කොට තිබූ රුපියල් ලක්‍ෂ 12 1/2 කට අධික රන් භාණ්ඩ අතුරුදන් වීමේ සිද්ධියක් සම්බන්ධයෙන් සැකපිට රිමාන්ඩ් බාරයට පත් කොට සිටින ගායක වික්ටර් රත්නායකගේ බිරිඳට ඇප නියම කරන්නැයි ඉල්ලමින් තංගල්ල මහාධිකරණයට ඊයේ (23) ඇප අයැදුමක් ඉදිරිපත් කර තිබෙනවා.\nගායක වික්ටර් රත්නායකගේ බිරිඳ රිමාන්ඩ් බාරයට පත් කරමින් තංගල්ල මහේස්ත්‍රාත්වරයා නිකුත් කළ නියෝගය ප්‍රතිශෝධනය කොට ඇයට ඇප නියම කරන්නැයි ඉල්ලමින් ඉදිරිපත් කළ මෙම ප්‍රතිශෝධන ඇයැදුම් පත්‍රය සළකා බැලූ තංගල්ල මහාධිකරණ විනිසුරු සුජාතා අලහප්පෙරුම මෙහි වගඋත්තරකරුවන්ට ලබන මස 06 වැනිදා අධිකරණයේ පෙනී සිටින ලෙස නොතිසි නිකුත් කළා.\nගායක වික්ටර් රත්නායකගේ බිරිඳ වන හෂිනි නිලක්‍ෂි අමෙන්දා විසින් ඉදිරිපත් කොට ඇති මෙම ප්‍රතිශෝධන ඇයැදුම් පත්‍රයේ වගඋත්තරකරුවන් වශ්‍යයෙන් තංගල්ල විශේෂ අපරාධ විමර්ශන ඒකකයේ නිලධාරීන් සහ නීතීපතිවරයා නම් කර තිබෙනවා.\nකෙසේ වෙතත් සිද්ධියට අදාළ නඩු විභාගය ලබන 26 වැනිදා තංගල්ල මහේස්ත්‍රාත් අධිකරණයේ කැඳවීමට නියමිතයි.",
       "URL": "https://www.hirunews.lk/181941/ජනප්‍රිය-ගායක-වික්ටර්ගේ-බිරිඳගෙන්-ඇප-අයැදුමක්",
       "Category": "Local News",
       "Parent URL": "https://www.hirunews.lk/local-news.php?pageID=4109"
}