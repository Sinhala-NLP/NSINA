{
       "Source": "hirunews",
       "Timestamp": "Monday, 04 April 2022 - 17:43",
       "Headline": "නිවසේ ගබඩා කර තිබූ පෙට්‍රල් හේතුවෙන් ඇති වූ ගින්නකින් කුඩා දරුවෙකු මරුට",
       "News Content": "අනාරක්ෂිත ලෙස නිවසෙහි පෙට්‍රල් සහ භූමි තෙල් ගබඩා කර තිබීම හේතුවෙන් ඇති වූ ගින්නකින් වයස අවුරුදු 9ක පමණ කුඩා දරුවෙකු ජීවිතක්ෂයට පත්වී තිබෙනවා.\nඅද අලුයම මෙලෙස පිළිස්සී මිය ගොස් ඇත්තේ කෑගල්ල - හෙම්මාතගම - ගිනිහප්පිටිය ප්‍රදේශයේ පදිංචි දරුවෙක්.\nඅනතුර සිදුවන අවස්ථාවේ දරුවාගේ මිත්තණිය පමණක් නිවසෙහි සිට ඇති අතර, ඇය විසින් විදුලිබලය විසන්ධි වූ අවස්ථාවේ දරුවාගෙන් ගිනි පෙට්ටියක් ඉල්ලා තිබෙනවා.\nඑම අවස්ථාවේදී දරුවා ගිනි පෙට්ටිය රැගෙන ඒම සඳහා කාමරය වෙත ගොස් ඇති අතර එහිදී ගින්නක් හටගෙන තිබෙනවා.\nපසුව පොලීසිය කළ විමර්ශනයේදී අනාවරණ වී ඇත්තේ ගිනි පෙට්ටිය තිබූ කාමරයේ දරුවාගේ පියා විසින් පෙට්‍රල් සහ භූමි තෙල් ගබඩා කර තිබී ඇති බවටයි. දරුවා ගිනි කූරක් දැල්වූ අවස්ථාවේ ගින්න හටගෙන ඇති බවටයි සැක පළ කරන්නේ.",
       "URL": "https://www.hirunews.lk/301186/නිවසේ-ගබඩා-කර-තිබූ-පෙට්‍රල්-හේතුවෙන්-ඇති-වූ-ගින්නකින්-කුඩා-දරුවෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=1250"
}