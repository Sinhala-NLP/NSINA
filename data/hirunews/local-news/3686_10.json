{
       "Source": "hirunews",
       "Timestamp": "Tuesday, 23 October 2018 - 7:20",
       "Headline": "රාත්‍රියේ ගිඟුරුම් සහිත වැසි තවදුරටත් - දමන දී, අකුණු සැර වැදී 4ක් රෝහලේ",
       "News Content": "රාත්‍රී කාලයේ ගිඟුරුම් සහිත වැසි තවදුරටත් ඇති විය හැකි බව කාලගුණ විද්‍යා දෙපාර්තමේන්තුව පවසනවා.\nමධ්‍යම, ඌව සහ සබරගමුව යන පළාත්වලට අමතරව අම්පාර දිස්ත්‍රික්කයට මිලිමීටර් 100 ඉක්ම වූ තද වැසි ඇති විය හැකි බවයි එම දෙපාර්තමේන්තුව සඳහන් කළේ.\nමේ අතර, වර්ෂාවත් සමඟ ඇති වූ අකුණුසැර වැදීමක් හේතුවෙන් අම්පාර - දමන ප්‍රදේශයේ හේනක ගොවිතැන් කරමින් සිටි 4 දෙනෙකු තොට්ටම රෝහලට ඇතුළත් කර තිබෙනවා.\nපොලීසිය සඳහන් කළේ සිද්ධියෙන් 45 හැවිරිදි පුද්ගලයෙකු ජීවිතක්ෂයට පත්ව ඇති බවයි.\nරෝහල් ගත කළ පිරිස අතර කාන්තාවන් දෙදෙනෙකු සිටින අතර, සිද්ධියෙන් ජීවිතක්ෂයට පත්ව ඇත්තේ එක් කාන්තාවකගේ සැමියායි.\nකාලගුණ විද්‍යා දෙපාර්තමේන්තුව සඳහන් කළේ වැසිත් සමඟ අකුණු අනතුරු ඇති විය හැකි බැවින් ඒ පිළිබදව අවධානයෙන් පසුවන ලෙසටයි.",
       "URL": "https://www.hirunews.lk/202725/රාත්‍රියේ-ගිඟුරුම්-සහිත-වැසි-තවදුරටත්-දමන-දී-අකුණු-සැර-වැදී-4ක්-රෝහලේ",
       "Category": "Local News",
       "Parent URL": "https://www.hirunews.lk/local-news.php?pageID=3686"
}