{
       "Source": "hirunews",
       "Timestamp": "Saturday, 09 October 2021 - 9:55",
       "Headline": "කෝටි තුනකට වැඩි ගජමුතු 04ක් අලෙවි කිරීමට ගිය තැත වැරදුණු හැටි",
       "News Content": "නිධානයකින් ලබාගත් බවට විශ්වාස කෙරෙන ගජමුතු 04ක් අලෙවි කිරීමට යාමේ දී පුද්ගලයින් තිදෙනෙක් වව්නියාව ප්‍රදේශයේ දී ඊයේ (08) අත්අඩංගුවට ගෙන තිබෙනවා.\nපොලිස් විශේෂ කාර්ය බලකායට ලද තොරතුරක් මත මෙම අත්අඩංගුවට ගැනීම සිදු කර ඇති අතර, එලෙස අත්අඩංගුවට පත්ව ඇත්තේ 29, 30, 53 යන වයසේ පසුවන්නන්.\nඔවුන් අකුරණ, මහව, නිකවැරටිය ප්‍රදේශවල පදිංචිකරුවන් බවයි වාර්තා වන්නේ.\nවව්නියාව ප්‍රදේශයේ අවන්හලක රථ ගාලක් තුළ දී මෙම වැටලීම සිදු කර ඇති අතර, සැකකරුවන් විසින් මෙලෙස අලෙවි කිරීමට උත්සාහ කර ඇත්තේ, රුපියල් කෝටි තුනකට අධික වටිනාකමකින් යුත් ගජමුතු 04ක් බවටයි විශේෂ කාර්ය බලකාය සඳහන් කළේ.\nඅත්අඩංගුවට ගැනුණු සැකකරුවන් වැඩිදුර පරීක්ෂණ සඳහා වව්නියාව පොලිස් ස්ථානය වෙත භාර දී තිබෙනවා.",
       "URL": "https://www.hirunews.lk/284502/කෝටි-තුනකට-වැඩි-ගජමුතු-04ක්-අලෙවි-කිරීමට-ගිය-තැත-වැරදුණු-හැටි",
       "Category": "Local News",
       "Parent URL": "https://www.hirunews.lk/local-news.php?pageID=1639"
}