{
       "Source": "hirunews",
       "Timestamp": "Thursday, 10 November 2022 - 19:20",
       "Headline": "කරාපිටිය ශික්ෂණ රෝහලේ පිළිකා වාට්ටුවක ගින්නක් (වීඩියෝ)",
       "News Content": "ගාල්ල කරාපිටිය ශික්ෂණ රෝහලේ පිළිකා වාට්ටුවක ගින්නක් හටගෙන තිබෙනවා.\nගාල්ල මහ නගර සභාවේ ගිනි නිවීම් ඒකකය සඳහන් කළේ ගින්න මැඩපැවැත්වීම වෙනුවෙන් කටයුතු කරමින් සිටින බවයි.\nපිළිකා වාට්ටු ගොඩනැගිල්ලේ දෙවන මහලේ අද සවස 630ට පමණ ගින්න හටගෙන තිබෙනවා.\nඑහි ඇති වායුසමීකරණ යන්ත්‍රයක ඇතිවූ විදුලි කාන්දුවක් හේතුවෙන් ගින්න හටගෙන ඇතැයි අනාවරණ වි ඇති අතර ඒ සමගම වාට්ටුවේ සිටි රෝගීන් ඉවත් කිරීමට කාර්ය මණ්ඩලය පියවර ගෙන තිබෙනවා.\nපසුව ගාල්ල මහ නගර සභාවේ ගිනි නිවීම් රථ දෙකක් පැමිණ ගින්න නිවා දැමීමට කටයුතු කළා.\nරෝහල් ප්‍රකාශකයෙකු සඳහන් කළේ ගින්නෙන් අදාළ වාට්ටුවේ වායු සමීකරණ යන්ත්‍රයක් පුටු මේස ඇතුලු උපකරණ කිහිපයකට මෙන්ම ජනේල කිහිපයකට මෙම ගින්නෙන් හානි සිදුවී ඇති බවයි.",
       "URL": "https://www.hirunews.lk/320091/කරාපිටිය-ශික්ෂණ-රෝහලේ-පිළිකා-වාට්ටුවක-ගින්නක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=743"
}