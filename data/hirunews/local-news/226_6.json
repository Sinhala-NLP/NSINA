{
       "Source": "hirunews",
       "Timestamp": "Thursday, 29 June 2023 - 21:11",
       "Headline": "මතට ඇබ්බැහි වූ තරුණයෙකු මිත්තණියගේ හිස බිම ඇන ඝාතනය කරයි",
       "News Content": "මතට ඇබ්බැහි වූ තරුණයෙකු සිය මිත්තණියගේ හිස බිම ඇන ඝාතනය කිරීමේ පුවතක් කෑගල්ල - හෙට්ටිමුල්ල කවුඩුළුගම ප්‍රදේශයෙන් හිරු ප්‍රවෘත්ති අංශයට වාර්තා වුණා.\nසිද්ධියෙන් මිය ගිය 85 හැවිරිදි කාන්තාව තම සැමියා සමග නිවසේ තනිව ජීවත්ව සිට ඇති බව සදහන්.\nඊයේ (28) රාත්‍රි ඇයගේ දියණියගේ 29 හැවිරිදි පුත්‍රයා පැමිණ මුදල් ඉල්ලා ඇයට කරදර කර ඇති අතර මුදල් නොමැති බවට ප්‍රකාශ කළ අවස්ථාවේ එම තරුණයා මිත්තණියගේ හිසකෙස්වලින් අල්ලා හිස බිම ඇන ඇයට පහරදී ඇති බවයි පොලිසිය සදහන් කළේ.\nපසුව ඔහු ප්‍රදේශයෙන් පළා ගොස් ඇති අතර පොලිසිය අද (28) දහවල් සැකකරු අත්අඩංගුවට ගනු ලැබුවා.\nමීට පෙර මවට සහ පියාට පහරදීමේ සිද්ධියක් සම්බන්ධයෙන් ද සැකකරු පොලිස් අත්අඩංගුවේ සිට තිබෙනවා.\nඔහු මත්ද්‍රව්‍ය චෝදනා එල්ලවූ සහ අධිකරණය මගින් වරෙන්තුවක්ද නිකුත් කර තිබූ අයෙක්.",
       "URL": "https://www.hirunews.lk/339512/මතට-ඇබ්බැහි-වූ-තරුණයෙකු-මිත්තණියගේ-හිස-බිම-ඇන-ඝාතනය-කරයි",
       "Category": "Local News",
       "Parent URL": "https://www.hirunews.lk/local-news.php?pageID=226"
}