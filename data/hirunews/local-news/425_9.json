{
       "Source": "hirunews",
       "Timestamp": "Sunday, 09 April 2023 - 9:39",
       "Headline": "උණ්ඩියල් ක්‍රමයට හෙරොයින් ජාවාරමේ නිරතවූ සැකකරුවන් දෙදෙනෙකු අත්අඩංගුවට",
       "News Content": "උණ්ඩියල් ක්‍රමය යටතේ හෙරොයින් ජාවාරමේ නිරතවූ පුද්ගලයන් දෙදෙනෙකු පොලිස් විශේෂ කාර්ය බලකාය මගින් අත්අඩංගුවට ගෙන තිබෙනවා.\nපොලිස් විශේෂ කාර්ය බලකා මූලස්ථානයේ ස්ථාපිත කර ඇති විශේෂ වැටලීම් ඒකකයට නාවික හමුදා බුද්ධි අංශය මගින් ලද තොරතුරකට අනුවයි මෙම වැටලීම සිදුකර ඇත්තේ.\nමොවුන් දීර්ඝ කාලයක් තිස්සේ හෙරොයින් ජාවාරමේ නිරතව සිට ඇති අතර, ඉන් උපයන මුදල් උණ්ඩියල් ක්‍රමය ඔස්සේ හුවමාරු කර ඇති බවද සඳහන්.\nඑලෙස උපයන ලද රුපියල් කෝටියකට ආසන්න මුදලක් සහ මුදල් ගණන් කිරීමේ යන්ත්‍රයක් ද සැකකරුවන් සතුව තිබී සිය භාරයට ගත් බවයි පොලිස් විශේෂ කාර්ය බලකාය සඳහන් කළා.",
       "URL": "https://www.hirunews.lk/332067/උණ්ඩියල්-ක්‍රමයට-හෙරොයින්-ජාවාරමේ-නිරතවූ-සැකකරුවන්-දෙදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=425"
}