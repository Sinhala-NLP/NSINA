{
       "Source": "hirunews",
       "Timestamp": "Sunday, 09 July 2017 - 17:46",
       "Headline": "LTTE හිතවාදීන්ගෙන් ජගත් මහ ලේකම්ට සන්දේශයක්",
       "News Content": "දෙමළ ඊළාම් සංක්‍රාන්ති රජය හෙවත් එල්.ටී.ටී.ඊ. හිතවාදී ටී.ජී.ටී.ඊ. සංවිධානය විසින් ශ්‍රී ලංකාව පිළිබඳ සන්දේශයක් එක්සත් ජාතීන්ගේ මහ ලේකම් අන්තෝනියෝ ගුටේරස් වෙත භාරදී තිබෙනවා.\nපසුගිය සතියේ නිව්යෝක් නුවර ජගත් සංවිධාන මූලස්ථානය ඉදිරිපිට පැවති උද්ඝෝෂනයකින් අනතුරුව එම සන්දේශය භාරදී ඇති බව සඳහන්.\nඑමඟින් ඔවුන් සඳහන් කර ඇත්තේ ශ්‍රී ලංකාවේ සිදුවූ පුද්ගල අතුරුදන්වීම් සම්බන්ධයෙන් ජාත්‍යන්තර විශේෂඥයන්ගේ සහභාගීත්වය සහිතව පරීක්ෂණ පැවැත්විය යුතු බවටයි.\nඒ සඳහා රජයට බල කරමින් කිලිනොච්චියේ දින 100 කට වැඩි කාලයක් ජනතා විරෝධතා පැවති බවද ජගත් මහ ලේකම්වරයා වෙත භාරදුන් ලිපියේ සඳහන්.\nඑහි වැඩිදුරටත් දක්වා ඇත්තේ යුද්ධයෙන් පසු භාරවූ එල්.ටී.ටී.ඊ. සාමාජිකයන්ගේ සංඛ්‍යාව සහ ඔවුන්ට අත්වූ ඉරණම පිළිබඳව මෙතෙක් තොරතුරු හෙළිදරව් වී නොමැති බවයි.\nමේ සම්බන්ධයෙන් තවත් විරෝධතාවක් අතුරුදන්වූවන් පිළිබඳ ජාත්‍යන්තර දිනය යෙදි ඇති අගෝස්තු 30 වනදා සංවිධාන කෙරෙන බවද දෙමළ ඊළාම් සංක්‍රාන්ති රජය හෙවත් ටී.ජී.ටී.ඊ. සංවිධානය ප්‍රකාශ කළා.",
       "URL": "https://www.hirunews.lk/165468/ltte-හිතවාදීන්ගෙන්-ජගත්-මහ-ලේකම්ට-සන්දේශයක්",
       "Category": "Local News",
       "Parent URL": "https://www.hirunews.lk/local-news.php?pageID=4430"
}