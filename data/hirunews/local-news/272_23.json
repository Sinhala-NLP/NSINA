{
       "Source": "hirunews",
       "Timestamp": "Tuesday, 13 June 2023 - 13:27",
       "Headline": "මත්ද්‍රව්‍ය සමඟ දෙදෙනෙක් දැලේ",
       "News Content": "ගල්කිස්ස, රෂ්ටම්වත්ත ප්‍රදේශයේදී අයිස් මත්ද්‍රව්‍ය ග්‍රෑම් 10 මි.ලි. ග්‍රෑම් 50ක් සන්තකයේ තබාගෙන සිටි පුද්ගලයකු අත්අඩංගුවට ගෙන තිබෙනවා.\nඅත්අඩංගුවට ගත් සැකකරු වයස අවුරුදු 35ක් වන රත්මලාන ප්‍රදේශයේ පදිංචිකරුවෙක් වන අතර ඔහු අද (13) ගල්කිස්ස මහේස්ත්‍රාත් අධිකරණයට ඉදිරිපත් කිරීමට නියමිතයි.\nගල්කිස්ස පොලිසිය වැඩිදුර විමර්ශන සිදු කරනවා.\nමේ අතර රාගම දඹුව හන්දියේදී හෙරොයින් ග්‍රෑම් 05 ම්.ලි. ග්‍රෑම් 100ක් ළඟ තබාගෙන සිටි සැකකරුවකු අත්අඩංගුවට ගෙන තිබෙනවා.\nඅත්අඩංගුවට ගත් සැකකරු වයස අවුරුදු 39ක රාගම ප්‍රදේශයේ පදිංචිකරුවෙක්.\nඔහු අද (13) වැලිසර මහේස්ත්‍රාත් අධිකරණයට ඉදිරීපත් කිරීමට නියමිත අතර රාගම පොලිසිය වැඩිදුර විමර්ශන සිදු කරනු ලබනවා.",
       "URL": "https://www.hirunews.lk/337803/මත්ද්‍රව්‍ය-සමඟ-දෙදෙනෙක්-දැලේ",
       "Category": "Local News",
       "Parent URL": "https://www.hirunews.lk/local-news.php?pageID=272"
}