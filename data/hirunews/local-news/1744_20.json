{
       "Source": "hirunews",
       "Timestamp": "Thursday, 19 August 2021 - 8:06",
       "Headline": "ගුරු වැටුප් විෂමතා ගැන අනු කමිටු වාර්තාව හෙට-විසඳුම් නැත්නම් අරගලය දිගට ම",
       "News Content": "වැටුප් විෂමතා ගැටලුව ගැන සාකච්ඡාවට පත් කළ අමාත්‍ය අනුකමිටුවෙන් පිළිගත හැකි විසඳුමක් ඉදිරිපත් නො කළහොත් අරගලය තවදුරටත් ඉදිරියට ගෙන යන බව ගුරු - විදුහල්පති වෘත්තීය සමිති එකමුතුව පවසනවා.\nසිය ගැටලු සම්බන්ධයෙන් ගුරු-විදුහල්පති වෘත්තීය සමිති නියෝජිතයන් ඊයේ අමාත්‍ය අනු කමිටුව සමඟ අවසන් වරට සාකච්ඡා කරනු ලැබුවා.\nඒ, එම අනු කමිටුවේ සාමාජික අමාත්‍ය විමල් වීරවංශගේ නිවසේදි යි.\nඑහි දී අමාත්‍ය අනුකමිටුවේ වාර්තාව ලබන සිකුරාදා රජයට ලබාදෙන බව දැනුම් දී ඇති බවයි එම සාකච්ජාවට එක් වූ වෘත්තීය සමිති නියෝජිතයන් පෙන්වා දෙන්නේ.\nමේ අතර, වැටුප් ගැටලුව මුල්කරගනිමින් ගුරුවරුන් ආරම්භ කර ඇති ඔන්ලයින් ඉගැන්වීම්වලින් ඉවත් වීමේ වෘත්තීය ක්‍රියාමාර්ගයට අදට දින 39ක් ගතවනවා.",
       "URL": "https://www.hirunews.lk/280076/ගුරු-වැටුප්-විෂමතා-ගැන-අනු-කමිටු-වාර්තාව-හෙට-විසඳුම්-නැත්නම්-අරගලය-දිගට-ම",
       "Category": "Local News",
       "Parent URL": "https://www.hirunews.lk/local-news.php?pageID=1744"
}