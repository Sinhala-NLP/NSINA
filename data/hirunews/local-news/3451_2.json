{
       "Source": "hirunews",
       "Timestamp": "Sunday, 17 March 2019 - 9:17",
       "Headline": "පොලිස් රාජකාරියට බාධා කළ 5ක් අත්අඩංගුවට",
       "News Content": "යාපනය - අරියාලේ ප්‍රදේශයේ නීතිවිරෝධී වැලි කැණීම් සිදුකරමින් සිටි පුද්ගලයන් පිරිසක් අත්අඩංගුවට ගැනීමට යාමේදී පොලිස් නිලධාරීන්ගේ රාජකාරියට බාධා කළ සැකකරුවන් පස්දෙනෙකු අත්අඩංගුවට ගෙන තිබෙනවා.\nඊයේ පස්වරුවේ එම පිරිස වැලි ජාවාරමේ නිරතවූ සැකකරුවන් මුදාගැනීමට තැත් කර පොලිස් විශේෂ කාර්ය බලකා නිලධාරීන්ට පහරදීමක් සිදුකර ඇති බවයි පොලිස් මාධ්‍ය ප්‍රකාශක කාර්යාලය සඳහන් කළේ.\nපසුව සිද්ධියට සම්බන්ධ පිරිමි පුද්ගලයින් දෙදෙනෙකු සහ කාන්තාවන් තුන්දෙනෙකු අත්අඩංගුවට ගෙන තිබෙනවා.\nවැලි පැටවීමට පැමිණි ට්‍රැක්ටරයක් සහ යතුරුපැදියක් ද පොලිස් භාරයට ගැනුනා.\nඅත්අඩංගුවට ගත් සැකකරුවන් යාපනය - අරියාලේ ප්‍රදේශයේම පදිංචි වයස අවුරුදු 18 ත් 34 ත් අතර වයස්වල පසුවන්නන්.\nඔවුන් අද යාපනය මහේස්ත්‍රාත් අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/212554/පොලිස්-රාජකාරියට-බාධා-කළ-5ක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3451"
}