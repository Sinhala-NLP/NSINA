{
       "Source": "hirunews",
       "Timestamp": "Wednesday, 22 December 2021 - 16:54",
       "Headline": "නිධන් හෑරීමට දැරූ තැතක් පොලිස් ඇසට හසු වේ",
       "News Content": "අනුරාධපුර දිස්ත්‍රික්කයේ මොරගොඩ පොලිස් වසමේ රිටිගල රක්ෂිතය සහ පූජා භූමිය පිහිටි කලාපයේ ඇති ගම්මානයක් ලෙස කළුඔබේ ගම්මානය හැඳින්වෙනවා.\nපුද්ගලයින් පිරිසක් විසින් මෙම ගම්මානයේ නිවසක් පිටිපස නිධන් හෑරීමේ කටයුත්තක නිරත වන බවට මොරගොඩ පොලීසියට ලද තොරතුරක් මත වැටලීමක් සිදු කරනු ලැබුවා.\nඅප ප්‍රාදේශීය වාර්තාකරු සඳහන් කළේ, පොලිසිය විසින් අදාළ ස්ථානයට යන අවස්ථාවේ දී සැකකරුවන් පලා ගොස් ඇති අතර, කෙසේවෙතත් නිධන් හෑරීමට යොදා ගත් උපකරණ මේ වනවිට පොල්සි භාරයට ගෙන ඇති බවයි.\nකෙසේ වෙතත්, මෙතෙක් සිද්ධියට සම්බන්ධ සැකකරුවන් අත් අඩංගුවට ගැනීමට මොරගොඩ පොලීසියට හැකියාව ලැබී නැහැ.",
       "URL": "https://www.hirunews.lk/291837/නිධන්-හෑරීමට-දැරූ-තැතක්-පොලිස්-ඇසට-හසු-වේ",
       "Category": "Local News",
       "Parent URL": "https://www.hirunews.lk/local-news.php?pageID=1476"
}