{
       "Source": "hirunews",
       "Timestamp": "Monday, 21 August 2023 - 9:53",
       "Headline": "මෝටර් රථයක් සහ ත්‍රිරෝද රථයක් මුහුණට මුහුණ ගැටි අයකුට බරපතළයි",
       "News Content": "මෝටර් රථයක් සහ ත්‍රිරෝද රථයක් ඊයේ (20) හැටන් - නුවරඑළිය ප්‍රධාන මාර්ගයේ කොටගල නගර මධ්‍යයේදි මුහුණට මුහුණ ගැටිමෙන් ත්‍රිරෝද රථයේ රියැදුරා බරපතළ තුවාල ලබා රෝහල් ගත කර තිබෙනවා.\nබරපතළ තුවාල ලැබූ ත්‍රිරෝද රථයේ රියැදුරා කොටගල ප්‍රාදේශිය රෝහල වෙත ඇතුළත් කිරිමෙන් පසු වැඩිදුර ප්‍රතිකාර සඳහා දික්ඔය මුලික රෝහල වෙත යොමු කර ඇති බවයි පොලිසිය පවසන්නේ.\nමෙම අනතුර සිදු වී ඇත්තේ ඊයේ පස්වරු 6 ට පමණ බවයි වාර්තා වන්නේ.\nනුවරඑළිය සිට හැටන් දක්වා අධික වේගයෙන් ධාවනය කර ඇති මෝටර් රථය ඉදිරියෙන් එම දිශාවටම ධාවනය කළ බවුසර් රථයක් අපරික්ෂාකාරී ලෙස ඉස්සර කිරිමට උත්සාහ කිරිමේදී හැටන් සිට තලවකැලේ දක්වා ප්‍රතිවිරුද්ධ දිශාවෙන් ධාවනය වූ ත්‍රිරෝද රථයේ ගැටි මෙම අනතුර සිදු වී ඇති බව අනතුර පිළිබඳව පරික්ෂණ පවත්වන දිඹුල පතන පොලිසිය පවසනවා.\nඅනතුරෙන් ත්‍රිරෝද රථයට සහ මෝටර් රථයට දැඩි අලාභ හානි සිදු වි ඇති අතර, මෝටර් රථයේ රියැදුරා දිඹුල පතන පොලිසිය විසින් සැකපිට අත්අඩංගුවට ගෙන තිබෙනවා.\nපසුගිය සති කිහිපය තුළ හැටන් නුවරඑළිය ප්‍රධාන මාර්ගයේ දිඹුල පොලිස් වසමේ රිය අනතුරු ගණනාවක් සිදු වූ අතර, එම අනතුරට හේතුව වි ඇත්තේ වාහනවල අධික වේගය සහ අපරික්ෂාකාරි රිය ධාවනය බවයි දිඹුල පතන පොලිසියේ නිලධාරීන් කියා සිටියේ.",
       "URL": "https://www.hirunews.lk/345553/මෝටර්-රථයක්-සහ-ත්‍රිරෝද-රථයක්-මුහුණට-මුහුණ-ගැටි-අයකුට-බරපතළයි",
       "Category": "Local News",
       "Parent URL": "https://www.hirunews.lk/local-news.php?pageID=84"
}