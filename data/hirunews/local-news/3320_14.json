{
       "Source": "hirunews",
       "Timestamp": "Monday, 03 June 2019 - 13:06",
       "Headline": "රතන හිමියන්ගේ ගැටළුවට මැදිහත් වන්නැයි අස්ගිරි - මල්වතු නාහිමිවරුන්ට ඒකාබද්ධයෙන් ඉල්ලීමක්",
       "News Content": "උපවාසයේ නිරත පූජ්‍ය අතුරලියේ රතන හිමියන්ගේ ඉල්ලීම් ඉටුකර ගැනීම සඳහා මැදිහත්වන ලෙස අස්ගිරි පාර්ශවයේ මහනාහිමියන්ගෙන් ඉල්ලා සිටි බව ඒකාබද්ධ විපක්ෂයේ පාර්ලිමේන්තු මන්ත්‍රී මහින්දානන්ද අලූත්ගමගේ ප්‍රකාශ කළා.\nඔහු මේ බව කියා සිටියේ අස්ගිරි මහා විහාරයේදී ඊයේ උන්වහන්සේ බැහැ දැකීමෙන් අනතුරුවයි.\nමෙම අවස්ථාවට පාර්ලිමේන්තු මන්ත්‍රී බන්දුල ගුණවර්ධන ද එක්ව සිටියා.\nමේ අතර බුද්ධශාසන අමාත්‍ය ගාමිණී ජයවික්‍රම පෙරේරා, අමරපුර මහා නිකායේ උත්තරීතර මහා නායක අග්ගමහා පණ්ඩිත පූජ්‍ය කොටුගොඩ ධම්මාවාස හිමියන් අද බැහැදුටුවා.\nරටේ වර්තමාන තත්වය සහ පැන නැගී ඇති ගැටළු පිළිබඳවත්, පොසොන් උත්සවය සම්බන්ධයෙනුත් එහිදී සාකච්ඡා කළ බවයි  අමාත්‍යවරයා කියා සිටියේ.",
       "URL": "https://www.hirunews.lk/217628/රතන-හිමියන්ගේ-ගැටළුවට-මැදිහත්-වන්නැයි-අස්ගිරි-මල්වතු-නාහිමිවරුන්ට-ඒකාබද්ධයෙන්-ඉල්ලීමක්",
       "Category": "Local News",
       "Parent URL": "https://www.hirunews.lk/local-news.php?pageID=3320"
}