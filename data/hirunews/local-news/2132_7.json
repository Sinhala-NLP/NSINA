{
       "Source": "hirunews",
       "Timestamp": "Monday, 22 February 2021 - 7:44",
       "Headline": "නකල්ස් - වල් දර්ශක රකින්නැයි පරිසරවේදීන්ගෙන් ඉල්ලීමක්",
       "News Content": "නකල්ස් කලාපයේ පවතින වල් බෝග දර්ශක සම්බන්ධයෙන් විධිමත් පරීක්ෂණයක් සිදුකළ යුතු බව පරිසර සංවිධාන පවසනවා.\nඅදාළ කලාපය ආශ්‍රිතව වල් ගම්මිරිස්, වල් ඉඟුරු, වල් කහ වැනි ශාක රැසක් මගින් වැඩි දියුණු කළ ප්‍රභේද රැසක් නිර්මාණය කළ හැකි බවයි එම සංවිධාන සඳහන් කරන්නේ.\nවර්තමානයේ වගා කෙරෙන බොහෝ බෝගවල මුල් පැවැත්ම වල් දර්ශක ලෙස අන්තර්ගත බව උද්භිද විද්‍යාඥයන්ගේ මූලික අදහසයි.\nක්‍රමානුකූලව කෘෂි යුගයට පිවිසීමේදී එම වල් බෝග, ප්‍රභේදගත බෝග ලෙස වර්ධනය වී තිබෙනවා.\nවිෂම පාරිසරික තත්ත්වයන්ට ඔරොත්තුදීමේ හැකියාවක් මුලදී වල් බෝග ලෙස පැවති වගාවන්ට පැවතීම ද විශේෂත්වයක්.\nනිසි අධ්‍යයනයක් නොකළහොත් ඒවා විවිධ තර්ජනයන්ට ලක්වීම වළක්වා ගත නොහැකි බව පරිසර සංවිධානවල අදහසයි.",
       "URL": "https://www.hirunews.lk/263296/නකල්ස්-වල්-දර්ශක-රකින්නැයි-පරිසරවේදීන්ගෙන්-ඉල්ලීමක්",
       "Category": "Local News",
       "Parent URL": "https://www.hirunews.lk/local-news.php?pageID=2132"
}