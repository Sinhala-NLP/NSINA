{
       "Source": "hirunews",
       "Timestamp": "Friday, 02 December 2022 - 11:58",
       "Headline": "බණ්ඩි පොහොර නෞකාවක් අද රාත්‍රියේ දිවයිනට",
       "News Content": "මෙවර මහ කන්නයේ වී වගාව සඳහා අත්‍යවශ්‍ය පොහොර විශේෂයක් වන මියුරේට් ඔෆ් පොටෑෂ් හෙවත් බණ්ඩි පොහොර මෙටි්‍රක් ටොන් 41,876ක් රැගත් නෞකාවක් අද රාත්‍රියේ කොළඹ වරායට ළඟාවීමට නියමිතයි.\nඑම බණ්ඩි පොහොර තොගය ගොඩබෑම හෙට පස්වරුවේ සිදු කිරීමට කටයුතු යොදා ඇති බවයි කෘෂිකර්ම අමාත්‍ය මහින්ද අමරවීර ප්‍රකාශ කළේ.\nමේ අතර එක්සත් ජාතීන්ගේ ආහාර හා කෘෂිකර්ම සංවිධානය මෙරට දිස්ත්‍රික්ක අටක වෙසෙන අඩු ආදායම්ලාභී ගොවි පවුල් සඳහා ලබාදීමට නියමිත පොහොර මෙටි්‍රක් ටොන් 9,000ක් රැගත් නෞකාවක් අද (02) උදෑසන කොළඹ වරායට ළඟා වුණා.\nමේ වනවිට එම පොහොර ගොඩබෑමේ කටයුතු ආරම්භ කර තිබෙනවා.",
       "URL": "https://www.hirunews.lk/321784/බණ්ඩි-පොහොර-නෞකාවක්-අද-රාත්‍රියේ-දිවයිනට",
       "Category": "Local News",
       "Parent URL": "https://www.hirunews.lk/local-news.php?pageID=693"
}