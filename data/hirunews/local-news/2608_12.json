{
       "Source": "hirunews",
       "Timestamp": "Sunday, 05 July 2020 - 21:27",
       "Headline": "බ්‍රසීලයේ අපජලයෙහි පසුගිය නොවැම්බරයේ කොරෝනා තිබූ බවට හෙළිවෙයි",
       "News Content": "ගෝලීය වසංගතයක් බවට පත්ව ඇති කොවිඞ් නයින්ටීන් හෙවත් නව කොරෝනා වෛරසය පසුගිය වසරේ නොවැම්බර් මාසයේ බ්‍රසීලයේ අපජල නළ මාර්ග ආශ්‍රිතව තිබී ඇති බව නවතම අධ්‍යයනයකින් අනාවරණ වී තිබෙනවා.\nඑරට විශ්වවිද්‍යාලයක් මගින් සිදුකළ අධ්‍යයනයකිනුයි මේ බව අනාවරණ කර ඇත්තේ.\n2019 වසරේ ඔක්තෝම්බර් මස 30 සහ මෙම වසරේ මාර්තු 4 දක්වා කාලය තුළ බ්‍රසීලයේ නගර කිහිපයක අපජල නළ මාර්ගවලින් සාම්පල ලබාගෙන අදාළ අධ්‍යයනය සිදුකර තිබෙනවා.\nඒ අනුව අනාවරණ වී ඇත්තේ බ්‍රසීලයේ විශාලතම  නගරය වන සැන්ටා කැටරිනා හි අපජල සාම්පල අතර කොරෝනා වෛරසය පසුගිය වසරේ නොවැම්බර් මාසයේ තිබී ඇති බවටයි.",
       "URL": "https://www.hirunews.lk/244772/බ්‍රසීලයේ-අපජලයෙහි-පසුගිය-නොවැම්බරයේ-කොරෝනා-තිබූ-බවට-හෙළිවෙයි",
       "Category": "Local News",
       "Parent URL": "https://www.hirunews.lk/local-news.php?pageID=2608"
}