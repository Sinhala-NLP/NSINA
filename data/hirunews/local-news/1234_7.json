{
       "Source": "hirunews",
       "Timestamp": "Tuesday, 12 April 2022 - 20:30",
       "Headline": "විදෙස්ගතව සිටින ශ්‍රී ලාංකිකයන්ට දැනුම්දීමක් (වීඩියෝ)",
       "News Content": "විදේශ රටවල සිට මුදල් එවීමේදී මෙරට බැංකු පද්ධතිය භාවිත කරන ලෙසට මහබැංකු අධිපති ආචාර්ය නන්දලාල් වීරසිංහ විදේශයන් හි සිටින ශ්‍රී ලාංකිකයින්ගෙන් ඉල්ලීමක් කරනු ලැබුවා.\nකොළඹ අද පැවති මාධ්‍ය හමුවකට එක්වෙමින් මහබැංකු අධිපතිවරයා කියා සිටියේ කළු කඩ වෙළඳාම හරහා අක්‍රමවත් ක්‍රමවේදයන් ඔස්සේ විදේශ මුදල් මෙරටට එවීමට කටයුතු නොකරන ලෙසයි.\nමේ අතර, ශ්‍රී ලංකාව විසින් ගෙවීමට නියමිත සියළුම විදේශීය ණය පියවීම් තාවකාලිකව අත්හිටුවීමට ගෙන ඇති තීරණය සම්බන්ධයෙන් ජාත්‍යන්තර මාධ්‍ය ක්ෂණිකව විශාල ප්‍රසිද්ධියක් ලබාදී තිබෙනවා.\nරොයිටර් පුවත් සේවය සහ ප්‍රංශ පුවත් සේවය මගින් පළ කළ මේ පිළිබද වාර්තා එන්.ඩී.ටී.වී, හින්දුස්ථාන් ටයිම්ස්, ටයිම්ස් ඔෆ් ඉන්දියා ඇතුළු සියළුම ඉන්දීය පුවත්පත්වල විශාල ප්‍රසිද්ධියක් ඒ සඳහා ලබාදී තිබෙනවා.\nමේ අතර, ණය පැහැර හැරීම සහ මුදල් අවප්‍රමාණය වීම පිළිබඳව සොයා බැලීම සඳහා තේරීම් කාරක සභාවක් කැඳවන ලෙසට එක්සත් ජාතික පක්ෂය අද රජයෙන් ඉල්ලීමක් කළා.",
       "URL": "https://www.hirunews.lk/301839/විදෙස්ගතව-සිටින-ශ්‍රී-ලාංකිකයන්ට-දැනුම්දීමක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1234"
}