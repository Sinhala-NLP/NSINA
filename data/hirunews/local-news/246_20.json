{
       "Source": "hirunews",
       "Timestamp": "Thursday, 22 June 2023 - 13:19",
       "Headline": "අතුරුදන් වූ අම්පාරේ සිසුවියන් තවමත් හමුවී නැහැ",
       "News Content": "අම්පාර - ඉගිනියාගල පොල්වත්ත ප්‍රදේශයේ දී අතුරුදන් වූ පාසල් සිසුවියන් දෙදෙනා සොයා තවදුරටත් පොලීසිය විමර්ශන සිදුකරනවා.\nඔවුන් අතුරුදන් වී සතියක අධික කාලයක් ගත වුව ද, මේ දක්වා කිසිදු තොරතුරක් ලැබී නොමැති බවයි පොලීසිය සදහන් කළේ.\nපොල්වත්ත ප්‍රදේශයේ පදිංචි මෙම පාසල් සිසුවියන් දෙදෙනා ඉකුත් 15 වැනිදා සිට අතුරුදන්ව ඇති බවට ඔවුන්ගේ දෙමාපියන් පොලීසියට පැමිණිලි කර තිබුණා.\nඉගිනියාගල - පොල්වත්ත මහා විද්‍යාලයේ ඉගෙනුම ලබන මෙම සිසුවියන් දෙදෙනා 15 හැවිරිදි වියේ පසුවනවා.",
       "URL": "https://www.hirunews.lk/338706/අතුරුදන්-වූ-අම්පාරේ-සිසුවියන්-තවමත්-හමුවී-නැහැ",
       "Category": "Local News",
       "Parent URL": "https://www.hirunews.lk/local-news.php?pageID=246"
}