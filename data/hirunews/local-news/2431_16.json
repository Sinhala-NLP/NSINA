{
       "Source": "hirunews",
       "Timestamp": "Friday, 25 September 2020 - 10:40",
       "Headline": "බොලිවුඩ් තරු රැසක් ඉන්දීය මත්ද්‍රව්‍ය පාලන කාර්යාංශයේ විමර්ශනයට",
       "News Content": "යොවුන් සිනමා නළු සුෂාන්ත් රාජ්පුත්ගේ දිවි හානිකරගැනීමේ සිද්ධියෙන් පසු ආරම්භ වූ ඉන්දීය මත්ද්‍රව්‍ය පාලන කාර්යාංශයේ විමර්ශන සඳහා බොලිවුඩ් තරු රැසක් මේ වනවිට මුම්බායි නුවරට පැමිණ තිබෙනවා.\nඔවුන් ප්‍රශ්න කිරීම සඳහා කැඳවනු ලැබුවේ සුෂාන්ත්ගේ අවසන් සමයේ පෙම්වතිය වූ රියා චක්‍රබෝර්තිගේ දුරකථනයෙන් ලබාගත් වට්ස්ඇප් සංවාදවලින් අනාවරණ කරගනු ලැබූ කරුණු අනුවයි.\nසුෂාන්ත් රාජ්පුත්ට මත්ද්‍රව්‍ය ලබාදුන් බවට රියා සහ ඇගේ සොහොයුරු ෂෝවික් ඇතුලු 15 දෙනෙකු මේ වනවිට රක්ෂිත බන්ධනාගාරයේ පසුවනවා.\nවිමර්ශන සඳහා කැඳවනු ලැබූ දීපිකා පදුකෝන් සහ ඇයගේ සැමියා වන රන්වීර් සිං, ගෝව සිට ඊයේ මුම්බායි වෙත ගුවනින් පැමිණි අවස්ථාවේ මාධ්‍ය, ඔවුන් ලුහුබැද පැමිණි බව සඳහන්.\nඊට අමතරව සාරා අලි ඛාන්, ෂාරදා කපූර් සහ රකුල් ප්‍රීත් සිං ද ඉන්දීය මත්ද්‍රව්‍ය පාලන කාර්යාංශය විසින් ප්‍රශ්න කිරීම සඳහා කැඳවා තිබෙනවා.",
       "URL": "https://www.hirunews.lk/251058/බොලිවුඩ්-තරු-රැසක්-ඉන්දීය-මත්ද්‍රව්‍ය-පාලන-කාර්යාංශයේ-විමර්ශනයට",
       "Category": "Local News",
       "Parent URL": "https://www.hirunews.lk/local-news.php?pageID=2431"
}