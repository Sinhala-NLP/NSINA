{
       "Source": "hirunews",
       "Timestamp": "Saturday, 07 May 2022 - 9:08",
       "Headline": "ගෑස් ඉල්ලා වීදි බැසි ජනතාවගෙන් මීගමුව - මහබාගේ හිරවෙයි (වීඩියෝ)",
       "News Content": "කොළඹ - මීගමුව ප්‍රධාන මාර්ගය අවහිර වී තිබෙනවා.\nඒ මේ වනවිට (06) මහබාගේ මංසන්ධිය අසල මග හරස් කරමින් පැවැත්වෙන විරෝධතාවක් හේතුවෙන්.\nමෙම විරෝධතාවේ දී ජනතාවගේ ඉල්ලීම වන්නේ තමන් හට වහාම එල්.පී. ගෑස් ලබාදීමට කටයුතු කරන ලෙසයි.\nරට තුළ පවතින දැඩි ඩොලර් හිඟයෙ හේතුවෙන් මේ වනවිට බලශක්ති අර්බුද මෙන්ම අත්‍යවශ්‍ය ඖෂධ සහ ආහාරපානවල හිඟතාවක් හටගෙන තිබෙනවා.\nමේ හේතුවෙන් ඊයේ (05) දිනයේ දී 69 වසරකට පසුව මෙරට දේශපාලනයට එරෙහිව ඇති වූ දෙවැනිම හර්තාල් ව්‍යාපාරය ද පැවැත්වුණා.\nජනතාව වීදි බැස පවතින රජයට සහ පාර්ලිමේන්තුවේ 225 දෙනාටම සිය තනතුරුවලින් ඉවත්ව ගෙදර යන ලෙස බලකරමිනුයි මෙම අරගල පවත්වන්නේ.",
       "URL": "https://www.hirunews.lk/303711/ගෑස්-ඉල්ලා-වීදි-බැසි-ජනතාවගෙන්-මීගමුව-මහබාගේ-හිරවෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1186"
}