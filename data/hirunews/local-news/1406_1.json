{
       "Source": "hirunews",
       "Timestamp": "Sunday, 23 January 2022 - 9:59",
       "Headline": "STF මෙහෙයුමට හසු වූ ගජමුතු (ඡායාරූප)",
       "News Content": "විශේෂ කාර්ය බලකාය කලවංචිකුඩි කඳවුරේ නිලධාරින්ට; වාලච්චේන යුද හමුදා කඳවුරේ බුද්ධි අංශයේ නිලධාරින්ගෙන් ලද තොරතුරකට අනුව ඊයේ (22) පස්වරුවේ සිදු කළ මෙහෙයුමක දී මෙරට නිෂ්පාදිත වෙඩි බෙහෙත් කොටන තුවක්කු 08ක් සොයාගෙන තිබෙනවා.\nසන්දිවේලි පොලිස් වසමේ සිරිදයන්ගල් ප්‍රදේශයේ දී සිදු කළ මෙම මෙහෙයුමේ දී සැකකරුවන් රහිත ව අදාළ තුවක්කු සොයා ගත් බවයි වාර්තා වන්නේ.\nමෙම දේශීය තුවක්කු සොයා ගැනුණේ ගල් ගුහාවක සඟවා තිබියදීයි.\nකෙසේවෙතත්, සිද්ධිය සම්බන්ධයෙන් වැඩිදුර විමර්ශන කටයුතු සඳහා අදාළ තුවක්කු 08 විශේෂ කාර් ය බලකාය විසින් සන්දිවේලි පොලීසිය වෙත භාර දී තිබෙනවා.\nමේ අතර, ගජමුතු සන්තකයේ තබාගෙන අලෙවි කිරීමට තැත් කළ පුද්ගලයකු විශේෂ කාර්ය බලකාය නිලධාරීන් විසින් අත් අඩංගුවට ගෙන තිබෙනවා.\nමුලතිව් කඳවුරේ කඳවුර නිලධාරීන් කණ්ඩායමක් විසින් ඊයේ (22) මුලතිව් පොලිස් වසමේ ඕසන් පාර්ක් හෝටලය අසල දී මෙම වැටලීම සිදු කරනු ලැබුවා.\nමෙලෙස අත් අඩංගුවට ගත් සැකකරු එල්ලක්කල ප්‍රදේශයේ පදිංචි වයස අවුරුදු 48 ක අයෙක්.\nඅත්අඩංගුවට ගත් ගජමුතුවලට අමතරව වලංගු රියදුරු බලපත්‍රයක්, ජාතික හැඳුනුම්පතක්, මුදල් පසුම්බියක් සහ ජංගම දූරකථනයක් ද පොලිස් භාරයට ගැනුණා.",
       "URL": "https://www.hirunews.lk/294842/stf-මෙහෙයුමට-හසු-වූ-ගජමුතු-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=1406"
}