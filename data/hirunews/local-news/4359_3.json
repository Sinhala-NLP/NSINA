{
       "Source": "hirunews",
       "Timestamp": "Tuesday, 22 August 2017 - 16:10",
       "Headline": "රසායන විද්‍යා අත්පත්‍රිකාවට අත්අඩංගුවට ගත් තුන්දෙනා රිමාන්ඩ්",
       "News Content": "මෙවර උසස් පෙළ විභාගයේ රසායන විද්‍යා ප්‍රශ්ණ පත්‍රයට අදාළ අත් පත්‍රිකා බෙදා හැරීමේ සිද්ධියට අදාළ ටියුෂන් ගුරුවරයාගේ පියා සහ සහෝදරයා ඇතුලු සැකකරුවන් තුන්දෙනා ලබන 30 වනදා දක්වා රක්ෂිත බන්ධනාගාර ගතකර තිබෙනවා.\nගම්පහ මහේස්ත්‍රාත් අධිකරණයයි නියෝගය ලබාදුන්නේ.\nගම්පහ ප්‍රදේශයේ බාලිකා පාසලක් ඉදිරිපිට මාර්ගයේදී විභාගය අවසන් කර පැමිණෙන සිසුන් වෙත සැකකරුවන් අදාළ අත් පත්‍රිකා බෙදා දී තිබුනා.\nසැකකරුවන් අතර සිද්ධියට අදාළ ටියුෂන් ගුරුවරයාගේ පියා සහ සහෝදරයා මෙන්ම අත් පත්‍රිකා යතුරුලියනය කරන ලද මුද්‍රණාලයක හිමිකරු ද වනවා.\nමේ අතර මෙම සිද්ධියට අදාළ පරීක්ෂණ අපරාධ පරීක්ෂණ දෙපාර්තමේන්තුව වෙත භාරදී තිබෙනවා.\nසැකකාර ගුරුවරයා මේවන විට ප්‍රදේශයෙන් පලාගොස් ඇති අතර ඔහු සොයා විමර්ශණ ක්‍රියාත්මකයි.\nසැකකාර පියා සහ සොහොයුරා ලබන 30 වනදා හඳුනාගැනීමේ පෙරට්ටුවකට ඉදිරිපත් කරන ලෙසයි ගම්පහ මහේස්ත්‍රාත් ඩී.ඒ.රුවන්පතිරණ අද වැඩිදුරටත් නියෝග කර ඇත්තේ.",
       "URL": "https://www.hirunews.lk/169081/රසායන-විද්‍යා-අත්පත්‍රිකාවට-අත්අඩංගුවට-ගත්-තුන්දෙනා-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=4359"
}