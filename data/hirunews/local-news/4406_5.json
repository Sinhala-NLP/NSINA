{
       "Source": "hirunews",
       "Timestamp": "Monday, 24 July 2017 - 15:46",
       "Headline": "උතුරේ විනිසුරු, නීතීඥ වර්ජනය මැද යාපනයේ විද්‍යා ඝාතන නඩුව විභාගයට (ඡායාරූප)",
       "News Content": "යාපනය මහාධිකරණ විනිසුරු එම්. ඉලංචේලියන්ට වෙඩි තැබීමට උත්සාහ කිරීමට විරෝධය පළ කරමින් උතුර පළාත් විනිසුරුවරුන් වර්ජනයක නිරත වුව ද විද්‍යා දැරිය ඝාතනයේ නඩුව අද දින විභාගයට ගත් බව අප වාර්තාකරු සඳහන් කළා.\nයාපනය මහාධිකරණයේදී එම නඩුව සලකා බැලෙන අතර, ඒ සදහා විනිසුරු එම්. ඉලංචේලියන් ද සහභාගි වී සිටි බවයි එහි සිටින අප වාර්තාකරු සදහන් කළේ.\nවිද්‍යා ඝාතන නඩුවේ විනිසුරුවරයෙකු වූ එම්. ඉලංචේලියන් ගමන් කළ රථයට ආරක්ෂාව සපයමින් ඊට පිටුපසින් ගමන් කළ පොලිස් යතුරුපැදියට වෙඩි ප්‍රහාරයක් එල්ල වූයේ පෙරේදා පස්වරුවේදීයි.\nඉන් යතුරුපැදියේ ගමන් කළ පොලිස් සැරයන් සරත් ප්‍රේමචන්ද්‍ර මියගිය අතර අනෙක් පොලිස් කොස්තාපල්වරයා තුවාල ලැබුවා.\nසිද්ධිය සම්බන්ධයෙන් පුද්ගලයන් දෙදෙනෙකු පසුව අත්අඩංගුවට ගනු ලැබූ අතර ඔවුන්ගෙන් දීර්ඝ ලෙස ප්‍රශ්ණ කිරීම් සිදු කරමින් පවතිනවා.\nඡායාරූප - වව්නියාව රොමේෂ් මධුසංක, මාධව කුලසූරිය, දිනසේන රතුගමගේ",
       "URL": "https://www.hirunews.lk/166658/උතුරේ-විනිසුරු-නීතීඥ-වර්ජනය-මැද-යාපනයේ-විද්‍යා-ඝාතන-නඩුව-විභාගයට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4406"
}