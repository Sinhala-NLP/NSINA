{
       "Source": "hirunews",
       "Timestamp": "Monday, 10 June 2019 - 13:17",
       "Headline": "දිවයින පුරා පාසල්වල පොසොන් පොහොය නිමිත්තෙන් වැඩසටහන් මාලාවක්",
       "News Content": "එළඹෙන පොසොන් පොහොය නිමිත්තෙන් දිවයින පුරා පාසල්වල වැඩසටහන් මාලාවක් ආරම්භ කිරීමට අධ්‍යාපන අමාත්‍යාංශය තීරණය කර තිබෙනවා.\nඊට අදාළ චක්‍රලේඛයද මේ වනවිට නිකුත් කර ඇති අතර, ඒ සම්බන්ධයෙන් පළාත් අධ්‍යාපන ලේකම්වරුන් සහ පළාත්, කලාප හා කොට්ඨාශ අධ්‍යාපන අධ්‍යක්‍ෂවරුන් මෙන්ම පරිවේණාධිපති වහන්සේලා සහ විදුහල්පතිවරුන් දැනුවත් කර ඇති බව සඳහන්.\nඑම වැඩසටහන් මාලාව ලබන 12වනදා සිට 16 වනදා දක්වා ක්‍රියාත්මකයි.\nඒ යටතේ මේ මස 12 වනදා මහින්දාගමනය අනුස්මරණය කිරීම සඳහා පාසල් පරිශ්‍රය බෞද්ධ කොඩිවලින් සැරසීම, අසරණයන්ට පිහිටවීම මුල් කරගනිමින් වැඩසටහන් ක්‍රියාත්මක කරන ලෙසත් 14 වනදා ශීල ව්‍යාපාර ක්‍රියාත්මක කරන ලෙසත් දැනුම් දී තිබෙනවා.\nඑමෙන්ම ලබන 15 සහ 16 ආමිස සහ ප්‍රතිපත්ති පූජාවල යෙදෙන ලෙසද අධ්‍යාපන අමාත්‍යාංශය නිවේදනයක් නිකුත් කරමින් ප්‍රකාශ කළා.",
       "URL": "https://www.hirunews.lk/218098/දිවයින-පුරා-පාසල්වල-පොසොන්-පොහොය-නිමිත්තෙන්-වැඩසටහන්-මාලාවක්",
       "Category": "Local News",
       "Parent URL": "https://www.hirunews.lk/local-news.php?pageID=3308"
}