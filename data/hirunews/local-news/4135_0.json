{
       "Source": "hirunews",
       "Timestamp": "Tuesday, 09 January 2018 - 12:30",
       "Headline": "උසස් පෙළ විශිෂ්ඨයින් ජනපති හමුවෙයි (ඡායාරූප)",
       "News Content": "2017 උසස් පෙළ විභාගයෙන් විශිෂ්ඨ දක්ෂතා දැක්වූ මාතර සුජාතා විද්‍යාලයේ සහ මාතර මහින්ද රාජපක්ෂ විද්‍යාලයේ සිසු සිසුවියන් අද ජනාධිපති මෛත්‍රීපාල සිරිසේන හමුවුණා.\nඑම දරුවන්ගේ දක්ෂතා අගය කළ ජනාධිපතිවරයා ඔවුන්ට සිය සුභාශිංෂන පිළිගන්වා ඇති අතර, ඉදිරි අධ්‍යාපන කටයුතු සාර්ථක කර ගැනීම සඳහාද ආශීර්වාද කර තිබෙනවා.\nමාතර සුජාතා විද්‍යාලයෙන් මෙවර උසස් පෙළ විභාගයට පෙනී සිට ජීව විද්‍යා අංශයෙන් දිවයිනේ ප්‍රථම ස්ථානය දිනූ දිලිනි සඳුනිකා, වාණිජ අංශයෙන් ප්‍රථම ස්ථානය දිනූ එස්.ඒ.දුලානි රසන්තිකා, කලා අංශයෙන් සිව්වන ස්ථානය දිනූ උචිනි ෂිහාරා යන සිසුවියන් මෙන්ම මාතර මහින්ද රාජපක්ෂ විද්‍යාලයෙන් උසස් පෙළ ඉංජිනේරු තාක්ෂණවේදය විෂය යටතේ දිවයිනේ ප්‍රථම ස්ථානය දිනූ පාරමී ප්‍රසාදි සිසුවිය සහ ජෛව පද්ධති තාක්ෂණවේදයෙන් දිස්ත්‍රික්කයේ ප්‍රථම ස්ථානය දිනූ බී.ඒ.හසිත් පුන්සරද මෙම අවස්ථාවට එක්ව සිටි බවයි ජනාධිපති මාධ්‍ය අංශය සඳහන් කළේ.\nජනාධිපතිවරයා විසින් ඔවුන් වෙත මෙහිදී තිළිණ පිළිගැන්වීමක්ද සිදුකළ අතර, එම පාසල් නියෝජනය කරමින් පැමිණි විදුහල්පතිවරුන්ගේ සහ ගුරුවරුන්ගේ සේවයද ජනාධිපති මෛත්‍රීපාල සිරිසේනගේ ඇගයීමට ලක්ව තිබෙනවා.\n(ඡායාරූප - ජනාධිපති මාධ්‍ය අංශය)",
       "URL": "https://www.hirunews.lk/180572/උසස්-පෙළ-විශිෂ්ඨයින්-ජනපති-හමුවෙයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4135"
}