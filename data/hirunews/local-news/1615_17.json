{
       "Source": "hirunews",
       "Timestamp": "Thursday, 21 October 2021 - 10:14",
       "Headline": "සියලු ම වයස් කාණ්ඩවල දරුවන්ටත් හෙට සිට එන්නත් (වීඩියෝ)",
       "News Content": "වයස අවුරුදු 16,17,18 හා 19 යන වයස් සීමාවෙහි පසුවන සියලුම පාසල් සිසුන් හට හෙට දිනයේ සිට කොවිඩ් මර්දන එන්නත ලබා දීමට කටයුතු යොදා තිබෙනවා.\nඒ අනුව , මෙම වයස් සීමාවේ පසුවන සිසුන් හට හෙට දිනයේ සිට සෞඛ්‍ය අමාත්‍යාංශයේ කොවිඩ් එන්නත්කරණ වැඩසටහන යටතේ ලබාදෙන ෆයිසර් එන්නත් මාත්‍රාව ලැබෙන බවයි සෞඛ්‍ය සේවා අධ්‍යක්ෂ ජනරාල්වරයා පවසන්නේ.\nඑසේ ම සංචරන සීමා බලපාන වයස අවුරුදු 16-19 අතර පාසල් සිසුන්ට ළඟ ම පිහිටි පාසලෙන් ෆයිසර් එන්නත ලබා ගත හැකි බව ද වාර්තා වෙනවා.\nඑමෙන්ම වයස අවුරුදු 30 ඉක්ම වූ සියලු දෙනා කොරෝනා මර්දන එන්නත්කරණයට යොමුව ඇති බව සෞඛ්‍ය අමාත්‍ය කෙහෙළිය රඹුක්වැල්ල ප්‍රකාශ කළා.\nඔහු කියා සිටියේ අවුරුදු 20ත් 30ත් අතර වයසේ පසුවන පිරිසෙන් 57%ක් මේ වනවිට එක් එන්නත් මාත්‍රාවක් හෝ ලබාගෙන ඇති බවයි.",
       "URL": "https://www.hirunews.lk/285593/සියලු-ම-වයස්-කාණ්ඩවල-දරුවන්ටත්-හෙට-සිට-එන්නත්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1615"
}