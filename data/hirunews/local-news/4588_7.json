{
       "Source": "hirunews",
       "Timestamp": "Thursday, 30 March 2017 - 12:28",
       "Headline": "අගුණවිල පන්සලක පොල් ගසක හාස්කම",
       "News Content": "පුත්තලම,මුන්දලම,අගුණවිල ප්‍රදේශයේ පිහිටා ඇති බෝධිරාජාරාම විහාරස්ථාන බෝ මළුවේ පිහිටි පොල් ගසක නෙළුම් මලේ හැඩයට සැකසුන කුරුම්බා ඇට්ටි එහි හට ගැනීම දුර්ලභ ගණයේ සිදුවීමක්\nවසර හැටක් ඉක්මවූ මෙම පොල් ගසේ වසර දහයක පමණ කාලයක සිට පොල් මලේ නෙළුම් මලේ හැඩයට නෙළුම් පෙති සහිත වූ කුරුම්බා ඇට්ටි හට ගැනීමත්, පසු කාලීනව ඒවා ක්‍රමයෙන් විශාල පොල් බවට පත්වන බවද අප වාර්තාකරු සඳහන් කළා.\nමෙලෙස නෙළුම් මලේ හැඩයට හට ගැනෙන මේ පොල් සම්බන්ධයෙන් අප කල සොයා බැලීමකදී එයට හේතුව ලෙස විහාරස්ථානයේ හිමිනමක් පවසා සිටියේ\nඅපි සෑම වසරක් පාසාම විවිධාකාර පිංකම් මාලා මේ පුද බිමේ පවත්වනවා. ඉතිං අපි දැනට වසර ගණනාවකට පෙර මේ මළුවෙ නෙළුම් මල් ලක්ෂයක විශාල පිංකමක් පැවැත්වුවා එදා ඉදලා තමයි අපි දන්න විදියට මේ පොල් ගහේ මේ විදියට නෙළුම් මලේ හැඩයට ගෙඩි හට ගන්නෙ. විශාල සැදැහැවතුන් පිරිසක් මේ පොල් ගස දැක බලා ගන්න එනවා.",
       "URL": "https://www.hirunews.lk/158099/අගුණවිල-පන්සලක-පොල්-ගසක-හාස්කම",
       "Category": "Local News",
       "Parent URL": "https://www.hirunews.lk/local-news.php?pageID=4588"
}