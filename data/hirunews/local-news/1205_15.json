{
       "Source": "hirunews",
       "Timestamp": "Thursday, 28 April 2022 - 8:21",
       "Headline": "රංගන ශිල්පිනී අනුෂා සොනාලි අභාවප්‍රාප්ත වෙයි",
       "News Content": "රංගන ශිල්පිනී අනූෂා සොනාලි අභාවප්‍රාප්ත වී තිබෙනවා.\n47 වන වියේ පසුවූ ඇය ඊයේ රාත්‍රියේ ශ්වසන අපහසුතාවක් හේතුවෙන් දකුණු කොළඹ ශික්ෂණ රෝහල වෙත ඇතුළත් කර තිබුණා.\nවිසිදැල සිනමාපටය තුළින් ජනතා ආදරය දිනාගත් ඇය ලොකු දුව සහ හඬන කිංකිණි වැනි චිත්‍රපටවල මෙන්ම චිත්‍රපට සහ ටෙලි නාට්‍ය අධ්‍යක්ෂිකා සුමිත්‍රා පීරිස්ගේ ගැහැණු ළමයි ටෙලි නාට්‍යයේ ද විශිෂ්ට රංගනයක නිරත වුණා.\n1995 වසරේ දී හොඳම නැගී එන නිළියට හිමි සම්මානයට ද අනූෂා සොනාලි හිමි කර ගත්තා.\nකළුබෝවිල රෝහලේ දී ඇය මෙසේ අභාවප්‍රාප්ත වූ බව යි ආරංචි මාර්ග සඳහන් කරන්නේ.\nමිය යන විට 47 වැනි වියේ පසු වූ ඇය අසනීප තත්ත්වයක් මත කලක් තිස්සේ ප්‍රතිකාර ලබමින් සිට ඇති බව සඳහන්.",
       "URL": "https://www.hirunews.lk/302987/රංගන-ශිල්පිනී-අනුෂා-සොනාලි-අභාවප්‍රාප්ත-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=1205"
}