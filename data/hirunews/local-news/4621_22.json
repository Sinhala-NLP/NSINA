{
       "Source": "hirunews",
       "Timestamp": "Friday, 10 March 2017 - 9:20",
       "Headline": "පොලිස් අණ නොතකා ගිය ලොරියක් අඩි 50 ක ප්‍රපාතයේ (ඡායාරූප)",
       "News Content": "තේ කුඩු ඇසුරුම් පෙට්ටි ප්‍රවාහනය කල ලොරියක් ප්‍රපාතයකට පෙරලීමෙන් පුද්ගලයකු බරපතල තුවාල ලබා තිබෙනවා.\nබගවන්තලාවේ සිට කොළඹ දක්වා තේ කිලෝ දස දහසක් ප්‍රවාහනය කරමින් තිබු ලොරියක් ඊයේ රාත්‍රී 9 ට පමණ අඩි 50 ක පමණ ප්‍රපාතයකට පෙරලී ඇති බවයි අප වාර්තාකරු සඳහන් කලේ.\nඅනතුරින් තුවාල ලබා ඇත්තේ ලොරියේ සහායකයායි.\nඔහු දික්ඔය මුලික රෝහලට ඇතුලත් කර ඇති අතර රියදුරා පොලිස් අත්අඩංගුවට ගෙන තිබෙනවා.\nනෝර්වුඩ් ප්‍රදේශයේ රාත්‍රී මුර සංචාරයේ යෙදී සිටි පොලිස් නිලධාරීන් ලොරිය පරීක්ෂා කල අවස්ථාවේ රියදුරා බීමත්ව සිටි ඇතැයි අනාවරණ වී තිබෙනවා.\nඅනතුරුව පොලිසිය ඔහුගෙන් ප්‍රශ්ණ කිරීමේදී රිය සහායකයා ලොරිය පණ ගන්වා පොලිස් අණ ද නොතකා පළාගොස් ඇති බවයි හෙළිවී ඇත්තේ.\nඅනතුරුව ඔහුට එහි වේගය පාලනය කර ගැනීමට නොහැකිව ප්‍රපාතයට පෙරලී ගොස් තිබෙනවා.\nඅත්අඩංගුවට ගත් රියදුරා අද අධිකරණයට ඉදිරිපත් කිරීමට නියමිතයි.\nඡායාරූප - හැටන් රංජිත් රාජපක්ෂ",
       "URL": "https://www.hirunews.lk/156509/පොලිස්-අණ-නොතකා-ගිය-ලොරියක්-අඩි-50-ක-ප්‍රපාතයේ-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4621"
}