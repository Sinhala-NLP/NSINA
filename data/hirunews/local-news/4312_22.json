{
       "Source": "hirunews",
       "Timestamp": "Wednesday, 20 September 2017 - 14:38",
       "Headline": "යාපනයේ පුද්ගල ඝාතනයක්",
       "News Content": "යාපනය නාවලර් වීදිය ප්‍රදේශයේදී තියුණු ආයුධවලින් පහරදී පුද්ගලයෙකු ඝාතනය කර තිබෙනවා.\nඊයේ කිසියම් පිරිසක් කළ මෙම පහරදීමෙන් මියගිය පුද්ගලයාගේ පුත්‍රයා තුවාල ලබා ඇති බවයි අප වාර්තාකරු සඳහන් කළේ.\nයතුරුපැදි 4 කින් පැමිණි 8 දෙනෙකු නාවලර්වීදිය සංගිලියන් පිළිරුව අසලදී මෙම දෙදෙනාට පහරදී පළාගොස් තිබෙනවා.\nඑහිදී නාවලර් ප්‍රදේශයේ පදිංචි 38 හැවිරිදි තිදරු පියෙකු මරණයට පත්වු අතර ඔහුගේ 18 හැවිරිදි පුත්‍රයා තුවාල ලැබුවා.\nඔහු යාපනය රෝහලට ඇතුලත් කෙරුනා.\nපොලිසිය සඳහන් කර ඇත්තේ පෞද්ගලික ආරවුලක් පහරදීමට හේතුව වී ඇතැයි මුලික පරීක්ෂණවලදී අනාවරණ වී ඇති බවයි.\nසිද්ධියට අදාළව සැකකරුවන් දෙදෙනෙකු අත්අඩංගුවට ගෙන ඇති අතර අනෙක් සැකකරුවන් සොයා පොලිස් පරීක්ෂණ ක්‍රියාත්මකයි.",
       "URL": "https://www.hirunews.lk/171383/යාපනයේ-පුද්ගල-ඝාතනයක්",
       "Category": "Local News",
       "Parent URL": "https://www.hirunews.lk/local-news.php?pageID=4312"
}