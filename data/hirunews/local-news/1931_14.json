{
       "Source": "hirunews",
       "Timestamp": "Monday, 24 May 2021 - 19:09",
       "Headline": "පාර්ලිමේන්තු මන්ත්‍රීවරුන්ගේ තීරු බදු රහිත වාහන බලපත්‍ර අහෝසි වෙයි (වීඩියෝ)",
       "News Content": "පාර්ලිමේන්තු මන්ත්‍රීවරු 225 සඳහාම  තීරු බදු රහිත වාහන බලපත්‍ර වෙනුවට වාහනයක් ලබා දිමට ජානාධිපති ගෝඨාභය රාජාපක්ෂ තීරණය කර තිබෙනවා.\nකෙසේ වෙතත් ජනාධිපතිවරයා මෙම තීරණ ගෙන ඇත්තේ නව පාර්ලිමේන්තුව පත් වූ මුල් කාලයේදී බවටයි වාර්තා වන්නේ.\nඅප කළ විමසිමකදී වාහන නියාමන රාජ්‍ය අමාත්‍ය දිලුම් අමුණුගම සඳහන් කලේ මන්ත්‍රීවරු සඳහා මේ මොහාතේ වාහන ආනයන කිරීමට තීරණයක් ගෙන නොමැති බවයි.\nඔහු වැඩි දුරටත් සඳහන් කලේ මේ අනුව මන්ත්‍රීවරුන් වෙත යම් දිනක හිමි වන්නේ බලපත්‍රයක් වෙනුවට වාහනයක් බවයි.\nඅමාත්‍යවරයා මේ අදහස් පළ කර සිටියේ මේ දිනවල සාමාජ මාධ්‍ය ඔස්සේ පල වන රුපියල් බිලියන 3.5 වටිනා සුඛෝපභෝගී ජීප් රථ 277ක් ආනයනය කිරීමට රජය සැරසෙන බවට පළ වන වාර්තා සම්බන්ධයෙන් අප කළ විමසීමකට පිළිතුරු වශෙයෙන්.\nඅදාළ සමාජ මාධ්‍ය වාර්තා පේනවා දී තිබුනේ මෙලස සුඛෝපභෝගී රථ වාහන ගෙන්වීම සඳහා මෙරට රාජ්‍ය බැංකුවක් හරහා ණය වර ලිපි ගොනුද විවෘත කර තිබු බවයි.\nඒ සම්බන්ධයෙන් තමන් දැනුවත් නොමැති බවත් කෙසේ වෙතත් මේ අවස්ථාවේ එවැනි රථ වාහන ගෙන්වීමක්  කිසිසේත් සිදු නොවන බවත්  අමාත්‍යවරයා වැඩි දුරටත් අවධාරණය කර සිටියා.\nමේ පිළිබඳව  අද කැබිනට් හමුවේදී සාකච්ඡා වී අතර මෙම යෝජනවා අද අත් හිටුවා ඇති අතර මේ මොහාතේ සිට කිසිදු වාහනයක් ගෙන්විමට තීරණයක් ආණ්ඩුව ගෙන නොමැති බවටයි වාර්තා වන්නේ",
       "URL": "https://www.hirunews.lk/272327/පාර්ලිමේන්තු-මන්ත්‍රීවරුන්ගේ-තීරු-බදු-රහිත-වාහන-බලපත්‍ර-අහෝසි-වෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1931"
}