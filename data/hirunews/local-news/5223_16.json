{
       "Source": "hirunews",
       "Timestamp": "Monday, 04 January 2016 - 10:50",
       "Headline": "නිශ්ශංක සේනාධිපති බරපතල වංචා කොමිසමට එයි",
       "News Content": "ඇවන්ට්ගාඩ්  සමාගමේ සභාපති නිශ්ශංක සේනාධිපති අද (04) පෙරවරුවේ බරපතල වංචා සොයන ජනාධිපති  කොමිසම වෙත පැමිණියා. ඒ, රක්නාලංකා ආරක්ෂක සමාගමේ සිදුවූ බව කියන දූෂණ සහ වංචා සම්බන්ධයෙන් ප්‍රකාශයක් ලබාදීම සඳහායි.\nමීට පෙර අවස්ථා කිහිපයකදීම මොහුට කොමිසම වෙත පැමිණෙන ලෙස දැනුම් දී තිබුණත් ඔහු පැමිණ තිබුනේ නැහැ.\nමෙම සිද්ධියට අදාළව ප්‍රකාශ ලබාදීම සඳහා හිටපු ආරක්ෂක ලේකම් ගෝඨාභය රාජපක්ෂ, හිටපු නාවික හමුදාපතිවරුන් වන අද්මිරාල් ජයන්ත පෙරේරා, අද්මිරාල් ජයනාත් කොළඹගේ සහ ආරක්ෂක අමාත්‍යාංශයේ හිටපු අතිරේක ලේකම් සුජාතා ජයරත්න පැමිණ තිබෙනවා.",
       "URL": "https://www.hirunews.lk/123353/නිශ්ශංක-සේනාධිපති-බරපතල-වංචා-කොමිසමට-එයි",
       "Category": "Local News",
       "Parent URL": "https://www.hirunews.lk/local-news.php?pageID=5223"
}