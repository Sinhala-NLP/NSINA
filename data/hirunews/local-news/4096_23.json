{
       "Source": "hirunews",
       "Timestamp": "Friday, 02 February 2018 - 10:23",
       "Headline": "වැලිගම රිය අනතුරකින් අයෙක් මියගොස් 5 ක් රෝහලේ (ඡායාරූප)",
       "News Content": "වැලිගම - අකුරැස්ස ප්‍රධාන මාර්ගයේ බෝදගල ප්‍රදේශයේ සිදුවූ රිය අනතුරකින් එක් පුද්ගලයෙකු මියගොස් 5 දෙනෙකු තුවාල ලබා තිබෙනවා.\nවැලිගම සිට අකුරැස්ස දෙසට ධාවනය වූ ලොරි රථයක, ඊට ඉදිරියෙන් පැමිණි ත්‍රිරෝද රථයක් ගැටීමෙන් ඊයේ (01) පස්වරුවේ මෙම අනතුර සිදුවූ බවයි පොලීසිය සඳහන් කළේ.\nසිද්ධියෙන් ත්‍රිරෝද රථයේ රියදුරු සහ එහි ගමන් ගත් පුද්ගලයින් 5 දෙනෙකු තුවාල ලබා වලාන දිසා රෝහලට ඇතුළත් කෙරුණා.\nඑහිදී රියදුරු මියගොස් ඇති බවයි පොලීසිය සඳහන් කළේ.\n(ඡායාරූප - වැලිගම තරංග)",
       "URL": "https://www.hirunews.lk/182681/වැලිගම-රිය-අනතුරකින්-අයෙක්-මියගොස්-5-ක්-රෝහලේ-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4096"
}