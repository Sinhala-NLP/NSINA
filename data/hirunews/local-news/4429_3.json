{
       "Source": "hirunews",
       "Timestamp": "Monday, 10 July 2017 - 13:21",
       "Headline": "වර්ජනයකට නොයැන්නැයි මහාචාර්ය කාලෝ වෛද්‍යවරුන්ගෙන් ඉල්ලයි",
       "News Content": "වර්ජන සිදු නොකරන ලෙස තමන් රජයේ වෛද්‍ය නිලධාරීන්ගේ සංගමයෙන් ඉල්ලා සිටින බව ශ්‍රී ලංකා වෛද්‍ය සභාවේ හිටපු සභාපති මහාචාර්ය කාලෝ ෆොන්සේකා ප්‍රකාශ කළා.\nඔහු මේ බව කියා සිටියේ රජයේ වෛද්‍ය නිලධාරීන්ගේ සංගමයේ නිලධාරීන් පිරිසක් අද පෙරවරුවේ සන්දේශයක් භාරදීමට පැමිණි අවස්ථාවේදී මාධ්‍යවේදින් නැගූ ප්‍රශ්නයකට පිළිතුරු ලබාදෙමින්.\nවෛද්‍ය සභාවේ සභාපති ධුරයෙන් ඉවත් නොවන ලෙස ඉල්ලමින් රජයේ වෛද්‍ය නිලධාරීන්ගේ සංගමය මෙම සන්දේශය මහාචාර්ය කාලෝ ෆොන්සේකා වෙත භාරදුන්නා.\nමේ අතර අන්තර් විශ්වවිද්‍යාලයීය ශිෂ්‍ය බල මණ්ඩලය අද මානව හිමිකම් කොමිසමට පැමිණිල්ලක් ඉදිරිපත් කළා.\nඒ,  මාළඹේ පෞද්ගලික වෛද්‍ය විද්‍යාලයට විරෝධය පළ කරමින් පසුගිය 21 වනදා පා ගමනකින් පැමිණි අන්තර් විශ්වවිද්‍යාලයීය ශිෂ්‍ය බල මණ්ඩලයේ සිසුන්ට එල්ලවූ ප්‍රහාරය සම්බන්ධයෙන්.",
       "URL": "https://www.hirunews.lk/165528/වර්ජනයකට-නොයැන්නැයි-මහාචාර්ය-කාලෝ-වෛද්‍යවරුන්ගෙන්-ඉල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=4429"
}