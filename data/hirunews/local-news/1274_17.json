{
       "Source": "hirunews",
       "Timestamp": "Thursday, 24 March 2022 - 12:44",
       "Headline": "අත්‍යාවශ්‍ය භාණ්ඩ මිල 40%කින් ඉහළට",
       "News Content": "ඩොලරයට සාපේක්ෂව රුපියල අවප්‍රමාණය වීම නිසා ඇතැම් ආනයනික අත්‍යාවශ්‍ය භාණ්ඩවල මිල සියයට 30ත් 40ත් අතර ප්‍රමාණයකින් ඉහළ ගොස් ඇති බව අත්‍යාවශ්‍ය ආහාර ද්‍රව්‍ය ආනයනකරුවන්ගේ හා වෙළදුන්ගේ සංගමය පවසනවා.\nඑහි මාධ්‍ය ප්‍රකාශක නිහාල් සෙනෙවිරත්න කියා සිටියේ පරිප්පු, සීනි, හාල්, වැනි ආහාර ද්‍රව්‍යවල මිල මෙලෙස ඉහළ ගොස් ඇති බවයි.\nඅද දිනයේ ඇතැම් වාණිජ බැංකු ඩොලරයේ අගය 290ත් 295ත් අතර අගයකින් ඉහළ දමා තිබුණා.\nකෙසේ වෙතත්, ඉන්දියානු ණය පහසුකම මෙරටට ලැබීමත් සමග ඩොලරයට පවතින ඉල්ලුම ඉදිරියේ දී අවම වනු ඇති බවට අපේක්ෂා කරන බවයි අත්‍යාවශ්‍ය ආහාර ද්‍රව්‍ය ආනයනකරුවන්ගේ හා වෙළදුන්ගේ සංගමයේ මාධ්‍ය ප්‍රකාශක නිහාල් සෙනෙවිරත්න සදහන් කළේ.\nආනයනික අත්‍යාවශ්‍ය භාණ්ඩ සහිත කන්ටේනර් 1500ක් පමණ මේ වන විට වරායේ සිර වී ඇති අතර ඇමරිකානු ඩොලර් බිලියනයක ණය පහසුකමෙන් ලද මුදල් උපයෝගී කර ගනිමින් ඒවා නිදහස් කර ගැනීමට සාකච්ඡා කරමින් සිටින බව ද ඔහු සදහන් කළා.",
       "URL": "https://www.hirunews.lk/300265/අත්‍යාවශ්‍ය-භාණ්ඩ-මිල-40කින්-ඉහළට",
       "Category": "Local News",
       "Parent URL": "https://www.hirunews.lk/local-news.php?pageID=1274"
}