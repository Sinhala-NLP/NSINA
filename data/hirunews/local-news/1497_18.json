{
       "Source": "hirunews",
       "Timestamp": "Monday, 13 December 2021 - 13:24",
       "Headline": "පොඩි ලැසීගේ රැඳවුම් නියෝගය 15 වනදායින් අවසන්(වීඩියෝ)",
       "News Content": "රැඳවුම් නියෝග අවසන් වීමෙන් පසුව, සංවිධානාත්මක අපරාධ කල්ලි සාමාජිකයෙකු වන ජනිත් මධුශංක හෙවත් පොඩි ලැසී මහේස්ත්‍රාත්වරයා හමුවට ඉදිරිපත් කරන බව පොලිස්පතිවරයා අභියාචනාධිකරණයට දැනුම් දුන්නා.\nතම ජීවිතාරක්ෂාව තහවුරු කිරීමේ නියෝගයක් නිකුත් කරන්නැයි ඉල්ලා මොහු විසින් ඉදිරිපත් කළ පෙත්සම අද (13)දින කැඳවූ අවස්ථාවේදීයි, මෙම දැනුම් දීම සිදු කර ඇත්තේ.\nපොඩි ලැසීගේ රැදවුම් නියෝගය මේ මස 15 වනදා අවසන් වීමට නියමිතයි.\nඉන් අනතුරුව, ඔහු සම්බන්ධයෙන් ගනු ලබන ක්‍රියාමාර්ගය අධිකරණයට දැනුම් දෙන ලෙස ඉකුත් දා අභියාචනාධිකරණය විසින් පොලිස්පතිවරයාට නියම කර තිබුණා.\nමීට අදාළ පෙත්සම ලබන වසරේ පෙබරවාරි මස 9 වනදා යළි කැඳවීමට නියමිතයි.",
       "URL": "https://www.hirunews.lk/290868/පොඩි-ලැසීගේ-රැඳවුම්-නියෝගය-15-වනදායින්-අවසන්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1497"
}