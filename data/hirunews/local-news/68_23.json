{
       "Source": "hirunews",
       "Timestamp": "Sunday, 27 August 2023 - 16:20",
       "Headline": "කැකිරාවේ නිවසක ගින්නක්",
       "News Content": "කැකිරාව තිබ්බටුවැව ප්‍රදේශයේ නිවසක අද (27) දහවල් හටගත් ගින්නක් පාලනය කර නිවා දැමීමට එම ප්‍රදේශවාසීන් සමත්ව ඇතැයි කැකිරාව පොලිසිය පවසනවා.\nහටගත් ගින්නෙන් එම නිවසේ එක් කාමරයක් සම්පුර්ණයෙන්ම දැවී විනාශ වී ඇති බවයි ාප වාර්තාකරු පවසන්නේ.\nසහෝදරියන් දෙදෙනෙකු වාසය කරන එම නිවසේ කිසිවෙකුත් සිට නොමැති අවස්ථාවක මෙලෙස එම නිවස ගිනි ගැනීමට ලක්ව ඇති අතර, නිවස ගිනි ගන්නා බව දුටු ප්‍රදේශවාසීන් පිරිසක් කඩිනම් ගින්න පාලනය කර නිවා දැමීමට කටයුතු කර තිබෙනවා.\nමෙම ගින්න හටගත් ආකාරය මෙතෙක් අනාවරණය වී නොමැති අතර කැකිරාව පොලිස් ස්ථානයේ නිලධාරීන් කණ්ඩායමක් සිද්ධිය සම්බන්ධයෙන් වැඩිදුර විමර්ශන සිදුකරයි.",
       "URL": "https://www.hirunews.lk/346296/කැකිරාවේ-නිවසක-ගින්නක්",
       "Category": "Local News",
       "Parent URL": "https://www.hirunews.lk/local-news.php?pageID=68"
}