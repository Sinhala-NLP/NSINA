{
       "Source": "hirunews",
       "Timestamp": "Tuesday, 06 June 2023 - 22:22",
       "Headline": "වන් ගෝල්ෆේස් සංකීර්ණයේ පහර දීමක්",
       "News Content": "සුරාබදු දෙපාර්තමේන්තුවේ නිලධාරින් පිරිසක් කොළඹ වන් ගෝල්ෆේස් සංකීර්ණයේ පීසා අවන් හලක සේවකයෙකුට පහර දී ඇති බව පොලිසිය සඳහන් කරනවා.\nඅදාළ පහර දීම සිදුව ඇත්තේ වන් ගෝල් ෆේස්හි 6 වන මහලේ බවයි වාර්තා වී ඇත්තේ.\nමෙහි ප්‍රධාන සූපවේදියා වැඩ නිම වී නිවසට යැමට පෙර තම හෙල්මටය එහි වූ මේසයක තබා තිබෙන අතර ඒ අවස්ථාවේ එතනට පැමිණි සුරාබදු නිලධාරීන් විසින් එම හෙල්මටය රැගෙන යාමට උත්සාහ දරා තිබෙනවා.\nකෙසේ වෙතත් එම අවස්ථාවේ අදාළ ආයතනයේ ප්‍රධාන සූපවේදියා හා කළමනාකරු සමඟ සුරාබදු නිලධාරීන් විසින් බහින්බස්වීමක් ඇති කර ගෙන ඇති බවයි වාර්තා වන්නේ.\nඑහිදී සුරාබදු නිලධාරීන් විසින් ප්‍රධාන සූපවේදියාට හා ආයතනයේ කළමනාකරු පහර දී තිබෙනවා.\nපසුව තවත් සුරාබදු නිලධාරීන් පිරිසක් පැමිණ ආයනයේ පිරිසට පහර දී ඇති බවයි අප වාර්තාකරු සඳහන් කළේ.\nමෙම අවස්ථාවේ අදාළ නිලධාරීන් බීමත්ව සිටි බවයි වාර්තා වී ඇත්තේ.\nකෙසේ වෙතත් මේ සම්බන්ධයෙන් තවමත් කිසිවෙකුත් අත්අඩංගුවට ගෙන නොමැති පොලිසිය සඳහන් කළේ.\nඊට අදාළ සී.සී.ටී.වී. දර්ශන ද මාධ්‍යට නිකුත් කර තිබෙනවා.\nමෙම පහර දීමෙන් අදාළ අවන් හලේ ප්‍රධාන සූපවේදියා සහ සුරාබදු නිලධාරියෙකු ද තුවාල ලබා කොළඹ ජාතික රෝහලට ඇතුළත් කර තිබෙන බව ද අප වාර්තාකරු සඳහන් කළා.",
       "URL": "https://www.hirunews.lk/337225/වන්-ගෝල්ෆේස්-සංකීර්ණයේ-පහර-දීමක්",
       "Category": "Local News",
       "Parent URL": "https://www.hirunews.lk/local-news.php?pageID=289"
}