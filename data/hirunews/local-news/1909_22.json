{
       "Source": "hirunews",
       "Timestamp": "Thursday, 03 June 2021 - 13:15",
       "Headline": "කැස්බෑවා මිය ගියේ නෞකාවේ රසායනික ද්‍රව්‍ය නිසා දැයි සොයන්න අධිකරණ නියෝගයක්",
       "News Content": "උණවටුන වෙරළට ගොඩ ගසා තිබූ මියගිය කැස්බෑවාගේ මරණයට හේතුව ගිනි ගත් නැවේ රසායන ද්‍රව්‍ය විෂවීමක් දැයි සොයා බැලීම සඳහා කැස්බෑවාගේ සිරුර අත්තිඩිය වනජීවි පශු වෛද්‍ය කාර්යාලයට යොමුකරන ලෙස ගාල්ල අතිරේක මහේස්ත්‍රාත් සංජීවනී පතිරණ නියෝග කළා.\nඒ, හික්කඩුව වනජීවි කාර්යාලය විසින් කළ කරුණු දැක්වීමක් අද සළකා බැලීමෙන් අනතුරුවයි.\nඒ  අනුව කැස්බෑවාගේ සිරුර අත්තිඩිය වනජීවී පශූවෛද්‍ය කාර්යාලයට යොමුකර වාර්තාවක් ලබාගන්නා ලෙසයි මහේස්ත්‍රාත්වරිය  දැනුම් දුන්නේ.",
       "URL": "https://www.hirunews.lk/273256/කැස්බෑවා-මිය-ගියේ-නෞකාවේ-රසායනික-ද්‍රව්‍ය-නිසා-දැයි-සොයන්න-අධිකරණ-නියෝගයක්",
       "Category": "Local News",
       "Parent URL": "https://www.hirunews.lk/local-news.php?pageID=1909"
}