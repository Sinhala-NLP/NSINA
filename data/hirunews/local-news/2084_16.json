{
       "Source": "hirunews",
       "Timestamp": "Tuesday, 16 March 2021 - 16:55",
       "Headline": "උල් ආයුධයකින් පහරදී පුත්‍රයා, පියා ඝාතනය කරයි",
       "News Content": "පුත්‍රයා විසින් උල් ආයුධයකින් පහරදී පියා ඝාතනය කිරීමේ පුවතක් නාවලපිටිය - නවකුරුදුවත්ත - කෙලිගෲප් වතුයායෙන් වාර්තා වනවා.\n41 හැවිරිදි පුත්‍රයා විසින් සිය 71 හැවිරිදි පියා, ඊයේ රාත්‍රියේ මෙලෙස ඝාතනය කර ඇති බවයි පොලීසිය සඳහන් කළේ.\nපියා බීමතින් සිටියදී දෙදෙනා අතර ඇති වූ ආරවුලක් දුරදිග යාමෙන් ඇති වූ ගැටුමකදී පුත්‍රයා විසින් මෙලෙස උල් ආයුධයකින් පියාට පහරදී ඇති බව සඳහන්.\nසැකකාර පුත්‍රයා පදිංචි නිවසට පහළින් පියා පදිංචිව සිට ඇති බවත්, දෙදෙනා දිනපතා බීමත්ව පැමිණ මෙලෙස ආරවුල් ඇති කරගන්නා බවයි ප්‍රදේශවාසින් පැවසුවේ.\nසැකකරු ප්‍රදේශයෙන් පලාගොස් ඇති අතර, ඔහු සොයා නාවලපිටිය පොලීසිය විමර්ෂණ ආරම්භ කර තිබෙනවා.",
       "URL": "https://www.hirunews.lk/265523/උල්-ආයුධයකින්-පහරදී-පුත්‍රයා-පියා-ඝාතනය-කරයි",
       "Category": "Local News",
       "Parent URL": "https://www.hirunews.lk/local-news.php?pageID=2084"
}