{
       "Source": "hirunews",
       "Timestamp": "Saturday, 25 January 2020 - 21:05",
       "Headline": "අග හිඟ කම් කරන සරදම්",
       "News Content": "දුප්පතකම බොහෝ දරුවන්ට පාසල් ජීවිතය මෙන්ම තම සොඳුරු ළමාවියද ජීවිතයෙන් දුරස් කරනවා.\nඑවන් සංවේදී කතාපුවතක් අපට පදියතලාව - මොරදෙණියාය ප්‍රදේශයෙන් වාර්තා වුණා.\nඅම්පාර දිස්ත්‍රික්කයේ පදියතලාව - මොරදෙණියාය ගම්මානයේ ජීවත්වන මොවුන් දිළිඳුකමින් දැඩිලෙස පීඩාවිඳිනවා.\nමෙම දරුවන්ගේ පියාද රෝගී තත්ත්වයකින් පෙළෙන අතර, ඔවුන්ගේ එකම ආදායම් මාර්ගය වන්නේ කුලී රැකියාවලින් ලැබෙන සොච්චම් මුදලක්.\n13 වෙනි වියේ පසුවන මෙම පවුලේ එකම දියණිය වන නෙත්මි පුන්සරා මීමැස්මොර රෝගයෙන් පීඩා විඳින්නේ කලක සිටයි.\nදිනකට එක් වේලක් පමණක් කුසට අහරක් ලබාගන්නා මෙම දැරිය නිවසේ බිත්තියේ ඇති මැටි වැඩි වශයෙන් ආහාරයට ගන්නා බවයි ඇගේ මව පවසන්නේ.",
       "URL": "https://www.hirunews.lk/233046/අග-හිඟ-කම්-කරන-සරදම්",
       "Category": "Local News",
       "Parent URL": "https://www.hirunews.lk/local-news.php?pageID=2934"
}