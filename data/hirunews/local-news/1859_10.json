{
       "Source": "hirunews",
       "Timestamp": "Saturday, 26 June 2021 - 12:48",
       "Headline": "කෙසෙල්ගමු ඔයට කසල තේ බැහැර කිරීම ගැන පොලිස් පරීක්ෂණ ඇරඹේ",
       "News Content": "බගවන්ගලාව ප්‍රදේශයේ සිට කාසල්රී ජලාශයට ජලය ගලා බසින කෙසෙල්ගමු ඔයට කසල තේ බැහැර කරන කර්මාන්තශාලා සම්බන්ධයෙන් පොලීසිය පරීක්ෂණ ආරම්භ කර තිබෙනවා.\nඒ අලුයම් කාලයේ නෝර්වුඩ් සහ බගවන්තලාව ප්‍රදේශවල තේ කර්මාන්තශාලා වලින් කෙසෙල්ගමු ඔයට අපද්‍රව්‍ය බහැර කරන බවට ප්‍රදේශවාසීන් පසුගිය දින කිහිපය පුරා සිදුකළ චෝදනාවලින් අනතුරුවයි.\nමෙලෙස අපද්‍රව්‍ය බැහැර කිරීම නිසා කෙසෙල්ගමුව ඔයෙහි මත්ස්‍යයින් ද විනාශ වීමේ අවධානමකට මුහුණ දී සිටිනවා.\nපසුගිය කාල සීමාව තුලදී තේ කර්මාන්තශාලා වල ඉවතලන අපද්‍රව්‍ය නිසි ක්‍රමවේදයක් යටතේ බැහැර කරන ලෙසට කෙසෙල්ගමු ඔය දෙපස පිහිටි තේ වතු වල වතු අධිකාරීවරුන්ට මධ්‍යම පරිසර අධිකාරිය මගින් ද උපදෙස් ද ලබා දී තිබුණා.",
       "URL": "https://www.hirunews.lk/275379/කෙසෙල්ගමු-ඔයට-කසල-තේ-බැහැර-කිරීම-ගැන-පොලිස්-පරීක්ෂණ-ඇරඹේ",
       "Category": "Local News",
       "Parent URL": "https://www.hirunews.lk/local-news.php?pageID=1859"
}