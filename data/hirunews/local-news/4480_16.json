{
       "Source": "hirunews",
       "Timestamp": "Wednesday, 07 June 2017 - 12:05",
       "Headline": "සීනි මිල ඉහළට",
       "News Content": "ආනයනික සීනි කිලෝග්‍රෑමයක් සඳහා විශේෂ වෙළද භාණ්ඩ බද්ද රුපියල් දහයකින් ඉහල දැමීමත් සමඟ සීනි කිලෝවක තොග මිල රුපියල් 07ත් 08ත් අතර මුදලකින් ඉහල යා හැකි බව සීනි ආනයනකරුවන්ගේ සංගමය පවසනවා.\nඊයේ (06) මධ්‍යම රාත්‍රියේ සිට ආනයනික සීනි කිලෝග්‍රෑමයක් සඳහා පැවති විශේෂ වෙළඳ භාණ්ඩ බද්ද රුපියල් 13 සිට 23 දක්වා ඉහල නංවනු ලැබුවා.\nකෙසේ වෙතත්, සීනි ආනයනකරුවන්ගේ සංගමයේ ලේකම් හේමක ප්‍රනාන්දු හිරු ප්‍රවෘත්ති අංශයට කියා සිටියේ මේ හේතුවෙන් වෙළඳපොළේ සීනි ආශ්‍රිත නිෂ්පාදන ද ඉහල යා හැකි බවයි.\nමේ අතර, බදු ඉහල දැමීමත් සමඟ තේ සහ කිරි කෝප්පයක මිල ද ඉහල යනු ඇති බවයි සමස්ත ලංකා ආපනශාලා හිමියන්ගේ සංගමයේ සභාපති අසේල සම්පත් සඳහන් කළේ.",
       "URL": "https://www.hirunews.lk/163027/සීනි-මිල-ඉහළට",
       "Category": "Local News",
       "Parent URL": "https://www.hirunews.lk/local-news.php?pageID=4480"
}