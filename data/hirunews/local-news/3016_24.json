{
       "Source": "hirunews",
       "Timestamp": "Thursday, 05 December 2019 - 16:19",
       "Headline": "විපක්ෂ නායක ධුරය සජිත්ට",
       "News Content": "විපක්ෂ නායක ධුරයට සජිත් ප්‍රේමදාස නම් කිරීමට එක්සත් ජාතික පක්ෂ නායක රනිල් වික්‍රමසිංහ ඇතුළු එම පක්ෂයේ පාර්ලිමේන්තු කණ්ඩායම තීරණය කර තිබෙනවා.\nඒ අද පස්වරුවේ සිරිකොත පක්ෂ මූලස්ථානයේ පැවති සාකච්ඡාවකින් අනතුරුවයි.\nඑහිදී පක්ෂ නායක රනිල් වික්‍රමසිංහ විසින්, විපක්ෂ නායක ධුරය සදහා සජිත් ප්‍රේමදාසගේ නම ඉදිරිපත් කළ බවයි පක්ෂ මහලේකම් අකිල විරාජ් කාරියවසම් කියා සිටියේ.\nමේ අතර, ත්‍රෛනිකායික තරුණ භික්ෂු මහා සම්මේලනයේ හිමිවරුවන් පිරිසක් අද සිරිකොත එක්සත් ජාතික පක්ෂ මූලස්ථානයට පැමිණියේ හිටපු අමාත්‍යවරුන් වන මංගල සමරවීර, රාජිත සේනාරත්න සහ රංජන් රාමනායක ඇතුළු බුදු දහමට එරෙහි ප්‍රකාශ සිදුකළ පුද්ගලයින්ට නාම යෝජනා ලබා නොදෙන ලෙස දැනුම්දීම සදහායි.\nඊට අදාළ සංදේශයක් ද උන්වහන්සේ භාර දුන්නා.",
       "URL": "https://www.hirunews.lk/229619/විපක්ෂ-නායක-ධුරය-සජිත්ට",
       "Category": "Local News",
       "Parent URL": "https://www.hirunews.lk/local-news.php?pageID=3016"
}