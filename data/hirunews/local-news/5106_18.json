{
       "Source": "hirunews",
       "Timestamp": "Friday, 01 April 2016 - 14:12",
       "Headline": "වාහනයක් පැහැර ගැනීමට ගිය අම්බලන්තොට විපක්ෂ නායක ඇතුළු 6 ක් අල්ලයි",
       "News Content": "ආරච්චිකට්ටුව ප්‍රදේශයේදී මෝටර් රථයක් පැහැර ගැනීමට පැමිණි බව කියන අම්බලන්තොට ප්‍රාදේශීය සභාවේ හිටපු විපක්ෂ නායක, කේ.ජී.අමිල ප්‍රසන්න ඇතුළු 06 දෙනෙකු පොලිසිය අත්අඩංගුවට ගෙන තිබෙනවා.\nඊයේ (31) රාත්‍රියේ එම ප්‍රදේශයේ නිවසක තිබූ මෝටර් රථයක් පැහැරගෙන යාමට මොවුන් පැමිණ ඇති අතර, පසුව ප්‍රදේශවාසීන් විසින් සැකකරුවන් පොලිසියට භාර දී ඇති බවයි වාර්තා වන්නේ.\nඅත්අඩංගුවට ගත් සැකකරුවන් අතර ඇඹිලිපිටිය - චන්ද්‍රිකාවැව දිසා රෝහලේ වෛද්‍යවරයෙකු හම්බන්තොට දිස්ත්‍රික් ලේකම් කාර්යාලයේ නිලධාරියෙකු ද සිටින බව සදහන්.\nසැකකරුවන් පැමිණි වෑන් රථයේ තිබී ව්‍යාජ අංක තහඩු දෙකක්ද පොලිසිය භාරයට ගෙන තිබෙනවා.",
       "URL": "https://www.hirunews.lk/129888/",
       "Category": "Local News",
       "Parent URL": "https://www.hirunews.lk/local-news.php?pageID=5106"
}