{
       "Source": "hirunews",
       "Timestamp": "Saturday, 17 October 2020 - 8:03",
       "Headline": "වැලිගමින් වැටලූ ව්‍යාජ වාහන අමතර කොටස් ජාවාරම (ඡායාරූප)",
       "News Content": "නීති විරෝධී ලෙස වාහන අමතර කොටස්  ලංකාවට ගෙන්වා  එම වාහන අමතර කොටස් මෙරට ජනප්‍රිය වෙළෙඳ නාමයන් භාවිත කරමින් ව්‍යාජ ලෙස  ඇසුරුම්කර වෙළෙඳපොළට බෙදාහැරීම සිදුකළ ස්ථානයක් වැලිගම, කොලේදණ්ඩ ප්‍රදේශයේදී වටලා තිබෙනවා.\nකොක්මාදුව විශේෂ කාර්ය බලකා නිලධාරීන් විසින් ඊයේ (16) පස්වරුවේ මෙම වැටලීම සිදුකළ බවයි වැලිගම අප වාර්තාකරු සඳහන් කර සිටියේ.\nඑහිදී  කෝටි දෙකකට ආසන්න වාහන අමතර කොටස් පොලිස් විශේෂ කාර්ය බලකා නිලධාරීන් භාරයට ගෙන තිබෙනවා.\nමෙහිදී ව්‍යාජ ඇසුරුම් සැකසීම සඳහා යොදාගත් පරිඝණක යන්ත්‍ර සහ තවත් උපකරණ ද සමඟ පුද්ගලයකු සැකපිට අත්අඩංගුවට ගෙන තිබෙනවා.\nවැලිගම, කොලේදණ්ඩ පෙදෙස්  නිවසක රහසිගතව මෙම ජාවාරම කලක සිට පවත්වාගෙන ගොස් ඇති අතර ගුවන් හමුදාවේ බුද්ධි අංශය වෙත ලද තොරතුරක් මත මෙම වැටලීම සිදුකර ඇති බවයි වාර්තා වන්නේ.\nසැකකරු විසින් වෙනත් ව්‍යපාරික බලපත්‍රයක් භාවිත කරමින් මෙම ව්‍යාජ වාහන අමතර කොටස් අසුරුම් ස්ථානය පවත්වාගෙන ගොස් ඇති බවටයි සිදුකළ පරීක්ෂණ වලදී අනාවරණය වී ඇත්තේ.\nමෙම ව්‍යාජ වාහන අමතර කොටස් වැලිගම නගරයේ සහ දිවයිනේ විවිධ පෙදෙසවලට බෙදාහැර ඇති බවට තොරතුරු අනාවරණය වී තිබෙනවා.\nඡායාරූප - වැලිගම, තරංග ගුණරත්න",
       "URL": "https://www.hirunews.lk/252699/වැලිගමින්-වැටලූ-ව්‍යාජ-වාහන-අමතර-කොටස්-ජාවාරම-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=2385"
}