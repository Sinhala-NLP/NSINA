{
       "Source": "hirunews",
       "Timestamp": "Sunday, 06 August 2023 - 13:35",
       "Headline": "කාලතරණය කළ හැකි විස්මිත පණුවන් විශේෂයක් සොයා ගැනේ",
       "News Content": "විස්මිත පණු විශේෂයක් සොයා ගැනීමට විද්‍යාඥයන් පිරිසකට හැකි වී තිබෙනවා.\nවසර 46,000ක් වයසැති මේ පණු විශේෂය විද්‍යාඥයන් සොයා ගෙන ඇත්තේ සයිබීරියාවේ හිමෙන් වැසුණු වනාන්තර ප්‍රදේශයක කළ ගවේෂණයකදීයි.\nනිද්‍රා ස්වභාවයේ සිටිද්දී හමු වූ මෙම පණුවන්ට, විද්‍යාඥයන් විසින් ජලය හා ආහාර ලබා දී ඇති අතර, ඉන්පසු උන් නිද්‍රා තත්වයෙන් මිදී පියවි තත්වයට පත් වී තිබෙනවා.\nවිද්‍යාඥයන්ට අනුව, මෙම පණුවන් ප්ලීස්ටොසීන (Pleistocene) යුගයේ අවසාන භාගයට අයත් සත්ව විශේෂයක් වනවා.\nඅලි ඇතුන්ට සමාන ලෝම මැමතුන් වාසය කළේ මෙම කාලයේයි.\nකාලතරණය කළ හැකි විස්මිත පණුවන් යැයි විද්‍යාඥයන් මෙම පණුවන් නම් කර තිබෙනවා.",
       "URL": "https://www.hirunews.lk/343808/කාලතරණය-කළ-හැකි-විස්මිත-පණුවන්-විශේෂයක්-සොයා-ගැනේ",
       "Category": "Local News",
       "Parent URL": "https://www.hirunews.lk/local-news.php?pageID=120"
}