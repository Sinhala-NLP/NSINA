{
       "Source": "hirunews",
       "Timestamp": "Monday, 05 December 2022 - 14:50",
       "Headline": "බොරතෙල් මිල ඉහළට",
       "News Content": "G7 රටවල් රුසියාවෙන් බොරතෙල් මිලදී ගැනීමට නියම කළ මිල සීමාව අද සිට ක්‍රියාත්මක කිරීමත් සමග ලෝක වෙළදපොළේ බොරතෙල් මිල ඉහළ ගොස් තිබෙනවා.\nවිදෙස් වාර්තා සදහන් කළේ මෙම තත්ත්වය හමුවේ ලෝක බොරතෙල් මිල අද දිනයේ සියයට එකකින් පමණ ඉහළ ගොස් ඇති බවයි.\nබ්‍රෙන්ට් වර්ගයේ බොරතෙල් බැරලයක මිල අද (05) උදෑසන ඩොලර් 86ක් ලෙස සටහන් වූ අතර ඩබ්ලිව්.ටී.අයි. බොරතෙල් බැරලයක මිල සටහන් වූයේ ඩොලර් 81ක් ලෙසයි.\nරුසියාව යුක්රේනයට එරෙහිව දියත් කර ඇති යුද්ධය හේතුවෙන් රුසියාවෙන් ඩොලර් 60 ක මුදලකට බොරතෙල් බැරලයක් මිලදී ගැනීමට ජී හත රටවල් තීරණය කරනු ලැබුවා.\nකෙසේ වෙතත් රුසියාව සඳහන් කළේ එම මුදලට බොරතෙල් ලබාදීමට තමන් සූදානම් නොමැති බවයි.",
       "URL": "https://www.hirunews.lk/322013/බොරතෙල්-මිල-ඉහළට",
       "Category": "Local News",
       "Parent URL": "https://www.hirunews.lk/local-news.php?pageID=687"
}