{
       "Source": "hirunews",
       "Timestamp": "Tuesday, 08 June 2021 - 14:59",
       "Headline": "සමාජ මාධ්‍ය ඔස්සේ අසත්‍ය තොරතුරු ප්‍රචාරය කිරීමෙන් වළකින්නැයි පොලීසිය මහජනතාවගෙන් ඉල්ලයි",
       "News Content": "අසත්‍ය තොරතුරු සමාජ මාධ්‍ය ඔස්සේ ප්‍රචාරය කිරීම වරෙන්තුවක් නොමැතිව අත්අඩංගුවට ගත හැකි වරදක් බව පොලීසිය පවසනවා.\nනිවේදනයක් නිකුත් කරමින් පොලිස් මූලස්ථානය පෙන්වා දෙන්නේ විවිධ පුද්ගලයන් සහ පාර්ශවයන් විසින් සමාජ මාධ්‍ය භාවිත කරමින් මහජනතාව වෙත අසත්‍ය තොරතුරු ප්‍රචාරය කරන බවට වාර්තා වී ඇති බවයි.\nඑහිදී මහජනතාව අතර අසමගිය, වෛරය ඇති කිරීම හා කොවිඩ් 19 වැඩපිළිවෙලට බාධා පැමිණවීම සිදුවන බව ද පොලිස් මූලස්ථානය නිකුත් කළ නිවේදනයක දැක්වෙනවා.\nඒ අනුව, සමාජ මාධ්‍ය භාවිත කරමින් සංවිධානාත්මකව හෝ පෞද්ගලිකව අසත්‍ය තොරතුරු ප්‍රචාරය කිරීම හෝ ඒ සඳහා සහය දීම හෝ අනුබල දීම සිදුකිරීමෙන් වළකින ලෙස මහජනතාවගෙන් ඉල්ලා සිටින බවයි පොලිස් මූලස්ථානය නිකුත් කළ නිවේදනයේ වැඩිදුරටත් දැක්වෙන්නේ.",
       "URL": "https://www.hirunews.lk/273728/සමාජ-මාධ්‍ය-ඔස්සේ-අසත්‍ය-තොරතුරු-ප්‍රචාරය-කිරීමෙන්-වළකින්නැයි-පොලීසිය-මහජනතාවගෙන්-ඉල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=1898"
}