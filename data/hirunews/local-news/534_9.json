{
       "Source": "hirunews",
       "Timestamp": "Wednesday, 15 February 2023 - 16:07",
       "Headline": "ඉන්දීය මහ කොමසාරිස් කාර්‍යාලයීය වීසා පහසුකම් සලසන මධ්‍යස්ථානය දින නියමයක් නොමැති ව වසා දැමෙයි",
       "News Content": "ඉන්දීය මහ කොමසාරිස් කාර්‍යාලයීය වීසා පහසුකම් සලසන මධ්‍යස්ථානය වන IVS පෞද්ගලික සමාගම නැවත දැනුම් දෙන තුරු වසා දමා තිබෙනවා.\nඊයේ (14) රාත්‍රියේ වාර්තා වූ ආරක්ෂක සිද්ධියක් හේතුවෙන් මෙසේ වීසා මධ්‍යස්ථානය වසා දැමෙන බව යි වාර්තා වන්නේ.\nමේ හේතුවෙන් දැනට IVS පෞද්ගලික සමාගම සමඟ ලියාපදිංචි වූ වීසා අයදුම්කරුවන් හට ඒ වෙනුවෙන් නව කාල වේලාවන් ලබා ගන්නා ලෙසත් ඉන්දීය මහ කොමසාරිස් කාර්‍යාලය නිකුත් කළ නිවේදනයේ සඳහන්.\nකෙසේ වෙතත් අත්‍යවශ්‍ය සහ හදිසි වීසා අවශ්‍යතාවන් සඳහා ඉන්දීය මහ කොම්සා‍රිස් කාර්‍යාලයේ 011 232 6921 හෝ 011 2422860 යන දුරකතන අංක දෙක හරහා සම්බන්ධ වීමෙන් අවශ්‍ය සේවාවන් ලබා ගත හැකි බව යි එම නිවේදනයේ වැඩිදුරටත් සඳහන් වන්නේ.",
       "URL": "https://www.hirunews.lk/327489/ඉන්දීය-මහ-කොමසාරිස්-කාර්‍යාලයීය-වීසා-පහසුකම්-සලසන-මධ්‍යස්ථානය-දින-නියමයක්-නොමැති-ව-වසා-දැමෙයි",
       "Category": "Local News",
       "Parent URL": "https://www.hirunews.lk/local-news.php?pageID=534"
}