{
       "Source": "hirunews",
       "Timestamp": "Sunday, 26 March 2017 - 9:59",
       "Headline": "හපුතලේ වෙඩි තැබීමකින් පුද්ගලයෙකු රෝහලේ",
       "News Content": "හපුතලේ - වෑලියතැන්න ප්‍රදේශයේ අද උදෑසන සිදුවූ වෙඩි තැබීමකින් තුවාල ලැබූ පුද්ගලයෙකු රෝහල් ගතකර තිබෙනවා.\nහපුතලේ පොලීසිය සඳහන් කළේ පවුල් ආරවුලක් මත මෙම වෙඩි තැබීම සිදුකර ඇති බවයි.\nතුවාල ලැබූ පුද්ගලයා, වෙඩි තැබීම සිදුකළ පුද්ගලයාගේ බිරිඳ සමග අනියම් සම්බන්ධයක් ඇතිකරගැනීම ඊට හේතුවී ඇති බවයි පොලීසිය වැඩිදුරටත් සඳහන් කළේ.\nදියතලාව මූලික රෝහලේ ප්‍රතිකාර ලබන තුවාල ලැබූ පුද්ගලයාගේ තත්ත්වය බරපතල නොවන බවයි රෝහල් ප්‍රකාශකයෙකු හිරු ප්‍රවෘත්ති අංශයට සඳහන් කළේ.",
       "URL": "https://www.hirunews.lk/157738/හපුතලේ-වෙඩි-තැබීමකින්-පුද්ගලයෙකු-රෝහලේ",
       "Category": "Local News",
       "Parent URL": "https://www.hirunews.lk/local-news.php?pageID=4595"
}