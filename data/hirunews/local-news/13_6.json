{
       "Source": "hirunews",
       "Timestamp": "Friday, 22 September 2023 - 18:33",
       "Headline": "පේරාදෙණිය සරසවි සිසුවකු හදිසියේ මිය ගිහින්",
       "News Content": "පේරාදෙණිය විශ්වවිද්‍යාලයේ දන්ත වෛද්‍ය පීඨයේ සිසුවකු අද (22) හදිසියේ මිය ගොස් තිබෙන බව වාර්තා වෙනවා.\nමෙම සිසුවා පේරාදෙණිය විශ්වවිද්‍යාලයේ දන්ත වෛද්‍ය පීඨයේ දෙවැනි වසරේ ඉගෙන ගත් සිසුවකු වන අතර හදිසියේ ඇති වූ හුස්ම ගැනීමේ අපහසුතාවයක රෝගි තත්ත්වයක් නිසා මෙලෙස මිය ගොස් තිබෙනවා.\nමෙම දන්ත වෛද්‍ය සිසුවා වයස අවුරුදු 22ක මන්නාරම ප්‍රදේශයේ පදිංචිකරුවෙක්.\nඔහු විශ්වවිද්‍යාලය ආසන්නයේ පෞද්ගලික නේවාසිකාගාරයක නවාතැන් ගෙන සිටි ඇති අතර අද (22) අලුයම මෙම රෝගි තත්ත්වය උත්සන්න වී පේරාදෙණිය රෝහලට ඇතුළත් කර තිබෙනවා. රෝහල් ආරංචි මාර්ග පවසන්නේ මෙම සිසුවා රෝහලට ඇතුළත් කර පැයකට පසුව මිය ගිය බවයි.\nමෙම සිද්ධිය පිළිබඳ වැඩිදුර විමර්ශන පේරාදෙණිය පොලිසිය විසින් සිදු කරනු ලබනවා.",
       "URL": "https://www.hirunews.lk/349110/පේරාදෙණිය-සරසවි-සිසුවකු-හදිසියේ-මිය-ගිහින්",
       "Category": "Local News",
       "Parent URL": "https://www.hirunews.lk/local-news.php?pageID=13"
}