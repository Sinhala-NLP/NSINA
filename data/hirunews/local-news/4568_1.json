{
       "Source": "hirunews",
       "Timestamp": "Tuesday, 11 April 2017 - 15:51",
       "Headline": "පෝය දිනයේ මත්පැන් අලෙවි කළ ගම්පහ තානායමේ සහ තරු 5 හෝටලයක බලපත්‍ර තහනම්",
       "News Content": "ගම්පහ තානායමට සහ බියගම වෙළෙඳ කලාපයේ තරු 5 හෝටලයකට ඊයේ (10) පෝය දිනයේ පෙම්වතුන් සේ ගිය සුරාබදු දෙපාර්තමේන්තුවේ නිලධාරියෙකු සහ නිලධාරිනියක් මත්පැන් ඇනවුම් කර ඇති අතර පසුව ඔවුන්ට ඒවා ලබා දී තිබෙනවා.\nඋපාය දුතයන් සේ ගිය මෙම දෙදෙනා පෝය දිනයේ බලපත්‍ර කොන්දේසි උල්ලංඝනය කර මත්පැන් අලෙවි කළ වරදට එම ආයතන දෙකට එරෙහිව සුරා බදු කොමසාරිස්වරයාට පැමිණිලි කළ අතර ඒ අනුව කොමසාරිස් එල් කේ ජී ගුණවර්ධනගේ උපදෙස් මත ඒවායේ මත්පැන් බලපත්‍ර තාවකාලිකව අත්හිටුවා තිබෙනවා.\nසහකාර සුරාබදු කොමසාරිස් ආර් එම් රත්නායක කියා සිටියේ උපාය දුතයන් යොදවා වැටලීම මෙහෙයවීම නිසා එය සාර්ථක වූ බවයි.",
       "URL": "https://www.hirunews.lk/158999/පෝය-දිනයේ-මත්පැන්-අලෙවි-කළ-ගම්පහ-තානායමේ-සහ-තරු-5-හෝටලයක-බලපත්‍ර-තහනම්",
       "Category": "Local News",
       "Parent URL": "https://www.hirunews.lk/local-news.php?pageID=4568"
}