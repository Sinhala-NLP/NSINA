{
       "Source": "hirunews",
       "Timestamp": "Sunday, 09 January 2022 - 15:14",
       "Headline": "ගම්මන්පිලගේ දේශප්‍රේමය ගැන මන්ත්‍රී තිස්ස හෙළි කරයි (වීඩියෝ)",
       "News Content": "ත්‍රිකුණාමලය තෙල් ටැංකි 101 පූර්ණ අයිතිය මෙරටට මෙම වසරේ දී ලැබීමට නියමිතව තිබිය දී බලශක්ති අමාත්‍ය උදය ගම්මන්පිල විසින් අදාළ තෙල් ටැංකිවලින් 14ක් ඉන්දීය තෙල් සංස්ථාව වෙත බදු දීමට ක්‍රියා කළ බව පාර්ලිමේන්තු මන්ත්‍රී තිස්ස අත්තනායක පවසනවා.\nමන්ත්‍රීවරයා චෝදනා කළේ, බලශක්ති අමාත්‍යවරයා විසින් මෙම තෙල් ටැංකි යළි අප රටට ලබා ගැනීමට තිබූ අවස්ථාව වසර 50කට නැති කර දැමූ බවයි.\nත්‍රිකුණාමලය තෙල් ටැංකි 101න් තෙල් ටැංකි 14ක පූර්ණ අයිතිය වසර 50කට ඉන්දියාවට බදු දී ඇති අතර, මෙම ක්‍රියාව මගින් බලශක්ති අමාත්‍යවරයා කිසිසේත්ම දේශප්‍රේමියෙකු නොවන බව මන්ත්‍රීවරයා පෙන්වා දුන්නා.\nඑමෙන්ම මෙම බදු දීමේ ක්‍රියාවෙන් නොනැවතී අමාත්‍යවරයා ප්‍රමුඛ රජය විසින් තෙල් ටැංකි පිහිටි භූමිය ද අදාළ ඉන්දීය සමාගමට පවරා ඇති බවයි මන්ත්‍රීවරයා වැඩිදුරටත් කියා සිටියේ.\nමෙම තත්ත්වය මත පෙනී යන්නේ වක්‍රානුකූලව රටේ ත්‍රිකුණාමලය තෙල් ටැංකිවල පූර්ණ අයිතිය භූමි කොටසත් සමගින් ඉන්දියාවට පවරා ඇති බවයි.",
       "URL": "https://www.hirunews.lk/293465/ගම්මන්පිලගේ-දේශප්‍රේමය-ගැන-මන්ත්‍රී-තිස්ස-හෙළි-කරයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1438"
}