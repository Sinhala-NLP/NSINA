{
       "Source": "hirunews",
       "Timestamp": "Tuesday, 08 May 2018 - 17:37",
       "Headline": "මලියදේව සිසුවාට පහරදුන් ප්‍රාදේශීය සභා අපේක්‍ෂකයා රිමාන්ඩ්",
       "News Content": "පසුගිය 28 වැනිදා කුලියාපිටිය තිස්ස මාවතේදී මලියදේව විදුහලේ සිසුවෙකුට අමානුෂීය අන්දමින් පහර දුන් ප්‍රාදේශීය සභා අපේක්‍ෂකයා හා සිද්ධිය සම්බන්ධයෙන් සැකපිට අත්අඩංගුවට ගෙන සිටි 16 හැවිරිදි පාසැල් සිසුවා මේ මස 11 දක්වා රක්‍ෂිත බන්ධනාගාර ගත කර තිබෙනවා.\nඒ ඔවුන් අද (08) කුලියාපිටිය මහේස්ත්‍රාත් අධිකරණය හමුවට ඉදිරිපත්කිරීමෙන් අනතුරුවයි.\nපාසල් සිසුවාට පහරදීම සිදුකර ඇති බවට සැක කෙරෙන කුලියාපිටිය දණ්ඩගමුව ප්‍රදේශයේ පදිංචිකරුවෙකු වූ නිමන්ත ප්‍රමෝද් නැමැති පුද්ගලයා පසුගිය පළාත් පාලන මැතිවරණයේදී කුලියාපිටිය ප්‍රාදේශීය සභාවට තරඟ කළ අපේක්‍ෂකයෙක්.\nඔහු පහර දීම සිදුවූ දිනම ප්‍රදේශයෙන් පලාගොස්  ඇති අතර අද දින නීතිඥවරයෙකු මාර්ගයෙන් අධිකරණයට භාර වී තිබෙනවා.\nසිද්ධිය සම්බන්ධ නඩුව ලබන 11 වනදා යළි  නැවත කඩවීමට නියමිතයි.\nසිසුවාට පහරදෙන අකාරය සිද්ධිය වූ ස්ථානය අසල පිහිටි වෙළදසලක සවි කර තිබු CCTV කැමරාවක සටහන් වී තිබුණේ මෙලෙසින්.\nඑම වීඩියෝව පහතින්..",
       "URL": "https://www.hirunews.lk/190271/මලියදේව-සිසුවාට-පහරදුන්-ප්‍රාදේශීය-සභා-අපේක්‍ෂකයා-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=3954"
}