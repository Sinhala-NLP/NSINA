{
       "Source": "hirunews",
       "Timestamp": "Thursday, 09 September 2021 - 13:59",
       "Headline": "තඹුත්තේගම එළවලු ගොවීන් දැඩි දුෂ්කරතාවක  (වීඩියෝ)",
       "News Content": "එළවළු අස්වනු සඳහා නිසි මිලක් නොමැතිවීමෙන් සහ අලෙවි කිරීමේ නිසි වැඩපිළිවෙළක් නොමැතිවීමෙන් තඹුත්තේගම එළවලු ගොවීන් මේ වන විට\nදැඩි දුෂ්කරතාවට පත්ව සිටිනවා.\nඔවුන් බලධාරීන්ගෙන් ඉල්ලා සිටින්නේ තම අස්වනු සඳහා නිසි මිලක් ලබාදීමට කඩිනමින් කටයුතු කළ යුතු බවයි.\nතඹුත්තේගම කලුන්දෑගම ප්‍රදේශයේ බණ්ඩක්කා සහ කැකිරි වගා කර ඇති ආකාරයයි මේ.\nනමුත් මෙම අස්වනු සඳහා නිසි මිලක් නොමැතිවීමෙන් හා විකුණාගැනීමට නිසි වැඩපිළිවෙලක් නොමැතිවීමෙන් එම එළවලු ගොවීන් මේ වන විට දැඩි දුෂ්කරතාවට පත්ව සිටිනවා.\nගොවීන් පවසන්නේ පොහොර හා කෘෂි රසායන ද්‍රව්‍ය හිඟය මධ්‍යයේ ණය වී විශාල මුදලක් වැය කර දහසකුත් එකක් බලාපොරොත්තු තබා ගනිමින් සිදුකළ\nවගාවන්ගේ අස්වනු සඳහා ආර්ථික මධ්‍යස්ථාවලින් නිසි මිලක් නොලැබීමෙන් ඔවුන් මේ වන විට පත්ව ඇත්තේ දැඩි අසීරුතාවකටයි.",
       "URL": "https://www.hirunews.lk/281779/තඹුත්තේගම-එළවලු-ගොවීන්-දැඩි-දුෂ්කරතාවක-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1702"
}