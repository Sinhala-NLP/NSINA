{
       "Source": "hirunews",
       "Timestamp": "Saturday, 20 August 2022 - 10:20",
       "Headline": "පුද්ගලයෙකු වෙඩි තබා ඝාතනය කිරීමේ සිද්ධියට තුන්දෙනෙකු අත්අඩංගුවට",
       "News Content": "අම්බලන්ගොඩ - ඌරවත්ත ප්‍රදේශයේ දී පසුගිය මස 26 වනදා පුද්ගලයෙකුට වෙඩි තබා ඝාතනය කිරීමේ සිද්ධියට සම්බන්ධ සැකකරුවන් තුන්දෙනෙකු පොලිසිය අත්අඩංගුවට ගෙන තිබෙනවා.\nපොලිස් මාධ්‍ය ප්‍රකාශක කාර්යාලය සඳහන් කළේ හෝමාගම ප්‍රදේශයේ සැඟව සිටිය දී ඊයේ (19) මොවුන් අත්අඩංගුවට ගත් බවයි.\nමෙම පිරිසට නවාතැන් සහ රැකවරණ දීමේ චෝදනා යටතේ ඔවුන් සැඟව සිටි නිවසේ 64 හැවිරිදි කාන්තාවක්ද අත්අඩංගුවට ගෙන තිබෙනවා.\nසැකකරුවන්ගෙන් සිදුකළ ප්‍රශ්න කිරීම්වලින් අනතුරුව විදෙස් රටක නිෂ්පාදිත පිස්තෝලයක්, පතොරම් ගැබක්, යතුරුපැදියක් සහ ජංගම දුරකථන 3ක් ද පොලිසිය සොයාගෙන තිබෙනවා.",
       "URL": "https://www.hirunews.lk/313251/පුද්ගලයෙකු-වෙඩි-තබා-ඝාතනය-කිරීමේ-සිද්ධියට-තුන්දෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=927"
}