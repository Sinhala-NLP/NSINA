{
       "Source": "hirunews",
       "Timestamp": "Sunday, 12 March 2023 - 14:18",
       "Headline": "ඉන්දුනීසියාවේ මෙරාපි ගිනි කන්ද අවට අවදානම් කලාපයක් බවට නම් කෙරේ",
       "News Content": "ඉන්දුනීසියාවේ මෙරාපි ගිනි කන්ද පුපුරායාම හේතුවෙන් අවට ප්‍රදේශ රැසක් අවදානම් කලාපයක් බවට ප්‍රකාශයට පත් කර තිබෙනවා.\nඉන්දුනීසියාවේ දෙවන උසම ගිනි කන්ද වන මෙරාපි කන්දෙන් විහිදුණු ලාවා සහ දුමාරය කිලෝමීටර හතක් දක්වා පැතිර ගොස් ඇති බව සඳහන්.\nගිනි කන්ද පුපුරා යාමෙන් විහිදුණු අළු සහ දුමාරය මීටර 100 ක් පමණ අහසට විහිදී ගොස් ඇති අතර, හේතුවෙන් ගම්මාන රැසක් අළුවලින් වැසී ගොස් හිරු එළිය පතිත වීම ද අවහිර වී තිබුණා.\nකෙසේ වෙතත් ගිනි කන්ද පුපුරා යාමෙන් ජීවිත හානි කිසිවක් වාර්තාවී නොමැති අතර, ගිනිකන්දේ බෑවුම්වල සිදු කෙරෙන සංචාරක සහ පතල් කර්මාන්ත කටයුතු අත්හිටුවා ඇති බවයි විදෙස් මාධ්‍ය වාර්තා කළේ.",
       "URL": "https://www.hirunews.lk/329722/ඉන්දුනීසියාවේ-මෙරාපි-ගිනි-කන්ද-අවට-අවදානම්-කලාපයක්-බවට-නම්-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=481"
}