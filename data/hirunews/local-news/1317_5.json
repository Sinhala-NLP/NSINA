{
       "Source": "hirunews",
       "Timestamp": "Saturday, 05 March 2022 - 14:13",
       "Headline": "අනිද්දා සිට පාසල් වෙත සිසුන් කාණ්ඩ වශයෙන් ගෙන්වීමට තීරණයක් ?",
       "News Content": "අනිද්දා (07) සිට පාසල් නැවත ආරම්භ කිරීමේ දී යළිත් වරක් සිසුන් කොටස් වශයෙන් ගෙන්වීමට අධ්‍යාපන අමාත්‍යංශය තීරණය කර තිබෙනවා.\nඒ අනුව සිසුන් 20 දක්වා සිටින පන්ති සෑම දිනකම පැවැත්වීය යුතු අතර සිසුන් 21 ත් 40 ත් අතර සංඛ්‍යාවක් සිටින පන්ති කණ්ඩායම් 2කට වෙන් කර සතියක් හැර සතියක් පැවැත්විය යුතු බවයි අධ්‍යාපන අමාත්‍යාංශය දැනුම්දී ඇත්තේ.\nඑසේම සිසුන් 40ට වැඩි ප්‍රමාණයක් සිටින පන්ති, සිසුන් සමාන කොටස් 3 කට වෙන් කර පැවැත්විය යුතු වනවා. රජයේ හා රජයේ අනුමත පෞද්ගලික පාසල් සඳහා මෙය ක්‍රියාත්මක වනු ඇති.\nපවතින තත්ත්වය සැළකිල්ලට ගෙන මෙම පියවරට එළඹි බවයි අධ්‍යාපන අමාත්‍යාංශයේ ලේකම් මහාචාර්ය කපිල පෙරේරා අප කළ විමසීමකදී සඳහන් කළේ.\nමේ අතර, මෙවර පහ ශ්‍රේණිය ශිෂ්‍යත්ව විභාගයේ ප්‍රතිඵල සකස් කිරීමේ මේ වනවිට කටුයුතු අවසන් අදියරේ පවතින බව විභාග කොමසාරිස් එල්. එම්. ඩී. ධර්මසේන කියා සිටියා.\nඅධ්‍යාපන අමාත්‍ය දිනේෂ් ගුණවර්ධන පසුගිය දා සඳහන් කර තිබුණේ ශිෂ්‍යත්ව විභාගයේ ප්‍රතිඵල ඉදිරි සති 2 ඇතුලත ලබා දෙන බවයි.",
       "URL": "https://www.hirunews.lk/298719/අනිද්දා-සිට-පාසල්-වෙත-සිසුන්-කාණ්ඩ-වශයෙන්-ගෙන්වීමට-තීරණයක්",
       "Category": "Local News",
       "Parent URL": "https://www.hirunews.lk/local-news.php?pageID=1317"
}