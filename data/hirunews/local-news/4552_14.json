{
       "Source": "hirunews",
       "Timestamp": "Saturday, 22 April 2017 - 13:55",
       "Headline": "ශ්‍රී ලංකාවේදී වද හිංසා සිදුකළැයි පැවසූ දෙමළ ජාතිකයෙකුට රැකවරණ දීම එංගලන්ත අභියාචනාධිකරණය ප්‍රතික්ෂේප කරයි",
       "News Content": "ශ්‍රී ලංකාවේදී ආරක්ෂක බලධාරීන් විසින් තමා දැඩි හිංසනයට ලක්කළ බව පවසමින් තම සරණාගත අයදුම්පත සාධාරණීකරණය කිරීමට මෙරට දෙමළ දෙමළ ජාතිකයෙකු දැරූ උත්සාහයක් ව්‍යර්ථ වී තිබෙනවා.\nඒ, එංගලන්ත අභියාචනාධිකරණය ඔහුගේ ඉල්ලීම ප්‍රතික්ෂේප කිරීම හේතුවෙන්.\nමොහු තමා ශ්‍රී ලංකාවේදී වදහිංසාවලට ලක්වූ බව ඔප්පු කිරීම සඳහා ශරීරයේ පැවති පිළිස්සුම් තුවාල සාක්ෂි ලෙස ඉදිරිපත් කර තිබෙනවා.\nඑහෙත් පසුව සිදුකළ පරීක්ෂණයකින් හෙළිවී ඇත්තේ මොහුගේ අනු දැනුම ඇතිව සිහි විසඥ කොට රත් කළ ලෝහ සළකුණු ශරීරයේ තබාගෙන ඇති බවයි.\nමෙතරම් තුවාල සිදුවුවද ආසාදනයක් සිදු නොවීම පිළිබඳව වෛද්‍යවරුන් සැක පළ කිරීම වැඩිදුර පරීක්ෂණ සිදුකිරීම සඳහා හේතුවී තිබෙනවා.\nඒ අනුව කේ.වී. යන මුලකුරුවලින් පමණක් හඳුන්වා ඇති එම දෙමළ ජාතිකයාගේ සරණාගත ඉල්ලීම ප්‍රතික්ෂේප කරමින් එංගලන්ත අභියාචනාධිකරණය වචන 22000 ක තීන්දුවක් ලබාදුන්නා.",
       "URL": "https://www.hirunews.lk/159739/ශ්‍රී-ලංකාවේදී-වද-හිංසා-සිදුකළැයි-පැවසූ-දෙමළ-ජාතිකයෙකුට-රැකවරණ-දීම-එංගලන්ත-අභියාචනාධිකරණය-ප්‍රතික්ෂේප-කරයි",
       "Category": "Local News",
       "Parent URL": "https://www.hirunews.lk/local-news.php?pageID=4552"
}