{
       "Source": "hirunews",
       "Timestamp": "Tuesday, 06 October 2020 - 14:24",
       "Headline": "2021 මුදල් වර්ෂය සඳහා විසර්ජන පනත් කෙටුම්පතට නීතිපතිගේ අනුමැතිය (වීඩියෝ)",
       "News Content": "ආණ්ඩු පක්ෂය තුළින් ප්‍රතිවිරුද්ධ අදහස් පැමිණිය ද 20 වන ව්‍යවස්ථා සංශෝධනයේ ඡන්ද විමසම සිදුකරන අවස්ථාවේදී එය නිසියාකාරව දැක බලා ගත  හැකි බව කැබිනට් ප්‍රකාශක අමාත්‍ය කෙහෙලිය රඹුක්වැල්ල ප්‍රකාශ කළා.\nඒ, කැබිනට් තීරණ දැනුම් දීමේ මාධ්‍ය හමුවේදී මාධ්‍යවේදියෙකු නැගූ ප්‍රශ්නයකට පිළිතුරු ලබාදෙමින්.\nමේ අතර, 2021 මුදල් වර්ෂය සඳහා වන විසර්ජන පනත් කෙටුම්පත සඳහා නීතිපතිවරයාගේ අනුමැතිය ලැබී තිබෙනවා.\nඒ අනුව අදාළ විසර්ජන පනත් කෙටුම්පත ගැසට් කිරීමටත්, අනතුරුව පාර්ලිමේන්තුව වෙත ඉදිරිපත් කිරීමටත් මුදල් අමාත්‍යාවරයා වශයෙන් අග්‍රාමාත්‍ය මහින්ද රාජපක්ෂ ඉදිරිපත් කළ යෝජනාව අමාත්‍ය මණ්ඩලය මගින් අනුමත කරනු ලැබුවා.\nඅදාළ විසර්ජන පනත් කෙටුම්පතට අනුව 2021 මුදල් වර්ෂය සඳහා ඇස්තමේන්තුගත පුනරාවර්තන වියදම රුපියල් බිලියන 2690ක් වන අතර ප්‍රාග්ධන වියදම රුපියල් බිලියන 2216ක්.",
       "URL": "https://www.hirunews.lk/251935/2021-මුදල්-වර්ෂය-සඳහා-විසර්ජන-පනත්-කෙටුම්පතට-නීතිපතිගේ-අනුමැතිය-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2407"
}