{
       "Source": "hirunews",
       "Timestamp": "Thursday, 07 April 2022 - 10:25",
       "Headline": "ජනපති පාර්ලිමේන්තුවට (වීඩියෝ)",
       "News Content": "ජනාධිපති ගෝඨාභය රාජපක්ෂ අද පෙරවරුවේ පාර්ලිමේන්තු සභා ගර්භයට පැමිණියා.\nඅප පාර්ලිමේන්තු වාර්තාකරු ප්‍රකාශ කළේ, ජනාධිපතිවරයා පාර්ලිමේන්තුවේ කටයුතු ආරම්භ වී සුළු මොහොතකට පසු සභාවට පැමිණ අසුන් ගත් බවයි.\nමේ වනවිට ජනාධිපතිවරයා සභා ගර්භයෙන් පිටව ගොස් තිබෙනවා.\nඑමෙන්ම, ආණ්ඩු පක්ෂ ප්‍රධාන සංවිධායක අමාත්‍ය ජොන්ස්ටන් ප්‍රනාන්දු විසින් පාර්ලිමේන්තුවට ඉදිරිපත් කළ අධිභාර බද්ද පනත් කෙටුම්පත සංශෝධන සහිතව අද සම්මත වුණා.\nමේ අතර, ආරක්ෂක හේතූන් මත පාර්ලිමේන්තුවට පිවිසෙන මාර්ග කිහිපයක් වසා දමා තිබෙනවා.\nඒ හේතුවෙන් බොරැල්ල, රාජගිරිය, පිටකෝට්ටේ සහ බත්තරමුල්ල ප්‍රදේශවල රථ වාහන තදබදයක් ද පවතින බවයි අප වාර්තාකරු සදහන් කළේ.",
       "URL": "https://www.hirunews.lk/301396/ජනපති-පාර්ලිමේන්තුවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1245"
}