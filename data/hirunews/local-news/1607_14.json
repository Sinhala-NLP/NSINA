{
       "Source": "hirunews",
       "Timestamp": "Monday, 25 October 2021 - 10:07",
       "Headline": "අපරික්ෂාකාරී ධාවනයෙන් කැබිතිගොල්ලෑවේ රිය අනතුරක්",
       "News Content": "අපරික්ෂාකාරී රිය ධාවනය හේතුවෙන් මැදවච්චිය, කැබිතිගොල්ලෑව මාර්ගයේ සිදු වූ රිය අනතුරකින් කැබ් රථයක් සහ මෝටර් රථයක් මුහුණට මුහුණ ගැටීමෙන් දැඩි අලාභ හානි සිදුව ඇති බව මැදවච්චිය පොලීසිය පවසනවා.\nඊයේ (24) මැදවච්චිය, කැබිතිගොල්ලෑව මාර්ගයේ තම්මැන්නාව වෙල් යාය අසල මාර්ගයේදී මෙම අනතුර සිදුව ඇති බවයි අප වාර්තාකරු සඳහන් කළේ.\nඅනතුරින් රියැදුරන් හට තුවාල සිදුව ඇති අතර, එම තුවාල බරපතළ නොවන බව ද රෝහල් ආරංචි මාර්ග පවසනවා.\nමෙසේ අනතුරට පත්ව ඇත්තේ, මත්ස්‍යයින් ප්‍රවාහනය කරමින් තිබූ කැබ් රථයක් වන අතර, එය මෝටර් රථයේ ගැටීමෙන් පසුව ප්‍රධාන මාර්ගයේ ඉදිරියට පෙරළී ගොස් තිබෙනවා.\nකැබ් රථය මෝටර් රථයේ වැදීමෙන් පසුව, අදාළ මෝටර් රථයට සිය වේගය පාලනය කරගත නොහැකිව එය අසල තිබූ වෙල් යායකට පෙරළී ගොස් ඇති බවයි වාර්තා වන්නේ.",
       "URL": "https://www.hirunews.lk/285980/අපරික්ෂාකාරී-ධාවනයෙන්-කැබිතිගොල්ලෑවේ-රිය-අනතුරක්",
       "Category": "Local News",
       "Parent URL": "https://www.hirunews.lk/local-news.php?pageID=1607"
}