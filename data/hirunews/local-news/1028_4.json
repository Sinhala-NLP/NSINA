{
       "Source": "hirunews",
       "Timestamp": "Monday, 11 July 2022 - 19:58",
       "Headline": "නව ජනපති තේරීම ලබන සතියේ",
       "News Content": "අනිද්දා සිය ධූරයෙන් ජනාධිපති ගෝඨාභය රාජපක්ෂ ඉල්ලා අස්වුවහොත් ලබන 15 වන දා පාර්ලිමේන්තුව කැඳවීමට පක්ෂ නායකයින් යෝජනා කර තිබෙනවා.\nඒ කතානායක මහින්ද යාපා අබේවර්ධනගේ ප්‍රධානත්වයෙන් අද පාර්ලිමේන්තු පරීශ්‍රයේ පැවති විශේෂ පක්ෂ නායක රැස්වීමකදීයි.\nජනාධිපතිවරයා අනිද්දා ඉල්ලා අස්වුවහොත් ලබන 19 වන දා අනුප්‍රාප්තිකයෙකු තෝරාගැනීම සඳහා පාර්ලිමේන්තු මන්ත්‍රීවරුන්ගෙන නාමයෝජනා කැඳවීමටත් ලබන 20 වන දා ඊට අදාල ඡන්ද විමසීම පැවැත්වීමටත් මෙම රැස්වීමේදී මාර්ග සිතියමක් සකස් කළ බවයි ආණ්ඩු පක්ෂයේ ප්‍රධාන සංවිධායක අමාත්‍ය ප්‍රසන්න රණතුංග සඳහන් කළේ.\nමේ අතර සර්වපාක්ෂික ආණ්ඩුවක් පිහිටුවීම සඳහා සියලු පාර්ශවයන් එකඟ වූ වහාම සිය ධුරවලින් ඉවත්වීමට අමාත්‍ය මණ්ඩලයේ පිරිසක් තීරණය කර තිබෙනවා.\nඅද පෙරවරුවේ අග්‍රාමාත්‍ය කාර්යාලයේදී අග්‍රාමාත්‍ය රනිල් වික්‍රමසිංහගේ ප්‍රධානත්වයෙන් අමාත්‍ය මණ්ඩලයේ පිරිසක් සාකච්ඡාවක් පවත්වනු ලැබුවා.\nඊට එක්වූ අමාත්‍යවරුන්ගේ අදහස වී තිබුණේ සර්වපාක්ෂික ආණ්ඩුවක් පිහිටුවීමෙන් පසුව සිය අමාත්‍ය ධුරවලින් ඉවත්වීමටයි.",
       "URL": "https://www.hirunews.lk/309739/නව-ජනපති-තේරීම-ලබන-සතියේ",
       "Category": "Local News",
       "Parent URL": "https://www.hirunews.lk/local-news.php?pageID=1028"
}