{
       "Source": "hirunews",
       "Timestamp": "Monday, 03 April 2023 - 7:38",
       "Headline": "බූරු මූණාගේ නිතීඥවරයාගෙන් පොලිසිය ප්‍රශ්න කරයි (වීඩියෝ)",
       "News Content": "පාතාල වෙඩික්කරුවෙකු වන රවිඳු සංඛ ද සිල්වා හෙවත් බූරු මූණා භාරවීම සඳහා අධිකරණය වෙත රැගෙන ආ නීතිඥවරයාගෙන් බස්නාහිර පළාත් දකුණ අපරාධ කොට්ඨාසය පැය 3කට ආසන්න ප්‍රකාශයක් සටහන් කරගෙන තිබෙනවා.\nඩුබායි හී සිටින තම සේවාදායකයෙකු දුරකතනයෙන් කළ දැනුම් දීමකට අනුව අදාළ සැකකරු අධිකරණය වෙත රැගෙන ගිය බවයි එම නිතීඥවරයා එහිදී සඳහන් කර ඇත්තේ.\nහංවැල්ල සහ රත්ගම ප්‍රදේශවල වෙඩිතැබීම්වලට සම්බන්ධ සැකකරුවෙකු බව පවසා මොහු අධිකරණට භාර කරන ලෙස තමන්ට අදාළ සේවාදායකයා දැනුම්දුන් බව නිතීඥවරයා පොලිසියට සඳහන් කර තිබෙනවා.\nහංවැල්ලේ ව්‍යාපාරිකයෙකු ඝාතනය කිරීමේ සිද්ධියට අදාළව මොහු කටුනායක ගුවන් තොටුපලේ දි අත්අඩංගුවට ගනු ලැබුව ද පසුව පොලිස් අත්අඩංගුවෙන් මිදී පළා ගොස් තිබුණා.\nකෙසේ වෙතත් ඔහු මීගමුව ප්‍රදේශයේ රැදී සිට කුරුණෑගල ප්‍රදේශයට ගොස් ඇති අතර අනතුරුව අදාළ නිතීඥවරයා කුරුණෑගල - කොස්කැළේ ප්‍රදේශයේ සිට සිය මෝටර් රථයේ නංවාගෙන මොහුව අනුරාධපුර ප්‍රදේශයට රැගෙන ගිය බවටයි හෙළි වුණේ.\nඉන් දින කිහිපයකට පසුව බූරු මූණා අදාළ නිතීඥවරයා මාර්ගයෙන් අවිස්සාවේල්ල අධිකරණය වෙත භාරවීම සඳහා පැමිණෙන අතරතුරයි පොලිසිය අත්අඩංගුවට ගනු ලැබුවේ.",
       "URL": "https://www.hirunews.lk/331579/බූරු-මූණාගේ-නිතීඥවරයාගෙන්-පොලිසිය-ප්‍රශ්න-කරයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=438"
}