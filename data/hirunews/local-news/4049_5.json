{
       "Source": "hirunews",
       "Timestamp": "Wednesday, 07 March 2018 - 14:07",
       "Headline": "අතුරුදන්වූවන් පිළිබද කාර්යාලයේ සාමාජිකයින් සහ ව්‍යවස්ථා සභාවේ නියෝජිතයින් අතර හමුවක්",
       "News Content": "මෑතකදී පිහිටවූ අතුරුදන්වූවන් පිළිබද කාර්යාලයේ සාමාජිකයින් අද පෙරවරුවේ ආණ්ඩුක්‍රම ව්‍යවස්ථා සභාවේ සාමාජිකයින් හමුවී තිබෙනවා.\nඅදාළ කාර්යාලයේ ක්‍රියාකාරිත්වය හා ඉදිරි වැඩකටයුතු පිලිබදව මග පෙන්වීම් ලබා ගැනීමේ අරමුණින් මෙම හමුව සිදුවූ බවයි කතානායක කාර්යාලය නිවේදනය කළේ.\nඅතුරුදන් වූවන් පිළිබද කාර්යාලයේදී කටයුතු පවත්වාගෙන යාම සදහා අවශ්‍ය ගොඩනැගිලි පහසුකම් වහාම සලසා දිය යුතු බව මෙහිදී ආණ්ඩුක්‍රම ව්‍යවස්ථාවේ සභාපති, කරූ ජයසූරිය පෙන්වා දී තිබෙනවා.\nඒ අනුව, තමන් ඒ සදහා පියවර ගන්නා ලෙස රාජ්‍ය පරිපාලන අමාත්‍යාංශයට සහ මහා භාණ්ඩාගාරයට කඩිනමින් උපදෙස් ලබාදෙන බවයි කතානායකවරයා සදහන් කර ඇත්තේ.",
       "URL": "https://www.hirunews.lk/185346/අතුරුදන්වූවන්-පිළිබද-කාර්යාලයේ-සාමාජිකයින්-සහ-ව්‍යවස්ථා-සභාවේ-නියෝජිතයින්-අතර-හමුවක්",
       "Category": "Local News",
       "Parent URL": "https://www.hirunews.lk/local-news.php?pageID=4049"
}