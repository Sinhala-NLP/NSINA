{
       "Source": "hirunews",
       "Timestamp": "Tuesday, 29 September 2020 - 12:08",
       "Headline": "පාඨලී ඇතුළු 3 දෙනෙකුට විදෙස් ගමන් තහනම්",
       "News Content": "රාජගිරියේදී රිය අනතුරක් සිදුකිරීම සම්බන්ධයෙන් හිටපු අමාත්‍ය පාඨලී චම්පික රණවක ඇතුළු 3 දෙනෙකුට විදෙස් ගමන් තහනමක් පැනවීමට කොළඹ මහාධිකරණය අද(29) නියෝග කළා.\nඒ, අදාළ නඩුව අද කැදවූ අවස්ථාවේදී නීතිපතිවරයා වෙනුවෙන් පෙනී සිටි නියෝජ්‍ය සොලිසිටර් ජනරාල් දිලීප පීරිස් කළ ඉල්ලීමකට අනුවයි.\nඒ අනුව වැලිකඩ පොලීසියේ හිටපු ස්ථානාධිපතිවරයාට සහ පාඨලී චම්පික රණවකගේ රියදුරාට ද මෙම විදෙස් ගමන් තහනම බල පැවැත්වෙනු ඇති.\nමේ අතර, අද දිනයේ අධිකරණය හමුවේ පෙනී නොසිටි පාඨලී චම්පික රණවකගේ රියදුරා අත්අඩංගුවට ගැනීමට වරෙන්තු නිකුත් කරන ලෙස මහාධිකරණ විනිසුරු දමිත් තොටවත්ත නියෝග කළා.\nඅදාළ නඩුව ලබන 12  වන දා යළි කැදවීමට  නියමිතයි.",
       "URL": "https://www.hirunews.lk/251380/පාඨලී-ඇතුළු-3-දෙනෙකුට-විදෙස්-ගමන්-තහනම්",
       "Category": "Local News",
       "Parent URL": "https://www.hirunews.lk/local-news.php?pageID=2422"
}