{
       "Source": "hirunews",
       "Timestamp": "Friday, 05 May 2023 - 22:09",
       "Headline": "පුවරසන්කුලම පොලිස් වසමේ මාරක රිය අනතුරක්",
       "News Content": "පුවරසන්කුලම පොලිස් වසමේ 08 කණුව හන්දිය අසල දී ඊයේ (04) දින සවස් කාලයේ වව්නියාව දෙස සිට මන්නාරම දෙසට ධාවනය වූ යතුරු පැදියක් එම දිසාවටම ගමන් ගත් පාපැදියක ගැටීමෙන් අනතුරක් සිදුව තිබෙනවා.\nඅනතුරින් බරපතල තුවාල ලැබූ පාපැදිකරු පුවරසන්කුලම රෝහලට ඇතුලත් කර වැඩිදුර ප්‍රතිකාර සඳහා වව්නියාව රෝහලට ඇතුලත් කිරීමේදී මියගොස් ඇති බවයි වාර්තා වන්නේ.\nමරණකරු වයස අවුරුදු 75ක් වූ පුවරසන්කුලම ප්‍රදේශයේ පදිංචිකරුවෙක්.\nපශ්චාත් මරණ පරීක්ෂණ පැවැත්වීමෙන් පසු මෘත දේහය ඥාතීන්ට භාර දී තිබෙනවා.\nඅනතුර සම්බන්ධයෙන් පුවරසන්කුලම පොලිසිය වැඩිදුර විමර්ශන සිදුකරනු ලබනවා.",
       "URL": "https://www.hirunews.lk/334361/පුවරසන්කුලම-පොලිස්-වසමේ-මාරක-රිය-අනතුරක්",
       "Category": "Local News",
       "Parent URL": "https://www.hirunews.lk/local-news.php?pageID=366"
}