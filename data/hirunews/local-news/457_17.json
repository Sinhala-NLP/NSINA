{
       "Source": "hirunews",
       "Timestamp": "Friday, 24 March 2023 - 9:39",
       "Headline": "කිම් ජෝන් අන්ගෙන් විකිරණශීලී සුනාමියක් ගැන අනතුරු ඇගවීමක්",
       "News Content": "උතුරු කොරියාව විසින් ජලය අභ්‍යන්තරයේ දී විකිරණශීලී තරංගයක් නිර්මාණය කළ හැකි න්‍යෂ්ටික බලය සහිත නව ප්‍රහාරක ඩ්‍රෝන යානයක් අත්හදා බලා ඇති බව ඊයේ උතුරු කොරියානු රාජ්‍ය මාධ්‍ය සිකුරාදා වාර්තා කළා.\nජලය අභ්‍යන්තරයේ ක්‍රියා කළ හැකි ආකාරයට නිර්මාණය කර ඇති මෙම නව නියැපුම සමග පුවත සංසරණය වීමත් සමග කලාපය තුළ ආතතික තත්ත්වයක් නිර්මාණය කර ඇතැයි විදෙස් මාධ්‍ය වාර්තා පවසනවා.\n\"Haeil\" නොහොත් සුනාමිය ලෙසින් නම් කර ඇති මෙම ඩ්‍රෝන පද්ධතිය දිය යට පිපිරීමක් හරහා සුපිරි පරිමාණයේ විකිරණශීලී තරංගයක් ඇති කරමින් සතුරු මුහුදේ රහසිගත ප්‍රහාර එල්ල කිරීමටත්, නාවික ප්‍රහාරක කණ්ඩායම් සහ ප්‍රධාන මෙහෙයුම් වරායන් විනාශ කිරීමටත් හැකියාවක් පවතින බවයි KCNA පුවත් සේවය පවසනවා.\nඅදාල යානයේ අත් හදා බැලීම් අතරතුර එය පැය 59කට වැඩි කාලයක් මීටර් 80 සිට 150 දක්වා (අඩි 260-500) වූ ගැඹුරු මුහුදේ සැරි සරමින් නැගෙනහිර වෙරළට ඔබ්බෙන් වූ ජලයේ දී අදාල පුපුරුවා හැරීම සිදු කළ බවත් උතුරු කොරියානු රාජ්‍ය ප්‍රවෘත්ති ඒජන්සිය වන KCNA පවසනවා.\n\"ජලය අභන්තරයේ ක්‍රියා කළ හැකි මෙම න්‍යෂ්ටික ප්‍රහාරක ඩ්‍රෝන යානය ඕනෑම වෙරළ තීරයක සහ වරායක යෙදවිය හැකි අතර එසේ නැතහොත් මෙහෙයුම් සඳහා මතුපිට නෞකාවකින් ඇදගෙන යා හැකි බවත් එම මාධ්‍ය වාර්තාවල වැඩිදුරටත් සඳහන් වනවා.\nඅදාල යානය අත් හදා බැලීම් කටයුතුවලට ඊයේ උතුරු කොරියානු නායක කිම් ජොන් උන් ද එක් වූ බව විදෙස් මාධ්‍ය පවසනවා.",
       "URL": "https://www.hirunews.lk/330783/කිම්-ජෝන්-අන්ගෙන්-විකිරණශීලී-සුනාමියක්-ගැන-අනතුරු-ඇගවීමක්",
       "Category": "Local News",
       "Parent URL": "https://www.hirunews.lk/local-news.php?pageID=457"
}