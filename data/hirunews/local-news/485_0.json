{
       "Source": "hirunews",
       "Timestamp": "Friday, 10 March 2023 - 16:20",
       "Headline": "මහජන උපයෝගිතා කොමිසමේ සභාපතිගෙන් ශ්‍රේෂ්ඨාධිකරණයට පෙත්සමක් (වීඩියෝ හා ඡායාරූප)",
       "News Content": "විදුලි ගාස්තු සංශෝධනය කිරීම සඳහා ලංකා විදුලිබල මණ්ඩලය ගත් තීරණය බල රහිත කරන ලෙස ඉල්ලා මහජන උපයෝගිතා කොමිසමේ සභාපති ජනක රත්නායක ශ්‍රේෂ්ඨාධිකරණය හමුවේ මූලික අයිතිවාසිකම් පෙත්සමක් ගොනු කර තිබෙනවා.\nඑහි වගඋත්තරකරුවන් ලෙස නම් කර ඇත්තේ මහජන උපයෝගීතා කොමිසම, එම කොමිසමේ සාමාජිකයන්, ලංකා විදුලිබල මණ්ඩල මණ්ඩලය, ලෙකෝ ආයතනය සහ නීතිපතිවරයායයි.\nලංකා විදුලි බල මණ්ඩලය විසින් සිදුකළ විදුලි ගාස්තු වැඩි කිරීම තුලින් මෙරට ජනතාවගේ මූලික මිනිස් අයිතිවාසිකම් උල්ලංඝනය වන බවට තීන්දුවක් ලබාදෙන ලෙසත් අදාළ ගාස්තු සංශෝධනය බලරහිත කිරීමේ නියෝගයක් නිකුත් කරන ලෙසත් පෙත්සමෙන් ඔහු වැඩිදුරටත් ඉල්ලා තිබුණා.",
       "URL": "https://www.hirunews.lk/329563/මහජන-උපයෝගිතා-කොමිසමේ-සභාපතිගෙන්-ශ්‍රේෂ්ඨාධිකරණයට-පෙත්සමක්-වීඩියෝ-හා-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=485"
}