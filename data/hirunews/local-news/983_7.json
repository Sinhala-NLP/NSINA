{
       "Source": "hirunews",
       "Timestamp": "Friday, 29 July 2022 - 13:30",
       "Headline": "යකඩ, පිත්තල සහ ඇළුමිනියම් කර්මාන්තකරුවන්ට ගල් අඟුරු ගැටලුවක්",
       "News Content": "යකඩ, පිත්තල සහ ඇළුමිනියම් ආශ්‍රිත නිෂ්පාදන සිදුකිරීමේදී ඒවා උණු කිරීම සඳහා භාවිත කරන ගල් අඟුරු මිල කෙටි කාලයක් තුළ විශාල ලෙස ඉහළ යෑමත් සමඟ අදාළ භාණ්ඩ නිෂ්පාදනය කරන ලක්ෂ දෙකකට ආසන්න පිරිසක් දැඩි දුෂ්කරතාවකට පත්ව තිබෙනවා.\nමීට මාසයකට පමණ පෙර රුපියල් 170කට අලෙවි වූ ගල් අඟුරු කිලෝග්‍රෑමයක් මේ වනවිට රුපියල් 650 ක් වන බවයි එම කර්මාන්තකරුවන් පෙන්වා දෙන්නේ.\nඅදාළ ක්‍රියාවලිය සඳහා ගල් අඟුරු හැර වෙනත් විකල්පයක් නොමැති බැවින් ඇතැම් නිෂ්පාදන විදේශ වෙළඳපොල වෙත යොමුකර ඩොලර් ඉපයීමට ද බාධා මතුව ඇති බව සඳහන්.",
       "URL": "https://www.hirunews.lk/311292/යකඩ-පිත්තල-සහ-ඇළුමිනියම්-කර්මාන්තකරුවන්ට-ගල්-අඟුරු-ගැටලුවක්",
       "Category": "Local News",
       "Parent URL": "https://www.hirunews.lk/local-news.php?pageID=983"
}