{
       "Source": "hirunews",
       "Timestamp": "Saturday, 03 April 2021 - 9:53",
       "Headline": "අන්තර්ජාලයෙන් සම්බන්ධ වෙමින් ගණිකා වෘත්තියේ නියැලුණු තරුණියක් අත්අඩංගුවට (වීඩියෝ)",
       "News Content": "අන්තර්ජාලය ඔස්සේ සම්බන්ධ වෙමින් ගණිකා වෘත්තියේ නියැලුණු තරුණියක් වාද්දූව පොලිසිය විසින් ඊයේ (02) අත්අඩංගුවට ගෙන තිබෙනවා.\nසේවාව ලබාගන්නා මුවාවෙන් උපාය දූතයෙකු යොදවා සිදුකළ මෙහෙයුමකදී පානදුර, වලාන ප්‍රදේශයේදී මෙම තරුණිය අත්අඩංගුවට ගෙන ඇති බවයි වාර්තා වන්නේ.\nමෙලෙස අත්අඩංගුවට ගැනුණු සැකකාරිය මහනුවර, පූජාපිටිය ප්‍රදේශයේ පදිංචි 29 හැවිරිදි වියේ පසුවන්නියක්.\nසැකකාරිය ඊයේ (02) පානදුර මහේස්ත්‍රාත් අධිකරණය හමුවට ඉදිරිපත් කිරීමෙන් අනතුරුව ලක්ෂ 05ක ශරීර ඇප මත මුදාහැර තිබෙනවා.\nමෙම ජාවාරමට සම්බන්ධ අනෙකුත් අය සොයා වාද්දූව පොලිසිය විසින් වැඩිදුර පරීක්ෂණ ආරම්භකර ඇති බවයි අප වාර්තාකරු සඳහන් කළේ.",
       "URL": "https://www.hirunews.lk/267367/අන්තර්ජාලයෙන්-සම්බන්ධ-වෙමින්-ගණිකා-වෘත්තියේ-නියැලුණු-තරුණියක්-අත්අඩංගුවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2044"
}