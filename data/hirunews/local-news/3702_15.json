{
       "Source": "hirunews",
       "Timestamp": "Friday, 12 October 2018 - 16:25",
       "Headline": "ලුණුගම්වෙහෙර බස් අනතුරෙන් 70 කට අධික පිරිසකට තුවාල",
       "News Content": "තිස්ස - මාතර ප්‍රධාන මාර්ගයේ ලුණුගම්වෙහෙර ප්‍රදේශයේදී අද (12) පස්වරුවේ සිදුවු රිය අනතුරෙන් පුද්ගලයින් 75 දෙනෙකු පමණ තුවාල ලබා ඇති බව පොලීසිය පවසනවා.\nලුණුගම්වෙහෙර පොලීසියේ උසස් පොලිස් නිලධාරියෙකු සඳහන් කළේ තුවාල ලැබූවන් දෙබරවැව, හම්බන්තොට සහ ලුණුගම්වෙහෙර රෝහල් වෙත ඇතුළත් කළ බවයි.\nකෙසේ වෙතත්, ඉන් පුද්ගලයින් 30 දෙනෙකු මේ වන විට ප්‍රතිකාර ලබා පිටව ගොස් ඇති අතර, තවත් 45 දෙනෙකු නේවාසිකව ප්‍රතිකාර  ලබනවා.\nදෙහිඅත්තකණ්ඩියේ සිට ගාල්ල බලා ධාවනය වූ ශ්‍රී ලංගම බස් රථයක් සහ මාතර සිට අම්පාර බලා ධාවනය වූ පෞද්ගලික බස් රථයක් මුහුණට මුහුණ ගැටීමෙන් මෙම අනතුර සිදුවුණා.",
       "URL": "https://www.hirunews.lk/201978/ලුණුගම්වෙහෙර-බස්-අනතුරෙන්-70-කට-අධික-පිරිසකට-තුවාල",
       "Category": "Local News",
       "Parent URL": "https://www.hirunews.lk/local-news.php?pageID=3702"
}