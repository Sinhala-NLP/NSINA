{
       "Source": "hirunews",
       "Timestamp": "Monday, 10 October 2022 - 9:08",
       "Headline": "එරික් සෝල්හයිම් අද දිවයිනට",
       "News Content": "UPDATED 10 - 10 - 2022 03:05 P: M\nඑරික් සෝල්හයිම් දිවයිනට\nඑක්සත් ජාතීන්ගේ පරිසර වැඩසටහනේ හිටපු විධායක අධ්‍යක්ෂවරයෙකු වන එරික් සෝල්හයිම් අද පස්වරුවේ දිවයිනට පැමිණියා.\nඉන්දියානු ගුවන් සේවයට අයත් ඒ.අයි. 271 දරණ යානයෙන් ඔහු කටුනායක ගුවන් තොටුපල වෙත පැමිණි බවයි ගුවන් තොටුපල හිරු වාර්තාකරු සඳහන් කළේ.\nදිවයිනට පැමිණි එරික් සෝල්හයිම් ජනාධිපති රනිල් වික්‍රමසිංහ ද හමුවීමට නියමිත යි.\nනෝර්වීජියානු ජාතිකයෙකු වන ඔහු යුද සමයේ දී 2002 වසරේ පැවති සාම සාකච්ඡා සඳහා පහසුකම් සලසන්නෙකු ලෙස ද කටයුතු කළා.\nඑමෙන්ම එරික් සෝල්හයිම් 2016 වසරේ සිට 2018 වසර දක්වා එක්සත් ජාතින්ගේ පරිසර වැඩසටහන් විධායක අධ්‍යක්ෂක ලෙසද කටයුතු කර තිබුණා.\n--------------------------------------------------------\nඑක්සත් ජාතීන්ගේ පරිසර වැඩසටහනේ විධායක අධ්‍යක්ෂවරයෙකු වන එරික් සෝල්හයිම් අද (10) දිවයිනට පැමිණෙනවා.\nඉන්දියානු ගුවන් සේවයට අයත් ඒ.අයි. 271 දරණ යානයෙන් ඔහු කටුනායක ගුවන් තොටුපල වෙත ළඟාවීමට නියමිත බවයි හිරු ගුවන් තොටුපල වාර්තාකරු සඳහන් කළේ.\nඅද දිවයිනට පැමිණෙන එරික් සෝල්හයිම් ජනාධිපති රනිල් වික්‍රමසිංහ ද හමු වී සාකච්ඡා පැවැත්වීමට නියමිතව තිබෙනවා.\nනෝවේජියානු ජාතිකයෙකු වන ඔහු එල්.ටී.ටී.ඊ. යුද සමයේදි 2002 වසරේ පැවති සාම සාකච්ඡා සඳහා පහසුකම් සලසන්නෙකු ලෙස ද කටයුතු කළා.",
       "URL": "https://www.hirunews.lk/317469/එරික්-සෝල්හයිම්-අද-දිවයිනට",
       "Category": "Local News",
       "Parent URL": "https://www.hirunews.lk/local-news.php?pageID=813"
}