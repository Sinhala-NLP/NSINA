{
       "Source": "hirunews",
       "Timestamp": "Sunday, 05 June 2022 - 14:08",
       "Headline": "අවුරුදු 3ක දැරියක් ජල ටැංකියකට වැටී ජිවිතක්ෂයට",
       "News Content": "වව්නියාව සුන්දරපුරම් ප්‍රදේශයේදී අවුරුදු 3 ක් වයසැති දැරියක් ඊයේ (04) දින නිවසේ ජල ටැංකියට වැටී දියේ ගිලීමෙන් ජීවිතක්ෂයට පත්ව තිබෙනවා.\nදැරිය ගෙමිදුලේ ඉදිකොට තිබූ ජල ටැංකියට නැගීමට ගත් උත්සහයකදී ටංකිය තුලට වැටී ඇති බවටයි අනාවරණ වී ඇත්තේ.\nදැරිය මව සමග නිවසේ සිට ඇති අතර මව දැරිය මිදුලේ දමා එම එඩමේම වගාකොට තිබූ කඩල අස්වැන්න ගලවමින් සිටියදී මෙම අනතුර සිදුව ඇතැයි සඳහන්.\nදැරිය ටැංකියට වැටෙන අවස්ථාවේදී එහි ජලය පිරී පැවතීම හේතුවෙන් දැරිය දියේ ගිලී ඇති අතර පසුව මව පැමිණ සෝදිසි කිරීමේදී දැරිය නොසිටීම හේතුවෙන් ටැංකිය පරික්ෂා කොට බැලීමේදීයි හමුවී ඇත්තේ.\nඅනතුරුව දැරිය වහාම රෝහලට රැගෙන යාමට පියවර ගෙන ඇතත් ඒ වන විටත් දැරිය මිය ගොස් සිට ඇති බව පොලිසිය ප්‍රකාශ කළා.\nමවගේ නොසැලිකිලිමත්කම හේතුවෙන් මෙම දැරියගේ මරණයට හේතුවක් වී ඇති බවයි පරික්ෂණ සිදුකරන පොලිසිය වැඩිදුරටත් සඳහන් කළේ.",
       "URL": "https://www.hirunews.lk/306273/අවුරුදු-3ක-දැරියක්-ජල-ටැංකියකට-වැටී-ජිවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=1117"
}