{
       "Source": "hirunews",
       "Timestamp": "Saturday, 09 April 2016 - 7:32",
       "Headline": "ටියුබ් බල්බයක් ගිල දැමූ පාසල් සිසුවෙකු රෝහලේ",
       "News Content": "උත්සව සැණකෙලියක දුටු දර්ශනයක් අනුකරණය කරමින් ටියුබ් බල්බයක් ගිල දැමීමට ගොස් අනතුරට පත්වීමෙන් රෝහල් ගත කළ පාසල් සිසුවෙකු පිළිබදව හිරු ප්‍රවෘත්ති අංශයට වාර්තා වුණා.\nමෙලෙස රෝහල් ගත කර ඇත්තේ අනුරාධපුරය - රාජාංගනය - යාය 16 ප්‍රදේශයේ පදිංචි 13 හැවිරිදි පාසල් සිසුවෙක්.\nමේ වන විට එම සිසුවා අනුරාධපුර රෝහලේ ප්‍රතිකාර ලබනවා. අනුරාධපුර ප්‍රදේශයේ මීට සතියකට පමණ පෙර උත්සව සැනකෙලියක් පවත්වා තිබෙනවා.\nඑහිදී කිසියම් පුද්ගලයෙකු ටියුට් බල්බයක් ගිල දමන අයුරු පෙන්වා ඇති බවයි වාර්තා වන්නේ.\nඑම සිදුවීම මෙම පාසල් සිසුවා ඇතුළු තවත් පාසල් සිසුන් කිහිප දෙනෙකු නරඹා ඇති අතර, පසුව එය එය මෙම පාසල් සිසුවා අනුකරණය කිරීමට යාමේදියි මෙම අනතුර සිදුව ඇත්තේ.",
       "URL": "https://www.hirunews.lk/130446/ටියුබ්-බල්බයක්-ගිල-දැමූ-පාසල්-සිසුවෙකු-රෝහලේ",
       "Category": "Local News",
       "Parent URL": "https://www.hirunews.lk/local-news.php?pageID=5096"
}