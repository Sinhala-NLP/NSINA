{
       "Source": "hirunews",
       "Timestamp": "Thursday, 21 October 2021 - 14:23",
       "Headline": "ශ්‍රේෂ්ඨාධිකරණයෙන් පොලිස්පතිට නියෝගයක්",
       "News Content": "රාජ්‍ය අමාත්‍ය ලොහාන් රත්වත්තේ අනුරාධපුර බන්ධනාගාරයට ඇතුළු වී එහි සිටි දෙමළ සිරකරුවන්ට ගිනි අවි පෙන්වා තර්ජනය කළේ යැයි කියන සිද්ධිය පිළිබඳව අපරාධ නඩු විධාන සංග්‍රහය යටතේ නීතිපති උපදෙස් ගෙන නිසි විමර්ශණයක් සිදු කරන ලෙස ශ්‍රේෂ්ඨාධිකරණය පොලිස්පතිවරයාට නියෝග කර තිබෙනවා.\nඒ,තර්ජනයට ලක් වූ බව කියන දෙමළ රැඳවියන් 08 දෙනා විසින් ඉදිරිපත් කළ මුලික අයිතිවාසිකම් පෙත්සම ලබන වසරේ පෙබරවාරි 15 වැනි දා විභාගයට අවසර දෙමින්.\nගාමිණි අමරසේකර, යසන්ත කෝදාගොඩ සහ ජනක්  ද සිල්වා යන ත්‍රිපුද්ගල ශ්‍රේෂ්ඨාධිකරණ විනිසුරු මඩුල්ල හමුවේ පෙත්සම අද සලකා බැලුණා.\nමෙහිදි ශ්‍රේෂ්ඨාධිකරණය, බන්ධනාගාර කොමසාරිස් ජනරාල්වරයාට නියෝග කළේ, පෙත්සම්කරුවන්ගේ ආරක්ෂාව සදහා ඔවුන් බන්ධනාගාරයෙන් ඉවත් කොට වෙනත් සුදුසු බන්ධනාගාරයක රඳවා තැබීමට පියවර ගන්නා ලෙසටයි.",
       "URL": "https://www.hirunews.lk/285624/ශ්‍රේෂ්ඨාධිකරණයෙන්-පොලිස්පතිට-නියෝගයක්",
       "Category": "Local News",
       "Parent URL": "https://www.hirunews.lk/local-news.php?pageID=1615"
}