{
       "Source": "hirunews",
       "Timestamp": "Wednesday, 31 March 2021 - 9:17",
       "Headline": "\"සූර්ය සිංහලේ සත් පත්තිනි සෙත් ශාන්තිය\" - සුබ නැකතින් අලුත් සහල් එක් රැස් කිරීම ඇරඹේ (වීඩියෝ)",
       "News Content": "උදාවන අලුත් අවුරුද්දේ සියලුදෙනාට ආශිර්වාද පතා හිරු සංවිධාන කරන සත් පත්තිනි සෙත් ශාන්තිය වෙනුවෙන් අලුත් සහල් එක් රැස් කිරීමේ කටයුත්ත තවත් සුළු මොහොතකින් ආරම්භ කිරීමට මේ වනවිට සියලු කටයුතු සූදානම් කර තිබෙනවා.\nඒ අනුව අනුරාධපුර රුවන්වැලි මහා සෑය, කතරගම කිරි වෙහෙර සහ මහියංගණය රජමහා විහාරස්ථාන අසලින් අලුත් සහල් එක් රැස් කිරීමේ රථ පෙරහර ගමන් ආරම්භ කිරීමට නියමිතයි.\nඊට පෙර සුබ මොහොතින් කප් සිටුවීම සිදු කෙරෙන බවයි එහි සිටින හිරු වාර්තාකරුවන් සඳහන් කළේ.\nරුවන්වැලි මහ සෑ රදුන් අභියසින් ගමන් ඇරඹෙන අලුත් සහල් එක් රැස් කිරීමේ රථ පෙරහර නොච්චියාගම හරහා රාජාංගණයට ළඟාවීමට නියමිතයි.\nකිරිවෙහෙර සමිඳුන් අභියසින් ඇරඹෙන පෙරහර බුත්තල හරහා බඩල්කුඹුර වෙතත්, මහියංගණයේ සිට අලුත් සහල් එක් රැස් කරන රථ ගිරාදුරුකෝට්ටේ පසුකර දෙහිඅත්තකණ්ඩිය වෙතත් ළඟාවීමට සැළසුම් කර තිබෙනවා.",
       "URL": "https://www.hirunews.lk/267070/සූර්ය-සිංහලේ-සත්-පත්තිනි-සෙත්-ශාන්තිය-සුබ-නැකතින්-අලුත්-සහල්-එක්-රැස්-කිරීම-ඇරඹේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2051"
}