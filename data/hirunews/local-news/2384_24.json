{
       "Source": "hirunews",
       "Timestamp": "Saturday, 17 October 2020 - 13:44",
       "Headline": "දරුවාට පෙනීම ලබාදෙන්න වෙහෙසෙන මාපිය යුවළ (වීඩියෝ)",
       "News Content": "දරුවන් යනු මව්පියන්ට මෙලොව ඇති වටිනාම සම්පතයි\nදරුණු රෝගී තත්ත්වයකින් පීඩා විඳින සිය දරුවා සුවපත් කර ගැනීමට වෙහෙසෙන මාපිය යුවළක් පිළිබඳව මේ පුවත වාර්තා වුණේ වනාතවිල්ලුව ප්‍රදේශයෙන්.\nවනාතවිල්ලුව, මොරපතාව ප්‍රදේශයේ පදිංචි චන්දන සහ චන්ද්‍රිකා යුවළට දාව උපත ලැබූ මෙම දැරිය මොරපතාව ප්‍රාථමික විද්‍යාලයේ 5 වැනි ශ්‍රේණියේ ඉගෙනුම ලබමින් සිටියා.\nනමුත් ඇස්වල ඇතිවූ ආබාධයක් හේතුවෙන් මව්පියන් විසින් ඇයව වෛද්‍යවරුන් වෙත යොමු කර කෙරෙනු අතර, ඇය බරපතළ රෝගී තත්ත්වයකට මුහුණ දී සිටින බවට අනාවරණ වී ඇත්තේ මීට මාස 4 කට පමණ පෙරයි.\nරෝගී තත්ත්වය උත්සන්න වීම හේතුවෙන් මේ වනවිට දැරියගේ පෙනීම සම්පූර්ණයෙන් අහිමි වී ඇති බවත්, වාරු නොමැති තත්ත්වයක් හටගෙන ඇති බවත් බවත් මව්පියන් පෙන්වා දෙනවා.\nදැරිය සතිපතා මහරගම අපේක්ෂා රෝහලට රැගෙන යාමද මෙම යුවළට දැඩි අසීරුතාවක් වී ඇත්තේ, පවතින තත්ත්වය හමුවේ චන්දනට රැකියාවක නිරතවීමට ඉඩප්‍රස්ථා නොමැති වීම හේතුවෙන්.\nමෙම ආර්ථික අපහසුතාවල තවත් ප්‍රතිඵලයක් වී ඇත්තේ, පවුලේ අනෙක් දරුවන් දෙදෙනාගේ පාසල් ගමනද අවසන් වීමයි.\nපවතින තත්ත්වය සළකා බලා සිය දියණිය සුවපත් කර ගැනීමට උපකාර වන ලෙස චන්දන සහ චන්ද්‍රිකා යුවළ ඉල්ලා සිටිනවා.",
       "URL": "https://www.hirunews.lk/252722/දරුවාට-පෙනීම-ලබාදෙන්න-වෙහෙසෙන-මාපිය-යුවළ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2384"
}