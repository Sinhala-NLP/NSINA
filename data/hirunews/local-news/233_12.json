{
       "Source": "hirunews",
       "Timestamp": "Tuesday, 27 June 2023 - 10:42",
       "Headline": "විදෙස් සමාගමක් විසින් ඉදිකිරීමට යෝජිත හෝටල් සංකීර්ණයට කැබිනට් අනුමැතිය",
       "News Content": "ලංකා විදුලි බල මණ්ඩලය භාරයේ තිබෙන මාවුස්සාකැලේ ජලාශයට යාබදව පිහිටි ඉඩම් කොටසක් සහ එම ජලාශයේ පිහිටි කුඩා දිවයිනක් දිගුකාලීන බදු පදනම මත ගැනීම සඳහා ව්‍යාපෘති යෝජනාවක් එක්සත් අරාබි එමිර් රාජ්‍යයේ පෞද්ගලික ආයතනයක් විසින් ඉදිරිපත් කර තිබෙනවා.\nමෙම ව්‍යාපෘති යෝජනාව ඉදිරිපත් කර ඇත්තේ එක්සත් අරාබි එමිර් රාජ්‍යයේ කැපිටල් ඉන්වෙස්ට්මන්ට් එල්.එල්.සී. ආයතනය විසින්.\nඑම ආයතනය විසින් පූර්ණ වශයෙන් සෘජු විදේශ ආයෝජනයක් ලෙස අමෙරිකන් ඩොලර් මිලියන 25ක් යොදවා හෝටල් සංකීර්ණයක් ඉදි කිරීමට බලාපොරොත්තු වෙනවා.\nඅදාළ යෝජිත ව්‍යාපෘතිය ක්‍රියාත්මක කිරීම සදහා එම සමාගම වෙත එම ඉඩම් කොටස් දිගු කාලීන බදු පදනම මත ලබා දීම සඳහා ආයෝජන ප්‍රවර්ධන ඇමැති වශයෙන් ජනාධිපතිතුමා විසින් ඉදිරිපත් කරන ලද යෝජනාව ඇමැති මණ්ඩලය විසින් අනුමත කර තිබෙනවා.",
       "URL": "https://www.hirunews.lk/339230/විදෙස්-සමාගමක්-විසින්-ඉදිකිරීමට-යෝජිත-හෝටල්-සංකීර්ණයට-කැබිනට්-අනුමැතිය",
       "Category": "Local News",
       "Parent URL": "https://www.hirunews.lk/local-news.php?pageID=233"
}