{
       "Source": "hirunews",
       "Timestamp": "Friday, 22 September 2017 - 17:37",
       "Headline": "පියා මැරීමට තැත් කළ පුතු වරද පිළිගනී",
       "News Content": "හදිසියේ ඇතිවූ  බහින්බස්වීමක් දුරදිගයාම නිසා අතිවූ අරවුලකදී පොලු සහ කඩු පහරදී බරපතල තුවාල සිදුකර පියා මරා දැමීමට තැත් කළ  පුතකු සහ ඔහුගේ මිතුරාද අධිචෝදනා දෙකකට වරද පිළිගත් නිසා ඔවුන්ට පානදුර පළාත්බද මහාධිකරණ විනිසුරු පද්මිණි රණවක ගුණතිලක අද (22) රුපියල් පන්දහසක දඩ මුදලක් සහ අවුරුදු දහයකට අත්හිටවු අවුරුද්දක බරපතල  වැඩ සහිත සිරදඩුවමක් නියම කළා.\nඑම දඩුවමට අමතරම රුපියල් ලක්ෂ එකහමාර බැගින් වන්දි තුවාලතරුවන් දෙදෙනා වෙත ගෙවන ලෙසටද  විත්තිකරුවන් දෙදෙනාට විනිසුරුවරිය නියම කළා.\nපළමුවැනි විත්තිකරු බරපතල තුවාල ලැබු ෂෙල්ටන් ආරියරතන නැමැත්තාගේ පුත්‍රයාටයි.\nමෙම දඩුවම් සහ වන්දි ගෙවීමට නියමවුයේ බණ්ඩාරගම පදිංචි දූවගේ රුවන් ඉන්දික සහ මහලියනගේ නයන නිශාන්ත යන දෙදෙනාටයි.\nඔවුන් අධිචෝදනා ලබා සිටියේ වර්ෂ 2011 ඔක්තෝබර් මස 10 වැනි දින දුවගේ ෂෙල්ටන් ආරියරත්න නැමැත්තාට සහ ඔහුගේ පුත්‍රයාවූ දූවගේ ප්‍රදීප් ඉන්දික යන දෙදෙනාට කඩු සහ පොලු පහරදී බරපතල තුවාල සිදුකර මරා දැමීමට තැත්කිරීම සම්බන්ධයෙන්.\nනීතිපතිවරයා විසින් විත්තිකරුවන් දෙදෙනාට විරුද්ධව මෙම නඩුව පවරා තිබුනා.",
       "URL": "https://www.hirunews.lk/171581/පියා-මැරීමට-තැත්-කළ-පුතු-වරද-පිළිගනී",
       "Category": "Local News",
       "Parent URL": "https://www.hirunews.lk/local-news.php?pageID=4309"
}