{
       "Source": "hirunews",
       "Timestamp": "Monday, 23 April 2018 - 9:01",
       "Headline": "ඒකාබද්ධ විපක්ෂය හෙට රැස්වේ, යූඑන්පී දේශපාලන මණ්ඩල රැස්වීමත් හෙට",
       "News Content": "ඒකාබද්ධ විපක්ෂය නියෝජනය කරන දේශපාලන පක්ෂවල නායකයින් සහ හිටපු ජනාධිපති මහින්ද රාජපක්ෂ අතර හමුවක් කොළඹ - විජේරාම මාවතේ පිහිටි හිටපු ජනාධිපතිවරයාගේ නිල නිවසේදී හෙට (24) පස්වරුවේ පැවැත්වෙනවා.\nපවතින දේශපාලන තත්ත්වය හා ලබන 08 වනදා පාර්ලිමේන්තුවේ නව සැසිය ආරම්භ කරන අවස්ථාවේදී පාර්ලිමේන්තුවේ කටයුතු කරන ආකාරය පිළිබඳව මෙහිදී දීර්ඝ ලෙස සාකච්ඡා කරනු ඇති.\nපක්ෂයේ මැයි දින රැස්වීම් කටයුතු පිළිබඳවද මෙහිදී සාකච්ඡාඅ කිරීමට නියමිත බවද ඒකාබද්ධ විපක්ෂයේ මන්ත්‍රිවරයෙකු සඳහන් කළා.\nමේ අතර එක්සත් ජාතික පක්ෂයේ ප්‍රතිසංවිධානය කිරීම සඳහා පත් කළ දේශපාලන මණ්ඩලය යළි හෙට දිනයේ රැස්වී සාකච්ඡා කරන බව එහි සාමාජික, නියෝජ්‍ය අමාත්‍ය ජේ.සී. අලවතුවල පවසනවා.\nහිරු ප්‍රවෘත්ති අංශය කළ විමසීමකදී ඔහු කියා සිටියේ එම රැස්වීමේ දී සිදුකරන සාකච්ඡාවල ප්‍රගතිය ලබන 26 වනදා රැස්වන කෘත්‍යාධිකාරී මණ්ඩලයට ඉදිරිපත් කරන බවයි.",
       "URL": "https://www.hirunews.lk/189019/ඒකාබද්ධ-විපක්ෂය-හෙට-රැස්වේ-යූඑන්පී-දේශපාලන-මණ්ඩල-රැස්වීමත්",
       "Category": "Local News",
       "Parent URL": "https://www.hirunews.lk/local-news.php?pageID=3978"
}