{
       "Source": "hirunews",
       "Timestamp": "Monday, 17 October 2016 - 12:29",
       "Headline": "නව ව්‍යවස්ථාව ගැන සුමන්දිරන්ගෙන්",
       "News Content": "ජනාධිපතිවරයාගේ විධායක බලතල ඉවත් කිරීම මෙන්ම බලය බෙදාහැරීම සම්බන්ධයෙන් තීරණ නව ව්‍යවස්ථා සංශෝධනයට ඇතුළත් වන බව දෙමළ ජාතික සන්ධාන පාර්ලිමේන්තු මන්ත්‍රී එම්.ඒ. සුමන්දරන් පවසනවා.\nවවුනියාව ප්‍රදේශයේ ඊයේ පැවති ඉලංගෙයි තමිල් අරසු පක්ෂයේ මධ්‍යම කාරක සභා කමිටු රැස්වීමකට එක්වෙමින් ඔහු කියා සිටියේ.\nව්‍යවස්ථා සංශෝධනය වෙනුවෙන් දෙමළ සන්ධානය වෙත පැවරී ඇති වගකීම්වලින් සියයට 90 ක් පමණ මේ වනවිට අවසන් වී ඇති බවයි.\nඒ අනුව ඉදිරි මාස දෙක තුළ ව්‍යවස්ථා සංශෝධනයේ මූලික කෙටුම්පතක් එළිදැක්වීමට නියමිත බවද මන්ත්‍රීවරයා කියා සිටියා.",
       "URL": "https://www.hirunews.lk/145414/නව-ව්‍යවස්ථාව-ගැන-සුමන්දිරන්ගෙන්",
       "Category": "Local News",
       "Parent URL": "https://www.hirunews.lk/local-news.php?pageID=4834"
}