{
       "Source": "hirunews",
       "Timestamp": "Monday, 19 December 2022 - 16:09",
       "Headline": "සේවා කාලය නිම කළ හැනා සිංගර් ජනපති හමුවෙයි",
       "News Content": "සේවා කාලය නිම කර සිය රට බලා නික්ම යන එක්සත් ජාතීන්ගේ සංවිධානයේ මෙරට නේවාසික සම්බන්ධීකාරක හැනා සිංගර් අද (19) ජනාධිපති රනිල් වික්‍රමසිංහ හමුවී තිබෙනවා.\nජනාධිපති කාර්යාලයේ පැවති මෙම හමුවේ දී ජනාධිපතිවරයා ඇය සමඟ සුහද කතාබහක නිරත වූ බවයි ජනාධිපති මාධ්‍ය අංශය සඳහන් කළේ.\nඑහිදී ජනාධිපතිවරයා ලංකාව වෙනුවෙන් කළ සේවය ඇඟයීමට ලක් කරමින් ඇයට ස්තූතිය පිරිනමා තිබෙනවා.\nහැනා සිංගර් 2018 වසරේ සැප්තැම්බර් මස 7 වැනිදා සිට එක්සත් ජාතීන්ගේ සංවිධානයේ මෙරට නේවාසික සම්බන්ධීකාරකවරිය ලෙස කටයුතු කරනු ලැබුවා.",
       "URL": "https://www.hirunews.lk/323049/සේවා-කාලය-නිම-කළ-හැනා-සිංගර්-ජනපති-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=656"
}