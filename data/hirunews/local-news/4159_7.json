{
       "Source": "hirunews",
       "Timestamp": "Sunday, 24 December 2017 - 7:48",
       "Headline": "හිටපු ජනපතිට සැකයක්",
       "News Content": "ඉදිරි පළාත් පාලන මැතිවරණයේදී පොදුජන පෙරමුණෙන් තේරී පත් වන මන්ත්‍රීවරුන්ට පළාත් පාලන ආයතනවල කොන්ත්‍රාත්තු ලබා ගැනීම තහනම් කරන බව හිටපු ජනාධිපති මහින්ද රාජපක්ෂ පවසනවා.\nමීගමුව ප්‍රදේශයේ ඊයේ පැවති ශ්‍රී ලංකා පොදුජන තරුණ පෙරමුණේ අපේක්ෂකයින් දැනුම්වත් කිරීමේ වැඩසටහනකට එක්වෙමින් ඔහු මේ බව කියා සිටියා.\n‘‘ ගංගාරාමයේ හාමුදුරුවෝ ඉඳන් කියනවා අර චෙක් එක ගත්ත වෙලාවේ  නිකන් ස්තූතියි කියලා කිව්වා නම් හදපු මිනිහට මේක විකුණගන්නත් හම්බවුණේ ඒ මිනිහා හදපු හින්දා කියලා සංතෝෂ වෙන්නතිබුණා කිව්වා. එහෙම කිව්වෙත් නැහැ කිව්වා. ඒ සල්ලි මට ආරංචියි භාණ්ඩාගාරයට ගියේ නැහැ. ඒක බැංකුවේ වෙන විදිහකට තැන්පත් කරලා තියෙනවා. ලංකා බැංකුවේ. අපේ කාලයේ මෙහෙම එකක් වුණා නම් කියයි මහින්දගේ පුද්ගලික එකවුන්ට් එකට දාගෙන කියාල. එහෙනම් ලොකුවට ගහනවා. අපි එහෙම කියන්නේ නැහැ මේක රනිල්ගේ එකවුන්ට් එකට දාගත්තා කියලා. හැබැයි අපිට දැනගන්න ඕනේ මේක ගියෙ නැත්තෙ කොහොමද බන්ධනාගාර.. භාණ්ඩාගාරයට.. මේ දවස්වල බන්ධනාගාරයමයි මතක් වෙන්නේ. ඔබ වගේ තරුණයෝ ප්‍රාදේශීය සභාවෙන් පටන්ගෙන එතනින් නැවතෙන්න එපා. ඉහළට යන්න ඔබේ ක්‍රියාකලාපය හේතු වෙනවා. එක ඉල්ලීමක් කරනවා. මම හිතන්නේ ඒක අපි දිවුරුමක් වශයෙන් අපි ලෑස්ති කරනවා. ඔබ ගිහිල්ලා ප්‍රාදේශීය සභාවේ හෝ නගර සභාවේ තියෙන කොන්ත්‍රාත්තු අරගෙන ඒක කරන්න සූදානම් වෙන්න එපා. මේ පාර ඒකට ඉඩ තියන්නේ නැහැ. කොන්ත්‍රාත් අරගෙන පාර හැදීම හෝ ගොඩනැගිලි හැදීම තහනම් කරලා.  ’’\nඑම අවස්ථාවට එක්වෙමින් අදහස් දැක්වූ ශ්‍රී ලංකා පොදුජන පෙරමුණේ සාමාජික හිටපු අමාත්‍ය බැසිල් රාජපක්ෂ\n‘‘ මේ ආණ්ඩුවෙ ඉන්නවා කට්ටිය ගොඩක්ග නිල වශයෙන් ඉන්නවා එක්සත් ජාතික පක්ෂයත් ශ්‍රී ලංකා නිදහස් පක්ෂයත්. නිල නොවන කට්ටියකුත් ඉන්නවා. දෙමළ සන්ධානය නිල නොවන විදිහට ආණ්ඩුවේ ඉන්නේ. ඊළගට ජනතා විමුක්ති පෙරමුණත් ආණ්ඩුවේ.  කවුද අනිත් පැත්තට ඉන්නේ.  එහා පැත්තේ විපක්ෂයේ මේ මන්ත්‍රීවරු..’’\nයනුවෙන් සඳහන් කළා.",
       "URL": "https://www.hirunews.lk/179159/හිටපු-ජනපතිට-සැකයක්",
       "Category": "Local News",
       "Parent URL": "https://www.hirunews.lk/local-news.php?pageID=4159"
}