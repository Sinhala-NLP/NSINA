{
       "Source": "hirunews",
       "Timestamp": "Monday, 17 June 2019 - 11:13",
       "Headline": "මිහින්තලේ ප්‍රාදේශීය සභාවේ පොහොට්ටුවේ මන්ත්‍රිවරයෙකු අත්අඩංගුවට",
       "News Content": "මිහින්තලේ ප්‍රාදේශීය සභාවේ පොදුජන පෙරමුණේ මන්ත්‍රීවරයෙකු අත්අඩංගුවට ගෙන තිබෙනවා.\nපුද්ගලයින් පිරිසකට පහරදී තුවාල කිරීමේ සිද්ධියකට අදාළව සහ පොලීසියට සාපරාධී බලපෑම් කිරීමේ චෝදනාව මත අද අළුයම මොහු අත්අඩංගුවට ගත් බවයි පොලීසිය සඳහන් කළේ.\nප්‍රාදේශීය සභා මන්ත්‍රීවරයා සහ තවත් කිහිපදෙනෙකු මිහින්තලේ ප්‍රදේශයේදී පිරිසක් සමඟ ඇතිවූ බහින්බස්වීමක් දුරදිග යාම හේතුවෙන් මෙම පහරදීම සිදුව ඇත්තේ ඊයේ රාත්‍රියේයි.\nමේ අනුව පහරකෑමට ලක්වූ පිරිස පොලීසියට කළ පැමිල්ලකට අනුවයි ප්‍රාදේශීය සභා මන්ත්‍රීවරයා මෙලෙස අත්අඩංගුවට ගෙන ඇත්තේ.\nසිද්ධියෙන් තුවාල ලැබූ හයදෙනෙකු මිහින්තලේ සහ අනුරාධපුර ශික්ෂණ රෝහලට ප්‍රතිකාර ලබනවා.",
       "URL": "https://www.hirunews.lk/218561/මිහින්තලේ-ප්‍රාදේශීය-සභාවේ-පොහොට්ටුවේ-මන්ත්‍රිවරයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3296"
}