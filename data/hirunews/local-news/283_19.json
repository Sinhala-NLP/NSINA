{
       "Source": "hirunews",
       "Timestamp": "Friday, 09 June 2023 - 8:12",
       "Headline": "වකුගඩු රෝගීන් වාර්තා වීම ඉහළට",
       "News Content": "පසුගිය වසර පහේදී වවුනියාව දිස්ත්‍රික්කය තුළ අලුතෙන් වකුගඩු රෝගීන් 1,454 දෙනකු වාර්තා වී ඇතැයි වවුනියාව ප්‍රාදේශීය සෞඛ්‍ය සේවා අධ්‍යක්ෂ වෛද්‍ය එම්. මහේන්ද්‍රන් සඳහන් කර තිබෙනවා.\nඒ අනුව 2018 සිට 2022 වර්ෂය අවසානය දක්වා එම දිස්ත්‍රික්කයේ වකුගඩු රෝගයට ගොදුරු වූ පිරිමින් 1,024ක් හා කාන්තාවන් 430 දෙනෙකු පිළිබඳ තොරතුරු ලැබී තිබෙන බව ප්‍රාදේශීය සෞඛ්‍ය සේවා අධ්‍යක්ෂවරයා සඳහන් කරනවා.\n2018 වසරේදී 601ක්ද, 2019 වසරේදී 292ක්ද, 2020 වසරේදී 203ක්ද, 2021 වසරේදී 161ක්ද, 2022 වසරේදී 197ක්ද වශයෙන් වවුනියාව දිස්ත්‍රික්කයෙන් රෝගීන් වාර්තා වන බවද මහේන්ද්‍රන් තවදුරටත් ප්‍රකාශ කර සිටියා.\nසෞඛ්‍ය සේවා අධ්‍යක්ෂවරයා සඳහන් කළේ වයස් කාණ්ඩ අනුව ගතහොත් වවුනියාව දිස්ත්‍රික්කය තුළ පසුගිය වසර පහ තුළ දී අවුරුදු 15-20 අතර 30ක්ද, 21-30 අතර 66ක්ද, 31-40 අතර 113ක්ද, 41-50 අතර 254ක්ද, 51-60 අතර 440ක්ද, 61-70 අතර 402ක්ද, 71-80අතර 134ක්ද 81-90 අතර 15ක්ද වශයෙන් වකුගඩු රෝගීන් වාර්තා වී ඇති බවයි.\nඑම කාලය තුළ දී වවුනියාව ප්‍රාදේශීය සෞඛ්‍ය වෛද්‍ය නිලධාරී කොට්ඨාසයෙන් 899ක්ද, වවුනියා දකුණ ප්‍රාදේශීය සෞඛ්‍ය වෛද්‍ය නිලධාරී කොට්ඨාසයෙන් 202ක්ද, වවුනියාව උතුර ප්‍රාදේශීය සෞඛ්‍ය වෛද්‍ය නිලධාරි කොට්ඨාසයෙන් 104ක්ද, වෙඩ්ඩිකුලම් වවුනියාව උතුර ප්‍රාදේශීය සෞඛ්‍ය වෛද්‍ය නිලධාරි කොට්ඨාසයෙන් 249ක්ද වශයෙන් රෝගීන් වාර්තා වී ඇතැයි ද එම්. මහේන්ද්‍රන් සඳහන් කර සිටියා.",
       "URL": "https://www.hirunews.lk/337426/වකුගඩු-රෝගීන්-වාර්තා-වීම-ඉහළට",
       "Category": "Local News",
       "Parent URL": "https://www.hirunews.lk/local-news.php?pageID=283"
}