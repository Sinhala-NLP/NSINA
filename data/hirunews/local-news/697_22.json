{
       "Source": "hirunews",
       "Timestamp": "Wednesday, 30 November 2022 - 15:38",
       "Headline": "ගෑස් සිලින්ඩර් ලක්ෂයක් හෙට බෙදා හැරේ",
       "News Content": "හෙට (01) දිනය තුළ ගෘහස්ථ ගෑස් සිලින්ඩර ලක්ෂයක් දිවයින පුරා බෙදා හැරීමට කටයුතු කරන බව ලිට්රෝ සමාගමේ සභාපති මුදිත පීරිස් පවසනවා.\nඔහු කියා සිටියේ කිලෝග්‍රෑම් 12.5 ගෑස් සිලින්ඩර 80,000 ක් ඒ අනුව හෙට දිනයේදී වෙළඳපොලට නිකුත් කරන බවයි.\nමේ අතර, ඉල්ලුමට සරිලන එළවළු සැපයුමක් ලබාදීමට නොහැකිවීම හමුවේ එළවළු මිල ගණන් යළිත් ඉහළ ගොස් ඇති බව සමස්ත ලංකා ආර්ථික මධ්‍යස්ථාන එකමුතුවේ සභාපති අරුණ ශාන්ත හෙට්ටිආරච්චි පවසනවා.\nනුවරඑළිය ආර්ථික මධ්‍යස්ථානයේ අද පැවති මාධ්‍ය හමුවකට එක්වෙමින් ඔහු මේ බව කියා සිටියා.",
       "URL": "https://www.hirunews.lk/321651/ගෑස්-සිලින්ඩර්-ලක්ෂයක්-හෙට-බෙදා-හැරේ",
       "Category": "Local News",
       "Parent URL": "https://www.hirunews.lk/local-news.php?pageID=697"
}