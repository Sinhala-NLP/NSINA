{
       "Source": "hirunews",
       "Timestamp": "Saturday, 04 June 2022 - 19:57",
       "Headline": "උරණ වූ පෙම්වතා කළ හදිය (වීඩියෝ)",
       "News Content": "ප්‍රේම සබඳතාවක් නැවැත්වීමෙන් පසු ප්‍රේමය වෛරයකට පෙරළුණු අවස්ථාවක් පිළිබඳ සිද්ධියක් අනුරාධපුර ප්‍රදේශයෙන් වාර්තා වුණා.\nඑම සිදුවීම කෙළවර වී ඇත්තේ වාහන කිහිපයකට සහ දේපළ හානිද සිදුවීමෙන් පසුවයි.\nප්‍රේම සබඳතාවක් මුල් කර ගනිමින් මෙම කලහකාරී සිදුවීම වාර්තා වුණේ ඊයේ රාත්‍රි කාලයේදී.\nකළහකාරී ලෙස හැසිරුණු මෙම තරුණයා සහ මෙම නිවසේ තරුණියක අතර ප්‍රේම සබඳතාවක් තිබී ඇති අතර එම ප්‍රේම සබඳතාව නවතා දැමීම හේතුවෙන් මීට පෙරද අදාල තරුණයා විසින් අවස්ථා කිහිපයකදිම තරුණියට බලපෑම් එල්ල කර තිබෙනවා.\nමේ සම්බන්ධයෙන් තරුණිය සහ ඇගේ දෙමාපියන් අනුරාධපුර පොලිසියට පැමිණිල්ලක්ද ඉදිරිපත් කර ඇති අතර පොලිසිය විසින් තරුණයාට අවවාද කර තිබෙන්නේ වාචිකව හෝ තරුණියට කිසිඳු බලපෑමක් නොකරන ලෙසයි.",
       "URL": "https://www.hirunews.lk/306227/උරණ-වූ-පෙම්වතා-කළ-හදිය-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1118"
}