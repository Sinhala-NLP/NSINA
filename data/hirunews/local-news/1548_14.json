{
       "Source": "hirunews",
       "Timestamp": "Sunday, 21 November 2021 - 8:44",
       "Headline": "පහළ කඩුගන්නාව ජාතික ගොඩනැගිලි පර්යේෂණ සංවිධානයේ නිරන්තර පරීක්ෂාවට",
       "News Content": "පහළ කඩුගන්නාව ප්‍රදේශය ආශ්‍රිත මාර්ගයේ සහ දුම්රිය මාර්ගය ආශ්‍රිත ප්‍රදේශයේ නිරන්තර පරීක්ෂණ සිදු කරන බව ජාතික ගොඩනැගිලි පර්යේෂණ සංවිධානය ප්‍රකාශ කළා.\nඑහි තාක්ෂණික අධ්‍යක්ෂ ආර්.එම්.එස් බණ්ඩාර සඳහන් කළේ ප්‍රදේශය ආශ්‍රිතව නායයාමේ අනතුරු ඇඟවීමේ සංඥා පද්ධතියක් ස්ථාපිත කිරීමට ද පියවර ගන්නා බවයි.\nපසුගියදා පැවති අයහපත් කාළගුණ තත්ත්වයත් සමග පහළ කඩුගන්නාව ප්‍රදේශයේ මෙම අවදානම් තත්ත්වය උග්‍ර වුණා.\nඒ අනුව නොවැම්බර් 10 වනදා රාත්‍රී 10 සිට සතියක් මාර්ගය වසා දැමීමටයි පියවර ගැනුණේ.\nඒ අතරතුර ගොඩනැගිලි පර්යේෂණ සංවිධානයේ අදාළ පරීක්ෂණ ආරම්භ කළා.",
       "URL": "https://www.hirunews.lk/288681/පහළ-කඩුගන්නාව-ජාතික-ගොඩනැගිලි-පර්යේෂණ-සංවිධානයේ-නිරන්තර-පරීක්ෂාවට",
       "Category": "Local News",
       "Parent URL": "https://www.hirunews.lk/local-news.php?pageID=1548"
}