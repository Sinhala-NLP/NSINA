{
       "Source": "hirunews",
       "Timestamp": "Friday, 23 April 2021 - 15:14",
       "Headline": "බම්බලපිටියේ හින්දු විද්‍යාලයේ සියදිවි නසා ගත් සිසුවා මානසික රෝගයකින් පෙලී ඇති බව අනාවරණ වෙයි",
       "News Content": "බම්බලපිටිය හින්දු විද්‍යාලයේ ඉගෙනුම ලැබූ සියදිවි නසා ගත් සිසුවා වසර 4ක කාලයක සිට මානසික පීඩාවකින් පෙලී ඇති බව අනාවරණ වී තිබෙනවා.\nපොලීසිය පැවසුවේ සාමාන්‍ය පෙළ විභාගය අසමත් වීම හේතුවෙන් ඔහු මානසික පීඩාවකට ලක්ව ඇති බවට විමර්ශනවලදී තහවුරු වී ඇති බවයි.\nපෙරේදා සිය නිවසේදී මෙලෙස සියදිවි නසාගෙන තිබුණේ ගල්කිස්ස දුම්රියපොල මාවතේ පදිංචි 19 හැවිරිදි සිසුවෙක්.\nමේ වනවිට දේහය මරණ පරීක්ෂණ සඳහා කළුබෝවිල රෝහල වෙත යොමුකර තිබෙනවා.",
       "URL": "https://www.hirunews.lk/269295/බම්බලපිටියේ-හින්දු-විද්‍යාලයේ-සියදිවි-නසා-ගත්-සිසුවා-මානසික-රෝගයකින්-පෙලී-ඇති-බව-අනාවරණ-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=2001"
}