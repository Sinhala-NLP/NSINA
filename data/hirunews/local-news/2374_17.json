{
       "Source": "hirunews",
       "Timestamp": "Thursday, 22 October 2020 - 23:21",
       "Headline": "විස්සට පක්ෂව ඡන්දය ප්‍රකාශ කළේ රජයෙන් ප්‍රතිලාභ බලාපොරොත්තුවෙන් නොවේ - සමඟි ජනබලවේගයේ මන්ත්‍රීනී ඩයනා කියයි (වීඩියෝ)",
       "News Content": "20 වන ව්‍යවස්ථා සංශෝධනයට පක්ෂව ඡන්දය ප්‍රකාශ කළේ, රජයෙන් කිසිදු ප්‍රතිලාභයක් අපේක්ෂාවෙන් නොවන බව සමගි ජන බලවේගයේ මන්ත්‍රීනී ඩයනා ගමගේ සඳහන් කරනවා.\nඡන්ද විමසීමේදී සමගි ජන බලවේගය නියෝජනය කරන ඩයනා ගමගේ මන්ත්‍රීවරිය සහ නසීර් අහමඩ්, ෆයිසාල් කාසිම්,එච්.එම්.එම්. හාරිස් සහ එම්. එස්. තවුෆික් යන විපක්ෂ මන්ත්‍රීවරුන් අදාළ පනත් කෙටුම්පතට පක්ෂව ඡන්දය ප්‍රකාශ කිරීම විශේෂත්වයක්.\nහිටපු ජනාධිපති මෛත්‍රීපාල සිරිසේන මහතා ඡන්ද විමසන අවස්ථාවේදී සභා ගැබේ සිටියේ නැහැ.\nපසුගිය දිනවල අදාළ පනත් කෙටුම්පත විවේචනය කළ පාර්ලිමේන්තු මන්ත්‍රී විජේදාස රාජපක්ෂ මහතාද පනත් කෙටුම්පතට පක්ෂව ඡන්දය ප්‍රකාශ කළා.",
       "URL": "https://www.hirunews.lk/253111/විස්සට-පක්ෂව-ඡන්දය-ප්‍රකාශ-කළේ-රජයෙන්-ප්‍රතිලාභ-බලාපොරොත්තුවෙන්-නොවේ-සමඟි-ජනබලවේගයේ-මන්ත්‍රීනී-ඩයනා-කියයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2374"
}