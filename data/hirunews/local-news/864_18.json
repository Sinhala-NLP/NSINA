{
       "Source": "hirunews",
       "Timestamp": "Friday, 16 September 2022 - 13:17",
       "Headline": "මෛත්‍රීට නොතීසි",
       "News Content": "පාස්කු ප්‍රහාරයට අදාළ නඩුවක සැකකරුවෙකු ලෙස නම් කළ හිටපු ජනාධිපති මෛත්‍රිපාල සිරිසේනට ලබන මස 14 වනදා අධිකරණය හමුවේ පෙනී සිටින ලෙස කොළඹ - කොටුව මහේස්ත්‍රාත් තිලිණ ගමගේ අද නියෝග කළා.\nපාස්කු ප්‍රහාරය සම්බන්ධයෙන් සිරිල් ගාමිණී පියතුමන් සහ එහි වින්දිතයෙකු ගොනුකළ පැමිණිල්ලකට අදාළව මෙම නඩුව පවරා තිබෙනවා.\nත්‍රස්ත ප්‍රහාරය එල්ලවූයේ එවකට ජනාධිපතිවරයා සහ ආරක්ෂක අමාත්‍යවරයා ලෙස කටයුතු කළ මෛත්‍රිපාල සිරිසේනගේ නොසැළකිල්ල හේතුවෙන් බැවින් ඔහු සැකකරුවෙකු ලෙස නම් කර අධිකරණය හමුවට කැඳවන ලෙස පැමිණිලිකරුවන් ඉල්ලා සිටියා.\nඑය පිළිගනිමිනුයි මහේස්ත්‍රාත්වරයා හිටපු ජනාධිපතිවරයාට නොතීසි නිකුත් කිරීමට මෙලෙස පියවර ගනු ලැබුවේ.",
       "URL": "https://www.hirunews.lk/315539/මෛත්‍රීට-නොතීසි",
       "Category": "Local News",
       "Parent URL": "https://www.hirunews.lk/local-news.php?pageID=864"
}