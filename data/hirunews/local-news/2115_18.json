{
       "Source": "hirunews",
       "Timestamp": "Tuesday, 02 March 2021 - 14:03",
       "Headline": "සුදුවෑන් නඩුව ලබන මස 28 වන දා යළි කැදවයි",
       "News Content": "ඉකුත් ජනාධිපතිවරණය සමයේ ඉමහත් ආන්දෝලනයකට තුඩු දුන් සුදුවෑන් මාධ්‍ය සාකච්ඡාව සම්බන්ධයෙන් එවකට අමාත්‍ය රාජිත සේනාරත්න සහ රාජ්‍ය ඖෂධ නීතිගත සංස්ථාවේ හිටපු සභාපති මොහොමඩ් රූමිට එරෙහිව ගොනුකළ නඩුව ලබන මස 28 වන දා යළි කැඳවන ලෙස කොළඹ මහාධිකරණය නියම කළා.\nඒ, අදාළ නඩුව කොළඹ ප්‍රධාන මහාධිකරණ විනිසුරු දමිත් තොටවත්ත ඉදිරියේදී අද කැඳවූ අවස්ථාවේදියි.\nඑහිදී රජයේ නීතිඥවරයා අධිකරණය හමුවේ කරුණු දක්වමින් පැමිණිල්ල විසින් විත්තියට ලබාදිය යුතු ලේඛන ඉදිරිපත් කිරීම සඳහා මාසයක කාලයක් ඉල්ලා සිටියා.\nඑම ඉල්ලීම පිළිගත් විනිසුරුවරයා නඩුව නැවත ලබන මස 28 වනදා කැඳවීමට නියම කළා.",
       "URL": "https://www.hirunews.lk/264109/සුදුවෑන්-නඩුව-ලබන-මස-28-වන-දා-යළි-කැදවයි",
       "Category": "Local News",
       "Parent URL": "https://www.hirunews.lk/local-news.php?pageID=2115"
}