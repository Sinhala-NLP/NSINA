{
       "Source": "hirunews",
       "Timestamp": "Wednesday, 02 March 2022 - 19:20",
       "Headline": "බැංකුවලට ඒ.ටී.එම් කාඩ් හිඟ වෙයි",
       "News Content": "බැංකු මගින් නිකුත් කරනු ලබන ණයපත් සහ හරපත්වල හිඟයක් මතුව තිබෙනවා.\nඑම කාඩ්පත් සඳහා යොදා ගන්නා මයික්‍රෝ චිප් ලොව පුරා හිඟවීම ඊට ප්‍රධානම හේතුව බවයි එම කාඩ්පත් මෙරටට ආනයනය කරනු ලබන ආයතනයක් වන ලේක්හවුස් ටෙක්නොලොජි සමාගමේ ප්‍රධාන මෙහෙයුම් නිලධාරි ටෝනි ජෝන් පුල්ලේ සඳහන් කළේ.\nඑමෙන්ම, ඩොලර් හිගය ද ඒවා ආනයනය කිරීමට බලපෑම් එල්ල කර ඇති බව ඔහු කියා සිටියා.\nමෙම තත්ත්වය මත අලුතින් සහ කල් ඉකුත් වීමෙන් අනතුරුව, බැංකු හරහා ණයපත් හා හරපත් ලබා ගැනීමේදී ගණුදෙනුකරුවන්ට බාධා මතුවී තිබෙනවා.\nපසුගිය වසරේ තුන්වන කාර්තුව අවසානය වනවිට ණයපත් 2,071,348 ක් මෙරට තුල භාවිත කර ඇති අතර, එලෙස භාවිතයට ගෙන ඇති හරපත් සංඛ්‍යාව 17,696,356 ක්.",
       "URL": "https://www.hirunews.lk/298507/බැංකුවලට-ඒ-ටී-එම්-කාඩ්-හිඟ-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=1322"
}