{
       "Source": "hirunews",
       "Timestamp": "Tuesday, 07 March 2023 - 18:36",
       "Headline": "\"ශ්‍රී ලංකා මහබැංකුව\" පනත් කෙටුම්පත පාර්ලිමේන්තුවට",
       "News Content": "\"ශ්‍රී ලංකා මහබැංකුව\" පනත් කෙටුම්පත පළමුවර කියැවීම සඳහා සභානායක, අමාත්‍ය සුසිල් ප්‍රේමජයන්ත් විසින් අද (07) පාර්ලිමේන්තුවට ඉදිරිපත් කළ බව සන්නිවේදන දෙපාර්තමේන්තුව පවසනවා.\nමූල්‍ය සහ පරිපාලනමය ස්වාධීනත්වයක් ලබා දීම පිණිස ශ්‍රී ලංකා මහබැංකුව පිහිටුවීම, මහබැංකුව දැනට පිහිටුවා තිබෙන මුදල් නීති පනත ඉවත් කිරීම ඇතුළු කාරණා සඳහා මෙම කෙටුම්පත ඉදිරිපත් කෙරුණා.\nනව පනත් කෙටුම්පත අනුව ශ්‍රී ලංකා මහබැංකුව ස්වාධීනත්වයට සෑම විටම ගරු කරනු ලැබිය යුුතු අතර කවර හෝ තැනැත්තෙකු විසින් මහබැංකුවේ අධිපතිවරයාට හෝ පාලක මණ්ඩලයේ සහ මුදල් ප්‍රතිපත්ති මණ්ඩලයේ අනෙකුත් සාමාජිකයන්ට හෝ මහ බැංකුවේ සේවා නියුක්තයන්ට ඔවුන්ගේ බලතල කාර්යය සහ කර්තව්‍යය ක්‍රියාත්මක කිරීමේ දී කවර හෝ බලපෑමක් කිරීම හෝ මහ බැංකුවේ කටයුුවලට බාධා කිරීම නොකළ යුතු බවයි පාර්ලිමෙන්තුව නිවේදනයක් නිකුත් කරමින් සඳහන් කර තිබෙන්නේ.\nඑසේම දේශීය මිල ස්ථායිතාව අත්කර ගැනීම සහ පවත්වාගෙන යාමත් මූල්‍ය පද්ධති ස්ථායිතාවය සුරක්ෂිත කිරීම මහබැංකුවේ ප්‍රධාන අරමුණ විය යුතු බවත් පනත් කෙටුම්පතේ සඳහන්.",
       "URL": "https://www.hirunews.lk/329262/ශ්‍රී-ලංකා-මහබැංකුව-පනත්-කෙටුම්පත-පාර්ලිමේන්තුවට",
       "Category": "Local News",
       "Parent URL": "https://www.hirunews.lk/local-news.php?pageID=491"
}