{
       "Source": "hirunews",
       "Timestamp": "Friday, 30 July 2021 - 16:25",
       "Headline": "දිනකදී පන් ලක්ෂය ඉක්මවා එන්නත් ලබාදීම ගැන ජනපතිගෙන් පැසසුම්",
       "News Content": "මෙරට කොරෝනා එන්නත්කරණයේ නව වාර්තාවක් පිහිටුවමින් ඊයේ (29) දිනයේදී පුද්ගලයන් 515,830 දෙනෙකුට කොරෝනා එන්නත් ලබාදීම පිළිබඳව ප්‍රසාදය පළ කරමින් ජනාධිපති ගෝඨාභය රාජපක්ෂ ට්විටර් පණිවුඩයක් නිකුත් කර තිබෙනවා.\nඑමගින් ජනාධිපතිවරයා ඒ සඳහා සෞඛ්‍ය අමාත්‍යාංශයේ සහ ත්‍රිවිධ හමුදාවල කැපවීම අගය කළ යුතු බවයි ප්‍රකාශ කළේ.\nසමස්ත ශ්‍රී ලාංකිකයන්ට ප්‍රතිශක්තිකරණය සහතික කිරීම සඳහා එක්ව කටයුතු කරන බවත් සියල්ලන් සඳහාම එන්නත් සූදානම් බවත්, ජනාධිපතිවරයා සිය ට්විටර් පණිවුඩය මගින් අවධාරණය කළා.\nපන්ලක්ෂයකට වැඩි පිරිසක් එන්නත් කරමින් මෙරට සෞඛ්‍ය අමාත්‍යාංශය සහ ලක් රජය දිරිගන්වන සුළු සන්ධිස්ථානයකට පැමිණ ඇති බවට ලෝක සෞඛ්‍ය සංවිධානයේ ශ්‍රී ලංකා ශාඛාව මගින් ද සුබ පැතුම් එක් කළේ ට්විටර් පණිවුඩයක් නිකුත් කරමින්.",
       "URL": "https://www.hirunews.lk/278425/දිනකදී-පන්-ලක්ෂය-ඉක්මවා-එන්නත්-ලබාදීම-ගැන-ජනපතිගෙන්-පැසසුම්",
       "Category": "Local News",
       "Parent URL": "https://www.hirunews.lk/local-news.php?pageID=1785"
}