{
       "Source": "hirunews",
       "Timestamp": "Wednesday, 22 March 2017 - 7:32",
       "Headline": "ශ්‍රී ලංකාව ගැන මානව හිමිකම් කොමසාරිස්ගේ ප්‍රකාශය අද",
       "News Content": "ශ්‍රී ලංකාව පිළිබද ජගත් මානව හිමිකම් කොමසාරිස් සෙයිද් රාද් අල් හුසේන් කුමරුගේ ප්‍රකාශය අද ඉදිරිපත් කෙරෙනවා.\nඉන් අනතුරුව සාමාජික රටවල් ශ්‍රී ලංකාව පිළිබද යෝජනාව සම්බන්ධයෙන් විවාදය ආරම්භ කරනු ඇති.\nඒ පිළිබද ඡන්ද විමසීම පැවැත්වෙන්නේ ඉන් අනතුරුවයි.\nමේ අතර මෙරට ආරක්ෂක අංශ යුද අපරාධ සිදු නොකළ බවට සකස් කෙරුණු ‘විරුවන්ගේ විත්ති වාචිකය’ වාර්තාව එක්සත් ජාතීන්ගේ මානව හිමිකම් කවුන්සිල සැසිවාරයට සමගාමීව පැවති රැස්වීමකට ඉදිරිපත් කර තිබෙනවා.\nඑහිදී එම වාර්තාව ඉදිරිපත් කළ හිටපු පාර්ලිමේන්තු මන්ත්‍රී රියර් අද්මිරාල් සරත් වීරසේකර සහ දෙමළ ඩයස්පෝරාවේ ක්‍රියාකාරීන් පිරිසක් අතර උණුසුම් වචන හුවමාරුවක් ඇතිවුණා.\nඑක්සත් ජාතීන්ගේ මානව හිමිකම් කවුන්සිල සැසිවාරයට සමගාමීව මෙම නිල නොවන රැස්වීම පැවැත්වුණේ පෙරේදා දිනයේදීයි.\nඑහිදී දෙමළ ඩයස්පෝරාවේ ක්‍රියාකාරියෙක් ඊට එක්ව සිටි හිටපු පාර්ලිමේන්තු මන්ත්‍රී රියර් අද්මිරාල් සරත් වීරසේකරට චෝදනා එල්ල කළා.",
       "URL": "https://www.hirunews.lk/157418/ශ්‍රී-ලංකාව-ගැන-මානව-හිමිකම්-කොමසාරිස්ගේ-ප්‍රකාශය-අද",
       "Category": "Local News",
       "Parent URL": "https://www.hirunews.lk/local-news.php?pageID=4602"
}