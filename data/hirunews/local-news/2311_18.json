{
       "Source": "hirunews",
       "Timestamp": "Thursday, 26 November 2020 - 8:32",
       "Headline": "වෙළඳ ඇමති දේශීය සනීපාරක්ෂක තුවා නිෂ්පාදකයන් හමුවෙයි",
       "News Content": "දේශීය සනීපාරක්ෂක තුවා නිෂ්පාදකයන් සහ වෙළඳ අමාත්‍ය බන්දුල ගුණවර්ධන අතර ඊයේ වෙළඳ අමාත්‍යාංශයේදී සාකච්ඡාවක් පවත්වා තිබෙනවා.\nඑහිදී සනීපාරක්ෂක සඳහා පවතින මිලෙහි කිසිදු වෙනසක් සිදු නොකරන බවයි දේශීය සනීපාරක්ෂක තුවා නිෂ්පාදකයින් වෙළඳ අමාත්‍යවරයාට දැනුම්දී ඇත්තේ.\nපසුගිය රජය විසින් සනීපාරක්ෂක තුවා සඳහා පනවා තිබූ සියයට 30 ක බද්ද මෙවර අයවැය මගින් සියයට 15 කින් අඩුකර ඉතිරි සියයට 15 ක සෙස් බද්දක් ලෙස නියම කර ඇති බවයි වෙළඳ අමාත්‍යාංශය සඳහන් කළේ.\nමෙහිදී වෙළඳ අමාත්‍යවරයා කියා සිටියේ ඉල්ලුමට සරිලන සියයට සියයක සැපයුමක් ලබාදීමට දේශීය නිෂ්පාදකයින්ට ඇති හැකියාව තුළ එම තුවා ආනයනය කිරීමේ කිසිදු අවශ්‍යතාවක් නොමැති බවයි.",
       "URL": "https://www.hirunews.lk/255625/වෙළඳ-ඇමති-දේශීය-සනීපාරක්ෂක-තුවා-නිෂ්පාදකයන්-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=2311"
}