{
       "Source": "hirunews",
       "Timestamp": "Sunday, 16 July 2023 - 9:33",
       "Headline": "මතභේදාත්මක ප්‍රතිජීවක ඖෂධය ලබාදුන් මහනුවර රෝහලේ දෙදෙනෙකුටත් ආසාත්මිකතාවයක්",
       "News Content": "මහනුවර ජාතික රෝහලේ රෝගීන් දෙදෙනෙකුට සෙෆ්ටි්‍රඑක්සෝන් ප්‍රතිජීවක ඖෂධය ලබාදීමෙන් අනතුරුව අසාත්මිකතාවයක් හටගෙන ඇති බව සෞඛ්‍ය සේවා අධ්‍යක්ෂ ජනරාල් වෛද්‍ය අසේල ගුණවර්ධන පවසනවා.\nඒ අනුව සෙෆ්ටි්‍රඑක්සෝන් ප්‍රතිජීවක භාවිතය මේ වනවිටත් භාවිතයෙන් ඉවත් කර තිබෙනවා.\nසෞඛ්‍ය අමාත්‍ය කෙහෙළිය රඹුක්වැල්ල ද ඊයේ මේ බව ප්‍රකාශ කළා.\nඑමෙන්ම පේරාදෙණිය රෝහලේදී මෙම ඖෂධය ලබාදීමෙන් අනතුරුව මියගිය බවට චෝදනා එල්ලවන සිද්ධිය සම්බන්ධයෙන් පත්කළ විශේෂඥ වෛද්‍යවරුන් 05 දෙනෙකුගෙන් සමන්විත කමිටුව ඊයේ එම රෝහලට ගොස් සිද්ධිය සම්බන්ධයෙන් විමර්ෂණයක්ද ආරම්භ කරනු ලැබුවා.\nඑමෙන්ම මහනුවර රෝහලේ අසාත්මිකතාවය ඇති වූ රෝගීන් දෙදෙනාට ප්‍රතිකාර ලබා දෙන අතර ඔවුන් යහපත් සෞඛ්‍ය තත්ත්වයෙන් සිටින බවයි සෞඛ්‍ය සේවා අධ්‍යක්ෂ ජනරාල්වරයා කියා සිටියේ.",
       "URL": "https://www.hirunews.lk/341370/මතභේදාත්මක-ප්‍රතිජීවක-ඖෂධය-ලබාදුන්-මහනුවර-රෝහලේ-දෙදෙනෙකුටත්-ආසාත්මිකතාවයක්",
       "Category": "Local News",
       "Parent URL": "https://www.hirunews.lk/local-news.php?pageID=180"
}