{
       "Source": "hirunews",
       "Timestamp": "Friday, 01 July 2016 - 9:09",
       "Headline": "මවගේ විදේශ ගමනෙන් පාසැල් යන දියණියට වු අභාග්‍ය",
       "News Content": "පාසැල් සිසුවියක් පැහැරගෙන ගොස් දුෂණය කල තරුණයකු පොලිස් අත්අඩංගුවට ගෙන තිබෙනවා.\nසැකකරු මහවැව ප්‍රදේශයේ පදිංචි 17 හැවිරිදි අයෙක් වන අතර ඔහු ධීවර කර්මාන්තයේ නිරතව සිටි බවටයි හෙළිවී ඇත්තේ.\nදුෂණයට ලක්වු දැරියගේ පියා හලාවත පොලිසියට කල පැමිණීල්ලකට අනුව සැකකරු අත්අඩංගුවට ගෙන තිබෙනවා.\nහලාවත ප්‍රදේශයේම පදිංචි 15 හැවිරිදි දැරිය 10 වසරේ ඉගෙනුම ලබන බවයි අප වාර්තාකරු සඳහන් කලේ.\nමව විදේශගතවී ඇති අතර දැරිය හැදී වැඩී ඇත්තේ පියා භාරයේයි.\nපසුගිය අප්‍රේල් මස 12 වනදා සිට දියණිය නිවසින් අතුරුදන්වී ඇති අතර පියා ඒ සම්බන්ධයෙන් සොයා බැලීමක් සිදුකර නැහැ.\nවිදේශගතව සිට පැමිණි මව දියණිය සම්බන්ධයෙන් සොයා බලා පියවරක් ගන්නා ලෙසට බල කිරීම හේතුවෙනුයි දැරියගේ පියා සිද්ධිය පිළිබඳ පොලිසියට පැමිණිලි කර ඇත්තේ.\nඒ අනුව දැරිය පැහැරගෙන ගොස් දුෂණය කල බව කියන සැකකරු සොයා ගැනීමට පොලිසියට හැකිවී තිබෙනවා.\nදැරිය සඳහන් කර ඇත්තේ සැකකරු තමන් සමග ප්‍රේම සම්බන්ධයක් පවත්වාගෙන ගිය අතර එහි ප්‍රතිඵලයක් ලෙස පසුගිය අප්‍රේල් 12 වනදා සවස ඔහු තමා කැඳවාගෙන ගිය බවයි.\nදින දෙකක් සැකකරුගේ නිවසේ සිට අප්‍රේල් 15 වනදා කරුවලගස්වැව ප්‍රදේශයේ පෙම්වතාගේ ඥාති නිවසක සිටි බව ද දැරිය ප්‍රකාශකර තිබෙනවා.\nමෙම දැරිය වෛද්‍ය පරීක්ෂණයක් සඳහා හලාවත මහ රෝහලට ඇතුලත් කර ඇති අතර සැකකරු හලාවත දිනා අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/136911/මවගේ-විදේශ-ගමනෙන්-පාසැල්-යන-දියණියට-වු-අභාග්‍ය",
       "Category": "Local News",
       "Parent URL": "https://www.hirunews.lk/local-news.php?pageID=4983"
}