{
       "Source": "hirunews",
       "Timestamp": "Sunday, 04 September 2022 - 19:23",
       "Headline": "වැඩි වූ විදුලිබිල අද පළමුවරට ජනතාවට (වීඩියෝ)",
       "News Content": "වැඩිවූ විදුලි බිල මේ වනවිට ජනතාව වෙත ලැබී තිබෙනවා.\nපසුගිය මස 10 වනදා සිට විදුලි බිල සියයට 75 ක සාමාන්‍ය අගයකින් ඉහළ නැංවීමටයි විදුලිබල මණ්ඩලය කටයුතු කළේ.\nමේ අතර විදුලිබල මණ්ඩලය ප්‍රතිව්‍යුහගත කිරීමේ යෝජනා සැප්තැම්බර් මාසය අවසන්වීමට පෙර කැබිනට් මණ්ඩලයට ඉදිරිපත් කරන බව විදුලිබල හා බලශක්ති අමාත්‍ය කංචන විජේසේකර ප්‍රකාශ කළා.\nට්විටර් පණිවුඩයක් නිකුත් කරමින් ඔහු සඳහන් කළේ අදාළ ප්‍රතිව්‍යුහගත කිරීම සඳහා යෝජනා සහ වැඩපිළිවෙලක් ලබාදීමට පත් කරන ලද කමිටුවේ සාමාජිකයන් සමඟ අද පෙරවරුවේ සාකච්ජාවක් පැවති බවයි.\nවිදුලිබල මණ්ඩලය ප්‍රතිව්‍යුහගත කිරීම පිළිබඳ එම කමිටුව පාර්ලිමේන්තුව නියෝජනය කරන දේශපාලන පක්ෂ නියෝජිතයින් සහ මහජන උපයෝගීතා කොමිසම සමඟ එළඹෙන සතියේ සාකච්ඡා කිරීමට නියමිත බව අදාළ ට්විටර් පණිවුඩයේ වැඩිදුරටත් සඳහන්.",
       "URL": "https://www.hirunews.lk/314557/වැඩි-වූ-විදුලිබිල-අද-පළමුවරට-ජනතාවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=891"
}