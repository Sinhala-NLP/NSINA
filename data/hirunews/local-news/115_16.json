{
       "Source": "hirunews",
       "Timestamp": "Tuesday, 08 August 2023 - 7:34",
       "Headline": "සහල් ගැන බියක් එපා; මෝල්හිමියන් කියයි",
       "News Content": "ප්‍රමාණවත් පරිදි සහල් තොග තමන් සතුව පවතින බවත්, සහල් හිඟයක් පිළිබඳව කිසිදු බියක් ඇතිකර නොගන්නා ලෙසත් මහා පරිමාණ මෝල්හිමියන් පාර්භෝගිකයින්ට දැනුම් දෙනවා.\nවියළි කාලගුණයත් සමඟ ගොවිතැනට එල්ලවී ඇති බලපෑම් හමුවේ, ඉදිරියේ දී වෙළඳපොලේ සහල් හිඟයක් ඇතිවිය හැකි බවට ඇතැම් පාර්ශවයන් අදහස් පළ කර තිබුණා.\nකෙසේ වෙතත් ප්‍රමාණවත් පරිදි සහල් තොග තමන් සතුව පවතින බවයි මහා පරිමාණ මෝල්හිමියන් සඳහන් කළේ.\nමේ අතර මරදගහමුල එක්සත් සහල් හිමියන්ගේ සංගමයේ සභාපති බී. කේ. රංජිත් කියා සිටියේ ඉදිරි මාස 6 සඳහා ප්‍රමාණවත් පරිදි සහල් තොග පවතින බවයි.",
       "URL": "https://www.hirunews.lk/344033/සහල්-ගැන-බියක්-එපා-මෝල්හිමියන්-කියයි",
       "Category": "Local News",
       "Parent URL": "https://www.hirunews.lk/local-news.php?pageID=115"
}