{
       "Source": "hirunews",
       "Timestamp": "Wednesday, 22 June 2022 - 7:34",
       "Headline": "අල්ලස් චෝදනා මත වියාලේන්ද්‍රන්ගේ සම්බන්ධීකරණ ලේකම් අල්ලයි",
       "News Content": "පාර්ලිමේන්තු මන්ත්‍රී එස්. වියාලේන්ද්‍රන්ගේ සම්බන්ධීකරණ ලේකම්වරයා ලෙස කටයුතු කරන ඔහුගේ සහෝදරයා සහ තවත් අයෙකු, ව්‍යාපාරිකයෙකුගෙන් අල්ලසක් ලබාගැනීමට යාමේ දී අත්අඩංගුවට ගෙන තිබෙනවා.\nඅල්ලස් හෝ දූෂණ මර්දන කොමිසන් සභාවේ නිලධාරීන් විසින් ඊයේ පස්වරුවේ ඔවුන් අත්අඩංගුවට ගත් අතර, සැකකරුවන් අද මඩකලපුව මහේස්ත්‍රාත් අධිකරණයට ඉදිරිපත් කිරීමට නියමිත යි.\nඉඩම් සංවර්ධනය කිරීමට සහ අලෙවි කිරීමට සහාය ලබාදීම සඳහා ව්‍යාපාරිකයෙකුගෙන් ඔවුන් රුපියල් ලක්ෂ 15ක මුදලක් අල්ලස් වශයෙන් ඉල්ලා තිබෙනවා.\nව්‍යාපාරිකයාගෙන් ලද පැමිණිල්ලකට අනුව එම මුදල ලබාගැනීමට යාමේදි යි මඩකලපුව නගරයේ දී සැකකරුවන් දෙදෙනා අත්අඩංගුවට ගෙන ඇත්තේ.",
       "URL": "https://www.hirunews.lk/307842/අල්ලස්-චෝදනා-මත-වියාලේන්ද්‍රන්ගේ-සම්බන්ධීකරණ-ලේකම්-අල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=1077"
}