{
       "Source": "hirunews",
       "Timestamp": "Saturday, 12 August 2023 - 8:38",
       "Headline": "පාස්කු ප්‍රහාරයේ සැකකරුවන් 24 දෙනෙකුට චෝදනා 23,270 ක්",
       "News Content": "පාස්කු ඉරුදින ත්‍රස්ත ප්‍රහාරය කුමන්ත්‍රණ කිරීම හා ආධාර අනුබල දීමේ චෝදනා යටතේ නවුෆර් මවුලවී ඇතුළු 24 දෙනෙකුට නීතිපතිවරයා විසින් චෝදනා 23,270 ක් ගොනුකර තිබෙනවා.\nමෙම නඩුවට අදාළ විත්තිකරුවන්ට චෝදනා කියවීම කොළඹ මහාධිකරණය හමුවේ ඊයේ අවසන් කෙරුණා.\nඒ දමිත් තොටවත්ත, අමල් රණරාජා සහ නවරත්න මාරසිංහ යන විනිසුරුවන් හමුවේ විභාගයට ගත් අවස්ථාවේදීයි.\nදින 5ක කාලයක් පුරා මෙම චෝදනා කියවීම සිදු කර තිබෙනවා. ඒ අනුව නඩු විභාගය ලබන ඔක්තොම්බර් 10 වනදා කැඳවන ලෙසයි විනිසුරුවරුන් නියෝග කළේ.",
       "URL": "https://www.hirunews.lk/344525/පාස්කු-ප්‍රහාරයේ-සැකකරුවන්-24-දෙනෙකුට-චෝදනා-23270-ක්",
       "Category": "Local News",
       "Parent URL": "https://www.hirunews.lk/local-news.php?pageID=104"
}