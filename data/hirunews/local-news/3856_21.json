{
       "Source": "hirunews",
       "Timestamp": "Tuesday, 10 July 2018 - 9:05",
       "Headline": "Update - දිවයින අභ්‍යන්තරයේ සුළං තත්වය තවදුරටත් - කාලගුණ විද්‍යා දෙපාර්තමේන්තුව",
       "News Content": "දිවයින අභ්‍යන්තරයේ පවතින සුළං තත්වය තවදුරටත් පැවතිය හැකි බව කාලගුණ විද්‍යා දෙපාර්තමේන්තුව පවසනවා.\nඑම දෙපාර්තමේන්තුව වැඩිදුරටත් පෙන්වා දෙන්නේ ඒ අනුව මධ්‍යම, උතුර, උතුරු මැද, ඌව සහ වයඹ පළාත්වල මෙන්ම ත්‍රිකුණාමලය, අම්පාර සහ හම්බන්තොට දිස්ත්‍රික්ක වලට පැයට කිලෝ මීටර් 50-60 ත් අතර තද සුළං බලාපොරොත්තු විය හැකි බවයි.\nUpdate :- Tuesday, July 10, 2018 10.50 AM\n-----------------------------------------------------\nසුළඟේ වේගය ඉහළට\nදිවයින හරහා සහ දිවයින අවට මුහුදු ප්‍රදේශවල සුළඟේ වේගය ඉහළ යාමේ අවදානමක් පවතින බව කාලගුණ විද්‍යා දෙපාර්තමේන්තුව පවසනවා.\nඇතැම් අවස්ථාවලදී පැයට කිලෝමීටර් 60ත්, 65ත් අතර වේගයකින් එම සුළං පැවතිය හැකි බවයි එමගින් සඳහන් කළේ.\nමීට අමතරව බස්නාහිර, සබරගමුව, මධ්‍යම, වයඹ සහ දකුණ යන පළාත්වලට විටින් විට වැසි ඇති විය හැකි බව කාලගුණ විද්‍යා දෙපාර්තමේන්තුව නිකුත් කළ නිවේදනයේ වැඩිදුරටත් සඳහන්.",
       "URL": "https://www.hirunews.lk/194877/update-දිවයින-අභ්‍යන්තරයේ-සුළං-තත්වය-තවදුරටත්-කාලගුණ-විද්‍යා-දෙපාර්තමේන්තුව",
       "Category": "Local News",
       "Parent URL": "https://www.hirunews.lk/local-news.php?pageID=3856"
}