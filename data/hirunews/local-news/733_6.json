{
       "Source": "hirunews",
       "Timestamp": "Tuesday, 15 November 2022 - 13:54",
       "Headline": "ශ්‍රී ලංකාව ඇෆ්ගනිස්ථානය එක්දින තරගාවලිය ලබන 25 වනදා ඇරඹේ",
       "News Content": "පන්දුවාර විස්ස ලෝක කුසලාන තරගාවලියෙන් අනතුරුව ශ්‍රී ලංකාව ඇෆ්ගනිස්ථානයට එරෙහිව එක්දින තරගාවලියකට ක්‍රීඩා කිරීමට නියමිතයි.\nතරග 3කින් සමන්විත එම තරගාවලියේ සියලු තරග පල්ලෙකැලේ ක්‍රීඩාංගනයේදී පැවැත්වීමට සැලසුම් කර ඇති අතර එහි පළමු තරගය ලබන 25 වනදා පැවැත්වෙනවා.\nමේ අතර, ශ්‍රී ලංකා කණ්ඩායමේ ආරම්භක පිතිකරු පැතුම් නිශ්ශංක එළඹෙන බංග්ලාදේශ ප්‍රිමියර් ලීග් තරගාවලියේදී රාන්ග්පූර් රයිඩර්ස් කණ්ඩායමට ක්‍රීඩා කිරීමට ගිවිසුම්ගත වී තිබෙනවා. එම තරගාවලිය ලබන වසරේ ජනවාරි මාසයේ දී ආරම්භ වීමට නියමිතයි.",
       "URL": "https://www.hirunews.lk/320431/ශ්‍රී-ලංකාව-ඇෆ්ගනිස්ථානය-එක්දින-තරගාවලිය-ලබන-25-වනදා-ඇරඹේ",
       "Category": "Local News",
       "Parent URL": "https://www.hirunews.lk/local-news.php?pageID=733"
}