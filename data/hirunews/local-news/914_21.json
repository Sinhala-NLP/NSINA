{
       "Source": "hirunews",
       "Timestamp": "Thursday, 25 August 2022 - 15:32",
       "Headline": "විරෝධතාවක් අතරතුර ආරක්ෂක අංශවල නිල ඇඳුම්වලට සමාන ඇඳුමක් ඇඳි අයෙක් අත්අඩංගුවට",
       "News Content": "ඉකුත් ජූනි මාසයේ පැවති මහජන විරෝධතාවක දී ශ්‍රී ලංකාවේ ආරක්ෂක අංශවලට සමාන ඇඳුමකින් සැරසී සිටි පුද්ගලයෙකු අත්අඩංගුවට ගෙන තිබෙනවා.\nවාර්තා වන අන්දමට මෙම පුද්ගලයා ශ්‍රී ලංකා පොලිසියේ සහ හමුදාවේ යන දෙඅංශයෙන් ම සමන්විත ඇඳුමකින් සැරසී සිට ඇත.\nපසුගිය ජුනි 09 වනදා කොටුව පොලිස් මූලස්ථානය ඉදිරිපිට පැවති විරෝධතාවයක් අතරතුරයි ඔහු මෙම ඇඳුම ඇඳගෙන සිට ඇත්තේ.\nඒ අනුව ආරක්ෂක අංශ නිල ඇඳුමට සමාන ඇඳුමකින් සැරසී නීතිවිරෝධී රැස්වීමක නිරත වීමේ චෝදනාව මත කොළඹ කොටුව පොලිසිය විසින් අදාළ පුද්ගලයා අත්අඩංගුවට ගෙන ඇති බවයි වාර්තා වන්නේ.",
       "URL": "https://www.hirunews.lk/313704/විරෝධතාවක්-අතරතුර-ආරක්ෂක-අංශවල-නිල-ඇඳුම්වලට-සමාන-ඇඳුමක්-ඇඳි-අයෙක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=914"
}