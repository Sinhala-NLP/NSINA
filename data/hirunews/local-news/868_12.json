{
       "Source": "hirunews",
       "Timestamp": "Wednesday, 14 September 2022 - 22:08",
       "Headline": "පට්ටියහංදියේ වෙඩි තැබීමකින් පුද්ගලයෙකු මරුට",
       "News Content": "කැලණිය පට්ටියහංදිය ප්‍රදේශයේ සිදුවූ වෙඩි තැබීමකින් පුද්ගලයෙකු මියගොස් තිබෙනවා.\nඅද පස්වරුවේ සිදුවූ වෙඩි තැබීමෙන් තුවාල ලැබූ පුද්ගලයා පසුව මරණයට පත්ව ඇති බවයි පොලිසිය සඳහන් කළේ.\nදුම්රියපොල පාර ගුරුකුල විද්‍යාලය අසලදී අද මෙම වෙඩි ප්‍රහාරය එල්ලවී ඇති අතර මේ සඳහා යතුරුපැදියකින් පුද්ගලයන් දෙදෙනෙකු පැමිණ ඇතැයි අනාවරණ වී තිබෙනවා.\nඑමෙන්ම වෙඩි තැබීම සඳහා පිස්තෝල අවියක් භාවිත කර ඇතැයි සැක කෙරෙන අතර මියගිය පුද්ගලයා වෙඩි ප්‍රහාරය එල්ලවන විට පයින් ගමන් කරමින් සිට ඇති බවටයි පොලිසිය සැක කරන්නේ.\nමෙහිදී බරපතල තුවාල ලැබූ පුද්ගලයා කොළඹ ජාතික රෝහලට ඇතුලත් කිරීමෙන් පසු මියගොස් තිබෙනවා.\nඔහුගේ අනන්‍යතාව මෙතෙක් අනාවරණ වී නැහැ.\nපොලිසිය කියාසිටියේ වෙඩි තැබීම සිදුවූ ස්ථානයේ තිබී මිලිමීටර් 9 වර්ගයේ හිස් පතුරම් 1ක් සහ සජීවී පතුරම් එකක් සොයාගෙන ඇති බවයි.\nවෙඩි තැබීමට සම්බන්ධ පුද්ගලයන් අනාවරණ කර ගැනීම ඳහා පෑලියගොඩ පොලිසිය වැඩිදුර පරීක්ෂණ සිදුකරනවා.",
       "URL": "https://www.hirunews.lk/315403/පට්ටියහංදියේ-වෙඩි-තැබීමකින්-පුද්ගලයෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=868"
}