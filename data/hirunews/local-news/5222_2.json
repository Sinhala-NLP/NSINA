{
       "Source": "hirunews",
       "Timestamp": "Tuesday, 05 January 2016 - 13:34",
       "Headline": "ඇඹිලිපිටියේ සාදයකදී ගැටුමකින් 7ක් රෝහලේ  - පොලීසියේ 4කුත් ඒ අතර",
       "News Content": "ඇඹිලිපිටිය නගරයේ මහඇල අසළ නිවසක පැවති උත්සවයක් අතරතුර පොලීසිය හා පිරිසක් අතර ඊයේ රාත්‍රියේ ඇතිවූ ගැටුමකදී තුවාල ලැබූ පුද්ගලයන් 7 දෙනෙකු රෝහල් ගත කර තිබෙනවා.\nඒ අතර ඇඹිලිපිටිය මූලස්ථාන පොලිස් පරීක්ෂකවරයා ඇතුළු තවත් පොලිස් නිළධාරීන් 4 දෙනෙකු සිටන බවයි ඇඹිලිපිටිය රෝහලේ ජ්‍යෙෂ්ඨ ප්‍රකාශකයෙකු සදහන් කළේ.\nඅදාළ සිද්ධිය සම්බන්ධයෙන් තවත් පුද්ගලයන් 6 දෙනෙකු ද පොලීසිය අත්අඩංගුවට ගෙන තිබෙනවා.\nඇඹිලිපිටිය නගරයේ තෙමහල් නිවසක දෙවන මහලේ ඊයේ රාත්‍රියේ තිබූ උත්සවයකදී පොලීසිය හා එම උත්සවයට සහභාගි වූ පිරිසක් අතරයි මෙම ගැටුම හටගෙන ඇත්තේ.\nමෙම සිද්ධියෙන් එක් පුද්ගලයෙකු දෙවන මහලේ සිට බිමට ඇද වැටී ඇති අතර, ඔහු මේ වන විට ජාතික රෝහලේ දැඩි සත්කාර ඒකකයේ ප්‍රතිකාර ලබනවා.",
       "URL": "https://www.hirunews.lk/123416/ඇඹිලිපිටියේ-සාදයකදී-ගැටුමකින්-7ක්-රෝහලේ-පොලීසියේ-4කුත්-ඒ-අතර",
       "Category": "Local News",
       "Parent URL": "https://www.hirunews.lk/local-news.php?pageID=5222"
}