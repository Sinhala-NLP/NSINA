{
       "Source": "hirunews",
       "Timestamp": "Friday, 22 September 2017 - 18:43",
       "Headline": "කොළඹ කොටුවට වැලි වැස්සක්",
       "News Content": "කොළඹ - කොටුවේ ස්ථාන කිහිපයකට අද පෙරවරු කාලයේ වැසි බිදු සමඟ වැලි පතිතවීමේ සිද්ධියක් හිරු ප්‍රවෘත්ති අංශයට වාර්තා වුණා.\nකොළඹ කොටුවේ ලෝක වෙළඳ මධ්‍යස්ථානය හා ගාලුමුවදොරපිටිය අවට ප්‍රදේශයට මෙම අසාමාන්‍ය වැලි වර්ෂාව ඇද හැලී තිබුණේ අද පෙරවරු 9.30ත්, 10.30ත් අතර කාලයේදියි.\nමෙම වැලි වැස්ස නිසාවෙන් අවට ගාල් කර තිබූ රථ වාහනවල විශාල වශයෙන් වැලි රැදී තිබෙන අයුරු නිරීක්ෂණය වුණා.\nතමන් හැද සිටි ඇඳුම්තුළට පවා වැලි ඇතුළුවීම නිසා එම ස්ථාන අවට ගැවසුණු පිරිස් ද පත්වූයේ දැඩි අසීරුතාවයකටයි.\nමේ සම්බන්ධයෙන් හිරු ප්‍රවෘත්ති අංශය කාලගුණ විද්‍යා දෙපාර්තමේන්තුවෙන් ද විමසීමක් කළා.\nඑහි අනාවැකිකරණ අංශයේ නියෝජ්‍ය අධ්‍යක්ෂිකා අනූෂා වර්ණසූරිය සඳහන් කළේ මෙම තත්ත්වය නිරීක්ෂණය කිරීමෙන් අනතුරුව ඒ පිළිබද නිගමනයක් ප්‍රකාශ කළ හැකි බවයි.",
       "URL": "https://www.hirunews.lk/171586/කොළඹ-කොටුවට-වැලි-වැස්සක්",
       "Category": "Local News",
       "Parent URL": "https://www.hirunews.lk/local-news.php?pageID=4309"
}