{
       "Source": "hirunews",
       "Timestamp": "Tuesday, 19 May 2020 - 7:03",
       "Headline": "මස් පිණිස ඉබ්බන් ප්‍රවාහනය කළ දෙදෙනෙක් ආණමඩුවේදි පොලිස් අත්අඩංගුවේ (ඡායාරූප)",
       "News Content": "ඉබ්බන් හය දෙනෙකු යතුරුපැදියකින් ප්‍රවාහනය කරමින් සිටි සැකකරුවන් දෙදෙනෙකු ආණමඩුව, මැරුන්ගොඩ, මහඋස්වැව ප්‍රදේශයේදී පොලිසිය විසින් අත්අඩංගුවට ගෙන තිබෙනවා.\nසැකකරුවන්, කිරි ඉබ්බන් සිව්දෙනෙක් සහ ගල් ඉබ්බන් දෙදෙනෙක් මස් පිණිස අලෙවි කිරීමට රැගෙන යමින් සිටි අවස්ථාවේ මෙලෙස අත්අඩංගුවට ගෙන ඇති බවයි වාර්තා වන්නේ.\nඅත්අඩංගුවට පත් සැකකරුවන් අද (19) ආණමඩුව මහේස්ත්‍රාත් අධිකරණය හමුවට ඉදිරිපත් කිරීමට නියමිතව ඇති අතර පොලිස් භාරයට ගත් ඉබ්බන්, අධිකරණය හරහා වනජීවි භාරයට යොමු කිරීමට කටයුතු කරන බවයි ආණමඩුව පොලීසිය සදහන් කළේ.\nඡායාරූප - ප්‍රියංකර කළුපහන / පුත්තලම",
       "URL": "https://www.hirunews.lk/241017/මස්-පිණිස-ඉබ්බන්-ප්‍රවාහනය-කළ-දෙදෙනෙක්-ආණමඩුවේදි-පොලිස්-අත්අඩංගුවේ-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=2724"
}