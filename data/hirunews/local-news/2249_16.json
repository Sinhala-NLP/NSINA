{
       "Source": "hirunews",
       "Timestamp": "Monday, 28 December 2020 - 7:27",
       "Headline": "ප්‍රවීන ගායක ෂෙල්ටන් මුතුනමගේ අභාවප්‍රාප්ත වෙයි (වීඩියෝ)",
       "News Content": "පුරා වසර 40 ක් කලා ක්ෂේත්‍රයට සිය හඬ පෞරුෂයෙන් දායකත්වය දැක්වූ ජනප්‍රිය ගායන ශිල්පී ෂෙල්ටන් මුතුනමගේ අද (28) අලුයම මීගමුව මූලික රෝහලේදී අභාවප්‍රාප්ත වුණා.\nමියයන විට 73 වන වියේ පසු වුණා.\n1948 වසරේ ජුනි 30 වනදා උපත ලැබූ ෂෙල්ටන් මුතුනමගේ මීගමුව ශාන්ත පිතර විද්‍යාලයෙන් මුලික අධ්‍යාපනය ලැබුවා.\n70 දශකය අගභාගයේ ගායන දිවිය ආරම්භ කරන ඔහු දශක ගණනාවක් තිස්සේ මෙරට සංගිත කෙෂ්ත්‍රයට ගීත රැසක් දායාද කර තිබෙනවා.\n90 දශකයේ මෙරට සංගිත කේෂත්‍රය තුළ අතිශය ජනප්‍රියත්වයට පත්වන ෂෙල්ටන් මුතුනමගේ මහසයුරේ ගැඹුරු දියේ, මේ දෙව්මැදුරේ, වාරු නැගෙන් සිත, මල් සිනාවකින් වැනි රසික හද සනසන වේග රිද්ම ඇතුළු ඔහුටම ආවේණික ගීත ගොන්නක් අපට දායාද කළා.\nඔහු අද අළුයම මීගමුව මූලික රෝහලේදී අභාවප්‍රාප්ත වුයේ 73 වසරක් දිවි ගමන නිමා කරමින්.\nෂෙල්ටන් මුතුනමගේ නම් මේ අපූර්ව ගායන ශිල්පියාගේ දේහය පිළිබඳ අවසන් කටයුතු එළඹෙන බදාදා කුරණ ශාන්ත ආනා රෝමානු කතෝලික පොදු සුසාන භුමියේදී සිදුකෙරෙනවා.",
       "URL": "https://www.hirunews.lk/258105/ප්‍රවීන-ගායක-ෂෙල්ටන්-මුතුනමගේ-අභාවප්‍රාප්ත-වෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2249"
}