{
       "Source": "hirunews",
       "Timestamp": "Sunday, 23 July 2023 - 14:06",
       "Headline": "ඖෂධ ගැටලුවේ තවත් පැතිකඩක් ගැන හෙළිදරව්වක්",
       "News Content": "ඉන්දියානු ණය ආධාර ක්‍රමය යටතේ ඉල්ලුම් කළ තවත් ඖෂධ වර්ග 300 කට වැඩි ප්‍රමාණයක් මෙරටට ලැබීමට නියමිත බව රජයේ වෛද්‍ය නිලධාරින්ගේ සංගමය පවසනවා.\nඑලෙස ලැබීමට නියමිත ඖෂධවල ප්‍රමිතිය පරීක්ෂා කිරීමේ වැඩපිළිවෙලක් කල් තියා ක්‍රියාත්මක කළ යුතු බවයි එම සංගමය පවසන්නේ.\nකොළඹ දී පැවති මාධ්‍ය හමුවකට එක්වෙමින් රජයේ වෛද්‍ය නිලධාරින්ගේ සංගමයේ ලේකම් වෛද්‍ය හරිත අලුත්ගේ කියා සිටියේ එසේ නොමැති වුවහොත් ඖෂධ සැපයුම තවදුරටත් අර්බුදකාරි තත්ත්වයකට පත්වනු ඇති බවයි.",
       "URL": "https://www.hirunews.lk/342228/ඖෂධ-ගැටලුවේ-තවත්-පැතිකඩක්-ගැන-හෙළිදරව්වක්",
       "Category": "Local News",
       "Parent URL": "https://www.hirunews.lk/local-news.php?pageID=159"
}