{
       "Source": "hirunews",
       "Timestamp": "Thursday, 21 September 2023 - 10:18",
       "Headline": "උසස් පෙළ විභාගය කල් යයි: සංශෝධිත දිනය ලබන සතියේ (වීඩියෝ)",
       "News Content": "2023 උසස් පෙළ විභාගය පැවැත්වෙන දිනය සංශෝධනය කිරීමට තීරණය කළ බව අධ්‍යාපන අමාත්‍ය සුසිල් ප්‍රෙම්ජයන්ත අද (21) පාර්ලිමේන්තුවේදී ප්‍රකාශ කළා.\nඑම නිවේදනය විභාග කොමසාරිස්වරයාට දැනුම් දී ඇති බවත් විභාග කොමසාරිස්වරයා විසින් ලබන සතිය තුළ උසස් පෙළ විභාගය පැවැත්වෙන නිශ්චිත දිනය දැනුම දෙනු ඇතැයි ද ඇමැතිවරයා පවසා සිටියා.\nපාර්ලිමේන්තුව තුළ මැති ඇමැතිවරුන් විසින් මෙම විභාගය පැවැත්වීම කල් දමන්නැයි කරන ලද ඉල්ලීම් සහ උසස් පෙළ විභාගයට මුහුණ දෙන් සිසුන්ගේ ගැටලු ද සැලකිල්ලට ගනිමින් මෙම තීරණය ගත් බව අධ්‍යාපන ඇමැතිවරයා වැඩිදුරටත් කියා සිටියා.",
       "URL": "https://www.hirunews.lk/348934/උසස්-පෙළ-විභාගය-කල්-යයි-සංශෝධිත-දිනය-ලබන-සතියේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=16"
}