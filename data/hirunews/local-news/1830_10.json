{
       "Source": "hirunews",
       "Timestamp": "Saturday, 10 July 2021 - 9:01",
       "Headline": "ඔන්ලයින් ඔස්සේ සිසුවියන්ට අසභ්‍ය ඡායාරූප යැවූ, දෙදරු පියෙකු අත්අඩංගුවට",
       "News Content": "ඔන්ලයින් තාක්ෂණය ඔස්සේ අධ්‍යාපනය හදාරන පාසල් සිසුවියන් දුරකථන අංක වලට අසභ්‍ය ඡායාරූප යොමුකළ 27 හැවිරිදි දෙදරු පියෙකු පිටිගල ප්‍රදේශයේදී පොලිසිය අත්අඩංගුවට ගෙන තිබෙනවා.\nමොහු විසින් පාසල් සිසුවියන්ගේ දුරකථන අංකවලට අසභ්‍ය ඡායාරූප යැවීමෙන් පසු ඔවුන් වෙත අමතා ප්‍රකාශ කර ඇත්තේ තමන් හමුවීමට පැමිණෙන ලෙසටයි.\nඒ අනුව සිසුවියක් තම දෙමපියන් සමග අදාල පුද්ගලයා හමුවීමට පැමිණ ඇති අතර ඒ පිළිබදව පොලිසියට ද දැනුම් දී තිබෙනවා.\nඉන් අනතුරුවයි සැකකරු අත්අඩංගුවට ගෙන ඇත්තේ.\nමේ අතර ඔන්ලයින් තාක්ෂණය ඔස්සේ අධ්‍යාපන කටයුතු සිදුකිරීමේ දී දැඩි අපහසුතාවයට පත්ව සිටින තවත් සිසුන් පිරිසක් පිළිබදව තොරතුරු හසලක - කිවුලේවාඩිය ප්‍රදේශයෙන් වාර්තා වුණා.",
       "URL": "https://www.hirunews.lk/276575/ඔන්ලයින්-ඔස්සේ-සිසුවියන්ට-අසභ්‍ය-ඡායාරූප-යැවූ-දෙදරු-පියෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1830"
}