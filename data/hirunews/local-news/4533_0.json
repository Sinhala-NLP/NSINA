{
       "Source": "hirunews",
       "Timestamp": "Friday, 05 May 2017 - 7:53",
       "Headline": "දුම්රිය රියදුරන් සහ නියාමකවරුත් පැය 24 ක් සේවයෙන් ඉවත් වේ",
       "News Content": "අද උදෑසන අටේ සිට පසුදා උදෑසන අට දක්වා දුම්රිය රියදුරන් සහ නියාමකවරුන් එක්දින සංකේත වැඩවර්ජනයක් ආරම්භ කරන බව දුම්රිය නියාමක සංගමය පවසනවා.\nඑහි ලේකම් පී.එම්.පී.පීරිස් හිරු ප්‍රවෘත්ති අංශයට කියා සිටියේ රජයේ වෛද්‍ය නිලධාරින්ගේ වර්ජනයට සහය දක්වමින් තමන් මෙම වෘත්තීය ක්‍රියාමාර්ගය ආරම්භ කරන බවයි.\nකෙසේ වෙතත්, මෙම වැඩවර්ජනය හේතුවෙන් පෞද්ගලික ප්‍රවාහන සේවාවන්වලට බලපෑමක් එල්ල නොවන බව ලංකා පෞද්ගලික බස් හිමියන්ගේ සංගමයේ සභාපති ගැමුණු විජේරත්න කොළඹ ඊයේ පැවති මාධ්‍ය හමුවකදී සදහන් කළා.\nජාතික සේවක සංගමයේ ශ්‍රී ලංකා ගමනාගමන මණ්ඩලයේ ප්‍රධාන කාර්යාලයේ ලේකම් රංජිත් විජයසිරි ද කොළඹදී ඊයේ මාධ්‍ය වෙත අදහස් දක්වමින් කියා සිටියේ මෙම වැඩවර්ජනයට තම සංගමයේ සාමාජිකයින් එක් නොවන බවයි.",
       "URL": "https://www.hirunews.lk/160632/දුම්රිය-රියදුරන්-සහ-නියාමකවරුත්-පැය-24-ක්-සේවයෙන්-ඉවත්-වේ",
       "Category": "Local News",
       "Parent URL": "https://www.hirunews.lk/local-news.php?pageID=4533"
}