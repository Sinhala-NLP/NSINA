{
       "Source": "hirunews",
       "Timestamp": "Saturday, 07 September 2019 - 15:23",
       "Headline": "චාවකච්චේරියේ අනතුරකින් යතුරුපැදිකරුවෙකු මරුට",
       "News Content": "චාවකච්චේරිය - මීසාලෙයි ප්‍රදේශයේදී සිදුවූ රිය අනතුරකින් පුද්ගලයෙකු ජීවිතක්ෂයට පත්ව තිබෙනවා.\nකොඩිකාමම් සිට චාවකච්චේරිය දෙසට ධාවනය වූ පෞද්ගලික බස් රථයක, ඊට ප්‍රතිවිරුද්ධ දිශාවෙන් පැමිණි යතුරුපැදියක් ගැටී ඊයේ මෙම අනතුර සිදුව ඇති බවයි පොලිස් මාධ්‍ය ප්‍රකාශක කාර්යාලය සඳහන් කලේ.\nඅනතුරෙන් බරපතල තුවාල ලැබූ 28 හැවිරිදි පලෙයි ප්‍රදේශයේ පදිංචි යතුරුපැදිකරු චාවකච්චේරිය රෝහලට ඇතුළත් කිරීමෙන් අනතුරුව ජීවිතක්ෂයට පත්ව තිබෙනවා.\nඅනතුර සම්බන්ධයෙන් බස් රථයේ රියදුරා පොලීසිය අත්අඩංගුවට ගෙන ඇති බවයි පොලිස් මාධ්‍ය ප්‍රකාශක කාර්යාලය වැඩිදුරටත් සඳහන් කළේ.",
       "URL": "https://www.hirunews.lk/223793/චාවකච්චේරියේ-අනතුරකින්-යතුරුපැදිකරුවෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=3159"
}