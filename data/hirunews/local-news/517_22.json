{
       "Source": "hirunews",
       "Timestamp": "Thursday, 23 February 2023 - 16:23",
       "Headline": "අන්තරේ වසන්ත ඇතුළු 57 ක් අත්අඩංගුවට",
       "News Content": "අධ්‍යාපන අමාත්‍යංශයට ඇතුළු වී කලහකාරිව හැසිරීමේ චෝදනාව මත අන්තර් විශ්වවිද්‍යාලයීයශිෂ්‍ය බලමණ්ඩලයේ කැදවුම්කරු වසන්ත මුදලිගේ ඇතුළු 57 දෙනෙකු අද (23) අත්අඩංගුවට ගත්තා.\nබෞද්ධ හා පාලි විශ්වවිද්‍යාලය යළි විවෘත කරන්නැයි ඉල්ලා ඔවුන් අද පස්වරුවේ එම අමාත්‍යාංශය වෙත පැමිණ විරෝධතාවයක නිරතවූ අතර පසුව අමාත්‍යංශ පරිශ්‍රයට ඇතුළු වුණා.\nඅත්අඩංගුවට පත්වූවන් අතර භික්ෂූන්වහන්සේ 48 නමක් ද සිටිනවා.\nඑහිදී විරෝධතාකරුවන් සහ පොලීසිය අතර උණුසුම් තත්ත්වයක් හට ගත්තා.\nපසුව පොලීසිය අත්අඩංගුවට ගත් විරෝධතාකරුවන් බස් රථයකින් තලංගම පොලිසිය වෙත රැගෙන ගියා.\nසිද්ධිය සිදුවන අවස්ථාවේදී අධ්‍යාපන අමාත්‍යාංශයට පැමිණ සිටි ගුරුවරුන් දෙදෙනෙකු ද පොලීසිය අත්අඩංගුවට ගෙන ඇති බවටයි ලංකා ගුරු සංගමයේ ප්‍රධාන ලේකම් ජෝශප් ස්ටාලින් චෝදනා කරන්නේ.\nකෙසේ වෙතත් මෙම විරෝධතාව අද පැවැත්වුණේ හෝමාගම - පිටිපන බෞද්ධ හා පාලි විශ්වවිද්‍යාලය ලබන සදුදා විවෘත කිරීමට සැලසුම් කර තිබෙන පසුබිමකයි.",
       "URL": "https://www.hirunews.lk/328122/අන්තරේ-වසන්ත-ඇතුළු-57-ක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=517"
}