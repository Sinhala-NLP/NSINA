{
       "Source": "hirunews",
       "Timestamp": "Monday, 20 June 2022 - 21:22",
       "Headline": "වී අලෙවි මණ්ඩලය හරහා සහල් විකිණීමේ වැඩපිළිවෙල ලබන වසරේ සිට (වීඩියෝ)",
       "News Content": "සහල් ඒකාධිකාරිය බිඳ දමමින් වී අලෙවි මණ්ඩලය හරහා සහල් විකිණීමේ වැඩපිළිවෙල ලබන වසරේ සිට දියත් කරන බව කෘෂිකර්ම අමාත්‍ය මහින්ද අමරවීර මහතා පවසනවා.\nමේ අතර ප්‍රමාද වී ආරම්භ කළ යල කන්නයේ වගාවන් සඳහා පොහොර ලබා දීමට ආණ්ඩුව කඩිනමින් පියවර ගන්නැයි ගොවීන් ඉල්ලා සිටිනවා.\nඉදිරියේ පැමිණෙන ආහාර හිඟයට මුහුණ දීම සඳහා රජරට ප්‍රදේශ රැසක ගොවීන් ප්‍රමාද වී හෝ යල කන්නයේ වගා කටයුතු ආරම්භ'කර තිබෙනවා.\nඔවුන් පවසන්නේ සිය වගාවන් සඳහා ප්‍රමාද වී හෝ පොහොර ලැබෙනු ඇතැයි අපේක්ෂා කරන බවයි.\nමේ අතර, පොළොන්නරුව ඕනෑගම ප්‍රදේශයේ ගොවි ජනතාව අතරමැදි කන්නයේ අස්වැන්න නෙළා ගැනීමේ කාලය එළඹ තිබෙනවා.\nකෙසේ වෙතත් යන්ත්‍රවලට අවශ්‍ය ඉන්ධන නොමැති වීම හේතුවෙන් ඊට බාධා එල්ල වී ඇතැයි ගොවීන් චෝදනා කරනවා.\nමේ අතර රත්නපුර ප්‍රදේශයේදී'සහල් දන්සලක් පැවැත්වුණා. එක් අයෙකු වෙනුවෙන් කිලෝග්‍රෑම් 2ක සහල් මල්ලක් මෙහිදී ලබා දී තිබෙනවා.",
       "URL": "https://www.hirunews.lk/307715/වී-අලෙවි-මණ්ඩලය-හරහා-සහල්-විකිණීමේ-වැඩපිළිවෙල-ලබන-වසරේ-සිට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1080"
}