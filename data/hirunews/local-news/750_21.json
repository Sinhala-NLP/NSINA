{
       "Source": "hirunews",
       "Timestamp": "Tuesday, 08 November 2022 - 9:11",
       "Headline": "කන්දකාඩුවලින් අතුරුදන් වූ තවත් රැඳවියන් තුන් දෙනෙකු සොයා ගැනේ",
       "News Content": "කන්දකාඩු ප්‍රතිකාර හා පුනරුත්ථාපන මධ්‍යස්ථානයේ රැදවියන් දෙපිරිසක් අතර, හටගත් ගැටුමේ දී අතුරුදන් වූ තවත් රැදවියන් තුන්දෙනෙකු ආරක්ෂක අංශ විසින් සොයාගෙන තිබෙනවා.\nඔවුන් තිදෙනා පුනුරුත්තාපන මධ්‍යස්ථානයේ සැඟ ව සිටිය දී සොයා ගත් බවයි පොලිසිය සඳහන් කළේ.\nකෙසේ වෙතත් අතුරුඳහන් තවත් රැදවියන් 30 දෙනෙකු සොයා විමර්ශන ක්‍රියාත්මක යි.\nගැටුම හටගන්නා අවස්ථාවේ රැදවියන් 547 දෙනෙකු එහි සිට ඇති බවත් ගැටුම අවස්ථාවේ පලා ගිය සහ ගැටුමට සම්බන්ධ වූ 211 දෙනෙකු අධිකරණ කටයුතු සදහා පොලිස් භාරයට ගැනුණා.\nමේ අතර, කන්දකාඩු ප්‍රතිකාර හා පුනරුත්ථාපන මධ්‍යස්ථානයේ දෙපිරිසක් අතර, හටගත් ගැටුමට අදාළව අත්අඩංගුවට ගත් රැදවියන් 202 දෙනෙකු රක්ෂිත බන්ධනාගාරගත කර තිබෙනවා.\nඒ එම පිරිස පොළොන්නරුව වැඩබලන මහේස්ත්‍රාත්වයා හමුවට ඊයේ දින ඉදිරිපත් කිරීමෙන් අනතුරුව යි.\nඑහි දි මහේස්ත්‍රාත්වරයා නියෝග කළේ, ඔවුන් මේ මස 17 වන දා දක්වා රක්ෂිත බන්ධනාගාර ගත කරන ලෙස යි.\nමේ අතර අතුරුදන්ව සිටි තවත් රැදවියන් පිරිසක් අවට පොලිස් ස්ථාන මගින් අත්අඩංගුවට ගෙන ඇති බව හිරු වාර්තාකරු ප්‍රකාශ කළා.",
       "URL": "https://www.hirunews.lk/319859/කන්දකාඩුවලින්-අතුරුදන්-වූ-තවත්-රැඳවියන්-තුන්-දෙනෙකු-සොයා-ගැනේ",
       "Category": "Local News",
       "Parent URL": "https://www.hirunews.lk/local-news.php?pageID=750"
}