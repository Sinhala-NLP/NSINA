{
       "Source": "hirunews",
       "Timestamp": "Wednesday, 20 April 2022 - 12:35",
       "Headline": "සාමකාමී ව අරගල කිරීමට ශ්‍රී ලංකා පුරවැසියන්ට පූර්ණ අයිතිය ඇති බව ජනපති කියයි",
       "News Content": "රඹුක්කන සිද්ධිය සම්බන්ධයෙන් සහ රට පුරා උද්ගතව පවතින දැඩි විරෝධතා පිළිබඳ ජනාධිපති ගෝඨාභය රාජපක්ෂ විසින් ට්විටර් පණිවිඩයක් නිකුත් කර තිබෙනවා.\nජනාධිපතිවරයා කියා සිටින්නේ, ඊයේ (19) දින සිදු වූ රඹුක්කන ඛේදනීය සිදුවීමෙන් සම්බන්ධයෙන් තමන් පළමුකොට දැඩි කනස්සල්ලට සහ සංවේගයට පත් වන බවයි.\nඕනෑම කාරණාවක් සම්බන්ධයෙන් සිවිල් වැසියන්ට අරගල කිරීමට නිදහස ඇති බව ද ජනාධිපතිවරයා පවසනවා.\nනමුත් එම අරගල සිදු කිරීමේ දී සාමකාමීව කටයුතු කිරීමටත්, ප්‍රචණ්ඩකාරී පසුබිමකට විරෝධතා මෙහෙයවීමෙන් වළකින ලෙසත් ජනාධිපතිවරයා වැඩිදුරටත් කියා සිටිනවා.\nඑමෙන්ම, ඊයේ සිදු වූ රඹුක්කන සිද්ධිය සම්බන්ධයෙන් විනිවිදභාවයෙන් යුතු සහ විධිමත් පරීක්ෂණයක් පැවැත්වෙන බවයි ජනාධිපති ගෝඨාභය රාජපක්ෂ ප්‍රකාශ කළේ.",
       "URL": "https://www.hirunews.lk/302355/සාමකාමී-ව-අරගල-කිරීමට-ශ්‍රී-ලංකා-පුරවැසියන්ට-පූර්ණ-අයිතිය-ඇති-බව-ජනපති-කියයි",
       "Category": "Local News",
       "Parent URL": "https://www.hirunews.lk/local-news.php?pageID=1220"
}