{
       "Source": "hirunews",
       "Timestamp": "Friday, 14 January 2022 - 16:55",
       "Headline": "දුම්රිය ස්ථාන හා මගීන්ගේ ආරක්ෂාව හෙට සිට පොලිස් ස්ථානාධිපතිවරුන්ට පැවරේ",
       "News Content": "දුම්රිය ස්ථානවල සහ දුම්රිය මගීන්ගේ ආරක්ෂාව වෙනුවෙන් හෙට සිට පොලීසිය යොදවන බව ප්‍රවාහන රාජ්‍ය අමාත්‍ය දිලුම් අමුණුගම පවසනවා.\nහිරු ප්‍රවෘත්ති අංශයට අදහස් දක්වමින් ඔහු කියා සිටියේ, දුම්රිය ස්ථානාධිපතිවරුන්ගේ වර්ජනය හේතුවෙන් දුම්රිය මගීන් දැඩි අපහසුතාවයට පත්වීම නිසා මෙම තීරණය ගත් බවයි.\nමෙම වෘත්තීය ක්‍රියාමාර්ගය අත්හිටුවන ලෙසට ස්ථානාධිපතිවරුන්ට දැනුම්දී ඇති අතර, ඔවුන් දුම්රිය වර්ජනය අත්හැරීමට කටයුතු නො කරන්නේ නම් හෙට සිට දුම්රිය ධාවනය කිරීමට සහ මගීන් බස් රථ යොදා රැගෙන යාම සඳහා අවශ්‍ය වැඩපිළිවෙළ සකසා ඇති බවයි රාජ්‍ය අමාත්‍යවරයා වැඩිදුරටත් සඳහන් කළේ.\nඑසේම දුම්රිය ස්ථාන සහ මගී ආරක්ෂාව පිළිබඳ වගකීම පොලිස් ස්ථානාධිපතිවරුන්ට පැවරෙනු ඇති.",
       "URL": "https://www.hirunews.lk/294018/දුම්රිය-ස්ථාන-හා-මගීන්ගේ-ආරක්ෂාව-හෙට-සිට-පොලිස්-ස්ථානාධිපතිවරුන්ට-පැවරේ",
       "Category": "Local News",
       "Parent URL": "https://www.hirunews.lk/local-news.php?pageID=1424"
}