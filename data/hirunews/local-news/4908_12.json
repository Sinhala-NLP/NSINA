{
       "Source": "hirunews",
       "Timestamp": "Thursday, 25 August 2016 - 12:52",
       "Headline": "කෝටිපති ව්‍යාපාරිකයාගේ ඝාතනයට සැක 05 දෙනෙකුට විදේශ ගමන් තහනම්",
       "News Content": "බම්බලපිටියේ කෝටිපති ව්‍යාපාරිකයාගේ ඝාතනය සම්බන්ධයෙන් පොලීසියට අවශ්‍යව සිටින පුද්ගලයන් පස්දෙනෙකුට රටින් පිටවීම වළක්වාලමින් කොළඹ අතිරේක මහේස්ත්‍රාත් නිශාන්ත පීරිස්  අද නියෝගයක් ලබාදුන්නා.\nආගමන විගමන පාලකට සහ පොලිස් බුද්ධි අංශ අධ්‍යක්‍ෂවරයාට මෙම නියෝගය ලබාදුන්නේ කොළඹ අපරාධ කොට්ඨාසය අධිකරණයෙන් කරනු ලැබූ ඉල්ලීමකට අනුවයි.\nකොළඹ අපරාධ කොට්ඨාසය අද පෙරවරුවේ අධිකරණයට දන්වා සිටියේ මෙම ඝාතනය සම්බන්ධයෙන් පුද්ගලයන් පස්දෙනෙකු විස්තර දන්නා බවට පොලීිසියට තොරතුරු ලැබී ඇති බවයි.\nඔවුන් විදේශ ගතවීමට තැත් කළහොත් අත්අඩංගුවට ගන්නා ලෙසද මහේස්ත්‍රාත්වරයා මෙහිදී නියෝග කළා.\nපසුගිය 21 වනදා බම්බලපිටියේදී පැහැරගෙන යනු ලැබූ කෝටිපති ව්‍යාපාරික මොහොමඩ් සුලෙයිමාන්ගේ මළ සිරුර ඊයේ රාත්‍රියේ හමුවූයේ මාවනැල්ල - හෙම්මාතගම - රුකුලගම ප්‍රදේශයේ තිබියදියි.",
       "URL": "https://www.hirunews.lk/141446/කෝටිපති-ව්‍යාපාරිකයාගේ-ඝාතනයට-සැක-05-දෙනෙකුට-විදේශ-ගමන්-තහනම්",
       "Category": "Local News",
       "Parent URL": "https://www.hirunews.lk/local-news.php?pageID=4908"
}