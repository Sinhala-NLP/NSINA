{
       "Source": "hirunews",
       "Timestamp": "Wednesday, 11 April 2018 - 16:01",
       "Headline": "මවක් සහ බිළිඳියක් අනතුරට ලක් කළ අනතුර CCTV කැමරාවක සටහන් වෙයි",
       "News Content": "බණ්ඩාරගම වැල්මිල්ල ප්‍රදේශයේදී සිදුවු අනතුරකින් කුඩා දැරියක ඇතුලු 4 දෙනෙකු බරපතල තුවාල ලබා තිබෙනවා.\nයතුරුපැදි දෙකක් එකිනෙක ගැටීමෙන් අනතුරුව ඉන් එක් යතුරුපැදියක් ත්‍රී රෝද රථයක ද ගැටී අනතුර සිදුව ඇති බවයි අප වාර්තාකරු සඳහන් කළේ.\nඅද උදෑසන 8 ට පමණ මෙම අනතුර සිදුව ඇති අතර යතුරුපැදිකරුවන්ගේ අනාරක්ෂිත ධාවනය ඊට හේතුව බව සඳහන්.\nඅනතුරින් බරපතල තුවාල ලැබු යතුරුපැදිකරුවෙකු කොළඹ ජාතික රෝහලට ඇතුලත් කර තිබෙනවා.\nත්‍රී රෝද රථයේ සිටියදී තුවාල ලැබු මව සහ කුඩා බිළිඳිය බණ්ඩාරගම රෝහලටයි ඇතුලත් කර ඇත්තේ.\nතවත් යතුරුපැදිකරුවෙකු පානදුර රෝහලේ ප්‍රතිකාර ලබනවා.\nමේ අතර අනතුර අසල වෙළඳසැලක සවිකර තිබු ආරක්ෂිත කැමරාවක සටහන් වී තිබෙනවා.",
       "URL": "https://www.hirunews.lk/188182/මවක්-සහ-බිළිඳියක්-අනතුරට-ලක්-කළ-අනතුර-cctv-කැමරාවක-සටහන්-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=3995"
}