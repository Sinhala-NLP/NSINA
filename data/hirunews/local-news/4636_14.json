{
       "Source": "hirunews",
       "Timestamp": "Wednesday, 01 March 2017 - 18:17",
       "Headline": "සමීර සේනාරත්නට වෙඩි තැබීත්‍ම් සිද්ධියේ හි. ප්‍රා. ස. මන්ත්‍රී සහ රියදුරා සොයා පරීක්ෂණ",
       "News Content": "මාලඹේ පෞද්ගලික වෛද්‍ය විද්‍යාලයේ ප්‍රධාන විධායක නිලධාරීන් සමීර සේනාරත්නට වෙඩි තැබීමේ සිද්ධිය සැලසුම් කළ බවට සැක කෙරෙන හිටපු ප්‍රාදේශීය සභා මන්ත්‍රීවරයා සහ ප්‍රාදේශීය සභාවේ රියදුරා සොයා තවදුරටත් පරීක්ෂණ ක්‍රියාත්මක බව පොලීසිය ප්‍රකාශ කළා.\nසැකකාර හිටපු ප්‍රාදේශීය සභා මන්ත්‍රීවරයා මාලඹේ පෞද්ගලික වෛද්‍ය විද්‍යාලයේ ප්‍රධාන විධායක නිලධාරියා සමඟ සමීප සබඳතාවයක් පවත්වා ඇති අතර, වෙඩි තැබීම සිදුවූ දිනයේ ඔවුන් දෙදෙනා අතර දුරකතන සංවාද රැසක් පවත්වා ඇති බවටයි හෙළිව ඇත්තේ.\nමේ අතර, මාලඹේ පෞද්ගලික වෛද්‍ය විද්‍යාලය අහෝසි කරන ලෙස බලකරමින් මහනුවර ඊයේ ජනරැලියක් පැවැත්වුණා.\nඊට එක්වෙමින් රජයේ වෛද්‍ය නිලධාරීන්ගේ සංගමයේ සභාපති විශේෂඥ වෛද්‍ය අනුරුද්ධ පාදෙනිය, ජනතා විමුක්ති පෙරමුණේ පාර්ලිමේන්තු මන්ත්‍රී නලින්ද ජයතිස්ස සහ අන්තර් විශ්වවිද්‍යාලයීය ශිෂ්‍ය බලමණ්ඩලයේ කැඳවුම්කරු ළහිරු වීරසේකරද අදහස් දක්වා සිටියා.\nපාදෙනිය - මෙතන සිද්ධ වෙලා තියෙන්නේ ඇමතිවරු දෙපලක් නීතිපතිතුමා සමඟ එකතු වෙලා මේ තියෙන ව්‍යවස්ථාදායකයෙන් ලබාදීලා තියෙන පනත් දෙක අපහරණය කිරීම සහ යූ.ජී.සී. ආයතනය, වෛද්‍ය සභාව කියන ආයතන දෙක හෑල්ලූවට ලක් කිරීම.මේ රටේ ඇමතිවරුන්ට පුළුවන් එලිදක්වලා තියෙන නීති අමු අමුවේ උල්ලංඝනය කරලා, තැන් තැන්වල කට දොඩවා දොඩවා ඉන්න.දේශපාලන උන්මත්තකභාවයට පත් වෙච්ච පිරිසකට අපි ගරු කියන වචන දාගෙන ආරක්ෂකයෝ දීගෙන වාහන හයියෙන් ගිහිල්ලා පොලිසිය අපිව නතර කරලා ඒ කට්ටිය යවන්නේ මේ උන්මත්තකයෝ ටික.මේ දේශපාලන උන්මත්තකභාවය අහෝසි කලොත් මේ සිද්ධිය සිද්ධ වෙන්නේ නෑ.\nලහිරු - වෛද්‍ය සභාව විසුරුවනවා කියලා කිව්වා මාලඹේ සයිටම් එකට අවසර දෙන්නේ නැත්නම්.මේ ආණ්ඩුවේ හෙන්චයියෝ එහෙම තමයි කතා කරේ. අන්න එලියට ඇවිල්ලා. සමීර සේනාරත්නලාගේ රඟපෑම් එලියට ඇවිල්ලා තියෙනවා. වෙඩි තියාගත්තු ඒවගේ බඩු එලියට ඇවිල්ලා. දැන් කියන්න දේවල් නෑ. හැබැයි අත්අඩංගුවට ගනියි කියලා විශ්වාසයකුත් අපිට නම් නෑ. දැන් කියනවනේ සයිටම් එකෙන් ශිෂ්‍යත්ව දෙනවා, සයිටම් එක ප්‍රමිතිගත කරනවා. අපි අහනවා හොරකමට තියෙන ප්‍රමිතිය මොකක්ද ?\nනලින්ද ජයතිස්ස - මාර්තු මාසේ අට වැනිදාට කැඳවලා තියෙනවා පාර්ලිමේන්තුවේ කෝප් එකට හිටපු යූ.ජී.සී. එකේ සභාපතිනියයි, හිටපු අමාත්‍යාංශ ලේකම් සුනිල් ජයන්ත නවරත්නයි එක්ක අලූත් කණ්ඩායමත් එන්න....ඇවිල්ලා කියන්න මේවා කොහොමද බලය දුන්නේ කියලා පාලනයට ඉස්සරහට කියලා. එතනත් වංචාව කරලා තියෙන්නේ. මේ සයිටම් එක වෙනුවෙන්ම පෙනී ඉන්න කිහිප දෙනෙක් ඉන්නවා. එක්කෙනෙක් නුවර දිස්ත්‍රික්කයේ බුද්ධිමත් ජනතාවගේ ඡන්දයෙන් පාර්මේන්තුවට ගියපු ලක්ෂ්මන් කිරිඇල්ල. එතුමා හිතන් ඉන්නවා  ඕන ගොනෙකුට ෙදාස්තර කෙනෙක් වෙන්න පුළුවන් කියලා. ඡන්දේ දීපු නුවර දිස්ත්‍රික්කයේ ජනතාව අහන්න  ඕන කිරිඇල්ල මහත්තයාගෙන් එයාට අමතක නම් එයාගේ දෝනි ඇන්දගෙන් සයිටම් මුදලාලී එයාට කොච්චර කොමිස් කුට්ටියක් දුන්නද කියලා. ඊලඟට ඉන්නවා එස්.බී. දිසානායක. එයා ගැන තමුන්නාන්සේලා දන්නවා. ඒත් නුවර. තව ඉන්නවා. අපේ මේ වෛද්‍ය ශිෂ්‍යයින්ට, විශ්ව විද්‍යාල ශිෂ්‍යයින්ට කඳුළු ගෑස් ගැහුවා, වැදුනොත් එහෙම විවිධ ආබාධ එන්න පුළුවන්. මං කල්පනා කරේ අවුරුදු හතරක පුංචි කොලූවෙකුට එහෙම ගෑස් කැනිස්ටර් එකක් වැදුනොත් කොහොම තියෙයිද නේද ? අන්න බලාගන්න පුළුවන් අවුරුදු 35 කට පස්සෙ පාර්ලිමේන්තු මන්ත්‍රී කෙනෙක් වුණත් ආබාධය මතු වෙනවා. ඒ නිසා කූට ව්‍යාපාරිකයෙක් හැසිරෙන්නේ කොහොමද ? ඒ හැසිරීම තමයි සමීර සේනාරත්නගේ සිද්ධියෙන් පෙන්නුම් කරලා තියෙන්නේ. ඒ නාටකය වෙනුවෙන් ඊලග රාජ්‍ය සම්මාන උළෙලේ  මොකක් හරි සම්මානයක් දෙන්න  ඕනේ. හරියට අධ්‍යක්ෂණය කරලා, හරියට රඟපාපු නිසා. වෙඩිල්ල හරියට තිබ්බ නිසා සමීර බේරුණා. වැරදුනා නම්.\nකෙසේ වෙතත් කොළඹ අද පැවති මාධ්‍ය හමුවකදී මාළඹේ පෞද්ගලික වෛද්‍ය විද්‍යාලයීය දෙමාපිය සංසදයේ සභාපති ගැමුණු විජේරත්න ප්‍රකාශ කළේ සාධාරණයක් ඉටු නොවුණහොත් තම සංගමය ජිනීවා මානව හිමිකම් කොමිසමට යන බවයි.\n‘‘මේ අර්බුදයට වගකියන්න  ඕනේ ආණ්ඩුව. විශේෂයෙන් උසස් අධ්‍යාපන ඇමතිවරයා සහ සෞඛ්‍ය ඇමතිවරයා මේ තියෙන ගැටලූවට පූර්ණ විදියට වගකිව යුතුයි. එතුමන්ලට මේ දරුවන් අතරමං කරලා ඒවයින් අතපිහදා ගන්න ඒ දෙපලට හැකියාවක් නෑ. ආණ්ඩුව දාපු නිසා තමයි අපේ දරුවෝ මේකට ඇතුල් කරේ අපි. ඒ නිසා දරුවන්ගේ අනාගතය සුරක්ෂිත කිරීමේ වගකීම ආණ්ඩුව සතුයි. අපි බලාගෙන ඉන්නවා එසේ නොමැතිනම් අපේ රටේ අපේ දරුවන්ට තියෙන අයිතිය පිළිබඳ අපි අනිවාර්යයෙන්ම ජීනිවා මානව හිමිකම් කොමිසමට පැමිණිලි කරන්න කටයුතු කරනවා.’’\nබදුල්ලේ අද පැවති ජනහමුවකදී රාජ්‍ය අමාත්‍ය ඩිලාන් පෙරේරාද මාලඹේ පෞද්ගලික වෛද්‍ය විද්‍යාල ගැටලූව සම්බන්ධයෙන් මෙලෙස අදහස් පළ කළා.\n‘‘දැන් මහාචාර්ය කාලෝ ෆොන්සේකා වගේ මහා බුද්ධිමතුන්ට මේ ඉස්පිරිතාලවල වැඩ කරන සමහර පිරිමි නර්ස්ලා. මං ඒ ගොල්ලන්ට කියන්නේ නරිමි පර්ස් කියලා. මොකද පර්ස් එකට වැටෙන ගාන අනුව තමයි ඒ පිරිමි නර්ස්ලා මහාචාර්ය කාලෝ ෆොන්සේකා වගේ උදවියට අපහාස කරන්නේ. සමහර ඇමතිවරු හරහා එන ඩිනාර් ගාන අනුව කහින්න පටන් අරන් තියෙනවා. ඒ මොකද හේතුව අධ්‍යාපනයේ වටිනාකම දන්නේ නෑ. කවදාවත් හෙද සේවයේ කිසිම හෙදකමක් නොකර යනවා සයිටම් එකට කහින්න. ’’",
       "URL": "https://www.hirunews.lk/155795/සමීර-සේනාරත්නට-වෙඩි-තැබීත්‍ම්-සිද්ධියේ-හි-ප්‍රා-ස-මන්ත්‍රී-සහ-රියදුරා-සොයා-පරීක්ෂණ",
       "Category": "Local News",
       "Parent URL": "https://www.hirunews.lk/local-news.php?pageID=4636"
}