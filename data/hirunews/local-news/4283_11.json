{
       "Source": "hirunews",
       "Timestamp": "Sunday, 08 October 2017 - 9:13",
       "Headline": "රන් භාණ්ඩ සහ රුපියල් ලක්ෂ 12 ක් සොරාගත් කාන්තාවක් සීදුවේදී අත්අඩංගුවට",
       "News Content": "සීදුව - ලියනගේමුල්ල ප්‍රදේශයේ නිවසකින් රන් භාණ්ඩ සහ ඒ.ටී.එම්. කාඩ් පතක් සොරකම් කර ඉන් රුපියල් ලක්ෂ 12 ක මුදලක් ලබාගත් කාන්තාවක් පොලිසිය අත්අඩංගුවට ගෙන තිබෙනවා.\nපසුගිය 05 වනදා මෙම සොරකම සිදුව ඇති අතර, නිවසේ හිමිකරු ඒ සම්බන්ධයෙන් පොලිසියට කරන ලද පැමිණිල්ලකින් අනතුරුව සොරකම සම්බන්ධයෙන් ඊයේ (07) දිනයේදී එම නිවසේ මෙහෙකාරිය අත්අඩංගුවට ගෙන ඇති බවයි පොලිස් මාධ්‍ය ප්‍රකාශක කාර්යාලය සඳහන් කළේ.\nඇයගෙන් කරන ලද ප්‍රශ්න කිරීම්වලදී සොරාගන්නා ලද රන් භාණ්ඩ සහ ඒ.ටී.එම්. කාඩ්පතෙන් ලබාගත් මුදල් සොයාගෙන ඇති අතර, 28 හැවිරිදි හලාවත ප්‍රදේශයේ පදිංචි කාන්තාවක් මෙලෙස අත්අඩංගුවට පත්ව තිබෙනවා.",
       "URL": "https://www.hirunews.lk/172894/රන්-භාණ්ඩ-සහ-රුපියල්-ලක්ෂ-12-ක්-සොරාගත්-කාන්තාවක්-සීදුවේදී-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4283"
}