{
       "Source": "hirunews",
       "Timestamp": "Thursday, 01 July 2021 - 6:53",
       "Headline": "15 හැවිරිදි දැරියක් අන්තර්ජාලය ඔස්සේ අලෙවි කළ සිද්ධියට තවත් තිදෙනෙක් අත්අඩංගුවට -  ප්‍රාදේශීය සභා උප සභාපතිවරයෙක් ද ඒ අතර (වීඩියෝ)",
       "News Content": "ගල්කිස්ස ප්‍රදේශයේ දී අන්තර්ජාලය ඔස්සේ 15 හැවිරිදි දැරියක් අලෙවි කිරීම සම්බන්ධයෙන් තවත් පුද්ගලයින් තිදෙනෙක් ඊයේ (30) දිනයේදී අත්අඩංගුවට ගත් බව පොලිස් මාධ්‍ය ප්‍රකාශකවරයා පවසනවා.\nමෙලෙස අත්අඩංගුවට ගැනුණු තිදෙනා අතර මිහින්තලේ ප්‍රාදේශීය සභාවේ උප සභාපතිවරයා ද සිටින බවයි වාර්තා වන්නේ.\nඑමෙන්ම ව්‍යාපාරිකයෙක් සහ පානදුර ප්‍රදේශයේ පදිංචි පුද්ගලයෙක් ද ඒ අතර සිටින බවයි පොලිස් මාධ්‍ය ප්‍රකාශකවරයා සඳහන් කළේ.\nඒ අනුව මෙම සිද්ධියට අදාලව මේ දක්වා අත්අඩංගුවට ගෙන ඇති පුද්ගලයින් සංඛ්‍යාව 21ක්.\nඊයේ (30) දිනයේදී අත්අඩංගුවට ගැනුණු පුද්ගලයින් අද දිනයේ කොළඹ අලුත්කඩේ මහේස්ත්‍රාත් අධිකරණය හමුවට ඉදිරිපත් කිරීමට නියමිතයි.\nඅවුරුදු 15ක බාල වයස්කාර දැරියක අන්තර්ජාලය ඔස්සේ ලිංගික කාර්යයන් සඳහා විකිණීමේ සිද්ධියක් සම්බන්ධයෙන් ලද තොරතුරක් මත ගල්කිස්ස මූලස්ථාන පොලිසිය පසුගියදා විමර්ශන ආරම්භ කළා.\nඒ අනුව සිද්ධියට අදාලව ලද තොරතරු මත පුද්ගලයින් 18 දෙනෙකු ඊයේ උදෑසන වන විට අත්අඩංගුවට ගෙන තිබුණා.\nමෙලෙස අත්අඩංගුවට පත්වු අයවලුන් අතර අතවරයට ලක්වූ දැරියගේ මව සහ දැරිය අලෙවිකල පුද්ගලයාගේ අනියම් බිරිඳ ද සිටින බවයි වාර්තා වුණේ.\nමෙම සිද්ධියට අත්අඩංගුවට ගැනුණු පිරිස අතර චිවරධාරියෙකු ද සිටිනවා.\nඅත්අඩංගුවට පත්වු පුද්ගලයින් අතර ගැණුම්කරුවන් වෙත දැරිය ප්‍රවාහනය කළ ත්‍රිරෝද රථ රියදුරෙකු සහ මෝටර් රථ රියැදුරෙකු මෙන්ම අන්තර්ජාලයට දැරිය විකිණිම සඳහා වෙළෙඳ දැන්විම නිර්මාණය කළ පුද්ගලයා ද අයත්.\nසිද්ධිය සම්බන්ධයෙන් කොළඹ ළමා හා කාන්තා කාර්යංශය විසින් තවදුරටත් විමර්ශන සිදුකරනු ලබනවා.",
       "URL": "https://www.hirunews.lk/275736/15-හැවිරිදි-දැරියක්-අන්තර්ජාලය-ඔස්සේ-අලෙවි-කළ-සිද්ධියට-තවත්-තිදෙනෙක්-අත්අඩංගුවට-ප්‍රාදේශීය-සභා-උප-සභාපතිවරයෙක්-ද-ඒ-අතර-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1849"
}