{
       "Source": "hirunews",
       "Timestamp": "Wednesday, 10 July 2019 - 6:45",
       "Headline": "වැළිකන්දට අයිස් වැස්සක් - අදත් බොහෝ ප්‍රදේශවලට වැසි",
       "News Content": "දිවයිනේ බොහෝ ප්‍රදේශවල වැසි හෝ ගිගුරුම් සහිත වැසි ඇති වීම සඳහා හිතකර වායුගෝලීය තත්ත්වයක් පවතින බව කාලගුණ විද්‍යා දෙපාර්තමේන්තුව පවසනවා.\nබස්නාහිර, සබරගමුව, මධ්‍යම සහ වයඹ පළාත්වලත් ගාල්ල සහ මාතර දිස්ත්‍රික්කවලත් ඇතැම් ස්ථානවලට මිලිමීටර් 75ත්, 100ත් අතර තරමක තද වැසි ඇති විය හැකියි.\nඑමෙන්ම නැගෙනහිර සහ ඌව පළාත්වල ඇතැම් ස්ථාවනවලට මිලිමීටර් 50ත්, 75ත් අතර වැසි ඇති විය හැකි බවයි ක කාලගුණ විද්‍යා දෙපාර්තමේන්තුව සදහන් කළේ.\nගත වූ පැය 24 තුළ වැඩිම වර්ෂාපතනය කෑගල්ල ප්‍රදේශයෙන් වාර්තා වනවා.\nඑය මිලිමීටර් 126ක්. පාහියන්ගලට මිලිමීටර් 120ක සහ මාතර ට මිලිමීටර් 106ක වර්ෂපාතනයක් ලැබී ඇති බවයි කාලගුණ විද්‍යා දෙපාර්තමේන්තුව සඳහන් කළේ.\nමේ අතර, මාස 6 කට අධික කාලයක් පොළොන්නරුවට පැවති වියලි කාලගුණ තත්ත්වය නිමා කරමින් වැලිකන්ද ප්‍රදේශයට සහ ඒ අවට ගම්මාන කිහිපයකට ඊයේ පස්වරුවේ අයිස් වැස්සක් ඇද හැලී තිබෙනවා.\nවැලිකන්ද, මගුල් පොකුණ, සිංහපුර ඇතුලූ ගම්මාන රැසකට මෙලෙස අයිස් වැසි ඇද හැලූනු බවයි ප්‍රදේශයේ හිරු වාර්තාකරුවන් සඳහන් කළේ.",
       "URL": "https://www.hirunews.lk/219997/වැළිකන්දට-අයිස්-වැස්සක්-අදත්-බොහෝ-ප්‍රදේශවලට-වැසි",
       "Category": "Local News",
       "Parent URL": "https://www.hirunews.lk/local-news.php?pageID=3256"
}