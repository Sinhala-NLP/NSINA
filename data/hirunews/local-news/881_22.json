{
       "Source": "hirunews",
       "Timestamp": "Friday, 09 September 2022 - 0:20",
       "Headline": "මහ රැජිනගේ අභාවයත් සමග වැඩිමහල් පුත් චාල්ස් කුමරුට රජ කිරුළ",
       "News Content": "මහ රැජිනගේ අභාවයත් සමග ඇයගේ වැඩිමහල් පුත්‍රයා වන චාල්ස් කුමරු බ්‍රිතාන්‍යයේ රජු බවට පත්වනු ඇති බව විදෙස් මාධ්‍ය පවසනවා.\nඔටුන්න වහාම කිරුල හිමි චාල්ස් කුමරු වෙත ලබා දීමට නියමිත අතර ඔහු නිල වශයෙන් III චාල්ස් රජු ලෙස හැඳින්වෙන බවයි විදෙස් මාධ්‍ය වාර්තා කළේ.\nනව රජු පැවසුවේ මවගේ අභාවය \"මට සහ මගේ පවුලේ සියලුම සාමාජිකයින්ට ඇති ලොකුම ශෝකය\" බවයි.\nහෙට පෙරවරු 10 ට චාල්ස් කුමරු නිල වශයෙන් රජෙකු ලෙස ප්‍රකාශයට පත් කිරීමට නියමිතයි.\nඅනතුරුව ඔහු අගමැති ලිස් ට්‍රස් සහ අනෙකුත් රජයේ නිලධාරීන් හමුවනු ඇති.\nඑක්සත් රාජධානියේ දීර්ඝතම කාලයක් රජකම් කළ දෙවන එලිසබෙත් රැජින වයස අවුරුදු 96 ක්ව සිටියදී අද අභාවප්‍රාප්ත වුණා.\nඇය බ්‍රහස්පතින්දා පස්වරුවේ Balmoral Castle හිදී සාමකාමීව මිය ගිය බවයි බකින්හම් මාලිගය පවසන්නේ.\nදින දෙකකට පෙර රැජින විසින් පත් කරන ලද අගමැති ලිස් ට්‍රස් ඇයව විස්තර කළේ \"නූතන බ්‍රිතාන්‍යය ගොඩනඟන ලද පර්වතය\" ලෙසින්.",
       "URL": "https://www.hirunews.lk/314915/මහ-රැජිනගේ-අභාවයත්-සමග-වැඩිමහල්-පුත්-චාල්ස්-කුමරුට-රජ-කිරුළ",
       "Category": "Local News",
       "Parent URL": "https://www.hirunews.lk/local-news.php?pageID=881"
}