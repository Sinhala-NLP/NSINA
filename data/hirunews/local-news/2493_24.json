{
       "Source": "hirunews",
       "Timestamp": "Thursday, 27 August 2020 - 20:06",
       "Headline": "19 නිවැරදි කිරීම පමණක් ප්‍රමාණවත් නැහැ - බුද්ධශාසන කාර්යසාධක මණ්ඩලය",
       "News Content": "19 වන සංශෝධනය පමණක් නිවැරදි කිරීම ප්‍රමාණවත් නොවන අතර, අනෙකුත් සංශෝධන ද කඩිනමින් සිදුකළ යුතු බව බුද්ධශාසන කාර්යසාධක මණ්ඩලය ජනාධිපති ගෝඨාභය රාජපක්ෂ වෙත දන්වා සිටිනවා.\nඒ 20 වන සංශෝධනයට පෙර දූරදර්ශීව සිතා බලන්න යන මැයෙන් ලිපියක් යොමුකරමින්.\nවර්තමාන ව්‍යවස්ථාවෙන් රට තුළ නිර්මාණය වී ඇති ව්‍යාකූල තත්ත්වය නොපමාව නිවැරදි කළ යුතු බව එහි සඳහන් වන අතර, පවතින තත්ත්වය යටතේ පළාත් සභා මැතිවරණයක් පැවැත්වීම දුරු කර ගත නොහැකි අනතුරක් බව ද එහි දැක්වෙනවා.\nමෙම ලිපියට බුද්ධශාසන කාර්ය සාධක මණ්ඩලය නියෝජනය කරන පූජ්‍ය ඉත්තෑපානේ ධම්මාලංකාර මහානාහිමියන් ඇතුළු හිමිවරුන් සහ සංවිධාන මෙන්ම, එහි සාමාජික සාමාජිකාවන් 30 දෙනෙකු අත්සන් කර තිබුණා.",
       "URL": "https://www.hirunews.lk/248798/19-නිවැරදි-කිරීම-පමණක්-ප්‍රමාණවත්-නැහැ-බුද්ධශාසන-කාර්යසාධක-මණ්ඩලය",
       "Category": "Local News",
       "Parent URL": "https://www.hirunews.lk/local-news.php?pageID=2493"
}