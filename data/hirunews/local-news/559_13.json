{
       "Source": "hirunews",
       "Timestamp": "Friday, 03 February 2023 - 21:56",
       "Headline": "මහමග මෝටර් රථයක් හදිසියේ ගිනි ගනියි",
       "News Content": "කොළඹ - ගාලු පාරේ ගල්කිස්ස ප්‍රදේශයේ දී මෝටර් රථයක් හදිසියේ ගිනිගෙන තිබෙනවා.\nඅද (03) රාත්‍රියේ දී මෙම අනතුර සිදු ව ඇති බවයි වාර්තා වන්නේ.\nකෙසේවෙතත් මෝටර් රියෙහි ගමන් කරමින් සිට ඇත්තේ එකම පවුලේ සාමාජිකයින් පිරිසක් වන අතර ඔවුන් ඉන් ඉවතට පැන ඇති බවටත් හිරු ප්‍රවෘත්ති වෙත තොරතුරු වාර්තා වී තිබෙනවා.\nමෙම ගිනි ගැනීමෙන් මෝටර් රථය සම්පූර්ණයෙන් ම ගිනිගෙන දැවී විනාශ වී ඇති බවයි වාර්තා වන්නේ.\nගින්නට හේතුව මෙතෙක් අනාවරණය වී නැහැ.\nගින්න මැඩපැවැත්වීමට ගිනි නිවීම් රථ යොදා තිබෙනවා.\nසිද්ධිය සම්බන්ධයෙන් ගල්කිස්ස පොලිසිය විමර්ශන ක්‍රියාත්මකයි.",
       "URL": "https://www.hirunews.lk/326616/මහමග-මෝටර්-රථයක්-හදිසියේ-ගිනි-ගනියි",
       "Category": "Local News",
       "Parent URL": "https://www.hirunews.lk/local-news.php?pageID=559"
}