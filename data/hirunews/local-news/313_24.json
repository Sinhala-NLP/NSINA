{
       "Source": "hirunews",
       "Timestamp": "Saturday, 27 May 2023 - 9:12",
       "Headline": "යුවළක් පැහැරගෙන යමින් සිටි හයදෙනෙකු දෙමටගොඩදී අත්අඩංගුවට",
       "News Content": "තරුණියක සහ තරුණයෙකු පැහැරගෙන යමින් සිටි හයදෙනෙකු දෙමටගොඩ ප්‍රදේශයේදී පොලිස් විශේෂ කාර්ය බලකායේ නිලධාරීන් විසින් අත්අඩංගුවට ගෙන තිබෙනවා.\nවත්තල ප්‍රදේශයේ පදිංචි තරුණියක සහ මාකොළ ප්‍රදේශයේ පදිංචි තරුණයෙකු මෙලෙස ත්‍රිරෝද රථයකින් සහ යතුරුපැදියකින් පැමිණි පුද්ගලයින් හයදෙනෙකු විසින් ඊයේ (26) පැහැරගෙන ගොස් ඇති බවයි වාර්තා වී ඇත්තේ.\nකෙසේ වෙතත් ලද තොරතුරක් මත දෙමටගොඩ වේළුවනාරාම විහාරස්ථානය ඉදිරිපිටදී ඔවුන් අත්අඩංගුවට ගත් බවයි පොලිස් විශේෂ කාර්ය බලකාය සඳහන් කළා.\nමෙලෙස අත්අඩංගුවට ගෙන ඇත්තේ කොළඹ 9 සහ 10 යන ප්‍රදේශවල පදිංචි අවුරුදු 22 ත් 28 ත් අතර වයස්වල පසුවන පිරිසක්.",
       "URL": "https://www.hirunews.lk/336347/යුවළක්-පැහැරගෙන-යමින්-සිටි-හයදෙනෙකු-දෙමටගොඩදී-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=313"
}