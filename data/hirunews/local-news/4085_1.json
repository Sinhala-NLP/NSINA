{
       "Source": "hirunews",
       "Timestamp": "Sunday, 11 February 2018 - 4:50",
       "Headline": "තවත් ප්‍රාදේශීය සභා කිහිපයක ප්‍රතිඵල නිකුත් වෙයි",
       "News Content": "කිලිිනොච්චි දිස්ත්‍රික්කයේ ප්‍රාදේශීය සභා දෙකක නිල ඡන්ද ප්‍රතිඵල මේවන විට නිකුත්වී තිබෙනවා.\nඒ පුන්කර්නි සහ පච්චිලායිපල්ලි ප්‍රාදේශීය සභාවලයි.\nපච්චිලායිපල්ලි ප්‍රාදේශීය සභාවේ ආසන 6 ක් ඉලංගෙයි තමිල් අරසු පක්ෂයට හිමිව ඇත්තේ ඡන්ද 2953 ක් ලබා ගනිමින්.\nස්වාධීන කණ්ඩායමක් ඡන්ද 2070 ක් ලබා ආසන 4 කට හිමිකම් කියනවා.\nසමස්ත ලංකා දමිළ කොන්ග්‍රසයට එක් ආසනයක් ලැබී තිබෙනවා.\nඔවුන් ලබාගත් ඡන්ද සංඛ්‍යාව 651 ක්. ඊ පී ඩී පී සංවිධානය ද ඡන්ද 465 ක් ලබා එක් ආසනයක් දිනාගෙන තිබෙනවා.\nකිලිනොච්චි දිස්ත්‍රික්කයේ පුන්කර්නි ප්‍රාදේශීය සභාවේ ද ප්‍රතිඵල නිකුත්වුනා.\nඒ අනුව ඉලංගෙයි තමිල් අරසු පක්ෂය ඡන්ද 5807 ක් ලබාගෙන තිබෙනවා.\nඔවුන්ට එම ප්‍රාදේශීය සභාවේ ලැබී ඇති ආසන සංඛ්‍යාව 11 ක්.\nස්වාධීන කණ්ඩායමක් ඡන්ද 2429 ක් ලබා ආසන 4 කට හිමිකම් කියනවා.\nඑක්සත් ජාතික පක්ෂයට ද ආසන දෙකක් ලැබී තිබෙනවා.\nඒ ඡන්ද 1260 ක් ලබා ගනිමින්.\nඑක්සත් ජනතා නිදහස් සන්ධානයට ඡන්ද 945 ක් ලැබී ඇති අතර ඔවුන්ට පුන්කර්නි ප්‍රාදේශීය සභාවෙන් ලැබුනු ආසන සංඛ්‍යාව 1 ක්.\nමේ අතර මුලතිව් දිස්ත්‍රික්කයේ මුහුදුබඩපත්තු ප්‍රාදේශීය සභාවේ නිල ඡන්ද ප්‍රතිඵලය ද නිකුත්වුනා.\nඉලංගෙයි තමිල් අරසු පක්ෂය ඡන්ද 6292 ක් ලැබී තිබෙනවා.\nස්වාධීන කණ්ඩායමක් ඡන්ද 2833 ක් ලබාගෙන ඇති අතර ශ්‍රී ලංකා පොදුජන පෙරමුණට ඡන්ද 2636 ක් ලැබී තිබෙනවා.\nද්‍රවිඩ එක්සත් විමුක්ති පෙරමුණ ලබාගත් ඡන්ද සංඛ්‍යාව 2067 ක්.\nඅම්පාර අඩ්ඩාලච්චේනයි ප්‍රාදේශීය සභාවේ නිල ඡන්ද ප්‍රතිඵල ද නිකුත් කෙරුනා.\nඑහිදී එක්සත් ජාතික පක්ෂය ඡන්ද 11361 ක් ලබා ආසන 8 කට හිමිකම් කියනවා.\nජාතික කොන්ග්‍රසය ආසන 6 ක් ජයග්‍රහණය කර ඇත්තේ ඡන්ද 7453 ක් ලබා ගනිමින්.\nඕල් සිලෝන් මක්කල් කොන්ග්‍රසය ඡන්ද 4384 ක් ලබාගත්තා.\nඔවුන්ට අඩ්ඩාලච්චේනයි ප්‍රාදේශීය සභාවේ ආසන 3 ක් හිමිවුනා.\nපොදුජන පෙරමුණට එක් ආසනයක් ලැබී ඇත්තේ ඡන්ද 779 ක් ලබා ගනිමින්.\nවව්නියාව දිස්ත්‍රික්කයේ වව්නියාව දකුණ සිංහල ප්‍රාදේශීය සභාවේ වැඩි ඡන්ද සංඛ්‍යාවක් ලබා ගැනීමට ශ්‍රී ලංකා පොදුජන පෙරමුණට හැකියාව ලැබී තිබෙනවා.\nසභිකයන් 8 දෙනෙකු පොදුජන පෙරමුණෙන් එම ප්‍රාදේශීය සභාවට පත්වී ඇත්තේ ඡන්ද 3916 ක් ලබා ගනිමින්.\nඑක්සත් ජාතික පක්ෂය ඡන්ද 2178 ක් ලබා ආසන 4 ක් ජයග්‍රහණය කර තිබෙනවා.\nශ්‍රී  ලංකා නිදහස් පක්ෂයට ලැබී ඇති ඡන්ද සංඛ්‍යාව 1223 ක්.\nඔවුන් ආසන 2 ක් ජයග්‍රහණය කරන අතර ජනතා විමුක්ති පෙරමුණට එක් ආසනයක් ලැබී ඇත්තේ ඡන්ද 923 ක් ලබා ගනිමින්.\nමඩකලපුව මාන්මුනෙයි නිරිත ප්‍රාදේශීය සභාවේ බලය ඉලංකෙයි තමිල් අරසු පක්ෂයට හිමිවුනා.\nඔවුන් ඡන්ද 5304 ක් ලබා ආසන 6 ක් හිමිකරගෙන තිබෙනවා.\nද්‍රවිඩ එක්සත් විමුක්ති පෙරමුණ ආසන 3 ක් ජයග්‍රහණය කළේ ඡන්ද 2718 ක් ලබා ගනිමින්.\nඑක්සත් ජාතික පක්ෂය ඡන්ද 2706 ක් ලබා ගත්තා.\nආසන 3 ක් ඔවුන්ට ලැබී ඇති අතර තමිල් මක්කල් විඩුතලෙයි පුලිකාල් පක්ෂයට ආසන දෙකක් ලැබී තිබෙනවා.\nඒ ඡන්ද 1218 ක් ලබා ගනිමින්.",
       "URL": "https://www.hirunews.lk/183386/තවත්-ප්‍රාදේශීය-සභා-කිහිපයක-ප්‍රතිඵල-නිකුත්-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=4085"
}