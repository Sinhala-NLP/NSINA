{
       "Source": "hirunews",
       "Timestamp": "Wednesday, 15 June 2022 - 7:58",
       "Headline": "අද සිට නව බස් සහ දුම්රිය සේවාවක්",
       "News Content": "අද සිට නව බස් සහ දුම්රිය සේවාවක් යොදවා ඇති බව වාර්තා වනවා.\nකැස්බෑව සිට පිටකොටුව, මොරටුව සිට පිටකොටුව, තොටලඟ සිට නාරාහේන්පිට, බදුරලිය මතුගම හරහා හොරණ, හොරණ - කළුතර හරහා අලුත්ගම, හෝමාගම, දෙල්කඳ හරහා නාරාහේන්පිට, හෝමාගම හයිලෙවල් පාර ඔස්සේ මරදාන, කොට්ටාව - මහරගම හරහා පිටිපන සහ රද්දොලුව සිට කොළඹ යන මාර්ගවල එම බස් රථ යොදවා තිබෙනවා.\nඑමෙන්ම කලුඅග්ගල සිට කොළඹ ආනන්ද විද්‍යාලය දක්වා ද විශේෂ බස් රථ සේවාව ක්‍රියාත්මක යි.\nමේ අතර අද සිට කැලණිවැලි දුම්රිය මාර්ගයේ දුම්රිය කාලසටහන සංශෝධනය කෙරෙන බව දුම්රිය දෙපාර්තමේන්තුව පවසනවා.\nඒ, වග දුම්රිය ස්ථානයේ සිට කොළඹ - කොටුව බලා නව දුම්රියක් එක් කිරීමත් සමඟ යි.\nඅලුතින් එක් කෙරෙන දුම්රිය වග දුම්රිය ස්ථානයෙන් පෙරවරු 06.20ට ගමන් ආරම්භ කරන අතර, කොළඹ - කොටුව දුම්රිය ස්ථානයේ සිට පස්වරු 04ට වග දුම්රිය ස්ථානය බලා ගමන් කිරීමට නියමිතව තිබෙනවා.",
       "URL": "https://www.hirunews.lk/307150/අද-සිට-නව-බස්-සහ-දුම්රිය-සේවාවක්",
       "Category": "Local News",
       "Parent URL": "https://www.hirunews.lk/local-news.php?pageID=1095"
}