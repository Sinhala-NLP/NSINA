{
       "Source": "hirunews",
       "Timestamp": "Monday, 14 December 2020 - 11:03",
       "Headline": "බැංකු කළමණාකාර බිරිඳ සමඟ පෙමින් බැඳුණු කෝටිපති ව්‍යාපාරිකයා කපා කොටා දැමූ කෝටිපති සැමියාට ඇප",
       "News Content": "බැංකු කළමණාකාරිනියක් සමඟ අනියම් ඇසුරක් පැවැත්වූ පුද්ගලයෙකු අදාල කළමණාකාරවරියගේ සැමියා විසින් තියුණු ආයුධවලින් පහර දී ඝාතනය කිරීමට උත්සාහ කළ පුවතක් මීගමුව ප්‍රදේශයෙන් වාර්තා වනවා.\nකෝටිපති ව්‍යාපාරිකයෙක් වූ බැංකු කළමණාකාරිනියගේ සැමියා සහ ඔහුගේ ගෝලයෙකු එක්ව මෙලෙස පහර දී ඇත්තේ තවත් කෝටිපති ව්‍යාපාරිකයෙකයෙකුට බවයි වාර්තා වන්නේ.\nසිය බිරිඳ සමඟ ඇති අනියම් සම්බන්ධය නවත්වන ලෙසට කෝටිපති ව්‍යාපාරිකයා  විසින් අනෙක් කෝටිපති ව්‍යාපාරිකයාට දන්වා සිටියද ඉන් පළක් වී නොමැති බව සඳහන්.\nමේ සම්බන්ධයෙන් උරණ වූ අදාල කාන්තාවගේ සැමියා ඔහුගේ ගෝලයෙකු සමඟ එක්ව මීගමුව ප්‍රදේශයේදී මෙම පහරදීම සිදුකර තිබෙනවා.\nපහර කෑමෙන් කෝටිපති ව්‍යාපාරිකයා බරපතල තුවාල ලබා ඇති අතර මිගමුව පොලිසියට ලද පැමිණිල්ලකට අනුව සිද්ධිය සම්බන්ධයෙන් පොලිස් පරීක්ෂණ ආරම්භ කර තිබෙනවා.\nඑහිදී පහරදීම සිදුකළ ව්‍යාපාරිකයා සහ ඔහුගේ ගෝලයා නීතීඥයෙකු මාර්ගයෙන් පොලිසියට භාරවීමෙන් අනතුරුව අධිකරණයට ඉදිරිපත් කෙරුණා.\nඒ අනුව පහර කෑමට ලක්වූ පුද්ගලයාට වන්දි මුදලක් ගෙවීමෙන් අනතුරුව සැකකරුවන් දෙදෙනා ශරීර ඇප මත මුදාහැරීමටයි මීගමුව ප්‍රධාන මහේස්ත්‍රාත් නියෝග කළේ.\nඑහිදී විත්තියේ නීතීඥවරයා විසින් තුවාල ලත් කෝටිපති ව්‍යාපාරිකයා බැංකු කළමනාකාරිය සමඟ අනියම් ඇසුර පැවැත්වීමේදී ලබාගත් ඡායාරූප රැසක් ද අධිකරණයට ඉදිරිපත් කර තිබෙනවා.",
       "URL": "https://www.hirunews.lk/256983/බැංකු-කළමණාකාර-බිරිඳ-සමඟ-පෙමින්-බැඳුණු-කෝටිපති-ව්‍යාපාරිකයා-කපා-කොටා-දැමූ-කෝටිපති-සැමියාට-ඇප",
       "Category": "Local News",
       "Parent URL": "https://www.hirunews.lk/local-news.php?pageID=2276"
}