{
       "Source": "hirunews",
       "Timestamp": "Saturday, 30 January 2016 - 7:05",
       "Headline": "දියේ ගිලී තරුණයන් දෙදෙනෙකු මරුට",
       "News Content": "කහවත්ත ගනේගම ප්‍රදේශයේ දිය ඇල්ලක දිය නෑමට ගිය තරුණයන් දෙදෙනෙකු දියේ ගිලීමෙන් ජීවිතක්ෂයට පත්ව තිබෙනවා.\nඊයේ පස්වරුවේ ඔවුන් අනතුරට ලක්ව ඇති බවයි පොලිසිය සඳහන් කලේ.\nමෙලෙස මියගොස් ඇත්තේ ලෙල්ලොපිටිය ප්‍රදේශයේ පදිංචි 20 හැවිරිදි සහ 19 හැවිරිදි දෙදෙනෙක්.\nමළ සිරුරු කහවත්ත රෝහලේ තැන්පත් කර ඇති අතර පශ්චාත් මරණ පරීක්ෂණ අද සිදු කෙරෙනවා.\nඅප වාර්තාකරු සඳහන් කලේ දියේ ගිලුණු තරුණයකු බේරා ගැනීමට ගිය ඔහුගේ යහලුවා ද දියේ ගිලී ඇති බවයි.\nපළමුව දියේ ගිලුනු තරුණයා බේරා ගැනීමට ගිය තරුණයා ජලයට පනින ආකාරය එම ස්ථානයේ සිටි අයෙකු වීඩියෝගත කර තිබෙනවා.\nපසුව එම තරුණයා ද දියේ ගිලී අතුරුදන්වු අතර පසුව ඔවුන් දෙදෙනාගේම සිරුරු සොයා ගැනුනා.",
       "URL": "https://www.hirunews.lk/125035/දියේ-ගිලී-තරුණයන්-දෙදෙනෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=5190"
}