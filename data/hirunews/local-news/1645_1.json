{
       "Source": "hirunews",
       "Timestamp": "Thursday, 07 October 2021 - 7:46",
       "Headline": "වියලි කහ කිලෝ 2,344ක් නාවික හමුදා භාරයට",
       "News Content": "නීතිවිරෝධී අයුරින් මෙරටට රැගෙන ඒමට උත්සාහ කළ වියළි කහ කිලෝ 2344කට ආසන්න තොගයක් නාවික හමුදා භාරයට ගෙන තිබෙනවා.\nවයඹ මුහුදේ සහ මරතන්ඩිකුඩා වෙරළ ප්‍රදේශයේ සිදු කරන ලද විශේෂ සෝදිසි මෙහෙයුම්වලදී දින දෙකකදී මෙම කහ තොගය සමග සැකකරුවන් දෙදෙනෙකුද තම භාරයට ගත් බවයි නාවික හමුදාව සඳහන් කළේ.\nඑමෙන්ම, ඊයේ දිනයේ එම දූපත් ආශ්‍රිතව සිදු කරන ලද මෙහෙයුම්වලදී ද වියළි කහ කිලෝ 707ක් නාවික හමුදා භාරයට ගැනුණා.\nඉන්දීය ධීවර යාත්‍රාවකින් මුහුදට දමා තිබූ මළු 17ක අසුරා තිබූ තවත් වියළි කහ කිලෝ 704ක් ද නාවික හමුදාව සොයා ගෙන තිබුණා.\nමේ අතර, ශ්‍රී ලංකා නාවික හමුදා වෙරළබඩ මුර යාත්‍රාව ඉප්පන්තිව් දූපත දෙසට පැමිණෙන සැක කටයුතු ඩිංගි යාත්‍රා දෙකක් නිරීක්ෂණය කිරීමේදී වියළි කහ කිලෝ 503ක් සමග සැකකරුවන් දෙදෙනෙකු අත්අඩංගුවට ගෙන තිබෙනවා.",
       "URL": "https://www.hirunews.lk/284295/වියලි-කහ-කිලෝ-2344ක්-නාවික-හමුදා-භාරයට",
       "Category": "Local News",
       "Parent URL": "https://www.hirunews.lk/local-news.php?pageID=1645"
}