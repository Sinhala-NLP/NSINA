{
       "Source": "hirunews",
       "Timestamp": "Saturday, 12 August 2017 - 17:15",
       "Headline": "පළාත් කිහිපයකට ගිගුරුම් සහිත වැසි",
       "News Content": "නැගෙනහිර, ඌව, උතුර සහ උතුරුමැද පළාත්වලට අද රාත්‍රී කාලයේදී ගිගුරුම් සහිත වැසි ඇතිවිය හැකි බව කාලගුණ විද්‍යා දෙපාර්තමේන්තුව පවසනවා.\nඒ අනුව ත්‍රිකුණාමලය, මඩකලපුව, පොලොන්නරුව, මුලතිව් සහ වව්නියාව දිස්ත්‍රික්කවල ඇතැම් ස්ථානවලට මිලිමීටර් 75 ට වැඩි තද වැසි ඇතිවිය හැකි බවයි එම දෙපාර්තමේන්තුව නිවේදනය කළේ.\nගිගුරුම් සහිත වැසි ඇතිවන විටදී තාවකාලික තද සුළං ද ඇති වන අතර අකුණු මගින් සිදුවන අනතුරුව අවම කර ගැනීමට පියවර ගන්නා ලෙසට ද කාලගුණ දෙපාර්තමේන්තුව ජනතාවගෙන් ඉල්ලීමක් කරනවා.",
       "URL": "https://www.hirunews.lk/168274/පළාත්-කිහිපයකට-ගිගුරුම්-සහිත-වැසි",
       "Category": "Local News",
       "Parent URL": "https://www.hirunews.lk/local-news.php?pageID=4374"
}