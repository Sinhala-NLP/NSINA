{
       "Source": "hirunews",
       "Timestamp": "Friday, 04 August 2017 - 16:20",
       "Headline": "අන්තරේට තවත් තහනම් නියෝගයක්",
       "News Content": "අන්තර් විශ්ව විද්‍යාල ශිෂ්‍ය බල මණ්ඩලයේ ක්‍රියාකාරී සාමාජිකයින් 10 දෙනෙකුට කොටුව මහේස්ත්‍රාත් අධිකරණයෙන් අද තහනම් නියෝගයක් නිකුත් කළා.\nඅග්‍රාමාත්‍ය කාර්යාලය, අරලියගහ මන්දිරය, ඇමරිකානු තානාපති කාර්යාලය, ඉන්දීය තානාපති කාර්යාලය සහ සිනමන්ග්‍රෑන්ඩ් හෝටලය යන ස්ථාන වලට ඇතුල්වීම වළක්වාලමින් කොටුව මහේස්ත්‍රාත් ලංකා ජයරත්න මෙම නියෝගය නිකුත් කරනු ලැබුවා.\nඅන්තර් විශ්ව විද්‍යාල ශිෂ්‍ය බල මණ්ඩලයේ සාමාජිකයින් ඉහත සදහන් කළ ස්ථාන වෙත අනවසරෙන් ඇතුල්වීමේ ඉඩකඩ පවතින බවට කොල්ලුපිටිය පොලිසිය විසින් ආධිකරණය හමුවේ පවසා තිබෙනවා.\nඒ අනුව මෙම නියෝහය නිකුත් කළ බවයි අප වාර්තාකරු සඳහන් කළේ.\nමීට පෙර ද අධිකරණය නියෝග කළේ විරෝධතා පා ගමන ජනතාවට සහ රථ වාහනවලට අවහිරයක් නොවන පරිදි සිදුකළ යුතු බවටයි.\nමේ අතර මාළඹේ පෞද්ගලික වෛද්‍ය විද්‍යාලය අහෝසි කිරීම ඇතුළු ඉල්ලීම් කිහිපයක් ඉටු කරන ලෙස රජයට බල කරමින් අන්තර් විශ්වවිද්‍යාලයීය ශිෂ්‍ය බල මණ්ඩලය ප්‍රමුඛ, ශිෂ්‍ය සංවිධාන කිහිපයක් එක්ව සංවිධාන කළ සයිටම් විරෝධී පා ගමන මේ වන විට කොළඹ නගරයට ඇතුළු වී තිබෙනවා.\nඔවුන් මේ වන විට කොටුව දුම්රිය ස්ථානය ආසන්නයට පැමිණ ඇති බවයි හිරු වාර්තාකරුවන් සඳහන් කළේ.\nපසුගිය 31 වන දා මෙම පා ගමන ආරම්භ වුණේ පේරාදෙනිය විශ්ව විද්‍යාලය අසලින්.",
       "URL": "https://www.hirunews.lk/167625/අන්තරේට-තවත්-තහනම්-නියෝගයක්",
       "Category": "Local News",
       "Parent URL": "https://www.hirunews.lk/local-news.php?pageID=4386"
}