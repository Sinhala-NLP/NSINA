{
       "Source": "hirunews",
       "Timestamp": "Saturday, 09 July 2022 - 18:39",
       "Headline": "පක්ෂ නායක රැස්වීමේදී ප්‍රධාන තීරණ 4ක්",
       "News Content": "අද පැවති විශේෂ පක්ෂ නායක රැස්වීමේදී ප්‍රධාන තීරණ 4කට එළඹූනු බව පාර්ලිමේන්තු මන්ත්‍රී ආචාර්ය හර්ෂ ද සිල්වා පවසනවා.\nට්විටර් සටහනක් තබමින් ඔහු සඳහන් කළේ ජනාධිපති ගෝඨාභය රාජපක්ෂ සහ අගමැති රනිල් වික්‍රමසිංහ කඩිනමින් සිය ධුරවලින් ඉවත්වීම, කතානායකවරයා වැඩ බලන ජනාධිපතිවරයා ලෙසට උපරිම දින 30ක් සඳහා පත් වීම, පාර්ලිමේන්තුව නියෝජනය කරන මන්ත්‍රීවරයෙකු පාර්ලිමේන්තුවේ ඉතිරි කාලය සඳහා ජනාධිපතිවරයා ලෙසට තෝරා පත්කර ගැනීම සහ කඩිනමින් මැතිවරණයක් පවත්වන තෙක් සර්ව පාක්ෂික රජයක් පිහිටුවීම එම යෝජනා අතර වනවා.",
       "URL": "https://www.hirunews.lk/309554/පක්ෂ-නායක-රැස්වීමේදී-ප්‍රධාන-තීරණ-4ක්",
       "Category": "Local News",
       "Parent URL": "https://www.hirunews.lk/local-news.php?pageID=1033"
}