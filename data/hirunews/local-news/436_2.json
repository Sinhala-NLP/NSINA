{
       "Source": "hirunews",
       "Timestamp": "Tuesday, 04 April 2023 - 9:47",
       "Headline": "රියදුරු බලපත්‍ර ඇතුළු තවත් ව්‍යාජ ලේඛන සකස් කරන ස්ථානයක් සොයා ගැනේ",
       "News Content": "නාරාහේන්පිට මෝටර් රථ ප්‍රවාහන දෙපාර්තමේන්තුව පිටුපස පවත්වාගෙන ගිය රියදුරු බලපත්‍ර ඇතුළු තවත් ව්‍යාජ ලේඛන සකස් කරන ස්ථානයක් සොයාගෙන තිබෙනවා.\nඑහිදී ව්‍යාජ ලෙස සකස්කර තිබූ රියදුරු බලපත්‍ර 20ක්, බැංකු කාඩ්පත් 07ක්, ආදායම් බලපත්‍ර 03ක්, විවිධ පුද්ගලයින්ගෙන් සොරකම්කළ බවට සැකකෙරෙන හැදුනුම්පත් 04ක් සොයාගත් බවයි පොලිස් මාධ්‍ය ප්‍රකාශක කාර්යාලය සඳහන් කළේ.\nසිද්ධියට අදාළව එක් පුද්ගලයෙකු අත්අඩංගුවට ගෙන ඇති අතර ඔහු එම ප්‍රදේශයේම පදිංචිකරුවෙක්.\nවිමර්ශනවලින් අනාවරණ වී ඇත්තේ, සැකකරු විසින් දුර බැහැර ප්‍රදේශවලින් පැමිණෙන පුද්ගලයින් රවටමින් දහස් ගණන් මුදල් ලබාගෙන ව්‍යාජ බලපත්‍ර සකස්කර දී ඇති බවටයි.",
       "URL": "https://www.hirunews.lk/331674/රියදුරු-බලපත්‍ර-ඇතුළු-තවත්-ව්‍යාජ-ලේඛන-සකස්-කරන-ස්ථානයක්-සොයා-ගැනේ",
       "Category": "Local News",
       "Parent URL": "https://www.hirunews.lk/local-news.php?pageID=436"
}