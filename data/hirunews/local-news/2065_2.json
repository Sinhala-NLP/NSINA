{
       "Source": "hirunews",
       "Timestamp": "Thursday, 25 March 2021 - 9:36",
       "Headline": "ජල සොරුන් ගැන තොරතුරු දුන්නොත් දීමනා",
       "News Content": "අයථා ලෙස ජලය ලබා ගන්නා පුද්ගලයින් සහ ස්ථාන හඳුනාගැනීම සඳහා විශේෂ මෙහෙයුමක් ආරම්භ කරන බව ජාතික ජල සම්පාදන හා ජලාපවහන මණ්ඩලය පවසනවා.\nනිවේදනයක් නිකුත් කරමින් එම මණ්ඩලය සඳහන් කළේ අයථා ජල සම්බන්ධතා පිළිබඳ තොරතුරු ලබා දෙන්නන්ට දිරි දීමනා ලබාදීමේ වැඩපිළිවෙලක්ද ආරම්භ කරන බවයි.\nඑමෙන්ම, අනවසර ජල පාරිභෝගිකයන් සඳහා අධිකරණ මගින් ලබා දෙන දඬුවම් තවදුරටත් පුළුල් කිරීමටද අවධානය යොමුව ඇති බව සඳහන්.\nතොරතුරු හා තාක්ෂණික ක්‍රමවේද හරහා අයථා ජල සබඳතා හඳුනා ගැනීමේ වැඩපිලිවෙලක්ද ජාතික ජල සම්පාදන හා ජලාපවහන මණ්ඩලය ආරම්භ කර තිබෙනවා.",
       "URL": "https://www.hirunews.lk/266461/ජල-සොරුන්-ගැන-තොරතුරු-දුන්නොත්-දීමනා",
       "Category": "Local News",
       "Parent URL": "https://www.hirunews.lk/local-news.php?pageID=2065"
}