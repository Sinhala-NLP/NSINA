{
       "Source": "hirunews",
       "Timestamp": "Tuesday, 16 August 2022 - 22:32",
       "Headline": "එක්සත් රාජධානියෙන් ශ්‍රී ලංකාවට සහනයක්",
       "News Content": "එක්සත් රාජධානියේ නව සංවර්ධනය වෙමින් පවතින රටවල් සඳහා වූ වෙළෙඳ යෝජනා ක්‍රමයට ශ්‍රී ලංකාව ද ඇතුළත් කර තිබෙනවා.\nඑතුළින් ශ්‍රී ලංකාවේ අපනයන නිෂ්පාදනවලින් 80% කට වැඩි ප්‍රමාණයක් තීරුබදු රහිතව එක්සත් රාජධානියේ වෙළෙඳපොළ වෙත යොමු කිරීමට අවස්ථාව හිමිවනවා.\nඑය ජි එස් පී බදු සහනය වෙනුවට එක්සත් රාජධානිය විසින් හඳුන්වාදී තිබෙන ආදේශ කිරීමක්ද වනවා.\nමහා බ්‍රිතාන්‍යය යුරෝපා සංගමයෙන් ඉවත්වීමත් සමග ජී එස් පී බදු සහනය යටතේ එරටට අපනයනය කල භාණ්ඩවලට අදාළ වරණීය බදු සහන රටවල් රැසකට අහිමි වුණා.\nඑම සහනය නැවත උදාකර දීම සඳහායි සංවර්ධනය වෙමින් පවතින රටවල් සඳහා වූ වෙළෙඳ යෝජනා ක්‍රමයක් මහා බ්‍රිතාන්‍යය විසින් ආරම්භ කරනු ලැබුවේ.",
       "URL": "https://www.hirunews.lk/312954/එක්සත්-රාජධානියෙන්-ශ්‍රී-ලංකාවට-සහනයක්",
       "Category": "Local News",
       "Parent URL": "https://www.hirunews.lk/local-news.php?pageID=935"
}