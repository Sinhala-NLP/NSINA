{
       "Source": "hirunews",
       "Timestamp": "Wednesday, 13 April 2022 - 13:31",
       "Headline": "හොරණ ප්‍රදේශයේ දී පුද්ගයෙකු තියුණු ආයුධයකින් පහර දී ඝාතනය කෙරේ",
       "News Content": "තියුණු ආයුධයකින් පහරකෑමෙන් තුවාල ලැබූ පුද්ගලයෙකු අද අලුයම හොරණ මූලික රෝහල වෙත ඇතුළත් කිරීමෙන් පසු ජීවිතක්ෂයට පත්ව තිබෙනවා.\nපසුව ඒ සම්බන්ධයෙන් පොලිසියට සිදු කළ දැනුම්දීම මත විමර්ශන ආරම්භ කරනු ලැබුවා.\nඑහි දී හොරණ - 13 වන පටුමඟ ප්‍රදේශයේදී මිතුරන් දෙදෙනෙකු මත්පැන් පානය කරන අවස්ථාවක දී ඇතිවූ බහින්බස්වීමක් දුරදිගයාමෙන් මෙම ඝාතනය සිදු වී ඇති බවට තොරතුරු අනාවරණ වුණා.\nඝාතනයට ලක්වූ පුද්ගලයා 40 හැවිරිදි හික්කඩුව - වැල්ලත්ත ප්‍රදේශයේ පදිංචිකරුවෙක්.\nසිද්ධියට සම්බන්ධ ප්‍රධාන සැකකරු අත්අඩංගුවට ගෙන ඇති අතර, ඔහු 31 හැවිරිදි ගාල්ල - හල්විටිගල ප්‍රදේශයේ පදිංචිකරුවෙක් වනවා.",
       "URL": "https://www.hirunews.lk/301885/හොරණ-ප්‍රදේශයේ-දී-පුද්ගයෙකු-තියුණු-ආයුධයකින්-පහර-දී-ඝාතනය-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=1232"
}