{
       "Source": "hirunews",
       "Timestamp": "Monday, 05 December 2022 - 13:40",
       "Headline": "මන්නාරම - සිලාවතුර සුළං බලාගාරත් නවතී",
       "News Content": "මන්නාරම - සිලාවතුර ප්‍රදේශවල විදුලිබල මණ්ඩලය මගින් ආරම්භ කිරීමට සැළසුම් කර තිබූ මෙගාවොට් 150 ක විදුලි ජනනයක් සහිත සුළං බලාගාර ව්‍යාපෘතියේ කටයුතු තාවකාලිකව අත්හිටුවා ඇති බව වාර්තාවනවා.\nඑම ව්‍යාපෘතිය ඉදිරියට පත්වාගෙන යාම සඳහා මුදල් නොමැති වීම ඊට බලපා ඇති ප්‍රධාන හේතුවක් බවයි ලංකා විදුලිබල මණ්ඩලයේ ඉංජිනේරු සංගමයේ ලේකම් ඉසුරු කස්තුරිරත්න සඳහන් කළේ.\nමේ අතර විදුලිබිල යළි ඉහළ දැමීමට පවතින සූදානම සම්බන්ධයෙන් අද පාර්ලිමේන්තුවේදීද අදහස් පළ වුණා. ඒ, විපක්ෂ නායක සජිත් ප්‍රේමදාස ඒ පිළිබඳ ප්‍රශ්න කිරීමත් සමඟයි.",
       "URL": "https://www.hirunews.lk/322006/මන්නාරම-සිලාවතුර-සුළං-බලාගාරත්-නවතී",
       "Category": "Local News",
       "Parent URL": "https://www.hirunews.lk/local-news.php?pageID=687"
}