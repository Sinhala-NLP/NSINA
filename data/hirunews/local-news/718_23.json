{
       "Source": "hirunews",
       "Timestamp": "Monday, 21 November 2022 - 18:19",
       "Headline": "QR ක්‍රමය නවතින දිනය ගැන ඇමතිගෙන් ප්‍රකාශයක්",
       "News Content": "එළඹෙන මාසයේ සිට QR ක්‍රමය ඉවත්කිරීමක් සිදුනොවන බව විදුලිබල හා බලශක්ති අමාත්‍ය කංචන විජේසේකර පවසනවා.\nසිය ට්විටර් ගිණුමේ පණිවිඩයක් සටහන් කරමින් අමාත්‍යවරයා වැඩිදුරටත් සඳහන් කරන්නේ, සමාජ මාධ්‍ය ඔස්සේ හුවමාරු වන ආකාරයට එවැනි කිසිදු තීරණයක් මෙතෙක් ගෙන නොමැති බවයි.\nඉන්ධන අර්බුදය පාලනය කිරීම සම්බන්ධයෙන් ක්‍රියාවට නැංවූ QR ක්‍රමය පූර්ණ ඉන්ධන අවශ්‍යතාවය සපුරාගැනීමට හැකිවන තාක් ක්‍රියාත්මක කරන බව ද අමාත්‍යවරයා අදාල පණිවිඩය ඔස්සේ වැඩිදුරටත් පවසනවා.",
       "URL": "https://www.hirunews.lk/320940/qr-ක්‍රමය-නවතින-දිනය-ගැන-ඇමතිගෙන්-ප්‍රකාශයක්",
       "Category": "Local News",
       "Parent URL": "https://www.hirunews.lk/local-news.php?pageID=718"
}