{
       "Source": "hirunews",
       "Timestamp": "Thursday, 20 October 2016 - 11:46",
       "Headline": "නිවාස රැසකට හානි කරමින් පොළොන්නරුවට තද සුළං තත්වයක්",
       "News Content": "පොළොන්නරුව වැලිකන්ද ප්‍රදේශය හරහා ඊයේ (19) දා රාත්‍රී හමා ගිය තද සුළගකින් නිවාස රැසක් විනාශ වී තිබෙනවා.\nවැලිකන්ද සිංහපුර කඩවත ,මඩුවලමහින්දාගම,මගුල් පොකුණ යන ගම්මාන හරහා  හමා ගිය සුළග පැය එක හමාරක පමණ කාලයක් පැවති බව සදහන්.\nමේ සම්බන්ධයෙන් වැලිකන්ද ප්‍රාදේශීය ලේකම් හර්ෂ බණ්ඩාර මහතාගෙන් අප කල විමසුමකදී කියා සිටියේ ඇති වූ සුළං තත්වය හේතුවෙන්  නිවාස 27 කට අර්ධ වශයෙන් හානි සිදුව ඇති බවත් ඔවුන්ට කඩිනමින් සහන සැලසීමට පියවර ගන්නා බවයි.\nකාලගුණ විද්‍යා දෙපාර්තමේන්තුවේ අනාවැකිකරණ අංශයේ නියෝජ්‍ය අධ්‍යක්‍ෂිකා අනූෂා වර්ණසූරිය කියා සිටියේ දිවයිනට බලපා ඇති අන්තර් නිවර්තන අභිසාරී කලාපයේ බලපෑම් හේතුවෙන් වැසිත් සමඟ තාවකාලික තද සුළං ඇතිවිය  හැකි බවයි.\nපෙරවරු අටයි තිහෙන් අවසන් වූ පැය 24 ක කාලය තුළ වැඩිම වර්ෂාපතනයක් ලැබී ඇත්තේ වාකරේ ප්‍රදේශයටයි.  එය මිලිමීටර 89 ක්.",
       "URL": "https://www.hirunews.lk/145669/නිවාස-රැසකට-හානි-කරමින්-පොළොන්නරුවට-තද-සුළං-තත්වයක්",
       "Category": "Local News",
       "Parent URL": "https://www.hirunews.lk/local-news.php?pageID=4829"
}