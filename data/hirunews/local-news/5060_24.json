{
       "Source": "hirunews",
       "Timestamp": "Wednesday, 04 May 2016 - 13:24",
       "Headline": "මේජර් ජනරාල් සුමිත් මානවඩුට බරපතලයි",
       "News Content": "යුද හමුදා කාලතුවක්කු බලකායේ සේනා විධායක මේජර් ජෙනරාල් සුමිත් මානවඩු අද (04) පෙරවරුවේ සිදුවූ අනතුරකින් බරපතල තුවාල ලබා කොළඹ ජාතික රෝහලට ඇතුළත් කර තිබෙනවා.\nහමුදා මාධ්‍ය ප්‍රකාශක බ්‍රිගේඩියර් ජයනාත් ජයවීර කියා සිටියේ ඔහු මේ වනවිට ශල්‍යකර්මයකට භාජනය කරමින් සිටින බවයි.\nදෙල්කඳ - කැස්බෑව ප්‍රදේශයේ පිිහිටි සිය පෞද්ගලික ඉඩමකදී මේජර් ජෙනරාල්වරයාගේ හිස මතට බාල්කයක් කඩා වැටී ඇති බවයි පැවසෙන්නේ.\nඉන් මේජර් ජෙනරාල්වරයාගේ හිසට දැඩි හානි සිදුව තිබෙනවා.\nමේජර් ජෙනරාල් සුමිත් මානවඩු මේ වනවිට කාලතුවක්කු රෙජිමේන්තුවේ කර්නල් සේනාවිධායක ලෙස කටයුතු කරන අතර, 2010 වසරේ පැවති ජනාධිපතිවරණයෙන් පසු එහි අපේක්ෂකයෙකු ලෙස ඉදිරිපත් වූ ෆීල්ඩ් මාර්ෂල් සරත් ෆොන්සේකා අත්අඩංගුවට ගනු ලැබුවේ මේජර් ජෙනරාල් සුමිත් මානවඩුගේ ප්‍රධානත්වයෙන් යුත් හමුදා කණ්ඩායමක් විසින්.",
       "URL": "https://www.hirunews.lk/132392/මේජර්-ජනරාල්-සුමිත්-මානවඩුට-බරපතලයි",
       "Category": "Local News",
       "Parent URL": "https://www.hirunews.lk/local-news.php?pageID=5060"
}