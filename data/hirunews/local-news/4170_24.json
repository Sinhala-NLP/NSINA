{
       "Source": "hirunews",
       "Timestamp": "Friday, 15 December 2017 - 17:10",
       "Headline": "ලොරිය ගහ දිගේ යයි; සහයකයා මියයයි (ඡායාරූප)",
       "News Content": "වව්නියාව පුලියන්කුලම ප්‍රදේශයේ සිදුවු රිය අනතුරකින් පුද්ගලයෙකු ජීවිතක්ෂයට පත්ව තිබෙනවා.\nකොළඹ සිට යාපනය බලා ධාවනය වු ලොරියක් මාර්ගයෙන් ඉවතට පැන ගසක ගැටීමෙනුයි අනතුර සිදුවී ඇත්තේ.\nරියදුරා හදිසියේ අසනීප වීම හේතුවෙන් ඔහුට ලොරිය පාලනය කර ගැනීමට නොහැකිව එය මාර්ගයෙන් ඉවතට පැන ඇතැයි අනාවරණ වී තිබෙනවා.\nමියගොස් ඇත්තේ ලොරියේ ගමන් කළ රියදුරු සහායකයායි.\nරෝගී වු රියදුරා ද ප්‍රතිකාර සඳහා වවිනියාව රෝහලට ඇතුලත් කර ඇති බවයි අප වාර්තාකරු සඳහන් කළේ.\nඡායාරූප - වව්නියාව දිනසේන රතුගමගේ",
       "URL": "https://www.hirunews.lk/178477/ලොරිය-ගහ-දිගේ-යයි-සහයකයා-මියයයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4170"
}