{
       "Source": "hirunews",
       "Timestamp": "Thursday, 30 June 2016 - 19:30",
       "Headline": "ගොඩගම අවහන්හලක් සටන් බිමක් වෙයි",
       "News Content": "හෝමාගම ගොඩගම ප්‍රදේශයේ අවන්හලකට කඩාවැදුනු පිරිසක් ඊයේ රාත්‍රීයේ පුද්ගලයෙකුට පහරදී බරපතල තුවාල සිදුකර පළාගොස් තිබෙනවා.\nපහරකෑමට ලක් වු පුද්ගලයාගේ ඥාතීන් චෝදනා කරන්නේ හෝමාගම ප්‍රාදේශීය සභාවේ හිටපු සභාපති ඉන්දික කෝරළගේ මහතා සමග පැමිණි පිරිසක් මෙම පහරදීම සිදුකර ඇති බවයි.\nසිවිල් සංවිධානයක සාමාජිකයන් පිරිසක් හෝමාගම ගොඩගම ප්‍රදේශයේ අවන්හලකදී මාසික හමුවක් පවත්වා තිබෙනවා.\nඑම හමුව පැවැත්වෙන අතරතුර 10 දෙනෙකුගෙන් පමණ සමන්විත පිරිසක් අවන්හලට කඩා වැදී පුද්ගලයෙකුට පහරදී දෙන අයුරු අවන්හලේ ආරක්ෂිත කැමරා පද්ධතියේ සටහන්ව තිබෙනවා.\nඊයේ රාත්‍රී 10 ට පමණ සිදුවූ මෙම පහරදීමෙන් ව්‍යාපාරිකයෙකු වන වජිර අසේල කලුබෝවිල නැමැත්තා බරපතල තුවාල ලබා තිබෙනවා.\nහෝමාගම රෝහලට ඇතුලත් කිරීමෙන් අනතුරුව ඔහු වැඩිදුර ප්‍රතිකාර සඳහා මාරුකර යැවුණේ ජාතික රෝහලටයි.",
       "URL": "https://www.hirunews.lk/136891/ගොඩගම-අවහන්හලක්-සටන්-බිමක්-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=4984"
}