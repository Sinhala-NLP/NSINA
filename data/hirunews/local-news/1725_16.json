{
       "Source": "hirunews",
       "Timestamp": "Saturday, 28 August 2021 - 19:56",
       "Headline": "සරත් අඹේපිටිය ඝාතනයට වැරදිකරු වු පොට්ට නවුෆර්, කොරෝනාවෙන් මියයයි",
       "News Content": "කොරෝනා ආසාදනය වී වැලිකඩ බන්ධනාගාර රෝහලේ ප්‍රතිකාර ලබමින් සිටි, මහාධිකරණ විනිසුරු සරත්  අඹේපිටිය ඝාතනයේ ප්‍රධාන සැකකරු වන මොහොමොඩ් නියාස් නවුෆර් හෙවත් පොට්ට නවුෆර් ඊයේ ජීවිතක්ෂයට පත් වුණා.\nබූස්ස බන්ධනාගාරයේ රඳවා සිටි ඔහු වැඩිදුර ප්‍රතිකාර සඳහා වැලිකඩ බන්ධනාගාර රෝහලට ඇතුලත් කර තිබියදී මෙලෙස ජීවිතක්ෂයට පත් වූ බවයි බන්ධනාගාර මාධ්‍ය ප්‍රකාශක පරිපාලන සහ පාලක කොමසාරිස් චන්දන ඒකනායක පැවසුවේ.\nඔහු දිගු කලක් තිස්සේ වකුගඩු රෝගයෙන් පීඩාවිඳි බව ද ඔහු කියා සිටියා.\nවකුගඩු රෝගය සඳහා ප්‍රතිකාර ලබා ගැනීමට කරාපිටිය ශික්ෂණ රෝහලට රැ ගෙන ගිය අවස්ථාවේදීයී, ඔහුට කොරෝනා ආසාදනය වී ඇති බවට හදුනා ගැණුනේ.\nපසුව බන්ධනාගාර  රෝහලට ඇතුලත් කල ඔහු පසුව එහි සිට හෝමාගම රෝහලටද මාරු කර යවා තිබුණා.\n2004 වසරේ නොවැම්බර් 20 වනදා මහාධිකරණ විනිසුරු සරත් අඹේපිටිය වෙඩි තබා ඝාතනය කෙරුණු අතර ඒ සම්බන්ධයෙන් චෝදනා එල්ල වූ ප්‍රධාන සැකකරු වන පොට්ට නවුෆර් වැරදිකරු කරමින් අධිකරණය දඬුවම් නියම කළේ 2005 වසරේදීයී.",
       "URL": "https://www.hirunews.lk/280818/සරත්-අඹේපිටිය-ඝාතනයට-වැරදිකරු-වු-පොට්ට-නවුෆර්-කොරෝනාවෙන්-මියයයි",
       "Category": "Local News",
       "Parent URL": "https://www.hirunews.lk/local-news.php?pageID=1725"
}