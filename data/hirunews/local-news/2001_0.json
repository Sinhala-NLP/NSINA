{
       "Source": "hirunews",
       "Timestamp": "Friday, 23 April 2021 - 16:59",
       "Headline": "මෙරට සාගරයේ ප්ලාස්ටික් දූෂණය මැඬලීමට එක්සත් ජනපදයෙන් මූල්‍ය ප්‍රදානයක්",
       "News Content": "ශ්‍රී ලංකාවේ නගර සහ සමුද්‍රීය සම්පත් ප්ලාස්ටික් හරහා සිදුවන දූෂණයෙන් ආරක්ෂා කර ගැනීමට සිදුකරන ව්‍යාපෘති සඳහා ඇමරිකා එක්සත් ජනපදය විසින් ඩොලර් තුන්ලක්ෂ 45,000ක් ලබාදීම ඊයේ සිදුකෙරුණා.\nඒ, එක්සත් ජනපද රජයේ පිවිතුරු නගර, නීල සාගර වැඩසටහන හරහා ලබාදෙන පළමු ප්‍රදානය ලෙසයි.\nශ්‍රී ලංකාවේ ඇමරිකානු තානාපතිනී ඇලයිනා බී. ටෙප්ලිස්ට් විසින් මෙම අරමුදල් ප්‍රදානය කිරීමේ අවස්ථාවට පරිසර අමාත්‍යාංශ ලේකම් විශේෂඥ වෛද්‍ය අනිල් ජාසිංහ ද එක්ව සිටියා.\nඑහිදී තානාපතිනිය සඳහන්  කළේ ශ්‍රී ලංකාව වටා පිහිටි මහැඟි සාගරය රැක ගැනීමේ තිරසාර විසදුම් ගොඩනැංවීම සඳහා ශ්‍රී ලාංකිකයින්ට මෙම ප්‍රදානය ඉවහල් වනු ඇති බවයි.",
       "URL": "https://www.hirunews.lk/269307/මෙරට-සාගරයේ-ප්ලාස්ටික්-දූෂණය-මැඬලීමට-එක්සත්-ජනපදයෙන්-මූල්‍ය-ප්‍රදානයක්",
       "Category": "Local News",
       "Parent URL": "https://www.hirunews.lk/local-news.php?pageID=2001"
}