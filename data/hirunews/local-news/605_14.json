{
       "Source": "hirunews",
       "Timestamp": "Friday, 13 January 2023 - 11:36",
       "Headline": "නැවත පැමිණීමේ අපේක්ෂාවෙන් සිටි කතක් ඕමානයේ දී මරු දකී",
       "News Content": "ඕමානයේ සුරක්ෂා රැඳවුම් මධ්‍යස්ථානයේ රැඳී සිටියදී රෝගී තත්වයක් හේතුවෙන් රෝහල් ගත කළ ලාංකික කාන්තාවක් මියගොස් තිබෙනවා.\nවිදේශ සේවා නියුක්ති කාර්යාංශය සඳහන් කළේ ජීවිතක්ෂයට පත්ව ඇත්තේ මහව - දළදාගම පදිංචි 67 හැවිරිදි කාන්තාවක් බවයි.\nමෙරටට පැමිණීමේ අපේක්ෂාවෙන් අදාළ කාන්තාව ඕමානයේ සුරක්ෂා රැඳවුම් මධ්‍යස්ථානයේ රැඳී සිට ඇති බව සඳහන්.\nමියගිය කාන්තාවගේ සිරුර දිවයිනට රැගෙන ඒම සම්බන්ධයෙන් ඒ අනුව ඉදිරි කටයුතු සිදු කරන බවයි විදේශ සේවා නියුක්ති කාර්යාංශය සඳහන් කළේ.",
       "URL": "https://www.hirunews.lk/324926/නැවත-පැමිණීමේ-අපේක්ෂාවෙන්-සිටි-කතක්-ඕමානයේ-දී-මරු-දකී",
       "Category": "Local News",
       "Parent URL": "https://www.hirunews.lk/local-news.php?pageID=605"
}