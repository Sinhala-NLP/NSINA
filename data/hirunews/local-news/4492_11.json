{
       "Source": "hirunews",
       "Timestamp": "Tuesday, 30 May 2017 - 14:27",
       "Headline": "ආපදාවට පත් ප්‍රදේශවල ඉන්ධන බෙදා හැරීම ක්‍රමවත් කිරිමට විශේෂ දුරකථන අංකයක්",
       "News Content": "පැවති අයහපත් කාලගුණික තත්වය හමුවේ ආපදාවට පත්වු ප්‍රදේශවල ඉන්ධන බෙදා හැරීම ක්‍රමවත්ව සහ අඛණ්ඩව සිදු කිරීමට විශේෂ දුරකථන අංකයක් හඳුන්වාදී තිබෙනවා.\nඒ අනුව 077 5030222 අංකයෙන් ඉන්ධන හිගයක් හෝ බෙදා හැරීමේ ගැටලුවක් ඇත්නම් දැනුම්දෙන ලෙසටයි ලංකා ඛනිජ තෙල් නීතිගත සංස්ථාව සහ ලංකා ඛනිජ තෙල් ගබඩා පර්යන්ත සමාගම කියාසිටියේ.\nමෙම දුරකථන අංකය පැය 24 පුරාම ක්‍රියාත්මකයි.\nආපදා හේතුවෙන් අද උදෑසන වන විට දකුණු පළාතේ ඉන්ධන පිරවුම් පොළවල් 11 ක් / බස්නාහිර පළාතේ ඉන්ධන පිරවුම් පොළවල් 7 ක් සහ සබරගමුව පළාතේ ඉන්ධන පිරවුම් පොළවල් 5 ක් ද අක්‍රිය තත්වයට පත්ව තිබෙනවා.\nඒවා යථා තත්වයට පත් කිරීමට මේවන විට කටයුතු කෙරෙමින් පවතින බවයි ඛනිජ තෙල් සම්පත් සංවර්ධන අමාත්‍යංශය කියාසිටියේ.\nඑම ඉන්ධන පිරවුම් පොළවල් අද සවස් කාලය වන විට යථා තත්වයට පත් කිරීමට හැකිවනු ඇතැයි ද ඔවුන් සඳහන් කළා.",
       "URL": "https://www.hirunews.lk/162458/ආපදාවට-පත්-ප්‍රදේශවල-ඉන්ධන-බෙදා-හැරීම-ක්‍රමවත්-කිරිමට-විශේෂ-දුරකථන-අංකයක්",
       "Category": "Local News",
       "Parent URL": "https://www.hirunews.lk/local-news.php?pageID=4492"
}