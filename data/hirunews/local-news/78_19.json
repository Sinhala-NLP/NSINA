{
       "Source": "hirunews",
       "Timestamp": "Wednesday, 23 August 2023 - 15:23",
       "Headline": "පෙම්වතිය බොරු කීවද පෙම්වතාගේ මරණයෙහි සත්‍ය හෙළි වෙයි",
       "News Content": "රන්දිය උයන මහල් නිවාසයේ 10 වැනි මහලෙන් බිමට වැටී සියදිවි හානිකර ගත් බව කියන තරුණයාගේ මරණය ඝාතනයක් බව අනාවරණය වී තිබෙනවා.\nපසුගිය 13 වැනිදා 21 හැවිරිදි තරුණයෙකු මෙලෙස සියදිවි හානිකරගෙන ඇති බවට ඔහුගේ පෙම්වතිය විසින් මිහිජය සෙවණ පොලිස් ස්ථානයට සිදුකළ පැමිණිල්ලකට අදාලව විමර්ශණ සිදුකර දේහයේ අවසන් කටයුතු කර තිබුණා.\nනමුත් මෙම මරණය පිළිබඳව සැක සහිත බව මියගිය තරුණයාගේ ඥාතියෙක් සිදුකළ පැමිණිල්ලක් මත විමර්ශන සිදුකළ පොලීසිය 26 හැවිරිදි මාදම්පිටිය ප්‍රදේශයේ පදිංචි තරුණයෙක් අත්අඩංගුවට ගනු ලැබුවා.\nඑම ප්‍රශ්ණ කිරීම්වලදී අනාවරණය වී ඇත්තේ මියගිය පුද්ගලයා සහ සැකකරු අතර ඇති වූ පුද්ගලික ආරවුලක් මත ගෙල සිරකර ඝාතනය කිරීමෙන් අනතුරුව 10 වැනි මහලෙන් බිමට දමා ඇති බවයි.",
       "URL": "https://www.hirunews.lk/345829/පෙම්වතිය-බොරු-කීවද-පෙම්වතාගේ-මරණයෙහි-සත්‍ය-හෙළි-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=78"
}