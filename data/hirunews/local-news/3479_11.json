{
       "Source": "hirunews",
       "Timestamp": "Thursday, 28 February 2019 - 10:15",
       "Headline": "දකුණු පළාත් සභා මන්ත්‍රී ක්‍රිශාන්ත පුෂ්පකුමාර අත්අඩංගුවට",
       "News Content": "දැරියකට අතවර කිරීමේ සිද්ධියක් සම්බන්ධයෙන් සැකපිට එක්සත් ජනතා නිදහස් සන්ධාන දකුණු පළාත් සභා මන්ත්‍රී ක්‍රිශාන්ත පුෂ්පකුමාර හෙවත් රත්තරං පොලීසිය අත්අඩංගුවට ගෙන තිබෙනවා.\nපොලිස් මාධ්‍ය ප්‍රකාශක කාර්යාලය සඳහන් කළේ මන්ත්‍රීවරයා අද (28) පෙරවරුවේ නීතීඥවරයෙකු මාර්ගයෙන් අක්මීමන පොලීසියට පැමිණ භාරවීමෙන් අනතුරුව මෙලෙස අත්අඩංගුවට ගත් බවයි.\nපසුගිය 23 වනදා 16 හැවිරිදි දැරියකට අතවර කිරීමේ සිද්ධියක් සම්බන්ධයෙන් ලද පැමිණිල්ලකට අදාළව මෙම අත්අඩංගුවට ගැනීම සිදුකළ බවද මාධ්‍ය ප්‍රකාශක කාර්යාලය වැඩිදුරටත් සඳහන් කළා.",
       "URL": "https://www.hirunews.lk/211380/දකුණු-පළාත්-සභා-මන්ත්‍රී-ක්‍රිශාන්ත-පුෂ්පකුමාර-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3479"
}