{
       "Source": "hirunews",
       "Timestamp": "Sunday, 14 May 2023 - 20:52",
       "Headline": "ශ්‍රී ලංකා ගුවන් සේවය බිලියන 165ක් පාඩු ලබයි",
       "News Content": "මෙම වසරේ මාර්තු මාසයෙන් අවසන් වූ මූල්‍ය වර්ෂයේදී ශ්‍රී ලංකන් ගුවන් සේවය ඇමෙරිකානු ඩොලර් මිලියන 525 ක පාඩුවක් ලබා ඇතැයි විදෙස් මාධ්‍ය පෙන්වා දෙනවා.\nඑය ශ්‍රී ලංකා මුදලින් රුපියල් බිලියන 165ක් පමණ අගයක් ගන්නා බවයි වාර්තා වන්නේ.\nකොවිඩ් වසංගතය අවසන් වීමෙන් පසු 2022 වසරේ ගුවන් සේවා කර්මාන්තයට හොඳ කලක් උදා වුවත් එම වසරේ පාඩු ලැබූ ගුවන් සේවා තිබෙන බවත් ශ්‍රී ලංකන් ගුවන් සේවය ඉන් එක් සේවයක් බවයි විදෙස් මාධ්‍ය වාර්තා කර තිබෙන්නේ.\nපසුගිය මූල්‍ය වර්ෂයට සාපේක්ෂව මෙම වසරේ මාර්තු මාසයේදී අවසන් වූ මූල්‍ය වර්ෂය තුළ ශ්‍රී ලංකන් ගුවන් සේවය ලබා ඇති පාඩුව තුන් ගුණයකින් වැඩි වී ඇති බවයි විදෙස් මාධ්‍ය සඳහන් කර තිබෙන්නේ.",
       "URL": "https://www.hirunews.lk/335201/ශ්‍රී-ලංකා-ගුවන්-සේවය-බිලියන-165ක්-පාඩු-ලබයි",
       "Category": "Local News",
       "Parent URL": "https://www.hirunews.lk/local-news.php?pageID=343"
}