{
       "Source": "hirunews",
       "Timestamp": "Monday, 12 August 2019 - 12:42",
       "Headline": "කොළඹ කසල ගැටළුව ගැන තවදුරටත් සාකච්ජා",
       "News Content": "කොළඹ කසළ ඉවත්කිරීමේ ගැටළුව කඩිනමින් නිරාකරණය කරගැනීම සඳහා හෙට විශේෂ සාකච්ඡාවක් පැවැත්වෙනවා.\nකොළඹ මහා නගර සභාවේ නගරාධිපතිනිය, එහි නිලධාරීන් සහ කසල ඉවත් කිරීමේ කටයුතු සිදු කරන සමාගම අතරයි මෙම සාකච්ජාව සිදු කෙරෙන්නේ.\nකසල ඉවත් නොකිරීමේ ගැටළුව හේතුවෙන් පසුගිය දින 5ක පමණක්  කොළඹ නගරයේ කසළ මෙටි‍්‍රක් ටොන් 3000කට ආසන්න ප්‍රමාණයක් එක්රැස් වී තිබුණා.\nකෙසේ වෙතත්, එම කසළ කොළඹ සිට පුත්තලම - අරුවක්කාරු කසළ අංගනය වෙත ප්‍රවාහනය කිරීමටයි කොළඹ මහා නගර සභාව තීරණය කළේ.\nමෙලෙස කසළ ප්‍රවාහනය කරන අතරතුර ප්‍රදේශ කිහිපයකින් එම කසල ප්‍රවාහනය කරන ටිපර් රථවලට බාධා සිදුකිරීමත් සමඟ ඊට ආරක්ෂාව ලබාදීමට පොලීසිය  කටයුතු කළා.\nකසළ ප්‍රවාහනයේදී මතුව ඇති ගැටළු සැළකිල්ලට ගනිමින් මේ වනවිට ඒවා දිවා කාලයේ සිදු නොකිරීමට මහා නගර සභාව පියවර ගෙන තිබෙනවා.\nරාත්‍රී කාලයේදී දිනකට කසළ රැගත් ලොරි 20 ක් කොළඹ සිට පුත්තලම - අරුවක්කාරු කසළ අංගනය දක්වා ගමන් කරන බවයි කොළඹ මහා නගර සභාවේ නාගරික කොමසාරිස් පාලිත නානායක්කාර කියා සිටියේ.\nඑමෙන්ම අද හෝ හෙට කොළඹ සහ තදාසන්න නගරවල තවදුරටත් ගොඩ ගැසී ඇති කසළ ඉවත් කළ හැකි බවට මීට පෙර ප්‍රකාශ කලත් එය තවත් දින කිහිපයක් කිරීමට සිදුවනු ඇති බවද ඔහු ප්‍රකාශ කළා.",
       "URL": "https://www.hirunews.lk/222062/කොළඹ-කසල-ගැටළුව-ගැන-තවදුරටත්-සාකච්ජා",
       "Category": "Local News",
       "Parent URL": "https://www.hirunews.lk/local-news.php?pageID=3203"
}