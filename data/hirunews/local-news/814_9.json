{
       "Source": "hirunews",
       "Timestamp": "Monday, 10 October 2022 - 7:03",
       "Headline": "ත්‍රස්ථවාදයක් පිළිබඳ පුටින්ගෙන් යුක්‍රේනයට චෝදනාවක්",
       "News Content": "යුක්‍රේනය විසින් ක්‍රිමියාවට ඇතුළු වන ක්‍රිමියා පාලමට ඉකුත් සෙනසුරා දා (08) ප්‍රහාරයක් එල්ල කළ අතර, එය ත්‍රස්ථවාදී ක්‍රියාවක් බවට යි රුසියානු ජනාධිපති ව්ලැද්මිර් පුටින් ප්‍රකාශ කරන්නේ.\nරුසියාවේ සිවිල් යටිතල ව්‍යුහයේ තීරණාත්මක වැදගත් කොටසක් විනාශ කිරීම යුක්රේන බුද්ධි අංශවල අරමුණ වී ඇති බව මෙහි දී ජනාධිපති පුටින් පවසනවා.\nඔහු මේ බව කියා සිටියේ, රුසියාවේ විමර්ශන කමිටුවේ ප්‍රධානී ඇලෙක්සැන්ඩර් බැස්ට්‍රිකින් හමු වූ අවස්ථාවේ දී.\nබලධාරීන් පවසන පරිදි පාලම මත සිදු වූ පිපිරීමෙන් මිය ගිය සංඛ්‍යාව 3ක්.\n''මෙය රුසියාවේ තීරණාත්මක සිවිල් යටිතල පහසුකම් විනාශ කිරීම ඉලක්ක කරගත් ත්‍රස්තවාදී ක්‍රියාවක් බවට සැකයක් නැත\" යනුවෙන් ව්ලැද්මිර් පුටින් අවසාන වශයෙන් අවධාරණය කරනවා.",
       "URL": "https://www.hirunews.lk/317456/ත්‍රස්ථවාදයක්-පිළිබඳ-පුටින්ගෙන්-යුක්‍රේනයට-චෝදනාවක්",
       "Category": "Local News",
       "Parent URL": "https://www.hirunews.lk/local-news.php?pageID=814"
}