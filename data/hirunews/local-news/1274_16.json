{
       "Source": "hirunews",
       "Timestamp": "Thursday, 24 March 2022 - 12:47",
       "Headline": "පශු වෛද්‍යවරුත් ලෙඩ වෙයි",
       "News Content": "සත්වෝද්‍යාන දෙපාර්තමේන්තුවේ සේවය කරන සියලුම පශු වෛද්‍ය නිලධාරීන් අද සිට අසනීප නිවාඩු වාර්තා කරමින් සේවයෙන් ඉවත් වීමට තීරණය කර තිබෙනවා.\nඒ, රිදීගම - සෆාරී උද්‍යානයේ ඩෝරා නැමති සුරතල් ව්‍යඝ්‍රයා රැක බලාගත් ප්‍රියසාද් එදිරිවර්ණ නැමති පශු වෛද්‍යවරයාට එම උද්‍යානයේම සේවකයින් පිරිසක් විසින් සිදු කළ පහරදීමකට විරෝධය පල කරමින්.\nමේ වන විට අදාළ පශු වෛද්‍යවරයා හම්බන්තොට රෝහලේ ප්‍රතිකාර ලබනවා.\nඅදාළ පශු වෛද්‍යවරයා තමන් ක්ෂේත්‍ර චාරිකාවක නිරතවන අතරතුර ඊයේ මෙම පහරදීම සිදු කළ බවයි සත්වෝද්‍යාන දෙපාර්තමේන්තුවේ අධ්‍යක්ෂ ජනරාල් ශර්මිලා රාජපක්ෂ කොළඹ අද පැවති මාධ්‍ය හමුවකට එක්වෙමින් සඳහන් කළේ.",
       "URL": "https://www.hirunews.lk/300266/පශු-වෛද්‍යවරුත්-ලෙඩ-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=1274"
}