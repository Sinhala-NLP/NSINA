{
       "Source": "hirunews",
       "Timestamp": "Thursday, 12 November 2020 - 16:43",
       "Headline": "තවත් කොරෝනා මරණ දෙකක් වාර්තා වෙයි (වීඩියෝ)",
       "News Content": "අද දිනයේදීත් කොරෝනා වෛරසය ආසාදනය වීමෙන් පුද්ගලයන් දෙදෙනෙකු ජීවිතක්ෂයට පත්වුණා.\nකොළඹ 12 ප්‍රදේශයේ පදිංචි 54 හැවිරිදි පුද්ගලයෙකු සහ මීගොඩ ප්‍රදේශයේ පදිංචි 45 හැවිරිදි අයෙකු මෙලෙස ජීවිතක්ෂයට පත්ව ඇති බවයි රජයේ ප්‍රවෘත්ති දෙපාර්තමේන්තුව සඳහන් කළේ.\n54 හැවිරිදි, කොළඹ 12 ප්‍රදේශයේ පදිංචි පුද්ගලයාගේ මරණයට හේතුව ලෙස දක්වා ඇත්තේ නිධන්ගත පෙණහළු රෝගය සමඟ කොවිඩ් 19 ආසාදනය වීමයි.\nකොවිඩ් 19 නිව්මෝනියාව සමඟ ද්විතියික බැක්ටීරියා ආසාදනය වීම මීගොඩ ප්‍රදේශයේ පදිංචි පුද්ගලයාගේ මරණයට හේතුව ලෙස දක්වා තිබෙනවා.\nඒ අනුව මෙරට සමස්ත කොරෝනා මරණ සංඛ්‍යාව 48 දක්වා ඉහළ ගියා.",
       "URL": "https://www.hirunews.lk/254572/තවත්-කොරෝනා-මරණ-දෙකක්-වාර්තා-වෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2336"
}