{
       "Source": "hirunews",
       "Timestamp": "Saturday, 04 March 2023 - 7:16",
       "Headline": "අද ජල කප්පාදුවක් - වැල්ලම්පිටිය, කොළොන්නාව මාර්ගත් වැසේ",
       "News Content": "අත්‍යාවශ්‍ය නඩත්තු කටයුත්තක් හේතුවෙන් කොළඹ ප්‍රදේශ කිහිපයකට අද පස්වරු 2 සිට හෙට පස්වරු 2 දක්වා පැය 24ක කාලයක් ජල සැපයුම අත්හිටවනු ලබන බව ජාතික ජලසම්පාදන හා ජලාප්‍රවාහන මණ්ඩලය පවසනවා.\nනිවේදනයක් නිකුත් කරමින් එම මණ්ඩලය සඳහන් කළේ, කොළඹ 01 සිට කොළඹ 04 දක්වාත් කොළඹ 7 සිට කොළඹ 11 දක්වා මෙලෙස ජල සැපයුම අත්හිටුවන බවයි.\nඑමෙන්ම කඩුවෙල නගරය සහ ඒ අවට මෙන්ම කොළොන්නාව, වැල්ලම්පිටිය සහ කොටිකාවත්ත යන ප්‍රදේශ වලට ද ජල සැපයුම අත්හිටුවෙනවා.\nමේ අතර මෙම අත්‍යවශ්‍ය නඩත්තු කටයුත්ත හේතුවෙන් අද උදෑසන 9 සිට හෙට දහවල් 12 දක්වා වැල්ලම්පිටිය මංසන්ධියේ සිට කොළොන්නාව මංසන්ධිය දක්වා මාර්ගය වසා තැබෙන බව පොලිසිය ප්‍රකාශ කළා.",
       "URL": "https://www.hirunews.lk/328938/අද-ජල-කප්පාදුවක්-වැල්ලම්පිටිය-කොළොන්නාව-මාර්ගත්-වැසේ",
       "Category": "Local News",
       "Parent URL": "https://www.hirunews.lk/local-news.php?pageID=499"
}