{
       "Source": "hirunews",
       "Timestamp": "Sunday, 04 March 2018 - 9:47",
       "Headline": "පාසල් සිසුවෙක් අපයෝජනය කළ පුද්ගලයෙක් අත්අඩංගුවට",
       "News Content": "වැල්ලවාය හඳපානාගල ප්‍රදේශයේදී පිරිමි දරුවෙකු බරපතල ලෙස ලිංගික අපයෝජනය කළ පුද්ගලයෙකු පොලිස් අත්අඩංගුවට ගෙන තිබෙනවා.\nසැකකරු 12 හැවිරිදි පිරිමි දරුවා බිය ගන්වා වසර දෙකක කාලයක් පුරා විටින් විට අපයෝජනය කර ඇතැයි සඳහන්.\nහඳපානාගල ප්‍රදේශයේම පදිංචි සැකකරු 28 හැවිරිදි අයෙක්.\nඅපයෝජනයට ලක්වූ සිසුවාගේ මව සිදු කළ පැමිණිල්ලකට අනුවයි සැකකරු අත්අඩංගුවට ගෙන ඇත්තේ.\nඔහු වැල්ලවාය මහේස්ත්‍රාත් අධිකරණයට ඉදිරිපත් කිරීමට නියමිතයි.\nසිසුවා වෛද්‍ය පරීක්ෂණයක් සඳහා වැල්ලවාය මුලික රෝහලට ඇතුලත් කර තිබෙනවා.",
       "URL": "https://www.hirunews.lk/185070/පාසල්-සිසුවෙක්-අපයෝජනය-කළ-පුද්ගලයෙක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4053"
}