{
       "Source": "hirunews",
       "Timestamp": "Monday, 28 December 2020 - 12:25",
       "Headline": "අධික වේගය සිදුකළ අනතුර (ඡායාරූප)",
       "News Content": "වලපනේ සිට කොළඹ දක්වා ධාවනය වූ ලොරි රථයක් මාර්ගයෙන් ඉවතට පැන ඇළ මාර්ගයකට පෙරලීමෙන් එහි රියදුරු සහ රිය සහයකයා බරපතල තුවාල ලබා තිබෙනවා.\nඅද (28) උදෑසන මෙම අනතුර සිදුව ඇත්තේ හැටන් - කොළඹ ප්‍රධාන මාර්ගයේ ගිනිගත්හේන, පිටවල ප්‍රදේශයේදීයි.\nගිනිගත්හේන පොලිසිය පැවසුවේ අනතුරෙන් බරපතල තත්ත්වයේ පසුවූ රියදුරු සහ එහි සහායක නාවලපිටිය මහ රෝහලට ඇතුළත් කර බවයි.\nඅධික වේගයෙන් ධාවනය වි ඇති ලොරි රථය එහි වේගය පාලනය කර ගැනීමට නොහැකිව මාර්ගයෙන් ඉවතට පැන මෙම අනතුර සිදුව ඇති බවයි වාර්තා වන්නේ.\nඅනතුර සම්බන්ධයෙන් ගිනිගත්හේන පොලිසිය පරික්ෂණ පවත්වනවා.\nඡායාරූප - හැටන්, රංජිත් රාජපක්ෂ",
       "URL": "https://www.hirunews.lk/258141/අධික-වේගය-සිදුකළ-අනතුර-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=2249"
}