{
       "Source": "hirunews",
       "Timestamp": "Tuesday, 25 July 2017 - 8:32",
       "Headline": "කරදියනාරු ප්‍රදේශවාසීන් සහ පොලිස් විශේෂ බලකාය අතර උණුසුම් තත්වයක්",
       "News Content": "වැලි ජාවාරම්කරුවන් පිරිසක් අත්අඩංගුවට ගැනීමට මඩකලපුව - කරදියනාරු ප්‍රදේශයේ පොලිස් විශේෂ කාර්ය බලකාය සිදුකළ වැටලීමක් අතරතුර තරුණයෙකු මියයාමේ සිද්ධියක් සම්බන්ධයෙන් එම ප්‍රදේශයේ ඊයේ (24) ඇති වූ උණුසුම් තත්වය සමතයකට පත් කර තිබෙනවා.\nපොලිස් විශේෂ කාර්ය බලකායේ නිලධාරින්ට ලැබුණු තොරතුරක් මත කරදියනාරු ප්‍රදේශයේ සිදුකරන වැලි ජාවාරමක් වැටලීම සදහා එම ස්ථානයට ගොස් තිබුණා.\nඑහිදී සැකකරුවන් පලායාම වැළැක්වීම සදහා ගුවනට වෙඩි තැබීමක් ද සිදුකර ඇති බවයි පොලිසිය සදහන් කළේ.\nඑම අවස්ථාවේදී පුද්ගලයන් දෙදෙනෙකු මුන්දන් කුමාරවැලි කලපුවට පැන ඇති අතර, එහිදී එක් පුද්ගලයෙකු දියේ ගිලී ජීවිතක්ෂයට පත්වී තිබෙනවා.\nඅනෙක් පුද්ගලයා පොලිස් විශේෂ කාර්ය බලකායේ නිලධාරින් විසින් බේරාගෙන ඇති බව සදහන්.\nකෙසේ වෙතත්, ඔහු මියයාමත් සමඟ ප්‍රදේශවාසීන් කලහකාරි ලෙස හැසිරෙමින් විශේෂ කාර්ය බලකායේ නිලධාරින්ට විරෝධය පළ කළ බවයි අප වාර්තාකරු සදහන් කළේ.\nඑමෙන්ම, ප්‍රදේශවාසීන් චෙන්කලඩි මංසන්ධියට පැමිණ විරෝධතාවයක ද නිරත වුණ.",
       "URL": "https://www.hirunews.lk/166701/කරදියනාරු-ප්‍රදේශවාසීන්-සහ-පොලිස්-විශේෂ-බලකාය-අතර-උණුසුම්-තත්වයක්",
       "Category": "Local News",
       "Parent URL": "https://www.hirunews.lk/local-news.php?pageID=4405"
}