{
       "Source": "hirunews",
       "Timestamp": "Sunday, 22 October 2017 - 15:31",
       "Headline": "රුපියල් 2000ක අල්ලසක් ගත් පොලිස් කොස්තාපල්වරුන් දෙදෙනෙකු අත්අඩංගුවට",
       "News Content": "රුපියල් 2000ක අල්ලසක් ලබාගත් පොලිස් කොස්තාපල්වරුන් දෙදෙනෙකු අත්අඩංගුවට ගෙන තිබෙනවා.\nමෙලෙස අත්අඩංගුවට පත්වී ඇත්තේ අනුරාධපුර කොට්ඨාශ රථවාහන අංශයේ සේවයේ නියුතු පොලිස් කොස්තාපල්වරුන් දෙදෙනෙක්.\nරථවාහන රාජකාරියේ නිරතව සිටියදී රියදුරෙකුගෙන් රුපියල් 2000ක අල්ලසක් ලබාගත් බවට ලැබුණු පැමිණිල්ලක් මතයි මොවුන් අත්අඩංගුවට ගෙන ඇත්තේ.\nඅත්අඩංගුවට ගත් කොස්තාපල්වරුන් දෙදෙනා පසුගිය සිකුරාදා අධිකරණයට ඉදිරිපත් කිරීමෙන් අනතුරුව ඇප මත නිදහස් කර තිබෙනවා.",
       "URL": "https://www.hirunews.lk/174135/රුපියල්-2000ක-අල්ලසක්-ගත්-පොලිස්-කොස්තාපල්වරුන්-දෙදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4259"
}