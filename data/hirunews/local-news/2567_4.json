{
       "Source": "hirunews",
       "Timestamp": "Wednesday, 22 July 2020 - 17:01",
       "Headline": "පළාත් කිහිපයකට හෙට වැසි වැඩිවෙයි",
       "News Content": "බස්නාහිර, සබරගමුව, දකුණ සහ මධ්‍යම පළාත්වල හෙට දිනයේ වැසි තත්ත්වයේ තරමක වැඩිවීමක් අපේක්ෂා කරන බව කාලගුණ විද්‍යා දෙපාර්තමේන්තුව ප්‍රකාශ කළා.\nඑසේම නැගෙනහිර සහ ඌව පළාත්වලත් පොළොන්නරුව සහ මුලතිව් දිස්ත්‍රික්කවලටත් සවස් කාලයේදී හෝ රාත්‍රී කාලයේදී වැසි හෝ ගිගුරුම් සහිත වැසි ඇතිවිය හැකි බවයි එම දෙපාර්තමේන්තුව නිවේදනය කළේ.\nමීට අමතරව වයඹ පළාතේ සහ අනුරාධපුර දිස්ත්‍රික්කයේ ද වැසි වාර කිහිපයක් ඇතිවිය හැකි බවත් කාලගුණ විද්‍යා දෙපාර්තමේන්තුව කියා සිටියා.\nසබරගමුව පළාතේත් නුවරඑළිය, කලුතර, ගාල්ල සහ මාතර දිස්ත්‍රික්වලත් මිලිමීටර් 50ට වැඩි තරමක තද වර්ෂාපතනයක් ද ඇතිවිය හැකියි.",
       "URL": "https://www.hirunews.lk/246166/පළාත්-කිහිපයකට-හෙට-වැසි-වැඩිවෙයි",
       "Category": "Local News",
       "Parent URL": "https://www.hirunews.lk/local-news.php?pageID=2567"
}