{
       "Source": "hirunews",
       "Timestamp": "Sunday, 27 December 2020 - 15:39",
       "Headline": "නැගණිය අපයෝජනය කළ සහෝදරයා පොලිස් අත්අඩංගුවට",
       "News Content": "තම එකකුස උපන් 14 හැවිරිදි නැගණිය බරපතල ලිංගික අපයෝජනයට ලක් කළ සහෝදරයෙකු පොලිසිය විසින් අත්අඩංගුවට ගෙන තිබෙනවා.\nමෙලෙස අත්අඩංගුවට ගෙන ඇත්තේ, 24 හැවිරිදි විවාහක අයෙකු බවයි අප වාර්තාකරු සඳහන් කළේ.\nඅදාළ තැනැත්තීය පහ වසරේ ඉගෙනුම ලබන කාලයේ සිට වරින් වර මෙලෙස අපයෝජනයට ලක් කර ඇති බවයි මූලික පොලිස් විමර්ශනවලදී අනාවරණවී ඇත්තේ.\nසැකකරු විවාහයෙන් පසුවත් සිය සහෝදරිය ලිංගික අපයෝජනයට ලක් කරන ආකාරය ඇයගේ මව දැක ඇති බවත්, අනතුරුව ඒ සම්බන්ධයෙන් ප්‍රශ්න කළ අවස්ථාවේදී එම නැගණිය සිය මවට අදාළ සිද්ධිය ලිපියක ලියා ලබාදී ඇති බවත් සඳහන්.\nමවගෙන් ලද පැමිණිල්ලකට අනුවයි අදාළ සැකකරු පොලිසිය විසින් අත්අඩංගුවට ගෙන ඇත්තේ.\nයක්කලමුල්ල පොලිසිය විසින් වැඩිදුරට පරීක්ෂණ ක්‍රියාත්මකයි.",
       "URL": "https://www.hirunews.lk/258073/නැගණිය-අපයෝජනය-කළ-සහෝදරයා-පොලිස්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2250"
}