{
       "Source": "hirunews",
       "Timestamp": "Tuesday, 27 July 2021 - 14:49",
       "Headline": "ලොව විශාලතම තාරකා නිල් මැණික් පොකුර රත්නපුරයෙන් සොයා ගැනේ (ඡායාරූප)",
       "News Content": "ලොව විශාලතම තාරකා නිල් මැණික් පොකුර ලෙස සැලකිය හැකි මැණික් පොකුරක් රත්නපුර ප්‍රදේශයෙන් සොයා ගත් බව ජාතික මැණික් හා ස්වර්ණාභරණ අධිකාරියේ සභාපති තිලක් වීරසිංහ පවසනවා.\nඑම මැණික් පොකුර කැරට් මිලියන දෙකයි දශම 5 ක් නැතිනම්, කිලෝග්‍රෑම් 510 ක බරකින් යුක්ත බවටයි සැලකෙන්නේ.\nඑහි වටිනාකම ඇමෙරිකානු ඩොලර් මිලියන 100 ක් පමණ වන බවට ඇස්තමේන්තු කර තිබෙනවා.\nසිය නිවස පිටුපස ළිඳක් කැපීමේදී මෙම අසාමාන්‍ය මැණික් පොකුර හමුවී ඇත්තේ රත්නපුර ප්‍රදේශයේ ව්‍යාපාරිකයෙකුටයි.\nඑය ඔහු සෙරන්ඩිපිටි සෆායර් ලෙස නම් කර ඇති බව සඳහන්.",
       "URL": "https://www.hirunews.lk/278148/ලොව-විශාලතම-තාරකා-නිල්-මැණික්-පොකුර-රත්නපුරයෙන්-සොයා-ගැනේ-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=1792"
}