{
       "Source": "hirunews",
       "Timestamp": "Sunday, 17 September 2023 - 15:45",
       "Headline": "හෙරොයින් සහ අයිස් සමඟ සැකකරුවකු සහ සැකකාරියක් අල්ලයි",
       "News Content": "පෑලියගොඩ, හතර කණුව බස් නැවතුම්පළ සහ දුටුගැමුණු මාවත ප්‍රදේශයේදී පෑලියගොඩ පොලිසියේ නිලධාරීන්ට ඊයේ (16) ලැබුණු තොරතුරක් මත කරන ලද වැටලීමකදී හෙරො‍යින් ග්‍රෑම් 05 මිලි ග්‍රෑම් 200ක් සමඟ සැකකරුවකු සහ අයිස් ග්‍රෑම් 10 මිලිග්‍රෑම් 600ක් සමඟ සැකකාරියක් අහ්අඩංගුවට ගෙන තිබෙනවා.\nඅත්අඩංගුවට ගත් සැකකරු වයස අවුරුදු 23ක් වන ග්‍රෑන්ඩ්පාස් ප්‍රදේශයේ පදිංචිකරුවකු වන අතර සැකකාරිය වයස 38ක් වන පෑලියගොඩ ප්‍රදේශයේ පදිංචිකාරියක්.\nමෙම සිද්ධිය සම්බන්ධ වැඩිදුර විමර්ශන පෑලියගොඩ පොලිසිය විසින් සිදු කරනු ලබනවා.",
       "URL": "https://www.hirunews.lk/348567/හෙරොයින්-සහ-අයිස්-සමඟ-සැකකරුවකු-සහ-සැකකාරියක්-අල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=24"
}