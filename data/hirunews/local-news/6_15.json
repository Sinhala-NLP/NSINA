{
       "Source": "hirunews",
       "Timestamp": "Tuesday, 26 September 2023 - 13:03",
       "Headline": "ඩීසල් නැව් තොග 04ක් මිල දී ගැනීමේ යෝජනාවට කැබිනට් අනුමැතිය",
       "News Content": "2023.11.01 දින සිට 2024.02.29 දින දක්වා වන ඉදිරි මාස හතරක කාලය තුළ ඛනිජතෙල් නීතිගත සංස්ථාව සඳහා ඩීසල් නැව් තොග 04ක් මිල දී ගැනීම වෙනුවෙන් දිගුකාලීන කොන්ත්‍රාත්තු ක්‍රමවේදය යටතේ ලංසු කැඳවා තිබෙනවා.\nඒ සඳහා ලංසු 05ක් ඉදිරිපත් වී තිබෙන අතර අමාත්‍ය මණ්ඩලය විසින් පත් කරන ලද විශේෂ ස්ථාවර ප්‍රසම්පාදන කමිටුවේ නිර්දේශය මත පදනම්ව M/s, Petroleum (Singapore) Pte Ltd. වෙත අදාළ ප්‍රසම්පාදන පිරිනැමීම පිණිස විදුලිබල හා බලශක්ති ඇමැතිවරයා ඉදිරිපත් කළ යෝජනාව අමාත්‍ය මණ්ඩලය විසින් අනුමත කර තිබෙන බව වාර්තා වෙනවා.",
       "URL": "https://www.hirunews.lk/349439/ඩීසල්-නැව්-තොග-04ක්-මිල-දී-ගැනීමේ-යෝජනාවට-කැබිනට්-අනුමැතිය",
       "Category": "Local News",
       "Parent URL": "https://www.hirunews.lk/local-news.php?pageID=6"
}