{
       "Source": "hirunews",
       "Timestamp": "Tuesday, 11 July 2023 - 20:59",
       "Headline": "ප්‍රංශයේ අතුරුදන් වූ අවුරුදු දෙකහමාරක දරුවා සොයා තෙවෙනි දිනටත් මෙහෙයුම්",
       "News Content": "ප්‍රංශ ඇල්ප්ස් කඳුකරයේ අතුරුදහන් වූ කුඩා දරුවෙකු සෙවීමේ මෙහෙයුම් අද (11) තුන්වන දිනටත් ක්‍රියාත්මක වූවා.\nවයස අවුරුදු දෙකහමාරක් වන එමිල් අතුරුදහන් වන විට ඔහුගේ ආච්චි සහ සීයා සමඟ නවාතැන් ගෙන සිට ඇති අතර ප්‍රදේශවාසීන් දෙදෙනෙකු විසින් අවසන් වරට ඔහුව දැක ඇත්තේ, කුඩා ගම්මානයක් වන Haut-Ve et හි වීදියක තනිව ඇවිද යන අවස්ථාවේදී බවයි විදෙස් මාධ්‍ය වාර්තා කොට සිටින්නේ.\nදරුවා සෙවීමේ කටයුතු තවදුරටත් සිදුකරන අතර පැය 48ක් පුරා සිදුකරන ලද මෙහෙයුම් සාර්ථක නොවීම ගැටලු සහගත තත්ත්වයක් බවයි වාර්තා වෙන්නේ.\nදරුවා සෙවීමේ කටයුතු සඳහා ගම්වාසීන් ද එක්ව සිටින බවයි විදෙස් මාධ්‍ය වැඩිදුරටත් පවසා සිටින්නේ.",
       "URL": "https://www.hirunews.lk/340890/ප්‍රංශයේ-අතුරුදන්-වූ-අවුරුදු-දෙකහමාරක-දරුවා-සොයා-තෙවෙනි-දිනටත්-මෙහෙයුම්",
       "Category": "Local News",
       "Parent URL": "https://www.hirunews.lk/local-news.php?pageID=192"
}