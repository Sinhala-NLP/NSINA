{
       "Source": "hirunews",
       "Timestamp": "Monday, 24 May 2021 - 9:37",
       "Headline": "සති තුනකට වැඩි කාලයක සිට මඩ වළක වැටී දිවි ගෙවන ඇත් පැටවා",
       "News Content": "රෝගාතුර වූ  ඇත් පැටවෙකු මඩ වලක වැටී සිටින බවට පුවතක් වවුනියාව, පුතුර් ප්‍රදේශයෙන් වාර්තා වුණා.\nමෙම ඇත් පැටවා සති තුනකට අධික කාලයක සිට මෙලෙස මෙම මඩ වලෙහි වැටී සිටින බවටයි ප්‍රදේශවාසීන් සඳහන් කළේ.\nමේ සම්බන්ධයෙන් වවුනියාව වනජීවී කාර්යාලයට දන්වා සිටිය ද මේ දක්වා මෙම සත්වයාට ප්‍රතිකාර කිරීමට ඔවුන් කිසිදු පියවරක් ගෙන නොමැති බවට ද ප්‍රදේශවාසීන් චෝදනා කරනවා.\nප්‍රදේශවාසීන් නගන තවත් චෝදනාවක් වන්නේ මෙම ඇත් පැටවාට ප්‍රතිකාර කිරීමට උත්සාහ දැරීමේදී එම සත්වයා මිය යාමට ඉඩ ඇති බවට අදාළ ප්‍රදේශය භාර පශු වෛද්‍ය කණ්ඩායම ප්‍රකාශ කළ බවයි.\nකෙසේ වෙතත් මෙම මෙම ඇත් පැටවාට නිසි ප්‍රතිකාරයක් නොලදහොත් තවත් දින කිහිපයකින්ම මිය යාමට ඉඩ ඇති බවයි ප්‍රදේශවාසීන් පවසන්නේ.",
       "URL": "https://www.hirunews.lk/272274/සති-තුනකට-වැඩි-කාලයක-සිට-මඩ-වළක-වැටී-දිවි-ගෙවන-ඇත්-පැටවා",
       "Category": "Local News",
       "Parent URL": "https://www.hirunews.lk/local-news.php?pageID=1933"
}