{
       "Source": "hirunews",
       "Timestamp": "Sunday, 23 January 2022 - 14:50",
       "Headline": "විදුලි කප්පාදුව අඩු කරගැනීමට අඩුවෙන් පත්තු කරන්න - විදුලිබල ඇමති (වීඩියෝ)",
       "News Content": "දැඩි විදුලි අර්බුදයක් බවතින මොහොතක පොල්පිටිය ජල විදුළි බලාගාරයේ ජනන යන්ත්‍රයක් නඩත්තු කටයුතු සඳහා නැවැත්වීම හේතුවෙන් මෙගාවොට් 45 ක් ජාතික පද්ධතියට අහිමි වී තිබෙනවා.\nමේ අතර පවතින අර්බුදය හේතුවෙන් වැඩි වශයෙන් ජල විදුලි බලාගාර ක්‍රියාත්මක කිරීම නිසා ඉදිරියේදී පානීය ජල අර්බුයක් ද මතුවිය හැකි බවට විදුලිබල වෘත්තීය සමිති අනතුරු අඟවනවා.\nමේ අතර, විදුලි ඉංජිනේරුවන්ගේ සංගමය ඊයේ විශේෂ සාකච්ඡාවක් පවත්වා ඇති අතර ඉදිරියේදී විදුලි කප්පාදුවක් සිදුකළහොත් ඊට මුහුණදෙන ආකාරය පිළිබඳව එහිදී සාකච්ඡා කර තිබෙනවා.\nමීට අමතරව ඉන්ධන අර්බුදය හේතුවෙන් සපුගස්කන්ද බලාගාරයද වසා දැමීම පිළිබඳවද එම සාකච්ඡාවේදී අවධානය යොමු වී තිබෙනවා.\nමේ අතර මෙවැනි විදුලි අර්බුධයක් රට තුළ පවතින මොහොතක විදුලිය ඉතිරිකර ගැනීම පිළිබඳ විදුලි බල අමාත්‍යවරයා ඊයේ (22) මෙවන් අදහසක් පළ කළා.\nකෙසේ වෙතත් එවන් පසුබිමක කොළඹ - හොරණ ප්‍රධාන මාර්ගයේ හැලපේ හංදිය ප්‍රදේශයේ සිට බොරලැස්ගමුව දක්වා උදෑසන 10 පමණ වන විටත් වීදී ලාම්පු දල්වා තිබූ අයුරු මෙලෙස දක්නට ලැබුණා.",
       "URL": "https://www.hirunews.lk/294878/විදුලි-කප්පාදුව-අඩු-කරගැනීමට-අඩුවෙන්-පත්තු-කරන්න-විදුලිබල-ඇමති-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1405"
}