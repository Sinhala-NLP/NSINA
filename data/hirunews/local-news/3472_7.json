{
       "Source": "hirunews",
       "Timestamp": "Monday, 04 March 2019 - 14:07",
       "Headline": "මහනුවර නගරයේ නව රථ වාහන සැලැස්මක්",
       "News Content": "මහනුවර නගරයේ නව රථ වාහන සැලැස්මක් ක්‍රියාත්මක කර තිබෙනවා.\nමධ්‍යම පළාත් ආණ්ඩුකාර මෛත්‍රී ගුණරත්නගේ උපදෙස් මත මහනුවර පොලීසිය මෙම රථ වාහන සැලැස්ම ක්‍රියාත්මක කර ඇත්තේ ඊයේ සිටයි.\nඒ අනුව, විලියම් ගොපල්ලව මාවත ඔස්සේ පේරාදෙණියෙන් සියලුම වාහන මහනුවරට ඇතුළු විය යුතු අතර, මහනුවරින් පිටවන සියලූම රථ වාහන උඩපාර පැරණි මාර්ගය ඔස්සේ ගමන් කළ යුතු බවයි පොලීසිය සඳහන් කළේ.\nමෙම මාර්ග දෙකෙහි රථ වාහන ධාවනය කළ හැකි වන්නේ එක් දිශාවකට පමණයි.\nමෙම රථ වාහන සැලැස්ම මගින් දීර්ඝ කාලයක් තිස්සේ පවතින රථ වාහන තදබදය අවම කිරීමට හැකිවන බවයි පොලීසිය සඳහන් කළේ.",
       "URL": "https://www.hirunews.lk/211688/මහනුවර-නගරයේ-නව-රථ-වාහන-සැලැස්මක්",
       "Category": "Local News",
       "Parent URL": "https://www.hirunews.lk/local-news.php?pageID=3472"
}