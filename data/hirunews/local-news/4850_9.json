{
       "Source": "hirunews",
       "Timestamp": "Wednesday, 05 October 2016 - 17:17",
       "Headline": "ගුවන් ගමන් පාලකවරුන් යළිත් වෘත්තීය ක්‍රියාමාර්ගයක",
       "News Content": "ගුවන් ගමන් පාලකවරුන් යළිත් අකුරට වැඩ කිරීමේ වෘත්තීය ක්‍රියාමාර්ගයක් ආරම්භ කර තිබෙනවා.\nඒ විෂය භාර අමාත්‍යවරයා සමග අද පෙරවරුවේ පැවති සාකච්ඡා අසාර්ථක වීම හේතුවෙන් බවයි අප ගුවන්තොටුපල වාර්තාකරු සඳහන් කලේ.\nගුවන් ගමන් පාලකවරුන් ඊයේ ක්‍රියාත්මක කල අකුරට වැඩ කිරීමේ වෘත්තීය ක්‍රියාමාර්ගය අවසන් කරනු ලැබුවේ ප්‍රවාහන හා සිවිල් ගුවන් සේවා අමාත්‍ය නිමල් සිරිපාල ද සිල්වා මහතා කල ඉල්ලීමකට අනුවයි.\nකෙසේවෙතත් අද පෙරවරුවේ පැවති සාකච්ඡා අසාර්ථක වීම හේතුවෙන් ඔවුන් යළිත් වෘත්තීය ක්‍රියාමාර්ගයට එක්ව සිටිනවා.\nගුවන් තොටුපල හා ගුවන් සේවා සමාගමේ පාලනාධිකාරියේ කටයුතුවලට විරෝධය පළ කරමින් සහ වැටුප් විෂමතාවක් මුල්කර ගනිමිනුයි ඔවුන් මෙම අකුරට වැඩ කිරීමේ වෘත්තීය ක්‍රියාමාර්ගය ආරම්භ කරනු ලැබුවේ.",
       "URL": "https://www.hirunews.lk/144516/ගුවන්-ගමන්-පාලකවරුන්-යළිත්-වෘත්තීය-ක්‍රියාමාර්ගයක",
       "Category": "Local News",
       "Parent URL": "https://www.hirunews.lk/local-news.php?pageID=4850"
}