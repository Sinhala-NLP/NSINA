{
       "Source": "hirunews",
       "Timestamp": "Thursday, 25 August 2016 - 8:44",
       "Headline": "නිදහස් පක්ෂයේ ඇමතිවරු හරස් කැපූ බව සොයිසා කියයි",
       "News Content": "තමන් ඌව මහ ඇමතිවරයා ලෙස කටයුතු කරන සමයේ නිදහස් පක්ෂයේ අමාත්‍යවරු තමන්ට අසාධාරණකම් සිදුකළ බව වාරිමාර්ග සහ ජල කළමනාකරණ අමාත්‍ය විජිත් විජයමුණි සොයිසා පවසනවා.\nබිබිල ප්‍රදේශයේ ඊයේ පැවති ජනහමුවකට එක්වෙමින් ඔහු කියා සිටියේ වත්මන් ආණ්ඩුවේ  එක්සත් ජාතික පක්ෂ අමාත්‍යවරුන්ගෙන් තමන්ට එවැනි බාධා මතු නොවන බවයි.\n‘‘මේ ආණ්ඩුව තනි අපේ ආණ්ඩුවක් නොවේ.\nමතක තියාගන්න දෙසැරයක් අපි ඡුන්දේ පැරදිලා ඉන්නේ.\nදැන් හදන්නේ තුන්වෙනි සැරෙත් පරදින්න.\nහැබැහි තුන්වෙනි සැරේ කෙලවගත්තොත් නම් ආයි ජීවිතේට ඔලුව උස්සන්න හම්බවෙන්නේ නැහැ.\nඊට පස්සේ අවුරුදු විස්සකටවත් ඔලුව උස්සන්න හම්බවෙන්නේ නැහැ.\nඊළඟට පළාත් සභාව කපෝතියි.\nමං මහ ඇමති කාලේ මගේ පක්ෂෙ ඇමතිවරු මට ලෙඩ දැම්මේ නැද්ද කියන්නකෝ.\nනමුත් අද මම වැඩ කරනකොට එක්සත් ජාතික පක්ෂේ ඇමතිවරු ලෙඩ දාන්නේ නැහැ.\nමම රනිල් වික්‍රමසිංහ අගමැතිතුමා, ජනාධිපතිතුමා, මම යූ එන්පීයට ගිහිල්ලවත්, එතුමා මගේ පක්ෂේට ඇවිල්ලාවත් නැහැ.\nඅපිට ඒ අයටත් ස්තූති කරන්න වෙනවා.\nඅපි මේ බිත්තර දාලා තියෙන්නේ කපුටිගේ කූඩුවේ.\nකොහා කියනකොට පොඞ්ඩක් ප්‍රවේශමෙන් කොහා කියන්න   ඕන.’’",
       "URL": "https://www.hirunews.lk/141422/නිදහස්-පක්ෂයේ-ඇමතිවරු-හරස්-කැපූ-බව-සොයිසා-කියයි",
       "Category": "Local News",
       "Parent URL": "https://www.hirunews.lk/local-news.php?pageID=4908"
}