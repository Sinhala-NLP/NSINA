{
       "Source": "hirunews",
       "Timestamp": "Monday, 17 August 2020 - 8:18",
       "Headline": "කොරෝනා නිර්දේශ අනුගමනය කරමින් නිෂ්පාදිත ලොව පළමු තේ ප්‍රමිති සහතිකය ශ්‍රී ලංකාවට",
       "News Content": "කොරෝනා වෛරසය වැළැක්වීම සඳහා නිර්දේශිත සෞඛ්‍ය ක්‍රමවේද අනුගමනය කරමින් තේ නිෂ්පාදනය කළ ලොව පළමු තේ කර්මාන්තශාලාවට හිමි ප්‍රමිති කාර්යාංශ සහතිකය ශ්‍රී ලංකාවේ තේ කර්මාන්තශාලාවකට පිරිනමා තිබෙනවා.\nහැටන් - කොටගල මවුන්ටන් වර්නන් තේ කර්මාන්තශාලාව විසිනුයි අදාළ සහතිකය හිමි කරගෙන ඇත්තේ.\nශ්‍රී ලංකා ප්‍රමිති කාර්යාංශය මගින් නිර්දේශිත අදාළ සෞඛ්‍ය උපදෙස් තේ දළු නෙලීමේ සිට තේ කුඩු නිෂ්පාදනය දක්වාම ක්‍රියාත්මක කරන්නේ දැයි මාස දෙකකට අධික කාලයක් අධීක්ෂණය කිරීමෙන් අනතුරුව මෙම ප්‍රමිති සහතිකය පිරිනමා තිබෙනවා.",
       "URL": "https://www.hirunews.lk/247996/කොරෝනා-නිර්දේශ-අනුගමනය-කරමින්-නිෂ්පාදිත-ලොව-පළමු-තේ-ප්‍රමිති-සහතිකය-ශ්‍රී-ලංකාවට",
       "Category": "Local News",
       "Parent URL": "https://www.hirunews.lk/local-news.php?pageID=2516"
}