{
       "Source": "hirunews",
       "Timestamp": "Saturday, 18 December 2021 - 15:59",
       "Headline": "ප්‍රදේශ රැසකට හෙට තද වැසි",
       "News Content": "දිවයිනේ ප්‍රදේශ රැසකට හෙට දිනයේ වැසි හෝ ගිගුරුම් සහිත වැසි ඇතිවිය හැකි බව කාලගුණ විද්‍යා දෙපාර්තමේන්තුව ප්‍රකාශ කළා.\nඒ අනුව උතුර, උතුරුමැද සහ නැගෙනහිර පළාත්වලත්, මාතලේ දිස්ත්‍රික්කයේත් වැසි වාර කිහිපයක් ඇතිවිය හැකියි.\nබස්නාහිර සහ සබරගමුව පළාත්වල මෙන්ම නුවරඑළිය, ගාල්ල සහ මාතර දිස්ත්‍රික්කවලත් සවස් කාලයේදී හෝ රාත්‍රී කාලයේදී තද වැසි ඇතිවිය හැකි බවයි එම දෙපාර්තමේන්තුව වැඩිදුරටත් සඳහන් කළේ.\nමීට අමතරව, රත්නපුර, නුවරඑළිය, ගාල්ල, මාතර සහ කළුතර දිස්ත්‍රික්කවලට මිලිමීටර් 75 ඉක්මවූ තද වැසි ඇතිවිය හැකියි.",
       "URL": "https://www.hirunews.lk/291432/ප්‍රදේශ-රැසකට-හෙට-තද-වැසි",
       "Category": "Local News",
       "Parent URL": "https://www.hirunews.lk/local-news.php?pageID=1485"
}