{
       "Source": "hirunews",
       "Timestamp": "Saturday, 13 June 2020 - 9:48",
       "Headline": "කොළඹින් ගමන් අරඹන පෞද්ගලික බස් රථ, නියමිත වේලාවට ගමනාන්තයට ලඟා වනවාද ? නැද්ද ? පොලිසියෙන් පරීක්ෂණ",
       "News Content": "කොළඹ මධ්‍යම බස් නැවතුම්පොළෙන් ගමන් ආරම්භ කරන පෞද්ගලික බස් රථ තමන්ට නියම කර ඇති වේලාවට පෙර හෝ පසුව ගමනාන්තයට ලඟා ව⁣න්නේදැයි පරීක්ෂාකර එවැනි රියදුරන් දැනුවත් කර අවවාද කිරීමේ වැඩසටහනක් ඊයේ (12) සිට ආරම්භ කර තිබෙනවා.\nබස්නාහිර පළාත භාර ජ්‍යෙෂ්ඨ නියෝජ්‍ය පොලිස්පති දේශබන්දු තෙන්නකෝන්ගේ උපදෙස් පරිදි මෙම වැඩසටහන ක්‍රියාත්මක වනවා.\nඒ අනුව මෙම වැඩසටහන් යත්තේ බස් රථ 267ක් ගමනාන්ත 22ක් වෙත ලඟාවීම පරීක්ෂා කර තිබෙනවා.\nඑහිදී බස් රථ 119ක් නියමිත වේලාවට ප්‍රමාදව ගමනාන්තයට ලඟා වී ඇති බවත්, බස් රථ 55ක් නියමිත වේලාවට පෙර ගමනාන්තයට ලඟා වී ඇති බවටත් අනාවරණය වී ඇති බවයි බස්නාහිර පළාත භාර ජ්‍යෙෂ්ඨ නියෝජ්‍ය පොලිස්පති  කාර්යාලය සඳහන් කළේ.\nඒ අනුව අධික වේගයෙන් ධාවනය, මාර්ග තදබදය ඇති කරමින් ප්‍රමාදව ධාවනය නොකිරීමට පළමුව මෙම බස් රථවල රියදුරන් දැනුවත් කර අවවාද කර ඇති බවයි වාර්තා වන්නේ.\nකොළඹ හදිසි ඇමතුම් අංශය සහ ප්‍රාදේශීය කොට්ඨාස රථවාහන අංශ එක්ව ඉදිරියටත් මෙම වැඩසටහන ක්‍රියාත්මක කෙරෙනවා.",
       "URL": "https://www.hirunews.lk/242941/කොළඹින්-ගමන්-අරඹන-පෞද්ගලික-බස්-රථ-නියමිත-වේලාවට-ගමනාන්තයට-ලඟා-වනවාද-නැද්ද-පොලිසියෙන්-පරීක්ෂණ",
       "Category": "Local News",
       "Parent URL": "https://www.hirunews.lk/local-news.php?pageID=2663"
}