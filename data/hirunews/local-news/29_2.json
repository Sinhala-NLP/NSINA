{
       "Source": "hirunews",
       "Timestamp": "Friday, 15 September 2023 - 9:52",
       "Headline": "අධිකරණයෙන්  අතුරුදහන් වූ කේරල ගංජා සොයා විමර්ශන",
       "News Content": "කිලිනොච්චිය  මහේස්ත්‍රාත් අධිකරණයේ තිබූ කේරල ගංජා පාර්සල් දෙකක් කිසියම් පුද්ගලයකු විසින් සොරකම් කර ඇති බවට කිලිනොච්චිය පොලිසිය වෙත පැමිණිල්ලක් ලැබී තිබෙනවා.\nපොලිසිය වෙත පැමිණිලි ඉදිරිපත් කර ඇත්තේ කිලිනොච්චිය අධිකරණ රෙජිස්ට්‍රාර්වරිය විසින් බව පොලීසිය පවසනවා.\nනඩු භාණ්ඩ කාමරය බිඳ එය තුළ තිබූ මුද්‍රා තැබූ කේරල ගංජා පාර්සල් දෙකක් මෙලෙස සොරකම් කර ඇති බව පොලිසිය අනාවරණය කරනවා.\nමෙම සම්බන්ධව කිලිනොච්චිය පොලිසියෙන් විමසූ අවස්ථාවේදී ප්‍රකාශ කළේ පුළුල් විමර්ශනයක් මේවන විටත් ආරම්භ කර ඇති බවයි.",
       "URL": "https://www.hirunews.lk/348329/අධිකරණයෙන්-අතුරුදහන්-වූ-කේරල-ගංජා-සොයා-විමර්ශන",
       "Category": "Local News",
       "Parent URL": "https://www.hirunews.lk/local-news.php?pageID=29"
}