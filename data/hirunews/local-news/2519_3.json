{
       "Source": "hirunews",
       "Timestamp": "Saturday, 15 August 2020 - 20:13",
       "Headline": "සැප්තැම්බරයේ ව්‍යවස්ථා සංශෝධනයක් සිදුවන ලකුණු (වීඩියෝ)",
       "News Content": "නව රජයේ කැබිනට් සහ රාජ්‍ය අමාත්‍යවරුන් පිළිගැනීමේ උත්සව අදත් ප්‍රදේශ කිහිපයකදී පැවැත්වුණා.\nඅනුරාධපුර ප්‍රදේශයේ පැවති පිලිගැනීමේ උත්සවයකින් අනතුරුව මාධ්‍ය වෙත අදහස් දක්වමින් අමාත්‍ය එස්.එම්.චන්ද්‍රසේන ප්‍රකාශ කළේ අත්‍යාවශ්‍ය ව්‍යවස්ථා සංශෝධන සැප්තැම්බර් මාසයේදී ඉදිරිපත් කිරීමට සැලසුම් සකස් කර ඇති බවයි.\nමීට අමතරව,තවත් ප්‍රදේශ කිහිපයක පිලිගැනීමේ උත්සව පැවතියා.\nමේ අතර, සිය අමාත්‍යාංශවල ඉදිරි ව්‍යාපාරික සැලසුම් සකස් කර ඉදිරිපත් කරන ලෙස ජනාධිපති ගෝඨාභය රාජපක්ෂ උපදෙස් ලබා දී ඇති බව සංචාරක අමාත්‍ය ප්‍රසන්න රණතුංග පවසනවා.\nඅමාත්‍යවරයා මේ බව ප්‍රකාශ කළේ කටුනායක, බණ්ඩාරනායක ජාත්‍යන්තර ගුවන්තොටුපල පරිශ්‍රයේ නිරීක්ෂණ චාරිකාවකට එක්වීමෙන් අනතුරුව මාධ්‍ය වෙත අදහස් දක්වමින්.",
       "URL": "https://www.hirunews.lk/247893/සැප්තැම්බරයේ-ව්‍යවස්ථා-සංශෝධනයක්-සිදුවන-ලකුණු-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2519"
}