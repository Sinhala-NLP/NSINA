{
       "Source": "hirunews",
       "Timestamp": "Saturday, 15 September 2018 - 18:44",
       "Headline": "හිටපු ජනපති මහින්දගෙන් ජනපති අපේක්ෂකයා ගැන තවත් කතාවක්",
       "News Content": "හිටපු ආරක්ෂක ලේකම් ගෝඨාභය රාජපක්ෂ ඉදිරි ජනාධිපතිවරණය සදහා ඉදිරිපත් කරන බවක්, තමා ඉන්දියාවේදී ප්‍රකාශ නොකළ බව හිටපු ජනාධිපති මහින්ද රාජපක්ෂ පවසනවා.\nඅනුරාධපුර - කැබිතිගොල්ලෑව ප්‍රදේශයේ විහාරස්ථානයක අද පැවති වැඩසටහනකට එක්වීමෙන් අනතුරුව මාධ්‍යවේදීන් කළ ප්‍රශ්න කිරීම් වලට පිළිතුරු ලබාදෙමින් ඔහු මේ බව කියා සිටියා.\nඑසේම, නියෝජ්‍ය පොලිස්පති නාලක ද සිල්වාට එරෙහි චෝදනා සම්බන්ධයෙන් ද හිටපු ජනාධිපතිවරයා අදහස් පළ කළා.\nනියෝජ්‍ය පොලිස්පති නාලක ද සිල්වා සිදුකළ ප්‍රකාශය බරපතල ප්‍රකාශයක් බවත් ඒ පිලිබදව වහාම පරීක්ෂණයක් පැවැත්විය යුතු බවත් හිටපු ජනාධිපතිවරයා සදහන් කළා.",
       "URL": "https://www.hirunews.lk/199979/හිටපු-ජනපති-මහින්දගෙන්-ජනපති-අපේක්ෂකයා-ගැන-තවත්-කතාවක්",
       "Category": "Local News",
       "Parent URL": "https://www.hirunews.lk/local-news.php?pageID=3747"
}