{
       "Source": "hirunews",
       "Timestamp": "Friday, 05 August 2016 - 12:10",
       "Headline": "අනතුරු ඇගවීම් නොතකා අනධ්‍යයන සේවකයන් තවදුරටත් වර්ජනයේ",
       "News Content": "රජය මගින් සිදුකළ අනතුරු ඇගවීම් නොතකා විශ්වවිද්‍යාල අනධ්‍යයන සේවක   වැඩවර්ජනය අද 10 වන දිනටත් ක්‍රියාත්මකයි.\nදිවයින පුරා විශ්වවිද්‍යාලවල එම වැඩවර්ජනය ක්‍රියාත්මක වන බවයි විශ්වවිද්‍යාල වෘත්තීය සමිති ඒකාබද්ධ කමිටුවේ සම සභාපති එඞ්වඩ් මල්වත්තගේ ප්‍රකාශ කළේ.\nකෙසේ වෙතත්, විශ්වවිද්‍යාල ප්‍රතිපාදන කොමිෂන් සභාව විසින් ඊයේ දිනයේදී දැනුම් දී තිබුණේ අද දිනයේ සේවයට වාර්තා නොකරන සියලූම පරිවාස හා පුහුණු කාලසීමාවේ සිටින සරසවි අනධ්‍යයන සේවකයින් සේවය අතහැර ගියා සේ සලකන බවයි.\nකෙසේ වෙතත්, වෘත්තීය සමිති ඒකාබද්ධ කමිටුවේ සම සභාපති එඞ්වඞ් මල්වත්තගේ ප්‍රකාශ කළේ සේවයෙන් ඉවත් කරන්නේ නම්, තම සංගමයේ සේවකයින් සියලූම දෙනා ඉවත් කළ යුතු බවයි.\nමාසික හිලව් දීමනාව සහ විධිමත් විශ්‍රාම වැටුපක් ලබාදීම ඇතුලූ ඉල්ලීම් හතක් මුල් කරගෙන ක්‍රියාත්මක අනධ්‍යයන සේවක වර්ජනය සම්බන්ධයෙන් මුදල් අමාත්‍යවරයා සමග ඊයේ පැවති සාකච්ඡා අසාර්ථක වූ බවයි විශ්වවිද්‍යාල වෘත්තීය සමිති ඒකාබද්ධ කමිටුව සදහන් කළේ.\nපෙරේදා දිනයේදී ඔවුන් විශ්වවිද්‍යාල ප්‍රතිපාදන කොමිෂන් සභාව සමග ද මේ සම්බන්ධයෙන් සාකච්ඡාවක නිරත වුණා.",
       "URL": "https://www.hirunews.lk/139881/අනතුරු-ඇගවීම්-නොතකා-අනධ්‍යයන-සේවකයන්-තවදුරටත්-වර්ජනයේ",
       "Category": "Local News",
       "Parent URL": "https://www.hirunews.lk/local-news.php?pageID=4935"
}