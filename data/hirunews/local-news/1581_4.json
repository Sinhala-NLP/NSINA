{
       "Source": "hirunews",
       "Timestamp": "Saturday, 06 November 2021 - 11:31",
       "Headline": "වයස අවුරුදු 60 ඉක්ම වූ පාර්ලිමේන්තු මන්ත්‍රීවරුන්ට තෙවැනි මාත්‍රාවක්",
       "News Content": "වයස අවුරුදු 60 ඉක්ම වූ පාර්ලිමේන්තු මන්ත්‍රීවරුන් සඳහා බූස්ටර් හෙවත් වර්ධක මාත්‍රාවක් ලබා දීමට කටයුතු කරන ලෙස පාර්ලිමේන්තුවේ වේත්‍රධාරීවරයා විසින් සෞඛ්‍ය සේවා අධ්‍යක්ෂ ජනරාල්වරයාගෙන් ඉල්ලීමක් කර තිබෙනවා.\nකෙසේ වෙතත් අදාළ ඉල්ලීමට සෞඛ්‍ය සේවා අධ්‍යක්ෂ ජනරාල්වරයාගෙන් මෙතෙක් අවසන් තීරණයක් ලැබී නොමැති බවද වාර්තා වනවා.\nමේ අතර මේ වසරේ අවසන් පාසල් වාරය ලබන වසරේ මාර්තු 31 දක්වා දීර්ඝ කරන ලෙස අධ්‍යාපන අමාත්‍යංශයට යෝජනාවක් ඉදිරිපත් කර තිබෙනවා.\nඒ ජාතික අධ්‍යාපන ආයතනය මගින්.\nඑහි අධ්‍යක්ෂ ජනරාල් ආචාර්ය සුනිල් ජයන්ත නවරත්න හිරු ප්‍රවෘත්තී අංශයට කියා සිටියේ විෂය නිර්දේශ ආවරණය කරමින් විභාග පැවැත්වීමට කාලය ලබා ගැනීම සඳහා එම ඉල්ලීම ඉදිරිපත් කළ බවයි.",
       "URL": "https://www.hirunews.lk/287158/වයස-අවුරුදු-60-ඉක්ම-වූ-පාර්ලිමේන්තු-මන්ත්‍රීවරුන්ට-තෙවැනි-මාත්‍රාවක්",
       "Category": "Local News",
       "Parent URL": "https://www.hirunews.lk/local-news.php?pageID=1581"
}