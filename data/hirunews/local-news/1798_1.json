{
       "Source": "hirunews",
       "Timestamp": "Sunday, 25 July 2021 - 7:36",
       "Headline": "කාන්තාවක් ඝාතනය කළ දෙදෙනෙකු අත්අඩංගුවට",
       "News Content": "මැල්සිරිපුර උඩකැන්දවල ප්‍රදේශයේදී මුගුරකින් පහරදී කාන්තාවක් ඝාතනය කළ සැකකරුවන් දෙදෙනෙකු පොලිස් අත්අඩංගුවට ගෙන තිබෙනවා.\nඊයේ රාත්‍රී 10ට පමණ දෙපිරිසක් අතර ඇතිවූ ආරවුලක් අතරතුරයි එම ස්ථානයට පැමිණි කාන්තාවට ප්‍රහාරය එල්ලවී ඇත්තේ.\nබරපතල තත්වයේ පසුවූ ඇය පොල්ගොල්ල රෝහලට ඇතුලත් කිරීමේදී මරණයට පත්ව තිබෙනවා.\nමෙලෙස මියගොස් ඇත්තේ උඩකැන්දවල ප්‍රදේශයේම පදිංචි 66 හැවිරිදි කාන්තාවක්.\nමළ සිරුර පොල්ගොල්ල රෝහලේ තැන්පත් කර ඇති අතර මහේස්ත්‍රාත් පරීක්ෂණය සහ පශ්චාත් මරණ පරීක්ෂණය සිදු කිරීමට නියමිතයි.\nසිද්ධිය සම්බන්ධයෙන් මැල්සිරිපුර පොලිසිය පරීක්ෂණ ආරම්භ කර තිබෙනවා.",
       "URL": "https://www.hirunews.lk/277931/කාන්තාවක්-ඝාතනය-කළ-දෙදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1798"
}