{
       "Source": "hirunews",
       "Timestamp": "Saturday, 29 October 2016 - 21:49",
       "Headline": "අතුරුදන්වූ ඇලි කැස්බෑවාගේ සිරුරු කොටස් වසර 3 කට පසු හමුවේ",
       "News Content": "2013 වසරේ කොස්ගොඩ කැස්බෑ සංරක්ෂණ මධ්‍යස්ථානයක සිටියදී අතුරුදන් වූ ඇලි කැස්බෑවාගේ බවට සැක කෙරෙන සිරුරු කොටස් කිහිපයක් සොයාගෙන ඇති බව පොලිසිය පවසනවා.\nමෙම කැස්බෑ සිරුරු කොටස් සොයාගෙන ඇත්තේ දික්වැල්ල - පෙහෙඹිය ප්‍රදේශයේ ළිඳක් තුළ තිිබියදියි.\nසිද්ධිය සම්බන්ධයෙන් පුද්ගලයෙකු අත්අඩංගුවට ගෙන ඇති අතර මීට සම්බන්ධ බවට සැකකරන තවත් ප්‍රාදේශීය දේශපාලනඥයෙකු ඇතුළු කිහිප දෙනෙකු අත්අඩංගුවට ගැනීමට නියමිත බවයි පොලිසිය ප්‍රකාශ කළේ.\nකොස්ගොඩ කැස්බෑ පර්යේෂණ මධ්‍යස්ථානයේ සිටි කිලෝග්‍රෑම් 9 හමාරක් පමණ බරකින් යුත් මෙම ඇලි කැස්බෑවා අතුරුදන්වූයේ 2013 වසරේ දෙසැම්බර් මස 15 වැනිදා යි.\nපසුව කැස්බෑ සංරක්ෂණ මධ්‍යස්ථානයේ හිමිකරු චන්ද්‍රසිරි ආබෲ මේ පිළිබඳව පොලීසියට සිදුකළ පැමිණිල්ලකට අනුව පරීක්ෂණ ආරම්භ කෙරුණා.\nඒ අනුව සිද්ධිය සම්බන්ධයෙන් පුද්ගලයන් පස්දෙනෙකු අත්අඩංගුවට ගනු ලැබුවා.",
       "URL": "https://www.hirunews.lk/146381/අතුරුදන්වූ-ඇලි-කැස්බෑවාගේ-සිරුරු-කොටස්-වසර-3-කට-පසු-හමුවේ",
       "Category": "Local News",
       "Parent URL": "https://www.hirunews.lk/local-news.php?pageID=4816"
}