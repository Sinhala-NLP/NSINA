{
       "Source": "hirunews",
       "Timestamp": "Wednesday, 31 March 2021 - 14:29",
       "Headline": "වයඹ පළාතේ පරිවාස නිලධාරීන් වෘත්තිය ක්‍රියාමාර්ගයක",
       "News Content": "වයඹ පළාතේ පරිවාස හා ළමා රක්ෂක සේවා දෙපාර්තමේන්තුවේ ස්ථානභාර පරිවාස නිලධාරින් අද රාජකාරිවලින් ඉවත්වී වෘත්තීය ක්‍රියාමාර්ගයක නිරත වනවා.\nඒ ස්ථානභාර පරිවාස නිලධාරි තනතුර අනුමත තනතුරක් බවට පත් කරන ලෙසට ඉල්ලීම් කළ ද ඊට විසඳුමක් නොලැබීම හේතුවෙන්.\nමේ අතර තැපැල් සේවකයන් ඊයේ මධ්‍යම රාත්‍රියේ සිට ආරම්භ කළ වෘත්තීය ක්‍රියාමාර්ගය මේ වනවිටත් ක්‍රියාත්මකයි.\nශ්‍රී ලංකා තැපැල් හා විදුලි සංදේශ සේවා සංගමයේ සභාපති චින්තක බණ්ඩාර කියා සිටියේ නිලධාරින් බඳවා ගැනීමේදී ඇති වන ගැටලු වලට විසඳුම් ඉල්ලා මෙම වෘත්තිය ක්‍රියාමාර්ගය ආරම්භ කළ බවයි.\nගැටලුවලට විසඳුමක් නොලැබුණහොත් ඉදිරියේදී දැවැන්ත වෘත්තීය ක්‍රියාමාර්ගයකට අවතීරණ වීමට සිදුවන බව ඔහු කියා සිටියා.",
       "URL": "https://www.hirunews.lk/267107/වයඹ-පළාතේ-පරිවාස-නිලධාරීන්-වෘත්තිය-ක්‍රියාමාර්ගයක",
       "Category": "Local News",
       "Parent URL": "https://www.hirunews.lk/local-news.php?pageID=2050"
}