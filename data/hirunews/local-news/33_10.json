{
       "Source": "hirunews",
       "Timestamp": "Wednesday, 13 September 2023 - 11:09",
       "Headline": "සචිත්‍ර සේනානායක රස පරීක්ෂක දෙපාර්තමේන්තුවට",
       "News Content": "තරග පාවාදීම් සම්බන්ධයෙන් චෝදනා එල්ල වී රිමාන්ඩ් භාරයේ සිටින හිටපු ක්‍රිකට් ක්‍රීඩක සචිත්‍ර සේනානායක කටහඬ පරීක්ෂාවක් සඳහා රස පරීක්ෂක දෙපාර්තමේන්තුවට රැගෙන ආ බව වාර්තා වෙනවා.\nපසුගිය 6 වන දා නීතිඥයකු මාර්ගයෙන් ක්‍රීඩා අමාත්‍යාංශයේ ක්‍රීඩාවලට සම්බන්ධ වැරදි වැළැක්වීමේ විශේෂ පොලිස් විමර්ශන ඒකකය වෙත භාරවීමෙන් අනතුරුවයි ඔහු අත්අඩංගුවට ගනු ලැබුවේ.\nඉන් අනතුරුව එදින පස්වරුවේ කොළඹ ප්‍රධාන මහේස්ත්‍රාත් ප්‍රසන්න අල්විස් හමුවට ඉදිරිපත් කිරීමෙන් අනතුරුව සචිත්‍ර සේනානායක අනිද්දා දක්වා රක්ෂිත බන්ධනාගාරගත කරනු ලැබුවා.\nනඩුවට අදාළ හඬ පටයක් සම්බන්ධයෙන් කරන විමර්ශන අනුවයි ඔහු හඩ පරීක්ෂාවක් සදහා රජයේ රස පරීක්ෂකවරයා වෙත ඉදිරිපත් කරන ලෙස අධිකරණය නියෝග කළේ.",
       "URL": "https://www.hirunews.lk/348118/සචිත්‍ර-සේනානායක-රස-පරීක්ෂක-දෙපාර්තමේන්තුවට",
       "Category": "Local News",
       "Parent URL": "https://www.hirunews.lk/local-news.php?pageID=33"
}