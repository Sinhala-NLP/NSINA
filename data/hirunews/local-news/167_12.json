{
       "Source": "hirunews",
       "Timestamp": "Thursday, 20 July 2023 - 14:32",
       "Headline": "චාන්දනි විජේවර්ධන වැඩබලන ජනාධිපති ලේකම් ධුරයට",
       "News Content": "ජනාධිපති ලේකම් සමන් ඒකනායක ජනාධිපතිවරයා සමග ඉන්දීය සංචාරයක නිරතව සිටින බැවින් වැඩබලන ජනාධිපති ලේකම් ලෙස චාන්දනී විජේවර්ධන පත්කර තිබෙනවා.\nඅද (20) සිට මෙම පත්කිරීම සිදුකර ඇති අතර ජනාධිපති ලේකම්වරයා නැවත දිවයිනට පැමිණෙන තුරු මෙම පත් කිරීම ක්‍රියාත්මක වෙයි.\nජනාධිපති ලේකම් ධූරයෙහි වැඩ බැලීමට කාන්තාවක් පත් කෙරුණු ප්‍රථම අවස්ථාව මෙය වන අතර ඇය ජනාධිපති ජ්‍යෙෂ්ඨ අතිරේක ලේකම්වරියක ලෙසද කටයුතු කරනවා.\n1994 වර්ෂයේදී ශ්‍රී ලංකා ක්‍රමසම්පාදන සේවයට එක්වු ඇය වසර 22 ක් මහාභාණ්ඩාගාරයේ විවිධ තනතුරු\nහොබවා ඇති අතර අවසානයේ මහාභාණ්ඩාගාරයේ අධ්‍යක්ෂ ජෙනරාල්වරිය ලෙසද කටයුතු කළාය.\nගාල්ල සවුත්ලන්ඩ් බාලිකා විද්‍යාලයේ ආදී ශිෂ්‍යාවක වන ඇය රුහුණු විශ්ව විද්‍යාලයෙන් ශාස්ත්‍රපති උපාධිය ලබා ගත් අතර නෙදර්ලන්තයේ හේග් විශ්ව විද්‍යාලයේ ප්‍රාදේශීය ආර්ථික සංවර්ධනය පිළිබද උපාධිධාරිණියක් ද වෙනවා.",
       "URL": "https://www.hirunews.lk/341893/චාන්දනි-විජේවර්ධන-වැඩබලන-ජනාධිපති-ලේකම්-ධුරයට",
       "Category": "Local News",
       "Parent URL": "https://www.hirunews.lk/local-news.php?pageID=167"
}