{
       "Source": "hirunews",
       "Timestamp": "Sunday, 17 July 2022 - 15:07",
       "Headline": "ග්‍රීසියේදී කඩාවැටුණු යානයේ අවිආයුධ සහ බිම්බෝම්බ තිබූ බවට හෙළිවෙයි",
       "News Content": "සර්බියාවේ සිට ජොර්දානය බලා ටොන් 11 ක භාණ්ඩ සමඟ ගමන් කරමින් තිබියදී කඩාවැටුණු ඇන්ටනොව් 12 ගුවන් යානයේ ප්‍රවාහනය කර ඇත්තේ අවිආයුධ, බිම්බෝම්බ සහ අනතුරුදායක රසායනික වර්ගයක් බවට අනාවරණ වී තිබෙනවා.\nඅනතුරුදායක රසායනික ද්‍රව්‍ය ඒ අවට විසිරි පැවතීම හේතුවෙන් කිලෝමීටර දෙකක් අවට ජීවත්වන ජනතාවට නිවෙස් තුළම රැඳී සිටින ලෙසට අනතුරු අඟවා ඇති බවයි විදෙස් වාර්තා සඳහන් කළේ.\nයුක්රේන සමාගමකට අයත් මෙම භාණ්ඩ ප්‍රවාහන යානය උතුරුදිග ග්‍රිසියේදී කඩාවැටුණු අතර, එය කඩාවැටීමට පෙර එහි නියමුවා කවාලා ගුවන් තොටුපල වෙත හදිසි ගොඩබෑමක් සඳහා අවසර ඉල්ලා තිබුණා.\nයානය සෞදි අරාබිය, ඉන්දියාව සහ බංග්ලාදේශය බලා ගමන් කිරීමටයි නියමිතව තිබූ බවයි විදෙස් වාර්තා සඳහන් කළේ.",
       "URL": "https://www.hirunews.lk/310213/ග්‍රීසියේදී-කඩාවැටුණු-යානයේ-අවිආයුධ-සහ-බිම්බෝම්බ-තිබූ-බවට-හෙළිවෙයි",
       "Category": "Local News",
       "Parent URL": "https://www.hirunews.lk/local-news.php?pageID=1013"
}