{
       "Source": "hirunews",
       "Timestamp": "Monday, 28 March 2022 - 11:44",
       "Headline": "බලපත්‍ර රහිත ව ගිනි අවියක් ළඟ තබාගත් පුද්ගලයෙකු පොලිස් අත්අඩංගුවට",
       "News Content": "විශේෂ කාර්ය බලකායේ නිලධාරින්ට ලද තොරතුරකට අනුව සිදු කළ වැටලීමක දී බලපත්‍ර රහිතව නීතිවිරෝධීව ළඟ තබාගෙන සිටි ගිනි අවියක් සමග පුද්ගලයෙකු අත්අඩංගුවට ගැනීමට සමත්ව තිබෙනවා.\nඅදාළ සැකකරු අත් අඩංගුවට ගෙන ඇත්තේ, ඊයේ (27) රාත්‍රියේ දී තිරුක්කෝවිල් ප්‍රදේශයේ දී යි.\nසැකකරු සන්තකයේ තිබී සොයාගත් ගිනි අවිය මෙරට නිෂ්පාදිත ගිනි අවියක් බවයි සිදු කරන ලද මූලික විමර්ශනවල දී අනාවරණ වී ඇත්තේ.\nගිනි අවිය බෝර 12 වර්ගයේ ගිනි අවියක් බවයි පොලීසිය පැවසුවේ.\nඅත්අඩංගුවට ගත් සැකකරු 42 හැවිරිදි එම ප්‍රදේශයේ ම පදිංචිකරුවෙකු වන අතර, සිද්ධිය සම්බන්ධයෙන් වැඩිදුර විමර්ශන කටයුතු සිදු කරනු ලබන්නේ තිරුක්කෝවිල් පොලීසිය විසිනුයි.",
       "URL": "https://www.hirunews.lk/300593/බලපත්‍ර-රහිත-ව-ගිනි-අවියක්-ළඟ-තබාගත්-පුද්ගලයෙකු-පොලිස්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1265"
}