{
       "Source": "hirunews",
       "Timestamp": "Tuesday, 01 December 2020 - 13:20",
       "Headline": "මුළු රටම ආසාදිත ප්‍රදේශයක් ලෙස නම් කරයි (වීඩියෝ)",
       "News Content": "මුළු රටම ආසාදිත ප්‍රදේශයක් ලෙස නම් කර ඇති බැවින් සියළු ජනතාව සෞඛ්‍ය මාර්ගෝපදේශ පිලිපැදීම අනිවාර්ය බව නියෝජ්‍ය පොලිස්පති අජිත් රෝහණ මහතා පවසනවා.\nඒ අනුව ගත වූ පැය 24ක කාළය තුල සෞඛ්‍ය මාර්ගෝපදේශ කඩ කල පුද්ගලයින් තිස්දෙදෙනෙක් අත්අඩංගුවට ගෙන තිබෙනවා.\nකොළඹ දිස්ත්‍රිකයේ පිටකොටුව පොලිස්බල ප්‍රදේශය හුදෙකළා බවින් නිදහස් කෙරුණද මැනිං වෙළෙදපොල , 4වන සහ 5වන හරේ වීදියේ තොග වෙළදසැල් විවෘත කිරීමට තවමත් අවසර හිමිවන්නේ නැහැ.\nමේ අතර , දඹුල්ල ආර්ථික මධ්‍යස්ථානය තුළ සහ ඒ අවට සෞඛ්‍ය ආරක්ෂිත ක්‍රමවේද අනුගමනය නොකරමින් ඇතැම් පිරිස කටයුතු කරන අයුරු මෙලෙස දක්නට ලැබුණා.\nමේ අතර බණ්ඩාරවෙළ පොලිසියේ නිළධාරීන් විසින් සෞඛ්‍ය ආරක්ෂිත ක්‍රමවේද අනුගමනය නොකරන පුද්ගලයින් සොයා සෝදිසි මෙහෙයුමක් ක්‍රියාත්මක කළා\nමේ අතර මීටරෙන් ජීවීතේ දැනුවත් කිරීමේ වැඩසටහන් දිවයිනේ ප්‍ර දේශ කිහිපයකදී අදත් දියත් කෙරුණා.",
       "URL": "https://www.hirunews.lk/256046/මුළු-රටම-ආසාදිත-ප්‍රදේශයක්-ලෙස-නම්-කරයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2301"
}