{
       "Source": "hirunews",
       "Timestamp": "Sunday, 14 March 2021 - 15:58",
       "Headline": "පාසල් සිසුවාට පහර දුන් සිසුන් දෙදෙනා රක්ෂිත බන්ධනාගාරයට",
       "News Content": "පසුගිය දා නිමාවට පත්වූ සාමාන්‍ය පෙළ විභාගයට මුහුණ දුන් සිසුවෙකුට පහරදී තුවාල සිදුකිරීම් සම්බන්ධයෙන් අත්අඩංගුවට ගත් සිසුන් දෙදෙනෙකු හෙට දිනය දක්වා රක්ෂිත බන්ධනාගාර ගත කර තිබෙනවා.\nඒ, මොවුන් ගාල්ල වැඩබලන මහේස්ත්‍රාත් ලලිත් පතිරණ හමුවට ඉදිරිපත් කිරීමෙන් අනතුරුවයි.\nගාල්ල ප්‍රදේශයේ ප්‍රසිද්ධ පාසලක ඉකුත් 8 වන දා මෙම පහරදීම සිදුකර තිබුණේ එම පාසලේම නවයේ කල්ලිය ලෙසින් හඳුන්වා ගන්නා සිසුන් පිරිසක්  විසින්. පහරදීමෙන් සිසුවාගේ කනට බරපතල හානි සිදුව තිබුණා.",
       "URL": "https://www.hirunews.lk/265308/පාසල්-සිසුවාට-පහර-දුන්-සිසුන්-දෙදෙනා-රක්ෂිත-බන්ධනාගාරයට",
       "Category": "Local News",
       "Parent URL": "https://www.hirunews.lk/local-news.php?pageID=2089"
}