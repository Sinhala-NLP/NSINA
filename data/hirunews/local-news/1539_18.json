{
       "Source": "hirunews",
       "Timestamp": "Wednesday, 24 November 2021 - 19:32",
       "Headline": "කල්‍යාණි රන් පිවිසුම ජනතා අයිතියට (වීඩියෝ)",
       "News Content": "අධි තාක්ෂණික කේබල් මත ඉදිකළ මෙරට ප්‍රථම ගුවන් පාලම වන නව කැළණි පාලම අද ජනාධිපති ගෝඨාභය රාජපක්ෂගේ සහ අග්‍රාමාත්‍ය මහින්ද රාජපක්ෂගේ ප්‍රධානත්වයෙන් ජනතා අයිතියට පත් කෙරුණා.\nඅදාළ පාලම නම් කර ඇත්තේ කල්‍යාණි රන් පිවිසුම ලෙසයි.\n2014 වසරේ දී එහි මූලික වැඩ කටයුතු ආරම්භ වූයේ ජපන් අන්තර් ජාතික සහයෝගීතා ආයතනයේ මූල්‍ය දායකත්වය මතයි. මීටර් 380ක් දිග මෙම නව කැළණි පාලම ඉදිකර ඇත්තේ අධි තාක්ෂණික රැහැන් යොදා ගනිමින්.\nපාලමේ පළමු අදියර වන වානේ නිමවුම් පාලම් කොටස සඳහා රුපියල් මිලියන 31,539ක් වැය කර ඇති අතර දෙවන අදියර වන කොන්ක්‍රීට් එල්ලෙන පාලම් කොටස සඳහා රුපියල් මිලියන 9896ක් වැය කර තිබුණා.",
       "URL": "https://www.hirunews.lk/289064/කල්‍යාණි-රන්-පිවිසුම-ජනතා-අයිතියට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1539"
}