{
       "Source": "hirunews",
       "Timestamp": "Wednesday, 13 December 2017 - 14:30",
       "Headline": "එල් ටී ටී ඊ 7ක් අවුරුදු 56 බැගින් ඇතුළට",
       "News Content": "කැබ් රථයකට ක්ලේමෝ බෝම්බ ප්‍රහාරයක් එල්ල කර විල්පත්තු ජාතික වනෝද්‍යානය තුලදී වෛද්‍යවරයෙකු ඇතුළු 7 දෙනෙකු ඝාතනය කිරීමේ සිද්ධිය සම්බන්ධයෙන් වරද පිළිගත් එල්.ටී.ටී.ඊ සංවිධානයේ හිටපු සාමාජිකයින් 7 දෙනෙකුට වසර 56 බැගින් බරපතල වැඩ සහිත සිර දඩුවම් අද නියම වුණා.\nඅනුරාධපුර විශේෂ මහාධිකරණ විනිසුරු මහේෂ් වීරමන් මෙලෙස දඩුවම් නියම කළේ මන්නාරම - චාවකච්චේරිය - වව්නියාව සහ පුත්තලම යන ප්‍රදේශවල පදිංචි හිටපු එල්.ටී.ටී.ඊ සාමාජිකයින් පිරිසකටයි.\nචෝදනා 8 ක් යටතේ නීතිපතිවරයා විසින් වෙන් වෙන් වශයෙන් මොවුන්ට නඩු පවරා තිබුණා.\nවිමර්ශන කටයුත්තක් සදහා අදාළ වෛද්‍යවරයා ඇතුළු දේශිය සංචාරකයින් 7 දෙනා යමින් සිටි කැබ් රථයට මෙම ක්ලේමෝ බෝම්බය එල්ල කර තිබුණේ 2006 වසරේ මැයි මස 27 වනදායි.",
       "URL": "https://www.hirunews.lk/178283/එල්-ටී-ඊ-7ක්-අවුරුදු-56-බැගින්-ඇතුළට",
       "Category": "Local News",
       "Parent URL": "https://www.hirunews.lk/local-news.php?pageID=4174"
}