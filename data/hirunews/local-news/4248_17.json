{
       "Source": "hirunews",
       "Timestamp": "Saturday, 28 October 2017 - 13:27",
       "Headline": "කෝටි එකහමාරක හෙරොයින් සමඟ පුද්ගලයින් දෙදෙනෙක් අත්අඩංගුවට",
       "News Content": "රුපියල් කෝටි එකහමාරක පමණ වටිනාකමකින් යුතු හෙරොයින් කිලෝග්‍රෑම් 1යි ග්‍රෑම් 669ක හෙරොයින් තොගයක් සමඟ සැකකරුවන් දෙදෙනෙකු වැල්ලවත්ත  ප්‍රදේශයේදි අත්අඩංගුවට ගෙන තිබෙනවා.\nපොලිස් මත්ද්‍රව්‍ය නාශක කාර්යංශය මගින් ඊයේ පස්වරුවේ සිදු කල මෙම වැටලීමේදි 59 හැවිරිදි පාකිස්ථාන ජාතිකයෙකු සහ 51 ක් හැවිරිදි ශ්‍රී ලාංකිකයකු අත්අඩංගුවට ගෙන ඇති බව සදහන්.\nඉතා සුක්ෂම ලෙස පාකිස්ථාන ජාතිකයාගේ ගමන් මල්ලේ සගවා තිබියදි අදාල හෙරොයින් තොගය සොයාගෙන ඇති අතර ඔවුන් ගල්කිස්ස මහේස්ත්‍රාත් අධිකරණයට අද ඉදිරිපත් කර තිබෙනවා.\nඑහිදි ඔවුන් රදවා ගෙන ප්‍රශ්න කිරීමට අධිකරණය අවසර ලබාදුන්නා.\nමේ අතර ත්‍රිරෝද රථයකින් මත්පෙති ප්‍රවාහනය කරමින් සිටි කාන්තාවක් මාදම්පේ පොලීසිය මගින් අද අත්අඩංගුවට ගනු ලැබුවා.\nඇය සන්තකයේ තිබී රුපියල් ලක්ෂ 34 කට ආසන්න වටිනාකමකින් යුතු මත්පෙති තොගයක් සොයාගත් බවයි පොලීසිය සඳහන් කළේ.\nමාදම්පේ, හලාවත සහ මාරවිල ඇතුලූ ප්‍රදේශ කිහිපයක ප්‍රධාන පෙළේ පාසල්වල සිසුන් ඉලක්ක කරගෙන ඇය මෙම ජාවාරම සිදුකරගෙන ගොස් ඇති බව අනාවරණ වී තිබෙනවා.",
       "URL": "https://www.hirunews.lk/174658/කෝටි-එකහමාරක-හෙරොයින්-සමඟ-පුද්ගලයින්-දෙදෙනෙක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4248"
}