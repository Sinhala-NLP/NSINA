{
       "Source": "hirunews",
       "Timestamp": "Wednesday, 06 May 2020 - 21:28",
       "Headline": "තමන්ට අයත් නිවසකින් නීතිවිරෝධී මත්පැන් සමග සැකකරුවෙකු අත්අඩංගුවට ගැනීම ගැන හිටපු මන්ත්‍රී නලින් බණ්ඩාර කතා කරයි (වීඩියෝ)",
       "News Content": "එක්සත් ජාතික පක්ෂ හිටපු පාර්ලිමේන්තු මන්ත්‍රි නලින් බණ්ඩාර මහතාට අයත් කුලියාපිටිය ප්‍රදේශයේ නිවසකින් නීතිවිරෝධී මත්පැන් සමගින් සැකකරුවෙකු අත්අඩංගුවට ගැනීමේ සිද්ධිය සම්බන්ධයෙන් විධිමත් පරීක්ෂණයක් සිදුවන්නේදැයි සැක මතුව ඇති බවට ප්‍රදේශයේ ප්‍රාදේශීය දේශපාලනඥයින් චෝදනා කරනවා.\nමේ අතර, අද පැවති ප්‍රවෘත්ති සාකච්ඡාවකදී හිටපු පාර්ලිමේන්තු මන්ත්‍රී නලින් බණ්ඩාර මහතා සඳහන් කළේ මෙම සිදුවීමට තමන් පැටලවීමේ සූදානමක් පවතින බවයි.\nඑක්සත් ජාතික පක්ෂ හිටපු පාර්ලිමේන්තු මන්ත්‍රී නලින් බණ්ඩාර මහතාට අයත් කුලියාපිටිය - බෝහිංගමුව ප්‍රදේශයේ නිවසක නීතිවිරෝධී මත්පැන් නිෂ්පාදනය සම්බන්ධයෙන් කුලියාපිටිය කොට්ඨාස දූෂණ මර්දන ඒකකය විසින් පුද්ගලයෙකු අත්අඩංගුවට ගනු ලැබුවේ පසුගිය 4 වැනිදායි.\nඅදාළ සිද්ධිය සම්බන්ධයෙන් හිටපු මන්ත්‍රීවරයාගෙන්ද පොලිසිය ඊයේ රාත්‍රියේ ප්‍රකාශයක් සටහන් කරගනු ලැබුවා.\nමෙම සිදුවීම සම්බන්ධයෙන් හිටපු පාර්ලිමේන්තු මන්ත්‍රී නලින් බණ්ඩාර මහතා අද විපක්ෂ නායක කාර්යාලයේ පැවති ප්‍රවෘත්‍ති සාකච්ඡාවකදී අදහස් පළ කළා.",
       "URL": "https://www.hirunews.lk/240219/තමන්ට-අයත්-නිවසකින්-නීතිවිරෝධී-මත්පැන්-සමග-සැකකරුවෙකු-අත්අඩංගුවට-ගැනීම-ගැන-හිටපු-මන්ත්‍රී-නලින්-බණ්ඩාර-කතා-කරයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2749"
}