{
       "Source": "hirunews",
       "Timestamp": "Friday, 03 November 2017 - 10:59",
       "Headline": "පියාගේ වෑන් රථයට යටවී සිව් හැවිරිදි දියණිය මරුට",
       "News Content": "වීරකැටිය - අත්තනයාල ප්‍රදේශයේදී පියා විසින් පැදවූ වෑන් රථයට යටවී කුඩා දරුවෙකු මියගොස් තිබෙනවා.\nමෙලෙස මියගොස් ඇත්තේ ඔහුගේ අවුරුදු 4 ක් වයසැති  දියණිය බවයි පොලීසිය සදහන් කළේ.\nඅද උදෑසන කතරගම බලා පිටත්වීමට සූදානම්ව වෑන් රථය ඉදිරියට ධාවනය කිරීමේදී එම රථය තුළ සිටි දරුවා ඉන් පිටතට වැටී පසුපස රෝදයට යටවී මෙලෙස මියගොස් ඇති බව සදහන්.\nපියා පෞද්ගලික බස් රථ හිමිකරුවෙකු වන අතර ඔහුගේ මැදිහත්වීමෙන් බස් රථ දෙකකින් ගම්වාසීන් පිරිසක් කතරගම වන්දනාවේ රැගෙන යාමට සුදානම් වන අවස්ථාවේ අනතුර සිදුව ඇතැයි සඳහන්.\nවෑන් රථයේ යාමට සුදානමින් සිට ඇත්තේ පවුලේ ඥාතීන් පිරිසයි.",
       "URL": "https://www.hirunews.lk/175160/පියාගේ-වෑන්-රථයට-යටවී-සිව්-හැවිරිදි-දියණිය-මරුට",
       "Category": "Local News",
       "Parent URL": "https://www.hirunews.lk/local-news.php?pageID=4237"
}