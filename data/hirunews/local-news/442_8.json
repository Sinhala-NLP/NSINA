{
       "Source": "hirunews",
       "Timestamp": "Saturday, 01 April 2023 - 7:13",
       "Headline": "නීතිඥවරියක් අභිරහස් ලෙස මරුට",
       "News Content": "පැල්මඩුල්ල බුලත්වැල්ගොඩ නිවසක අභිරහස් ලෙස මියගොස් සිටි නීතිඥවරියකගේ සිරුරක් ඊයේ(31) සොයාගෙන තිබෙනවා.\nමෙලෙස මියගොස් සිටි 40 හැවිරිදි නීතිඥවරියකගේ සිරුර ඇයගේ නිවසේ නිදන කාමරයේ ඇඳ මත තිබී සොයාගත් බව පැල්මඩුල්ල පොලිසිය පවසනවා.\nඇයගේ සැමියා ඊට පෙර දින රාත්‍රියේ සිට නිවසේ සිට නොමැති බවටද, මෙම මරණය සැකසහිත බවද පවුලේ සාමාජිකයින් පැල්මඩුල්ල පොලිසියට දැනුම් දී තිබෙනවා.\nඑමෙන්ම මියගිය නීතිඥවරිය ඊයේ රාත්‍රියේ ජංගම දුරකථනයෙන් පවුලේ අයෙකුට යොමු කර තිබූ කෙටි පණිවුඩයක් සම්බන්ධයෙන් ද පොලිස් පරීක්ෂණ ක්‍රියාත්මකයි.",
       "URL": "https://www.hirunews.lk/331413/නීතිඥවරියක්-අභිරහස්-ලෙස-මරුට",
       "Category": "Local News",
       "Parent URL": "https://www.hirunews.lk/local-news.php?pageID=442"
}