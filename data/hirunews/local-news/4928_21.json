{
       "Source": "hirunews",
       "Timestamp": "Wednesday, 10 August 2016 - 14:00",
       "Headline": "C.S.N නාලිකාවට නීතිවිරෝධීව ලැබුණු මිලියන 157 රාජසන්තක කෙරේ",
       "News Content": "C.S.N නාලිකාවට නීතිවිරෝධීව ආයෝජන කර තිබූ රුපියල් මිලියන 157 යි දශම 5 ක මුදලක් ශ්‍රී ලංකා මහබැංකුවේ තැන්පත් කිරීමට කඩුවෙල මහේස්ත්‍රාත් අධිකරණයෙන් අද දිනයේ අවසර ලැබී ඇති බව සම කැබිනට් ප්‍රකාශක අමාත්‍ය රාජිත සේනාරත්න ප්‍රකාශ කළා.\nරජයේ ප්‍රවෘත්ති දෙපාර්තමේන්තුවේ පැවති කැබිනට් තීරණ දැනුම්දීමේ මාධ්‍ය හමුවේදී අමාත්‍යවරයා කියා සිටියේ හිටපු අමාත්‍ය බැසිල් රාජපක්ෂට අයිති බවට පැවසෙන කඩුවෙල සහ මාතර බ්‍රවුන්සිල් හි පිහිටි ඉඩම් රජයට පවරා ගැනීමට ද තීරණය කර ඇති බවයි.\nඒ අනුව,  කඩුවෙල ඉඩමේ පොලිස් පුහුණු මධ්‍යස්ථානයක් සහ මාතර ඉඩමේ සංචාරක පුහුණු මධ්‍යස්ථානයක් ඇති කිරීමට රජය තීරණය කර තිබෙන බව අමාත්‍යවරයා එහිදී වැඩිදුරටත් කියාසිටියා.",
       "URL": "https://www.hirunews.lk/140292/c-s-n-නාලිකාවට-නීතිවිරෝධීව-ලැබුණු-මිලියන-157-රාජසන්තක-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=4928"
}