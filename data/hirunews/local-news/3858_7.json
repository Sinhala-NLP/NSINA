{
       "Source": "hirunews",
       "Timestamp": "Monday, 09 July 2018 - 10:03",
       "Headline": "රිවෝල්වරයක් සමග තුන්දෙනෙකු අත්අඩංගුවට",
       "News Content": "විදේශීය රටක නිෂ්පාදිත රිවෝල්වරයක් සමග සැකකරුවන් තුන්දෙනෙකු පොලීසිය අත්අඩංගුවට ගෙන තිබෙනවා.\nකැළණිය කොට්ඨාශ නීති බලගැන්වීමේ ඒකකයේ නිලධාරින්ට ලද තොරතුරකට අනුව කඩවත - එඬේරමුල්ල ප්‍රදේශයේ අදාළ වැටලීම සිදු කළ බවයි පොලීසිය සදහන් කළේ.\nසැකකරුවන් සන්තකයේ තිබී රිවෝල්වරයට අමතරව ජීව උණ්ඩ 05 ක්, හෙරොයින් ග්‍රෑම් 18 යි මිලිග්‍රෑම් 860 ක්, රුපියල් එක්ලක්ෂ 25,000 ක්, ජංගම දුරකථන 05 ක් සහ කුඩා ඉලෙක්ට්‍රොනික් තරාදියක් ද අත්අඩංගුවට ගැනුනා.\nසැකකරුවන් 30 ත් 32 වයස් සීමාවන්වල පසුවන කඩවත සහ වත්තල ප්‍රදේශවල පදිංචිකරුවන්.",
       "URL": "https://www.hirunews.lk/194807/රිවෝල්වරයක්-සමග-තුන්දෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3858"
}