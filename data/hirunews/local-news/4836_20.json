{
       "Source": "hirunews",
       "Timestamp": "Saturday, 15 October 2016 - 10:06",
       "Headline": "Update:- පුත්තලමේ ඝාතනයට හේතුව යතුරුපැදියක්",
       "News Content": "පුත්තලම - පාලවිය - කරඹ - උලුක්කාපල්ලම ප්‍රදේශයේදී ඊයේ රාත්‍රියේ තියුණු ආයුධයකින් පහරදී තරුණයෙකු ඝාතනය කිරීමට හේතුව යතුරුපැදියක් සම්බන්ධයෙන් වූ ආරවුලක් බව හෙළිවී තිබෙනවා.\nපොලීසිය සඳහන් කළේ මියගිය පුද්ගලයාගේ සහෝදරයෙකු මෙම ඝාතනයට සම්බන්ධ පුද්ගලයාගේ යතුරුපැදියක් මීට දින කිහිපයකට පෙර රැගෙන ගොස් ඇති බවයි.\nකෙසේ වෙතත් ඔහු එය යළි ලබාදීමට ප්‍රමාදවීම හේතුවෙන් දෙපාර්ශවය අතර පසුගියදා ගැටුමක් ඇතිවී තිබෙනවා.\nඊයේ රාත්‍රියේදීද දෙපාර්ශවය අතර බහින්බස්වීමක් සිදුවී ඇති අතර, අනතුරුවයි මෙලෙස තියුණු ආයුධයකින් පහරදී මෙම තරුණයා ඝාතනය කර ඇත්තේ.\nපොලීසිය සඳහන් කළේ මෙම ඝාතනය සඳහා පුද්ගලයින් තුන්දෙනෙකු පැමිණ ඇති බවයි.\nමෙලෙස මියගොස් ඇත්තේ වයස අවුරුදු 28 ක් පමණ වන උලුක්කාපල්ලම ප්‍රදේශයේ පදිංචි තරුණයෙක්.\nසැකකරුවන් අත්අඩංගුවට ගැනීම සඳහා පුත්තලම පොලීසිය මෙහෙයුමක් ආරම්භ කර තිබෙනවා.\nපොලීසිය සඳහන් කළේ ඝාතනයට සම්බන්ධ පුද්ගලයින් මේ වනවිට ප්‍රදේශයෙන් පලාගොස් ඇති බවයි.\nUpdate-Saturday, October 15, 2016 12.25\n------------------------------------------------------------\nපුත්තලම - පාලවිය - කරඹ - උලුක්කාපල්ලම ප්‍රදේශයේදී තියුණු ආයුධයකින් පහරදී පුද්ගලයෙකු ඊයේ රාත්‍රියේ ඝාතනය කර තිබෙනවා.\nපුත්තලම පොලීසිය සඳහන් කළේ පුද්ගලික ආරවුලක් මත මෙම ඝාතනය සිදුකර ඇති බවයි.\nඝාතනයට පුද්ගලයින් තුන්දෙනෙකු සම්බන්ධ වී ඇති බවද පොලීසිය සඳහන් කළා.\nමෙලෙස මියගොස් ඇත්තේ වයස අවුරුදු 28 ක් පමණ වන උලුක්කාපල්ලම ප්‍රදේශයේ පදිංචි තරුණයෙක්.\nසැකකරුවන් සොයා පුත්තලම පොලීසිය මෙහෙයුමක් ආරම්භ කර තිබෙනවා.",
       "URL": "https://www.hirunews.lk/145270/update-පුත්තලමේ-ඝාතනයට-හේතුව-යතුරුපැදියක්",
       "Category": "Local News",
       "Parent URL": "https://www.hirunews.lk/local-news.php?pageID=4836"
}