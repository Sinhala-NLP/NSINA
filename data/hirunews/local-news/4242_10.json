{
       "Source": "hirunews",
       "Timestamp": "Wednesday, 01 November 2017 - 8:00",
       "Headline": "නිවිතිගල ප්‍රදේශයේ නිවසකින් සැක කටයුතු ලෙස මියගිය තරුණයකුගේ සිරුරක් සොයා ගැනේ (ඡායාරූප)",
       "News Content": "නිවිතිගල, උඩදෙල්වල ප්‍රදේශයේ නිවසක් තුල සැක කටයුතු ලෙස මිය ගොස් සිටි තරුණයෙකුගේ මළ සිරුරක් ඊයේ පෙරවරුවේ හමුව තිබෙනවා.\nපෙර දින රාත්‍රියේ නින්දට ගිය තම පුත්‍රයා පසුදින උදෑසන බලනවිට බිම වැටි මියගොස් බවට මියගිය තරුණයාගේ පියා විසින් නිවිතිගල පොලිසිය වෙත කළ දැනුම් දී තිබෙනවා.\nඑම දැනුම් දීමෙන අනතුරුව පොලිසිය පැමිණ පරීක්ෂණ ආරම්භ කර ඇති අතර එහිදි මිය ගිය  තරුණයා භාවිත කළ ජංගම දුරකථනය පුපුරා ගොස් තිබියදී සොයාගත් බවයි වාර්තා වන්නේ.\nමෙය අකුණු සැර වැදිමකින් සිදුවු මරණයක් බවට පොලිසිය සැක පල කරන අතර සිද්ධිය සම්බන්ධයෙන්  නිවිතිගල පොලිසිය සහ රත්නපුර අපරාධ පරික්ෂණාගාර නිළධාරින් පරික්ෂණ ආරම්භ කර තිබෙනවා.\nඅදාල තරුණය සහ ඔහුගේ පියා මෙම නිවසේ ජීවත්ව ඇති බවයි අප වාර්තාකරු සඳහන් කළේ.\nඡායාරූප - පැල්මඩුල්ල, ජී.ඒ.එස්.ගමඇතිගේ",
       "URL": "https://www.hirunews.lk/174944/නිවිතිගල-ප්‍රදේශයේ-නිවසකින්-සැක-කටයුතු-ලෙස-මියගිය-තරුණයකුගේ-සිරුරක්-සොයා-ගැනේ-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4242"
}