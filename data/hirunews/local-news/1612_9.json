{
       "Source": "hirunews",
       "Timestamp": "Friday, 22 October 2021 - 18:49",
       "Headline": "ඉන්ධන මිල ඉහළ දැමීමට සිදුවන බව සංස්ථාවත් කියයි - අදත් පිරවුම්හල් අසල දිගු පෝලිම් (වීඩියෝ)",
       "News Content": "ලංකා අයි.ඕ.සී සමාගම ඉන්ධන මිල ඉහළ දැමීමත් සමඟ තමන්ට ඉන්ධන මිල ඉහළ දැමීමට සිදුවන බව ලංකා ඛනිජ තෙල් නීතිගත සංස්ථාවේ සභාපති සුමිත් විජේසිංහ පවසනවා.\nහිරු ප්‍රවෘත්ති අංශයට අදහස් දක්වමින් ඔහු කියා සිටියේ රුපියල් 5ක මිල වැඩිවීමක් තම සංස්ථාවට ප්‍රමාණවත් නොවන බවයි.\nමේ අතර, ඊයේ මධ්‍යම රාත්‍රියේ සිට පෙට්‍රල් සහ ඩීසල් මිල ඉහළ නැංවීමත් සමඟ ඛනිජ තෙල් නීතිගත සංස්ථාවට අයත් සිපෙට්කෝ ඉන්ධන පිරවුම්හල් අසළ අද දිනයේ දිගු පෝලිම් දක්නට ලැබුණා.\nඇතැම් පිරවුම්හල්වල පෙට්‍රල් නොමැති බවට පුවරු ප්‍රදර්ශනය කර තිබූ බවයි අප වාර්තාකරුවන් සඳහන් කළේ.\nඔක්ටේන් 92 වර්ගයේ පෙට්‍රල් ලීටරයක මිල රුපියල් 05 කින් ද,  ලංකා ඔටෝ ඩීසල් ලීටරයක මිල රුපියල් 05 කින් ද ලංකා අයි.ඕ.සී සමාගම ඊයේ ඉහළ  දමනු ලැබුවා.\nමේ අතර, අයි.ඕ.සී. මිලට සමගාමීව සිපෙට්කෝ මිල ද වැඩි වීමක් සිදුනොකළ හොත් ඉන්ධන බෙදා හැරීම අත්හිටුවමින් වෘත්තීය ක්‍රියාමාර්ගයකට අවතීරණ වන බව ලංකා අයි.ඕ.සී බෙදුම්කරුවන්ගේ සංගමයේ සභාපති, කෝසල විදානාරච්චි හිරු ප්‍රවෘත්ති අංශය සමඟ සම්මුඛ සාකච්ඡාවකට එක්වෙමින් සඳහන් කළා.",
       "URL": "https://www.hirunews.lk/285767/ඉන්ධන-මිල-ඉහළ-දැමීමට-සිදුවන-බව-සංස්ථාවත්-කියයි-අදත්-පිරවුම්හල්-අසල-දිගු-පෝලිම්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1612"
}