{
       "Source": "hirunews",
       "Timestamp": "Tuesday, 04 April 2023 - 11:21",
       "Headline": "ඕස්ට්‍රේලියාවත් ටික්ටොක් තහනමට සැරසෙයි",
       "News Content": "ඕස්ට්‍රේලියානු රජයේ කටයුතු හා සම්බන්ධ වන දුරකථනවල ටික්ටොක් යෙදවුම තහනම් කිරීමට තීරණය කර තිබෙනවා.\nඅද (04) දිනයේ දී ඒ සම්බන්ධයෙන් ඕස්ට්‍රේලියානු රජය නිල නිවේදනයක් නිකුත් කරනු ඇති බවයි විදෙස් වාර්තා සඳහන් කළේ.\nමේ වන විට බි්‍රතාන්‍ය, නවසීලන්තය, කැනඩාව සහ ඇමරිකාව ටික්ටොක් යෙදවුම සඳහා තහනමක් පනවා ඇති අතර ඒ අනුව ටික්ටොක් තහනම් කරනු ලබන 05 වන රට බවට ඕස්ට්‍රේලියාව පත්වනු ඇති.\nචීන හිමිකාරිත්වය සහිත ටික්ටොක් යෙදවුම හරහා සිය රටවල සංවේදි තොරතුරු චීනයේ ආරක්ෂක අංශ මගින් ලබාගැනීමට පවතින අවධානම හේතුවෙනුයි එම යෙදවුම තහනම් කිරීමට අදාළ රටවල් තීරණය කර ඇත්තේ.",
       "URL": "https://www.hirunews.lk/331680/ඕස්ට්‍රේලියාවත්-ටික්ටොක්-තහනමට-සැරසෙයි",
       "Category": "Local News",
       "Parent URL": "https://www.hirunews.lk/local-news.php?pageID=435"
}