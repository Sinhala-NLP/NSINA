{
       "Source": "hirunews",
       "Timestamp": "Saturday, 22 February 2020 - 13:25",
       "Headline": "අගමැති දළදා සමිඳුන් වැඳ පුඳා ගනී",
       "News Content": "අග්‍රාමාත්‍ය මහින්ද රාජපක්ෂ අද පෙරවරුවේ මහනුවර ශ්‍රී දළදා මාළිගාවට පැමිණ දළදා සමිඳුන් වැද පුදාගෙන ආශිර්වාද ලබා ගත්තා.\nඅනතුරුව අග්‍රාමාත්‍යවරයා මල්වතු විහාරයට පැමිණ මහනායක අතිපූජ්‍ය තිබ්බටුවාවේ ශ්‍රී සුමංගල නාහිමියන් බැහැදැක ආශිර්වාද ලබා ගත් බවයි අප වාර්තාකරු සදහන් කළේ.\nඑසේම අග්‍රාමාත්‍යවරයා මේ වන විට අස්ගිරි මහා විහාරයට පැමිණ ඇති අතර, එහිදී අස්ගිරි මහනායක අතිපූජ්‍ය වරකාගොඩ ශ්‍රී ඥානරතන නාහිමියන් බැහැදැක ආශිර්වාද ලබා ගැනීමට ද නියමිතව තිබෙනවා.\nමේ අතර, ජනාධිපති ගෝඨාභය රාජපක්ෂ ගෙන යන වැඩපිළිවෙල ඉදිරියට ක්‍රියාත්මක කිරීම සඳහා ශක්තිමත් ආණ්ඩුවක් පත් කරගැනීම අවශ්‍ය වන බව අස්ගිරි පාර්ශවයේ අනුනායක පූජ්‍ය ආණමඩුවේ ධම්මදස්සි හිමියන් ප්‍රකාශ කළා.\nඋන්වහන්සේ මේ බව සඳහන් කළේ මහනුවර - හාරිස්පත්තුව ප්‍රදේශයේ ඊයේ පැවති උත්සවයකට එක්වෙමින්.",
       "URL": "https://www.hirunews.lk/234991/අගමැති-දළදා-සමිඳුන්-වැඳ-පුඳා-ගනී",
       "Category": "Local News",
       "Parent URL": "https://www.hirunews.lk/local-news.php?pageID=2888"
}