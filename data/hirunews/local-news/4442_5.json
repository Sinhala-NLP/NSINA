{
       "Source": "hirunews",
       "Timestamp": "Sunday, 02 July 2017 - 18:50",
       "Headline": "ඒකාබද්ධ විපක්ෂය ව්‍යවස්ථා වර්ජනයක",
       "News Content": "මැතිවරණයක් පවත්වන තුරු නව ව්‍යවස්ථාව සඳහා යෝජනා ඉදිරිපත් කිරීමේ කටයුතුවලින් ඉවත් වීමට ඒකාබද්ධ විපක්ෂය තීරණයක් ගන්නා බව හිටපු ජනාධිපති මහින්ද රාජපක්ෂ පවසනවා.\nඔහු මේ බව කියා සිටියේ මොණරාගල ඊයේ පැවැති ජන හමුවකට එක්වෙමින්.\nමේ අතර, අතුරුදන් කරවීම්වලට එරෙහි ජාත්‍යන්තර ප්‍රඥප්තිය ශ්‍රී ලංකාව තුළ බලාත්මක කිරීම සඳහා පනත් කෙටුම්පතක් ගැසට් කර ඇති බව හිටපු ජනාධිපති මහින්ද රාජපක්ෂ පවසනවා.\nමෙම නව කෙටුම්පතින් සිදුවන්නේ මෙරට රණවිරුවන් විදේශීය රටවල අධිකරණවලට සහ ජාත්‍යන්තර අපරාධ අධිකරණවලට පාවාදීමක් බවයි නිවේදනයක් නිකුත් කරමින් ඔහු සඳහන් කළේ.",
       "URL": "https://www.hirunews.lk/164923/ඒකාබද්ධ-විපක්ෂය-ව්‍යවස්ථා-වර්ජනයක",
       "Category": "Local News",
       "Parent URL": "https://www.hirunews.lk/local-news.php?pageID=4442"
}