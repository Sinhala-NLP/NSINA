{
       "Source": "hirunews",
       "Timestamp": "Monday, 29 January 2018 - 16:23",
       "Headline": "භූමි තෙල් ගැටළු ඇත්නම්, දැනුම් දෙන්න",
       "News Content": "අවභාවිතය නිසා පාරිභෝගිකයින්ට භූමි තෙල් නිකුත් කිරීම සීමා කිරීම හේතුවෙන් ඇති වූ ධීවර යාත්‍රාවලට භූමි තෙල් නිකුත් කිරීමේ ගැටළු මේ වන විට විසදා ඇති බව ධීවර හා ජලජ සම්පත් සංවර්ධන අමාත්‍යාංශය පවසනවා.\nමීට අදාළව හම්බන්තොට දිස්ත්‍රික්කයේ ධීවරයින් පිරිසක් විෂය භාර අමාත්‍ය මහින්ද අමරවීර හට කරුණු පැහැදිලි කර ඇති අතර, ඒ සම්බන්ධයෙන් පසුව අමාත්‍යවරයා බලධාරීන් සමඟ සාකච්ඡා කර තිබෙනවා.\nඑහිදී එකඟත්වයක් ඇති වී තිබෙන්නේ සීමාවකින් තොරව ධීවරයින් සඳහා භූමි තෙල් ලබාදීමටයි.\nඒ අනුව කිසියම් ප්‍රදේශයක ධීවර ප්‍රජාවට තවදුරටත් භූමි තෙල් සපයා ගැනීමේ ගැටළුවලට මුහුණ දෙන්නේ නම්, වහාම දැනුම් දෙන ලෙසටයි ධීවර හා ජලජ සම්පත් සංවර්ධන අමාත්‍යාංශය නිවේදනය කළේ.",
       "URL": "https://www.hirunews.lk/182337/භූමි-තෙල්-ගැටළු-ඇත්නම්-දැනුම්-දෙන්න",
       "Category": "Local News",
       "Parent URL": "https://www.hirunews.lk/local-news.php?pageID=4103"
}