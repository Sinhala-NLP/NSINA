{
       "Source": "hirunews",
       "Timestamp": "Sunday, 25 November 2018 - 10:33",
       "Headline": "එකම දුම්රිය දෙවරක් පීලි පනී",
       "News Content": "රොසැල්ල සහ හැටන් දුම්රිය ස්ථාන අතරදී දුම්රියක් පීලි පැනීමෙන් උඩරට මාර්ගයේ දුම්රිය ගමනාගමනයට බාධා මතුවී තිබෙනවා.\nහැටන් සිට කොළඹ දක්වා ධාවනය වූ සේවා සපයන දුම්රියක් මෙලෙස පීලි පැන ඇති බවයි අප වාර්තාකරු සඳහන් කළේ.\nඅද උදෑසන 7.45 ට පමණ සේවා සපයන දුම්රියක දොඹකරයක් මෙලෙස පීලි පැනීමට ලක්ව ඇති අතර එය ඊයේ රාත්‍රී 7 ට පමණ හැටන් දුම්රිය ස්ථානය අසලදී ද එය පීලි පැනීමකට ලක්වුනා.\nකෙසේවෙතත් එය ඊයේ රාත්‍රී 12 පමණ වන විට යළිත් පීලිගත කර තිබුනා.\nඋඩරට මාර්ගයේ නඩත්තු කටයුතු කිහිපයක් සඳහා මෙම සේවා දුම්රිය කොළඹ සිට තලවකැලේ ප්‍රදේශයට රැගෙන ගොස් තිබු අතර එම කටයුතු අවසන් කර යළිත් කොළඹ දක්වා ධාවනය වෙමින් තිබෙන අතරතුරදීයි මෙලෙස අවස්ථා දෙකකදී පීලි පැන ඇත්තේ.\nඅප වාර්තාකරු සඳහන් කළේ මේවන විට දුම්රිය පීලිගත කිරීමේ කටයුතු සිදුවන බවයි.",
       "URL": "https://www.hirunews.lk/204872/එකම-දුම්රිය-දෙවරක්-පීලි-පනී",
       "Category": "Local News",
       "Parent URL": "https://www.hirunews.lk/local-news.php?pageID=3635"
}