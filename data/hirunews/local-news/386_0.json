{
       "Source": "hirunews",
       "Timestamp": "Thursday, 27 April 2023 - 22:21",
       "Headline": "දකුණු ආසියාවේ පැරණිතම බාලදක්ෂ ගවේෂණ තරගාවලිය අප්‍රේල් 30- හන්තානේ දී",
       "News Content": "දකුණු ආසියාවේ පැරණිතම බාලදක්ෂ ගවේෂණ තරගාවලිය ලෙස සැලකෙන ජේ. ජේ. පී. දෙහිගම අනුස්මරණ ගවේෂණ තරගාවලිය මෙවරත් පැවැත්වීමට කටයුතු සූදානම් කර තිබෙනවා.\nඒ අප්‍රේල් මස 30 වැනිදා, හන්තාන කඳු පරිශ්‍රයේදී යි.\nමෙම වන පියස් ගවේෂණ චාරිකාව මහනුවර කිංස්වුඩ් විද්‍යාලයේ බාලදක්ෂයින් විසින් සංවිධානය කරනු ලබනවා.\nඅඛණ්ඩව තිස් පස් වසරක සිට දරුවන් මානසික ඒකාකාරීත්වයෙන් මිදීම සඳහා මෙම වැඩසටහන සංවිධානය කරනු ලබන බවයි වාර්තා වන්නේ.\nමෙම බාලදක්ෂ ගවේෂණය වෙනුවෙන් දිවයිනේ සිව්දෙසින් බාලදක්ෂ බාලදක්ෂිකාවන් එක්වීම ද විශේෂත්වයක්.\nහන්තාන කන්ද ගවේෂණයට අමතරව එළිමහන් ක්‍රියාකාරකම් රැසක් ද මනා සෞඛ්‍යාරක්ෂිතව සහ ආරක්ෂිතව මෙම ගවේෂකයින් විසින් සිදු කිරීමට නියමිතයි.",
       "URL": "https://www.hirunews.lk/333634/දකුණු-ආසියාවේ-පැරණිතම-බාලදක්ෂ-ගවේෂණ-තරගාවලිය-අප්‍රේල්-30-හන්තානේ-දී",
       "Category": "Local News",
       "Parent URL": "https://www.hirunews.lk/local-news.php?pageID=386"
}