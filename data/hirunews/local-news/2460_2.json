{
       "Source": "hirunews",
       "Timestamp": "Saturday, 12 September 2020 - 12:50",
       "Headline": "FCIDය සිදුකළ විමර්ශන බල රහිත බවට ප්‍රකාශයක් (වීඩියෝ)",
       "News Content": "මූල්‍ය අපරාධ විමර්ශන කොට්ඨාසය හෙවත් FCIDය සිදුකළ විමර්ශන මෙන්ම එම ආයතනය ගනු ලැබූ තීන්දු තීරණ නීතිය ඉදිරියේ ශුන්‍ය හා බල රහිත බව දේශපාලන පළිගැනීම් සම්බන්ධයෙන් සොයා බලන ජනාධිපති කොමිෂන් සභාව ප්‍රකාශ කළා.\nඒ, දිවිනැගුම සංවර්ධන දෙපාර්තමේන්තුවේ හිටපු අතිරේක අධ්‍යක්ෂ ජනරාල් බන්දුල තිලකසිරි මහතා ඊයේ කොමිසමට කළ කරුණු දැක්වීමේදීයි.\nදේශපාලන පළිගැනීම් සම්බන්ධයෙන් සොයාබලන ජනාධිපති කොමිසම සාක්ෂිකරුගෙන්  විමසා සිටියේ පොලිස් ආඥා පනත අනුව පොලිස්පතිවරයාට FCID ය වැනි විශේෂ පොලිස් කොට්ඨාශයක් පත් කිරීමේ හැකියාව තිබේද යන්නයි.\nපොලිස් ආඥා පනතේ 55 වැනි  වගන්තිය අනුව එසේ කළ නොහැකි බව සාක්ෂිකරු පැවසුවා.",
       "URL": "https://www.hirunews.lk/250024/fcidය-සිදුකළ-විමර්ශන-බල-රහිත-බවට-ප්‍රකාශයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2460"
}