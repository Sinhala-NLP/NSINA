{
       "Source": "hirunews",
       "Timestamp": "Sunday, 13 August 2023 - 17:49",
       "Headline": "ශ්‍රී ලාංකික සරණාගතයෙකු ඕස්ට්‍රේලියාවේ කිලෝමීටර 1000ක් පයින් යයි",
       "News Content": "වීසා නොමැතිව ඕස්ට්‍රේලියාවේ රැදී සිටින ශ්‍රී ලාංකික සරණාගතයෙකු කිලෝමීටර 1000ක දුරක් පා ගමනයේ නිරත වීමේ පුවතක් විදෙස් මාධ්‍ය වාර්තා කර තිබෙනවා.\nකිසිදු පැහැදිලි කිරීමකින් තොරව ඕස්ට්‍රේලියානු රජය විසින් ඔහුගේ වීසා අවලංගු කර මේ වන විට දශකයකට ආසන්න බව සඳහන්.\nඕස්ට්‍රේලියාවේ කැම්බරාහී දරුණු සරණාගත විරෝධී ප්‍රතිපත්ති වලට එරෙහිව බලපෑම් කිරීමේ අරමුණින් ඔහු මෙලෙස පා ගමනක නිරතව ඇති බවයි විදෙස් වාර්තා පෙන්වා දෙන්නේ.\nඕස්ට්‍රේලියානු අග්‍රාමාත්‍ය ඇන්තනී ඇල්බනීස් හමු වී සරණාගතයින් මුහුණපා සිටින දුක්ඛිත තත්ත්වය ප්‍රකාශ කිරීම සඳහා ඔහු කිලෝමීටර 1000ක දුරක් මෙලෙස ගමන් කර ඇත්තේ දින 3 ක් තිස්සේ බව සඳහන්.\nවීසා නොමැතිව රැකියාවක නිරත වීමට හෝ නොමිලේ වෛද්‍ය සේවාවන් ලබා ගැනීමට ද නොහැකි තත්ත්වයක් පවතින බවයි විදෙස් වාර්තා සඳහන් කළේ.",
       "URL": "https://www.hirunews.lk/344697/ශ්‍රී-ලාංකික-සරණාගතයෙකු-ඕස්ට්‍රේලියාවේ-කිලෝමීටර-1000ක්-පයින්-යයි",
       "Category": "Local News",
       "Parent URL": "https://www.hirunews.lk/local-news.php?pageID=101"
}