{
       "Source": "hirunews",
       "Timestamp": "Wednesday, 27 January 2016 - 17:01",
       "Headline": "දුම්රිය මාර්ගයට වැටෙන්නට ගසක් කැපූ දෙදෙනෙකු අත්අඩංගුවට",
       "News Content": "කොළඹ - කොටුවේ සිට බදුල්ල බලා ධාවනය වූ පොඩි මැණිකේ දුම්රියට හානි කරමින් විශාල ගසක් දුම්රිය මාර්ගයට කපා දැමූ පුද්ගලයන් දෙදෙනෙකු හැටන් පොලීසිය අත්අඩංගුවට ගෙන තිබෙනවා.\nරොසැල්ල සහ හැටන් දුම්රිය ස්ථාන අතර ප්‍රදේශයේදී මෙම ගස කඩාවැටීමෙන් දුම්රිය එන්ජිමටද සුළු හානි සිදුවුණා.\nගස ඉවත් කරන තුරු දුම්රිය ධාවන කටයුතුද ප්‍රමාද වූ බවයි එම ස්ථානයට ගිය හිරු වාර්තාකරු ප්‍රකාශ කළේ.",
       "URL": "https://www.hirunews.lk/124867/දුම්රිය-මාර්ගයට-වැටෙන්නට-ගසක්-කැපූ-දෙදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=5193"
}