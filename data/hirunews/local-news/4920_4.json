{
       "Source": "hirunews",
       "Timestamp": "Tuesday, 16 August 2016 - 19:19",
       "Headline": "හෙලෝකෝප් සිද්ධියකට තරුණියක රිමාන්ඩ්",
       "News Content": "පාර්ලිමේන්තු මන්ත්‍රී නාමල් රාජපක්ෂට චෝදනා එල්ලවූ  හෙලෝ කෝප් නමැති සමාගමේ රුපියල් මිලියන 125ක කොටස් සැක කටයුතු ලෙස මිලදී ගැනිමේ සිද්ධිය සම්බන්ධයෙන් අද තරුණියක රක්ෂිත බන්ධනාගාර ගතකර තිබෙනවා.\nඇය මන්ත්‍රීවරයාට අයත් යැයි කියන ගවර්ස් කෝපරේෂන් පෞද්ගලික සමාගමේ සහ හෙලෝ කෝප් සමාගමේ අධ්‍යක්‍ෂවරියක ලෙස කටයුතු කර ඇති බවයි හිරු අධිකරණ වාර්තාකරුවන් සඳහන් කළේ.\nපොලිස් මූල්‍ය අපරාධ කොට්ඨාශය විසින් අත්අඩංගුවට ගෙන ඉදිරිපත් කළ සැකකාරියද මේ මස 22 වනදා දක්වා රක්ෂිත බන්ධනාගාර ගතකර ඇති බව සඳහන්.\nමෙම සිද්ධියට අදාළව රක්ෂිත බන්ධනාගාර ගතකර සිටින පාර්ලිමේන්තු මන්ත්‍රී නාමල් රාජපක්ෂගේ සුවදුක් විමසීම සඳහා අද දිනයේත් හිටපු ජනාධිපති මහින්ද රාජපක්ෂ ඇතුලූ ඒකාබද්ධ විපක්ෂයේ මන්ත්‍රීවරුන් කිහිපදෙනෙකු පැමිණ සිටියා.",
       "URL": "https://www.hirunews.lk/140783/හෙලෝකෝප්-සිද්ධියකට-තරුණියක-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=4920"
}