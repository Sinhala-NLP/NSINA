{
       "Source": "hirunews",
       "Timestamp": "Friday, 16 June 2017 - 13:19",
       "Headline": "මාධ්‍යවේදියාට බැණ, තර්ජනය කිරීම ගැන ඇමති ජෝන් කණගාටුවෙන්",
       "News Content": "කඳානේ පිහිටි සිය නිවසේදී පසුගියදා මාධ්‍යවේදියෙකුට බැණ වැදීමේ සිද්ධිය සම්බන්ධයෙන් තමන් කණගාටු වන බව සංචාරක සංවර්ධන හා ක්‍රිස්තියානි කටයුතු පිළිබඳ අමාත්‍ය ජෝන් අමරතුංග ප්‍රකාශ කරනවා.\nපසුගිය 8 වන දා මුතුරාජවෙල ප්‍රදේශයට කසල බැහැර කිරිම සම්බන්ධයෙන් අමාත්‍ය ජෝන් අමරතුංගට අයත්  කදානේ පිහිටි එක්සත් ජාතික පක්ෂ කාර්යාලයේ පැවැති සාකච්ඡාවක් ආවරණය කිරීමට ගිය හිරු මාධ්‍යවේදී බෙනට් ෆර්ඩිනෑන්ඩස්ට අමාත්‍යවරයා පරුෂ වචනයෙන් බැන තර්ජනය කර පහරදීමට තැත් කළා.\nකෙසේ වෙතත් එම සිදුවීම සම්බන්ධයෙන් අද පෙරවරුවේ සිරිකොත එක්සත් ජාතික පක්ෂ මූලස්ථානයේ අද පැවති මාධ්‍ය හමුවේදී  අමාත්‍ය ජෝන්  අමරතුංග අදහස් පළ කරමින් කියා සිටියේ එම සිදුවීම සම්බන්ධයෙන් තමන් කණගාටුවට පත්වන බවයි.",
       "URL": "https://www.hirunews.lk/163694/මාධ්‍යවේදියාට-බැණ-තර්ජනය-කිරීම-ගැන-ඇමති-ජෝන්-කණගාටුවෙන්",
       "Category": "Local News",
       "Parent URL": "https://www.hirunews.lk/local-news.php?pageID=4467"
}