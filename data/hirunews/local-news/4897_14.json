{
       "Source": "hirunews",
       "Timestamp": "Thursday, 01 September 2016 - 19:34",
       "Headline": "මුදල් වෙනුවෙන් කල සත්ව හිංසනය",
       "News Content": "වන සතුන් නිදහස් පරිසරයක් තුළ ජීවත්වනු දැකීම පරිසරයට ඇලුම් කරන ලොකු කුඩා කාගේත් බලාපොරොත්තුවයි.\nඑහෙත් හිරු සී.අයි.ඒ දුරකතන අංකයට පසුගියදා ලැබුණු තොරතුකින් කියැවුණේ ගාල්ල - අහංගම ප්‍රදේශයේ සංචාරක හෝටලයක් තුළ නීතිවිරෝධී අයුරින් වන සතුන් රැසක් කූඩු කරගෙන ඇති බවයි.\nවිදෙස් සංචාරකයින්ගේ ආකාර්ශනය අදාළ හෝටලය වෙත ලබා ගැනීමේ අරමුණින් වන සතුන් ප්‍රදර්ශනයේ තබා තිබුණා.\nඇතැම් සංචාරකයින් මෙරට ආරක්ෂිත සත්වයෙකු ලෙස නම් කර ඇති තාරුකා ඉබ්බන්ට හිරහැර වන පරිදි ඔවුන්ගේ කටුව මත නැගී ඡායාරූප ගන්නා අප වෙත තොරතුරු වාර්තාවුණා.\nසංචාරක මඟ පෙන්වන්නෙකු ලෙස හිරු සී.අයි.ඒ කණ්ඩායමේ සාමාජිකයෙකු මෙම සුවිසල් හෝටල් පරිශ්‍රයට ඇතුළු වූයේ අදාල සිදුවීම් නිරීක්ෂණය කිරීම සඳහායි.\nඑහිදී දැක ගැනීමට ලැබුණු සංවේදීතම කරුණ වූයේ කිරිබොන වයසේ පසුවන දඬුලේන් පැටවෙකු තම මවගෙන් වෙන්කොට වෙනම කූඩු කර ඇති අන්දමයි.",
       "URL": "https://www.hirunews.lk/142018/මුදල්-වෙනුවෙන්-කල-සත්ව-හිංසනය",
       "Category": "Local News",
       "Parent URL": "https://www.hirunews.lk/local-news.php?pageID=4897"
}