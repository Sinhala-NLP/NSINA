{
       "Source": "hirunews",
       "Timestamp": "Tuesday, 20 December 2016 - 12:32",
       "Headline": "අතරමංවූ පිරිසක් නිසා රක්ෂිතයකට ඇතුළුවීම තහනම් කරයි",
       "News Content": "වනජිවි සංරක්ෂණ දෙපාර්තමේන්තුවට අයත් සමනළ ස්වභාවික රක්ෂිතයට අනවසරෙන් ඇතුලුවන පුද්ගලයන්ට ඉදිරියේදි දැඩි නිතිමය පියවර ගැනිමට කටයුතු කරන බව නල්ලතන්නිය වනජිවි කාර්යාලයේ නිළධාරින් පවසනවා.\nපසුගිය සතියේ එම දෙපාර්තමේන්තුවට අයත් ස්වප්තක්‍යයා රක්ෂිතයේ සැරි සරන කුරු අලින් නැරඹීමට ගොස් පස්දෙනෙකුගෙන් යුතු කණ්ඩායමක් රක්‍ෂිතය තුළ අතරමං වීමෙන් අනතුරුව ඔහුන් සොයා ආරක්ෂිත අංශ සහ ප්‍රදේශවාසින් විසින් රක්ෂිතයට ඇතුලුවිම හේතුවෙන් එම රක්‍ෂිතයේ ස්භාවික පරිසරයට හා නිදහසේ සැරි සරන කුරු අලීන්  සිවිපාවුන් ඇතුලු පක්ෂීන්ට සිදුවන හිරි හැර හේතුවෙන් මෙම තිරණය ගෙන ඇති බවයි එම නිලධාරීන් පවසන්නේ.\nඑම රක්ෂිතවලට මහජනතාවට ඇතුලු විය හැකි ස්ථාන වල රක්ෂිතයට ඇතුල්වීම තහනම් කර ඇති දැන්වීම් පුවරු ගණනාවක් සවිකර ජනතාව දැනුවත් කිරීමෙන් අනතුරුව මෙම පියවර ගන්නා බවයි එම නිළධාරීන් සඳහන් කළේ.\nඑම රක්ෂිතය තුළ සිටින කුරු අලි රංචුවට අවශ්‍ය පරිසරය හා බට කොළ, කිතුල් ගස් ඇතුලු ආහාර අවශ්‍ය තරම් තිබෙන නිසා එම අලින් නිදහසේ රක්ෂිතය තුළ වෙසෙන බවත් එම අලින් මිනිසුන්ගෙන් ඈත්ව සිටින බවත් ඔහුන්ගේ පරිසරයට මිනිසුන්ගෙන් බලපෑමි එල්ල වුවහොත් ඉදිරියේදි ශ්‍රී පාද රක්ෂිය හා සප්තකන්‍ය රක්ෂිතයේ වෙසෙන අලින් ඒ අවට තිබෙන ගම්මාන වලට පිවිසිමෙන් අලි මිනිස් ගැටුම් ඉදිරියේදි ඇති වීමේ අවධානමක් පවතින බව නල්ලතන්නිය වනජිවි කාර්යාලයේ නිලධාරීන් වැඩි දුරටත් පැවසුවා.",
       "URL": "https://www.hirunews.lk/150153/අතරමංවූ-පිරිසක්-නිසා-රක්ෂිතයකට-ඇතුළුවීම-තහනම්-කරයි",
       "Category": "Local News",
       "Parent URL": "https://www.hirunews.lk/local-news.php?pageID=4745"
}