{
       "Source": "hirunews",
       "Timestamp": "Friday, 17 December 2021 - 19:25",
       "Headline": "රසායනික පොහොර දුන්නත් ගොවීන්ට සියයට 30 ඉක්මවූ අමතර වැයක් (වීඩියෝ)",
       "News Content": "රසායනික පොහොර සඳහා මින් ඉදිරියට රජයෙන් සහනාධාරයක් නොලැබෙන බැවින් වී ඇතුළු අනෙකුත් වගාවන් සඳහා සියයට 30ත් 40ත් අතර අමතර මුදලක් දැරීමට ගොවීන්ට සිදුවනු ඇතැයි රසායනික පොහොර ආනයනය කරනු ලබන සමාගම් පවසනවා.\nවිශේෂිත පොහොර ආනයන කරුවන්ගේ සංගමයේ ලේකම් සුජීව වලිසුන්දර ප්‍රකාශ කළේ, පසුගිය වසර 3ක කාළය සඳහා පොහොර සහනාධාර වෙනුවෙන් සමාගම් වෙත ලබා දිය යුතු රුපියල් බිලියන 27ක් පමණ මුදලක් රජය විසින් මෙතෙක් ගෙවා නොමැති බවයි.\nමේ අතර සිය වගාවන්ට පොහොර නොමැති වීම සම්බන්ධයෙන් විරෝධය පළ කර අදත් දිවයිනේ ප්‍රදේශ කිහිපයක උද්ඝෝෂණ පැවැත්වුණා.",
       "URL": "https://www.hirunews.lk/291366/රසායනික-පොහොර-දුන්නත්-ගොවීන්ට-සියයට-30-ඉක්මවූ-අමතර-වැයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1486"
}