{
       "Source": "hirunews",
       "Timestamp": "Monday, 31 July 2023 - 8:28",
       "Headline": "පේරාදෙණීය බිම්මල් කැලේ වන රක්ෂිතයේ හදිසි ගින්නක්",
       "News Content": "පේරාදෙණීය, බිම්මල් කැලේ වන රක්ෂිතයේ හදිසි ගින්නක් හටගෙන තිබෙනවා.\nපේරාදෙණිය පොලිසියට ඊයේ(31) දහවල් කාලයේ ලද තොරතුරක් මත වහාම ක්‍රියාත්මක වූ පොලිසිය හා වන ජිවි නිලධාරින්, ආපදා කලමනාකරණ නිලධාරින්, වන සංරක්ෂණ නිලධාරින් හා ප්‍රදේශවාසින් එක්ව ගින්න මැඩපවත්වා ඇති බවයි වාර්තා වෙන්නේ.\nගින්න හේතුවෙන් රක්ෂිතයේ අක්කර 35ක් විනාශ වී ඇති අතර ජිවිත හානි හා දේපල හානි කිසිවක් සිදුව නොමැති බවයි පොලිසිය පවසන්නේ.\nසිද්ධිය සම්බන්ධයෙන් පේරාදෙනිය පොලිසිය වැඩිදුර විමර්ශන සිදුකරනවා.",
       "URL": "https://www.hirunews.lk/343108/පේරාදෙණීය-බිම්මල්-කැලේ-වන-රක්ෂිතයේ-හදිසි-ගින්නක්",
       "Category": "Local News",
       "Parent URL": "https://www.hirunews.lk/local-news.php?pageID=137"
}