{
       "Source": "hirunews",
       "Timestamp": "Monday, 08 August 2022 - 20:45",
       "Headline": "චෙක් ජනපතිගෙන් රනිල් වික්‍රමසිංහට සුබ පැතුම්",
       "News Content": "වර්තමානයේ ශ්‍රී ලංකාව හමුවේ ඇති අභියෝගවලට සාර්ථක ව මුහුණ දීමට හැකි වේ වා යි චෙක් ජනරජයේ ජනාධිපති මයිලෝස් සීමන් ජනාධිපති රනිල් වික්‍රමසිංහට සුබ පැතුම් එක් කරනවා.\nජනාධිපති ධුරයට පත් වීම නිමිත්තෙන් ජනාධිපති රනිල් වික්‍රමසිංහට සිය හෘදයාංගම සුබ පැතුම් පිරිනමන චෙක් ජනපති, අද්දැකීම් සහිත නායකයකු ලෙස රනිල් වික්‍රමසිංහ අභියෝග සාර්ථක ව ජය ගනු ඇති බව ද පවසනවා.\nචෙක් ජනරජය සහ ශ්‍රී ලංකාව අන්‍යෝන්‍ය අවබෝධය සහ සහයෝගිතාව මත කිට්ටු මිත්‍රත්වයක් බුක්ති විඳින රාජ්‍යයන් දෙකක්.",
       "URL": "https://www.hirunews.lk/312276/චෙක්-ජනපතිගෙන්-රනිල්-වික්‍රමසිංහට-සුබ-පැතුම්",
       "Category": "Local News",
       "Parent URL": "https://www.hirunews.lk/local-news.php?pageID=954"
}