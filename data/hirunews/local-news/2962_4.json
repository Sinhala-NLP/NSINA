{
       "Source": "hirunews",
       "Timestamp": "Thursday, 09 January 2020 - 14:38",
       "Headline": "ගානියා බැනිස්ටර්ට සෑම මසකම අවසන් ඉරුදින CIDයේ පෙනී සිටින ලෙසට අධිකරණයෙන් නියෝග",
       "News Content": "රක්ෂිත බන්ධනාගාර ගත කර සිට ඇප මත මුදා හැරුණු ස්විට්සර්ලන්ත තානාපති කාර්යාල නිලධාරිනි ගානියා බැනිස්ටර් ෆ්‍රැන්සිස්ට සෑම මසකම අවසන් ඉරුදින අපරාධ පරීක්ෂණ දෙපාර්තමේන්තුව හමුවේ පෙනී සිටින ලෙසට අධිකරණය අද නියෝගයක් නිකුත් කළා.\nඒ ඊට අදාළ නඩුව කොළඹ ප්‍රධාන මහේස්ත්‍රාත් ලංකා ජයරත්න හමුවේ කැදවූ අවස්ථාවේදියි.\nපසුගිය වසරේ දෙසැම්බර් මස 30 වනදා නඩුව කැදවූ අවස්ථාවේදී ස්විට්සර්ලන්ත තානාපති කාර්යාල නිලධාරිනි ගානියා බැනිස්ටර් ප්‍රැන්සිස් රුපියල් ලක්ෂ පහ බැගින් වූ ශරීර ඇප දෙකක් මත මුදාහැරීමටයි අධිකරණය නියෝග කළේ.",
       "URL": "https://www.hirunews.lk/231908/ගානියා-බැනිස්ටර්ට-සෑම-මසකම-අවසන්-ඉරුදින-cidයේ-පෙනී-සිටින-ලෙසට-අධිකරණයෙන්-නියෝග",
       "Category": "Local News",
       "Parent URL": "https://www.hirunews.lk/local-news.php?pageID=2962"
}