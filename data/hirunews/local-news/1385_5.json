{
       "Source": "hirunews",
       "Timestamp": "Monday, 31 January 2022 - 13:17",
       "Headline": "ලොකු පොල් 75 ට දෙන බන්දුල (වීඩියෝ)",
       "News Content": "ප්‍රමාණයෙන් ලොකු පොල් ගෙඩි මෙම වසර පුරා රුපියල් 75ක මිලකට සතොස මගින් අලෙවි කිරීමට පියවර ගන්නා බව ආචාර්ය වෙළෙඳ අමාත්‍ය බන්දුල ගුණවර්ධන පවසනවා.\nකොළඹ පැවති ප්‍රවෘත්ති සාකච්ඡාවකට එක්වෙමින් අමාත්‍යවරයා පැවසුවේ එක් පාරිභෝගිකයෙකුට වරකට උපරිම ලෙස පොල් ගෙඩි 5ක් මිල දී ගැනීමට හැකියාව ඇති බවයි.\nමේ වසර පුරා පොල් ගෙඩියක් රුපියල් 75ක මිලකට අලෙවි කිරීමට අදාළ ගිවිසුම පොල් සංවර්ධන මණ්ඩලය සමග අත්සන් කිරීම අද (31) පෙරවරුවේ සිදු කෙරුණා.\nඒ අනුව එහි නියමු ව්‍යාපෘතිය කොළඹ දිස්ත්‍රික්කය කේන්ද්‍ර කරගනිමින් අද ආරම්භ වුණා.\nමේ අතර වගාවට අවශ්‍ය කෘෂි රසායනික ද්‍රව්‍ය සහ කෘමිනාශක නොමැතිවීමෙන් ප්‍රදේශ රැසක ගොවීන් තවදුරටත් පත්ව සිටින්නේ දැඩි දුෂ්කරතාවකටයි.\nමේ අතර මහ කන්නයේ වී අස්වනු නෙලීම් ආරම්භ කර ඇති කන්තලේ සේරුනුවර අල්ල ව්‍යාපාරයේ ගොවීන් අසීරුවෙන් වගාකළ අස්වැන්න විකුණා ගැනීමේ ගැටලුවකින් ද පීඩාවට පත්ව සිටිනවා.",
       "URL": "https://www.hirunews.lk/295771/ලොකු-පොල්-75-ට-දෙන-බන්දුල-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1385"
}