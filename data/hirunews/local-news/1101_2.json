{
       "Source": "hirunews",
       "Timestamp": "Sunday, 12 June 2022 - 11:01",
       "Headline": "මාරක අනතුරු තුනකින් තුන්දෙනෙකු මරුට",
       "News Content": "අනුරාධපුරය, මාතර සහ බත්තරමුල්ල ප්‍රදේශවල ඊයේ (11) සිදු වූ මාරක රිය අනතුරුවලින් තුන්දෙනෙකු ජීවිතක්ෂයට පත්ව තිබෙනවා.\nපොලිස් මාධ්‍ය ප්‍රකාශක කාර්යාලය සඳහන් කළේ අනුරාධපුර - බණ්ඩාරනායක මාවතේ ඉසුරුමුණිය ඔරලෝසු කණුව අසල දී යුද හමුදා ට්‍රක් රථයක ත්‍රිරෝද රථයක් ගැටී 22 හැවිරිදි ගල්කුලම ප්‍රදේශයේ පදිංචි ත්‍රිරෝද රථ රියදුරා ජීවිතක්ෂයට පත්ව ඇති බවයි.\nඑමෙන්ම මාතර - අකුරැස්ස මාර්ගයේ ගොඩගම ප්‍රදේශයේදී යතුරුපැදියක් වේගය පාලනය කරගත නොහැකිව විදුලි පහන් කණුවක ගැටී බරපතළ තුවාල ලබා රෝහල්ගත කිරීමෙන් අනතුරුව යතුරුපැදි කරු ජීවිතක්ෂයට පත්ව තිබෙනවා.\nඔහු 23 හැවිරිදි මාතර - තෙලිජ්ජවිල ප්‍රදේශයේ පදිංචි තරුණයෙක්.\nඑසේම බත්තරමුල්ල - මාලඹේ මාර්ගයේ කොස්වත්ත ප්‍රදේශයේදීද යතුරුපැදියක් පාලනය කරගත නොහැකිව මාර්ගයෙන් ඉවතට පැන විදුලි පහන් කණුවක ගැටී සිදු වූ අනතුරින් 28 හැවිරිදි තරුණයෙකු ජීවිතක්ෂයට පත්ව තිබෙනවා.\nඔහු මාලඹේ ප්‍රදේශයේ පදිංචිකරුවෙක්.",
       "URL": "https://www.hirunews.lk/306905/මාරක-අනතුරු-තුනකින්-තුන්දෙනෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=1101"
}