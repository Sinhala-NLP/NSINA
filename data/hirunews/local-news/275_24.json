{
       "Source": "hirunews",
       "Timestamp": "Monday, 12 June 2023 - 11:41",
       "Headline": "නිවෙස්වලට ඇතුළු වී ගිනි අවි පෙන්වා මුදල් සහ රන් බඩු කොල්ලකාලා",
       "News Content": "නිවෙස්වලට ඇතුළු වී ගිනි අවි පෙන්වා කොල්ලකෑම් සිදුකළ සිදුවීම් දෙකක් ඌරුබොක්ක සහ අවිස්සාවේල්ල පොලිස් බල ප්‍රදේශවලින් වාර්තා වෙනවා.\nඌරුබොක්ක පොලිස් වසමේ ව්‍යාපාරිකයකුගේ නිවෙසට පැමිණි ආයුධ රැගත් පුද්ගලයින් දෙදෙනකු නිවැසියන් කාමරයකට දමා රුපියල් ලක්ෂ 98ක් මුදල් හා ලක්ෂ තුනකට අධික රන් භාණ්ඩ කොල්ලකා පලා ගොස් තිබෙනවා.\nඅවිස්සාවේල්ල පොලිස් බල ප්‍රදේශයේ ගැටහැත්ත ග්‍රාමයේ නිවෙසකට ගිනිඅවි රැගෙන ඇතුළු වූ පුද්ගලයන් සිවු දෙනකු රුපියල් ලක්ෂ දෙකකට අධික වටිනාකමින් යුත් ජංගම දුරකථන දෙකක් හා කැමරාවක් ද රැගෙන පලා ගොස් ඇති බව පොලීසිය පවසනවා.",
       "URL": "https://www.hirunews.lk/337701/නිවෙස්වලට-ඇතුළු-වී-ගිනි-අවි-පෙන්වා-මුදල්-සහ-රන්-බඩු-කොල්ලකාලා",
       "Category": "Local News",
       "Parent URL": "https://www.hirunews.lk/local-news.php?pageID=275"
}