{
       "Source": "hirunews",
       "Timestamp": "Saturday, 11 December 2021 - 17:22",
       "Headline": "විශ්වවිද්‍යාල ප්‍රතිපාදන කොමිසම පරිපාලන සහ ප්‍රතිපාදන කටයුතුවලට මැදිහත් විය යුතු බව කෝප් කමිටුව කියයි",
       "News Content": "ශාස්ත්‍රීය කරුණු සම්බන්ධව විශ්වවිද්‍යාලවලට ඇති ස්වාධීනත්වය ආරක්ෂා කරමින් පරිපාලනමය සහ ප්‍රතිපාදනමය මැදිහත්වීමට විශ්වවිද්‍යාල ප්‍රතිපාදන කොමිෂන් සභාව මුල්විය යුතු බවට කෝප් කමිටුව නිර්දේශ කර තිබෙනවා.\nඑහිදී කමිටුව පෙන්වා දී ඇත්තේ විශ්වවිද්‍යාලවල අනධ්‍යයන අංශය ද පරිපාලන රෙගුලාසි සහ නීති රීතිවලට අනුගත විය යුතු බවයි.\nඇතැම් විශ්වවිද්‍යාල අනධ්‍යයන සේවකයන් තම අභිමතය පරිදි බඳවා ගන්නා තත්ත්වයක් පවතින බවත්, එය සිදුනොවිය යුතු බවත් මෙහිදී කෝප් කමිටුවේ සභාපති මාහාචාර්ය චරිත හේරත් අවධාරණය කර තිබෙනවා.",
       "URL": "https://www.hirunews.lk/290707/විශ්වවිද්‍යාල-ප්‍රතිපාදන-කොමිසම-පරිපාලන-සහ-ප්‍රතිපාදන-කටයුතුවලට-මැදිහත්-විය-යුතු-බව-කෝප්-කමිටුව-කියයි",
       "Category": "Local News",
       "Parent URL": "https://www.hirunews.lk/local-news.php?pageID=1501"
}