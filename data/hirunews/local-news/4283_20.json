{
       "Source": "hirunews",
       "Timestamp": "Saturday, 07 October 2017 - 21:38",
       "Headline": "මහ මඟ පරවගිය මල් කැකුළ",
       "News Content": "පාසල නිමවී මව සමඟ යතුරුපැදියෙන් නිවසට යමින් සිටි 6 හැවිරිදි දැරියක් හදිසි අනතුරකට මුහුණ දී ජීවිතක්ෂයට පත්වී තිබෙනවා.\nඒ, පෞද්ගලික බස් රථයක ගැටීමෙන්.\nසාලියවැව ප්‍රදේශයේදී මෙම අනතුර සිදුවුණා.\nඅනතුර සිදුවූ ස්ථානයේ සිට එම දැරියගේ නිවසට තිබුණේ තවත් මීටර් 100 ක පමණ දුරක් පමණයි.\nසිද්ධියෙන් ජීවිතක්ෂයට පත්වුණේ රාජාංගණය මහසෙන් මහා විද්‍යාලයේ පළමුවන ශ්‍රේණියේ ඉගෙනුම ලැබූ තිසරි තිමාෂා නම් දැරියයි.\nඇය සහෝදර සහෝදරියන් සිව් දෙනෙකුගෙන් යුත් පවුලේ තෙවැනියා වනවා.\nජීවිතක්ෂයට පත් වූ තිමාෂා සමඟ අනතුරට මුහුණ දුන් ඇයගේ මව සුළු තුවාල ලබා රෝහල් ගත කිරීමෙන් අනතුරුව ප්‍රතිකාර ලබා පිටව ගොස් ඇති අතර අනතුර සම්බන්ධයෙන් බස් රථයේ රියදුරු සාලියවැව පොලිසිය අත්අඩංගුවට ගත්තා.",
       "URL": "https://www.hirunews.lk/172876/මහ-මඟ-පරවගිය-මල්-කැකුළ",
       "Category": "Local News",
       "Parent URL": "https://www.hirunews.lk/local-news.php?pageID=4283"
}