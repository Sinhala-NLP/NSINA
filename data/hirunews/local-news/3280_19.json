{
       "Source": "hirunews",
       "Timestamp": "Wednesday, 26 June 2019 - 13:20",
       "Headline": "රාජ්‍ය නිලධාරින්ගේ නිල ඇඳුමට අදාළ චක්‍රලේඛය අහෝසි කිරීමට කැබිනට් අනුමැතිය",
       "News Content": "රාජ්‍ය නිළධාරින්ගේ නිළ ඇදුම් පිළිබඳ දැනට නිකුත් කළ ඇති චක්‍රලේඛය අහෝසි කිරිමට ඊයේ රැස්වූ අමාත්‍ය මණ්ඩලය අනුමැතිය ලබා දී තිබෙනවා.\nඒ රාජ්‍ය පරිපාලන විෂය භාර අමාත්‍යවරයා වෙත ඉදිරිපත් වී ඇති විවිධ යෝජනා සැලකිල්ලට ගනිමින්.\nනව සංශෝධනයේදී ප්‍රධාන වශයෙන් අවධානය යොමුව ඇත්තේ රාජ්‍ය සේවයේ නියුතු කාන්තාවන්ගේ ඇඳුම සම්බන්ධයෙන්.\nමෙහිදී සාරිය සහ ඔසරිය මෙන්ම සිය ආගමික පසුබිමට අනුව ඕනෑම සංවර ඇඳුමකින් සැරසි සේවයට පැමිණීමට අවසර හිමිවනු ඇති.\nකෙසේ වෙතත්, කිසිදු හේතුවක් මත මුහුණ ආවරණය වන ලෙස සැරසි රජයේ කාර්යාලවලට පැමිණිමට අවසර ලැබෙන්නේ නැහැ.\nමීට පෙර නිකුත් කරන ලද චක්‍රලේඛය මගින් රාජ්‍ය සේවයේ නියුතු පුද්ගලයින් කලිසම හා කමිසය හෝ ජාතික ඇඳුමෙන් සැරසි සිටිය යුතු බව සඳහන් වූ අතර, කාන්තාවන් සාරිය හෝ ඔසරියෙන් සැරසි සිටිය යුතු බවට දැක්වුණා.\nමෙම චක්‍රලේඛණය සම්බන්ධයෙන් පසුගියදා පාර්ලිමේන්තු තේරීම් කාරක සභාවේ ද අවධානය යොමුවූ අතර අභ්‍යන්තර හා ස්වදේශ කටයුතු අමාත්‍යාංශ ලේකම් ජේ.ජේ.රත්නසිරි එම කොමිසම හමුවට කැඳවූ අවස්ථාවේද ඒ සම්බන්ධයෙන් ප්‍රශ්ණ කෙරුණා.",
       "URL": "https://www.hirunews.lk/219146/රාජ්‍ය-නිලධාරින්ගේ-නිල-ඇඳුමට-අදාළ-චක්‍රලේඛය-අහෝසි-කිරීමට-කැබිනට්-අනුමැතිය",
       "Category": "Local News",
       "Parent URL": "https://www.hirunews.lk/local-news.php?pageID=3280"
}