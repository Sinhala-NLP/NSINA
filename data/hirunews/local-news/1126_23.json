{
       "Source": "hirunews",
       "Timestamp": "Wednesday, 01 June 2022 - 17:38",
       "Headline": "සියලු ආකාරයේ දේපළ හා ජීවිත හානි පිළිබඳ විමර්ශනය කර වාර්තා කිරීමට ජනපතිගෙන් පරීක්ෂණ කොමිෂන් සභාවක්",
       "News Content": "2022-03-31 සහ 2022-05-15 යන දින අතර කාලය තුළ දිවයිනේ ප්‍රදේශ කිහිපයක සිදු කරන ලද ගිනි තැබීම්, මංකොල්ලකෑම්, පුද්ගල ඝාතන ඇතුළු සියලු ආකාරයේ දේපළ හානි හා ජීවිත හානි පිළිබඳව විමර්ශනය කර වාර්තා කිරීම සඳහා ජනාධිපති ගෝඨාභය රාජපක්ෂ විසින් පරීක්ෂණ කොමිෂන් සභාවක් පත් කර තිබෙනවා.\nශ්‍රේෂ්ඨාධිකරණ විනිසුරු, ජනාධිපති නීතිඥ බී.පී. අලුවිහාරේ මහතාගේ සභාපතිත්වයෙන් යුත් කොමිෂන් සභාවේ සෙසු සාමාජිකයන් ලෙස හිටපු ජ්‍යෙෂ්ඨ නියෝජ්‍ය පොලිස්පති එස්.එම්. වික්‍රමසිංහ, අතිරේක ප්‍රධාන තක්සේරුකරු එන්.ඒ.එස්. වසන්ත කුමාර යන මහත්වරුන් පත් කර තිබෙනවා.\nහි ලේකම් ලෙස කටයුතු කරන්නේ ජනාධිපති අතිරේක ලේකම් බුවනෙක හේරත් මහතායි.\nකොමිෂන් සභාවේ සාමාජිකයන් වෙත පත්වීම් ලිපි ප්‍රදානය අද (01) පස්වරුවේ කොළඹ, කොටුව ජනාධිපති මන්දිරයේ දී ජනාධිපතිවරයා අතින් සිදු කෙරුණා.",
       "URL": "https://www.hirunews.lk/305922/සියලු-ආකාරයේ-දේපළ-හා-ජීවිත-හානි-පිළිබඳ-විමර්ශනය-කර-වාර්තා-කිරීමට-ජනපතිගෙන්-පරීක්ෂණ-කොමිෂන්-සභාවක්",
       "Category": "Local News",
       "Parent URL": "https://www.hirunews.lk/local-news.php?pageID=1126"
}