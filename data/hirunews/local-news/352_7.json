{
       "Source": "hirunews",
       "Timestamp": "Thursday, 11 May 2023 - 11:06",
       "Headline": "සමනලවත්ත ප්‍රදේශයේ දී අතුරුදන් වූ බව පැවසුණු පුද්ගලයා අත්අඩංගුවට",
       "News Content": "බලංගොඩ - සමනලවත්ත ප්‍රදේශයේ අතුරුදන්වූ බව කියන 39 හැවිරිදි පුද්ගලයා ගම්වාසීන් විසින් අල්ලා පොලීසියට භාර දී තිබෙනවා.\nඒ, ඔහු විසින් බලංගොඩ - දියවේල්ල ප්‍රදේශයේ නිවසකට පැන එහි තිබූ රුපියල් 12,000ක මුදලක් හා නිවෙස් හිමියන් ආහාරය සඳහා ගැනීමට සකසා තිබූ බත් මුට්ටිය පැහැර ගෙන යාමට උත්සාහ කිරීමේ දීයි.\nපෙරේදා (09) දළු කැඩීම සඳහා නිවසින් පිටව ගිය ද ඔහු යළි නොපැමිණි බවට ඔහුගේ බිරිද විසින් බලංගොඩ පොලීසියට පැමිණිලි කර තිබුණා.\nමෙම ප්‍රදේශයේ 9 හැවිරිදි සහන් කුමාර ධර්මසිරි නමැති පෙර පාසල් දරුවෙකු ද මීට වසර 5කට පමණ පෙර අතුරුදන්වූ අතර ඔහු පිළිබඳව මෙතෙක් තොරතුරක් ලැබී නැහැ.",
       "URL": "https://www.hirunews.lk/334873/සමනලවත්ත-ප්‍රදේශයේ-දී-අතුරුදන්-වූ-බව-පැවසුණු-පුද්ගලයා-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=352"
}