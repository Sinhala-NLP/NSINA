{
       "Source": "hirunews",
       "Timestamp": "Sunday, 12 March 2023 - 9:56",
       "Headline": "ශ්‍රී ලංකාවෙන් නවසීලන්තයට ජයග්‍රහණය සඳහා ලකුණු 285ක ඉලක්කයක්",
       "News Content": "සංචාරක ශ්‍රී ලංකා කණ්ඩායම සහ නවසීලන්ත කණ්ඩායම අතර ක්‍රයිස්චර්ච් හි දී පැවැත්වෙන පළමු ටෙස්ට් තරගයේ ජයග්‍රහණය සඳහා කිවියන්ට ලකුණු 285ක දැවැන්ත ඉලක්කයක් හිමිව තිබෙනවා.\nඒ ශ්‍රී ලංකා කණ්ඩායම සිය දෙවැනි ඉනිමට සියල්ලන් දැවී ලකුණු 302ක් රැස් කර ගැනීමත් සමගින්.\nඇන්ජලෝ මැතිව්ස්ගෙ අගනා ශතකයත් සමගින් ලකුණු 155ක් ද, ධනංජය සිල්වාගෙන් ලකුණු 47ක් සහ චන්දිමාල්ගෙන් ලකුණු 42ක් ද ලකුණු පුවරුව ශක්තිමත් කරගැනීමට වඩාත් දායක වුණා.\nකිවියන් වෙනුවෙන් දෙවැනි ඉනිම සඳහා වැඩිම කඩුලුලාභියා වූයේ Blair Tickner වන අතර ඔහු කඩුලු 04ක් බිඳ දැමුවේ ලකුණු 100කටයි.\nටිම් සවුතිගෙන් කඩුලු 03ක් ද හෙන්රිගෙන් කඩුලු 02ක් ද බිඳ වැටුණා.\nජයග්‍රහණය සඳහා ලකුණු 286ක දැවැන්ත ඉලක්කයක් හඹා යන නවසීලන්තය මේ වනවිට කිසිදු කඩුල්ලක් නොදැවී එක් ලකුණක් ලබා සිටිනවා.\nපිටියේ රැඳී සිටින්නේ ලැතම් සමගින් කොන්වේ යි.",
       "URL": "https://www.hirunews.lk/329699/ශ්‍රී-ලංකාවෙන්-නවසීලන්තයට-ජයග්‍රහණය-සඳහා-ලකුණු-285ක-ඉලක්කයක්",
       "Category": "Local News",
       "Parent URL": "https://www.hirunews.lk/local-news.php?pageID=482"
}