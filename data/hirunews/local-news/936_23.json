{
       "Source": "hirunews",
       "Timestamp": "Tuesday, 16 August 2022 - 13:03",
       "Headline": "ළමා සංවර්ධන මධ්‍යස්ථානවලට ජාතික මාර්ගෝපදේශක් හඳුන්වා දීමට කැබිනට් අනුමැතිය",
       "News Content": "ළමා සංවර්ධන මධ්‍යස්ථාන සඳහා ජාතික මාර්ගෝපදේශ සහ අවම ප්‍රමිතීන් හඳුන්වා දීමට ජනාධිපති රනිල් වික්‍රමසිංහගේ අවධානය යොමුව ඇති අතර ඒ සඳහා වන කැබිනට් පත්‍රිකාවක් ජනාධිපති රනිල් වික්‍රමසිංහ විසින් අමාත්‍ය මණ්ඩලයට ඉදිරිපත් කර ඊට අමාත්‍ය මණ්ඩල අනුමැතිය ලබාගෙන තිබෙනවා.\nඅනාගත දරුවන් වෙනුවෙන් ගුණාත්මක සේවාවක් සැපයීමෙහිලා ළමා සංවර්ධන මධ්‍යස්ථාන සඳහා පළාත් මට්ටමින් සකස් කරන ලද මාර්ගෝපදේශන සහ ප්‍රතිපත්ති දැනටමත් ක්‍රියාත්මක කෙරෙන නමුත් ජාතික මට්ටමේ පිළිගත් මාර්ගෝපදේශනයක අඩුවක් පවතින් බැවින් මෙම යෝජනාව ඉදිරිපත් කර තිබෙන අතර මෙම ජාතික මාර්ගෝපදේශය රටපුරා ඇති සියලු ම ළමා සංවර්ධන මධ්‍යස්ථාන ආවරණය වන පරිදි ක්‍රියාත්මක කිරීමට සැලසුම් කර තිබෙනවා.\nඒ අනුව එම ජාතික මාර්ගෝපදේශ සහ අවම ප්‍රමිතීන් නිර්මාණය කිරීමට, ළමාරක්ෂක ක්ෂේත්‍රය හා සම්බන්ධ සියලුම පාර්ශ්වකරුවන් නියෝජනය වන පරිදි අදාළ විශේෂඥයින්ගේ අධීක්ෂණය හා මඟපෙන්වීමක් සිදු විය යුතු බවයි එහි සඳහන් වන්නේ.\nකෙසේ නමුත් මෙම ළමා සංවර්ධන මධ්‍යස්ථාන සඳහා වන ජාතික මාර්ගෝපදේශ සහ අවම ප්‍රමිතීන් සකස් කිරීම සම්බන්ධයෙන් වූ මූලික කෙටුම්පත සකස් කිරීම 2013 වර්ෂයේ දී ආරම්භ කර තිබුණා.\nජනාධිපතිවරයා විසින් කැබිනට් මණ්ඩලයට ඉදිරිපත් කළ මෙම යෝජනාව යටතේ, ශ්‍රී ලංකාව තුළ ජීවත්ව්න අනාථ, අසරණ, අත්හළ, අපයෝජනයට පත් හා නීතිමය ගැටලුවලට මුහුණ දුන් දරුවන්ගේ රැකවරණය, ආරක්ෂාව, කායික සහ මානසික යහපැවැත්ම ගොඩ නැගීම අපේක්ෂා කරනු ලබනවා.",
       "URL": "https://www.hirunews.lk/312903/ළමා-සංවර්ධන-මධ්‍යස්ථානවලට-ජාතික-මාර්ගෝපදේශක්-හඳුන්වා-දීමට-කැබිනට්-අනුමැතිය",
       "Category": "Local News",
       "Parent URL": "https://www.hirunews.lk/local-news.php?pageID=936"
}