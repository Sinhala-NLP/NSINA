{
       "Source": "hirunews",
       "Timestamp": "Tuesday, 22 December 2020 - 7:57",
       "Headline": "එකිනෙකට ළංවූ සෙනසුරු සහ බ්‍රහස්පති ලංකාවට දිස් වූ හැටි (වීඩියෝ)",
       "News Content": "සෙනසුරු සහ බ්‍රහස්පති ග්‍රහලෝක අංශක දශම එකකට අඩුවෙන් පිහිටීම නිසා ග්‍රහ වස්තූන් දෙක එක් වස්තුවක් ලෙස දැක බලා ගැනීමේ විරල අවස්ථාව ලෝකවාසීන්ට ඊයේ (21) උදා වුණා.\nමෙම විශේෂ අවස්ථාව නිරීක්ෂණය සඳහා කොළඹ ආතර් සී ක්ලාක් මධ්‍යස්ථානය කටයුතු සුදානම් කර තිබුණා.\nඉතා විරල අවස්ථාවක් වන මෙවැනි තත්ත්වයක්  මීට පෙර ඇති වූයේ අවුරුදු 397කට ඉහත දී 1623 වර්ෂයේදීයි.\nමෙම අවස්ථාව සෙනසුරු සහ බ්‍රහස්පති අතර ග්‍රහ සම අනුපාතයක් ලෙස ද හඳුන්වනවා.\nමෙම සුවිශේෂි ග්‍රහ පිහිටීමත් සමඟ සුළි කුණාටු වැනි කාලගුණික විපර්යාසයන් ඇති වන බවට පැතිර යන කට කතා අසත්‍ය බව ආතර් සී ක්ලාක් මධ්‍යස්ථානයේ ජ්‍යෙෂ්ඨ පර්යේෂණ තාරකා විද්‍යාඥ ඉන්දික මැදගන්ගොඩ පවසා සිටියා.",
       "URL": "https://www.hirunews.lk/257613/එකිනෙකට-ළංවූ-සෙනසුරු-සහ-බ්‍රහස්පති-ලංකාවට-දිස්-වූ-හැටි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2260"
}