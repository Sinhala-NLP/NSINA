{
       "Source": "hirunews",
       "Timestamp": "Wednesday, 24 June 2020 - 10:12",
       "Headline": "කැළණිය සරසවියේ CCTV කැමරා ගැලවූ සිසුන් 9 දෙනාට ඇප",
       "News Content": "කැළණිය විශ්වවිද්‍යාලයේ ආරක්ෂාවට සවි කර තිබූ සී.සී. ටීවී කැමරා පද්ධතිය ගලවා රුපියල් 26 ලක්ෂයකට අධික අලාභයක් සිදුකිරීම සම්බන්ධයෙන් අත්අඩංගුවට ගෙන සිටි එම විශ්වවිද්‍යාලයේ සිසුන් 9 දෙනා ඇප මත මුදා හැර තිබෙනවා.\nඒ, ඔවුන් ඊයේ මහර මහේස්ත්‍රාත් අධිකරණය වෙත ඉදිරිපත් කිරීමෙන් අනතුරුවයි.\nඑහිදී සැකකරුවෙකුට රුපියල් ලක්ෂ 5ක ශරීර ඇප දෙකක් මත මුදා හැරීමට නියෝග කෙරුණා.\nපසුගිය පෙබරවාරි මස 24 වන දා සැකකරුවන් විසින් මෙම සී.සී. ටීවී කැමරා ගලවා ඉවත් කර තිබූ අතර, පෙරේදා මෙලෙස අත්අඩංගුවට පත්වුණේ 22, 23 සහ 25 යන වයස්වල පසුවන සිසුන් 9 දෙනෙක්.",
       "URL": "https://www.hirunews.lk/243811/කැළණිය-සරසවියේ-cctv-කැමරා-ගැලවූ-සිසුන්-9-දෙනාට-ඇප",
       "Category": "Local News",
       "Parent URL": "https://www.hirunews.lk/local-news.php?pageID=2636"
}