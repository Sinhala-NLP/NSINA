{
       "Source": "hirunews",
       "Timestamp": "Saturday, 15 May 2021 - 16:22",
       "Headline": "රෝග ලක්ෂණ නොපෙන්වන කොරෝනා ආසාදිතයින් නිවෙස් තුළම  නියාමනයට (වීඩියෝ)",
       "News Content": "රෝග ලක්ෂණ නොපෙන්වන එහෙත් කොරෝනා ආසාදිත පුද්ගලයින් නිවෙස් තුළම නියාමනයට ලක් කිරීමේ වැඩපිළිවෙලක් ලබන සඳුදා සිට ආරම්භ කිරීමට සැළසුම් කර තිබෙනවා.\nආපදා කළමනාකරණ මධ්‍යස්ථානයේ මෙහෙයුම් මැදිරිය සමඟ එක්ව දියත් කරන එම වැඩපිළිවෙල සඳහා විශේෂඥ වෛද්‍ය කණ්ඩායමක් යොදවා ඇති බවයි ප්‍රාථමික සෞඛ්‍ය සේවා, වසංගත රෝග හා කොවිඩ් රෝග පාලන කටයුතු රාජ්‍ය අමාත්‍යාංශය ප්‍රකාශ කළේ.\nබොහෝ කොරෝනා ආසාදිතයින් මේ වනවිට නිවෙස් තුළ පසුවන්නේ රෝහල් තුළ ඉඩ පහසුකම් නොමැතිවීම හේතුවෙනුයි.\nරෝග ලක්ෂණ නොපෙන්වන එහෙත් කොරෝනා ආසාදිත පුද්ගලයින් නිවෙස් තුළම නියාමනයට ලක් කළද පුද්ගලයෙකුට රෝග ලක්ෂණ මතුවුවහොත් ඔවුන්ව රෝහල් ගත කිරීමට පියවර ගන්නා බවයි කොවිඩ් රෝග පාලන කටයුතු රාජ්‍ය අමාත්‍ය විශේෂඥ වෛද්‍ය සුදර්ශනී ප්‍රනාන්දුපුල්ලේ සඳහන් කළේ.",
       "URL": "https://www.hirunews.lk/271453/රෝග-ලක්ෂණ-නොපෙන්වන-කොරෝනා-ආසාදිතයින්-නිවෙස්-තුළම-නියාමනයට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1951"
}