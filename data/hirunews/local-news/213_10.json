{
       "Source": "hirunews",
       "Timestamp": "Tuesday, 04 July 2023 - 18:53",
       "Headline": "කිළිනොච්චි රෝහලේ බිළිදු මරණ 4ක් වාර්තා වෙයි",
       "News Content": "කිළිනොච්චිය රෝහලේ දී එක් සතියක් ඇතුළත අළුතින් උපන් බිළිදුන් හතර දෙනෙකු මියයාම සම්බන්ධයෙන් හා එක් මවකගේ ගර්භාෂය හේතුවක් නොමතිව ඉවත් කිරීම සම්බන්ධයෙන් පරීක්ෂණ ආරම්භ කර තිබෙනවා.\nමියගිය බිළිදෙකුගේ පවුලේ සාමාජිකයෙකු විසින් කරන ලද පැමිණිල්ලකට අනුව මෙම පරීක්ෂණ ආරම්භ කළ බවයි වාර්තා වී ඇත්තේ.\nප්‍රමාණවත් තරමට විශේෂඥ වෛද්‍යවරුන් හා අනෙක් නිලධාරීන් කිළිනොච්චිය රෝහල තුළ සිටිය දී අළුත උපන් බිළිදුන් මේ අන්දමට මියයාම සම්බන්ධයෙන් කිළිනොච්චිය රෝහලේ සුළු සේවකයින් අතරද විශාල කතා බහක් ආරම්භ වී අති අතර ඔවුන් පවසන්නේ එම නිලධාරීන්ගේ නොසැලකිල්ල හා අලසභාවය නිසා මේ මරණ සිදුව ඇති බවයි.\nමේ සම්බන්ධයෙන් කිළිනොච්චිය රෝහලේ වෛද්‍ය අධිකාරීවරයාගෙන් තොරතුරු විමසීමට කීපවරක්ම උත්සහ කළ නමුත් ඔහු දුරකතනයට පිළිතුරු නොදීම නිසා ඔහුව සම්බන්ධ කර ගැනීමට නොහැකි වී තිබෙනවා.",
       "URL": "https://www.hirunews.lk/340019/කිළිනොච්චි-රෝහලේ-බිළිදු-මරණ-4ක්-වාර්තා-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=213"
}