{
       "Source": "hirunews",
       "Timestamp": "Monday, 28 February 2022 - 15:56",
       "Headline": "හෙටත් විදුලිය කැපේ",
       "News Content": "හෙට (01) දිනයේ දී ත් දිවයින පුරා පැය තුනක විදුලි කප්පාදුවක් සිදු කරන බව ලංකා විදුලි බල මණ්ඩලය නිවේදනය කරනවා.\nඒ අනුව හෙට දිනයේ දී ත් විදුලි කප්පාදුව සිදු වන්නේ පෙර සිදු කරන ලද ක්‍රමවේදයටම ඒ.බී.සී ආදී වශයෙන් කාණ්ඩ කිහිපයක් යටතේ යි.\nA කලාපයට උදෑසන 8.30 සිට 11.30 දක්වාත්, B කලාපයට 11.30 සිට 14.30 දක්වාත් C කලාපයට 14.30 සිට 17.30 දක්වාත් විදුලි විසන්ධි වීම සිදුවනු ඇති.\nතවදුරටත් බලාගාරවලට ඩීසල් සහ නැප්තා නිපදවීමට අවශ්‍ය කරන ඉන්ධන නොමැති වීම හේතුවෙන් දිවයිනේ විවිධ බලාගාරවල සක්‍රීය කටයුතු අඩපණ වී ඇති අතර, මේ හේතුවෙන් දෛනික විදුලි උත්පාදන ධාරිතාවට දැඩි හානි සිදුව තිබෙනවා.\nලෝක වෙළෙඳපොලේ බොරතෙල් මිල දර්ශකය ද රුසියානු - යුක්‍රේන අර්බුදය හමුවේ ඉහළ ගොස් ඇති අතර, මේ හේතුවෙන් විවිධ රටවල් රුසියාව සමග පැවැත්වෙන සබඳතා සම්බාධක පනවා තාවකාලිකව අත් හිටුවීම සමග බොරතෙල් මිල ද ඉහළ ගියා.\nමේ හේතුවෙන් ශ්‍රී ලංකාවට එන ඉන්ධන නෞකා ද යම් අර්බුදකාරී තත්ත්වයකට මුහුණ දී තිබෙනවා.\nරට තුළ ඩොලර් හිඟවීමේ අර්බුදය හේතුවෙනුයි ඉන්ධන සපයා ගැනීම නොහැකි පසුබිමක මේ වනවිට සිටින්නේ.\nමේ හේතුවෙන් විදුලි බලාගාරවල ධාරිතාව පාලනයට වරින්වර දිගු කාලයක් දින කිහිපයක සිට විදුලි කප්පාදුවකට යාමට සිදුවන බවටයි මහජන උපයෝගීතා කොමිසම නිවේදන කළේ.\nඑම ලිපිය පහතින්.....",
       "URL": "https://www.hirunews.lk/298308/හෙටත්-විදුලිය-කැපේ",
       "Category": "Local News",
       "Parent URL": "https://www.hirunews.lk/local-news.php?pageID=1327"
}