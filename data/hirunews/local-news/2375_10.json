{
       "Source": "hirunews",
       "Timestamp": "Thursday, 22 October 2020 - 17:30",
       "Headline": "පැයකට පමණ පසු හිටපු ජනපති පාස්කු කොමිසමෙන් පිටව යයි",
       "News Content": "හිටපු ජනාධිපති මෛත්‍රිපාල සිරිසේන පැයකට පමණ පසු පාස්කු ප්‍රහාරය පිළිබඳව සොයා බලන ජනාධිපති කොමිසමෙන් පිටව ගොස් තිබෙනවා.\nහිටපු ජනාධිපති මෛත්‍රීපාල සිරිසේන පාස්කු කොමිසමට අද (22) පැමිණ සිටියේ 05 වන දිනටයි.\nඑහි සිටින හිරු වාර්තාකරු සඳහන් කළේ හිටපු ජනාධිපතිවරයා අද සාක්ෂි ලබාදිමක් සිදු නොකළ අතර වැඩිදුර සාක්ෂි විමසීම මේ මස  24 වනදාට කල් ගිය බවයි.\nහිටපු ජනාධිපති මෛත්‍රීපාල සිරිසේන අද පාස්කු ප්‍රහාරය සම්බන්ධයෙන් සොයාබලන ජනාධිපති කොමිසම හමුවට පැමිණි අවස්ථාවේදී 20 වන ව්‍යවස්ථා සංශෝධන පණත් කෙටුම්පත සම්බන්ධයෙන් පැවැත්වෙන ජන්ද විමසීමේදී ජන්දය ලබා දෙන්නේ දැයි මාධ්‍යවේදීන් ප්‍රශ්ණ කළා.\nකෙසේ වෙතත් ඔහු ඊට පිළිතුරු නොදී කොමිෂන් සභාව තුළට ගිය බවයි එහි සිටි හිරු වාර්තාකරු සඳහන් කළේ.",
       "URL": "https://www.hirunews.lk/253082/පැයකට-පමණ-පසු-හිටපු-ජනපති-පාස්කු-කොමිසමෙන්-පිටව-යයි",
       "Category": "Local News",
       "Parent URL": "https://www.hirunews.lk/local-news.php?pageID=2375"
}