{
       "Source": "hirunews",
       "Timestamp": "Friday, 20 April 2018 - 12:30",
       "Headline": "ලොව විශාලම භාණ්ඩ ප්‍රවාහන ගුවන් යානය කරච්චි බලා පිටත්ව යයි",
       "News Content": "ලොව විශාලතම භාණ්ඩ ප්‍රවාහන යානය වන ඇන්ටනොව් ඒ.එන්. 225 යානය අද අලූයම 4.45ට මත්තල ජාත්‍යන්තර ගුවන්තොටුපලින් පිටත්ව ගොස් තිබෙනවා.\nමලයාසියාවේ ක්වාලාලම්පූර් නුවර සිට පාකිස්ථානයේ, කරච්චි නුවර දක්වා භාණ්ඩ තොගයක් රැගෙන යමින් තිබියදී මෙම යානය මත්තල ජාත්‍යන්තර ගුවන්තොටුපට ගොඩබැස්වූයේ පසුගිය 18 වනදා උදෑසනයි.\nඉන්ධන සපයා ගැනීම සහ කාර්ය මණ්ඩලයේ කටයුතු සදහා එලෙස ගොඩබැස්වූ යානය අද යළි කරච්චි නුවර බලා ගමන් ආරම්භ කළා.\nමෙම ගුවන් යානය මත්තල ජාත්‍යන්තර ගුවන්තොටුපලට ගොඩ බැස්සවීමෙන් රුපියල් මිලියන 15 ක ආදායමක් ලැබුණු බවයි ගුවන් තොටුපළ කළමණාකරු උපුල් කලංසූරිය හිරු ප්‍රවෘත්ති අංශයට කියා සිටියේ.",
       "URL": "https://www.hirunews.lk/188826/ලොව-විශාලම-භාණ්ඩ-ප්‍රවාහන-ගුවන්-යානය-කරච්චි-බලා-පිටත්ව-යයි",
       "Category": "Local News",
       "Parent URL": "https://www.hirunews.lk/local-news.php?pageID=3982"
}