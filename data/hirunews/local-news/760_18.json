{
       "Source": "hirunews",
       "Timestamp": "Thursday, 03 November 2022 - 8:01",
       "Headline": "ස්විස් එයාර් 10 වැනි දා සිට යළි ශ්‍රී ලංකාවට ගුවන් ගමන් අරඹයි (වීඩියෝ)",
       "News Content": "ස්විස් එයාර් ගුවන් සේවය මේ මස 10 වනදා සිට ලබන වසරේ මැයි දක්වා සතිපතා මෙරටට යළි ගුවන් ගමන් ආරම්භ කිරීමට නියමිත බව සංචාරක අමාත්‍ය හරීන් ප්‍රනාන්දු පවසනවා.\nමෙමඟින් යුරෝපයේ සිට පැමිණෙන සංචාරකයින්ගෙන් මෙරට ආර්ථිකය තවදුරටත් ශක්තිමත් වනු ඇති බව යි ඔහු වැඩිදුරටත් සඳහන් කළේ.\nඑමෙන්ම අද (03) සිට රුසියාවේ අසූර් ගුවන් සමාගම ශ්‍රී ලංකාව වෙත සිය සේවාවන් දියත් කරනවා.\nඒ අනුව සෙන්පීටර්ස්බර්ග්, ක්‍රස්නයාස්ක්, නොවෝසර්බියක් සිට දින 10 කට වරක් දිවයිනට පැමිණීමට නියමිත යි.\nඑමෙන්ම මොස්කව් සිට සතියකට දින දෙකක් අසූර් ගුවන් සමාගමට අයත් යානාවක් පැමිණෙන බවයි රුසියාවේ ශ්‍රී ලංකා තානාපති මහාචාර්ය ජනිතා ලියනගේ සඳහන් කළේ.\nමේ අතර ප්‍රංශයේ ජාතික ගුවන් සේවය වන එයාර් ෆ්‍රාන්ස් ගුවන් සේවය හෙට සිට ශ්‍රී ලංකාව සමඟ සතිපති ගුවන් ගමන් ක්‍රියාත්මක කිරීමට නියමිත යි.",
       "URL": "https://www.hirunews.lk/319499/ස්විස්-එයාර්-10-වැනි-දා-සිට-යළි-ශ්‍රී-ලංකාවට-ගුවන්-ගමන්-අරඹයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=760"
}