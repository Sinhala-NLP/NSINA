{
       "Source": "hirunews",
       "Timestamp": "Sunday, 21 May 2023 - 8:32",
       "Headline": "ඊශ්‍රායලයේ රැකියා ලබාගැනීමේදී ජාවාරම්කරුවන්ට හසු නොවන ලෙසට දැනුම්දීමක්",
       "News Content": "ඊශ්‍රායලයේ රැකියා ලබාගැනීම සඳහා කිසිඳු බාහිර පුද්ගලයෙකුට මුදල් හෝ ගමන් බලපත්‍රය ලබාදීමෙන් වළකින ලෙස ජනතාවගෙන් ඉල්ලා සිටිනවා.\nවිදේශ සේවා නියුක්ති කාර්යාංශය සඳහන් කළේ ශ්‍රී ලාංකිකයන්ට ඊශ්‍රායලයේ සාත්තු සේවා රැකියා සඳහා යාමට අවස්ථාව උදාවන අතර, එම අවස්ථාව හිමිවන්නේ තම කාර්යාංශයෙන් පමණක් බවයි.\nඊශ්‍රායලයේ සාත්තු සේවා රැකියා අවස්ථා හිමිවූ 57වන කණ්ඩායම ලෙස රැකියාලාභීන් විසිතුන් දෙනෙකු වෙත ගුවන් ටිකට්පත් ප්‍රදානය ද ඊයේ (20) සිදුවුණා.\nමෙම පිරිසට කාන්තාවන් 19 දෙනෙකු හා පිරිමි ශ්‍රමිකයින් 4 දෙනෙකු අයත්.\nඅප්‍රේල් 28 දින සිට මේ දක්වා ශ්‍රී ලාංකික සාත්තු සේවා වෘත්තිකයින් 319 දෙනෙකු ඊශ්‍රායලයේ රැකියා සඳහා පිටව ගොස් තිබෙනවා.",
       "URL": "https://www.hirunews.lk/335796/ඊශ්‍රායලයේ-රැකියා-ලබාගැනීමේදී-ජාවාරම්කරුවන්ට-හසු-නොවන-ලෙසට-දැනුම්දීමක්",
       "Category": "Local News",
       "Parent URL": "https://www.hirunews.lk/local-news.php?pageID=328"
}