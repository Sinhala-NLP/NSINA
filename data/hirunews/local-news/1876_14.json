{
       "Source": "hirunews",
       "Timestamp": "Friday, 18 June 2021 - 16:12",
       "Headline": "ලක්ෂ 390 කට ආසන්න කේරළ ගංජා සමඟ දෙදෙනෙකු නාවික හමුදා භාරයට",
       "News Content": "රුපියල් ලක්ෂ 390 කට ආසන්න වටිනාකමකින් යුත් කේරළ ගංජා තොගයක් සමඟ දෙදෙනෙකු නාවික හමුදා භාරයට ගෙන තිබෙනවා.\nකයිට්ස් - කරම්පන් වෙරළ ප්‍රදේශයේ සිදුකළ විශේෂ මෙහෙයුමක් අතරතුරදීයි අදාළ සැකකරුවන් කේරළ ගංජා සමඟ නාවික හමුදා භාරයට ගෙන ඇත්තේ.\nඔවුන් සතුව තිබී සොයාගෙන ඇති කේරළ ගංජා ප්‍රමාණය කිලෝ 130යි ග්‍රෑම් 760කට ආසන්නයි.\nඑම කේරළ ගංජා රැගෙන ආ බව පැවසෙන ඩිංගි යාත්‍රාවක්ද නාවික හමුදා භාරයට ගෙන තිබෙනවා.",
       "URL": "https://www.hirunews.lk/274654/ලක්ෂ-390-කට-ආසන්න-කේරළ-ගංජා-සමඟ-දෙදෙනෙකු-නාවික-හමුදා-භාරයට",
       "Category": "Local News",
       "Parent URL": "https://www.hirunews.lk/local-news.php?pageID=1876"
}