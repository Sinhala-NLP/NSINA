{
       "Source": "hirunews",
       "Timestamp": "Sunday, 04 June 2023 - 14:05",
       "Headline": "ඔඩීෂා දුම්රිය ඛේදවාචකයේ හේතුව හෙළිවේ",
       "News Content": "ඔඩීෂා ප්‍රාන්තයේ බිහිසුණු දුම්රිය අනතුරට හේතුව හඳුනාගෙන ඇති බව ඉන්දීය දුම්රිය අමාත්‍ය අෂ්විනි වයිෂ්නව් පවසනවා.\nඅද (04) පැවති මාධ්‍ය හමුවකට එක්වෙමින් ඔහු පවසා සිටියේ ඉදිරියේදී එම වාර්තාව එළිදක්වන බවයි.\nග්‍රාමාත්‍ය නරේන්ද්‍ර මෝදි එම ස්ථානය පරීක්ෂා කළ බවත්, ලබන බදාදා වනවිට දුම්රිය ධාවනය යථා තත්වයට පත් කිරීමට කටයුතු කරන බවත් ඔහු වැඩිදුරටත් ප්‍රකාශ කර තිබෙනවා.\nපෙරේදා (4) රාත්‍රියේ මගී දුම්රිය දෙකක් සහ භාණ්ඩ ප්‍රවාහන දුම්රියක් එකිනෙක ගැටීමෙන් සිදුවූ මෙම අනතුරෙන් 288 දෙනෙකු මියගොස් දහසකට අධික පිරිසක් තුවාල ලැබුවා.\nමෙම බිහිසුණු දුම්රිය අනතුරත් සමඟ ලෝකයේ සිව්වන විශාලතම දුම්රිය ජාලය ලෙස සැළකෙන ඉන්දියානු දුම්රිය ජාලයේ ආරක්ෂාව සම්බන්ධයෙන් අවධානය යොමුකළ යුතු බව එරට කර්මාන්ත විශ්ලේෂකයින් පවසන බවයි වාර්තා වන්නේ.",
       "URL": "https://www.hirunews.lk/337009/ඔඩීෂා-දුම්රිය-ඛේදවාචකයේ-හේතුව-හෙළිවේ",
       "Category": "Local News",
       "Parent URL": "https://www.hirunews.lk/local-news.php?pageID=295"
}