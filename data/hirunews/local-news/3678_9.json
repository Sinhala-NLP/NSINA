{
       "Source": "hirunews",
       "Timestamp": "Sunday, 28 October 2018 - 8:56",
       "Headline": "අදත් පළාත් රැසකට වැසි",
       "News Content": "උතුර, උතුරුමැද, නැගෙනහිර සහ ඌව පළාත්වලත් මාතලේ සහ හම්බන්තොට දිස්ත්‍රික්කවලත් අද දිනයේ ගිගුරුම් සහිත වැසි ඇතිවිය හැකි බව කාලගුණ විද්‍යා දෙපාර්තමේන්තුව පවසනවා.\nදිවයිනේ සෙසු ප්‍රදේශවලද පස්වරු දෙකෙන් පසු වැසි හෝ ගිගුරුම් සහිත වැසි ඇතිවිය හැකියි.\nඑමෙන්ම විශේෂයෙන් මධ්‍යම, සබරගමුව සහ ඌව පළාත්වලත් ගාල්ල සහ මාතර දිස්ත්‍රික්කවලත් ඇතැම් ස්ථානවලට මිලිමීටර 100 ත් 150 ත් අතර, තද වැසි ඇතිවිය හැකි බවයි කාලගුණ විද්‍යා දෙපාර්තමේන්තුව දැනුම්දෙන්නේ.\nඑලෙස ගිගුරුම් සහිත වැසි ඇතිවන අවස්ථාවලට තාවකාලිකව තද සුළං ද ඇතිවිය හැකි අතර, අකුණු මගින් ඇතිවන අනතුරු අවම කරගැනීමට පියවර ගන්නා ලෙස එම දෙපාර්තමේන්තුව ජනතාවගෙන් ඉල්ලීමක් කළා.",
       "URL": "https://www.hirunews.lk/203086/අදත්-පළාත්-රැසකට-වැසි",
       "Category": "Local News",
       "Parent URL": "https://www.hirunews.lk/local-news.php?pageID=3678"
}