{
       "Source": "hirunews",
       "Timestamp": "Saturday, 25 March 2023 - 13:34",
       "Headline": "දූර දෘෂ්ඨිකත්වයේ වැඩිවීමක්",
       "News Content": "පසුගිය වසර 3 ඇතුළත ලෝකයේ බොහෝ පිරිසක් දූර දෘෂ්ටිකත්වය හෙවත් මයෝපියා රෝගී තත්ත්වයට ගොදුරු වීමේ ප්‍රමාණය ඉහළ ගොස් තිබෙනවා.\nකොරෝනා කාලය තුළ දී බොහෝ පිරිස් පරිගණක සහ දුරකථන භාවිතයට යොමුවීමත්, වැඩිවෙලාවක් ඇසිපිය නොහෙළීම නිසා මෙම රෝගී තත්ත්වයට මුහුණපා ඇති බවයි වාර්තා වන්නේ.\nමේ අතර 2050 වසර වනවිට ලොව පුරා ජනගහණයෙන් හරි අඩක් එනම් සියයට 50ක් මෙම මයෝපියා රෝග තත්වයට ගොදුරුවිය හැකි බවටයි විදෙස් වාර්තා පවසන්නේ.\n2010 වසරේ දත්ත වාර්තාවලට අනුව ලෝක ජනගහණයෙන් සියයට 27කට මෙම රෝගී තත්වය වාර්තාවී තිබුණා.\nමෑත කාලයේ මෙම රෝගී තත්වය සියයට 30ක් දක්වා ඉහළ ගොස් ඇති අතර, එය වැඩිවශයෙන් වාර්තාවී ඇත්තේ නැගෙනහිර සහ ගිණිකොණ දිග රටවලින්.\nඑමෙන්ම දකුණු කොරියාව, තායිවානය, ජපානය, චීනය, සිංගප්පූරුව රටවලින් වාර්තාවන රෝගීන් ප්‍රමාණය සියයට 80ත්, 90ත් අතර වනවා. ඇමරිකාවේ එම සංඛ්‍යාව සියයට 42ක්.\nකෙසේ වෙතත් ඉදිරි වසර 30 ඇතුළත ඇමරිකාවේ මෙම සංඛ්‍යාව දෙගුණයක් වන ඇති බවටයි ලෝක සෞඛ්‍ය බලධාරීන් අනතුරු අඟවන්නේ.",
       "URL": "https://www.hirunews.lk/330878/දූර-දෘෂ්ඨිකත්වයේ-වැඩිවීමක්",
       "Category": "Local News",
       "Parent URL": "https://www.hirunews.lk/local-news.php?pageID=455"
}