{
       "Source": "hirunews",
       "Timestamp": "Saturday, 08 July 2023 - 14:07",
       "Headline": "ජලභීතිකා රෝගයෙන් 11 හැවිරිදි දරුවෙක් ජීවිතක්ෂයට (වීඩියෝ)",
       "News Content": "සුරතලයට ඇති කළ සුනඛ පැටවා විසින්ම සපා කෑම හේතුවෙන් ජලභීතිකා රෝගයට ගොදුරු වූ රත්නපුර දෙල්ගමුව කුරුවිට ප්‍රදේශයේ 11 හැවිරිදි දරුවෙකු මියගොස් තිබෙනවා.\nසුනඛ පැටවා දරුවාව සපා කා තිබූ බව මව්පියන් නොදැන සිටි අතර හුස්ම ගැනීමේ අපහසුතාවයෙන් පෙළීම නිසා රත්නපුර රෝහලට ඇතුළත් කිරීමෙන් පසු දරුවා ජීවිතක්ෂයට පත් වූවා.\nමෙම සිද්ධියෙන් පසු දෙල්ගමුව ප්‍රදේශයේ සැරිසරන සුනඛයින්ට ජලභීතිකා මර්දන එන්නත ලබාදීමට පශු වෛද්‍ය නිලධාරීන් පියවර ගත් බවයි වාර්තා වෙන්නේ.",
       "URL": "https://www.hirunews.lk/340476/ජලභීතිකා-රෝගයෙන්-11-හැවිරිදි-දරුවෙක්-ජීවිතක්ෂයට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=202"
}