{
       "Source": "hirunews",
       "Timestamp": "Friday, 20 January 2023 - 15:12",
       "Headline": "මන්ත්‍රී ධුරයෙන් ඉවත් වන බව මුජිබර් මැතිවරණ කොමිසමටත් දන්වයි",
       "News Content": "මුජිබර් රහුමාන් පාර්ලිමේන්තු මන්ත්‍රී ධුරයෙන් ඉවත්වූ බවට තමා දැනුවත් කර ඇති බව මැතිවරණ කොමිසමේ සභාපති නීතිඥ නිමල් පුංචිහේවා ප්‍රකාශ කළා.\nහිරු ප්‍රවෘත්ති කළ විමසීමකදී ඔහු කියා සිටියේ පුරප්පාඩු වූ මන්ත්‍රී ධුරය සඳහා පත්කිරීමට නියමිත අපේක්ෂකයා පිළිබඳ තොරතුරු ලබාදෙන ලෙස ඉදිරි දිනක දී දිස්ත්‍රික් තේරීම් භාර නිලධාරියා වෙත ලිඛිතව දැනුම් දෙන බවයි.\nසමගි ජනබලවේගයෙන් පසුගිය මහ මැතිවරණයට තරඟ කළ අපේක්ෂකයන් අතර මීළඟට කොළඹ දිස්ත්‍රික්කයේ වැඩිම මනාප ලබාගෙන ඇත්තේ ඒ.එච්.එම් ෆවුසි වන අතර පුරප්පාඩු මන්ත්‍රී ධුරයට ඔහු පත්කිරීමට නියමිත බවයි වාර්තා වන්නේ.",
       "URL": "https://www.hirunews.lk/325497/මන්ත්‍රී-ධුරයෙන්-ඉවත්-වන-බව-මුජිබර්-මැතිවරණ-කොමිසමටත්-දන්වයි",
       "Category": "Local News",
       "Parent URL": "https://www.hirunews.lk/local-news.php?pageID=589"
}