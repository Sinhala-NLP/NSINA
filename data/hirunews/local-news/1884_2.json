{
       "Source": "hirunews",
       "Timestamp": "Tuesday, 15 June 2021 - 11:04",
       "Headline": "පළාත් රෝහල් නවයක් සෞඛ්‍ය අමාත්‍යංශයට පවරා ගැනේ",
       "News Content": "පළාත් සභා මගින් පාලනයවන තෝරාගත් දිස්ත්‍රික් මහා රෝහල් සෞඛ්‍ය රේඛිය අමාත්‍යංශයේ පාලනය යටතේ වැඩි දියුණු කිරීමට සෞඛ්‍ය අමාත්‍යවරිය ඊයේ කැබිනට් මණ්ඩලයට ඉදිරිපත් කල යෝජනාවට අනුමැතිය හිමිව තිබෙනවා.\nඒ අනුව ශ්‍රී ලංකා ජාතික රෝහලේ පවතින වෛද්‍ය ප්‍රතිකාර ශල්‍යාගාර සහ රසායනාගාර පහසුකම් වලට සමාන පහසුකම් වැඩි දියුණු කිරීමට යෝජිත රෝහල් තුළත් ප්‍රතිෂ්ඨාපනය කිරීමට නියමිතයි.\nමේ වන විට පළාත් සභා මගින් පාලනය කෙරෙන මාතලේ, නාවලපිටිය, ඇඹිලිපිටිය, අවිස්සාවේල්ල, ගම්පහ, මන්නාරම, වවුනියාව, කිලිනොච්චිය සහ මුලතිව් යන දිස්ත්‍රික් මහා රෝහල් මෙලෙස නවීකරණය කෙරෙනු ඇති.\nඑමෙන්ම එම මහා රෝහල් සෞඛ්‍ය අමාත්‍යංශයේ පාලනය යටතට පත් කිරිමත්මත් මෙම කැබිනට් යෝජනාව යටතේ සිදු කෙරෙනවා.",
       "URL": "https://www.hirunews.lk/274346/පළාත්-රෝහල්-නවයක්-සෞඛ්‍ය-අමාත්‍යංශයට-පවරා-ගැනේ",
       "Category": "Local News",
       "Parent URL": "https://www.hirunews.lk/local-news.php?pageID=1884"
}