{
       "Source": "hirunews",
       "Timestamp": "Tuesday, 09 August 2016 - 14:24",
       "Headline": "කප්පම් ඉල්ලා තරුණයෙකු පැහැරගත් පස්දෙනෙකු අත්අඩංගුවට",
       "News Content": "ලක්ෂ 85 ක මුදලක් කප්පම් ලෙස ඉල්ලා තරුණයෙකු පැහැරගත් පුද්ගලයන් පස්දෙනෙකු තංගල්ල කොට්ඨාස විමර්ශන අංශයේ නිලධාරීන් අත්අඩංගුවට ගෙන තිබෙනවා.\nපෙරේදා බණ්ඩාරගමදී මෙලෙස පැහැරගැනීමට ලක්ව ඇත්තේ ඌරගස්මංහන්දිය ප්‍රදේශයේ පදිංචි 29 හැවිරිදි පුද්ගලයෙක්.\nපැහැරගැනීමෙන් අනතුරුව මොහුව තංගල්ල ප්‍රදේශයේ නිවසක රඳවාගෙන සිටියදී පොලීසිය මගින් මුදාගෙන තිබෙනවා.\nඑහිදී අත්අඩංගුවට ගත් සැකකරුවන් 28, 38, 48 සහ 49 යන වයස් කාණ්ඩවල පසුවන්නන් බවයි පොලිස් මාධ්‍ය කොට්ඨාසය සඳහන් කළේ.\nතංගල්ල, මාතර, අම්බලන්තොට සහ ඇල්පිටිය යන ප්‍රදේශවල පදිංචිකරුවන් වන මොවුන් අද තංගල්ල මහේස්ත්‍රාත් අධිකරණය වෙත ඉදිරිපත් කිරීමට නියමිතයි.",
       "URL": "https://www.hirunews.lk/140198/කප්පම්-ඉල්ලා-තරුණයෙකු-පැහැරගත්-පස්දෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4930"
}