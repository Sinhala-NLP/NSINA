{
       "Source": "hirunews",
       "Timestamp": "Saturday, 18 July 2020 - 17:50",
       "Headline": "සංචාරක කර්මාන්තයේ නිරත වූවන්ට හිඟ ජල බිල්පත් ගෙවීමට සහන කාලයක්",
       "News Content": "සංචාරක කර්මාන්තයේ නියුතු පුද්ගලයන් සඳහා මේ වසර අග දක්වා වාරික 6 කින් ජල බිල්පත් සඳහා වන හිඟ ගාස්තු ගෙවීමට සහන කාලයක් ලබාදී ඇති බව ජාතික ජල සම්පාදන හා ජලාපවාහන මණ්ඩලය පවසනවා.\nඑම මණ්ඩලයේ සහකාර සාමාන්‍යාධිකාරි පියල් පද්මනාත සඳහන් කළේ කොරෝනා වෛරසයේ බලපෑම හමුවේ සංචාරක ක්ෂේත්‍රයේ රැකියා වල නියුතු  පුද්ගලයන්ට මුහුණදීමට සිදුව ඇති ආර්ථික දුෂ්කරතා සැලකිල්ලට ගෙන එම පියවර ගත් බවයි.\nමේ අතර, මාලිම්බඩ ජල පවිත්‍රාගාරයේ සම්ප්‍රේෂණ නල මාර්ගයේ අත්‍යාවශ්‍ය නඩත්තු කටයුත්තක් හේතුවෙන් හෙට පෙරවරු 8 සිට පස්වරු 5 දක්වා පැය 9 ක කාලයක් ජල සැපයුම අත්හිටුවන බව ජාතික ජල සම්පාදන හා ජලාපවාහන මණ්ඩලය දැනුම් දෙනවා.\nඒ අනුව, දියගහ, කැකණදුර, වෙහෙරහේන, කෝට්ටගොඩ, දික්වැල්ල හා කුඩාවැල්ල යන ප්‍රදේශවලට ජල සැපයුම අත්හිටුවනු ඇති.\nඑමෙන්ම, අත්‍යාවශ්‍ය නඩත්තු කටයුත්තක් හේතුවෙන් අද රාත්‍රී 8 සිට හෙට පෙරවරු 6 දක්වා පැය 10 ක කාලයක් කොළඹ 13, 14, සහ 15 යන ප්‍රදේශවලට ජල සැපයුම අත්හිටුවන බව ජාතික ජාතික ජල සම්පාදන හා ජලාපවාහන මණ්ඩලය ප්‍රකාශ කළා.\nමීට අමතරව කොළඹ 11 සහ 12 යන ප්‍රදේශවලට අඩු පීඩනයක් යටතේ ජලය සැපයෙන බවයි එම මණ්ඩලය සඳහන් කළේ.",
       "URL": "https://www.hirunews.lk/245832/සංචාරක-කර්මාන්තයේ-නිරත-වූවන්ට-හිඟ-ජල-බිල්පත්-ගෙවීමට-සහන-කාලයක්",
       "Category": "Local News",
       "Parent URL": "https://www.hirunews.lk/local-news.php?pageID=2576"
}