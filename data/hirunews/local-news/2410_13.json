{
       "Source": "hirunews",
       "Timestamp": "Monday, 05 October 2020 - 8:19",
       "Headline": "කෝටි 600 කට බුදු පිළිමයක් අලෙවි කිරීමට තැත් කළ හතර දෙනෙකු අත්අඩංගුවට",
       "News Content": "පෞරාණික වටිනාකමකින් යුත් නිල් මැණිකකින් නිර්මිත බුදු පිළිමයක් රුපියල් කෝටි 600ක මුදලකට විකිණීමට සූදානම් වූ හතරදෙනෙකු මොණරාගල - කුඹුක්කන ප්‍රදේශයේදී අත්අඩංගුවට ගෙන තිබෙනවා.\nමොණරාගල කොට්ඨාස අපරාධ විමර්ශන අංශය උපාය දුතයන් යොදවා සිදුකළ වැටලීමකදී ඊයේ පස්වරුවේ අදාළ බුදු පිළිමයද සමඟ මෙම සැකකරුවන් අත්අඩංගුවට ගෙන ඇති බවයි පොලිස් මාධ්‍ය කොට්ඨාසය සඳහන් කළේ.\nඅත්අඩංගුවට ගෙන ඇත්තේ අනුරාධපුර, රඹෑව, පේරාදෙණිය යන ප්‍රදේශවල පදිංචි අවුරුදු 20ත් 40 ත් අතර වයස්වල පසුවන්නන් පිරිසක්.",
       "URL": "https://www.hirunews.lk/251832/කෝටි-600-කට-බුදු-පිළිමයක්-අලෙවි-කිරීමට-තැත්-කළ-හතර-දෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2410"
}