{
       "Source": "hirunews",
       "Timestamp": "Sunday, 10 February 2019 - 6:12",
       "Headline": "ඉදිරි දින කිහිපයේ සුළං වේගයේ වැඩිවීමක් - අද ප්‍රදේශ කිහිපයකට වැසි",
       "News Content": "දිවයින හරහා සහ දිවයින අවට මුහුදු ප්‍රදේශවල සුළෙඟ් වේගය ඉදිරි දින කිහිපයේ තරමක වැඩිවීමක් බලාපොරොත්තු වන බව කාලගුණ විද්‍යා දෙපාර්තමේන්තුව පවසනවා.\nමන්නාරම සිට පුත්තලම හරහා මීගමුව දක්වා සහ ගාල්ල සිට මාතර හරහා හම්බන්තොට දක්වා වෙරළට ඔබ්බෙන් වන මුහුදු ප්‍රදේශවල සුළගේ වේගය විටින් විට පැයට කිලෝමීටර් 40 ක් 45ක් පමණ දක්වා වැඩි විය හැකි අතර එම මුහුදු ප්‍රදේශ විටින් විට තරමක් රළු විය හැකියි.\nගිගුරුම් සහිත වැසි ඇති වන විට එම ප්‍රදේශවල තාවකාලිකව තද සුළං ඇති විය හැකි අතර එවිට එම මුහුදු ප්‍රදේශ තාවකාලිකව රළු විය හැකියි.\nඑමෙන්ම අද දිනයේදී බස්නාහිර, සබරගමුව, මධ්‍යම, දකුණ සහ ඌව පළාත්වලට අද පස්වරුවේ ගිගුරුම් සහිත වැසි ඇතිවිය හැකි බවයි එහි කාර්යයේ නියුතු කාලගුණ විද්‍යාඥ ශාමිකා පියුමලී දිසානායක සඳහන් කළේ.",
       "URL": "https://www.hirunews.lk/210076/ඉදිරි-දින-කිහිපයේ-සුළං-වේගයේ-වැඩිවීමක්-අද-ප්‍රදේශ-කිහිපයකට-වැසි",
       "Category": "Local News",
       "Parent URL": "https://www.hirunews.lk/local-news.php?pageID=3510"
}