{
       "Source": "hirunews",
       "Timestamp": "Saturday, 28 August 2021 - 13:07",
       "Headline": "සයිබර් අපරාධකරුවෝ දෙදෙනෙක් අත්අඩංගුවට",
       "News Content": "කාන්තාවන්ගේ ඡායාරූප අසභ්‍ය ආකාරයට නිර්මාණය කරන බවට තර්ජනය කරමින් කප්පම් ඉල්ලූ දෙදෙනෙක් අත්අඩංගුවට\nකාන්තාවන්ගේ ඡායාරූප අසභ්‍ය ආකාරයට නිර්මාණය කර සමාජ මාධ්‍යයට යොමුකරන බවට තර්ජනය කරමින් කප්පම් ලබා ගැනීමට උත්සාහ කළ තරුණයන් දෙදෙනෙකු අත්අඩංගුවට ගෙන තිබෙනවා.\nඇඹිලිපිටිය පොලීසියට ලැබුණු තොරතුරකට අනුව එම ප්‍රදේශයේ සිදුකළ වැටලීමකදි යි මොවුන් අත්අඩංගුවට ගෙන ඇත්තේ.\nඅවුරුදු 20ත් 23ත් අතර වයස්වල පසුවන ඔවුන් පොළොන්නරුව සහ අංගොඩ ප්‍රදේශයේ පදිංචිකරුවන්.\nමොවුන් ෆේස්බුක් ඔස්සේ කාන්තාවන්ට තර්ජනය කර මෙලෙස මුදල් ලබා ගැනීම් සිදුකරන බව මූලික පරීක්ෂණවල දී අනාවරණ වී තිබෙනවා.",
       "URL": "https://www.hirunews.lk/280789/සයිබර්-අපරාධකරුවෝ-දෙදෙනෙක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1726"
}