{
       "Source": "hirunews",
       "Timestamp": "Wednesday, 11 January 2023 - 16:56",
       "Headline": "විදේශීය භික්ෂුන් වහන්සේලා දිවයිනට",
       "News Content": "තායිලන්තය, ලාඕසය සහ මියන්මාරය යන රටවලින් භික්ෂුන් වහන්සේ හැත්තෑ නමක් අද(11) උදෑසන කටුනායක ගුවන්තොටුපලින් දිවයිනට පැමිණියා.\nමියන්මාරයෙන් උප සම්පදාව රැගෙනවිත් මෙරට සියම් මහා නිකාය ආරම්භ කර වසර 270ක් සපිරීම නිමිත්තෙනුයි උන්වහන්සේලා මෙරටට පැමිණ ඇත්තේ.\nඑම භික්ෂුන් වහන්සේලා පිළි ගනු ලැබුවේ ශ්‍රී ලංකා සංචාරක ප්‍රවර්ධන කාර්යාංශයේ නිළධාරීන් විසින්.\nඋන් වහන්සේ කොළඹ,ගම්පහ,කුරුණෑගල, දඹුල්ල, අනුරාධපුර, පොළොන්නරුව, මහනුවර ආදි ප්‍රදේශවල පුරා මාසයක කාලයක් පාද යාත්‍රාවක නිරත වීමට නියමිතව තිබෙනවා.\nඑමෙන් ම, උන්වහන්සේ ශ්‍රී පාද ස්ථානය වැඳ පුදා ගැනීමට ද නියමිත බවටයි වාර්තා වන්නේ.",
       "URL": "https://www.hirunews.lk/324804/විදේශීය-භික්ෂුන්-වහන්සේලා-දිවයිනට",
       "Category": "Local News",
       "Parent URL": "https://www.hirunews.lk/local-news.php?pageID=608"
}