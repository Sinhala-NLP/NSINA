{
       "Source": "hirunews",
       "Timestamp": "Wednesday, 04 January 2023 - 13:08",
       "Headline": "කොළඹ සහ කොලොන්නාවේ නිවාස ව්‍යාපෘති දෙකක හිමිකම් ඔප්පු ලබා දීම කඩිනම් කෙරෙයි",
       "News Content": "කොළඹ සහ කොලොන්නාව නගර සභා බලප්‍රදේශවල ඉදි කර ඇති නිවාස ව්‍යාපෘති දෙකක හිමිකම් ඔප්පු ලබාදීම කඩිනම් කරන ලෙසට නාගරික සංවර්ධන හා නිවාස අමාත්‍ය ප්‍රසන්න රණතුංග නාගරික සංවර්ධන අධිකාරියට උපදෙස් ලබා දී තිබෙනවා.\nසියලු ම මුදල් ගෙවා අවසන් කර ඇති ගැණුම්කරුවන්ට වසර අවසන් වීමට පෙර නිවාස ඔප්පුව ලබාදීමේ ක්‍රියාවලිය ආරම්භ කරන ලෙස යි ඔහු ඊයේ (03) අමාත්‍යාංශයේ පැවති සාකච්ඡාවක දී සඳහන් කර ඇත්තේ.\nමෙම ප්‍රදේශවල රජය මඟින් ඉදි කර ඇති නිවාස ව්‍යාපෘති 24ක් යටතේ ඇති නිවාස ඒකක 14,607ක් මේ වන විට ජනතා අයිතියට පත් කර ඇති බව ද නිවාස අමාත්‍යාංශය සඳහන් කළා.",
       "URL": "https://www.hirunews.lk/324247/කොළඹ-සහ-කොලොන්නාවේ-නිවාස-ව්‍යාපෘති-දෙකක-හිමිකම්-ඔප්පු-ලබා-දීම-කඩිනම්-කෙරෙයි",
       "Category": "Local News",
       "Parent URL": "https://www.hirunews.lk/local-news.php?pageID=624"
}