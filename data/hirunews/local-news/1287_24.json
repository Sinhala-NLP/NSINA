{
       "Source": "hirunews",
       "Timestamp": "Thursday, 17 March 2022 - 14:13",
       "Headline": "ස්ථාපිත කළ සූර්ය පැනල ජාතික පද්ධතියට එකතු නොකිරීම ගැන වාර්තාවක් කැඳවයි",
       "News Content": "නිවාස, ආයතන සහ සූර්ය පැනල ස්ථාපිත කර ඇති තැන්වලින් උත්පාදනය කරන විදුලිය ජාතික විදුලිබල පද්ධතියට එකතු නොකිරීම හා ප්‍රමාද කිරීම පිළිබඳ කඩිනමින් වාර්තාවක් ලබාදෙන ලෙස පුනර්ජනනීය බලශක්ති අමාත්‍ය මණ්ඩල අනුකමිටුව අදාළ බලධාරින්ට නියෝග කර තිබෙනවා.\nඑහි සභාපති ආණ්ඩු පක්ෂයේ ප්‍රධාන සංවිධායක අමාත්‍ය ජොන්ස්ටන් ප්‍රනාන්දු එහිදී සඳහන් කළේ සිදුකළ විමර්ශනයකදී හිටපු බලශක්ති අමාත්‍ය උදය ගම්මන්පිලගේ නිවසට සූර්ය බලශක්ති පැනල සවි කිරීම සිදුකළ ද ජාතික විදුලිබල පද්ධතියට අවශ්‍ය සබඳතාව ලබාදීම සඳහා මාස 6 ට අධික කාලයක් ගත වී ඇති බවයි.",
       "URL": "https://www.hirunews.lk/299705/ස්ථාපිත-කළ-සූර්ය-පැනල-ජාතික-පද්ධතියට-එකතු-නොකිරීම-ගැන-වාර්තාවක්-කැඳවයි",
       "Category": "Local News",
       "Parent URL": "https://www.hirunews.lk/local-news.php?pageID=1287"
}