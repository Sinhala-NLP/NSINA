{
       "Source": "hirunews",
       "Timestamp": "Monday, 21 January 2019 - 10:22",
       "Headline": "කෑගල්ල පොලිස් අත්අඩංගුවේ සිටි සැකකරුවෙකු පලා යයි",
       "News Content": "කෑගල්ල පොලිස් අත්අඩංගුවේ සිටි සැකකරුවෙකු පලාගොස් තිබෙනවා.\nප්‍රදේශවාසීන්ගෙන් ලද පැමිණිල්ලකට අනුව මෙම පුද්ගලයා ඉඹුල්ගස්දෙණිය ප්‍රදේශයේදී ඊයේ අත්අඩංගුවට ගනු ලැබුවේ පොල් සොරකමේ යෙදීම හේතුවෙන්.\nසැකකරු අත්අඩංගුවට ගන්නා අවස්ථාවේදී ප්‍රදේශවාසීන් සිදුකළ පහරදීම් හේතුවෙන් තුවාල ලබා සිටි අතර, පසුව ඔහු කෑගල්ල මූලික රෝහලට ඇතුළත් කෙරුණා.\nපොලිස් ආරක්ෂාව යටතේ රෝහලේ ප්‍රතිකාර ලබමින් සිටි මෙම සැකකරු වැසිකිලියට යාමට අවශ්‍ය බව පවසමින් පලාගොස් තිබෙනවා.\nකෑගල්ල - දේවාලේගම ප්‍රදේශයේ පදිංචි සැකකරු 21 වන වියේ පසුවනවා.",
       "URL": "https://www.hirunews.lk/208683/කෑගල්ල-පොලිස්-අත්අඩංගුවේ-සිටි-සැකකරුවෙකු-පලා-යයි",
       "Category": "Local News",
       "Parent URL": "https://www.hirunews.lk/local-news.php?pageID=3544"
}