{
       "Source": "hirunews",
       "Timestamp": "Tuesday, 21 February 2023 - 6:56",
       "Headline": "තුර්කි - සිරියා දේශසීමාවේ යළි සිදු වූ භූ කම්පනයෙන් ආපදාවලට පත්වූවන් සොයා මෙහෙයුම්",
       "News Content": "යාවත්කාලීන කිරීම 2023-02-21 පස්වරු 01.13\nතුර්කි - සිරියා දේශසීමාවේ යළි සිදුවූ භූ කම්පනයත් සමග ගොඩනැගිලි තුල සිරවූ පුද්ගලයින් සොයා මෙහෙයුම් ආරම්භ කර තිබෙනවා.\nඊයේ රාත්‍රියේ හටගත් මෙම භූ කම්පනයෙන් පුද්ගලයින් 3 දෙනෙකු මියගොස් 680 ක් තුවාල ලැබුවා.\nමෙම භූ කම්පන තත්ත්වය ලෙබනන් සහ ඊජිප්තුවේ ප්‍රදේශ රැසකට දැනී ඇති බවයි විදෙස් වාර්තා කළේ.\nකෙසේ වෙතත්, මීට සති දෙකකට පෙර තුර්කි - සිරියා දේශසීමාවේ සිදුවූ භූ කම්පනයෙන් 45,000 ක් මියගියා.\n---------------------------------------\nතුර්කියේ තවත් භූ කම්පනයක්\nතුර්කි - සිරියා දේශසීමාවේ තවත් ප්‍රබල භූ කම්පනයක් ඊයේ (20) සිදුවුණා.\nවිදෙස් වාර්තා සඳහන් කළේ රික්ටර් මාපකයේ ඒකක 6යි දශම 4ක අගයක් ගත් මෙම භූ කම්පනයෙන් පුද්ගලයන් 03 දෙනෙකු මියගොස් තුර්කි සහ සිරියානු වැසියන් 680 දෙනෙකු තුවාල ලබා ඇති බවයි.\nතුර්කි - සිරියා දේශසීමාවේ රික්ටර් මාපකයේ 7යි දශම 8ක ප්‍රබල භූ කම්පනයක් සිදුවී සති දෙකක් ගතවන තැනයි යලි මෙලෙස භූ කම්පනයක් වාර්තා වන්නේ.\nපසුගිය 6 වනදා ලොවම කම්පා කරමින් සිදුවූ මෙම භූ කම්පනයෙන් පුද්ගලයන් 44,000ක් මියගියා.\nවිදෙස් වාර්තා සඳහන් කළේ පසුගිය 06 වනදායින් පසු තුර්කි - සිරියා දේශසීමාවේ පසුකම්පන 6000ක් පමණ වාර්තා වී ඇති බවයි.",
       "URL": "https://www.hirunews.lk/327910/තුර්කි-සිරියා-දේශසීමාවේ-යළි-සිදු-වූ-භූ-කම්පනයෙන්-ආපදාවලට-පත්වූවන්-සොයා-මෙහෙයුම්",
       "Category": "Local News",
       "Parent URL": "https://www.hirunews.lk/local-news.php?pageID=523"
}