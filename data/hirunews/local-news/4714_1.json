{
       "Source": "hirunews",
       "Timestamp": "Wednesday, 11 January 2017 - 19:43",
       "Headline": "වල්සපුගල තෘණ භූමියේ පාරිසරික හානියක්",
       "News Content": "හම්බන්තොට සුරියවැව මයුරපුර ප්‍රදේශයේ පිහිටි වල්සපුගල තෘණ භූමියේ පාරිසරික හානියක් සිදු වෙමින් පවතින බව වාර්තාවනවා.\nමහවැලි අධිකාරියට අයත් අක්කර 2,000 කින් පමණ සමන්විත මෙම තෘණ භූමිය මෙතෙක් කලක් වෙන්කර තිබුණේ කිරිගොවි කර්මාන්තය සඳහායි.\nවනජීවී දෙපාර්තමේන්තුව මගින් වන අලි කළමනාකරණ බල ප්‍රදේශයක් ලෙසද මෙම ප්‍රදේශය සිතියම්ගත කර තිබෙනවා.\nකිරි ගොවීන් චෝදනා කරන්නේ භූ විද්‍යා හා පතල් කැනීම් කාර්යංශය මගින් අධිවේගී මාර්ග ව්‍යාපෘති සඳහා පස් ලබාදීමට මෙම තෘණ භූමියෙන් අවසර පත් දෙකක් ලබාදීමත් සමග මෙහි දැඩි පාරිසරික හානියක් සිදු වෙමින් පවතින බවයි.",
       "URL": "https://www.hirunews.lk/151851/වල්සපුගල-තෘණ-භූමියේ-පාරිසරික-හානියක්",
       "Category": "Local News",
       "Parent URL": "https://www.hirunews.lk/local-news.php?pageID=4714"
}