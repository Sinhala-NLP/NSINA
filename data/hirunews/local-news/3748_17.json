{
       "Source": "hirunews",
       "Timestamp": "Friday, 14 September 2018 - 15:06",
       "Headline": "බිරිඳ සමග ඇතිවූ ආරවුලක් නිසා සැමියා දිවි නසාගනී (ඡායාරූප)",
       "News Content": "බිරිඳ සමග ඇතිවූ ආරවුලක් දුරදිග යාමෙන් පුද්ගලයෙකු සියදිවි හානිකරගෙන තිබෙනවා.\nමෙලෙස මියගොස් ඇත්තේ බගවන්තලාව බ්‍රිඩ්වෙල් වතු යායේ පදිංචිව සිටි 39 හැවිරිදි දෙදරු පියෙක්.\nදිනපතා බීමත්ව නිවසට පැමිණෙන මෙම පුද්ගලයා නිරන්තරයෙන් බිරිඳ සමග ආරවුලක් ඇති කර ගන්නා බවටයි අනාවරණ වී ඇත්තේ.\nඊයේ රාත්‍රියේ ද ඔවුන් දෙදෙනා අතර ආරවුලක් ඇතිවි ඇති අතර ඉන් සිත් තැවුලට පත්වු මෙම පුද්ගලයා අද උදෑසන නිවසේ කාමරයක ගෙල වැලලාගෙන මියගොස් තිබෙනවා.\nමහේස්ත්‍රාත් පරීක්ෂණයෙන් අනතුරුව පශ්චාත් මරණ පරීක්ෂණය සඳහා නාවලපිටිය අධිකරණ වෛද්‍යවරයා වෙත යොමු කෙරුනා.\nසිද්ධිය පිළිබඳ බගවන්තලාව පොලිසියයි විමර්ශණ මෙහෙයවන්නේ.\nඡායාරූප - හැටන් රංජිත් රාජපක්ෂ",
       "URL": "https://www.hirunews.lk/199893/බිරිඳ-සමග-ඇතිවූ-ආරවුලක්-නිසා-සැමියා-දිවි-නසාගනී-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=3748"
}