{
       "Source": "hirunews",
       "Timestamp": "Friday, 20 October 2017 - 15:50",
       "Headline": "ග්‍රාම ශක්ති ජනතා ව්‍යාපාරය ඇරඹේ",
       "News Content": "දිළිඳුකම පිටුදැකීමේ ‘‘ග්‍රාමශක්ති’’ ජනතා ව්‍යාපාරය ජනගත කිරීමේ ජාතික උත්සවය ජනාධිපති මෛත්‍රීපාල සිරිසේනගේ ප්‍රධානත්වයෙන් කොළඹ සුගතදාස ක්‍රීඩාංගනයේදී අද පැවැත්වුණා.\nඑක්සත් ජාතීන්ගේ තිරසර සංවර්ධන ඉලක්ක මත පදනම්ව 2030 වර්ෂයේදී දිළිඳුකමින් තොර ශ්‍රී ලංකාවක් බිහි කිරීමේ අරමුණෙන් මෙම වැඩසටහන ක්‍රියාත්මකයි.\nදිවයින පුරා සිටින දිළිඳු ජන කණ්ඩායම්, කාන්තාවන්ගේ සහ රැකියා විරහිත තරුණ තරුණියන්ගේ ජීවන අවශ්‍යතා මෙන්ම ව්‍යවසායකත්වය සහිත හෝ ව්‍යවසායකයින් ලෙස නැගී සිටීමට අපේක්ෂා කරන ජන කණ්ඩායම් වෙත ජීවන මාර්ග සැපයීම මෙහිදී සිදුවනවා.\nවසර 2020 වනවිට ගම්මාන 5000 ක් දක්වා එය ව්‍යාප්ත කිරීමටයි සැලසුම් කර ඇත්තේ.\nමේ අතර, දීපාවලි සැමරුම වෙනුවෙන් කොළඹ ජනාධිපති මන්දිරයේ පැවති සැමරුම් උත්සවයකට ජනාධිපතිවරයා ඊයේ එක්වුණා.\nඑහිදී ජනාධිපතිවරයා කියා සිටියේ තවමත් කෙටුම්පත් කර නොමැති නව ව්‍යවස්ථාවක් සම්බන්ධයෙන් සමාජය නොමඟ යැවීමට ඇතැමුන් දරන උත්සාහයන් පිළිබඳව රටේ සියලූ ජනතාව අවබෝධයෙන් කටයුතු කළ යුතු බවයි.",
       "URL": "https://www.hirunews.lk/174007/ග්‍රාම-ශක්ති-ජනතා-ව්‍යාපාරය-ඇරඹේ",
       "Category": "Local News",
       "Parent URL": "https://www.hirunews.lk/local-news.php?pageID=4262"
}