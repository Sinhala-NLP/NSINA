{
       "Source": "hirunews",
       "Timestamp": "Sunday, 03 December 2017 - 12:46",
       "Headline": "හිරු ධර්මප්‍රදීපය සාර්ථකයි",
       "News Content": "අදට යෙදෙන උඳුවප් පුර පසලොස්වක පොහෝ දිනය නිමිත්තෙන් දිනය පුරා සුවිශේෂී ආගමික වැඩසටහන් රැසක් ඔබ වෙත සමීප කරවීමට හිරු එෆ්.එම් කටයුතු කර තිබෙනවා.\nඒ සම්බුදු චරිතාපදානය මෙන්ම දහම් කරුණු රැසක්  පිළිබඳව ශ්‍රාවක ඔබව දැනුම්වත් කරමින්ග ඒ අනුව හිරු ධර්මප්‍රදීපය අද දිවයින පුරා පැවැත්වෙන්නේ හොරණ - වරකාගොඩ - ගල්ලෙන රජමහා විහාරස්ථානය කේන්ද්‍ර කොටගෙනයි.\nඋදෑසන 6 ට අටසිල් සමාදන් කරමින් මෙම පිං කටයුත්ත ආරම්භ වූ අතර පෙරවරු 7 සිට පුරා පැයක් දහම් සිතුවිලි සමඟ බැදුණු බොදු ගීත ප්‍රචාරය කිරීම සිදු කෙරුණා.\nඋදෑසන 8 ට සජීවි විශේෂ ධර්ම දේශනයක් පැවැත්වුණු අතර පෙරවරු 9 සිට 10 දක්වා හිරු මැදිරියේ සිට මෙහෙයවූ විශේෂ ධර්ම සාකච්ඡාවක් ශ්‍රවණය කිරීමට අවස්ථාව සළසා දෙනු ලැබුවා.\nඉන්පසු පෙරවරු 10 සිට යළිත් පැයක් පුරා බොදු ගී ශ්‍රවණය කිරීමට ඉඩකඩ සැළසූ අතර මීට ටික වේලාවකට පෙර පෙරවරු 11 ට පමණ ආමිෂ සහ ප්‍රතිපත්ති පූජාවන්ට මුල්තැන දෙමින් දහවල් සම්බුද්ධ පූජාව සිදු කෙරුණා.",
       "URL": "https://www.hirunews.lk/177487/හිරු-ධර්මප්‍රදීපය-සාර්ථකයි",
       "Category": "Local News",
       "Parent URL": "https://www.hirunews.lk/local-news.php?pageID=4189"
}