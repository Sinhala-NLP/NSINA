{
       "Source": "hirunews",
       "Timestamp": "Monday, 24 April 2017 - 13:17",
       "Headline": "ළමා රක්ෂණ අධිකාරියේ සභාපතිනිය ඉල්ලා අස්වෙයි",
       "News Content": "ජාතික ළමාරක්ෂක අධිකාරියේ  සභාපති ආචාර්ය නටාෂා බාලේන්ද්‍ර එම ධුරයෙන් ඉල්ලා අස්වී තිබෙනවා.\nපෞද්ගලික හේතුවක් මත ඇය එම තනතුරෙන් ඉල්ලා අස්වී ඇති බවයි එම අධිකාරිය නිවේදනය කළේ.\nමේ හේතුවෙන් පුරප්පාඩු වූ එම තනතුර සඳහා ජනාධිපති මෛත්‍රිපාල සිරිසේන විසින් නීතීඥ මරිනි ද ලිවේරා පත් කර තිබෙනවා.\nනීතිවේදී උපාධිධාරිනියක් වන මරිනි ද ලිවේරා මානව හිමිකම් පිළිබඳ පශ්චාත් උපාධිධාරිනියක්.\nඑසේම ඇය ළමා සොල්දාදුවන් පුනරුත්ථාපනය කිරීමේ කමිටුව, ගෘහස්ථ ප්‍රචන්ඩත්වය පිටුදැකීමේ පනත සංශෝධනය කිරීම සඳහා පත්කළ කමිටුවේ සාමාජිකයෙකු වශයෙන්ද කටයුතු කළා.",
       "URL": "https://www.hirunews.lk/159857/ළමා-රක්ෂණ-අධිකාරියේ-සභාපතිනිය-ඉල්ලා-අස්වෙයි",
       "Category": "Local News",
       "Parent URL": "https://www.hirunews.lk/local-news.php?pageID=4550"
}