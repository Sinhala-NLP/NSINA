{
       "Source": "hirunews",
       "Timestamp": "Saturday, 26 November 2022 - 11:44",
       "Headline": "අල්ලස් චෝදනා මත මලාවි උප ජනපති අත්අඩංගුවට",
       "News Content": "අල්ලස් චෝදනා සම්බන්ධයෙන් මලාවි දුෂණ විරෝධී කාර්යාංශය විසින් එරට උප ජනාධිපති සවුලොස් ක්ලවුස් චිලිමා අත්අඩංගුවට ගෙන නඩු පවරා තිබෙනවා.\nඒ එරට උප ජනාධිපතිවරයාගේ හැසිරීම සම්බන්ධයෙන් මාස කිහිපයක් තිස්සේ කරන ලද විමර්ශනවලින් පසුවයි මලාවි දුෂණ විරෝධී කාර්යාංශය විසින් ඔහුව අත්අඩංගුවට ගෙන ඇත්තේ.\nඋප ජනාධිපතිවරයා සම්බන්ධයෙන් ප්‍රකාශයක් නිකුත් කරමින් මලාවි ජනාධිපති ලාසරස් චක්වේරා ඊයේ (25) කියා සිටියේ, උප ජනාධිපතිවරයාගේ තනතුර අත්හිටුවීමට හෝ ඉවත් කිරීමට තමන්ට ව්‍යවස්ථාපිත බලයක් නොමැති බවයි.\nකෙසේ නමුත් මලාවි ජනාධිපතිවරයා විසින් උප ජනාධිපතිවරයාගේ රාජකාරිය කිරීම තහනම් කිරීමට කටයුතු කර ඇති බවත් විදෙස් මාධ්‍ය වාර්තා කරනවා.",
       "URL": "https://www.hirunews.lk/321321/අල්ලස්-චෝදනා-මත-මලාවි-උප-ජනපති-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=707"
}