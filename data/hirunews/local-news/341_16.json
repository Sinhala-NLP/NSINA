{
       "Source": "hirunews",
       "Timestamp": "Monday, 15 May 2023 - 16:31",
       "Headline": "ළමා අපයෝජන වැළැක්වීමට දැඩි නීති කෙටුම්පත් කරන්නැයි ජනපතිගෙන් නියෝග (වීඩියෝ)",
       "News Content": "ඇතැම් ගුරුවරුන් වැඩිහිටියන් මෙන්ම සමාජයේ විවිධ කොටස් අතින් දිගින් දිගටම සිදුවන ළමා අපයෝජන වැළැක්වීම සඳහා දැඩි නීති කෙටුම්පත් කරන ලෙස ජනාධිපති රනිල් වික්‍රමසිංහ නීති අංශ වෙත නියෝග කර තිබෙනවා.\nඒ, 16 හැවිරිදි දැරියක මියයාම, උපකාරක පන්ති ගුරුවරෙයකු අතින් දැරියන් 16 දෙනෙකු අපයෝජනයට ලක්වීම ඇතුළු මෑත කාලීන සිදුවීම් පිළිබඳව අවධානය යොමුකරමින්.\nඑසේම ජෙරොම් ප්‍රනාන්දු නැමැති දේවගැතිවරයෙකු විසින් ආගමික සංහිඳියාවට හානි වන අයුරින් ප්‍රකාශයක් කිරීම පිළිබවඳ වහා පරීක්ෂණයක් ආරම්භ කරන ලෙසද ජනාධිපතිවරයා නියෝග කර තිබෙනවා.\nවගකීම් විරහිත හිතළු ප්‍රකාශ නිසා ආගමික ගැටුම් නිර්මාණය වී සංහිඳියාවට බලපෑමක් විය හැකි බැවින් අදාල දේවගැතිවරයා කළ ප්‍රකාශය ගැන පුළුල් පරීක්ෂණයක් සිදුකර තමාට වාර්තා කරන ලෙසයි ජනාධිපතිවරයා දැනුම් දී ඇත්තේ.",
       "URL": "https://www.hirunews.lk/335278/ළමා-අපයෝජන-වැළැක්වීමට-දැඩි-නීති-කෙටුම්පත්-කරන්නැයි-ජනපතිගෙන්-නියෝග-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=341"
}