{
       "Source": "hirunews",
       "Timestamp": "Tuesday, 08 February 2022 - 9:46",
       "Headline": "පන්සල්කන්දේ පස් කැණීම් බලපත්‍ර අවලංගු කරයි",
       "News Content": "ත්‍රිකුණාමලය - තඹලගමුව - ගල්මැටියාව පන්සල්කන්ද ආශ්‍රිතව සිදුකළ පස් කැණීම් බලපත්‍ර තාවකාලිකව අවලංගු කර තිබෙනවා.\nවිවිධ ජාවාරම්කරුවන් විසින් පන්සල්කන්ද ආශ්‍රිතව විශාල වශයෙන් සිදුකරන පස් ජාවාරම හේතුවෙන් එහි කැණීම් බලපත්‍ර මෙලෙස අවලංගු කර ඇති බවයි පරිසර අමාත්‍යාංශය නිවේදනයක් නිකුත් කරමින් සදහන් කළේ.\nමේ සම්බන්ධයෙන් කඩිනමින් විමර්ශනයක් ද ආරම්භකර සතියක් තුළ ඊට අදාළ වාර්තාව තමන්ට ලබාදෙන ලෙස පරිසර අමාත්‍ය මහින්ද අමරවීර බලධාරීන්ට උපදෙස් ලබාදී තිබෙනවා.",
       "URL": "https://www.hirunews.lk/296456/පන්සල්කන්දේ-පස්-කැණීම්-බලපත්‍ර-අවලංගු-කරයි",
       "Category": "Local News",
       "Parent URL": "https://www.hirunews.lk/local-news.php?pageID=1369"
}