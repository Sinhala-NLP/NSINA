{
       "Source": "hirunews",
       "Timestamp": "Wednesday, 29 August 2018 - 6:33",
       "Headline": "නානුඔය ගිනකින් වෙළඳසැලක් සහ නිවසක් දැවී අළුවෙයි (ඡායාරූප)",
       "News Content": "නානුඔය, ඩෙස්පෝට් ප්‍රදේශයේ පිහිටි වෙළඳසැලක ගින්නක් හටගෙන තිබෙනවා.\nමෙම ගින්නෙන් වෙළඳසැල සහ තවත් නිවසකට සම්පූර්ණයෙන් හානි සිදුව ඇති බවයි අප වාර්තාකරු සඳහන් කළේ.\nගින්නෙන් කිසිදු ජීවිත හානියක් සිදුවී නොවී ඇති අතර වෙළඳසැලේ තිබූ ගෑස් සිලින්ඩර්, කුළු බඩු ඇතුලු භාණ්ඩ රැසක් සම්පූර්ණයෙන් දැවී විනාශයට පත්ව ඇති බව සඳහන්.\nනුවරඑළිය මහ නගර සභාවේ ගිනි නිවන ඒකකය සහ ප්‍රදේශවාසීන් පොලීසිය සමඟ එක්ව ගින්න පැය කීපයකට පසුව මහත් පරිශ්‍රමයක් දරා පාලනයකර තිබෙනවා.\nමෙහිදි සිදුවූ අලාභය මෙතෙක් තක්සේරු කර නොමැති අතර ගින්නට හේතුව තවමත් අනාවරණය වී නැහැ.\nඡායාරූප - මස්කෙළිය, ගාමිණී බණ්ඩාර",
       "URL": "https://www.hirunews.lk/198651/නානුඔය-ගිනකින්-වෙළඳසැලක්-සහ-නිවසක්-දැවී-අළුවෙයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=3775"
}