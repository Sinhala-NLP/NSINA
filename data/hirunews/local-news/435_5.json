{
       "Source": "hirunews",
       "Timestamp": "Tuesday, 04 April 2023 - 17:21",
       "Headline": "බූරු මූණාට අත්අඩංගුවෙන් පලායාමට අනුබල දුන් තුනකට ඇප",
       "News Content": "රවිඳු වර්ණ රංගන හෙවත් බුරුමුණාට කටුනායක ගුවන් තොටුපල පොලිස් අත්අඩංගුවෙන් මිදී පලායාමට ආධාර අනුබල දුන් බවට අත්අඩංගුවට ගත් සැකකරුවන් හත්දෙනාගෙන් භික්ෂූණ් වහන්සේ දෙනම සහ රියදුරා දැඩි ඇප කොන්දේසි මත ඇප පිට මුදාහැර තිබෙනවා.\nඒ, ඔවුන් අද මීගමුව ප්‍රධාන මහේස්ත්‍රාත් චම්පික රාජපක්ෂ හමුවට ඉදිරිපත් කළ අවස්ථාවේදීයි.\nඔවුන්ට විදේශ ගමන් තහනමක් පැනවූ අධිකරණය සෑම මසකම පළමු සහ අවසන් ඉරිදා, කටුනායක පොලිසිය වෙත වාර්තා කරන ලෙසටද නියෝග කර තිබෙනවා.\nඅනෙක් සැකකරුවන් හතරදෙනා ලබන 11 වනදා දක්වා රක්ෂිත බන්ධනාගාර ගත කරන ලෙසයි මහේස්ත්‍රාත්වරයා නියෝග කර ඇත්තේ.",
       "URL": "https://www.hirunews.lk/331707/බූරු-මූණාට-අත්අඩංගුවෙන්-පලායාමට-අනුබල-දුන්-තුනකට-ඇප",
       "Category": "Local News",
       "Parent URL": "https://www.hirunews.lk/local-news.php?pageID=435"
}