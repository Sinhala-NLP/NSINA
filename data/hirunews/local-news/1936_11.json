{
       "Source": "hirunews",
       "Timestamp": "Saturday, 22 May 2021 - 14:33",
       "Headline": "ඉන්දියාවේ කොරෝනා ව්‍යාප්තිය අනෙකුත් මැදි ආදායම් රටවලට අනතුරු ඇඟවීමක්",
       "News Content": "ඉන්දියාවේ වර්තමාන කොරෝනා ව්‍යාප්තිය අනෙකුත් පහළ සහ මැදි ආදායම් රටවලට අනතුරු ඇගවීමක් සිදුකරන බව ජාත්‍යන්තර මූල්‍ය අරමුදල පවසනවා.\nඉන්දියාවේ කොරෝනා මරණ සංඛ්‍යාව පසුගිය දින තුන තුලම, 4000 ඉක්මවූ අතර, දෛනික ආසාදිතයින් සංඛ්‍යාව ද සතියකට වැඩි කාලයක් තිස්සේ දෙලක්ෂයකට අධිකයි.\nජාත්‍යන්තර මූල්‍ය අරමුදල පෙන්වා දෙන්නේ මේ වසර අවසන් වනවිට ද ඉන්දියාවේ කොරෝනා එන්නත්කරණය ජනගහනයෙන් සියයට 35 නොඉක්මවනු ඇති බවයි.\nමූල්‍ය අරමුදල පවසන පරිදි කොරෝනා වසංගතය මිහිපිටින් තුරන් කිරීමට නම් මේ වසර අවසන් වනවිට ලොව සෑම රටකම ජනගහනයෙන් සියයට 40 කට වත් කොරෝනා එන්නත් ලබාදිය යුතුයි.\nලබන වසරේ මැද භාගය වනවිට එලෙස ලෝක ජනගහනයෙන් සියයට 60 කට කොරෝනා එන්නත් ලබාදිය යුතු බව මූල්‍ය අරමුදලේ අදහසයි.\nකොරෝනා වසංගතය අවසන් කිරීම සඳහා ජාත්‍යන්තර මූල්‍ය අරමුදල ඩොලර් මිලියන 50ක යෝජනාවලියක් ඊයේ ප්‍රකාශයට පත් කළේ යුරෝපීය කොමිසමේ සහ ජී -20 ප්‍රධාන පෙලේ රටවල සෞඛ්‍ය සමුළුවකට එක්වෙමින්.",
       "URL": "https://www.hirunews.lk/272132/ඉන්දියාවේ-කොරෝනා-ව්‍යාප්තිය-අනෙකුත්-මැදි-ආදායම්-රටවලට-අනතුරු-ඇඟවීමක්",
       "Category": "Local News",
       "Parent URL": "https://www.hirunews.lk/local-news.php?pageID=1936"
}