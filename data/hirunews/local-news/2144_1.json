{
       "Source": "hirunews",
       "Timestamp": "Tuesday, 16 February 2021 - 9:28",
       "Headline": "නිෂ්පාදන හා සේවා ගැනුම් කළමනාකරුවන්ගේ දර්ශකයේ වර්ධනයක්",
       "News Content": "ජනවාරි මාසයේ නිෂ්පාදන හා සේවා ගැනුම් කළමනාකරුවන්ගේ දර්ශකයන්හි වර්ධනයක් පෙන්නුම් කරන බව ශ්‍රී ලංකා මහ බැංකුව ප්‍රකාශ කළා.\nජනවාරි මාසයේදී නිෂ්පාදන අංශයේ ගැනුම් කළමනාකරුවන්ගේ දර්ශක අගය 60.2 ක් ලෙස වාර්තාවී ඇති අතර, සේවා අංශයේ ගැනුම් කළමනාකරුවන්ගේ දර්ශකය වාර්තාවී ඇත්තේ 56.2 ක් ලෙසයි.\nකොරෝනා වසංගත තත්වය හේතුවෙන් පසුබෑමට ලක්වූ සේවා අංශය තවදුරටත් යථා තත්වයට පත්වීමක් මෙමගින් පෙන්නුම් කෙරෙන අතර, එය ව්‍යාපාර සඳහා යහපත් ප්‍රවණතාවක් බවයි ශ්‍රී ලංකා මහ බැංකුව පෙන්වා දෙන්නේ.",
       "URL": "https://www.hirunews.lk/262734/නිෂ්පාදන-හා-සේවා-ගැනුම්-කළමනාකරුවන්ගේ-දර්ශකයේ-වර්ධනයක්",
       "Category": "Local News",
       "Parent URL": "https://www.hirunews.lk/local-news.php?pageID=2144"
}