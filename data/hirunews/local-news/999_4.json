{
       "Source": "hirunews",
       "Timestamp": "Saturday, 23 July 2022 - 15:21",
       "Headline": "ඉන්ධන රැගෙන ගිය බවුසරයක් අනතුරක (වීඩියෝ)",
       "News Content": "මීරිගහ හළුගම ප්‍රදේශයේදී ඉන්ධන ප්‍රවාහන බවුසරයක් පෙරළී අනතුරට ලක්ව තිබෙනවා.\nමීරිගම ප්‍රදේශයේ සිට වරකාපොල දක්වා ඉන්ධන ප්‍රවාහනය කරමින් තිබූ රථයක් අද උදෑසන මෙලෙස අනතුරට ලක්ව ඇති බවටයි වාර්තා වන්නේ.\nබවුසරය අනතුරට ලක්වීමත් සමග ප්‍රදේශවාසීන් විශාල පිරිසක් ඉන්ධන රැගෙන යාමට පැමිණ ඇති අතර පොලිසිය සහ යුද හමුදාව පැමිණ ඔවුන් ඉවත් කළ බව අප වාර්තාකරුවන් ප්‍රකාශ කළා.\nමෙලෙස අනතුරට ලක්වී ඇත්තේ ඩිසල් ප්‍රවාහන බවුසරයක්.\nපටු මාර්ගයක ගමන් කිරීමේදී වෙනත් වාහනයකට ඉඩදීම සඳහා පසු පසට ධාවනය කිරීමේදී එය මාර්ගයෙන් ඉවතට පැන අනතුරට ලක්ව ඇතැයි සඳහන්.",
       "URL": "https://www.hirunews.lk/310756/ඉන්ධන-රැගෙන-ගිය-බවුසරයක්-අනතුරක-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=999"
}