{
       "Source": "hirunews",
       "Timestamp": "Wednesday, 25 May 2022 - 9:02",
       "Headline": "පෝලිම්වල ඉන්න එපා - ලිට්රෝ සමාගම දැනුම් දෙයි - හෙට ගෑස් නැවක් දිවයිනට (වීඩියෝ)",
       "News Content": "අද දිනයේදීත් බෙදා හැරීමට ගෑස් නොමැති බැවින් පෝලිම්වල රැඳී නොසිටින ලෙස ලිට්රෝ සමාගම ජනතාවට දැනුම් දෙනවා.\nඑම සමාගම සඳහන් කළේ මෙරටට හෙට පැමිණීමට නියමිත ගෑස් නෞකාවේ ගොඩබෑම් සිදු වන තෙක් ගෑස් බෙදාහැරීම් සිදු කිරීමට හැකියාවක් නොමැති බවයි.\nහෙට මෙරටට ළඟාවීමට නියමිත නෞකාවෙන් රැගෙන එන ගෑස් මෙටි්‍රක් ටොන් ප්‍රමාණය 3,500 ක්.\nලිට්රෝ සමාගම සඳහන් කළේ ගෑස් මෙටි්‍රක් ටොන් 7,500 ක් ලබා ගැනීම සඳහා ඩොලර් මිලියන 6 හමාරක මුදලක් මේ වන විට ගෙවා ඇති බවයි.\nමේ අතර ඉන්ධන සඳහා මිල සූත්‍රයක් හඳුන්වා දීමට රජය විසින් ගෙන ඇති තීරණය සාධනීය තීරණයක් බව ලංකා අයි.ඕ.සී සමාගම පවසනවා.\nඑහි කළමනාකාර අධ්‍යක්ෂ මනෝජ් ගුප්තා හිරු ප්‍රවෘත්ති අංශයට කියා සිටියේ ලංකා ඛණිජ තෙල් සංස්ථාව සහ අයි.ඕ.සී සමාගම පාඩු ලැබීම වළක්වා ගනිමින් ගැටළුවකින් තොරව වැඩි වශයෙන් තෙල් ආනයනය සඳහා එම තීරණය ඉවහල් වනු ඇති බවයි.",
       "URL": "https://www.hirunews.lk/305231/පෝලිම්වල-ඉන්න-එපා-ලිට්රෝ-සමාගම-දැනුම්-දෙයි-හෙට-ගෑස්-නැවක්-දිවයිනට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1145"
}