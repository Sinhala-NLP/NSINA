{
       "Source": "hirunews",
       "Timestamp": "Friday, 15 April 2022 - 15:25",
       "Headline": "තාරුණ්‍යයේ අරගලයට 4G 5G පහසුකම් ? (ඡායාරූප)",
       "News Content": "7 වැනි දිනටත් ක්‍රියාත්මක වන, ගාලුමුවදොර අරගල පිටියේ සිටින විරෝධතාකරුවන් වෙනුවෙන්, අද (15) සිට නොමිලේ 4G 5G පහසුකම් ලබාදීමට කටයුතු කර ඇති බවට තොරතුරු වාර්තා වනවා.\nසිංහල අළුත් අවුරුද්ද පැවැති ඊයේ (14) දිනයේත් මෙම විරෝධතාවයට විශාල පිරිසක් එක්ව සිටියා.\nකෙසේ වෙතත්, අප වාර්තාකරු සඳහන් කළේ, එම ස්ථානයේ සම්ප්‍රේෂණ කුළුණක් සවි කර ඇති නමුත් මේ වන තෙක් එයට සම්බන්ධතාවය ලබා දී නොමැති බවයි.\nඑහි පැමිණි තාක්ෂණ ශිල්පීන් සඳහන් කර තිබුණේ, මෙය අරගල භූමිය වෙනුවෙන් ම සවි කරනු ලැබූවක් බවයි.\nමේ අතර අරගල භූමියේ දී තවත් සුවිශේෂී සිදුවීමක් දක්නට ලැබුණා.\nඒ පිළිබඳ ඡායාරූප ද මේ වනවිට විශාල වශයෙන් සමාජ මාධ්‍ය ජාලා හි සංසරණය වනවා.\nඒ අදට යෙදී ඇති මහ සිකුරාදා දිනය නිමිත්තෙන්, දෙවියන් වහන්සේ සිහිපත් කරමින් සහ රුදුරු බෝම්බ ප්‍රහාරයෙන් 2019 අප්‍රේල් 21 වැනි දින දිවි අහිමි වූ කතෝලික වැසියන් සිහිපත් කර ඉටිපන්දම් දල්වා තිබීමයි.",
       "URL": "https://www.hirunews.lk/302004/තාරුණ්‍යයේ-අරගලයට-4g-5g-පහසුකම්-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=1229"
}