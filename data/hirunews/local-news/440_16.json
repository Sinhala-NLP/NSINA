{
       "Source": "hirunews",
       "Timestamp": "Saturday, 01 April 2023 - 18:54",
       "Headline": "පොලිස්පතිගේ මාස 3ක සේවා දිගුවට ව්‍යවස්ථා සභාවේ අනුමැතිය (වීඩියෝ)",
       "News Content": "පොලිස්පති සී.ඩී. වික්‍රමරත්නට මාස තුනක සේවා දිගුවක් ලබාදීම සම්බන්ධයෙන් ජනාධිපති රනිල් වික්‍රමසිංහ ආණ්ඩුක්‍රම ව්‍යවස්ථා සභාවට ඉදිරිපත් කළ යෝජනාවට එහි අනුමැතිය හිමිව තිබෙනවා.\nඒ, කතානායක මහින්ද යාපා අබේවර්ධනගේ ප්‍රධානත්වයෙන් කතානායක නිල නිවසේදී ආණ්ඩුක්‍රම ව්‍යවස්ථා සභාව අද (01) රැස්වූ අවස්ථාවේදීයි.\nපසුගිය මස 25 වනදා පොලිස්පති සී.ඩී.වික්‍රමරත්න විශ්‍රාම යෑමට නියමිතව තිබුණේ වයස අවුරුදු 60 සම්පූර්ණ වීම හේතුවෙන්. කෙසේ වෙතත්, පසුව පොලිස්පතිවරයාට මාස 03 ක සේවා දිගවක් ලබාදීමටයි පියවර ගැනුණේ.\nඅද රැස්වූ ආණ්ඩුක්‍රම ව්‍යවස්ථා සභාවේදී සීමා නිර්ණ කොමිෂන් සභාව ඇතුළු ස්වාධීන කොමිෂන් සභා සඳහා සාමාජිකයන් පත් කිරීම පිළිබඳව ද සාකච්ඡා වී ඇති බවයි වාර්තා වන්නේ.\nපසුගියදා ස්වාධීන කොමිෂන් සභාවල සාමාජිකයන් ලෙස කටයුතු කිරීමට කැමැත්තක් දක්වන පුද්ගලයින්ට ඒ සඳහා අයදුම් කරන ලෙස දන්වමින් පුවත්පත් දැන්වීම් පළ කෙරුණා.",
       "URL": "https://www.hirunews.lk/331471/පොලිස්පතිගේ-මාස-3ක-සේවා-දිගුවට-ව්‍යවස්ථා-සභාවේ-අනුමැතිය-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=440"
}