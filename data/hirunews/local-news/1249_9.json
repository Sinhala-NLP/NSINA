{
       "Source": "hirunews",
       "Timestamp": "Tuesday, 05 April 2022 - 8:01",
       "Headline": "නව ආණ්ඩුව පිහිටුවීමෙන් පසු, පාකිස්තානයට අයි.එම්.එෆ් සහාය",
       "News Content": "නව ආණ්ඩුව පිහිටුවීමෙන් පසුව තමන් පාකිස්තානයට සහය ලබාදෙන බව ජාත්‍යන්තර මූල්‍ය අරමුදල පවසනවා.\nරට තුළ පවතින දේශපාලන අර්බුදය හමුවේ පාකිස්තාන අග්‍රාමාත්‍ය ඉම්රාන් ඛාන් විසින් ලබාදුන් උපදෙස් අනුව එරට ජනාධිපතිවරයා විසින් ජාතික සභාව විසුරුවා හැරීමත් සමඟ ජාත්‍යන්තර මුල්‍ය අරමුදල නිවේදනයක් නිකුත් කරමින් මේ බව ප්‍රකාශ කළා.\nඑහි දී අදහස් දක්වමින් ජාත්‍යන්තර මූල්‍ය අරමුදල කියා සිටියේ, තම වැඩසටහන තුළ රටවල් සඳහා සහය ලබාදීම අත්හිටුවීමේ සංකල්පයක් නොමැති බවයි.",
       "URL": "https://www.hirunews.lk/301225/නව-ආණ්ඩුව-පිහිටුවීමෙන්-පසු-පාකිස්තානයට-අයි-එම්-එෆ්-සහාය",
       "Category": "Local News",
       "Parent URL": "https://www.hirunews.lk/local-news.php?pageID=1249"
}