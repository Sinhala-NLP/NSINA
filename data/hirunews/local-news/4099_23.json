{
       "Source": "hirunews",
       "Timestamp": "Wednesday, 31 January 2018 - 14:25",
       "Headline": "පෙර පාසල් දැරියකට මරු කැඳවූ අනතුර",
       "News Content": "හොරණ, බැල්ලපිටිය ප්‍රදේශයේදී ඊයේ (30) දහවල් සිදුවූ අනතුරකින් පෙර පාසල් දැරියක් ජීවිතක්ෂයට පත්ව තිබෙනවා.\nමෙලෙස මියගොස් ඇත්තේ හොරණ බැල්ලපිටිය ප්‍රදේශයේ පදිංචි වයස අවුරුදු තුන හමාරක කුඩා දියණියක් බවයි වාර්තා වන්නේ.\nපෙර පාසල නිමාවී සිය පියා සමඟ නිවස බලා යතුරුපැදියකින් එමින් සිටියදීයි මෙම අනතුර සිදුව ඇත්තේ.\nමර්ගය අසල නවතා තිබු ත්‍රිරෝද රථයක යතුරුපැදිය ගැටීමෙන් මෙම අනතුර සිදුව ඇති බවයි පොලිසිය පැවසුවේ.\nඅනතුර සිදුවන අවස්ථාවේ මියගිය දැරිය හිස් ආවරණයක් ද පැළද නොසිටි බවයි පොලිසි පරීක්ෂණ වලින් හෙළිවී ඇත්තේ.\nඅනතුර සම්බන්ධයෙන් හොරණ පොලිසිය වැඩිදුර විමර්ශන සිදුකරනවා.",
       "URL": "https://www.hirunews.lk/182522/පෙර-පාසල්-දැරියකට-මරු-කැඳවූ-අනතුර",
       "Category": "Local News",
       "Parent URL": "https://www.hirunews.lk/local-news.php?pageID=4099"
}