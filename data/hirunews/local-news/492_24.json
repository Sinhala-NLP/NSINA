{
       "Source": "hirunews",
       "Timestamp": "Tuesday, 07 March 2023 - 7:50",
       "Headline": "නව පාර්ලිමේන්තු සභා වාරය අද ඇරඹෙයි",
       "News Content": "මෙම සතියේ පාර්ලිමේන්තු සභාවාරය අද පෙරවරු 9යි 30ට ආරම්භ වනවා.\nඑහි දී මෝටර් රථ පනත යටතේ නිකුත් කර ඇති ගැසට් පත්‍ර කිහිපයක නියෝග අද (07) විවාදයට ගැනීමට නියමිත යි.\nඅත්‍යාවශ්‍ය මහජන සේවා පනත යටතේ ජනාධිපතිවරයා විසින් පනවන ලද ගැසට් පත්‍රයේ සඳහන් නීතීන් විවාදයකින් තොරව හෙට පාර්ලිමේන්තුවේදී සම්මත කර ගැනීමට නියමිත බවයි පාර්ලිමේන්තුවේ සන්නිවේදන දෙපාර්තමේන්තුව සඳහන් කළේ.\nඑමෙන්ම එළැඹෙන 9 සහ 10 දිනවලදී පළාත් පාලන ඡන්දය කල් දැමීමට සම්බන්ධ දෙදින විවාදය පැවැත්වීමට නියමිත යි.\nවිවාදය සඳහා එම යෝජනාව ගෙන එනු ලැබුවේ සමඟි ජන බලවේගය විසින්.",
       "URL": "https://www.hirunews.lk/329208/නව-පාර්ලිමේන්තු-සභා-වාරය-අද-ඇරඹෙයි",
       "Category": "Local News",
       "Parent URL": "https://www.hirunews.lk/local-news.php?pageID=492"
}