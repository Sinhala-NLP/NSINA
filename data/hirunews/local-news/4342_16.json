{
       "Source": "hirunews",
       "Timestamp": "Friday, 01 September 2017 - 19:35",
       "Headline": "ප්ලාස්ටික් තියෙන කුණු පිච්චුවොත් වෙන දේ",
       "News Content": "ප්ලාස්ටික් අඩංගු කසළ සහ පහසුවෙන් දැවෙන වෙනත් ද්‍රව්‍ය එළිමහනේ පිළිස්සීම තහනම් කෙරෙන නියෝග ඇතුළත් ගැසට් නිවේදනයක් ද  අද (01) නිකුත් කෙරුණ අතර ඒ අනුව කිසිදු තැනැත්තෙක් ප්ලාස්ටික් අඩංගු කසළ හෝ පහසුවෙන් දැවෙන වෙනත් ද්‍රව්‍ය එළිමහනේ පිළිස්සීම, පිළිස්සීමට සැලැස්සීම, ඉඩ දීම හෝ අවසර දීම නොකළ යුතු බව ජනපති නිකුත් කළ එම නියෝගවල දැක්වෙනවා.\nඑම නියෝගවලට අනුකූලව කටයුතු කිරීමට අපොහොසත් වන යම් තැනැත්තෙකු පාරිසරික පනත යටතේ වරදක් කරන අතර එසේ වරදකරු වී දඬුවමකට යටත් විය යුතු බවත් එහි සඳහන්.\nමේ අතර ඝනකමින් මයික්‍රෝන 20 හෝ ඊට අඩු පොලිතින්, පොලිතින් නිෂ්පාදන නිපදවීම, හෝ ඒ නිෂ්පාදන රට තුල විකිණීම, විකිණීම සඳහා අර්පණය, ප්‍රදර්ශනය, නොමිලේ ලබා දීම හෝ භාවිතය අද (01) සිට තහනම් කිරීමත් සමග කිසිදු එවන් දෙයක් භාවිත කළ නොහැකිද යන්න කතාබහක් ඇති වී තිබෙනවා.\nඑහෙත් ගැසට් නිවේදනයට අනුව උප ලේඛනයේ නිශ්චිතව සඳහන්, අවසර ලත් භාවිතයන් සඳහා ඝනකමින් මයික්‍රෝන 20 හෝ ඊට අඩු පොලිතින් හෝ  පොලිතින් නිෂ්පාදන මධ්‍යම පරිසර අධිකාරියේ පූර්ව අනුමැතියක් සහිතව භාවිත කළ හැකි බව ජනපති නිකුත් කළ ගැසට් නිවේදනයේ දැක්වෙනවා.\nඅවසර ලත් භාවිතයන් නමින් වන උප ලේඛනය පහත දැක්වෙනවා.",
       "URL": "https://www.hirunews.lk/169954/ප්ලාස්ටික්-තියෙන-කුණු-පිච්චුවොත්-වෙන-දේ",
       "Category": "Local News",
       "Parent URL": "https://www.hirunews.lk/local-news.php?pageID=4342"
}