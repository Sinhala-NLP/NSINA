{
       "Source": "hirunews",
       "Timestamp": "Saturday, 13 April 2019 - 20:09",
       "Headline": "දෙහිඅත්තකණ්ඩිය ප්‍රාදේශීය සභා සභාපතිට තර්ජනයක්",
       "News Content": "දෙහිඅත්තකණ්ඩිය ප්‍රාදේශීය සභා සභාපතිවරයාගේ නිවසට අද අලුයම කිසියම් පිරිසක් පැමිණ තර්ජනය කර ඇති බවට සභාපතිවරයා චෝදනා කරනවා.\nමේ සම්බන්ධයෙන් අදහස් දැක්වූ එක්සත් ජනතා නිදහස් සන්ධාන පාර්ලිමේන්තු මන්ත්‍රී විමලවීර දිසානායක මහතා සඳහන් කළේ සිද්ධිය සම්බන්ධයෙන් පොදුජන පෙරමුණ නිසි ක්‍රියාමාර්ගයක් නොගන්නේනම් තමන් පක්ෂයේ දිස්ත්‍රික් නායක ධුරයෙන් ඉල්ලා අස්වන බවයි.\nනාදුනන පිරිසක් දෙහිඅත්තකණ්ඩිය බිහිරිසොරොව්ව ප්‍රදේශයේ පිහිටි සභාපතිවරයාගේ නිවසට පැමිණ තර්ජනය කර ඇත්තේ අද අලුයම 1.10 ට පමණ.\nමෙම සිදුවීමට විරෝධය පළ කරමින් අද විරෝධතාවක් පැවැත්වුණේ එක්සත් ජනතා නිදහස් සන්ධාන පාර්ලිමේන්තු මන්ත්‍රී විමලවීර දිසානායක මහතාගේ ද සහභාගීත්වයෙන්.\nමෙම සිද්ධියට සැකපිට පුද්ගයින් තිදෙනෙකු අත්අඩංගුවට ගෙන ඇති අතරල ඔවුන් අධිකරණයට ඉදිරිපත් කිරීමෙන් පසු ඇප මත මුදාහැර තිබෙනවා.",
       "URL": "https://www.hirunews.lk/214420/දෙහිඅත්තකණ්ඩිය-ප්‍රාදේශීය-සභා-සභාපතිට-තර්ජනයක්",
       "Category": "Local News",
       "Parent URL": "https://www.hirunews.lk/local-news.php?pageID=3404"
}