{
       "Source": "hirunews",
       "Timestamp": "Thursday, 27 August 2020 - 13:57",
       "Headline": "හිරු අනාවරණයෙන් විසඳෙන හැමිල්ටන් කුණු ගැටළුව (වීඩියෝ)",
       "News Content": "පරිසරයට මුදාහැර ඇති නොදිරන ද්‍රව්‍ය සහ රසායනික අපද්‍රව්‍ය හේතුවෙන් හැමිල්ටන් ඇළේ මත්ස්‍ය වගාවන්ට දැඩි බලපෑම් සිදුව ඇති අකාරය හිරු රතු මිනිත්තුවෙන් මීට පෙර අනාවරණ කළා.\nඒ අනුව එම ගැටලුවට කඩිනම් විසදුම් ලබා දීමට පුත්තලම සහ කල්පිටිය ප්‍රදේශීය සභා නිලධාරීන් ඉදිරිපත් වීම පැසසුමට ලක්විය යුතු කරුණක්.\nකල්පිටිය ප්‍රා දේශීය සභාවට අයත් පුත්තලම - මදුරන්කුළිය  සිට තෝඩුවාව දක්වා දිවෙන ප්‍රධාන මාර්ගය දෙපසට අක්‍රමවත් ලෙස කසළ බැහැර කිරීම හේතුවෙන් උද්ගතව ඇති පාරිසරික ගැටළුව පිළිබද පසුගිය 21 වැනිදා අපි හිරු රතු මිනිත්තුව ඔස්සේ රටට අනාවරණ කළා.\nඉවක් බවක් නොමැතිව පරිසරයට මුදා හැර ඇති නොදිරන ද්‍රව්‍ය මෙන්ම රසායනික ද්‍රව්‍ය අඩංගු කසළ හේතුවෙන් මෙම ගැටළුව හේතුවෙන් එම ප්‍රදේශයෙන් ගලා බසින රමණීය හැමිල්ලටන් ඇළ මාර්ගයද ,  අපවිත්‍ර වී ඇති බව අප පෙන්වා දුන්නා.\nඒ අනුව ක්‍රියාත්මක වූ කල්පිටිය ප්‍රදේශීය සභාවේ සහ පුත්තලම ප්‍රාදේශිය සභාවේ නිළධාරීන් අදාල  කසළ ගැටළුවට විසදුම් ලබා දීමට ඉදිරිපත් වී තිබෙනවා.\nකසළ බැහැර කිරීමට විදිමත් ක්‍රම සකස් කර තිබියදීත් පරිසරය විනාශවන ආකරයට සිදු කරන මෙවැනි ක්‍රියා වලින් වැලකී සිටින ලෙස ප්‍රාදේශීය සභාවේ නිළධාරීන් ප්‍රදේශවාසීන්ගෙන් ඉල්ලා සිටිනවා.\nහිරු ප්‍රවෘත්ති කළ අනාවරණය සම්බන්ධයෙන් ප්‍රදේශවාසීන් මෙලෙස ප්‍රසාදය පළ කළා.",
       "URL": "https://www.hirunews.lk/248774/හිරු-අනාවරණයෙන්-විසඳෙන-හැමිල්ටන්-කුණු-ගැටළුව-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2494"
}