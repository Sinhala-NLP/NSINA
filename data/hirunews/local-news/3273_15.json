{
       "Source": "hirunews",
       "Timestamp": "Sunday, 30 June 2019 - 19:09",
       "Headline": "ඇතැම් එන්.ජී.ඕ. ප්‍රකාශ ගැන සොයන්නැයි අස්ගිරි පාර්ශවය රජයෙන් ඉල්ලයි",
       "News Content": "අස්ගිරි මහනාහිමියන්ගේ ප්‍රකාශයකින් මුස්ලිම් ජනතාවට අපහාස වූ බවට නැගෙන චෝදනා තරයේ හෙළා දකින බව අස්ගිරි පාර්ශවය පවසනවා.\nඑම පාර්ශවයේ නියෝජ්‍ය ලේඛකාධිකාරී පූජ්‍ය නාරම්පනාවේ ආනන්ද හිමියන් අද පස්වරුවේ විශේෂ මාධ්‍ය හමුවක් කැදවමින් සඳහන් කළේ රාජ්‍ය නොවන සංවිධානවල ඇතැම් පිරිස් ගෙන යන මෙවැනි ප්‍රචාර සම්බන්ධයෙන් රජය වහා නිසි පියවර ගත යුතු බවයි.\nඅවස්ථාවාදී මෙවැනි ප්‍රකාශයන්ට නොරැවටී සහජීවන ආරක්ෂා කිරීමට කටයුතු කරන්නැයි මුස්ලිම් ජනතාවගෙන් ඉල්ලීමක් කරන බව ද උන්වහන්සේ එහිදී වැඩිදුරටත් සඳහන් කළා.",
       "URL": "https://www.hirunews.lk/219409/ඇතැම්-එන්-ජී-ඕ-ප්‍රකාශ-ගැන-සොයන්නැයි-අස්ගිරි-පාර්ශවය-රජයෙන්-ඉල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=3273"
}