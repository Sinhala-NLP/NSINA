{
       "Source": "hirunews",
       "Timestamp": "Tuesday, 04 January 2022 - 11:41",
       "Headline": "කලා වැව කට අරී කලා ඔය උතුරා යයි (වීඩියෝ)",
       "News Content": "රජරට ප්‍රදේශයට මේ දිනවල පවතින අධික වැසි බර කාලගුණය හේතුවෙන් කලා වැවේ වාන් දොරටු දෙකක් ඊයේ රාත්‍රියේ සිට විවෘත කර ඇති බව කලාවැව ජලාශ භාර ඉංජිනේරු කාර්යාලය පවසනවා.\nඋතුරුමැද පළාතේ පිහිටා ඇති විශාලතම ජලාශයක් වන කලා වැවේ ජල ධාරිතාව මේ වන විට අක්කර අඩි 87401ක් ව පවතින අතර, ජලාශය බාර ඉංජිනේරුවරු තීරණය කර ඇත්තේ, අද පෙරවරුවේ සිට හදිසි වාන් දොරටු දෙක අඩි 4 බැගින් විවෘත කිරීමට යි.\nඒ අනුව මේ වනවිට කලාවැවෙන් කලා ඔයට මුදා හැරෙන ජල ප්‍රමාණය තත්පරයට ඝන අඩි 4800ක්.\nඒ හේතුවෙන් කලාවැව අවුකන මාර්ගය ද අවුකන පාලම අසලින් යට ව තිබෙන බව වාර්තා වනවා.\nමේ හේතුවෙන් එම මාර්ගයේ ගමනා ගමනාගමන කටයුතුවලට ද බාධා පැමිණ තිබෙනවා.\nමේ වන විට දඔුලු ඔය ඇතුළු ජල මූලාශ්‍රවලින් කලා ඔයට එක් වන ජල ප්‍රමාණය ද තත්පරයට ඝන අඩි 6290ක් ව පවතින අතර, අවශ්‍ය වුව හොත් තවදුරටත් වාන් දොරටු විවෘත කිරීමට සිදු වන හෙයින් කලා ඔය දෙපස පදිංචිකරුවන්ට ඒ ගැන අවධානයෙන් පසුවන ලෙස යි කාර්යභාර ඉංජිනේරු කාර්යාලය පවසන්නේ.",
       "URL": "https://www.hirunews.lk/292979/කලා-වැව-කට-අරී-කලා-ඔය-උතුරා-යයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1450"
}