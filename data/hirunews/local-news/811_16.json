{
       "Source": "hirunews",
       "Timestamp": "Tuesday, 11 October 2022 - 9:02",
       "Headline": "දුරකතන ගාස්තු ඉහළ දැමීම ගැන නියාමන කොමිසම නීති උපදෙස් පතයි",
       "News Content": "දුරකතන සමාගම් විසින් පසුගියදා යලිත් වරක් ගාස්තු ඉහළ නැංවීම සම්බන්ධයෙන් විදුලි සංදේශ නියාමන කොමිෂන් සභාව නීතිපති දෙපාර්තමේන්තුවේ උපදෙස් පැතීමට තීරණය කර තිබෙනවා.\nඒ ගාස්තු ඉහළ දැමීම සම්බන්ධයෙන් දුරකතන සමාගම් විසින් විදුලි සංදේශ නියාමන කොමිෂන් සභාව වෙත සිදු කර ඇති කරුණු දැක්වීමකට අනුව යි.\nගාස්තු ඉහළ නැංවීම සඳහා දුරකතන සමාගම්වලට අවසර ලබා දී නොමැති බව විදුලි සංදේශ නියාමන කොමිෂන් සභාව පසුගිය දා ප්‍රකාශ කළා.\nසියයට 2.5 ක සමාජ ආරක්ෂණ දායකත්ව බද්ද පැනවීම හේතුවෙන් පසුගිය 5 වනදා සිට දුරකතන සමාගම් සිය සේවා ගාස්තු යළිත් වරක් ඉහළ දැමීමට පියවර ගෙන තිබුණා.",
       "URL": "https://www.hirunews.lk/317553/දුරකතන-ගාස්තු-ඉහළ-දැමීම-ගැන-නියාමන-කොමිසම-නීති-උපදෙස්-පතයි",
       "Category": "Local News",
       "Parent URL": "https://www.hirunews.lk/local-news.php?pageID=811"
}