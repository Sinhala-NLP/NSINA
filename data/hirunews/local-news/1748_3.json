{
       "Source": "hirunews",
       "Timestamp": "Tuesday, 17 August 2021 - 16:17",
       "Headline": "සූරියවැව ප්‍රදේශයේදී පොලීසිය කළ වෙඩි තැබීමකින් දෙදෙනෙකු රෝහලේ",
       "News Content": "සූරියවැව - වැවේගම ප්‍රදේශයේදී පොලිසිය සිදුකළ වෙඩි තැබීමකින් පුද්ගලයන් දෙදෙනෙකු බරපතල තුවාල ලබා රෝහල් ගතකර තිබෙනවා.\nඅද දහවල් පිරිසක් අත්අඩංගුවට ගැනීමට යාමේදී වෙඩි ප්‍රහාරයක් එල්ලවී ඇති අතර, පොලිසියද එම අවස්ථාවේ ප්‍රතිප්‍රහාර එල්ල කර ඇති බව සඳහන්.\nවෙඩි වැදීමෙන් බරපතල තුවාල ලැබූ දෙදෙනා සූරියවැව රෝහලට ඇතුළත් කිරීමෙන් පසු හම්බන්තොට මහ රෝහල වෙත මාරුකර යවා තිබෙනවා.\nමේ අතර පොලිස් නිලධාරීන් පැමිණි ජීප් රථය  එම අවස්ථාවේ මාර්ගයෙන් ඉවතට පැන ගසක හැපීමෙන් එහි සිටි පොලිස් නිලධාරියෙකුද තුවාල ලබා සූරියවැව රෝහලට ඇතුළත් කර ඇති බවයි වාර්තාවන්නේ.",
       "URL": "https://www.hirunews.lk/279944/සූරියවැව-ප්‍රදේශයේදී-පොලීසිය-කළ-වෙඩි-තැබීමකින්-දෙදෙනෙකු-රෝහලේ",
       "Category": "Local News",
       "Parent URL": "https://www.hirunews.lk/local-news.php?pageID=1748"
}