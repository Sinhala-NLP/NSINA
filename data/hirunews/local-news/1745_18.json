{
       "Source": "hirunews",
       "Timestamp": "Wednesday, 18 August 2021 - 18:01",
       "Headline": "යාල රක්ෂිතයේදී ඝාතනය කළ ඇතාගේ දළ යුගළ හමුවෙයි (වීඩියෝ)",
       "News Content": "යාල රක්ෂිතයේදී ඇතෙකු ඝාතනය කර කපාගෙන ගොස් තිබූ දළ යුගළ සොයාගෙන තිබෙනවා.\nඒ කතරගම ගෝතමීගම ප්‍රදේශයේ ඉඩමක දමාගොස් තිබියදීයි.\nමීට පෙර මෙම මෙම ඇතා ඝාතනයට සම්බන්ධ සැකකරුවන් දෙදෙනෙකු අත්අඩංගුවට ගැනුණේ පොරොවක් ගිනි අවියක් සහ ඇතාගේ වලිගය ද සමගින්.\nපසුගිය 15වනදා යාල රක්ෂිතයේ ගෝතමීගම සමෘද්ධි වැව ආසන්නයේදීයි මෙම ඇතා ඝාතනය කර තිබුණේ.\nඝාතනයෙන් අනතුරුව එම සත්වයාගේ දළ සහ වලිගය සැකකරුවන් විසින් කපාගෙන ගොස් තිබුණා.\nමූලික පරීක්ෂණවලදී හෙළිවී ඇත්තේ ඇතාගේ හිසට මෙම වෙඩි තැබීම සිදුකර ඇති බවටයි.\nමියගොස් ඇත්තේ අඩි 6ක් පමණ උසැති ඇතෙක්.\nසොයාගත් දළ යුගළ අඩි 3යි අගල් 6ක් උස අතර වට ප්‍රමාණය අගල් 7ක්.\nතංගල්ල පොලිසියේ දූෂණ මර්දන ඒකකය මෙම සිද්ධිය පිළිබඳ තවදුරටත් පරීක්ෂණ සිදුකරනවා.",
       "URL": "https://www.hirunews.lk/280037/යාල-රක්ෂිතයේදී-ඝාතනය-කළ-ඇතාගේ-දළ-යුගළ-හමුවෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1745"
}