{
       "Source": "hirunews",
       "Timestamp": "Tuesday, 12 October 2021 - 7:35",
       "Headline": "විශේෂඥ වෛද්‍ය පාදෙණියට එරෙහි පැමිණිලි විභාගය නොවැම්බර් 8",
       "News Content": "අධිකරණයට අපහාස කළ බවට චෝදනා කරමින් රජයේ වෛද්‍ය නිලධාරීන්ගේ සංගමයේ සභාපති විශේෂඥ වෛද්‍ය අනුරුද්ධ පාදෙණියට එරෙහිව ඉදිරිපත් කර තිබෙන පැමිණිල්ල පිළිබද වැඩිදුර විභාගය නොවැම්බර් මස 8 වැනි දා දක්වා කල් තැබීමට අභියාචනාධිකරණය නියම කළා.\nඅභියාචනාධිකරණය මඟින් ප්‍රකාශිත සයිටම් නඩු තීන්දුව විවේචනය කරමින් කොළඹ පැවති මහජන රැස්වීමක දී අදහස් දැක්වීම තුළින් අනුරුද්ධ පාදෙණිය අධිකරණයට අපහාසයක් සිදු කර ඇති බවට චෝදනා කරමිනුයි මෙම නඩුව ගොනු කර තිබුණේ.\nකොරෝනා වසංගත තත්ත්වය හේතුවෙන් එය දිගින් දිගටම කල් දැමුණු අතර, පසුව ඊයේ යළි නඩුව කැද වූ අවස්ථාවේ දී වැඩිදුර විභාගය නොවැම්බර් මස 8 වැනි දා දක්වා කල් දැමීමට අධිකරණය තීරණය කළා.",
       "URL": "https://www.hirunews.lk/284749/විශේෂඥ-වෛද්‍ය-පාදෙණියට-එරෙහි-පැමිණිලි-විභාගය-නොවැම්බර්-8",
       "Category": "Local News",
       "Parent URL": "https://www.hirunews.lk/local-news.php?pageID=1634"
}