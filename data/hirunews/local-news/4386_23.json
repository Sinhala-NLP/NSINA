{
       "Source": "hirunews",
       "Timestamp": "Friday, 04 August 2017 - 11:58",
       "Headline": "රූමත් කතක් කලක් තිස්සේ කළ සොරකමක් හෙළිවෙයි",
       "News Content": "තදින් මත්ද්‍රව්‍යවලට ඇබ්බැහි වූ රූමත් කාන්තාවක් සිය අනියම් සැමියා හා තවත් දෙදෙනෙකු සමග සුඛෝපභෝගී කාර් රථයකින් රන් මාල කැඩීමේ ජාවාරමේ නිරත වෙමින් සිටිය දී පොලිස් අත්අඩංගුවට ගෙන තිබෙනවා.\nකළුතර මොරොන්තුඩුව ප්‍රදේශයේ සුදු පැහැති සක කටයුතු මෝටර් රථයක් සැරිසරනු දුටු පිරිසක් ඒ බව පොලිස් හදිසි ඇමතුම් අංශයට දැනුම් දී තිබෙනවා.\nකාන්තාව විසින් පැදවූ මෝටර් රථය එහිදී පොලිස් අත්අඩංගුවට ගත අතර පිටුපස ව්‍යාජ අංකයක් කොලයක ලියා අලවා තිබු බව එහිදී අනාවරණ වුනා.\nමත්කුඩු ග්‍රෑම් 3ක් ද මෝටර් රථයේ සිටි දෙදෙනෙකු සතුව තිබී හමුවුනා.\nදීර්ඝ ලෙස පොලිසිය ප්‍රශ්න කිරීමේ දී හෙළි වී ඇත්තේ වාහනයේ සිටි එක පුද්ගලයෙක් කාන්තාවගේ අනියම් සැමියා බවයි.\nඅනෙක් දෙදෙනා මත්ද්‍රව්‍ය ජාවාරමේ දී හඳුනාගත් ගල්කිස්ස බඩෝවිට පුද්ගලයන් බව හෙළි වුනා.\nකාන්තාව පිටකෝට්ටේ පදිංචිකාරිනියක් වන අතර අනියම් පෙම්වතා කලින් මහනුවර ප්‍රදේශයේ බැංකු ශාකාවක සේවය කර පසුව කාන්තාව හඳුනා ගැනීමෙන් පසු රැකියාව හැර දමා ඇය සමග ජිවත් වීමට පැමිණ තිබෙනවා.\nරූමත් කත ඇතුළු මොවුන් තදින් මත්ද්‍රව්‍යවලට ඇබ්බැහි වී සිටින අතර කාර් රථයේ තිබී කඩා ගත රන් මාල 7ක් සොයා ගත්තා.\nකාන්තාව මිට පෙර සමාජ ශාලාවක රැකියාව කර තිබෙනවා.\nමහනුවර ප්‍රදේශයෙන් කුලී පදනම මත සුඛෝපභෝගී හයිබ්‍රිඩ් කර් රථයක් ගෙන පානදුර පින්වත්තෙන් සුඛෝපභෝගී නිවසක් කුලී පදනම මත ගෙන රන් මාල කඩාගෙන සුඛෝපභෝගී ජිවිතයක් ගත කර ඇති බවද පොලිසිය හෙලි කරගෙන තිබෙනවා.\nතවත් ස්කුටරයක් කාන්තාව සතුව ඇති අතර ඇතැම් විට එයින් ගොස් රන් මාල කඩන බවද අනාවරණ වුනා.\nතනිව පාරේ සිටින හෝ යන එන කාන්තාවන්ට පළමුව ඉංග්‍රීසියෙන් ලියූ ලිපිනයක් පෙන්වන මෙම කල්ලිය එය කියවද්දී එම කාන්තාවගේ රන් මාල කඩා පලා යන බවද හෙළි වී ඇතැයි පොලිසිය සඳහන් කළා.",
       "URL": "https://www.hirunews.lk/167603/රූමත්-කතක්-කලක්-තිස්සේ-කළ-සොරකමක්-හෙළිවෙයි",
       "Category": "Local News",
       "Parent URL": "https://www.hirunews.lk/local-news.php?pageID=4386"
}