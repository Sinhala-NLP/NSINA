{
       "Source": "hirunews",
       "Timestamp": "Sunday, 03 April 2022 - 7:21",
       "Headline": "මානව හිමිකම් කොමිසම, මහජන හදිසි තත්ත්වය ගැන සාකච්ඡාවක",
       "News Content": "රට තුළ මහජන හදිසි තත්ත්වයක් ප්‍රකාශයට පත් කිරීම සම්බන්ධයෙන් ශ්‍රී ලංකා මානව හිමිකම් කොමිසමේ ස්ථාවරය දැනුම්දීම සඳහා විශේෂ රැස්වීමක් හෙට (04) කැඳවා තිබෙනවා.\nඑම කොමිෂන් සභාව සඳහන් කළේ එවැනි තත්ත්වයක් පැනවීමෙන් අදහස් කරන්නේ කුමක්ද සහ ඊට පසුබිම් වූ හේතු මොනවාද යන්න සම්බන්ධයෙන් සොයා බැලිය යුතු බවයි.\nමිරිහානේ ජනාධිපතිවරයාගේ පෞද්ගලික නිවස ආසන්නයේ ඇති වූ සිද්ධියෙන් අනතුරුව රට තුළ මහජන හදිසි තත්ත්වයක් ප්‍රකාශයට පත්කරමින් ගැසට් නිවේදනයක් නිකුත් කළා.\nසිද්ධියට අදාළව අත්අඩංගුවට ගත් විසි දෙදෙනෙකු ඇපමත මුදාහැරුණු අතර, තවත් 29 දෙනෙකු රක්ෂිත බන්ධනාගාරගත කිරීමටයි පියවර ගැනුණේ.",
       "URL": "https://www.hirunews.lk/301058/මානව-හිමිකම්-කොමිසම-මහජන-හදිසි-තත්ත්වය-ගැන-සාකච්ඡාවක",
       "Category": "Local News",
       "Parent URL": "https://www.hirunews.lk/local-news.php?pageID=1254"
}