{
       "Source": "hirunews",
       "Timestamp": "Wednesday, 05 January 2022 - 17:07",
       "Headline": "අගමැති මහින්දගෙන් GMOA වෙත තරවටුවක් ?",
       "News Content": "ශ්‍රේණිධාරි වෛද්‍ය නිලධාරින්ගේ ස්ථාන මාරු මණ්ඩලය මෙතෙක් පවත්වාගෙන ආ ක්‍රමවේදය ඉදිරියටත් පවත්වාගෙන යන ලෙස අග්‍රාමාත්‍ය මහින්ද රාජපක්ෂ උපදෙස් ලබා දී තිබෙනවා.\nරජයේ වෛද්‍ය නිලධාරින්ගේ සංගමය සමග අරලියගහ මන්දිරයේ අද (05) පැවති සාකච්ඡාවට එක්වෙමින්, ඉදිරිපත් වූ කරුණු සැලකිල්ලට ගනිමිනුයි අග්‍රාමාත්‍යවරයා මෙම උපදෙස් ලබා දී ඇත්තේ.\nමෙතෙක් පැවති ක්‍රමවේද ඇතැම් නොලධාරින්ගේ අභිමතය පරිදි වෙනස් කිරීමට යාමෙන් අර්බුද මතුවන බව පෙන්වා දුන් අග්‍රාමාත්‍යවරයා දේශපාලන මතවාද අනුව යමින් රජය අපහසුතාවට පත් නොකර වෘත්තීය සමිති සමග ආයතන සංග්‍රහයට අනුව ක්‍රියා කරන ලෙස සෞඛ්‍ය අමාත්‍යාංශයට කරුණු අවධාරණය කර තිබෙනවා.\nවෛද්‍ය පරිපාලනය ජ්‍යේෂ්ඨ , කනිෂ්ඨ ලෙස දෙකොටසකට බෙදා ක්‍රියාත්මක නොකර එකම නියැදියක තබා කටයුතු කරන ලෙස රජයේ වෛද්‍ය නිලධාරින්ගේ සංගමය වෙනුවෙන් අදහස් ප්‍රකාශ කරමින් විශේෂඥ වෛද්‍ය අනුරුද්ධ පාදෙණිය මෙහිදී යෝජනාවක් සිදු කළා.",
       "URL": "https://www.hirunews.lk/293112/අගමැති-මහින්දගෙන්-gmoa-වෙත-තරවටුවක්",
       "Category": "Local News",
       "Parent URL": "https://www.hirunews.lk/local-news.php?pageID=1447"
}