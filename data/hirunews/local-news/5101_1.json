{
       "Source": "hirunews",
       "Timestamp": "Tuesday, 05 April 2016 - 18:56",
       "Headline": "කොටුව අවට දැඩි දුර්ගන්ධයක්",
       "News Content": "බේරේ වැවේ කොළඹ කොටුව පාවෙන වෙළඳ සංකීර්ණය සහ දුම්රිය ස්ථානය අවට පැතිර යන  අධික දුර්ගන්ධයට හේතුව වැවේ එක් කොටසක ඇල්ගී විශේෂයක් වර්ධනය වීම බව  නාගරික සංවර්ධන අධිකාරිය ප්‍රකාශ කළා.\nඅධික වැසි ලැබී බේරේ වැවේ ජල මට්ටම ඉහළ යන තුරු එය පාලනය කිරීමට ක්‍රමයක් නොමැති බව නාගරික සංවර්ධන අධිකාරියේ පහසුකම් සැපයීමේ අංශයේ නියෝජ්‍ය අධ්‍යක්ෂ එච්.ජී. සරත්චන්ද්‍ර ප්‍රකාශ කළා.\nඇල්ගී වර්ධනය වීම වැළැක්වීම සඳහා වෙනත් බැක්ටීරියාවක් යෙදිය හැකි නමුත් එය සාර්ථක ක්‍රමයක් නොවන බවයි ඔහු කියා සිටියේ.\nමෙම අධික දුර්ගන්ධය නිසා දුම්රිය මගීන් මෙන්ම බැස්ටියන් මාවත බස් පර්යන්තයට පැමිණෙන මගී ජනතාව ද දැඩි අපහසුතාවකට පත්ව සිටිනවා.",
       "URL": "https://www.hirunews.lk/130194/කොටුව-අවට-දැඩි-දුර්ගන්ධයක්",
       "Category": "Local News",
       "Parent URL": "https://www.hirunews.lk/local-news.php?pageID=5101"
}