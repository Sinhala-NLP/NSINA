{
       "Source": "hirunews",
       "Timestamp": "Sunday, 27 February 2022 - 14:47",
       "Headline": "බස්නාහිර පළාතේ විශේෂ මෙහෙයුමක්",
       "News Content": "බස්නාහිර පළාත තුල පැය 8ක කාලයකදී සිදු කළ විශේෂ මෙහෙයුමකින් වරෙන්තුකරුවන් ඇතලු පුද්ගලයන් 1084 දෙනෙකු අත්අඩංගුවට ගෙන තිබෙනවා.\nඊයේ (26) උදෑසන 8 සිට සවස 4 දක්වා බස්නාහිර පළාතේ සියලුම පොලිස් ස්ථාන ආවරණය වන ආකාරයෙනුයි මෙහෙයුම සිදුකර ඇත්තේ.\nඊට එක්වූ නිලධාරීන් සංඛ්‍යාව 1667ක්.\nමෙහිදී වරෙන්තුකරුවන්, විවිධ අපරාධ සම්බන්ධයෙන් අවශ්‍ය කරන සැකකරැවන්, මත්ද්‍රව්‍ය ජාවාරමට සම්බන්ධ සැකකරුවන් අත්අඩංගුවට පත්වී තිබෙනවා.\nවරෙන්තුකරුවන් 556ක්, විවිධ වැරදි සම්බන්ධයෙන් පොලිසියට අවශ්‍ය කර සිටි සැකකරුවන් 34ක් සහ තවත් පුද්ගලයන් 142ක් සැකපිට අත්අඩංගුවට ගත් බවයි පොලිසිය නිවේදනය කළේ.\nඑමෙන්ම මත්ද්‍රව්‍ය සමග පුද්ගලයන් 352ක් ද අත්අඩංගුවට ගෙන තිබෙනවා.\nහෙරොයින්, ගංජා, අයිස්, නීති විරෝධී මත්පැන් ඊට අයත්.\nමෙහිදී හෙරොයින් ග්‍රෑම් 125යි මිලිග්‍රෑම් 78ක්, ගංජා ග්‍රෑම් 170ක්, අයිස් ග්‍රෑම් 210යි මිලිග්‍රෑම් 90ක් සහ නීති විරෝධී මත්පැන් ලීටර් 1473ක් සොයාගෙන තිබෙනවා.\nඅත්අඩංගුවට ගත් සැකකරුවන් සම්බන්ධයෙන් අදාළ පොලිස් ස්ථාන මගින් අධිකරණ ක්‍රියාමාර්ග ගැනීමට නියමිත බවයි පොලිස් මාධ්‍ය ප්‍රකාශක කාර්යාලය සඳහන් කළේ.",
       "URL": "https://www.hirunews.lk/298195/බස්නාහිර-පළාතේ-විශේෂ-මෙහෙයුමක්",
       "Category": "Local News",
       "Parent URL": "https://www.hirunews.lk/local-news.php?pageID=1329"
}