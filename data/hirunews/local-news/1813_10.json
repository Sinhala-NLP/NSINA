{
       "Source": "hirunews",
       "Timestamp": "Sunday, 18 July 2021 - 10:12",
       "Headline": "මුහුදු අද රළු වෙයි - කාලගුණයෙන් ජනතාවට දැනුම්දීමක්",
       "News Content": "බේරුවල සිට හම්බන්තොට හරහා පොතුවිල් දක්වා මුහුදු ප්‍රදේශ විටින් විට ඉතා රළු විය හැකි බව කාලගුණ විද්‍යා දෙපාර්තමේන්තුව පවසනවා.\nඑම මුහුදු ප්‍රදේශවල තද වැසි ඇතිවිය හැකි අතර, ධීවර හා නාවික ප්‍රජාව දැඩි අවධානයෙන් කටයුතු කළ යුතු බවයි එම දෙපාර්තමේන්තුව සඳහන් කළේ.\nමේ අතර, ඌව, නැගෙනහිර සහ උතුරු මැද පළාත්වල වැසි සහිත කාලගුණික තත්ත්වයක් පැවතිය හැකි බව අද උදෑසන නිකුත් කළ කාලගුණ නිවේදනයේ දැක්වෙනවා.\nඑමෙන්ම, බස්නාහිර දකුණ, සබරගමුව සහ මධ්‍යම පළාත්වල වටින් විට හමන පැයට කිලෝමීටර් 50 දක්වා වන තරමක තද සුළං ඇතිවිය හැකියි.",
       "URL": "https://www.hirunews.lk/277296/මුහුදු-අද-රළු-වෙයි-කාලගුණයෙන්-ජනතාවට-දැනුම්දීමක්",
       "Category": "Local News",
       "Parent URL": "https://www.hirunews.lk/local-news.php?pageID=1813"
}