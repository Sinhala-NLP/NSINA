{
       "Source": "hirunews",
       "Timestamp": "Sunday, 03 April 2022 - 7:17",
       "Headline": "රාමසාන් උපවාස සමය ඇරඹේ",
       "News Content": "මෙරට මුස්ලිම් ජනතාව රාමසාන් උපවාස සමය අද ආරම්භ කරන බව කොළඹ මුස්ලිම් මහ පල්ලිය නිවේදනය කළා.\nඊයේ (02) දිනයේදී නව සඳ දැකීමත් සමඟයි ඔවුන් මෙලෙස අද (03) දිනයේදී රාමසාන් උපවාස අරඹන්නේ.\nපුරා මාසයක් උපවාස ශීලය රැකීමෙන් පසු නව සඳ දැකීමත් සමඟ මුස්ලිම් ජනතාව රාමසාන් උපවාසය අත්හරිනු ලබනවා.\nඉස්ලාමීය දින දර්ශනයට අනුව, නව වන මාසය රාමසාන් මාසයයි.\nඑම මාසය ආරම්භයේදී නව සඳ දැකීමත් සමඟ මුස්ලිම්වරුන් රාමසාන් උපවාස චාරිත්‍රය ආරම්භ කරන අතර ඉස්ලාම් ධර්මය ගොඩනැගී ඇති වැදගත් කරුණු 5 න් එකක් වන රාමසාන් උපවාසයේ, සෑම ඉස්ලාම් භක්තියෙක්ම නිරත විය යුතු බව අල්කුරානයේ දැක්වෙනවා.",
       "URL": "https://www.hirunews.lk/301057/රාමසාන්-උපවාස-සමය-ඇරඹේ",
       "Category": "Local News",
       "Parent URL": "https://www.hirunews.lk/local-news.php?pageID=1254"
}