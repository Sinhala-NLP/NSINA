{
       "Source": "hirunews",
       "Timestamp": "Monday, 31 October 2022 - 7:36",
       "Headline": "ශ්‍රී ලංකන් ගුවන් සේවය, පෞද්ගලීකරණය ගැන කැබිනට් තීරණය අපේක්ෂාවෙන් (වීඩියෝ)",
       "News Content": "ශ්‍රී ලංකන් ගුවන් සේවය පෞද්ගලීකරණය කිරීම පිළිබඳ අවසන් අමාත්‍ය මණ්ඩල තීරණය අපේක්ෂාවෙන් පසුවන බව එහි ප්‍රධාන විධායක නිලධාරී රිචඩ් නටල් ප්‍රකාශ කළා.\nඔහු මේ බව කියා සිටියේ ර්‍ණගල්ෆ් ටයිම්ස් පුවත් සේවය” සමග සම්මුඛ සාකච්ඡාවකට එක්වෙමින්.\nකොරෝනා සමයේ ලොව සෙසු ගුවන් සමාගම් මෙන්ම ශ්‍රී ලංකන් ගුවන් සේවයද පාඩු ලැබුවද ගතවූ මාස 12ක කාලය තුළ සමාගම මෙහෙයුම් ලාභයක් උපයා ඇති බව ඔහු පෙන්වා දෙනවා.\nකෙසේ වෙතත් මුළුමනින්ම ලාභ ලැබීම තවමත් සිදු නොවන අතර ඊට රට තුළ පවත්නා ඉහළ පොලී අනුපාතය සහ පසුගිය කාලයේ සිදු වූ අලාභ වෙනුවෙන් ගෙවීමට ඇති පොලිය ඇතුළු කරුණු හේතු වී ඇති බවයි, රිචඩ් නටල් ර්‍ණ ගල්ෆ් පුවත් ” සේවයට සඳහන් කර ඇත්තේ.\nපෞද්ගලීකරණයට අදාළව විවිධ සාකච්ඡා පැවතිය ද ශ්‍රී ලංකන් ගුවන් සේවය සතුව පැහැදිලි ශක්තිමත් අනාගතයක් ඇති අතර මෙරට ආර්ථික වර්ධනයත්, විශේෂයෙන් සංචාරක ව්‍යාපාරයේ දියුණුවත් මත ජාතික ගුවන් සේවයේ අනාගතය ද සුබදායි බව ඔහු පෙන්වා දෙනවා.\nඅවස්ථා ගණනාවක දී ශ්‍රී ලංකන් ගුවන් සේවය පෞද්ගලීකරණය කළ යුතු බවට ප්‍රකාශ වී ඇති අතර ජනාධිපති රනිල් වික්‍රමසිංහද වත්මන් ආර්ථික අර්බුදයට පිළිතුරු සෙවීමේ දී සඳහන් කළේ, එය පෞද්ගලීකරණය කළ යුතු බවටයි.",
       "URL": "https://www.hirunews.lk/319246/ශ්‍රී-ලංකන්-ගුවන්-සේවය-පෞද්ගලීකරණය-ගැන-කැබිනට්-තීරණය-අපේක්ෂාවෙන්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=767"
}