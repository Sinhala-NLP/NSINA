{
       "Source": "hirunews",
       "Timestamp": "Wednesday, 24 August 2016 - 16:59",
       "Headline": "දෙල්කඳ ව්‍යාජ අංක තහඩු මධ්‍යස්ථානයේ හිමිකරු අත්අඩංගුවට",
       "News Content": "දෙල්කඳ ප්‍රදේශයේ පවත්වාගෙන ගිය ව්‍යාජ ලෙස වාහන අංක තහඩු සකස් කිරීමේ මධ්‍යස්ථානයේ හිමිකරු මිරිහාන විශේෂ අපරාධ විමර්ශන කාර්යාංශයේ නිලධාරීන් විසින් අද අත්අඩංගුවට ගෙන තිබෙනවා.\nමොහු පොල්ගස් ඕවිට - මිනුවන්විල ප්‍රදේශයේ පදිංචිකරුවෙකු බවයි පොලීසිය  සඳහන්  කළේ.\nහිරු සී.අයි.ඒ. කළ අනාවරණයකින් පසු ඊයේ මෙම ස්ථානය මිරිහාන විශේෂ අපරාධ විමර්ශන කාර්යාලයේ නිලධාරීන් වටලනු ලැබූ අතර, එහි තිබී ව්‍යාජ ලෙස සාදන ලද වාහන අංක තහඩු තොගයක් සහ සේවකයින් දෙදෙනෙකු පොලිස් භාරයට ගනු ලැබුවා.\nඔවුන් අද දිනයේ නුගේගොඩ මහේස්ත්‍රාත් අධිකරණය වෙත ඉදිරිපත් කිරීමෙන් අනතුරුව ලබන මස 5 වනදා දක්වා රක්ෂිත බන්ධනාගාර ගතකර තිබෙනවා.",
       "URL": "https://www.hirunews.lk/141392/දෙල්කඳ-ව්‍යාජ-අංක-තහඩු-මධ්‍යස්ථානයේ-හිමිකරු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4909"
}