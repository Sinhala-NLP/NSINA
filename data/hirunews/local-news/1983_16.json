{
       "Source": "hirunews",
       "Timestamp": "Saturday, 01 May 2021 - 13:13",
       "Headline": "වැලිගම විහාරයක හිමිනමකට පහර දුන් 3 දෙනෙකු අත්අඩංගුවට",
       "News Content": "වැලිගම - කපුවත්ත ප්‍රදේශයේ ශ්‍රී විවේකාරාම විහාරාධිපතියන්ට සිදුකළ පහරදීමක් සම්බන්ධයෙන් 3 දෙනෙකු අත්අඩංගුවට ගෙන තිබෙනවා.\nපහරදීමට සම්බන්ධ තවත් සැකකරුවෙකු සොයා පරීක්ෂණ ආරම්භ කර ඇති බවයි පොලීසිය ප්‍රකාශ කළේ.\nඊයේ රාත්‍රියේ විහාරස්ථානය ආසන්නයේ පිහිටි කලපුවේ සිටි පිරිසක් විසින් අදාල පහරදීම සිදුකර තිබෙනවා.\nපහරකෑමට ලක්වූ විහාරාධිපති හිමියන් මේ වන විට මාතර රෝහලේ ප්‍රතිකාර ලබන අතර, උන්වහන්සේ පොලීසියට පැමිණිලි කර ඇත්තේ රුපියල් 15,000ක මුදලක් පහර දීම සිදුකළ පුද්ගලයෙකු විසින් පැහැරගෙන ගොස් ඇති බවයි.",
       "URL": "https://www.hirunews.lk/270085/වැලිගම-විහාරයක-හිමිනමකට-පහර-දුන්-3-දෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1983"
}