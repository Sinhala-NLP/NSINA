{
       "Source": "hirunews",
       "Timestamp": "Saturday, 07 July 2018 - 7:55",
       "Headline": "කොළඹ ප්‍රදේශ කිහිපයකට අද පැය 9ක ජල කප්පාදුවක්",
       "News Content": "අද (07) පෙරවරු 9 සිට පස්වරු 6 දක්වා පැය 09ක කාලයක් කෝට්ටේ මහනගර සභා බල ප්‍රදේශයට සහ නාරාහේන්පිට ප්‍රදේශවලට ජල සැපයුම අත්හිටුවන බව ජාතික ජල සම්පාදන හා ජලාපවාහන මණ්ඩලය පවසනවා.\nනිවේදනයක් නිකුත් කරමින් ඔවුන් සඳහන් කළේ හදිසි හා අත්‍යාවශ්‍ය ජල - නල අලුත්වැඩියා කටයුත්තක් හේතුවෙන් මෙලෙස ජල සැපයුම අත්හිටුවන බවයි.\nඊට අමතරව, එම කාලය තුළදී කොළඹ - 04, කොළඹ - 06, කොළඹ 07, කොළඹ 08, මහරගම සහ බොරලැස්ගමුව නගර සභා බල ප්‍රදේශවලට අඩු පීඩනයක් යටතේ ජලය සැපයෙන බව ද ජාතික ජල සම්පාදන හා ජලාපවාහන මණ්ඩලය නිවේදනය කළා.",
       "URL": "https://www.hirunews.lk/194687/කොළඹ-ප්‍රදේශ-කිහිපයකට-අද-පැය-9ක-ජල-කප්පාදුවක්",
       "Category": "Local News",
       "Parent URL": "https://www.hirunews.lk/local-news.php?pageID=3861"
}