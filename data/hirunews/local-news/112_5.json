{
       "Source": "hirunews",
       "Timestamp": "Wednesday, 09 August 2023 - 12:10",
       "Headline": "උඩුකය නිරුවත් කරන ලෙස ඉල්ලූ සංවිධායකයන්ට එරෙහිව රූ රැජිණියන් පොලීසියට (ඡායාරූප)",
       "News Content": "විශ්ව රූ රැජින කිරුළ සඳහා ඉන්දුනීසියාවේ තරග වදින තරගකාරිනියන් කිහිප දෙනෙකු තමන් ලිංගික අපයෝජනයට ලක් වූවා යැයි පවසමින් පොලීසිය හමුවේ චෝදනා ඉදිරිපත් කර තිබෙනවා.\nඅදාළ තරගකාරිනියන්ගේ නීතීඥවරුන් සඳහන් කළේ අවසන් මහා තරගයට දින දෙකකට පෙර එනම් අගෝස්තු 3 වන දා සංවිධායකවරුන් ශරීර පරික්ෂා කිරීම සහ ඡායාරූප ලබා ගැනීම සඳහා ඔවුන්ගේ උඩුකය නිරුවත් කරන ලෙස ඉල්ලා සිටි බවයි.\nඉන්දුනීසියාවේ රූ රැජින තරග සඳහා අවසර ඇති නමුත් ඔවුන්ගේ සංස්කෘතියට හානියක් නොවන ලෙස එම තරග පැවැත්වීමට සංවිධායකවරුන් කටයුතු කළ යුතු බවයි වාර්තා වන්නේ.\nකෙසේ වෙතත් ජකර්තා අගනුවර පොලීසිය සඳහන් කළේ වැඩිදුර පරීක්ෂණ මේ වන විට සිදුකරමින් පවතින බවයි.",
       "URL": "https://www.hirunews.lk/344198/උඩුකය-නිරුවත්-කරන-ලෙස-ඉල්ලූ-සංවිධායකයන්ට-එරෙහිව-රූ-රැජිණියන්-පොලීසියට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=112"
}