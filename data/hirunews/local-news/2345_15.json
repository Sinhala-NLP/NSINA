{
       "Source": "hirunews",
       "Timestamp": "Saturday, 07 November 2020 - 22:19",
       "Headline": "ඇමරිකාවේ 46 වන ජනපති ලෙස ජෝ බයිඩන් තේරී පත්වෙයි (වීඩියෝ)",
       "News Content": "ඩිමෝක්‍රටික් පක්ෂ අපේක්ෂක ජෝ බයිඩ්න් අමෙරිකානු ජනාධිපතිවරණය ජයග්‍රහණය කර ඇතැයි විදෙස් මාධ්‍ය වාර්තා කරනවා.\nඒල ඡන්ද පීඨ 538 අතරින් ජනාධිපතිවරණයේ ජයග්‍රහණය සඳහා අවශ්‍ය ඡන්ද පීඨ 270 සීමාව මීට සුළු මොහොතකට පෙර ඉක්මවා යාමට සමත් වීමත් සමඟයි.\n‍පෙන්සිල්වේනියා හා නේවාඩා ප්‍රාන්තවල ජය හිමිකරගත් ජෝ බයිඩ්න් මේ වනවිට ඡන්ද පීඨ 290කට හිමිකම් කියනවා.\nඒ අනුව ජෝ බයිඩ්න් එරට 46 වැනි ජනාධිපතිවරයා ලෙස තේරී පත්වනු ඇති.\nඅමෙරිකාවේ ඉදිරි සිව්වසර සඳහා වන නායකත්වය තෝරා ගැනීම වෙනුවෙන් පැවැත්වෙන 59 වැනි ජනාධිපතිවරණයේ සමස්ත ඡන්ද අතුරින් 92%ක ප්‍රමාණයක් ගණනය කර අවසන්.\nප්‍රතිඵල නිකුත්වීමට ඉතිරිව තිබූ නෙවාඩා. ජෝජියා. ඇලෙස්කා. උතුරු කැරොලිනා සහ පෙන්සිල්වේනියා යන ප්‍රාන්ත මීට පෙර ඩොනල්ඩ් ට්‍රම්ප් පෙරමුණ ගෙන සිටියා.\nඡන්ද පීඨ ක්‍රමවේදයේ තීරණාත්මක ප්‍රාන්ත වන නේවාඩා, ජෝජියා සහ පෙන්සිල්වේනියා ප්‍රාන්තවල බහුතර ජනතා මනාප ලබා ගනිමින් ජනපති ට්‍රම්ප් පරදා\nපෙරමුණ ගැනීමට ජෝ බයිඩ්න් සමත් වුණා.\n2016 මැතිවරණයේදී ඩිමොක්‍රටික් අපේක්ෂක හිලරි ක්ලින්ටන් පරාජයට පත්වූ පෙන්සිල්වේනියා ප්‍රාන්තයෙන් 28, 000 ඉක්මවූ වැඩි ඡන්ද සංඛ්‍යාවක් හිමිකර\nගෙන පෙරමුණ ගැනීමට මේ වනවිට ජෝ බයිඩ්න් සමත් වී සිටිනවා.\nරිපබ්ලිකන් බල කණුවක් වන පෙන්සිල්වේනියා ප්‍රාන්තය ජෝ බයිඩ්න් උපත ලැබූ ප්‍රාන්තය ද වනවා.\nඒ අනුව 2020 ජනාධිපතිවරණය ජයග්‍රහණය කිරීමට ජෝ බයිඩ්න්ට අවශ්‍යව ඇත්තේ තවත් ඡන්ද පීඨ 6ක් පමණයි.\nමේ අතර අමෙරිකානු ජනාධිපති ඩොනල්ඩ් ට්‍රම්ප්ගේ ජ්‍යෙෂ්ඨ උපදේශක ලෙස කටයුතු කරන ඔහුගේ පුත් එරික් ට්‍රම්ප් ඇට්ලන්ටා හිදී පාක්ෂිකයන් ඇමතුවා.\nජය කණුව අභියස රැඳී සිටින ජෝ බයිඩ්න්ගේ මැතිවරණ ප්‍රතිඵල ව්‍යාජ බවට ආන්දෝලනාත්මක ප්‍රකාශයන් නිකුත් කළ ට්‍රම්ප්ට විරෝධය පාමින් ප්‍රාන්ත රැසක තවමත් විරෝධතා ක්‍රියාත්මකයි.\nමේ අතර කළු ජාතික කාන්තාවක් ජනපති අපේක්ෂක ජෝ බයිඩ්න් වැලඳ ගනිමින් ජයග්‍රහණයේ සතුට බෙදා ගන්නා අයුරු දැක්වෙන වීඩියෝවක් සමාජ මාධ්‍යයන්ගේ සංසරණය වනවා.",
       "URL": "https://www.hirunews.lk/254239/ඇමරිකාවේ-46-වන-ජනපති-ලෙස-ජෝ-බයිඩන්-තේරී-පත්වෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2345"
}