{
       "Source": "hirunews",
       "Timestamp": "Wednesday, 26 January 2022 - 14:49",
       "Headline": "ශ්‍රී ලංකා අධ්‍යාපන පරිපාලන සේවා සංගමය වර්ජනයක",
       "News Content": "ගුරු - විදුහල්පතිවරුන්ගේ වැටුප් ඉහළ දැමීමට සාපේක්ෂ ව අධ්‍යාපන පරිපාලන හා ගුරු අධ්‍යාපනඥ සේවාවල ද වැටුප් වැඩි කරන ලෙස බල කරමින් ශ්‍රී ලංකා අධ්‍යාපන පරිපාලන සේවා සංගමය මේ වන විට වෘත්තීය සමිති ක්‍රියාමාර්ගයක නිරත වනවා.\nඅසනීප නිවාඩු වාර්තා කරමින් අද ඔවුන් සේවයෙන් ඉවත්ව ඇති අතර, පස්වරුවේ වෘත්තීය සමිති සාමාජිකයින් සමග විශේෂ සාකච්ඡාවක් පැවැත්වීමට ද නියමිත බවයි එම සංගමයේ ලේකම් නීල් අතුකෝරළ ප්‍රකාශ කළේ.\nගෙන ඇති වෘත්තීය සමිති ක්‍රියාමාර්ගය දැඩි කරන්නේ ද නැද් ද යන්න සම්බන්ධයෙන් එම සාකච්ඡාවෙන් අනතුරුව ප්‍රකාශයට පත් කරන බව ඔහු වැඩිදුරටත් කියා සිටියා.",
       "URL": "https://www.hirunews.lk/295246/ශ්‍රී-ලංකා-අධ්‍යාපන-පරිපාලන-සේවා-සංගමය-වර්ජනයක",
       "Category": "Local News",
       "Parent URL": "https://www.hirunews.lk/local-news.php?pageID=1396"
}