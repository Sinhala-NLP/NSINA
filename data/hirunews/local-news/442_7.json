{
       "Source": "hirunews",
       "Timestamp": "Saturday, 01 April 2023 - 7:25",
       "Headline": "නිව් යෝර්ක් උසාවියේ දී ට්‍රම්ප්ට ඇඟිලි සලකුණු තියන්න වෙයි",
       "News Content": "එක්සත් ජනපද හිටපු ජනපති ඩොනල්ඩ් ට්‍රම්ප්ට ලබන සතියේ දී නිව් යෝර්ක් උසාවියක පෙනී සිටිමින් සිය ඡායාරූප සහ ඇඟිලි සලකුණු සටහන් කිරීමට සිදු වන බව විදෙස් මාධ්‍ය වාර්තා කරනවා.\nඒ 2016 වසරේ දී අසභ්‍ය තරුවක් වන ස්ටෝමි ඩැනියෙල් සමග සිදු කළ අයතා ගනුදෙනුවක් සම්බන්ධයෙන් ඔහුට නිව් යෝර්ක් අධිකරණයකින් අපරාධ චොදනා ගොනු කිරීමට අදාල නඩු කටයුතුවල ඉදිරි පියවරක් ලෙසයි.\nධුරයේ රැඳී සිටින හෝ හිටපු එක්සත් ජනපද ජනාධිපතිවරයෙක් අපරාධ චෝදනාවලට ලක් වීමේ ඉතිහාසය තම නම ඉදිරියේ ලියා ගන්නට එම චෝදනාවලියත් සමග ඩොනල්ඩ් ට්‍රම්ප් සමත් වුණා.\nට්‍රම්ප්ට එරෙහි අනෙකුත් චෝදනා මොනවාද යන්න නිශ්චිතව හෙළිදරව් නොවුණත් ඒවා ගණ්නින් 30ක් පමණ වන බව ඊයේ සී.එන්.එන් ප්‍රකාශ කළා.\nඑම චෝදනා අතරින් මේ වන විට මාධ්‍යට අනාවරණය වූ චෝදනාව වන්නේ හිටපු එක්සත් ජනපද ජනාධිපතිවරයා නිල් නිලියක වන ස්ටෝමි ඩැනියෙල්ස් සමග පැවැත් වූ සම්බන්ධතාවට අදාල ඒවායි.\n2016 වසරේ පැවති අමෙරිකානු ජනාධිපතිවරණයට පෙර ට්‍රම්ප්, ස්ටෝමි ඩැනියෙල්ස් සමග පැවති සම්බන්ධතාව හෙළිදරව් නොකරන ලෙස අමෙරිකානු ඩොලර් 130,000ක් ඇය වෙත ගෙවා ඇති බවත් අවස්ථා ගණනාවක දී ඇය හා හිටපු ජනපතිවරයා ලිංගික කටයුතුවල නියැලී ඇති බවත් මේ වන විට ලෝකයට හෙළිදරව් වී තිබෙනවා.\nකෙසේ නමුත් මෙම චෝදනාව නීත්‍යනුකූල සහ ව්‍යාපාරික ගෙවීමක් බව හුවා දැක්වීමටත් මෙම චෝදනා තමා එළඹෙන ජනපතිවරණයේ රිපබ්ලිකන් අපේක්ෂත්වය අපේක්ෂා කරමින් සිටින සමයක කරලියට එන්නේ දේශපාලන උවමනාවක් ලෙස බවයි හිටපු ජනපති ට්‍රම්ප් පවසන්නේ.\nකෙසේ නමුත් අදාල චෝදනාවන්ට ලක්ව සිටින හිටපු ජනාධිපතිවරයා එළඹෙන අඟහරුවාදා දිනයේ දී ඉදිරි නඩු කටයුතුවලට අදාල ඇඟිලි සලකුණු මුද්‍රා තැබීම සහ ඡායාරූපගත වීම සඳහා උසාවියට ඉදිරිපත් වීමට නියමිත බවයි විදෙස් මාධ්‍ය වාර්තා කරන්නේ.\nඒ සම්බන්ධයෙන් වන ට්‍රම්ප්ගේ සැලසුම වාර්තා කරන රොයිටර්ස් පුවත්සේවය කියා සිටින්නේ ෆ්ලොරීඩාවේ පිහිටි ට්‍රම්ප්ට අයත් මාර්-ඒ-ලාගෝ වතුයායේ සිට නිව්‍ යෝර්ක් වෙත පියාසර කිරීමට සැලසුම් කර සිටින ට්‍රම්ප් ඔහුට අයත් ට්‍රම්ප් ටවර්හි රාත්‍රිය ගත කරමින් පසුදා එනම් අඟහරුවාදා අලුයම උසාවියට පෙනී සිටීමට නියමිත බවත් අනතුරුව ෆ්ලොරිඩාවට පිටත් වීමටත් සූදානමින් සිටින බවයි.\nට්‍රම්ප් සඳුදා ෆ්ලොරිඩාවේ ඔහුගේ මාර්-ඒ-ලාගෝ වතුයායේ සිට නිව්යෝර්ක් වෙත පියාසර කර ට්‍රම්ප් ටවර් හි රාත්‍රිය ගත කිරීමට සැලසුම් කර ඇති අතර අඟහරුවාදා අලුයම උසාවියට ඉදිරිපත් වීමට පෙර, මේ පිළිබඳව හුරුපුරුදු පුද්ගලයෙකු පවසයි. ට්‍රම්ප් පසුව ෆ්ලොරිඩාවට ආපසු යාමට සැලසුම් කරන බව මූලාශ්‍රය පවසයි.",
       "URL": "https://www.hirunews.lk/331414/නිව්-යෝර්ක්-උසාවියේ-දී-ට්‍රම්ප්ට-ඇඟිලි-සලකුණු-තියන්න-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=442"
}