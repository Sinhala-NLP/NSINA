{
       "Source": "hirunews",
       "Timestamp": "Sunday, 17 December 2017 - 7:13",
       "Headline": "ඇමතිවරයෙකුගෙන් අගමැතිට පැණයක්",
       "News Content": "පසුගිය රජය සමයේ ඉදිකිරීමට යෝජනා වූ රුවන්පුර අධිවේගී මාර්ගයේ ඉදිකිරීම් මෙතෙක් ආරම්භ නොකිරීම සම්බන්ධයෙන් අමාත්‍ය ඩබ්ලිව්.ඩී.ජේ. සෙනෙවිරත්න ඊයේ අග්‍රාමාත්‍යවරයාගෙන් ප්‍රශ්න කළා.\nවිදේශ සේවා නියුක්ති කාර්යාංශයේ රත්නපුර ශාඛා නව ගොඩනැගිල්ල විවෘත කිරීම අග්‍රාමාත්‍ය රනිල් වික්‍රමසිංහගෙන් ප්‍රධානත්වයෙන් ඊයේ සිදුකෙරුණු අතර, එහිදීයි අමාත්‍යවරයා මෙම ප්‍රශ්න කිරීම සිදුකළේ.\nඅනතුරුව අග්‍රාමාත්‍ය රනිල් වික්‍රමසිංහ සිය කතාවේදී අමාත්‍යවරයා යොමුකළ ප්‍රශ්නයට පිළිතුරු ලබාදෙමින් මෙලෙස අදහස් පළ කළා.\nඑහිදී අග්‍රාමාත්‍යවරයා කියා සිටියේ රුවන්පුර අධිවේගී මාර්ගය සම්බන්ධයෙන් නම් කරන ලද සමාගම්වලින් යෝජනා ලබාගැනීමට පසුගිය බදාදා තීරණය කළ බවයි.\nඒ අනුව ලබන වසරේ මුල්  භාගයේදී ඒ සම්බන්ධයෙන් ගනු ලබන තීරණ කැබිනට් මණ්ඩලයට දැනුම්දීමට කටයුතු කෙරෙනු ඇති බවයි අග්‍රාමාත්‍යවරයා පෙන්වා දුන්නේ.",
       "URL": "https://www.hirunews.lk/178574/ඇමතිවරයෙකුගෙන්-අගමැතිට-පැණයක්",
       "Category": "Local News",
       "Parent URL": "https://www.hirunews.lk/local-news.php?pageID=4169"
}