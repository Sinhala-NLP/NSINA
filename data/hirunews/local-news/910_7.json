{
       "Source": "hirunews",
       "Timestamp": "Saturday, 27 August 2022 - 12:54",
       "Headline": "ගතවූ මාස අට තුළ රිය අනතුරුවලින් පුද්ගලයින් 1600 ක් ජීවිතක්ෂයට",
       "News Content": "මේ වසරේ ගතවූ කාලසීමාව තුළ සිදු වූ රිය අනතුරුවලින් පුද්ගලයින් 1600 දෙනෙකු ජීවිතක්ෂයට පත්ව ඇති බව මාර්ග ආරක්ෂාව පිළිබඳ ජාතික සභාව පවසනවා.\nඑහි සභාපති, ඇන්ටන් ද මෙන්ස් කියා සිටියේ පසුගිය වසර 5 ට සාපේක්ෂව මෙම වසර තුළ රිය අනතුරුවල අඩුවක් දක්නට ලැබෙන බවයි.\nමෙම අනතුරුවලින් පාපැදිවලින් ගමන් පුද්ගලයින් 100 දෙනෙකු මියගොස් තිබෙනවා.\nපසුගිය දිනවල ඇති වූ ඉන්ධන අර්බුදයත් සමග ජනතාව පාපැදිවලින් ගමන් කිරිමට වැඩි නැඹුරුතාවයක් දක්නට ලැබුණා.\nකෙසේ වෙතත්, නොසැලකිලිමත්ව පාපැදිවලින් ගමන් කිරීමෙන් ජිවිතක්ෂයට පත්වන පුද්ගලයින්ගේ සංඛ්‍යාව තරමක් ඉහළ යමින් පවතින බවයි ඔහු වැඩිදුරටත් කියා සිටියේ.",
       "URL": "https://www.hirunews.lk/313858/ගතවූ-මාස-අට-තුළ-රිය-අනතුරුවලින්-පුද්ගලයින්-1600-ක්-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=910"
}