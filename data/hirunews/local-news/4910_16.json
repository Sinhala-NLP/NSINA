{
       "Source": "hirunews",
       "Timestamp": "Tuesday, 23 August 2016 - 19:16",
       "Headline": "මාලබේ පෞද්ගලික වෛද්‍ය විද්‍යාලය පිලිබඳ සාකච්ඡාවකදී උණුසුම් තත්ත්වයක්",
       "News Content": "මාලබේ පෞද්ගලික වෛද්‍ය විද්‍යාලයට සහය පළ කරමින් විද්වත් වෘත්තිකයන් පිරිසකගේ සහභාගීත්වයෙන් රත්නපුරදී පැවැති සම්මන්ත්‍රණයක් අතරතුර උණුසුම් තත්ත්වයක් ඇති වුණා.\nඒ, එම සම්මන්ත්‍රණයට සහභාගී වූ සබරගමුව විශ්වවිද්‍යාල ශිෂ්‍ය ක්‍රියාකාරීන් පිරිසක් සම්මන්ත්‍රණයේ දේශකයින් පළ කළ අදහස් වලට සිය විරෝධය පළ කිරීමත් සමගයි.\nරත්නපුර නව නගරයේ සමෘද්ධි ශාලාවේදී අද පස්වරුවේ පැවැත්වුණු මෙම සම්මන්ත්‍රණය සංවිධාන කර තිබුණේ මාලබේ පෞද්ගලික වෛද්‍ය විද්‍යාලයීය දෙමාපිය සංසදයයි.\n‘‘පෞද්ගලික වෛද්‍ය අධ්‍යාපනය අපේ රටට අවශ්‍ය ඇයිි‘ යන්න එහි තේමාව වී තිබුණා.\nමෙහි දේශකයන් වශයෙන් පුජ්‍ය දඹර අමිල හිමියන්ල පුරවැසිබලය සංවිධානයේ කැඳවුම්කරු සමන් රත්නප්‍රියල ආචාර්ය වික්‍රමබාහු කරුණාරත්න යන මහත්වරුන් ඇතුළු පිරිසක් එක්ව සිටියා.\nඑහිදී පුජ්‍ය දඹර අමිල හිමියන් අදහස් දක්වා අවසන් වනවාත් සමගම සම්මන්ත්‍රණය සඳහා සහභාගී වී සිටි සබරගමුව විශ්වවිද්‍යාලයේ ශිෂ්‍ය ක්‍රියාකාරීන් පිරිසක් උන්වහන්සේගේ අදහස්වලට විරෝධය පළකළා.",
       "URL": "https://www.hirunews.lk/141329/මාලබේ-පෞද්ගලික-වෛද්‍ය-විද්‍යාලය-පිලිබඳ-සාකච්ඡාවකදී-උණුසුම්-තත්ත්වයක්",
       "Category": "Local News",
       "Parent URL": "https://www.hirunews.lk/local-news.php?pageID=4910"
}