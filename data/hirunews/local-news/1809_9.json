{
       "Source": "hirunews",
       "Timestamp": "Tuesday, 20 July 2021 - 6:56",
       "Headline": "ජා ඇල ප්‍රදේශයේදී හෙරොයින් සමඟ කාන්තාවක් සහ පුද්ගලයෙකු අත්අඩංගුවට",
       "News Content": "ඊයේ දිනයේ ශ්‍රී ලංකා පොලිසිය විසින් මත්ද්‍රව්‍ය සම්බන්ධයෙන් විශේෂ වැටලීම් කිහිපයක් සිදුකර තිබෙනවා.\nමෙම වැටලීම් වලදී  කොටුගොඩ ජා ඇල ප්‍රදේශයේදී හෙරොයින් වර්ගයේ මත්ද්‍රව්‍ය කිලෝ එකයි ග්‍රෑම් 225 ක් සමඟ පුද්ගලයෙකු සහ කාන්තාවක් අත්අඩංගුවට ගෙන තිබෙනවා.\nඅත්අඩංගුවට ගත් සැකකාරිය මහා පරිමාණ මත්කුඩු ජාවාරම්කාරියක් වන \"වනාතේ අරුණි\" නැමති 26 හැවිරිදි කාන්තාවක් වන අතර අත්අඩංගුවට ගත් අනෙක් පුද්ගලයා 29 හැවිරිදි ඇයගේ පෙම්වතා වන බවටයි වාර්තා වන්නේ.\nඅත්අඩංගුවට ගත් සැකකරුවන් බොරැල්ල සහ කටුවන ප්‍රදේශවල පදිංචි බවයි පොලිස් මාධ්‍ය ප්‍රකාශක ජ්‍යෙෂ්ඨ නියෝජ්‍ය පොලිස්පති අජිත් රෝහණ සඳහන් කළේ.\nඑමෙන්ම වැඩිදුර විමර්ශනවලදී හෙළිවී ඇත්තේ මෙම මත්ද්‍රව්‍ය ජාවාරම මෙහෙයවා ඇත්තේ දැනට විදෙස් ගතව සිටින මත්ද්‍රව්‍ය ජාවාරම්කරුවකු වන පට්ටිය වත්තෙ නෙවිල් බවයි.",
       "URL": "https://www.hirunews.lk/277453/ජා-ඇල-ප්‍රදේශයේදී-හෙරොයින්-සමඟ-කාන්තාවක්-සහ-පුද්ගලයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1809"
}