{
       "Source": "hirunews",
       "Timestamp": "Monday, 04 April 2016 - 6:46",
       "Headline": "කොළඹ CCTV අද සිට වැඩ",
       "News Content": "කොළඹ නගරය තුළ සවිකර ඇති සී සී ටී වී කැමරා හරහා මාර්ග නීති කඩකරන රියදුරන් පිලිබඳ තොරතුරු ලබාගැනීම අද සිට ආරම්භ කරන බව පොලීසිය පවසනවා.\nපොලිස් මාධ්‍ය ප්‍රකාශක සහකාර පොලිස් අධිකාරී රුවන් ගුණසේකර  සඳහන් කලේ මේ වන විට  ක්‍රියත්මක කරන මාර්ග නීති කඩකරන රියදුරන් අත්අඩංගුවට ගැනීමේ කටයුතු මේ යටතේ පුලුල් කිරීමට අපේක්ෂා කරන බවයි.\nසී සී ටී වී කැමරා මගින් ලබාගන්නා දර්ශන භාවිත කරමින් ඉදිරියේදී මාර්ග නීති කඩ කිරීම් වලට එරෙහිව නීතිමය පියවර ගැනීමේ කටයුතු ක්‍රියත්මක වන බවයි රුවන් ගුණසේකර මහතා සඳහන් කලේ.\nඒ අනූව පොලිස් නිලධාරියකු විසින් නිරීක්ෂණය නොකලද සී සී ටී වී කැමරාවේ පටිගත වන දර්ශන මත එම රියදුරන්ට එරෙහිව පියවර ගැනෙනු ඇති.\nඒ සඳහා කොළඹ නගරය තුළ ස්ථාපිත කර ඇති සී සී ටී වී කැමරා 105 ක් භාවිත කිරීමට නියමිතයි.\nජාත්‍යන්තර වශයෙන් භාවිත වන මෙම ක්‍රමවේදය මෙරටට හදුන්වා දෙනු ලබන්නේ පළමු වරටයි.",
       "URL": "https://www.hirunews.lk/130056/කොළඹ-cctv-අද-සිට-වැඩ",
       "Category": "Local News",
       "Parent URL": "https://www.hirunews.lk/local-news.php?pageID=5103"
}