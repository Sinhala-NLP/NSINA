{
       "Source": "hirunews",
       "Timestamp": "Thursday, 01 September 2022 - 18:29",
       "Headline": "වේගය පාලනය කරගත නො හැකිව සැප රියක් මාදිවෙල ශෙඩ් එකට ගොඩ වෙයි (වීඩියෝ)",
       "News Content": "වේගය පාලනය කර ගැනීමට නො හැකිව සුපෝපබෝගී මෝටර් රථයක් මාදිවෙල සිපෙට්කෝ ඉන්ධන පිරවුම්හල ට කඩා වැදීමෙන් ඉන්ධන ලබාදෙමින් පොම්ප කරුවෙකු බරපතළ තුවාල ලබා කළුබෝවිල රෝහලට ඇතුළත් කෙරුණා.\nඅද(01) පස්වරුවේ මෙම අනතුර සිදු වූ අතර වේගය පාලනය කර ගැනීමට නො හැකිව පැමිණි මෙම මෝටර් රථය පොම්පය අසල නවතා තිබූ යතුරුපැදියක ගැටී අසල සිටි පොම්පකරු ත්‍රීරෝද රථයක ගැටීමෙන් පසු නැවතී තිබෙනවා.\nඅනතුරින් ඉන්ධන පිරවුම්හල ට දැඩි අලාභානි සිදු වි ඇති අතර එම කාර්යාලයේ වීදුරු සියල්ල කැඩී බිඳී තිබුණා.\nඅනතුර සම්බන්ධයෙන් රථය පැද වූ රියැදුරු ප්‍රකාශ කර සිටියේ තිරිංග ක්‍රියාත්මක නො වීම හේතුවෙන් මෙම අනතුර සිදු වූ බවයි.\nමේ සම්බන්ධයෙන් මිරිහාන පොලීසිය වැඩිදුර පරීක්ෂණ උපවත්තන අතර අනතුර සිදු කළ රියදුරු අත්අඩංගුවට ගැනුණා.",
       "URL": "https://www.hirunews.lk/314308/වේගය-පාලනය-කරගත-නො-හැකිව-සැප-රියක්-මාදිවෙල-ශෙඩ්-එකට-ගොඩ-වෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=897"
}