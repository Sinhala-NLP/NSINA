{
       "Source": "hirunews",
       "Timestamp": "Monday, 02 April 2018 - 16:28",
       "Headline": "හිටපු නියෝජ්‍ය පොලිස්පති වාස් ගුණවර්ධන ඇතුළු 5 දෙනෙකුට ඇප",
       "News Content": "නීතිවිරෝධී ලෙස ගිනි අවි ළඟ තබා ගැනීම සම්බන්ධයෙන් අත්අඩංගුවට ගෙන සිටින හිටපු නියෝජ්‍ය පොලිස්පති වාස් ගුණවර්ධන ඇතුළු 5 දෙනෙකු ඇප මත මුදා හරින ලෙස අධිකරණය අද නියෝග කළා.\nඒ, ඊට අදාළ නඩුව අද (02) කොළඹ මහාධිකරණය හමුවේ කැදවූ අවස්ථාවේදියි.\nඑහිදී අධිකරණය නියෝග කළේ රුපියල් දස දහසක මුදල් ඇපයක් සහ රුපියල් ලක්ෂ දෙක බැගින් වූ ශරීර ඇප මත මුදා හරින ලෙසටයි. මීට පෙර ඔවුන් ප්‍රතිශෝධන අයදුම්පතක් මගින් ඇප ලබාදෙන ලෙස ඉල්ලා සිටියා.\nකෙසේ වෙතත්, කෝටිපති ව්‍යාපාරික මොහොමඞ් සියාම් පැහැරගෙන ගොස් ඝාතනය කිරීමේ සිද්ධියට හිටපු නියෝජ්‍ය පොලිස්පති වාස් ගුණවර්ධනට මිට පෙර කොළඹ මහාධිකරණ මරණ දඩුවම හිමිවුණා.",
       "URL": "https://www.hirunews.lk/187483/හිටපු-නියෝජ්‍ය-පොලිස්පති-වාස්-ගුණවර්ධන-ඇතුළු-5-දෙනෙකුට-ඇප",
       "Category": "Local News",
       "Parent URL": "https://www.hirunews.lk/local-news.php?pageID=4008"
}