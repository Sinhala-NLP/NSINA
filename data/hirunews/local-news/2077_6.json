{
       "Source": "hirunews",
       "Timestamp": "Friday, 19 March 2021 - 18:45",
       "Headline": "රාජිත සහ චතුර, පොලීසියෙන් වෙනත් දිනයක් ඉල්ලයි (වීඩියෝ)",
       "News Content": "ප්‍රකාශයක් ලබාදීමට අද කොළඹ අපරාධ කොට්ඨාශයට කැඳවා තිබූ පාර්ලිමේන්තු මන්ත්‍රී රාජිත සේනාරත්න සහ ඔහුගේ පුත් චතුර සේනාරත්න ඒ සඳහා වෙනත් දිනයක් ඉල්ලා තිබෙනවා.\nවෙබ් මාධ්‍යවේදියෙකු විසින් තමන් පැහැර ගත් බවට සිදුකළ අසත්‍ය පැමිණිල්ලට අදාළවයි ඔවුන් එහි කැඳවා තිබුණේ.\nඅසත්‍ය පැමිණිල්ල සිදුකල අදාල පුද්ගලයා සිද්ධිය සිදුවූ දින චතුර සේනාරත්නගේ කාර්යාලයට පැමිණ, පාර්ලිමේන්තු මන්ත්‍රී රාජිත සේනාරත්න සමඟ සාකච්ඡා කර ඇති බව විමර්ශනවලදී අනාවරණ වී තිබෙනවා.\nඒ අනුව අදාළ ප්‍රකාශය ලබාදීම සඳහා ලබන සඳුදා පැමිණෙන ලෙස ඔවුන්ට දැනුම් දුන් බව කොළඹ අපරාධ කොට්ඨාශයේ උසස් නිලධාරියෙකු හිරු ප්‍රවෘත්ති අංශයට සඳහන් කළා.\nපසුව අත්අඩංගුවට ගැණුනු පැහැර ගැනීමට ලක්වූයේ යැයි පැවසූ වෙබ් මාධ්‍යවේදියෙකු බව කියන පුද්ගලයා ඇප මත මුදා හැරුණු අතර, ඔහු අද කොළඹදී මාධ්‍ය හමුවක් කැඳවා තිබුණා.\nපසුගිය ජනාධිපතිවරණ සමයේදි පැවැත්වූ සුදුවෑන් මාධ්‍ය හමුව සම්බන්ධයෙන් ද රාජිත සේනාරත්න මන්ත්‍රීවරයාට චෝදනා එල්ල වූ අතර, විමර්ශනවලින් හෙළිවුණේ එහිදී හෙළි කළ කරුණු අසත්‍ය බවටයි.",
       "URL": "https://www.hirunews.lk/265897/රාජිත-සහ-චතුර-පොලීසියෙන්-වෙනත්-දිනයක්-ඉල්ලයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2077"
}