{
       "Source": "hirunews",
       "Timestamp": "Thursday, 04 July 2019 - 10:51",
       "Headline": "හිටපු ආණ්ඩුකාර එම්.එල්.ඒ.එම්. හිස්බුල්ලා FCIDයට",
       "News Content": "නැගෙනහිර පළාත් හිටපු ආණ්ඩුකාර එම්.එල්.ඒ.එම්. හිස්බුල්ලා ප්‍රකාශයක් ලබාදීම සඳහා අද උදෑසන පොලිස් මූල්‍ය අපරාධ කොට්ඨාශය වෙත පැමිණියා.\nඒ, ඔහු උපයාගෙන ඇති වත්කම් සම්බන්ධයෙන් සිදු කෙරෙන පරීක්ෂණයට අදාළවයි.\nපෙරවරු 10.15 ට පමණ පැමිණි ඔහුගෙන් මේ වනවිටත් අදාළ ප්‍රකාශය ලබාගනිමින් සිටින බවයි පොලිස් මූල්‍ය අපරාධ කොට්ඨාශයේ ප්‍රකාශකයෙකු සඳහන් කළේ.\nඊයේ දිනයේදි නැගෙනහිර පළාත් හිටපු ආණ්ඩුකාර එම්.එල්.ඒ.එම්. හිස්බුල්ලාගෙන් පැය 4 ක කාලයක් පොලිස් සංවිධානාත්මක අපරාධ නිවාරණ කොට්ඨාශය ප්‍රකාශයක් ලබාගත්තා.\nඒ, පුනරුත්ථාපනය වූ දෙමළ කොටි සංවිධානයේ සාමාජිකයෙකුට දුරකථනය ඔස්සේ තර්ජනය කළ බව කියන සිද්ධියක් සම්බන්ධයෙන් සිදුකෙරෙන විමර්ශනයකට අදාළවයි.",
       "URL": "https://www.hirunews.lk/219628/හිටපු-ආණ්ඩුකාර-එම්-එල්-ඒ-එම්-හිස්බුල්ලා-fcidයට",
       "Category": "Local News",
       "Parent URL": "https://www.hirunews.lk/local-news.php?pageID=3267"
}