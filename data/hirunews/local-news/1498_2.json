{
       "Source": "hirunews",
       "Timestamp": "Monday, 13 December 2021 - 11:26",
       "Headline": "දරුවන්ට කඩිනමින් එන්නත දෙන්න - සෞඛ්‍ය අංශ",
       "News Content": "වයස අවුරුදු 12ත් 15 ත් අතර දරුවන්ට එන්නත් ලබාදීම සඳහා අනුමැතිය ලැබී ඇති බැවින්, එම කටයුතු කඩිනමින් ආරම්භ කළ යුතු බව රිජ්වේ ආර්යා ළමා රෝහලේ විශේෂඥ වෛද්‍ය මහාචාර්ය ෂාමන් රන්ද්‍රජිත් ප්‍රකාශ කළා.\nඋත්සව සමය පැමිණීමත් සමඟ ඇතිවිය හැකි අහිතකර තත්වය ඊට හේතුව බවයි ඔහු සඳහන් කළේ.\nඑසේම වයස අවුරුදු 16 ත් 19 ත් අතර දරුවන්ට කොරෝනා මර්දන දෙවන මාත්‍රාව ලබාදීම සඳහා අවශ්‍ය තරම් එන්නත් මේ මොහොතේ පවතින බව ඔහු කියා සිටියා.\nමීට අමතරව, වයස අවුරුදු 60 ඉක්මවූවන් බූස්ටර් එන්නත ලබාගැනීමේ යම් අඩුවක් පෙන්නුම් කරන බැවින් කඩිනමින් එය ලබාගන්නා ලෙසද විශේෂඥ වෛද්‍ය මහාචාර්ය ෂාමන් රන්ද්‍රජිත් ජනතාවගෙන් ඉල්ලීමක් කළා.",
       "URL": "https://www.hirunews.lk/290855/දරුවන්ට-කඩිනමින්-එන්නත-දෙන්න-සෞඛ්‍ය-අංශ",
       "Category": "Local News",
       "Parent URL": "https://www.hirunews.lk/local-news.php?pageID=1498"
}