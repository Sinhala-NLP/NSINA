{
       "Source": "hirunews",
       "Timestamp": "Saturday, 06 November 2021 - 12:42",
       "Headline": "15,495 දෙනෙකුට ඊයේ වර්ධක මාත්‍රාව",
       "News Content": "තුන්වන හෙවත් වර්ධක මාත්‍රාව යටතේ ඊයේ දිනයේ ෆයිසර් එන්නත පුද්ගලයින් 15,495 දෙනෙකුට ලබා දී තිබෙනවා.\nවසංගත රෝග විද්‍යා අංශය නිවේදනය කළේ, මේ වනවිට පුද්ගලයින් 44,111 දෙනෙකුට වර්ධක මාත්‍රාව ලබා දී ඇති බවයි.\nමේ අතර ඇමරිකා එක්සත් ජනපදය සහ යුරෝපයේ බහුලව භාවිත කෙරෙන කොරෝනා එන්නත් වර්ග තුනක ශක්‍යතාව කාලයත් සමඟ කැපී පෙනෙන ලෙස පහත වැටෙන බව නව අධ්‍යයනයකින් හෙළි වී තිබෙනවා.\nඇමරිකානුවන් අටලක්ෂයක් යොදාගෙන සිදු කළ එම අධ්‍යයනයේදී ෆයිසර්, මොඩර්නා සහ ජොන්සන් කොරෝනා එන්නත් සළකා බලා ඇති අතර, එහිදී අනාවරණ වී ඇත්තේ ෆයිසර් එන්නතේ ශක්‍යතාව මාස හයකට පසු සියයට 89.2 සිට සියයට 58 දක්වා පහත වැටී ඇති බවයි.\nමොඩර්නා එන්නතේ ශක්‍යතාව එම කාලය තුළ සියයට 86.9 සිට සියයට 43 දක්වා පහත වැටී ඇති අතර, ජොන්සන් ඇන්ඩ් ජොන්සන් එන්නතේ ශඛ්‍යතාව 86යි දශම හතරේ සිට සියයට 13 දක්වා පහත වැටී තිබෙනවා.",
       "URL": "https://www.hirunews.lk/287164/15495-දෙනෙකුට-ඊයේ-වර්ධක-මාත්‍රාව",
       "Category": "Local News",
       "Parent URL": "https://www.hirunews.lk/local-news.php?pageID=1581"
}