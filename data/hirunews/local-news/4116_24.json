{
       "Source": "hirunews",
       "Timestamp": "Saturday, 20 January 2018 - 14:14",
       "Headline": "ඉන්දීය ධීවරයින් මෙරට මුහුදු සීමා උල්ලංඝනය කිරීම සියයට 50 කින් අඩුවේ",
       "News Content": "ඉන්දීය ධීවරයින් මෙරට මුහුදු සීමා උල්ලංඝනය කිරීම් සියයට 50 කින් පමණ අඩුවී ඇති බව ධීවර අමාත්‍යාංශය පවසනවා.\nපසුගිය කාලසීමාව තුළදී ඉන්දීය ධීවරයින් මෙරට මුහුදු සීමා උල්ලංඝනය කිරීම් ඉහළ ගිය ද, නාවික හමුදාව සහ වෙරළාරක්ෂණ දෙපාර්තමේන්තුව එක්ව සිදුකළ මෙහෙයුම්වල ප්‍රතිඵලයක් ලෙස එහි අඩුවක් දක්නට ලැබෙන බවයි ධීවර අමාත්‍යාංශය වැඩිදුරටත් සදහන් කළේ.\nඑමෙන්ම, අත්අඩංගුවට ගත් ඉන්දීය ධීවරයින් නීතිමය ක්‍රියාමාර්ග ඔස්සේ නිදහස් කළ ද, ධීවර යාත්‍රා නිදහස් කිරීමට කටයුතු නොකිරීම ද මීට හේතුවක් වී තිබෙනවා.",
       "URL": "https://www.hirunews.lk/181565/ඉන්දීය-ධීවරයින්-මෙරට-මුහුදු-සීමා-උල්ලංඝනය-කිරීම-සියයට-50-කින්-අඩුවේ",
       "Category": "Local News",
       "Parent URL": "https://www.hirunews.lk/local-news.php?pageID=4116"
}