{
       "Source": "hirunews",
       "Timestamp": "Saturday, 03 June 2023 - 10:00",
       "Headline": "බැංකු කාඩ්පතක් සොරකම් කර රන් භාණ්ඩ මිලදී ගත් කාන්තාවක් අත්අඩංගුවට",
       "News Content": "විදේශගතව සිට වව්නියාව - කුරුමංකාඩු ප්‍රදේශයේ ඥාති නිවසකට පැමිණ සිටි කාන්තාවකගේ බැංකු කාඩ්පත සොරකම් කර රුපියල් දහතුන් ලක්ෂයකට අධික රන් භාණ්ඩ මිලදී ගත් කාන්තාවක් අත්අඩංගුවට ගෙන තිබෙනවා.\nලද පැමිණිල්ලකට අනුව ඊයේ (02) අත්අඩංගුවට ගත් සැකකාරිය විදේශගතව සිට මෙරටට පැමිණි කාන්තාව මුණ ගැසීම සඳහා එම නිවසට පැමිණි අවස්ථාවේදියි මෙලෙස බැංකු කාඩ්පත සොරකම් කර තිබුණු බව සඳහන්.\nකිලිනොච්චිය ප්‍රදේශයේ පදිංචි 24 හැවිරිදි සැකකාර කාන්තාව බැංකු කාඩ්පත උපයෝගී කරගනිමින් රන් වළලු, මුදු සහ රන් මාලයක් මිලදී ගෙන ඇති බව විමර්ශනවලදී අනාවරණ වී තිබෙනවා.",
       "URL": "https://www.hirunews.lk/336930/බැංකු-කාඩ්පතක්-සොරකම්-කර-රන්-භාණ්ඩ-මිලදී-ගත්-කාන්තාවක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=297"
}