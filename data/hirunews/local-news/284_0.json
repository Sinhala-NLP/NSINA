{
       "Source": "hirunews",
       "Timestamp": "Friday, 09 June 2023 - 7:42",
       "Headline": "කොළඹ අවිස්සාවේල්ල මාර්ගයේ රිය අනතුරක්",
       "News Content": "කොළඹ - අවිස්සවේල්ල ලෝ ලෙවල් මාර්ගයේ ඇඹුල්ගම ප්‍රදේශයේදී ලොරි රථයක් සහ බස් රථයක් මුහුණට මුහුණ ගැටී සිදුවූ අනතුරකින් විසි දෙදෙනෙකු තුවාල ලබා තිබෙනවා.\nඅද (09) අලුයම මෙම අනතුර සිදුව ඇති බවයි පොලිසිය සඳහන් කළේ.\nඅක්කරෙයිපත්තුව සිට කොළඹ දක්වා ගමන් ගත් ලොරි රථයක් සහ ශ්‍රී ලංගම බස් රථයක් මෙලෙස එකිනෙක ගැටී ඇති බව සඳහන්.\nතුවාල ලැබූවන් අතර, ලොරි රථයේ සහ බස් රථයේ රියදුරන්ද සිටිනවා. තුවාල ලැබූවන් හෝමාගම සහ නවගමුව රෝහල් වෙත ඇතුළත් කර ඇති බවයි පොලිසිය ප්‍රකාශ කළේ.",
       "URL": "https://www.hirunews.lk/337418/කොළඹ-අවිස්සාවේල්ල-මාර්ගයේ-රිය-අනතුරක්",
       "Category": "Local News",
       "Parent URL": "https://www.hirunews.lk/local-news.php?pageID=284"
}