{
       "Source": "hirunews",
       "Timestamp": "Monday, 17 October 2016 - 19:26",
       "Headline": "අගමැති බ්‍රසල්ස් පුනර්ජනනීය බලශක්ති මූලස්ථානයේ නිරීක්ෂණ සංචාරයක",
       "News Content": "බෙල්ජියමේ සිව්දින නිල සංචාරයන විරක අග්‍රාමාත්‍ය රනිල් වික්‍රමසිංහ ඇතුළු දූත පිරිස අද එරට ලොව්රාන් කුමරු සමග ද්විපාර්ශ්වික සාකච්ඡාවල නිරත වුණා.\nඒල බ්‍රසල්ස් පුනර්ජනනීය බලශක්ති මූලස්ථානයේදී.\nබෙල්ජියමේ බ්‍රසල්ස් නුවර පුනර්ජනනීය බලශක්ති මූලස්ථානයට පැමිණි අග්‍රාමාත්‍ය රනිල් වික්‍රමසිංහ ඇතුළු දූත පිරිස පිළිගත්තේ ස්වභාවික සම්පත් තිරසාර කළමනාකරණය සහ පිවිතුරු තාක්ෂණ ප්‍රවර්ධනය පිළිබඳ රාජකීය ආයතනයේ සභාපති බෙල්ජියමේ ලොව්රාන් කුමාරයායි.\nබෙල්ජියමේ ජනතාවට පුනර්ජනනීය විදුලිබල උත්පාදන ක්‍රමවේදයන් පුරුදු කිරීමේ අභියෝගයට තමන් සාර්ථකව මුහුණ දුන් බව ලොව්රාන් කුමරු අග්‍රාමාත්‍යවරයා සමග සිදුකළ සාකච්ඡාවේදී සඳහන් කළා.\nදැනට ප්‍රධාන වශයෙන් න්‍යෂ්ටික බලයෙන් විදුලිබලය උත්පාදනය කරන බෙල්ජියම අනාගතයේදී පූර්ණ වශයෙන් පුනර්ජනනීය විදුලිබල උත්පාදනය සදහා අවධානය යොමු කර තිබෙනවා.\nදෙපාර්ශ්වය අතර සාකච්ඡා පැවැත්වුණු වසර 120 ක් පැරණි ගොඩනැගිලි සංකීර්ණයේ භාවිත කෙරෙන්නේ ද පුනර්ජනනීය බලශක්තියයි.\nඑහිදී සුර්යය බලයල භූගත උණුසුමල සුළං ආදි විවිධ ක්‍රමවේදයන් ඔස්සේ බලශක්තිය උත්පාදනය කෙරෙනවා.\nගොඩනැගිල්ලේ වෙසෙන පුද්ගලයන්ගේ සිරුරුවලින් පිටවන උෂ්ණත්වය පවා බලශක්ති ජනනය සඳහා යොදා ගැනීම එහි ඇති විශේෂත්වයක්.\nලොව්රාන් කුමරු සමග පැවැති සාකච්ඡාවෙන් අනතුරුව අග්‍රාමාත්‍ය රනිල් වික්‍රමසිංහ  ඇතුළු දූත පිරිස බලශක්ති මැදුරේ විවිධ ස්ථානවල ස්ථාපති කර ඇති බලශක්ති උත්පාදන යන්ත්‍ර සහ ඊට යොදාගන්නා තාක්ෂණික ක්‍රමවේද නිරීක්ෂණය කළා.",
       "URL": "https://www.hirunews.lk/145450/අගමැති-බ්‍රසල්ස්-පුනර්ජනනීය-බලශක්ති-මූලස්ථානයේ-නිරීක්ෂණ-සංචාරයක",
       "Category": "Local News",
       "Parent URL": "https://www.hirunews.lk/local-news.php?pageID=4833"
}