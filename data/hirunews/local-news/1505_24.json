{
       "Source": "hirunews",
       "Timestamp": "Thursday, 09 December 2021 - 17:15",
       "Headline": "වෙනසක් නැත්නම් පුංචි ඡන්දය සඳහා දින ප්‍රකාශ කිරීම ජනවාරියේ",
       "News Content": "වෙනසක් නොමැතිව පවතින නීතිමය තත්ත්වය යටතේම පළාත් පාලන ඡන්දය පැවැත්වෙන්නේ නම්, ලබන වසරේ ජනවාරි මාසයේ පමණ එම ඡන්දය සඳහා දින ප්‍රකාශ කිරීම සිදුවන බව මැතිවරණ කොමිසමේ සභාපති නීතිඥ නිමල් පුංචිහේවා පවසනවා.\nමැතිවරණ සහ ඡන්ද විමසීම් ව්‍යූහයේ හා නීති රීතිවල ප්‍රතිසංස්කරණ හඳුනා ගැනීමටත්, ඒ සම්බන්ධයෙන් අවශ්‍ය සංශෝධන ඉදිරිපත් කිරීමටත්, වන පාර්ලිමේන්තු විශේෂ කාරක සභාව ඊයේ (08) දින පාර්ලිමේන්තුවේදී රැස්වූ අතර, ඊට එක්වෙමිනුයි මැතිවරණ කොමිසමේ සභාපතිවරයා මේ බව සඳහන් කර ඇත්තේ.\nපළාත් පාලන ආයතනවල නිල කාලය ලබන වසරේ මාර්තු 20 අවසන් වීමට නියමිත නිසා ප්‍රාදේශීය සභා, නගර සභා, මහනගර සභා ඡන්ද සඳහා මැතිවරණ කොමිසම දැනටමත් සූදානමින් සිටින බවයි, සභාපතිවරයා එහිදී ප්‍රකාශ කළේ.",
       "URL": "https://www.hirunews.lk/290518/වෙනසක්-නැත්නම්-පුංචි-ඡන්දය-සඳහා-දින-ප්‍රකාශ-කිරීම-ජනවාරියේ",
       "Category": "Local News",
       "Parent URL": "https://www.hirunews.lk/local-news.php?pageID=1505"
}