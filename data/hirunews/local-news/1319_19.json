{
       "Source": "hirunews",
       "Timestamp": "Friday, 04 March 2022 - 7:51",
       "Headline": "ගොවීන්ට ඉන්ධන දෙන්නැ යි කෘෂි ඇමති සංස්ථාවට දැනුම් දෙයි",
       "News Content": "ඉන්ධන නො මැති ව අපහසුතාවයට පත් ගොවීන්ට අවශ්‍යව ඇති ඉන්ධන වහාම ලබාදෙන ලෙස කෘෂිකර්ම අමාත්‍ය මහින්දානන්ද අළුත්ගමගේ ලංකා ඛනිජ තෙල් නීතිගත සංස්ථාවට දැනුම් දී තිබෙනවා.\nඅනුරාධපුර, අම්පාර, පොලොන්නරුව, කුරුණෑගල, මොණරාගල මෙන්ම සෙසු දිස්ත්‍රික්කවලද මහ කන්නයේ වී අස්වනු නෙලීම මේ වනවිට ආරම්භ වී ඇති බවයි කෘෂිකර්ම අමාත්‍යාංශය සඳහන් කළේ.\nඒ අනුව වී අස්වනු නෙළමින් සිටින ගොවීන් ඉන්ධන සපයා ගැනීමේ අපහසුතාවයකට මුහුණ දී ඇති බව කෘෂිකර්ම අමාත්‍යවරයාගේ නිරීක්ෂණයට ලක්ව තිබෙනවා.\nඑම නිසා ගොවීන්ට විධිමත් අයුරින් ඉන්ධන පහසුකම් වහාම සලසාදීමට අවශ්‍ය පියවර ගන්නා ලෙසයි කෘෂිකර්ම අමාත්‍ය මහින්දානන්ද අළුත්ගමගේ ලංකා ඛනිජ තෙල් නීතිගත සංස්ථාවේ සභාපතිවරයාට දැනුම් දි ඇත්තේ.\nමේ අතර, ඩීසල් මෙටි්‍රක් ටොන් 28,300ක් රැගත් නෞකාවක් අද පස්වරුවේ දිනයේ දී දිවයිනට පැමිණීමට නියමිත යි.\nඑසේම, ඊයේ සිට ගොඩ බෑම ආරම්භ කළ ඩීසල් මෙටි්‍රක් ටොන් 37,300ක් රැගත් නෞකාවේ ඩීසල් තොග මුතුරාජවෙල තෙල් ගබඩා පර්යන්තයට අද දිනය තුළ ගොඩබා අවසන් කළ හැකි බවයි බලශක්ති අමාත්‍යාංශය ප්‍රකාශ කළේ.\nඒ සමඟ දිවයිනේ පවතින ඩීසල් හිඟය නිමාවට පත්වනු ඇති බවට එම අමාත්‍යාංශය විශ්වාසය පළ කළා.",
       "URL": "https://www.hirunews.lk/298611/ගොවීන්ට-ඉන්ධන-දෙන්නැ-යි-කෘෂි-ඇමති-සංස්ථාවට-දැනුම්-දෙයි",
       "Category": "Local News",
       "Parent URL": "https://www.hirunews.lk/local-news.php?pageID=1319"
}