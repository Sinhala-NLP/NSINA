{
       "Source": "hirunews",
       "Timestamp": "Thursday, 12 September 2019 - 16:58",
       "Headline": "බන්ධනාගාරයෙන් පළාගිය සැකකරුවෙකු අත්අඩංගුවට",
       "News Content": "කෑගල්ල බන්ධනාගාරයෙන් පළාගොස් සැඟව සිටි සැකකරුවෙකු බෝර දොලහේ පතොරම් තුවක්කුවක් සමඟ පොල්ගහවෙල - ඔරලියද්ද ප්‍රදේශයේදී අද අත්අඩංගුවට ගෙන තිබෙනවා.\nපොලිස් මාධ්‍ය ප්‍රකාශක කාර්යාලය සඳහන් කළේ මනුෂ්‍ය ඝාතනයකට වරදකරු වූ මෙම සැකකරු පසුගිය පෙබරවාරි මස 09 වැනිදා කෑගල්ල බන්ධනාගාරයේ සිටියදී මෙලෙස පළාගොස් ඇති බවයි.\nඔහු නාත්තන්ඩිය ප්‍රදේශයේ පදිංචි 38 හැවිරිදි පුද්ගලයෙක්.\nමෙම සැකකරුට සැඟව සිටීම සඳහා ආධාර අනුබල දුන් පුද්ගලයින් දෙදෙනෙකුද පොලිසිය අත්අඩංගුවට ගෙන තිබෙනවා.",
       "URL": "https://www.hirunews.lk/224135/බන්ධනාගාරයෙන්-පළාගිය-සැකකරුවෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3150"
}