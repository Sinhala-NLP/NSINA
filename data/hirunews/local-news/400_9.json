{
       "Source": "hirunews",
       "Timestamp": "Friday, 21 April 2023 - 16:21",
       "Headline": "බ්‍රිතාන්‍ය නියෝජ්‍ය අගමැති ඉල්ලා අස්වෙයි",
       "News Content": "බ්‍රිතාන්‍යයේ නියෝජ්‍ය අග්‍රාමාත්‍ය සහ අධිකරණ අමාත්‍ය ඩොමිනික් රාබ් සිය ධුරයෙන් ඉල්ලා අස්වී තිබෙනවා.\nඒ ඔහුට එල්ලවී ඇති හිංසන චෝදනා සම්බන්ධයෙන් සිදුකරන විමර්ශන හමුවේයි.\nඩොමිනික් රාබ් යටතේ සේවය කළ සිවිල් සේවකයන් පුද්ගලයින් 24 දෙනෙකු පමණ ඔහුට එරෙහිව හිංසන චෝදනා ඉදිරිපත් කර ඇති අතර ඊට අදාළව පැමිණිලි 08 ක් පිළිබඳ දැනටමත් විමර්ශන ආරම්භ කර තිබෙනවා.\nකෙසේ වෙතත් ඩොමිනික් රාබ් සිය ඉල්ලා අස්වීමේ ලිපිය මගින් ඔහුට එල්ලවන චෝදනා ප්‍රතික්ෂේප කර ඇති බවයි විදෙස් වාර්තා සඳහන් කළේ.",
       "URL": "https://www.hirunews.lk/333081/බ්‍රිතාන්‍ය-නියෝජ්‍ය-අගමැති-ඉල්ලා-අස්වෙයි",
       "Category": "Local News",
       "Parent URL": "https://www.hirunews.lk/local-news.php?pageID=400"
}