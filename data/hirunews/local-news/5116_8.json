{
       "Source": "hirunews",
       "Timestamp": "Friday, 25 March 2016 - 11:55",
       "Headline": "බලහත්කාරයෙන් රඳවා ගෙන සිටි බාලවයස්කාරියන් 7ක් හමුවෙයි",
       "News Content": "රඳවා ගෙන සිටි බලහත්කාරයෙන් තරුණියන් 7 දෙනෙකු බේරා ගැනීමට හැකිවු බව විදේශ නියුක්ති කාර්යාංශය පවසනවා.\nපොලිසිය  සමග ඒකාබද්ධව  ඊයේ (23) කල  වැටලිමේදී විදෙස් රැකියා වලට පිටරට යැවීම සඳහා බලහත්කාරයෙන් රඳවා ගෙන සිටි තරුණියන්  පිරිසකුයි මෙලෙස මුදා ගෙන ඇත්තේ.\nවිදෙස් රැකියා ලබා දෙන බව පවසමින් මරදාන ප්‍රදේශයේ තාවකාලික ලැගුම් පොලක රඳවා සිටි තරුණියන් බේරා ගැනීමෙන් පසු මෙම ජාවාරමට සම්බන්ධ පුද්ගලයන් තුන් දෙනෙකු අත්අඩංගුවට ගැනීමට සමත්  වී තිබෙනවා.\nවිදේශ සේවා නියුක්ති කාර්යාංශයේ ක්‍රියාකාරී අධ්‍යක්ෂක සහ මාධ්‍ය ප්‍රකාශක නීතීඥ උපුල් දේශප්‍රිය බී බී සී  සංදේශයට කියා සිටියේ අඩු වයසේ පසු වන තරුණියන් බලහත්කාරයෙන් රඳවා ගෙන කූට ලේඛන සකසා සෞදි අරාබියේ සේවයට යැවීමේ ජාවාරමක් ඉතා පුළුල් ලෙස ලංකාවේ සිදු වෙමින් පවතින බවයි.",
       "URL": "https://www.hirunews.lk/129332/බලහත්කාරයෙන්-රඳවා-ගෙන-සිටි-බාලවයස්කාරියන්-7ක්-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=5116"
}