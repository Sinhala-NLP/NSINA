{
       "Source": "hirunews",
       "Timestamp": "Tuesday, 11 January 2022 - 7:13",
       "Headline": "ශ්‍රීලංකන් ගුවන් සේවය පාරිභෝගික පහසුකම උදෙසා නව ගිවිසුමකට එළඹේ",
       "News Content": "ශ්‍රී ලංකන් ගුවන් සේවය , උතුරු ඇමරිකාව සහ යුරෝපය පුරා පාරිභෝගිකයින්ට වැඩි දියුණු කළ සම්බන්ධතා සහ ගමන් විකල්පයන් ලබාදෙමින් 2021 දෙසැම්බර් මාසයේ සිට American Airlines සමග සංකේත හුවමාරු ගිවිසුමකට එළඹ තිබෙනවා.\nමෙම උපාය මාර්ගික හවුල්කාරිත්වය මගින් ශ්‍රීලංකන් ගුවන් සේවයෙහි සංකේතය සමගින් ඇමරිකන් එයාර්ලයින්හි එක්සත් ජනපද නගර වන මියාමි සහ නිව්යෝර්ක් වෙනත් යුරෝපීය ස්ථාන වන ලන්ඩන සහ පැරීසිය වෙතත් පියාසර කිරීමට ඉඩ සලසා ඇති බවයි වාර්තා වන්නේ.\nපැරිස් සහ ෆ්‍ර්‍රැන්ක්ෆර්ට් හි ගුවන් සේවා මධ්‍යස්ථාන හරහා Dallas - Fort Worth සහ ලන්ඩනයේ එයාර්ලයින් මධ්‍යස්ථානය හරහා ලොස් ඇන්ජලිස් සහ චිකාගෝ වෙතත් පහසුකම් සැපයෙනු ඇති.\nමෙම එක්සත් ජනපද නගර අතුරින් Dallas - Fort Worth ශ්‍රී ලංකන් ගුවන් සේවයේ ගුවන් ගමන් මාර්ග ජාලයට නව එකතු කිරීමක් බවයි ශ්‍රීලංකන් ගුවන් සමාගම නිකුත් කළ නිවේදනයේ දැක්වෙන්නේ.",
       "URL": "https://www.hirunews.lk/293608/ශ්‍රීලංකන්-ගුවන්-සේවය-පාරිභෝගික-පහසුකම-උදෙසා-නව-ගිවිසුමකට-එළඹේ",
       "Category": "Local News",
       "Parent URL": "https://www.hirunews.lk/local-news.php?pageID=1434"
}