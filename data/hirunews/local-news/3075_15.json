{
       "Source": "hirunews",
       "Timestamp": "Monday, 28 October 2019 - 19:05",
       "Headline": "තැපෑලට වැසි කබා ප්‍රශ්නයක්",
       "News Content": "පවතින අධික වර්ෂාවත් සමග අද ආරම්භ වූ නිල ඡන්ද දැන්වීම් පත්‍රිකා බෙදා හැරීමේ කටයුතුවලට බාධා මතු වී තිබෙනවා.\nතැපැල්පති රංජිත් ආරියරත්න හිරු ප්‍රවෘත්ති අංශයට කියා සිටියේ එම බාධා මඟ හරවා ගෙන ඡුන්ද දැන්වීම් පත්‍රිකා බෙදා හැරීමේ කටයුතු ආරම්භ කරන ලෙස තැපැල් කාර්යාල වෙත උපදෙස් ලබාදුන් බවයි.\nකෙසේ වෙතත්, පවතින වැසි සහිත කාලගුණය හේතුවෙන් ඉදිරි දිනවලදීත් බෙදා හැරීමේ කටයුතුවලට බාධා එල්ල විය හැකි බැවින් සේවකයින්ට වැහි කබා ලබාදෙන ලෙසට තමන් මැතිවරණ කොමිෂන් සභාවෙන් ඉල්ලීමක් සිදුකළ බව ද තැපැල්පතිවරයා ප්‍රකාශ කළා.\nමේ අතර, නිල ඡුන්ද දැන්වීම් පත්‍රිකා බෙදාහැරීම සඳහා ආරක්ෂාව ලබාදෙන ලෙස ද තැපැල් දෙපාර්තමේන්තුව පොලීසියෙන් ඉල්ලීමක් කර තිබෙනවා.\nනිල ඡන්ද දැන්වීම් පත්‍රිකා බෙදාහැරීම ප්‍රධාන වශයෙන් ආරම්භ වූයේ අද දිනයේදියි. ලබන මස 3 වන දා එම බෙදා හැරීම් කටයුතුවල විශේෂ දිනයක් ලෙස ප්‍රකාශයට පත් කර ඇති අතර, නිළ ඡන්ද දැන්වීම් පත්‍රිකා බෙදා හැරීම ලබන මස 9 වන දා දක්වා ක්‍රියාත්මකයි.",
       "URL": "https://www.hirunews.lk/227162/තැපෑලට-වැසි-කබා-ප්‍රශ්නයක්",
       "Category": "Local News",
       "Parent URL": "https://www.hirunews.lk/local-news.php?pageID=3075"
}