{
       "Source": "hirunews",
       "Timestamp": "Tuesday, 01 August 2023 - 16:51",
       "Headline": "මිහිදන් කළ මෘත ශරීරයක් වසර දෙකකට පසුව ගොඩගනී (වීඩියෝ)",
       "News Content": "රිදීමාලියද්ද යකහඋල්පොත ප්‍රදේශයේ පදිංචි 50 හැවිරිදි දෙදරු මවක 2021 වර්ෂයේ පෙබරවාරි මස ඝාතනය කර තිබුණා.\nසිද්ධිය සම්බන්ධයෙන් සැකපිට පිය පුතු දෙපළක් අත්අඩංගුවට ගත් අතර 72 හැවිරිදි එම පියා සහ 26 හැවිරිදි පුත්‍රයා මීට පෙර පාපෝච්චාරණය කර තිබුණේ, අදාළ කාන්තාව ඝාතනය කර වළ දැමූ බවටයි.\nඑම පාපෝච්ඡාරණයෙන් අනතුරුව සිරුර ගොඩගන්නා ලෙසට මහියංගණය මහේස්ත්‍රාත් අධිකරණය නියෝග කළා.\nසැකකරුවන් අදාළ ස්ථානයට රැගෙනවිත් ඔවුන් පෙන්වු ස්ථානය හරා බැලිමේදි ඝාතනයට ලක්වූ කාන්තාවගේ මෘත දේහය සොයාගැනිමට හැකිවුණා.\nඅලුතින් කැපු වැසිකිලි වළක අදාළ කාන්තාවගේ සිරුර වළලා තිබූ අතර, දේහය ගොඩගැනීම සඳහා පැය 5 කට ආසන්න කාලයක් ගත වූ බවයි අප වාර්තාකරු පැවසුවේ.\nසිරුර ගොඩගැනීමේ කටයුතු සිදුකෙරුණේ, මහියංගණ වැඩ බලන මහේස්ත්‍රාත් ගාමිණි පිරඹකැන්පුර සහ මහියගණ විශෙෂඥ අධිකරණ වෛද්‍ය තරංග නායකරත්න ඉදිරියේයි.\nමෘත දේහය කොළ පැහැති පැදුරක ඔතා හිස කොටසද රෙදි කැබැල්ලකින් ආවරණය කර රැහැනකින් ගැටගසා තිබූ අතර දේහයේ අස්ති කොටස් පමණක් ඉතිරිව තිබුණා.\nපසුව ඝාතනයට ලක්වූ කාන්තාවගේ දේහය පශ්චාත් මරණ පරික්ෂණය සදහා මහියංගන මුලික රෝහලේ මාත ශාරිරාගාරයට යැවිමට සදහා මහියංගණ වැඩ බලන මහේස්ත්‍රාත් ගාමිණි පිරඹකැන්පුර විසින් නියෝග කළා.",
       "URL": "https://www.hirunews.lk/343304/මිහිදන්-කළ-මෘත-ශරීරයක්-වසර-දෙකකට-පසුව-ගොඩගනී-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=132"
}