{
       "Source": "hirunews",
       "Timestamp": "Sunday, 10 January 2016 - 14:16",
       "Headline": "මිත්තණිය නැති වෙලාවේ ආබාධිත තරුණිය දුෂණය කරලා",
       "News Content": "මන්ද මානසික ආබාධිත තරුණියක් ගැබිණියක් කල බවට චෝදනා එල්ලවු පුද්ගලයකු ලබන 14 වනදා දක්වා රක්ෂිත බන්ධනාගාර ගතකර තිබෙනවා.\nආණමඩුව මහේස්ත්‍රාත් අධිකරණයයි නියෝගය ලබාදී ඇත්තේ.\nනවගත්තේගම මහමැද්දාව ප්‍රදේශයේ පදිංචි ආබාධිත මන්ද මානසික තරුණිය මේවන විට තුන්මස් ගැබිණියක් බවට හෙළිවී තිබෙනවා.\nසැකකරු මහමැද්දාව ප්‍රදේශයේම පදිංචි 45 හැවිරිදි විවාහකයකු බවයි වාර්තා වන්නේ.\nඇවිද යාමට හෝ නොහැකි මන්ද මානසික තරුණිය ඇයගේ නිවසේදීම දුෂණයට ලක්ව ඇතැයි පොලිසිය අනාවරණ කරගෙන තිබෙනවා.\nතරුණියගේ මව විදේශගත වී ඇති අතර පියා දැරිය කුඩා කාලයේදීම ඇය අත්හැර ගොස් තිබෙනවා.\nමෙම තරුණිය හැදී වැඩී ඇත්තේ සිය මිත්තණිය භාරයේයි.\nමිත්තණිය නොමැති අවස්ථාවලදී නිවසට පැමිණෙන සැකකරු තරුණිය දුෂණය කර ඇතැයි හෙළිවී තිබෙනවා.\nපසුගිය දින කිහිපයේදී මෙම තරුණියගේ හැසිරීම සහ සිරුරේ ඇතිවු වෙනස්කම් හේතුවෙන් මිත්තණිය විසින් ඇය නවගත්තේගම රෝහලට රැගෙන ගොස් තිබෙනවා.\nඑහිදීයි ඇය ගැබිණියක් බවට හෙළිකරගෙන ඇත්තේ.\nපසුව පොලිසිය තරුණියගෙන් කල ප්‍රශ්ණ කිරීම්දී හෙළිවී ඇත්තේ නිවස ආසන්නයේ පදිංචි 45 හැවිරිදි සැකකරු තමන් අවස්ථා කිහිපයකදී දුෂණය කල බවයි.\nසිද්ධිය පිළිබඳ නවගත්තේගම පොලිසිය විමර්ශණ මෙහෙයවනවා.",
       "URL": "https://www.hirunews.lk/123738/මිත්තණිය-නැති-වෙලාවේ-ආබාධිත-තරුණිය-දුෂණය-කරලා",
       "Category": "Local News",
       "Parent URL": "https://www.hirunews.lk/local-news.php?pageID=5215"
}