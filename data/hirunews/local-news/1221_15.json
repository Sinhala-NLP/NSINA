{
       "Source": "hirunews",
       "Timestamp": "Wednesday, 20 April 2022 - 7:59",
       "Headline": "විරෝධතාවක් නිසා ගාලු පාර බලපිටියෙන් අවහිර වේ",
       "News Content": "ඉන්ධන මිල ඉහළ යාමට එරෙහිව පැවැත්වෙන විරෝධතාවක් නිසා ගාලු පාර - බලපිටිය ප්‍රදේශයෙන් මුළුමනින්ම අවහිර වී තිබෙනවා.\nප්‍රදේශයේ හිරු වාර්තාකරුවන් සදහන් කළේ මාර්ගය හරහා මෝටර් රථ දෙකක් සහ බස් රථයක් හරස් කරමින් ප්‍රදේශවාසීන් මෙලෙස විරෝධතාවයේ නිරත වන බවයි.\nඑමෙන්ම, ඉන්ධන මිලට එරෙහිව බදුල්ල - පස්සර මාර්ගයේ 8 කණුව මංසන්ධියේ ද ප්‍රදේශවාසීන් පිරිසක් මේ වනවිට විරෝධතාවයක නිරත වනවා.\nමේ හේතුවෙන් මාර්ගයේ ගමනාගමන කටයුතු එක් මං තීරුවකට සිමා කර ඇති බවයි පොලීසිය සඳහන් කළේ.\nමේ අතර, ගාලු පාර පානදුර නගරයෙන් අවහිර කරමින් ඊයේ ආරම්භ කළ විරෝධතාව තවදුරටත් ක්‍රියාත්මක බවයි ප්‍රදේශයේ හිරු වාර්තාකරු කියා සිටියේ.\nඑමෙන්ම, ඊයේ දින මාතර නගරයේ ඇති වූ විරෝධතාවක් විසුරුවා හැරීමට පොලීසිය විසින් කඳුලු ගෑස් ප්‍රහාරයක් එල්ල කරනු ලැබුවා.\nඑහිදී විරෝධතාකරුවන් 08 දෙනෙකු ද අත්අඩංගුවට ගැනුණා.",
       "URL": "https://www.hirunews.lk/302331/විරෝධතාවක්-නිසා-ගාලු-පාර-බලපිටියෙන්-අවහිර-වේ",
       "Category": "Local News",
       "Parent URL": "https://www.hirunews.lk/local-news.php?pageID=1221"
}