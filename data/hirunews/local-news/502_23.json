{
       "Source": "hirunews",
       "Timestamp": "Thursday, 02 March 2023 - 14:00",
       "Headline": "ඉන්දුනීසියාවේ රිච්ටර් මාපක 5.6ක භූ කම්පනයක්",
       "News Content": "ඉන්දුනීසියාවේ බටහිර සුමාත්‍රා පළාතට රිච්ටර් මාපක 5.6ක භූමිකම්පාවක් ඇති වී තිබෙනවා.\nඑරට කාලගුණ විද්‍යාව, දේශගුණ විද්‍යාව සහ භූ භෞතික ඒජන්සිය (BMKG) මේ බව පවසනවා.\nකාලගුණ ඒජන්සිය පවසන ආකාරයට භූමිකම්පාවේ කේන්ද්‍රය Pesisir Selatan දිස්ත්‍රික්කයට කිලෝමීටර 36ක් ගිනිකොන දෙසින් සහ ගොඩබිමට කිලෝමීටර 82ක් ගැඹුරින් පිහිටා ඇති බව සඳහන්.\nකෙසේ වෙතත් මෙම කම්පන තත්ත්වයට සුනාමි තත්ත්වයක් ඇති කිරීමට නො හැකි වී ඇති බව යි වාර්තා වන්නේ.\nඑම කම්පනය අසල පිහිටි ජම්බි පළාතට ද දැනුණු බව එම නිවේදනයේ වැඩිදුරටත් සඳහන් වනවා.\nකෙසේ වෙතත් මෙරට කාලගුණ විද්‍යා දෙපාර්තමේන්තුව මඟින් කිසිදු සුනාමි අනතුරු ඇඟවීමේ නිවේදනයක් මේ වන තුරු ම නිකුත් කර නෑ.",
       "URL": "https://www.hirunews.lk/328773/ඉන්දුනීසියාවේ-රිච්ටර්-මාපක-5-6ක-භූ-කම්පනයක්",
       "Category": "Local News",
       "Parent URL": "https://www.hirunews.lk/local-news.php?pageID=502"
}