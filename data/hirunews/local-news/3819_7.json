{
       "Source": "hirunews",
       "Timestamp": "Thursday, 02 August 2018 - 9:35",
       "Headline": "මන්නාරම සමූහ මිනීවලෙන් මිනිස් සිරුරු 62ක අස්ථි කොටස් හමුවේ",
       "News Content": "මන්නාරම සමූහ මිනීවලෙන් මිනිස් සිරුරු 62ක අස්ථි කොටස් මේ වනවිට සොයාගෙන තිබෙනවා.\nමෙම සමූහ මිනීවලේ කැණිම් කටයුතු ආරම්භ කර අදට දින 46 ක් ගතවනවා.\nඉන් සම්පූර්ණ අස්ථි කොටස් 34 ක් මන්නාරම අධිකරණය වෙත භාරදී ඇති අතර, තවත් අස්ථි කොටස් කිහිපයක් මේ සතිය තුළදී භාරදීමට නියමිතයි.\nමන්නාරම පැරණි සතොස ගොඩනැගිල්ල පැවති ස්ථානයේ පස් ගොඩක තිබී පසුගිය මාර්තු 26 වනදා අස්ථි කොටස් තොගයක් හමුවීමත් සමඟයි මෙම පරීක්ෂණ කටයුතු ආරම්භ කෙරුණේ.\nමෙම අස්ථි කොටස් වැඩිදුර පරීක්ෂණ සඳහා ඇමරිකාවේ ෆ්ලොරිඩා රසායනාගාරය වෙත යැවීමට තීරණය කර ඇති අතර, කෙසේ වෙතත් ඒ සම්බන්ධයෙන් අවසන් නිගමනයකට මෙතෙක් එළඹ නැහැ.",
       "URL": "https://www.hirunews.lk/196599/මන්නාරම-සමූහ-මිනීවලෙන්-මිනිස්-සිරුරු-62ක-අස්ථි-කොටස්-හමුවේ",
       "Category": "Local News",
       "Parent URL": "https://www.hirunews.lk/local-news.php?pageID=3819"
}