{
       "Source": "hirunews",
       "Timestamp": "Sunday, 14 August 2022 - 15:23",
       "Headline": "බහාලුමක් සොරකම් කළ දෙදෙනෙකු අත්අඩංගුවට",
       "News Content": "රුපියල් ලක්ෂ 07ක් පමණ වටිනා බහාලුමක් සොරකම් කළ දෙදෙනෙකු අත්අඩංගුවට ගෙන තිබෙනවා.\nඒ පසුගිය 10 වනදා බේරුවල ප්‍රදේශයේ පදිංචි ව්‍යාපාරිකයකුට අයත් බහාලුමක් සොරකම් කර ඇති බවට පොලිසියට ලද පැමිණිල්ලකට අනුව සිදුකළ විමර්ශන වලට අනුවයි.\nට්‍රක් රථයකින් මෙම බහාලුම රැගෙන යමින් සිටියදී පිරවුම්හලකින් ඉන්ධන ලබා ගන්නා සී.සී.ටී.වී. දර්ශන ඔස්සේ සිදුකළ විමර්ශනවලදී අනාවරණය වූ තොරතුරු මතයි මෙම සැකකරුවන් අත්අඩංගුවට ගෙන ඇත්තේ.\nමොවුන් කළුතර මහෙස්ත්‍රාත් අධිකරණයට ඉදිරිපත් කිරීමෙන් අනතුරුව ලබන 23 වනදා දක්වා රක්ෂිත බන්ධනාගාර ගත කර තිබෙනවා.",
       "URL": "https://www.hirunews.lk/312741/බහාලුමක්-සොරකම්-කළ-දෙදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=941"
}