{
       "Source": "hirunews",
       "Timestamp": "Tuesday, 19 January 2016 - 9:24",
       "Headline": "අසේල සම්පත් අද පොලිස් කොමිසමට",
       "News Content": "තමන්, බිරිඳ සහ දරු දෙදෙනා අත්අඩංගුවට ගැනීමට එරෙහිව අද දිනයේදී ජාතික පොලිස් කොමිසම වෙත පැමිණිල්ලක් ඉදිරිපත් කරන බව සමස්ත ලංකා ආපන ශාලා හිමියන්ගේ සංගමයේ ජාතික සංවිධායක අසේල සම්පත් පවසනවා.\nකුරුඳුවත්ත පොලීසිය මගින් ප්‍රශ්න කිරීම සඳහා මොවුන් ඊයේ අත්අඩංගුවට ගනු ලැබුවා.\nපොලීසිය සඳහන් කළේ ඔවුන් දෙදෙනා දරුවන් සමඟ කොළඹ 7 විජේරාම මාවතේ ජනාධිපතිවරයාගේ නිවස ඉදිරිපිට මාර්ගයේ සැකකටයුතු ලෙස රැඳී සිටීම හේතුවෙන් මෙලෙස අත්අඩංගුවට ගත් බවයි.\nකෙසේ වෙතත් පසුව ඔවුන් පොලිස් ඇප මත මුදාහැර තිබුණා.",
       "URL": "https://www.hirunews.lk/124279/අසේල-සම්පත්-අද-පොලිස්-කොමිසමට",
       "Category": "Local News",
       "Parent URL": "https://www.hirunews.lk/local-news.php?pageID=5204"
}