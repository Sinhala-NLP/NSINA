{
       "Source": "hirunews",
       "Timestamp": "Tuesday, 15 November 2022 - 8:27",
       "Headline": "බයිඩ්න් හා චීන ජනපති හමුවෙයි - නව සීතල යුද්ධයක් ගැනත් ප්‍රකාශයක්",
       "News Content": "ඇමෙරිකානු ජනාධිපති ජෝ බයිඩන් සහ චීන ජනාධිපති ෂී ජින්පින්ග් ඉන්දුනීසියාවේ දී හමු වුණා.\nමෙහි දී චීන ජනාධිපති ෂී ජින්පින්ග් සමඟ පැවති සුහදශීලී සාකච්ඡාවකින් පසුව, එක්සත් ජනපද ජනාධිපති ජෝ බයිඩන් චීනය සමඟ \"නව සීතල යුද්ධයක්\" ඇති නොවන බවට සහතික වී තිබෙනවා.\nඑමෙන්ම චීනය තායිවානය ආක්‍රමණය කරනු ඇතැයි තමන් විශ්වාස නොකරන බව ද ඔහු මෙහි දී කියා සිටියා.\nඇමරිකානු ජනපති බයිඩන් බලයට පත්වීමෙන් පසු මෙම සුපිරි බලවතුන් දෙදෙනා හමු වූයේ පළමුවරටයි.\nඉන්දුනීසියානු බාලී දූපතේ පැවැත්වෙන ජී -20 සමුළුවට දිනකට පෙර බාලි හි පැවති මෙම සාකච්ඡාවේ දී උතුරු කොරියාව පිළිබඳ මෙන්ම රුසියාව යුක්රේනය ආක්‍රමණය කිරීම පිළිබඳව ද දෙපාර්ශ්වය සාකච්ඡා කළා.\nබාලී හි සුපිරි හෝටලයක පැවති පැය තුනක හමුවේදී තායිවානය ඇතුළු පුළුල් පරාසයක මාතෘකා නායකයින් දෙපළගේ අවධානයට ලක්ව තිබෙනවා.\nබීජිං විසින් ප්‍රකාශ කරන ලද, ස්වයං-පාලිත තායිවාන දිවයින ඇමෙරිකානු ගැත්තෙක් ලෙස සලකන අතර, එය සැමවිටම එක්සත් ජනපද- චීන සබඳතාවල කටුක ප්‍රශ්නයක් වුණා.\nඅගෝස්තු මාසයේදී එක්සත් ජනපද කථානායක නැන්සි පෙලෝසි තායිවානයට පැමිණීමත් සමග මෙම ආතතීන් තව තවත් ඉහළ ගියා.\nමෙම ගමනින් පසුව තායිවානය වටා මහා පරිමාණ යුධ අභ්‍යාසයක් සිදු කරමින් චීනය ඊට ප්‍රතිචාර දැක්වූයේ එක්සත් ජනපදය සහ චීනය අතර ඇති විය හැකි ගැටුමක් පිලිබඳ භීතිය ඇති කරමින්.\nකෙසේ වෙතත් පසුගිය සති කිහිපය තුල එක්සත් ජනපද රහස් ඔත්තු සේවා නිලධාරීන් අනතුරු අඟවා ඇත්තේ චීනය තායිවානය ආක්‍රමණය කිරීමේ සැලසුම් තීව්‍ර කළ හැකි බවයි.\nලෝක සුපිරි බලවතුන් ගේ බාලි හමුවෙන් පසු මාධ්‍යවේදීන් ජෝ බයිඩන්ගෙන් විමසුවේ මෙය සත්‍යයක් යැයි ඔබ විශ්වාස කරන්නේ ද සහ නව සීතල යුද්ධයක් ඇති වෙමින් පවතින බව ඔහු සිතන්නේ දැයි කියායි.\n\"නව සීතල යුද්ධයක් ඇති නොවිය යුතු බව මම තරයේ විශ්වාස කරමි. මම ෂී ජින්පින් බොහෝ වාරයක් මුණගැසී ඇති අතර අපි එකිනෙකා සමඟ අවංකව සහ පැහැදිලිව සිටියෙමු. චීනය තායිවානය ආක්‍රමණය කිරීමට ආසන්න උත්සාහයක් හෝ ඇතැයි මම නොසිතමි.,\" යනුවෙන් ඔහු පවසා සිටියා.\n\"මම පැහැදිලිවම කිව්වා මේ ප්‍රශ්න සාමකාමීව විසඳා ගැනීමට අපට අවශ්‍ය බව. ඒ වගේම මම කියන දේ ඔහුට තේරුණා, ඔහු කියන දේ මට තේරුණා කියලා මට විශ්වාසයි.\"\nගැටළු විසඳීම සඳහා රජයේ ප්‍රධාන මට්ටම්වල සංවාදයක් ඇති යාන්ත්‍රණයක් පිහිටුවීමට නායකයින් දෙදෙනා එකඟ වූ බවත් රාජ්‍ය ලේකම් ඇන්ටනි බ්ලින්කන් ද ළඟදීම චීනයේ සංචාරය කිරීමට නියමිත බව ද ඔහු පැවසුවා.\n\"තායිවානය පිළිබඳ අපගේ ප්‍රතිපත්තිය කිසිසේත්ම වෙනස් වී නැහැ. එය අපට තිබූ නිශ්චිත ස්ථාවරය\"\nබව තමන් චීන ජනාධිපතිවරයාට පැහැදිලි කළ ව ඔහු සඳහන් කළා.\nතායිවානයට අමතරව, ජනාධිපතිවරුන් දෙපලගේ සාකච්ඡාවේදී උතුරු කොරියාව සහ රුසියාව යුක්රේනය ආක්‍රමණය කිරීම පිළිබඳ කනස්සල්ල පළ වී තිබෙනවා.\nXinjiang, Hong Kong සහ Tibet හි Uyghurවරුන්ට සැලකීම ඇතුළුව චීනයේ මානව හිමිකම් ගැටළු පිළිබඳව ද එක්සත් ජනපද ජනාධිපතිවරයා කනස්සල්ල මතු කළ.\nගෝලීය ස්ථාවරත්වය තම රටවල් දෙක අතර සබඳතා මත රඳා පවතින බවත්, ඒ පිළිබඳ ව දැනගෙන ඔවුන් වගකීමෙන් ක්‍රියා කරන බව දෙදෙනාම එකිනෙකාට සංඥා කිරීමට උත්සාහ කරනු දක්නට ලැබුණා.\n\"ලෝකය සන්ධිස්ථානයකට පැමිණ ඇති\" බව සලකන විට, \"චීන-එක්සත් ජනපද සබඳතාව සඳහා නිවැරදි මාවත ප්‍රස්ථාරගත කිරීමට අපට අවශ්‍ය\" බව සාකච්ඡා ආරම්භයේදීම පැවසූ චීන ජනාධිපතිරයා, \"චීන-එක්සත් ජනපද සබඳතා ඔබ නැඟී සිටින සහ මම වැටෙන ශුන්‍ය එකතුවක් නොවිය යුතුයි\"\nයැයි අවධාරණය කළා.",
       "URL": "https://www.hirunews.lk/320413/බයිඩ්න්-හා-චීන-ජනපති-හමුවෙයි-නව-සීතල-යුද්ධයක්-ගැනත්-ප්‍රකාශයක්",
       "Category": "Local News",
       "Parent URL": "https://www.hirunews.lk/local-news.php?pageID=733"
}