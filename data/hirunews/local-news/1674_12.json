{
       "Source": "hirunews",
       "Timestamp": "Thursday, 23 September 2021 - 11:16",
       "Headline": "එක්සත් ජාතින්ගේ මූලස්ථානය ඉදිරිපිට විරෝධතාවක් (වීඩියෝ)",
       "News Content": "නිව්යෝක් නුවර එක්සත් ජාතින්ගේ මූලස්ථානය ඉදිරිපිට ඊයේ ශ්‍රී ලාංකිකයින් පිරිසක් විරෝධතාවක නිරත වුණා.\nමෙම විරෝධතාවයේ නිරත පිරිසගේ මූලික ඉල්ලීම වූයේ, 2019 වර්ෂයේ සිදු වූ පාස්කු ප්‍රහාරයේ වින්දිතයින්ට සාධාරණය ඉටු කරන ලෙසයි.\nඔවුන් ජනාධිපති ගෝඨාභය රාජපක්ෂගෙන් මෙම ප්‍රහාරය සම්බන්ධව වඩාත් විධිමත් විශ්වසනීය පරීක්ෂණයක් සිදු කරන ලෙස ඉල්ලා සිටියා.\nමෙම විරෝධතාවට එක් වූ පිරිස කියා සිටියේ, ඔවුන් එක් වූයේ පාස්කු ප්‍රහාරයේ වින්දිතයින්ට සාධාරණය ඉල්ලා සිටිමේ අරමුණෙන් මිස වෙනත් කිසිදු දේශපාලනික හෝ ආගමික ළබැඳියාවක් ඇති ව නො වන බවයි.\nමේ අතර, ජනාධිපති ගෝඨාභය රාජපක්ෂ ඊයේ මෙරට වේලාවෙන් රාත්‍රී 9යි 30ට එක්සත් ජාතීන්ගේ මහා මණ්ඩලය ඇමතූ අතර, එහි දී Covid 19 එන්නත්කරණය සම්බන්ධයෙන් සිය රට ලබා ඇති ප්‍රගතිය පිළිබඳ ව එක්සත් ජාතීන්ගේ මහා මණ්ඩලය දැනුවත් කළා.\nඑමෙන්ම දේශගුණික විපර්යාස සම්බන්ධයෙන් ද අදහස් දැක් වූ ජනාධිපතිවරයා කියා සිටියේ ශ්‍රී ලංකාව වසර දහස් ගණනක අතීතයේ සිට පරිසරය සමඟ ඉතා තදින් බැඳී සිටින රටක් සහ ජාතියක් බවයි.",
       "URL": "https://www.hirunews.lk/283003/එක්සත්-ජාතින්ගේ-මූලස්ථානය-ඉදිරිපිට-විරෝධතාවක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1674"
}