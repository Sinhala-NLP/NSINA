{
       "Source": "hirunews",
       "Timestamp": "Tuesday, 24 December 2019 - 13:02",
       "Headline": "බැලලියක ඝාතනය කිරීමේ සිද්ධියට අදාළ සිසුවා අත්අඩංගුවට",
       "News Content": "බණ්ඩාරගම - මස්විල ප්‍රදේශයේ අසල්වැසි නිවසක සුරතලයට ඇති කළ බැළලියකට තියුණු ආයුධයකින් පහරදී මරා දැමීමේ සිද්ධියක් සම්බන්ධයෙන් චෝදනා එල්ල වූ 16 හැවිරිදි පාසල් සිසුවා අත්අඩංගුවට ගෙන තිබෙනවා.\nඅදාළ සිසුවා ඊයේ දිනයේදී පොලීසියට භාර වූ අතර, ඉන් අනතුරුවයි ඔහු අත්අඩංගුවට ගනු ලැබුවේ.\nසැකකාර පාසල් සිසුවා සිය නිවසට බැළලිය පැමිණීම සම්බන්ධයෙන් උරණ වී මෙම පහරදීම සිදුකරන්නට ඇති බවට අසල්වැසි කාන්තාවක් පොලීසියට පැමිණිලි කර තිබුණා.\nඑහිදී පොලීසිය සැකකාර පාසල් සිසුවාට පොලීසියට පැමිණෙන ලෙස දැනුම් දුන්න ද ඔහු සිය දෙමව්පියන් සමඟ ප්‍රදේශය හැර ගොස් තිබූ බවටයි පසුව අනාවරණ වූයේ.\nකෙසේ වෙතත්, සිසුවා පානදුර මහේස්ත්‍රාත් අධිකරණයට ඉදිරිපත් කිරීමෙන් අනතුරුව ඇප මත මුදා හැර තිබෙනවා.",
       "URL": "https://www.hirunews.lk/230871/බැලලියක-ඝාතනය-කිරීමේ-සිද්ධියට-අදාළ-සිසුවා-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2987"
}