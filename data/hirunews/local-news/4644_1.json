{
       "Source": "hirunews",
       "Timestamp": "Saturday, 25 February 2017 - 9:57",
       "Headline": "ඉදිරි දින කිහිපයේ වැසි තත්ත්වයේ වර්ධනයක්",
       "News Content": "ඉදිරි දින කිහිපය තුළ දී දිවයිනේ දකුණු අර්ධයේ වැසි තත්ත්වයේ වර්ධනයක් අපේක්ෂා කරන බව කාලගුණ විද්‍යා දෙපාර්තමේන්තුව සඳහන් කළා.\nනිවේදනයක් නිකුත් කරමින් එම දෙපාර්තමේන්තුව සදහන් කළේ බස්නාහිර, සබරගමුව, වයඹ, මධ්‍යම පළාත්වල මෙන්ම ගාල්ල, මාතර දිස්ත්‍රික්කවල ද අද පස්වරු 2න් පසුව වැසි හෝ ගිගුරුම් සහිත වැසි ඇති විය හැකි බවයි.\nදකුණ සහ ඌව පළාත්වල ඇතැම් ස්ථානවලට මිලිමීටර් 50ට වැඩි තරමක වැසි ද ඇති විය හැකි බව කාලගුණ විද්‍යා දෙපාර්තමේන්තුව වැඩිදුරටත් සදහන් කළා.",
       "URL": "https://www.hirunews.lk/155405/ඉදිරි-දින-කිහිපයේ-වැසි-තත්ත්වයේ-වර්ධනයක්",
       "Category": "Local News",
       "Parent URL": "https://www.hirunews.lk/local-news.php?pageID=4644"
}