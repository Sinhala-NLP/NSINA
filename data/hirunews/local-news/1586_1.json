{
       "Source": "hirunews",
       "Timestamp": "Wednesday, 03 November 2021 - 19:14",
       "Headline": "කාබනික වී කිලෝවක් රුපියල් 100 ට ගන්න කෘෂිකර්ම ඇමති සූදානම් (වීඩියෝ)",
       "News Content": "කාබනිකව වගා කරන ගොවීන්ගේ වී කිලෝවක් රුපියල් 100 බැගින් මිලදී ගැනීමට රජය සූදානමින් සිටින බව කෘෂිකර්ම අමාත්‍ය මහින්දානන්ද අලු‍ත්ගමගේ ප්‍රකාශ කළා.\nමේ අතර, ඇතැම් ප්‍රදේශවල ගොවින් පොහොර අපෙක්ෂාවෙන් සිය වගා කටයුතුද මේ වනවිට ආරම්භ කර තිබෙන පසුබිමක දිවයිනේ ප්‍රදේශ රැසක පොහොර ඉල්ලා ගොවි උද්ඝෝෂණ  සංවිධාන කර තිබුණා.\nපොහොර අර්බුදය සහ බඩු ඉහල යාමට එරෙහිව හගුරන්කෙත ප්‍රාදේශීය සභාව ඉදිරිපිට සමගිජන බලවේගයේ මන්ත්‍රීවරයෙක් විරෝධතාවයක් පැවැත් වූ අතර අනතුරුව ප්‍රාදේශීය සභා වාරයේදී ඔවුන් විශේෂ ප්‍රකාශයක් කිරීමට උත්සාහ කිරීමේදී උණුසුම් තත්ත්වයක්ද හටගත්තා.\nමේ අතර, පොහොර ගැටලු‍ව සම්බන්ධයෙන් විමසීම සඳහා භික්ෂු සංවිධාන කිහිපයක නියෝජිතයින් අද පෙරවරුවේ කෘෂිකර්ම අමාත්‍යාංශයේදී විෂය භාර අමාත්‍ය මහින්දානන්ද අලු‍ත්ගමගේ හමුවුණා.\nඑම අවස්ථාවට නව සිංහල රාවය සංවිධානයේ මහ ලේකම් පූජ්‍ය මාගල්කන්දේ සුදත්ත හිමියන්, රාවණ බලය සංවිධානයේ මහලේකම් පූජ්‍ය ඉත්තෑකන්දේ සද්ධාතිස්ස හිමියන්, සිංහලේ සංවිධානයේ මහ ලේකම් පූජ්‍ය මැඩිල්ලේ පඤ්ඤාලෝක හිමියන් ඇතුළු පිරිසක් එක්ව සිටියා.\nපසුව එම නියෝජිතයින් රාජ්‍ය අමාත්‍ය ශෂීන්ද්‍ර රාජපක්ෂද හමුවුණා.\nමේ අතර, මෙරටට ගෙන්වන දෙවන නැනෝ නයිට්‍රජන් දියර පොහොර තොගය අද ගුවන් මගින් දිවයිනට රැගෙන ඒමට නියමිතයි.\nකෘෂිකර්ම අමාත්‍ය මහින්දානන්ද අළුත්ගමගේ අද මාධ්‍ය වෙත අදහස් දක්වමින් ඉදිරියේදී කාබනික වී කිලෝවක් රුපියල් 100 කට මිලදී ගැනීමට රජය සූදානමින් සිටින බව ප්‍රකාශ කළා.",
       "URL": "https://www.hirunews.lk/286925/කාබනික-වී-කිලෝවක්-රුපියල්-100-ට-ගන්න-කෘෂිකර්ම-ඇමති-සූදානම්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1586"
}