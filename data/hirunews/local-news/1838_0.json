{
       "Source": "hirunews",
       "Timestamp": "Tuesday, 06 July 2021 - 17:42",
       "Headline": "නැවත දැනුම්දෙන තුරු පොදු රැස්වීම් සහ උද්ඝෝෂණ තහනම්",
       "News Content": "සෞඛ්‍ය සේවා අධ්‍යක්ෂ ජනරාල්වරයා සිදුකළ දැනුම්දීමක් අනුව ජනතාව විශාල වශයෙන් ඒකරාශීවන පොදු රැස්වීම් හා උද්ඝෝෂණ පැවැත්වීම නැවත දැනුම් දෙනතුරු සිදු නොකළ යුතු බව පොලිස් මූලස්ථානය අද දැනුම් දුන්නා.\nපොලිස්පතිවරයා වෙත සෞඛ්‍ය සේවා අධ්‍යක්ෂ ජනරාල් වෛද්‍ය අසේල ගුණවර්ධන ලිඛිතව දැනුම් දී ඇත්තේ පොදු රැස්වීම් හා උද්ඝෝෂණ වැනි ක්‍රියාකාරකම් තුළින් කොරෝනා රෝගය පැතිර යාමේ විශාල අවදානමක් පවතින බවයි.\nඒ  අනුව සෞඛ්‍ය සේවා අධ්‍යක්ෂ ජනරාල්වරයා ලබාදී ඇති නිරෝධායන නියෝග සම්බන්ධයෙන් ක්‍රියාකරන බවයි පොලිස් මූලස්ථානය නිවේදනය කළේ.",
       "URL": "https://www.hirunews.lk/276253/නැවත-දැනුම්දෙන-තුරු-පොදු-රැස්වීම්-සහ-උද්ඝෝෂණ-තහනම්",
       "Category": "Local News",
       "Parent URL": "https://www.hirunews.lk/local-news.php?pageID=1838"
}