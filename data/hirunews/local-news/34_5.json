{
       "Source": "hirunews",
       "Timestamp": "Tuesday, 12 September 2023 - 21:33",
       "Headline": "''කමිටු සහ තේරීම් කාරක සභා ගැන විශ්වාසයක් නැහැ'' කතෝලික සභාව  (වීඩීයෝ)",
       "News Content": "පාස්කු ඉරිදා ප්‍රහාරය පිළිබද චැනල් ෆෝ නාලිකාව කළ චෝදනා විමර්ශනයට ජනාධිපතිවරයා පත් කරන කමිටුවෙන් හෝ පාර්ලිමේන්තු තේරීම් කාරක සභාවකින් සාධාරණයක් අපේක්ෂා කළ නොහැකි බව අගරදගුරු මැල්කම් කාදිනල් රංජිත් හිමිපාණන්ගේ මාධ්‍ය ප්‍රකාශක සිරිල් ගාමිණි පියතුමන් පවසනවා.\nමෙවැනි කමිටු මගින් ජනතාවගේ මුදල් මෙන්ම කාලය නාස්තිවීමක් සිදුවන බවයි කොළඹ අද කැඳවා තිබූ මාධ්‍ය හමුවකට එක්වෙමින් පියතුමන් කියා සිටියේ.\nසිරිල් ගාමිණී පියතුමන් ඊට අදාළව රජයට යෝජනා කිහිපයක් ඉදිරිපත් කළා.\nමේ අතර, ශ්‍රී ලංකා රාමඤ්ඤ මහා නිකායේ අනුනායක, අතිපූජ්‍ය කැප්පිටියාගොඩ සිරිවිමල හිමියන් නිවේදනයක් නිකුත් කරමින් ප්‍රකාශ කළේ චැනල් ෆෝ නාලිකාව ශ්‍රී ලංකාව පිළිබද විශේෂ උනන්දුවක් දක්වන්නේ ඇයි දැයි ගැඹුරින් සිතාබැලිය යුතු බවයි.\nපාස්කු ප්‍රහාරය සම්බන්ධයෙන් මෙරට තුලදීම දේශීය සහ විදේශීය විනිසුරු මඩුල්ලක් ඉදිරියේ කාදිනල් හිමිපාණන්ගේ ද අධීක්ෂණය යටතේ විමර්ශනයක් කිරීම සුදුසු බවයි උන්වහන්සේ සඳහන් කරන්නේ.",
       "URL": "https://www.hirunews.lk/348084/කමිටු-සහ-තේරීම්-කාරක-සභා-ගැන-විශ්වාසයක්-නැහැ-කතෝලික-සභාව-වීඩීයෝ",
       "Category": "Local News",
       "Parent URL": "https://www.hirunews.lk/local-news.php?pageID=34"
}