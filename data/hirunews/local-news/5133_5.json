{
       "Source": "hirunews",
       "Timestamp": "Saturday, 12 March 2016 - 9:19",
       "Headline": "පොලිසියට වෙට්ටු දමා දිවි අහිමි කර ගනී",
       "News Content": "බුත්තල - ඔක්කම්පිටිය ප්‍රදේශයේදී පොලිස් අණ නොතකා ධාවනය කළ යතුරුපැදියක් තාප්පයක ගැටීමෙන් යතුරුපැදිකරු ජීවිතක්ෂයට පත්වී තිබෙනවා.\nඊයේ පස්වරුවේ මෙම අනතුර සිදුවී ඇති බවයි පොලිස් මාධ්‍ය ප්‍රකාශක කාර්යාලය සඳහන් කළේ.\nඅනතුරෙන් ජීවිතක්ෂයට පත්වී ඇත්තේ ඔක්කම්පිටිය ප්‍රදේශයේම පදිංචි 21 හැවිරිදි තරුණයෙක්.\nමොහු හිස් වැසුමක් නොමැතිව යතුරුපැදියේ ගමන් කර ඇති අතර, පොලීසිය ඔහුට යතුරුපැදිය නවත්වන ලෙස සංඥා කර තිබෙනවා.\nඑහිදී පොලිස් අණ නොතකා අධික වේගයෙන් ධාවනය කළ යතුරුපැදිය මෙලෙස තාප්පයේ ගැටී ඇති බවටයි අනාවරණ වී ඇත්තේ.",
       "URL": "https://www.hirunews.lk/128349/පොලිසියට-වෙට්ටු-දමා-දිවි-අහිමි-කර-ගනී",
       "Category": "Local News",
       "Parent URL": "https://www.hirunews.lk/local-news.php?pageID=5133"
}