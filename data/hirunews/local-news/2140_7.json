{
       "Source": "hirunews",
       "Timestamp": "Wednesday, 17 February 2021 - 22:41",
       "Headline": "ඉන්දීය ඇමතිගේ ප්‍රකාශය නේපාලය හෙලාදකී (වීඩියෝ)",
       "News Content": "භාරතීය ජනතා පක්ෂය ශ්‍රී ලංකාව තුල සහ නේපාලය තුළ ස්ථාපනය කරන බවට ඉන්දීය ස්වදේශ කටයුතු අමාත්‍යවරයා විසින් සිදුකළ බව කියන ප්‍රකාශය නේපාල රජය හෙලාදැක තිබෙනවා.\nනෙලුම් මල සලකුන කරගත් ඉන්දීය අග්‍රාමාත්‍ය නරේන්ද්‍ර මෝදි ප්‍රධාන පාලක භාරතීය ජනතා පක්ෂ ශාඛාවක් ශ්‍රී ලංකාව සහ නේපාලය තුල ස්ථාපනය කරන බවට ඉන්දීය ස්වදේශ කටයුතු අමාත්‍ය අමිත් ෂා ත්‍රිපූර් ප්‍රදේශයේ කළ සංචාරයකදී පවසා ඇති බවට ඉන්දීය මාධ්‍ය මීට පෙර වාර්තා කළා.\nමේ සම්බන්ධයෙන් නේපාල විදේශ අමාත්‍ය ප්‍රදීප් කුමාර් ග්වාලි සිය නිල ප්‍රකාශය ට්විටර් පණිවුඩයක් මඟින් නිකුත් කර තිබෙනවා.\nඔහු පවසන්නේ භාරතීය ජනතා පක්ෂය ශ්‍රී ලංකාව හා නේපාලය තුළ සිය දේශපාලනය ව්‍යාප්ත කිරීමට කර ඇති සැලසුම තමා තරයේ හෙලා දකින බවයි.\nඑමෙන්ම ඒ සම්බන්ධයෙන් විධිමත් විරෝධතා මේ වන විටත් ප්‍රකාශකර ඇති බව නේපාල විදේශ අමාත්‍යවරයා එහි දක්වා තිබෙනවා.\nකෙසේ වෙතත් නේපාල විදේශ අමාත්‍යවරයා දක්වන ලද විරෝධයට තවමත් ඉන්දීය විදේශ කටයුතු අමාත්‍යාංශය ප්‍රතිචාර දක්වා නැහැ.\nමේ අතර භාරතීය ජනතා පක්ෂය ලංකාව තුළ ස්ථාපනය කිරීමට කර ඇති සැලසුම් සම්බන්ධයෙන් මෙරට පක්ෂ විපක්ෂ දේශපාලනඥයන් අදහස් පළ කළා.",
       "URL": "https://www.hirunews.lk/262909/ඉන්දීය-ඇමතිගේ-ප්‍රකාශය-නේපාලය-හෙලාදකී-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2140"
}