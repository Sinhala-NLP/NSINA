{
       "Source": "hirunews",
       "Timestamp": "Friday, 04 January 2019 - 14:19",
       "Headline": "ආණ්ඩුකාර වෙනසක් අද",
       "News Content": "පුරප්පාඩුව පවතින පළාත් 9 සඳහා නව ආණ්ඩුකාරවරුන් පත් කිරීම අද (04) පස්වරුවේ සිදුකිරීමට නියමිතව තිබෙනවා.\nපළාත් ආණ්ඩුකාරවරයෙකුගේ නිල කාලය වසර 5 ක් වන අතර, ඊට අදාළ පත්වීම ජනාධිපතිවරයා විසින් සිදුකරනු ලබනවා.\nඒ අනුව පසුගියදා ආණ්ඩුකාරවරුන් තමන්ට නියමිත පළාත්වල ආණ්ඩුකාර තනතුරුවලින් ඉවත්ව තිබූ අතර, ඒ අනුව අද නව පත්කිරීම් සිදුකිරීමට නියමිතයි.\nමේ අතර නැනෙහිර පළාත් නව ආණ්ඩුකාර ධුරය භාරගැනීම සඳහා තමන්ට ආරධනා කර ඇති බව ජාතික සමඟි පෙරමුණේ නායක අසාද් සාලි හිරු ප්‍රවෘත්ති අංශයට සඳහන් කළා.\nමීට පෙර  එම තනතුරේ කටයුතු කළේ රෝහිත බෝගොල්ලාගමයි.\nඑමෙන්ම දකුණු පළාත් ආණ්ඩුකාරවරයා ලෙස කටයුතු කළ මාර්ෂල් පෙරේරා උතුර පළාත් ආණ්ඩුකාරවරයා ලෙස පත් කිරීමට නියමිතව ඇති බවද වාර්තාවනවා.",
       "URL": "https://www.hirunews.lk/207459/ආණ්ඩුකාර-වෙනසක්-අද",
       "Category": "Local News",
       "Parent URL": "https://www.hirunews.lk/local-news.php?pageID=3573"
}