{
       "Source": "hirunews",
       "Timestamp": "Saturday, 10 December 2022 - 16:44",
       "Headline": "උතුරු නැගෙනහිර මියගිය එළුවන් හා ගවයන්ගේ සංඛ්‍යාව 600 ඉක්මවයි (වීඩියෝ)",
       "News Content": "ශීත කාලගුණ තත්ත්වය හමුවේ උතුර, නැගෙනහිර පළාත්වල මියගිය ගවයන් සහ එළුවන්ගේ සංඛ්‍යාව 620 දක්වා ඉහළ ගොස් තිබෙනවා.\nඋතුරු පළාතේ යාපනය සහ මුලතිව් දිස්ත්‍රික්කවල මෙලෙස සතුන් මියයාම වැඩි වශයෙන් වාර්තා වී ඇති බවයි පශූ වෛද්‍ය නිළධාරීන්ගේ සංගමයේ ලේකම් නුවන් හේවාගමගේ සඳහන් කළේ.\nගවයන් 370 දෙනෙකු, එළුවන් 222 දෙනෙකු උතුරු පළාතේ පමණක් මියගොස් ඇති අතර, සෙසු මරණ නැගෙනහිර පළාතෙන් වාර්තා වන බව ඔහු කියා සිටියා.\nමේ අතර, මහජනතාවගේ සෞඛ්‍ය ආරක්ෂාව සහතික කිරීම සඳහා එළුමස් සහ ගව මස් දිස්ත්‍රික් සහ පළාත් මට්ටමින් ප්‍රවාහනය වහාම ක්‍රියාත්මක වන පරිදි අත්හිටුවීමට ජනාධිපතිවරයා නියෝග කර තිබුණා.",
       "URL": "https://www.hirunews.lk/322378/උතුරු-නැගෙනහිර-මියගිය-එළුවන්-හා-ගවයන්ගේ-සංඛ්‍යාව-600-ඉක්මවයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=675"
}