{
       "Source": "hirunews",
       "Timestamp": "Sunday, 23 August 2020 - 17:29",
       "Headline": "මෙරටින් තවත් කොරෝනා ආසාදිතයින් 04දෙනෙකු වාර්තාවෙයි (වීඩියෝ)",
       "News Content": "මෙරට කොරෝනා ආසාදිතයින්ගේ සංඛ්‍යාව 2951ක් දක්වා ඉහළ ගොස් තිබෙනවා.\nඒ විදෙස්ගතව සිට, මෙරටට පැමිණ නිරෝධායනය වෙමින් සිටි 04දෙනෙකු කොරෝනා ආසාදිතයින් බවට හඳුනාගැනීමත් සමඟයි.\nමේ අතර, කොරෝනා ආසාදනය වූ තවත් 7 දෙනෙකු අද සුවය ලබා රෝහල් වලින් පිටව ගොස් තිබෙනවා.\nඒ අනුව පූර්ණ සුවය ලැබූ මුළු ආසාදිතයින් සංඛ්‍යාව 2,805 දක්වා ඉහළ යන බවයි වසංගත රෝග විද්‍යා අංශය සඳහන් කළේ.\nතවදුරටත් කොරෝනා ආසාදිතව රෝහල් ගතව ප්‍රතිකාර ලබන්නේ පුද්ගලයින් 134 දෙනෙකු පමණයි.\nමේ අතර, කොරෝනා අවදානම මෙරටින් සම්පූර්ණයෙන්ම පහව ගොස් නොමැති බැවින් ඒ පිළිබදව අවධානයෙන් කටයුතු කිරීම අත්‍යවශ්‍ය වන බවයි වසංගත රෝග විද්‍යා අංශයේ ප්‍රධාන වසංගත රෝග විද්‍යාඥ වෛද්‍ය සුදත් සමරවීර සඳහන් කළේ.\nලොව පුරා කොරෝනා ආසාදිතයන් සංඛ්‍යාව මේ වන විට දෙකෝටි 34 ලක්ෂය ඉක්මවා ඇති අතර, මරණ සංඛ්‍යාව අටලක්ෂ 9000කට අධිකයි.\nඉන් ආසාදිතයන් 58 ලක්ෂයක් සහ මරණ එක්ලක්ෂ 80,000ක් වාර්තා වන්නේ ඇමරිකා එක්සත් ජනපදයෙන්.\nබ්‍රසීලයෙන් ආසාදිතයන් 35 ලක්ෂ 82,000ක් සහ මරණ එක්ලක්ෂ 80,000ක් වාර්තා වුණා.\nකොරෝනා වෛරසයෙන් තුන්වෙනුව වැඩිම පීඩාවට ලක්වූ රට වන ඉන්දියාවේ ආසාදිත සංඛ්‍යාව ද දැන් 36 ලක්ෂය ඉක්මවා ඇති අතර, මරණ සංඛ්‍යාව 56,000කට අධිකයි.",
       "URL": "https://www.hirunews.lk/248463/මෙරටින්-තවත්-කොරෝනා-ආසාදිතයින්-04දෙනෙකු-වාර්තාවෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2503"
}