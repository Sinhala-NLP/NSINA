{
       "Source": "hirunews",
       "Timestamp": "Wednesday, 12 July 2017 - 7:40",
       "Headline": "තමිල්නාඩු ධීවරයින් උපවාසය අත්හරී",
       "News Content": "ශ්‍රී ලංකාව සම්මත කරගත් නව ධීවර පනත හකුලා ගන්නැයි ඉල්ලා තමිල්නාඩුවේ ධීවරයන් පසුගිය ඉරිදා සිට ආරම්භ කළ උපවාසය ඊයේ අත්හරිනු ලැබුවා.\nඉන්දීය මාධ්‍ය වාර්තා කළේ තමිල්නාඩු ධීවර බලධාරීන් සමඟ පැවති සාකච්ඡාවලින් අනතුරුව එළැඹි එකඟතා අනුව ඔවුන් මෙම උපවාසය අත්හිටුවීමට පියවර ගෙන ඇති බවයි.\nධීවර සංගම් ඉන්දීය අග්‍රාමාත්‍ය නරේන්ද්‍ර මෝදි රජයෙන් ඉල්ලා සිටියේ එම පනත ඉවත් කරගන්නැයි ලක් රජයට බලපෑම් කරන ලෙසයි.\nනව පනත මගින් තමිල්නාඩු ධීවරයන්ට ඉන්දීය මුහුදු සීමාව ඉක්මවා යාමට හැකියාවක් ලැබෙන්නේ නැහැ.\nකෙසේ වෙතත්, ඔවුන් කියා සිටියේ පෝක් සමුද්‍ර සන්ධියේ නිදහසේ මසුන් මැරීමට තමන්ට අයිතියක් ඇති බවයි.",
       "URL": "https://www.hirunews.lk/165657/තමිල්නාඩු-ධීවරයින්-උපවාසය-අත්හරී",
       "Category": "Local News",
       "Parent URL": "https://www.hirunews.lk/local-news.php?pageID=4426"
}