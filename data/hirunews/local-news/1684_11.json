{
       "Source": "hirunews",
       "Timestamp": "Saturday, 18 September 2021 - 8:27",
       "Headline": "කෝටි දෙකක කොරෝනා පරීක්ෂණ කට්ටල තොගයක් අල්ලයි",
       "News Content": "ජාතික ඖෂධ නියාමන අධිකාරියේ ලියාපදිංචි නො කර මෙරටට රැගෙන ආ රුපියල් කෝටි දෙකක පමණ වටිනාකමකින් යුත් කොරෝනා පරීක්ෂණ කට්ටල 6000ක තොගයක් සොයා ගැනීමට එම අධිකාරියේ ආහාර හා ඖෂධ පරීක්ෂකවරුන් සමත් වී තිබෙනවා.\nමෙවැනි පරීක්ෂණ කට්ටල නාරාහේන්පිට ප්‍රදේශයේ රසායනාගාර තුළ පවතින බවට ලද තොරතුරකට අනුව ඔවුන් පළමුව අදාළ රසායනාගාරය පරීක්ෂාවට ලක් කළා.\nඉන් අනතුරුව යි ඒවා බෙදා හැරීම් සිදු කළ බව කියන ඖෂධ ආනයන සමාගමක කොළඹ - මෝදර ප්‍රදේශයේ පිහිටි ගබඩාවක් පරීක්ෂා කර ඇත්තේ.\nඑහි තිබී මෙම පරීක්ෂණ කට්ටල 6000ක තොගය සොයාගෙන ඇති අතර, මේවා කොරියාවේ නිෂ්පාදිත කොරෝනා පරීක්ෂණ කට්ටල බවට අනාවරණ වී තිබෙනවා.\nමෙලෙස ලියාපදිංචි නො කළ කොරෝනා පරීක්ෂණ කට්ටල වෙළඳපොළේ තිබේ ද යන්න සම්බන්ධයෙන් තවදුරටත් විමර්ශන සිදු කරන බවයි ජාතික ඖෂධ නියාමන අධිකාරිය සඳහන් කළේ.",
       "URL": "https://www.hirunews.lk/282537/කෝටි-දෙකක-කොරෝනා-පරීක්ෂණ-කට්ටල-තොගයක්-අල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=1684"
}