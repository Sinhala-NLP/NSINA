{
       "Source": "hirunews",
       "Timestamp": "Monday, 10 July 2023 - 17:04",
       "Headline": "මනම්පිටිය බස් අනතුරේ මරණ සංඛ්‍යාව ඉහළට",
       "News Content": "පොළොන්නරුව - මනම්පිටිය ප්‍රදේශයේ කොටලීය පාළමෙන් පෞද්ගලික මගී ප්‍රවාහන බස් රථයක් ඔයකට පෙරළීමෙන් සිදුවු අනතුරින් මියගිය සංඛ්‍යාව 11 දෙනෙකු දක්වා ඉහළ ගොස් තිබෙනවා.\nමෙලෙස මියගොස් ඇත්තේ රෝහල් ගතකර සිටි වයස අවුරුදු 49ක කාන්තාවක්.\nඊයේ (09) රාත්‍රියේ මෙලෙස අනතුරට ලක් වී තිබුණේ පොලොන්නරුවේ සිට රාත්‍රී 7.25ට පමණ කාත්තන්කුඩි දක්වා ගමන් ගන්නා බස් රථය යි.\nඅත්අඩංගුවට ගත් බස් රථයේ රියදුරු ජූලි 24 දක්වා රක්ෂිත බන්ධනාගාරගත කිරීමට පොළොන්නරුව මහේස්ත්‍රාත් අධිකරණය නියෝග කළ බවයි අප වාර්තාකරු පවසන්නේ.\nමේ අතර අනතුර සිදුවූ කොටලීය පාලම අසළ ඔයේ මියගිය පුද්ගලයින් සොයා නාවික හමුදාව සහ පොලිසිය එක්ව සිදුකළ මෙහෙයුම් අවසන් කළ බවයි හිරු වාර්තාකරුවන් සඳහන් කළේ.",
       "URL": "https://www.hirunews.lk/340741/මනම්පිටිය-බස්-අනතුරේ-මරණ-සංඛ්‍යාව-ඉහළට",
       "Category": "Local News",
       "Parent URL": "https://www.hirunews.lk/local-news.php?pageID=196"
}