{
       "Source": "hirunews",
       "Timestamp": "Sunday, 06 August 2023 - 15:52",
       "Headline": "යකඩ බට සොරකමට යුධ  හමුදාවෙන් පැමිණිල්ලක්",
       "News Content": "පාර්ලිමේන්තු මාර්ගයේ පොල්දූව හන්දියේ ආරක්ෂක රාජකාරි සඳහා යොදාගත් යකඩ බට තොගයක් සොරකම් කිරීමක් සම්බන්ධව යුධ  හමුදා ඉංජිනේරු බලකායෙන් වැලිකඩ පොලීසියට පැමිණිල්ලක් ඉදිරිපත් කර තිබෙනවා.\nඅරගල සමයේ  යුධ හමුදා මූලස්ථානය මගින්  ආරක්ෂාව තර කිරීම උදෙසා මෙම යකඩ බට රජමල්වත්ත පන්සල ඉදිරිපිටට ගෙනැවිත් තිබෙන බව පොලීසිය පවසයි.\nසොරාගත් බව කියන යකඩ බට ඇතුළු අනිකුත් කොටස් වල වටිනාකම රුපියල් ලක්ෂ 11 ක් ඉක්මවන බවද අනාවරණය වී තිබෙනවා.\nමෙම සම්බන්ධව ඉදිරි විමර්ශන වැලිකඩ පොලිසියෙන් සිදුකරන බව වාර්තා වෙනවා.",
       "URL": "https://www.hirunews.lk/343840/යකඩ-බට-සොරකමට-යුධ-හමුදාවෙන්-පැමිණිල්ලක්",
       "Category": "Local News",
       "Parent URL": "https://www.hirunews.lk/local-news.php?pageID=120"
}