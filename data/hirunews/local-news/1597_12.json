{
       "Source": "hirunews",
       "Timestamp": "Friday, 29 October 2021 - 19:11",
       "Headline": "2020 උසස් පෙළ ඉසෙඩ් ලකුණු නිකුත් කෙරේ - සරසවි ප්‍රවේශයට සුදුසුකම් ලැබූ සංඛ්‍යාව 41,000 ඉක්මවයි",
       "News Content": "2020 උසස් පෙළ විභාගයේ ඉසෙඩ් ස්කෝර් අගයන් අද පස්වරුවේ නිකුත් කෙරුණා.\nවිශ්වවිද්‍යාල ප්‍රතිපාදන කොමිසම් සභාව කියා සිටියේ එම කඩඉම් ලකුණු\nwww.admission.ugc.ac.lk\nවෙබ් අඩවිය වෙත මුදා හැරි බවයි.\nඒ අනුව, අධ්‍යයන උපාධි පාඨමාලා 130 සඳහා, සිසුන් 41,510 දෙනෙකු විශ්වවිද්‍යාල සඳහා සුදුසුකම් ලබා ඇති බවයි විශ්ව විද්‍යාලය ප්‍රතිපාදන කොමිසම් සභාවේ සභාපති මහාචර්ය සම්පත් අමරතුංග කොළඹ අද පැවැති මාධ්‍ය හමුවකට එක්වෙමින් සඳහන් කළේ.\nමේ අතර, විශ්ව විද්‍යාල පද්ධතියට අලුතින් උපාධි පාඨමාලා 16 එකතු කර තිබෙනවා.\nඑමෙන්ම, එන්නත් මාත්‍රා දෙකම ලබා ගෙන සති දෙකක් ගත වීමෙන් පසුව විශ්ව විද්‍යාල අධ්‍යයන කටයුතු සඳහා සිසුන් සහභාගි විය යුතු බවයි එම මාධ්‍ය හමුවට එක්වෙමින් විශ්ව විද්‍යාලය ප්‍රතිපාදන කොමිසම් සභාවේ සභාපති මහාචාර්ය සම්පත් අමරතුංග වැඩිදුරටත් සඳහන් කළේ.",
       "URL": "https://www.hirunews.lk/286414/2020-උසස්-පෙළ-ඉසෙඩ්-ලකුණු-නිකුත්-කෙරේ-සරසවි-ප්‍රවේශයට-සුදුසුකම්-ලැබූ-සංඛ්‍යාව-41000-ඉක්මවයි",
       "Category": "Local News",
       "Parent URL": "https://www.hirunews.lk/local-news.php?pageID=1597"
}