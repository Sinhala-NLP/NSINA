{
       "Source": "hirunews",
       "Timestamp": "Thursday, 25 March 2021 - 13:46",
       "Headline": "බස්නාහිර දහම් පාසල් අප්‍රේල් 18 වැනිදා ඇරඹේ",
       "News Content": "බස්නාහිර පළාතේ දහම් පාසල් ලබන මස 18 වන ඉරිදා ආරම්භ කරන බව බෞද්ධ කටයුතු කොමසාරිස් ජනරාල් සුනන්ද කාරියප්පෙරුම ප්‍රකාශ කළා.\nකොරෝනා ව්‍යාප්තියත් සමඟ බස්නාහිර පළාතේ දහම් පාසල් ආරම්භ කිරීම ප්‍රමාද වූ අතර මීට පෙර බෞද්ධ කටයුතු දෙපාර්තමේන්තුව සදහන් කළේ අප්‍රේල් මස 25 වන දා දහම් පාසල් ආරම්භ කරන බවයි.\nකෙසේ වෙතත්, රජයේ පාසල් ආරම්භවීමත් සමඟ මෙලෙස ලබන 18 වන දා දහම් පාසල් ආරම්භ කිරීමට තීරණය කළ බවයි බෞද්ධ කටයුතු කොමසාරිස් ජනරාල් සුනන්ද කාරියප්පෙරුම වැඩිදුරටත් සඳහන් කළේ.\nබස්නාහිර පළාතේ දහම් පාසල් 2026 ක් ක්‍රියාත්මක අතර, ඒවායේ අධ්‍යාපනය ලබන දරු දැරියන් සංඛ්‍යාව හයලක්ෂ 4,853 ක්.\nඑමෙන්ම, දහම් පාසල් ශ්‍රේණි විභාගය මැයි මස 9 වනදා නියමිත පරිදි පැවැත්වෙන බව ද බෞද්ධ කටයුතු දෙපාර්තමේන්තුව ප්‍රකාශ කළා.",
       "URL": "https://www.hirunews.lk/266488/බස්නාහිර-දහම්-පාසල්-අප්‍රේල්-18-වැනිදා-ඇරඹේ",
       "Category": "Local News",
       "Parent URL": "https://www.hirunews.lk/local-news.php?pageID=2064"
}