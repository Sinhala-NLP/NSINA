{
       "Source": "hirunews",
       "Timestamp": "Sunday, 29 May 2022 - 10:14",
       "Headline": "මත්පැන් සාදය කෙළවර මෝටර් රථයේ ගියර ගඟට මාරුකළ හාදයින්",
       "News Content": "අහංගම - ගොවියාපාන පාලම අසල නවතා තිබූ මෝටර් රථයක් පාලමෙන් පෙරළී ගඟට වැටී තිබෙනවා.\nඊයේ (28) පස්වරුවේ අදාළ මෝටර් රථයෙන් පැමිණි පස්දෙනෙකුගෙන් සමන්විත කණ්ඩායම පාලම අසල මෝටර් රථය නවතා පැය කිහිපයක් මත්පැන් සාදයක නිරත වී ඇත බවයි වාර්තා වන්නේ.\nසාදය අවසානයේ දී ඔවුන් පෙරළා මෝටර් රථයට නැගී පිටව යාමට රිය පණගැන්වීමේ දී එය අත්වැරදීමකින් පාලමෙන් පහළට පෙරළී ගොස් ගඟට වැටී තිබෙනවා.\nකෙසේවෙතත් සිද්ධියෙන් කිසිවෙකුටත් හානියක් වී නැති අතර, මේ පිළිබඳ පොලිසියට හෝ පැමිණිල්ලක් ලැබී නැහැ.\nනමුත් අහංගම පොලිසිය වැඩිදුර විමර්ශන ක්‍රියාත්මකයි.",
       "URL": "https://www.hirunews.lk/305581/මත්පැන්-සාදය-කෙළවර-මෝටර්-රථයේ-ගියර-ගඟට-මාරුකළ-හාදයින්",
       "Category": "Local News",
       "Parent URL": "https://www.hirunews.lk/local-news.php?pageID=1135"
}