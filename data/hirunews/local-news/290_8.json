{
       "Source": "hirunews",
       "Timestamp": "Tuesday, 06 June 2023 - 15:09",
       "Headline": "නිකවැරටියේ රෝගී තත්ත්වයෙන් සිටි වන අලියෙකුට ප්‍රතිකාර (වීඩියෝ)",
       "News Content": "මේ අතර කලක් තිස්සේ රෝගී තත්ත්වයකින් පෙළුනු වන අලියෙකුට ප්‍රතිකාර කිරීමට නිකවැරටිය වනජීවී පශුවෛද්‍ය නිලධාරීන් පිරිසක් කටයුතු කර තිබෙනවා.\nමෙලෙස රෝගී තත්ත්වයේ පසුවන්නේ කහල්ල පල්ලෙකැලේ අභය භූමියේ සැරිසරන වයස අවුරුදු 45ක පමණ වන අලියෙක්.\nඋස අඩි 9ක් පමණ වන මෙම වන අලියා මළපහ කිරීමට නොහැකි වී සිටි බවයි වනජීවී නිලධාරීන් නිරීක්ෂණය කර තිබෙන්නේ.\nඒ අනුව අලියා නිර්වින්දනය කර අවශ්‍ය ප්‍රතිකාර සිදු කර නැවත අලියා සිහි ගැන්වීමට එම වනජීවී නිලධාරීන් කටයුතු කර තිබෙනවා.",
       "URL": "https://www.hirunews.lk/337203/නිකවැරටියේ-රෝගී-තත්ත්වයෙන්-සිටි-වන-අලියෙකුට-ප්‍රතිකාර-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=290"
}