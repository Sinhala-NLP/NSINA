{
       "Source": "hirunews",
       "Timestamp": "Saturday, 21 April 2018 - 13:34",
       "Headline": "20 ගැන ඒකාබද්ධය තවම තීරණයක් ගෙන නැහැ",
       "News Content": "විධායක ජනාධිපති ක්‍රමය අහෝසි කිරීම සඳහා ජනතා විමුක්ති පෙරමුණ ගෙන එන 20 වන සංශෝධනය සම්බන්ධයෙන් අවශ්‍ය මොහොතේදී සුදුසු තීරණයකට එළඹෙන බව ඒකාබද්ධ විපක්ෂය පවසනවා.\nකෙසේ වෙතත්, 13 වන ආණ්ඩුක්‍රම ව්‍යවස්ථා සංශෝධනය ව්‍යවස්ථාව තුළ අන්තර්ගතව පවතිද්දී, විධායක ජනාධිපති ක්‍රමය අහෝසි කිරීම කිසිසේත් නිවැරදි නොවන බව ජාතික නිදහස් පෙරමුණ ඊයේ (20) කියා සිටියා.\nනිවේදනයක් නිකුත් කරමින් එම පෙරමුණ සඳහන් කළේ විධායක ජනාධිපති ක්‍රමය අහෝසි කිරීමේ 20 වන ආණ්ඩුක්‍රම ව්‍යවස්ථා සංශෝධනය සම්මත වූ වහාම පාර්ලිමේන්තුව විසුරුවා හරින්නේ නම්, ඒකාබද්ධ විපක්ෂය ඊට එකඟ වන බවට මෙතෙක් තීරණයක් ගෙන නොමැති බවයි.\nඑවැනි තීරණයක් ගත හොත් ජාතික නිදහස් පෙරමුණ ඊට දැඩි ලෙස විරුද්ධ වන බව ද පාර්ලිමේන්තු මන්ත්‍රී විමල් වීරවංශ නායකත්වය දරණ ජාතික නිදහස් පෙරමුණ නිකුත් කළ නිවේදනයේ දැක්වෙනවා.\nඑහි වැඩිදුරටත් සඳහන් වන්නේ අදාළ යෝජනාව පාර්ලිමේන්තුවට ගෙන ඒමේ කොන්ත්‍රාත්තුව භාරගෙන ඇති ජනතා විමුක්ති පෙරමුණේ අරමුණ වන්නේ රටේ ඒකීයභාවය අහෝසි කිරීම බවයි.",
       "URL": "https://www.hirunews.lk/188900/20-ගැන-ඒකාබද්ධය-තවම-තීරණයක්-ගෙන-නැහැ",
       "Category": "Local News",
       "Parent URL": "https://www.hirunews.lk/local-news.php?pageID=3981"
}