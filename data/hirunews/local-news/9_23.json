{
       "Source": "hirunews",
       "Timestamp": "Sunday, 24 September 2023 - 20:34",
       "Headline": "නිපා වෛරසය ගැන සෞඛ්‍ය අමාත්‍යාංශයෙන් දැනුම් දීමක්",
       "News Content": "නිපා වෛරසය පිළිබඳ සමාජය තුළ කතාබහක් ගොඩනැගී ඇති පසුබිමක් තුළ ඒ සඳහා කිසියම් ආරක්ෂිත වැඩ පිළිවෙලකට ඉදිරියේදී යායුතු බව සෞඛ්‍ය අමාත්‍ය කෙහෙළිය රඹුක්වැල්ල පවසනවා.\nඒ පිළිබඳව නිරන්තරයෙන් අවදානයෙන් සිටන බවත් ලෝක සෞඛ්‍ය සංවිධානයෙන් ඊට අදාළ උපදෙස් ලබා ගන්නා බවයි සෞඛ්‍ය අමාත්‍යවරයා මහනුවර අද(24) පැවති මාධ්‍ය හමුවට එක් වෙමින් සඳහන් කළේ.\nනිපා 1999 වසරේ මුල් වරට මලයාසියාවෙන් හඳුනා ගත් අතර පසුගියදා යළිත් මෙම වෛරසය සම්බන්ධයෙන් කථාබහට ලක්වූයේ ඉන්දියාවේ - කේරළ ප්‍රාන්තය තුළ පැතිරයාමත් සමඟයි.\nඉන්දියාවෙන් මේ දක්වා රෝගීන් නීපා වෛරසය ආසාදනය වූ බවට තහවුරු වූ රොගීන් 6 දෙනෙකු හඳුනා ගෙන ඇති අතර මරණ දෙකක් වාර්තා වී තිබෙනවා.\nනිපා වෛරසය ආසාදනය වූවන්ගේ ආශ්‍රිතයන් 1,233 දෙනෙකුගේ හඳුනාගෙන ඇති අතර ඉන් 352 දෙනෙකු රොගයට ගොදුරු වීමේ ඉහළ අවදානකමක පසු වන බවයි ඉන්දීය වාර්තා පෙන්වා දෙන්නේ.",
       "URL": "https://www.hirunews.lk/349276/නිපා-වෛරසය-ගැන-සෞඛ්‍ය-අමාත්‍යාංශයෙන්-දැනුම්-දීමක්",
       "Category": "Local News",
       "Parent URL": "https://www.hirunews.lk/local-news.php?pageID=9"
}