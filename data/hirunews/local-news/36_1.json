{
       "Source": "hirunews",
       "Timestamp": "Tuesday, 12 September 2023 - 10:40",
       "Headline": "මසට සතුන් අල්ලා ගැනීමට කැලයට ගිණි තැබීමෙන් කිලිනොච්චියේ පාසලක් අනූනවයෙන් බේරෙයි",
       "News Content": "කිළිනොච්චියේ ධර්මපුරම් විද්‍යාලය අසල වූ කැළයට පාරේ ගමන් කරමින් සිටි තරුණයින් පිරිසක් ගිනි තැබීම නිසා ගිනි නිවන ඒකකයට එම කැළෑබද ප්‍රදේශය අසල වූ පාසල බේරා ගැනීමට ඊයේ (11) විශාල පරිශ්‍රමයක් දැරීමට සිදු වූ බව අප ප්‍රාදේශීය වාර්තාකරු පවසනවා.\nඅප වාර්තකරු පවසන්නේ එම තරුණයින් පිරිස මෙම කැළයට ගිනි තබා ඇත්තේ කැළයේ සිටින හාවුන්, මීමින්නන්, ඉත්තෑවන් වැනි සතුන් මස් පිණිස අල්ලා ගැනීමේ චේතනාවෙන් බවට ධර්මපුරම් පොලීසියට තොරතුරු ලැබී ඇති බවයි.\nගින්න හටගත් වහාම විදුහල්පතිවරයා ඒ පිළිබදව පොලීසියට හා ගිනි නිවන ඒකක වලට දැණුම් දීමෙන් පසුව පැය හතරක පමණ කාලයක් එම නිලධාරීන් උත්සහ කොට ගින්න නිවා දමා තිබෙනවා.\nවිදුහල්පතිවරයාගේ පැමිණිල්ල මත මෙම කැළයට ගිනි තබන ලද තරුණයින් අත්අඩංගුවට ගැනීම සදහා ධර්මපුරම් පොලීසිය විසින් පරීක්ෂණ ආරම්භ කොට තිබෙනවා.",
       "URL": "https://www.hirunews.lk/348006/මසට-සතුන්-අල්ලා-ගැනීමට-කැලයට-ගිණි-තැබීමෙන්-කිලිනොච්චියේ-පාසලක්-අනූනවයෙන්-බේරෙයි",
       "Category": "Local News",
       "Parent URL": "https://www.hirunews.lk/local-news.php?pageID=36"
}