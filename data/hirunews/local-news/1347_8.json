{
       "Source": "hirunews",
       "Timestamp": "Saturday, 19 February 2022 - 14:36",
       "Headline": "ඇමෙරිකාවේ වෙඩි තැබීමකින් අවුරුදු 7ක දැරියක් මියයයි",
       "News Content": "ඇමෙරිකාවේ - ඇරිසෝනා ප්‍රාන්තයේ ග්ලෙන්ඩේල්හි සිදුවූ වෙඩි තැබීමකින් අවුරුදු 7ක දැරියක් ජිවිතක්ෂයට පත්ව තිබෙනවා.\nවෙඩි තැබීම සිදුවන අවස්ථාවේදී අදාළ දැරිය තම මව සහ සොහොයුරිය සමග වාහනයක සිට තිබෙනවා.\nසිද්ධිය සම්බන්ධයෙන් 29 හැවිරිදි සැකකරු අත්අඩංගුවට ගෙන ඇති බවයි විදෙස් වාර්තා වැඩිදුරටත් සඳහන් කළේ.\nහූස්ටන් පොලිස් වාර්තාවන්ට අනුව, පසුගිය සඳුදා රාත්‍රී 9.45 ට පමණ ටෝනි අර්ල්ස් නම් මෙම පුද්ගලයා ඔහුගේ බිරිඳ සමඟ බැංකුවේ ATM යන්ත්‍රයේ සිටියදී නාඳුනන මිනිසෙකු ඔවුන් වෙත පැමිණ මුදල් පැහැර ගැනීමට උත්සාහ කර තිබෙනවා.\nඅනතුරුව එම සැකකරු පලා යමින් සිටියදී ඝාතනයට සම්බන්ධ සැකකරු තුවක්කුවක් රැගෙන වෙඩි තබා ඇතැයි සඳහන්තැ.\nඑහිදී මුදල් පැහැරගත් සැකකරු මාර්ගයේ තිබු ලොරියකට නැග ඇති අතර එහි ගමන් කරමින් සිට ඇත්තේ මියගිය දැරිය සහ පවුලේ සාමාජිකයන්.\nකෙසේ වෙතත්, එම රථය මංකොල්ලයට සම්බන්ධ නොවූ අතර, පසුපස අසුනේ වාඩි වී සිටි ආර්ලීන් නම් දැරියගේ හිසට වෙඩි වැදී තිබෙනවා.\nඇගේ පියා, පැවසුවේ, වෙඩි තැබීම සිදුවන අවස්ථාවේ වාහනයේ සිටි ඔහුගේ පවුලේ සාමාජිකයන්ට වාහනය තුල පහත් වී සිටින ලෙස තමා පැවසූ නමුත්, දැරියට එය පැහැදිළිව ඇසී නොමැති බවයි.\nවෙඩි තැබූ පුද්ගලයා නැවත එම ස්ථානයට පැමිණ, ගිනි අවිය සමග පොලිසියට භාර වී තිබෙනවා.\nපැමිණිල්ලේ නීතිඥයන් චෝදනා කළේ අර්ල්ස් කොල්ලකරුට හතර වතාවක් වෙඩි තබා ඇති අතර පසුව ට්‍රක් රථයට දෙවරක් වෙඩි තැබූ බවයි.\nකොල්ලකෑ සැකකරු ට්‍රක් රථයට නැග ඇතැයි සිතමින් ඔහු ට්‍රක් රථයට වෙඩි තබා ඇති බවයි පොලිසිය සඳහන් කර ඇත්තේ.\nගිනි අවියකින් වෙඩි තැබීම සහ දැරියක් ඝාතනය වීම අර්ල්ස්ට චෝදනා එල්ල වූ අතර ඔහුට ඩොලර් 100,000ක දඩ නියම කෙරුණා.\nකෙසේවෙතත් බ්‍රහස්පතින්දා සැකකරු අධිකරණයට ඉදිරිපත් කල අවස්ථාවේදී, ඔහුගේ නීතීඥයා තර්ක කළේ, අර්ල්ස් තමා සහ ඔහුගේ බිරිඳ ආරක්ෂා කිරීමට උත්සාහ කිරීම හේතුවෙන් මෙම දඩ මුදල අඩු කළ යුතු බවයි.\nගිනි අවි පෙන්වා අර්ල්ස් කොල්ලකෑම පිළිබඳ පරීක්ෂණ සිදු කරන නිලධාරීන් CCTV දර්ශන ඔස්සේ පරීක්ෂණ සිදු කර තහවුරු කරගෙන ඇති නමුත් මෙතෙක් එම දර්ශන නිකුත් කර නැහැ.\nමෙම කොල්ලකෑමට පැමිණි පුද්ගලයා එම බැංකු ශාඛාවේම ඔක්තෝම්බර් මාසයේදී පුද්ගලයෙකු ඝාතනය කළ සැකකරුම විය හැකි බවට පොලිසිය සැක කරනවා.",
       "URL": "https://www.hirunews.lk/297443/ඇමෙරිකාවේ-වෙඩි-තැබීමකින්-අවුරුදු-7ක-දැරියක්-මියයයි",
       "Category": "Local News",
       "Parent URL": "https://www.hirunews.lk/local-news.php?pageID=1347"
}