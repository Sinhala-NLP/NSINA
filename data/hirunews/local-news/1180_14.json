{
       "Source": "hirunews",
       "Timestamp": "Monday, 09 May 2022 - 16:51",
       "Headline": "මහින්ද කහඳගමගේ දියණියගෙන් අරගලකරුවන්ට තර්ජනයක් (වීඩියෝ)",
       "News Content": "මහින්ද කහඳගම ද අද (09) ''මහින්ද ඕනේ අපි මහින්ද සමඟ යි'' යන සටන් පාඨය ඔස්සේ සංවිධානය කළ විරෝධතාවට එක් වුණා.\nකෙසේ වෙතත් ගාලුමුවදොර අරගල භූමිය තුළ ඇති වූ උණුසුම්කාරී තත්ත්වයත් සමඟ ඇති වූයේ පාලනය කළ නො හැකි තත්ත්වයක්.\nඅද පැවති මහින්ද ඕනේ කියූ විරෝධතාවයේ ප්‍රධාන සංවිධායකයන් අතර ප්‍රධාන ම අයෙකු වන්නේ, අශෝක කහඳගමගේ යි.\nඅරගල භූමිය උණුසුම් වන්නට පෙර ඔහුගේ දියණිය වන රේඛා කහඳගම සිය ෆේස්බුක් පිටුවේ පණිවිඩයක් තබමින් සඳහන් කර සිටියේ, අරගලකරුවන්ට ප්‍රශ්න තියෙනවා දැ යි අසමින්.\nඑහි බැරෑරුම් තර්ජනාත්මක ස්වරූපයක් ද දැක ගත හැකි යි.\nකෙසේ වෙතත් උණුසුම්කාරී වාතාවරණය අතර, අරගලකරුවන්ට කොටු වූ අශෝක කහඳගමගේට සිදු වූයේ අනපේක්ෂිත අද්දැකීමට මුහුණ දීමට යි.\nඅරගලකරුවන් ඔහුගේ ඇඳුන් ගලවා යට ඇඳුම් පමණක් ඉතිරි කර පවසා සිටියේ, මේ අර්බුදයට ඔබත් හේතුවක් වන බව යි.",
       "URL": "https://www.hirunews.lk/303945/මහින්ද-කහඳගමගේ-දියණියගෙන්-අරගලකරුවන්ට-තර්ජනයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1180"
}