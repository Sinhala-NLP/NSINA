{
       "Source": "hirunews",
       "Timestamp": "Monday, 15 March 2021 - 15:13",
       "Headline": "මහවැලි ගඟේ දිය නෑමට ගොස් අතුරුදන් වූ සිසුවාගේ සිරුර හමුවේ",
       "News Content": "මහවැලි ගඟේ දිය නෑමට ගොස් අතුරුදන් වූ 17 හැවිරිදි පාසල් සිසුවාගේ සිරුර එම ගංඟාවේ ගැඹුරු වළක තිබී අද දහවල් සොයා ගත්තා.\nඒ, වැලිසර නාවික හමුදා කිමිදුම්කරුවන් නාවලපිටිය පොලීසිය සමඟ එක්ව සිදුකළ මෙහෙයුමකදීයී.\nමෙලෙස මිය ගොස් ඇත්තේ මහනුවර - තෙල්දෙණිය ප්‍රදේශයේ පදිංචි මෙවර සාමාන්‍ය පෙළ විභාගයට පෙනී සිටි සිසුවෙක්.\nමිය ගිය සිසුවා නාවලපිටිය - මල්ලන්ද ප්‍රදේශයේදී මිතුරන් සමග මහවැලි ගඟේ දිය නාමින් සිටියදී අතුරුදන් වුණේ ඊයේ දිනයේදීයි.",
       "URL": "https://www.hirunews.lk/265408/මහවැලි-ගඟේ-දිය-නෑමට-ගොස්-අතුරුදන්-වූ-සිසුවාගේ-සිරුර-හමුවේ",
       "Category": "Local News",
       "Parent URL": "https://www.hirunews.lk/local-news.php?pageID=2086"
}