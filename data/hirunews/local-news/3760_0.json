{
       "Source": "hirunews",
       "Timestamp": "Friday, 07 September 2018 - 17:39",
       "Headline": "පොලිස්පතිට සහ කොමිසමට සති දෙකක්",
       "News Content": "පොලිස් කොමිෂන් සභාව සහ පොලිස්පතිවරයා අතර නොවිසදී ඇති ගැටළු දින 14ක් ඇතුළත සම්පූර්ණයෙන්ම නිරාකරණය කර ගන්නා ලෙස ආණ්ඩුක්‍රම ව්‍යවස්ථා සභාව අද දෙපාර්ශවයටම දැනුම් දී තිබෙනවා.\nඒ, ඔවුන් අතර පසුගිය දා ඇති වූ ගැටළුකාරී තත්ත්වය පිළිබදව අද රැස්වූ ආණ්ඩුක්‍රම ව්‍යවස්ථා සභාවේදී සැලකිල්ලට ගත් අවස්ථාවේදියි.\nගැටළු විසදා ගෙන දින 14ක් ඇතුළත ආණ්ඩුක්‍රම ව්‍යවස්ථා සභාව දැනුම්වත් කිරීමට කටයුතු කරන ලෙස ද මෙහිදී ජාතික පොලිස් කොමිෂන් සභාවට සහ පොලිස්පතිවරයාට දැනුම් දී තිබෙනවා.\nජාතික පොලිස් කොමිෂන් සභාව ලබාදුන් නියෝග 10 ක් මෙතෙක් ක්‍රියාත්මක නොකිරීම සම්බන්ධයෙන් කරුණු දැක්වීම සදහායි පැමිණිල්ල සිදුකළ කොමිසමේ නිලධාරීන් සහ පොලිස්පතිවරයා අද ආණ්ඩුක්‍රම ව්‍යවස්ථා සභාව හමුවේ පෙනී සිටියේ.",
       "URL": "https://www.hirunews.lk/199373/පොලිස්පතිට-සහ-කොමිසමට-සති-දෙකක්",
       "Category": "Local News",
       "Parent URL": "https://www.hirunews.lk/local-news.php?pageID=3760"
}