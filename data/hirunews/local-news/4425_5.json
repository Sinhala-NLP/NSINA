{
       "Source": "hirunews",
       "Timestamp": "Wednesday, 12 July 2017 - 18:50",
       "Headline": "කාලෝ වෛද්‍ය සභාවට පත් කිරීමට විරුද්ධවුණේ වෛද්‍යවරු - ඇමති රාජිත",
       "News Content": "පළමුවරට වෛද්‍ය සභාවේ සභාපතිධුරයට මහාචාර්ය කාලෝ ෆොන්සේකා පත් කිරිමට යාමේදී ඊට රජයේ වෛද්‍ය නිලධාරින්ගේ සංගමය සිය විරුද්ධත්වය පළකළ බව සම කැබිනට් ප්‍රකාශක අමාත්‍ය රාජිත සේනාරත්න ප්‍රකාශ කළා.\nඔහු මේ බව කියා සිටියේ කැබිනට් තීරණ දැනුම්දීමේ මාධ්‍ය හමුවේදී මාධ්‍යවේදීන් නැගූ ප්‍රශ්නයකට පිළිතුරු ලබාදෙමින්.\nමෙහිදී ස්වාධීන මාධ්‍ය නියාමන පනත් කෙටුම්පත සම්බන්ධයෙන් නැගුණු ප්‍රශ්නවලට පිළිතුරු ලබාදෙමින් නියෝජ්‍ය අමාත්‍ය කරුණාරත්න පරණවිතාන කියා සිටියේ රජය මාධ්‍ය සඳහා ස්වාධීනව කටයුතු කරනවා මෙන්ම ඒ සඳහා විනයක් ගොඩනැගීමටද කටයුතු කරන බවයි.",
       "URL": "https://www.hirunews.lk/165733/කාලෝ-වෛද්‍ය-සභාවට-පත්-කිරීමට-විරුද්ධවුණේ-වෛද්‍යවරු-ඇමති-රාජිත",
       "Category": "Local News",
       "Parent URL": "https://www.hirunews.lk/local-news.php?pageID=4425"
}