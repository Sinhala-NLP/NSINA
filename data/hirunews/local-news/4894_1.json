{
       "Source": "hirunews",
       "Timestamp": "Sunday, 04 September 2016 - 14:36",
       "Headline": "විදේශීය රටක නිෂ්පාදිත ගිනි අවියක් සමග පුද්ගලයෙකු පොලිස් භාරයට",
       "News Content": "පැහැර ගැනීම් ඇතුළු අපරාධ ගණනාවකට සම්බන්ධ බවට සැකකෙරෙන 34 හැවිරිදි පුද්ගලයෙකු විදේශ රටක නිෂ්පාදිත ගිනි අවියක් සමග අත්අඩංගුවට ගෙන තිබෙනවා.\nඅනුරාධපුර - භාතිය මාවත ප්‍රදේශයේ පිහිටි සැකකරුගේ නිවස වැටලූ අනුරාධපුර පොලිසියේ නිලධාරින් කණ්ඩායමක් ඊයේ පස්වරුවේ මොහු අත්අඩංගුවට ගත් බවයි පොලිස් මාධ්‍ය ප්‍රකාශක කොට්ඨාශය සදහන් කළේ.\nපසුව, නිවස පරීක්ෂා කළ පොලිසිය එහි තිබී කඩු දෙකක් ද සිය භාරයට ගෙන තිබෙනවා.\nඅපරාධ කිහිපයකට සම්බන්ධ මෙම පුද්ගලයා පොලිසිය මග හරිමින් සිටි අයෙකු බවයි අනුරාධපුර පොලිසිය සදහන් කළේ.",
       "URL": "https://www.hirunews.lk/142219/විදේශීය-රටක-නිෂ්පාදිත-ගිනි-අවියක්-සමග-පුද්ගලයෙකු-පොලිස්-භාරයට",
       "Category": "Local News",
       "Parent URL": "https://www.hirunews.lk/local-news.php?pageID=4894"
}