{
       "Source": "hirunews",
       "Timestamp": "Wednesday, 26 October 2016 - 10:21",
       "Headline": "පිටිපන එන්.එස්.බී.එම් හරිත සරසවිය ජනපති සහ අගමැති අතින් විවෘත කෙරේ",
       "News Content": "හෝමාගම - පිටිපන ප්‍රදේශයේ ඉදිකෙරුණු එන්.එස්.බී.එම් හරිත සරසවිය අද උදෑසන විවෘත කෙරුණා.\nඒ ජනාධිපති මෛත්‍රීපාල සිරිසේනගේ සහ අග්‍රාමාත්‍ය රනිල් වික්‍රමසිංහගේ ප්‍රධානත්වයෙන්.\nරුපියල් බිලියන 10 යි දශම 2 ක වියදමින් ඉදිකෙරුණු මෙම සරසවිය අක්කර 26 ක් පුරා විහිදෙන දකුණු ආසියාවේ ප්‍රථම හරිත සරසවිය ද වනවා.\nමෙහි සිසුන් 30,000 කට ඉගෙනුම ලැබීමේ හැකියාව පවතින බවයි නිපුණතා සංවර්ධන හා වෘත්තීය පුහුණු අමාත්‍යාංශය සදහන් කළේ.\nමෙම සරසවිය විවෘත කිරීමේ අවස්ථාවට ඒකාබද්ධ විපක්ෂය නියෝජනය කරන පාර්ලිමේන්තු මන්ත්‍රීවරුන් වන දිනේෂ් ගුණවර්ධන සහ බන්දුල ගුණවර්ධන ද එක්ව සිටියා.",
       "URL": "https://www.hirunews.lk/146092/පිටිපන-එන්-එස්-බී-එම්-හරිත-සරසවිය-ජනපති-සහ-අගමැති-අතින්-විවෘත-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=4822"
}