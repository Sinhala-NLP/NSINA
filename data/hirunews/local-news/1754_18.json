{
       "Source": "hirunews",
       "Timestamp": "Saturday, 14 August 2021 - 17:58",
       "Headline": "අම්බලන්තොට නගරයේ සියලු වෙළඳසැල් සතියක් වැසේ (වීඩියෝ)",
       "News Content": "අම්බලන්තොට නගරයේ සියලු වෙළඳසැල් හෙට (15) සිට සතියක කාලයක් වසා දැමීමට අම්බලන්තොට වෙළඳ සංගමය තීණය කර තිබෙනවා.\nනගරය හා අවට ප්‍රදේශවලින් වැඩි වශයෙන් කොරෝනා වෛරස් ආසාදිතයන් වාර්තාවීම හේතුවෙනුයි ඔවුන් මෙම තීරණයට එළඹ ඇත්තේ.\nඑම ප්‍රදේශවල කොරෝනා වෛරසය පැතිර යාමේ දැඩි අවදානමක් පවතින බැවින් ජනතාව නිරන්තරයෙන් නගරයට පිවිසීම හමුවේ අනෙක් ජනතාව ද අවදානමකට ලක්වන බව වෙළඳ සංගමය පෙන්වා දෙනවා.\nමෙම තීරණය සතියක කාලයක් ක්‍රියාත්මක කරන අතර ඉදිරියේදී රටේ තත්වය සලකා බලා නගරයේ වෙළඳසැල් විවෘත කිරීමට හෝ තවදුරටත් වසා තැබීමට කටයුතු කරන බවයි අම්බලන්තොට වෙළඳ සංගමයේ ලේකම් ඒ.එච්. ප්‍රේමචන්ද්‍ර කියාසිටියේ.",
       "URL": "https://www.hirunews.lk/279701/අම්බලන්තොට-නගරයේ-සියලු-වෙළඳසැල්-සතියක්-වැසේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1754"
}