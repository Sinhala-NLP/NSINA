{
       "Source": "hirunews",
       "Timestamp": "Sunday, 11 September 2022 - 7:27",
       "Headline": "නිදහස ජනතා සභාව - උත්තර ලංකා සභාගය එක මඟක ?",
       "News Content": "ආණ්ඩුවේ සිට ස්වාධීන වී පසුව විපක්ෂයේ අසුන්ගත් ඩලස් අලහප්පෙරුම ප්‍රමුඛ මන්ත්‍රීවරුන් 13 දෙනා එක්ව පිහිටුවා ගත් නිදහස ජනතා සභාව සහ විමල් වීරවංශ සභාපතීත්වය දරන උත්තර ලංකා සභාගය එක්ව කටයුතු කිරීම සම්බන්ධයෙන් අවධානය යොමුව තිබෙනවා.\nඒ, අනුව ඉදිරි මැතිවරණයක දී ඔවුන් එකඟතාවයකට පැමිණිය හැකි බවයි උත්තර ලංකා සභාගය නියෝජනය කරන ජ්‍යෙෂ්ඨයෙකු සඳහන් කළේ.\nඋත්තර ලංකා සභාගය ඉදිරිපත් කළ ජාතික වැඩපිලිවෙල සමඟ එකඟ වන සියලු කණ්ඩායම් සමඟ එක්ව ඉදිරියේදී කටයුතු කිරීමට අපේක්ෂා කරන බවද ඔහු කියා සිටියා.\nඒ අනුව පොදුජන පෙරමුණෙන් ඉවත්ව යන සියලු පාර්ශව සමඟ ඔවුන් සාකච්ඡා කිරීමටයි සැලසුම් කර ඇත්තේ.\nඒ අනුව ඉදිරි මැතිවරණයක දී එක්ව කටයුතු කිරීමට වැඩි අවස්ථාවක් පවතින බවට විශ්වාසය පළ කරන බව ද ඔහු සඳහන් කළා.",
       "URL": "https://www.hirunews.lk/315105/නිදහස-ජනතා-සභාව-උත්තර-ලංකා-සභාගය-එක-මඟක",
       "Category": "Local News",
       "Parent URL": "https://www.hirunews.lk/local-news.php?pageID=876"
}