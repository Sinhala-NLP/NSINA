{
       "Source": "hirunews",
       "Timestamp": "Tuesday, 10 January 2023 - 10:37",
       "Headline": "මැණික් ගල් සහිත පාෂාණමය චෛත්‍යක අනුරුවක් සමඟ දෙදෙනෙකු අත්අඩංගුවට (වීඩියෝ)",
       "News Content": "රුපියල් කෝටි 100ක මුදලට අලෙවි කිරීමට සූදානම් කර තිබූ මැණික් ගල් ඔබ්බවන ලද පාෂාණමය චෛත්‍යක අනුරුවක් සමග සැකකරුවන් දෙනෙකු පොලිස් විශේෂ කාර්ය බලකාය විසින් අත්අඩංගුවට ගෙන තිබෙනවා.\nඅදාළ පාෂාණමය චෛත්‍යක අනුරුව නිධානයකින් ගත් බවට පැවසෙන අතර පොලිස් විශේෂකාර්ය බලකායකට ලද තොරතුරකට අනුවයි ඊයේ (09) වේයන්ගොඩ - යටගම ප්‍රදේශයේ මෙම වැටලීම සිදු කර ඇත්තේ.\nඑහිදී පුරාවිද්‍යා වටිනාකමකින් යුත් මෙම පාෂාණමය චෛත්‍යක අනුරුව සොයාගෙන ඇති අතර අත්අඩංගුවට ගත් සැකකරුවන් පස්වැල්ල සහ කෝනගල යන ප්‍රදේශවල පදිංචිකරුවන් වනවා.",
       "URL": "https://www.hirunews.lk/324692/මැණික්-ගල්-සහිත-පාෂාණමය-චෛත්‍යක-අනුරුවක්-සමඟ-දෙදෙනෙකු-අත්අඩංගුවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=612"
}