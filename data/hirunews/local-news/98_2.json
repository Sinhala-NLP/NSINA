{
       "Source": "hirunews",
       "Timestamp": "Tuesday, 15 August 2023 - 6:45",
       "Headline": "ගජමුතු දෙකක් විකිණීමට තැත්කළ සැකකරුවන් දෙදෙනෙකු අත්අඩංගුවට",
       "News Content": "හොරගස්මුල්ල ප්‍රදේශයේ ගජමුතු දෙකක් ඊයේ(14) රැපියල් ලක්ෂ 10කට විකිණිමට තැත්කළ සැකකරුවන් දෙදෙනෙකු අත්අඩංගුවට ගෙන තිබෙනවා.\nපොලිසිය පැවසුවේ සැකකරුවන් දෙදෙනා සමඟ ඔවුන් ප්‍රවාහනයට යොදාගත් ත්‍රී රෝද රථයක් ද පොලිස් භාරයට ගත් බවයි.\nමෙම වැටලීම සිදුකර ඇත්තේ දිවුලපිටිය පොලිසියට ලද තොරතුරක් මතයි.\nඅත්අඩංගුවට ගත් සැකකරුවන් වයස අවුරුදු 38 හා 46 වයස්වල පසුවන හෝමාගම හා කිතුල්ගල ප්‍රදේශවල පදිංචිකරුවන්.\nපොලිසිය වැඩිදුරටත් පැවසුවේ සැකකරුවන් මිනුවන්ගොඩ මහේස්ත්‍රාත් අධිකරණය වෙත ඉදිරිපත් කිරීමට නියමිත අතර මේ පිළිබඳව වැඩිදුර විමර්ශන දිවුලපිටිය පොලිසිය සිදු කරන බවයි.",
       "URL": "https://www.hirunews.lk/344847/ගජමුතු-දෙකක්-විකිණීමට-තැත්කළ-සැකකරුවන්-දෙදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=98"
}