{
       "Source": "hirunews",
       "Timestamp": "Sunday, 03 April 2016 - 13:11",
       "Headline": "ඇඹිලිිපිටිය බලාගාරයේ විදුලිය හෙට සිට ජාතික පද්ධතියට",
       "News Content": "ජාතික විදුලි පද්ධතියේ ධාරිතාව ඉහළ නැංවීම සඳහා පියවර රැසක් ගෙන ඇති බව විදුලිබල මණ්ඩලය පවසනවා.\nඑහි සැළසුම් අධ්‍යක්‍ෂ සුලක්ෂණ ජයවර්ධන හිරු ප්‍රවෘත්ති අංශයට සඳහන් කළේ පෞද්ගලික අංශයට අයත් ඇඹිලිපිටිය ඒස් විදුලි බලාගාරයෙන් මෙගාවොට් 100 ක විදුලිබලයක් ලබාගැනීමට කටයුතු යොදා ඇති බවයි.\nඉන් මෙගාවොට් 35ක ධාරිතාවක් හෙට දිනයේදී ජාතික විදුලිබල පද්ධතියට එක්වනු ඇති.\nජල විදුලි උත්පාදනයේද වර්ධනයක් දක්නට ලැබෙන අතර, දිවයින පුරා අඛණ්ඩ විදුලි සැපයුම තහවුරු කර ඇති බවත්, විදුලිබල මණ්ඩලයේ සැළසුම් අධ්‍යක්‍ෂවරයා අවධාරණය කළා.",
       "URL": "https://www.hirunews.lk/130007/ඇඹිලිිපිටිය-බලාගාරයේ-විදුලිය-හෙට-සිට-ජාතික-පද්ධතියට",
       "Category": "Local News",
       "Parent URL": "https://www.hirunews.lk/local-news.php?pageID=5104"
}