{
       "Source": "hirunews",
       "Timestamp": "Sunday, 23 August 2020 - 10:35",
       "Headline": "ගොරකා වලට සාධාරණ මිලක් ඉල්ලන ගොවීන් (ඡායාරූප)",
       "News Content": "තම නිෂ්පාදන සඳහා සාධාරණ මිලක් ලබා දෙන්නැයි මාතලේ දිස්ත්‍රික්කයේ ගොරකා වගාකරුවන් රජයෙන් ඉල්ලීමක් කරනවා.\nමේ වන විටත් මාතලේ දිස්ත්‍රික්කයේ ප්‍රදේශ රැසක ගොරකා වගාවන් බහුලව පවතිනවා.\nනමුත් මේ දිනවල ගොරකා අස්වැන්න නෙළීම ආරම්භ කර ඇතත් තමන්ට ඒ සඳහා නිසි මිලක් නොලැබීම හේතුවෙන් අස්වැන්න නෙලීම අත්හැර දැමීමට සිදුව ඇති බවටයි ගොවීන් පවසන්නේ.\nගොරකා කිලෝවක් සඳහා තමන්ට ලැබෙන තොග මිල රුපියල් 100 ත් 150 අතර මිලක් බව ගොවීන් පෙන්වා දෙනවා.\nවියළි ගොරකා කිලෝවක් ලබා ගැනීම සඳහා අමු ගොරකා කිලෝ අටකට වැඩි ප්‍රමාණයක් අවශ්‍ය  වන අතර ඒ සඳහා විශාල නිෂ්පාදන පිරිවැයක් දැරීමට ඔවුන්ට සිදුව  තිබෙනවා.\nමේ වෙනුවෙන් මැදිහත් වී ගොරකා සඳහා සාධාරණ මිලක් ලබා දෙන ලෙසටයි එම ගොවීන් රජයෙන් ඉල්ලා සිටින්නේ.",
       "URL": "https://www.hirunews.lk/248435/ගොරකා-වලට-සාධාරණ-මිලක්-ඉල්ලන-ගොවීන්-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=2504"
}