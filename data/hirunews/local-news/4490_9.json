{
       "Source": "hirunews",
       "Timestamp": "Wednesday, 31 May 2017 - 18:06",
       "Headline": "බොදුබලේ ඥානසාර හිමි ගැන පොලිසිය කියන අලුත් කතාව",
       "News Content": "බොදුබල සේනා සංවිධානයේ මහ ලේකම් පුජ්‍ය ගලගොඩඅත්තේ ඥානසාර හිමියන්ට මරණීය තර්ජන ඇතැයි ඉදිරිපත් කර ඇති පැමිණිල්ල ගැන විධිමත් පරීක්ෂණයක් කරන බව පොලිසියේ සංවිධානාත්මක අපරාධ කොට්ඨාශය කොළඹ මහේස්ත්‍රාත් අධිකරණයට අද(31) දැනුම් දුන්නා.\nවෙබ් අඩවියකින් එවැනි මරණ තර්ජන ප්‍රචාරයක් ගෙන යන බවට බොදු බල සේනා හි විධායක අධ්‍යක්ෂ ඩිලන්ත විතානගේ පොලිසියේ සංවිධානාත්මක අපරාධ කොට්ඨාශයට පැමිණිලි කර තිබුනා.\nරිමාන්ඩ් භාරයට පැමිණියහොත් මරණ බවට තර්ජනය කර ඇතැයි අදාළ පැමිණිල්ලේ දැක්වෙන බවද අධිකරණයේදී හෙළි වුනා.\nඑම නිසා කටඋත්තර දීමට පැමිණීමට ගැටළුවක් වී ඇතැයි ද එහි දැක්වෙන බවයි එම කොට්ඨාශය අධිකරණයට කියා ඇත්තේ.",
       "URL": "https://www.hirunews.lk/162547/බොදුබලේ-ඥානසාර-හිමි-ගැන-පොලිසිය-කියන-අලුත්-කතාව",
       "Category": "Local News",
       "Parent URL": "https://www.hirunews.lk/local-news.php?pageID=4490"
}