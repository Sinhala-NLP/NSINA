{
       "Source": "hirunews",
       "Timestamp": "Monday, 04 October 2021 - 6:54",
       "Headline": "විදෙස් රටක නිෂ්පාදිත රිවෝල්වරයක් සමඟ 04ක් පොලිස් දැලේ",
       "News Content": "විදෙස් රටක නිෂ්පාදිත රිවෝල්වරයක්  සහ පතොරම් සමඟ පුද්ගලයින් සිව්දෙනෙක් රක්වාන, වලව්කඩේ ප්‍රදේශයේ දී අත්අඩංගුවට ගෙන තිබෙනවා.\nපොලිසිය පවසන්නේ ඊයේ (03) දහවල් මෙම සැකරුවන් අත්අඩංගුවට ගත් බවයි.\nඅත්අඩංගුවට ගත් සැකකරුවන්ගෙන් සිදුකළ ප්‍රශ්න කිරීම්වලදී ඔවුන් මෙම ගිනි අවිය මුදලට ලබාගෙන ඇති බවට අනාවරණය වී ඇති අතර ඔවුන්ට මෙම ගිනි අවිය විකිණූ පුද්ගලයා ද අත්අඩංගුවට ගෙන තිබෙනවා.\nඅත්අඩංගුවට ගැනුණු මෙම පිරිස කහවත්ත සහ අටකලම්පන්න යන ප්‍රදේශවල පදිංචිකරුවන් වන අතර ඔවුන් 21, 30, 35, 39 සහ 45 යන වයස්වල පසුවන්නන්.\nසැකකරුවන් අද (04) පැල්මඩුල්ල මහේස්ත්‍රාත් අධිකරණය හමුවට ඉදිරිපත් කිරීමට නියමිතයි.",
       "URL": "https://www.hirunews.lk/283984/විදෙස්-රටක-නිෂ්පාදිත-රිවෝල්වරයක්-සමඟ-04ක්-පොලිස්-දැලේ",
       "Category": "Local News",
       "Parent URL": "https://www.hirunews.lk/local-news.php?pageID=1651"
}