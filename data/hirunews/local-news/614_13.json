{
       "Source": "hirunews",
       "Timestamp": "Monday, 09 January 2023 - 8:16",
       "Headline": "විදුලි බිල ඉහළ දැමීම ගැන අවසන් තීරණය අද",
       "News Content": "විදුලි බිල ඉහළ දැමීම සම්බන්ධයෙන් වන අවසන් තීරණය අද (09) දින රැස්වෙන අමාත්‍ය මණ්ඩල හමුවේ දී ගැනීමට නියමිතයි.\nජනාධිපතිවරයාගේ ප්‍රධානත්වයෙන් පසුගිය සතියේ රැස්වූ අමාත්‍ය මණ්ඩලය හමුවට විදුලි බිල යළි ඉහළ දැමීමේ යෝජනාව ඉදිරිපත් කරනු ලැබුවා.\nඅදාළ යෝජනාව අමාත්‍ය මණ්ඩලය හමුවට ඉදිරිපත් කරනු ලැබුවේ මහජන උපයෝගිතා කොමිසම ඇතුළු පාර්ශව රැසක් ඊට විරෝධය පල කරන අවස්ථාවකයි.\nකෙසේ වෙතත් පසුගිය සතියේ දී අමාත්‍ය මණ්ඩලයට ඉදිරිපත් කළ මෙම යෝජනාව තවදුරටත් අධ්‍යයනය කර තීන්දු තීරණ ගැනීමට අද (09) දක්වා කල් තැබුණා.",
       "URL": "https://www.hirunews.lk/324603/විදුලි-බිල-ඉහළ-දැමීම-ගැන-අවසන්-තීරණය-අද",
       "Category": "Local News",
       "Parent URL": "https://www.hirunews.lk/local-news.php?pageID=614"
}