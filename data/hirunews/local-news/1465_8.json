{
       "Source": "hirunews",
       "Timestamp": "Tuesday, 28 December 2021 - 13:25",
       "Headline": "සවුරව් ගංගුලිට කොරෝනා",
       "News Content": "ඉන්දීය ක්‍රිකට් පාලක මණ්ඩලයේ සභාපති සවුරව් ගංගුලිට කොරෝනා ආසාදනය වී තිබෙනවා.\nඒ, ඔහු කොරෝනා එන්නත් මාත්‍රා දෙකම ලබා සිටියදියි.\n49 හැවිරිදි ගංගුලි මේ වනවිට රෝහල්ගත කර ඇති බවයි ඉන්දීය මාධ්‍ය සඳහන් කළේ.\nමේ අතර, ඉන්දියාවේ ඔමික්‍රොන් ආසාදිතයින් සංඛ්‍යාව 635 දක්වා ඉහළ ගොස් ඇති අතර, ඉන් බහුතරයක් වාර්තා වන්නේ මහාරාෂ්ට්‍ර ප්‍රාන්තයෙන්.\nමේ වන විට ඉන්දියාවේ ප්‍රාන්ත 21කින් ශීඝ්‍ර ව්‍යාප්තියක් සහිත ඔමික්‍රොන් කොරෝනා ප්‍රභේදය වාර්තා වනවා.\nඑමෙන්ම ඉන්දියාව අද තවත් කොරෝනා එන්නත් දෙකකට අනුමැතිය ලබා දුන්නා.\nඉන්දියාව විසින් දේශීය වශයෙන් නිෂ්පාදිත කෝබේවැක්ස් සහ කොවොවැක්ස් එන්නත් දෙකට මෙන්ම වෛරස් නාශක මොල්නුපිරවීර් ඖෂධයේ හදිසි භාවිතය සඳහා ඉන්දීය ඖෂධ නියාමනයේ අනුමැතිය මෙලෙස හිමි වී තිබෙනවා.",
       "URL": "https://www.hirunews.lk/292368/සවුරව්-ගංගුලිට-කොරෝනා",
       "Category": "Local News",
       "Parent URL": "https://www.hirunews.lk/local-news.php?pageID=1465"
}