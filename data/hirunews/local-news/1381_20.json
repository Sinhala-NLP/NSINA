{
       "Source": "hirunews",
       "Timestamp": "Wednesday, 02 February 2022 - 8:40",
       "Headline": "දිනෙන් දින වැඩිවන නව ආසාදිතයින් (වීඩියෝ)",
       "News Content": "මෙරටින් ඊයේ (01) තවත් කොරෝනා ආසාදිතයින් 1,137 දෙනෙකු හඳුනාගෙන තිබෙනවා.\nඒ අනුව මෙරට සමස්ත ආසාදිතයින් සංඛ්‍යාව දැක්වුණේ 612,322ක් ලෙසයි.\nඑමෙන්ම, තවත් කොරෝනා මරණ 32ක් ද මෙරටින් වාර්තා වීමත් සමඟ සමස්ත මරණ සංඛ්‍යාව 15,473ක් දක්වා ඉහළ ගියා.\nමෙරට සක්‍රීය ආසාදිතයින් සංඛ්‍යාව 18,000ක්.\nමේ අතර සියලු පුරවැසියන් බූස්ටර් එන්නත ලබා ගන්නේ නම් කොරෝනා ආසාදිතයන් සංඛ්‍යාව ඉහළ ගිය ද එය ගැටලුවකින් තොරව කළමනාකරණය කර ගැනීමේ හැකියාව පවතින බව නියෝජ්‍ය සෞඛ්‍ය සේවා අධ්‍යක්ෂ ජෙනරාල් විශේෂඥ වෛද්‍ය හේමන්ත හේරත් ප්‍රකාශ කළා.\nකොළඹ ඊයේ (01) පැවති මාධ්‍ය හමුවකට එක් වෙමින් ඔහු කියා සිටියේ කොරෝනා ආසාදනය වීම වළක්වා ගැනීම සඳහා සියලු පුරවැසියන් කටයුතු කළ යුතු බවයි.",
       "URL": "https://www.hirunews.lk/295926/දිනෙන්-දින-වැඩිවන-නව-ආසාදිතයින්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1381"
}