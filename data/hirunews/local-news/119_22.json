{
       "Source": "hirunews",
       "Timestamp": "Sunday, 06 August 2023 - 17:15",
       "Headline": "දිවි අහිමි වූ 13 හැවිරිදි ඉන්දීය ජාතික යතුරුපැදි ධාවකයා",
       "News Content": "නැගී එන ඉන්දීය ජාතික යතුරුපැදි ධාවනශූර තරුවක් වු 13 හැවිරිදි ශ්‍රේයාස් හරීෂ් හෙවත් ෂෙරියාස් හරීෂ් ධාවන තරගයක් අතරතුර සිදුවු අනතුරකින් මියගොස් තිබෙනවා.\nමෙම අනතුරු සිදුව තිබෙන්නේ 2023 අගෝස්තු 5 සෙනසුරාදා වන අතර මදුරාසි ජාත්‍යන්තර ධාවන පථයේදී පැවති MRF MMSC FMSCI ඉන්දියානු ජාතික යතුරුපැදි ධාවන ශූරතාවලියේ ධාවන තරඟයකදීයි.\nතරගයේදී ඔහුගේ යතුරු පැදිය ලිස්සා ගොස් ඇති අතර ඔහු අනතුරට ලක්වන විට ඔහුගේ හිස්වැස්මද ගැලවී ගොස් සිදුවූ තුවාල නිසා ශ්‍රේයාස් හරීෂ්ගේ ජීවිතය අහිමි වි ඇති බවයි ඉන්දීය මාධ්‍ය වාර්තා කරන්නේ.\nබැංගලෝරයේ නැගී එන තරුව වන ශ්‍රෙයාස් හරීෂ් හදිසි අනතුරකට ලක්ව බරපතල තුවාල ලබා මරණය සිදුවීම පිළිබඳ පුවත හෙළි වූ දා සිට, ඔහුගේ වියෝව ගැන ජනතාව ෆේස්බුක් සහ ඉන්ස්ටග්‍රෑම් සමාජ ජාලාවල සිය දහස් ගණනක් ශෝකය ඵල කරමින් සටහන් යොදා තිබෙන බවද විසදස් මාධ්‍ය වාර්තා කරනවා.\nශ්‍රේයාස් හරීෂ් ජාතික මට්ටමේ තරග කිහිපයක් ජයගෙන තිබුණු අතර මෙම වාරයේ Petronas TVS One-make ශූරතාවලියේ නවක කාණ්ඩයේ තරඟ වදින Shreyas Hareesh පිට පිටම 4ක් ජයග්‍රහණය කර තිබීමද විශේෂත්වයක්\nසෙනසුරාදා සිදු වූ මෙම ඛේදජනක සිදුවීම සහ ශ්‍රේයාස් හරීෂ්ගේ ජීවිතය අහිමි වීම හේතුවෙන්, මදුරාසි මෝටර් රථ ක්‍රීඩා සමාජයේ ප්‍රවර්ධකයා සෙනසුරාදා සහ ඉරිදා පැවැත්වීමට නියමිතව තිබූ ඉතිරි සියලුම තරඟ නතර කරනු ලැබූවා.\nශ්‍රේයස් හරීෂ් උපත ලැබුවේ 2010 ජූලි 26 වැනිදා වන අතර ඔහු කර්නාටක ප්‍රාන්තයේ බෙංගාලෝරු හි පිහිටි කෙන්ශ්‍රී පාසලේ දීප්තිමත් ශිෂ්‍යයෙක් බවද සඳහන් වෙයි.",
       "URL": "https://www.hirunews.lk/343849/දිවි-අහිමි-වූ-13-හැවිරිදි-ඉන්දීය-ජාතික-යතුරුපැදි-ධාවකයා",
       "Category": "Local News",
       "Parent URL": "https://www.hirunews.lk/local-news.php?pageID=119"
}