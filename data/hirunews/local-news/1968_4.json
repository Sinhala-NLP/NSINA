{
       "Source": "hirunews",
       "Timestamp": "Saturday, 08 May 2021 - 9:45",
       "Headline": "මැයි මස පළමු දින 07 තුළ කොරෝනා, ජීවිත 86ක් බිලිගනී",
       "News Content": "මැයි මස පළමු දින 07 ඇතුළත කොවිඩ් ආසාදිත මරණ 86ක් මෙරටින් වාර්තා වී තිබෙනවා.\nමෙලෙස මියගිය අයගෙන් 71 දෙනෙකුගේම මරණයට හේතුව ලෙස සඳහන්ව ඇත්තේ කොවිඩ් නිව්මෝනියා රෝග තත්ත්වයයි.\nමෙය පළමු කොරෝනා රැල්ලේ සහ දෙවැනි කොරෝනා රැල්ලේ මරණ හා සංසන්දනය කරන විට අතිශය බරපතළ තත්ත්වයක්.\nකෝවිඩ් පළමු රැල්ලේ සහ දෙවෙනි රැල්ලේ දී සිදුවූ බොහෝමයක් මරණවලට හේතුව ලෙස දැක්වුණේ නිධන්ගත රෝග සමඟ ඔවුන්ට මතු වූ සංකූලතා උත්සන්න වීම හේතුවෙන් එම මරණ සිදු වී ඇති බවටයි.\nමේ අතර ඊයේ (07) දිනයේ දී මෙරටින් දිනක් තුළ වාර්තා වූ වැඩිම කෝවිඩ් මරණ සංඛ්‍යාව සටහන් වුණා.\nඑලෙස වාර්තා වූ මරණ සංඛ්‍යාව 19 ක්.\nඑ අතුරෙන් මියගිය 14 දෙනෙකුගේ ම මරණයට හේතුව ලෙස දැක්වෙන්නේ ද කොවිඩ් නිව්මෝනියා තත්ත්වයයි.\nඊට අමතරව ස්වසන අපහසුතා සින්ඩ්‍රෝමය හේතුවෙන් සිදු වූ මරණ කිහිපයක්ද මෙම මරණ 19 අතරට අයත්.",
       "URL": "https://www.hirunews.lk/270770/මැයි-මස-පළමු-දින-07-තුළ-කොරෝනා-ජීවිත-86ක්-බිලිගනී",
       "Category": "Local News",
       "Parent URL": "https://www.hirunews.lk/local-news.php?pageID=1968"
}