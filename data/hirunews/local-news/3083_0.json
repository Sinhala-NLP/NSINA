{
       "Source": "hirunews",
       "Timestamp": "Wednesday, 23 October 2019 - 20:25",
       "Headline": "තවත් ආබාධිත සෙබලෙකුට ප්‍රහාරයක්",
       "News Content": "යතුරුපැදිවලින් පැමිණි පුද්ගලයින් දෙදෙනෙකු කළ පහරදීමකින් පො‍ළොන්නරුව - ගිරිතලේ ප්‍රදේශයේ ආබාධිත රණවිරුවෙකු තුවාල ලබා රෝහල් ගතකර තිබෙනවා.\nආබාධිත හා විශ්‍රාමික රණවිරු සංවිධානය අද ප්‍රවෘත්ති සාකච්ඡාවක් කැඳවමින් සඳහන් කළේ රණවිරුවන්ට දිගින් දිගටම සිදුකරන මෙම පහරදීම් රාජ්‍ය දැනුවත් වීමෙන් සිදුකරන ඒවා බවයි.\nපොළොන්නරුව ගිරිතලේ නිල් මානෙල් මල්විල ප්‍රදේශයේදී මෙම පහරදීම සිදුකර ඇත්තේ ඊයේ පස්වරු 6.30ට පමණයි.\nයතුරුපැදි දෙකකින් පැමිණි පුද්ගලයන් දෙදෙනෙකු මාර්ගය හරස්කර මෙම ආබාධිත රණවිරුවාට පහරදී පලාගොස් තිබෙනවා.\nපහරකෑමෙන් තුවාල ලැබූ දෙදරු පියෙක් වන එම්ගජීගඒග ජයවර්ධන මහතා 42 හැවිරිදි වියේ පසුවන ආබාධිත රණවිරුවෙක්.\nපසුව ප්‍රදේශවාසීන් තුවාලකරු දියබෙදුම රෝහලට ඇතුලත් කර ඇති අතර, පසුව පොළොන්නරුව මහ රෝහල වෙත වැඩිදුර ප්‍රතිකාර සඳහා යොමුකර තිබෙනවා.\nමෙම පහරදීම සම්බන්ධයෙන් ශ්‍රී ලංකා ත්‍රිවිධ හමුදා, පොලිස් දිවිපිදු ආබාධිත හා විශ්‍රාමික රණවිරුවෝ සංවිධානය අද පෙරවරුවේ මාතරදී ප්‍රවෘත්ති සාකච්ඡාවක් කැඳවා තිබුණා.\nමේ අතර, හිටපු හමුදා සෙබළුන්ගේ බිරින්දෑවරුන්ගේ සහ රණවිරු සෙබළියන්ගේ සංවිධානය අද කොළඹදී ප්‍රවෘත්ති සාකච්ඡාවක් කැඳවා තිබුණා.",
       "URL": "https://www.hirunews.lk/226859/තවත්-ආබාධිත-සෙබලෙකුට-ප්‍රහාරයක්",
       "Category": "Local News",
       "Parent URL": "https://www.hirunews.lk/local-news.php?pageID=3083"
}