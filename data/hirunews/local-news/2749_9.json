{
       "Source": "hirunews",
       "Timestamp": "Wednesday, 06 May 2020 - 21:05",
       "Headline": "ශ්‍රී ලංකාවේ කොරෝනා වෛරස් ආසාදිතයන් සංඛ්‍යාව 777ක් දක්වා ඉහළට",
       "News Content": "තවත් ආසාදිතයන් තුන් දෙනෙකු හඳුනා ගැනීමත් සමග මෙරට කොරෝනා වෛරස් ආසාදිතයන්ගේ සංඛ්‍යාව 777ක් දක්වා ඉහළ ගොස් තිබෙනවා.\nඅද පස්වරුවේ ද ආසාදිතයන් 6 දෙනෙකු හඳුනාගත් අතර ඒ අනුව අද දිනයේ මේ දක්වා වාර්තාවී ඇති ආසාදිතයන් සංඛ්‍යාව 9ක්.\nඅද දිනයේ පළමු වරට ආසාදිතයන් තුන්දෙනෙකු හමුවීමත් සමග මෙරට ආසාදිතයන් සංඛ්‍යාව 774ක්  දක්වා ඉහළ ගිය ද ඊයේ දිනයේ හමුවූ ආසාදිතයන් තුන්දෙනෙකුට කොරෝනා වෛරසය ආසාදනය වී නොමැති බවට අද දිනයේ තහවුරු වීමත් සමග ඔවුන් ලැයිස්තුවෙන් ඉවත් කිරීමට පියවර ගනු ලැබුවා.\nඅද දිනයේ හමුවූ ආසාදිතයන්ගෙන් තුන්දෙනෙකු නාවික හමුදා සාමාජිකයන් බවයි සෞඛ්‍ය සේවා අධ්‍යක්ෂ ජෙනරාල්වරයා කියාසිටියේ.\nමෙතෙක් ශ්‍රී ලංකාවෙන් හමුවූ කොරෝනා වෛරස් ආසාදිතයන්ගෙන් 553 දෙනෙකු රෝහල්ගතව ප්‍රතිකාර ලබමින් පසුවන අතර සුවය ලබා පිටත්ව ගිය සංඛ්‍යාව 215ක්.\nනාවික හමුදාව සඳහන් කළේ අද දිනයේදී නාවික හමුදා සෙබළුන් 8 දෙනෙකු ප්‍රතිකාරවලින් අනතුරුව සුවය ලබා පිටව ගිය බවයි.\nශ්‍රී ලංකාවෙන් මේ වන විට කොරෝනා වෛරස් ආසාදිත මරණ 9ක් වාර්තාවී තිබෙනවා.",
       "URL": "https://www.hirunews.lk/240217/ශ්‍රී-ලංකාවේ-කොරෝනා-වෛරස්-ආසාදිතයන්-සංඛ්‍යාව-777ක්-දක්වා-ඉහළට",
       "Category": "Local News",
       "Parent URL": "https://www.hirunews.lk/local-news.php?pageID=2749"
}