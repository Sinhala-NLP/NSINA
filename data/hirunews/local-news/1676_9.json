{
       "Source": "hirunews",
       "Timestamp": "Wednesday, 22 September 2021 - 13:07",
       "Headline": "දේශීය කිරිපිටිවල මිල ඉහළ නැංවීමට ඉල්ලීමක් (වීඩියෝ)",
       "News Content": "ආනයනික කිරිපිටිවල මිල ඉහළ නැංවීමට සමගාමී ව දේශීය කිරිපිටිවල මිල ද ඉහළ නැංවීමට රජය විසින් පියවර ගත යුතු බව දේශීය කිරි නිෂ්පාදන සමාගම් පවසනවා.\nමිල්කෝ සමාගමේ සභාපති ලසන්ත වික්‍රමසිංහ සඳහන් කළේ, කිරි තේ සාදා ගැනීම සඳහා කිරිපිටි වෙනුවට දියර කිරි භාවිතයට යොමු වීම පාරිභෝගිකයන්ට වඩා ලාභදායී බවයි.\nඑමෙන්ම එලෙස දියර කිරි භාවිතයට යොමු වීම, පවතින කිරිපිටි හිඟය තුලින් මතු ව ඇති ගැටලුකාරී තත්ත්වයන්ට විසඳුමක් වන බව ද ඔහු පෙන්වා දෙනවා.\nවෙළඳපොළේ තවදුරටත් කිරිපිටි හිඟයක් පවතින අතර, පාරිභෝගිකයින් සඳහන් කරන්නේ රට තුල පවතින තත්ත්වය තුළ කිරිපිටි මිල ද ඉහළ දැමීම තුළින් තමන් දැඩි අපහසුතාවට පත්වෙන බවයි.",
       "URL": "https://www.hirunews.lk/282925/දේශීය-කිරිපිටිවල-මිල-ඉහළ-නැංවීමට-ඉල්ලීමක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1676"
}