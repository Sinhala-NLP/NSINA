{
       "Source": "hirunews",
       "Timestamp": "Friday, 07 July 2023 - 17:11",
       "Headline": "ජාතික අක්ෂි රෝහලේදී මියගිය කාන්තාවගේ මරණයට හේතුව හෘදයාබාධයක්",
       "News Content": "කොළඹ ජාතික අක්ෂි රෝහලේදී පසුගියදා මියගිය කාන්තාවගේ මරණය හෘදයාබාධයකින් සිදුවූවක් බවට ඒ ඊයේ කොළඹ අධිකරණ වෛද්‍ය කාර්යාලයේ පැවති පශ්චාත් මරණ පරීක්ෂණයේදී හෙළිවී තිබෙනවා.\nමෙලෙස මියගොස් තිබුණේ කොස්ගොඩ - බොරළුකැටිය දකුණු ප්‍රදේශයේ පදිංචිව සිටි 34 හැවිරිදි දෙදරු මවක්.\nමේ මස 5 වනදා ජාතික අක්ෂි රෝහලේ අදාළ සැත්කම සිදුකිරීම සඳහා නිර්වින්දනය කිරීමෙන් පසු සිහි නොලබාම ඇය මියගොස් තිබුණා. මෙම කාන්තාව දින කිහිපයකට පෙර ඇසට කාචයක් දමාගෙන ඇති අතර, පසුව එහි ඇති වූ ආසාත්මිකතාවක් හේතුවෙනුයි මෙලෙස සැත්කමක් සඳහා රෝහල් ගතව තිබුණේ.\nමියගිය කාන්තාවගේ හෘදයේ අධික මේදය තැන්පත් වීම සහ ශරීරයේ නහර විනාශ වී තිබුණු බව පශ්චාත් මරණ පරීක්ෂණයේදී හෙළි වී තිබෙනවා.",
       "URL": "https://www.hirunews.lk/340369/ජාතික-අක්ෂි-රෝහලේදී-මියගිය-කාන්තාවගේ-මරණයට-හේතුව-හෘදයාබාධයක්",
       "Category": "Local News",
       "Parent URL": "https://www.hirunews.lk/local-news.php?pageID=205"
}