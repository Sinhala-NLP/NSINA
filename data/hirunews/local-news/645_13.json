{
       "Source": "hirunews",
       "Timestamp": "Saturday, 24 December 2022 - 17:13",
       "Headline": "එප්පාවල අතුරුදන් වූ දරුවාගේ සිද්ධියට අනුබල දුන් අයෙක් අත්අඩංගුවට (වීඩියෝ)",
       "News Content": "එප්පාවල - කිරලෝගම - ගැටදිවුල ප්‍රදේශයේදී අතුරුදන් වූ, නව හැවිරිදි පිරිමි දරුවා හමුවූ රිකිල්ලගස්කඩ - ජෝන්ස්ලන් වතුයායේ නිවසේ 35 හැවිරිදි පුද්ගලයෙකු එම සිද්ධියට ආධාර අනුබලදීම සහ නවාතැන් ලබාදීමේ චෝදනාව මත අත්අඩංගුවට ගෙන තිබෙනවා.\nඒ එප්පාවල පොලිසිය සිදුකළ වැඩිදුර විමර්ශන අනුවයි.\nමෙම දරුවා ළගින් ඇසුරුකළ විදුලි කාර්මික ශිල්පියාගේ මිතුරෙකුගේ නිවසක සිටියදී අදාළ දරුවා සොයා ගැණුනු අතර එහිදී අදාළ විදුලි කාර්මිකයා ද එම නිවසේ සිටියදී අත්අඩංගුවට ගනු ලැබුවා.\nඅදාළ සිසුවා පසුගිය 19 වනදා රාත්‍රියේ සිට අතුරුදන්වූ බවට මව විසින් පොලිසියට සිදුකළ පැමිණිල්ලකට අනුවයි මේ පිළිබඳ විමර්ශන ආරම්භ කරනු ලැබුවේ.\nදරුවා මේ වනවිට අනුරාධපුර අධිකරණ වෛද්‍යවරයා හමුවට ඉදිරිපත් කිරීමට රැගෙන ගොස් ඇති අතර, පසුව ඔහු සහ අත්අඩංගුවට ගත් සැකකරුවන් දෙදෙනා තඹුත්තේගම මහේස්ත්‍රාත් අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/323468/එප්පාවල-අතුරුදන්-වූ-දරුවාගේ-සිද්ධියට-අනුබල-දුන්-අයෙක්-අත්අඩංගුවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=645"
}