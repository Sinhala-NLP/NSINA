{
       "Source": "hirunews",
       "Timestamp": "Sunday, 25 December 2022 - 16:36",
       "Headline": "බල්ලෙකු සපා කෑමෙන් බරපතළ තුවාල ලැබූ තිදෙනෙකු රෝහල්ගත කෙරේ",
       "News Content": "බෙන්තොට සංචාරක නිකේතනයක පදිංචිව සිටින ප්‍රංශ ජාතික විදේශිකයෙකුට අයත් සුරතල් බලු පැටියා අද (25) දහවල් බැඳ තිබූ දම්වැල කඩාගෙන කළුවාමෝදර ප්‍රදේශයට පලා ඇවිත්, එහි සිටි පුද්ගලයින් තිදෙනකු සපා කෑමෙන් ඔවුන්ට බරපතළ තුවාල සිදු වීමේ පුවතක් වාර්තා වනවා.\nවයස අවුරුදු තුනහමාරක් වයසැති ග්‍රේඩන් වර්ගයේ 'ලකී'නමැති බැල්ලියක් විසිනුයි මෙලෙස දම්වැල කඩා පලා ගොස් ඇත්තේ.\nබැල්ලියගේ සපාකෑමෙන් බරපතළ තුවාල ලැබූ පුද්ගලයින් තිදෙනා මේ වනවිට කළුතර ශික්ෂණ රෝහලේ ප්‍රතිකාර ලබනවා.\nඅලුත්ගම පොලිසිය සඳහන් කළේ, බැල්ලිය සපා කෑ එක් පුද්ගලයෙකු ශල්‍යකර්මයකට ද භාජනය කර ඇති බවයි.\nසිදු වූ ශාරීරික හිංසනය වෙනුවෙන් ලබා ගන්නා වෛද්‍ය ප්‍රතිකාර සඳහා අවශ්‍ය සියලුම මූල්‍ය පහසුකම් සැලසීමට විදේශිකයා එකඟ වී තිබෙනවා.\nසිද්ධිය සම්බන්ධයෙන් අලුත්ගම පොලිසිය විමර්ශන ක්‍රියාත්මකයි.",
       "URL": "https://www.hirunews.lk/323530/බල්ලෙකු-සපා-කෑමෙන්-බරපතළ-තුවාල-ලැබූ-තිදෙනෙකු-රෝහල්ගත-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=643"
}