{
       "Source": "hirunews",
       "Timestamp": "Thursday, 14 July 2022 - 22:10",
       "Headline": "ආදේශක පෙට්‍රල් නිපදවූ 3ක් අත්අඩංගුවට",
       "News Content": "ආදේශක පෙට්‍රල් නිෂ්පාදනය කරන නිෂ්පාදනාගාරයක් වටලා සැකකරුවන් තුන්දෙනෙකු පොලිස් අත්අඩංගුවට ගෙන තිබෙනවා.\nගල්කිස්ස කොට්ඨාස බුද්ධි අංශයේ නිලධාරීන් සහ බස්නාහිර පළාත් බුද්ධි නිලධාරීන්ට ලැබුණු තොරතුරකට අනුවයි කැස්බෑව පොලිසියේ නිලධාරීන් කණ්ඩායමක් ඊයේ සවස මඩපාත ප්‍රදේශයේ මෙම වැටලීම සිදුකර ඇත්තේ.\nඑහිදී ආදේශක පෙට්‍රල් නිෂ්පාදනාගාරයක් වටලා ඒ සඳහා භාවිත කරන රසායනික ද්‍රව්‍ය ලීටර් 165ක් සමග සැකකරුවන් තුන්දෙනෙකු අත්අඩංගුවට ගෙන තිබෙනවා.\nඅවුරුදු 18, 42 සහ 48 වයස්වල පසුවන සැකකරුවන් මඩපාත හා පිළියන්දල ප්‍රදේශවල පදිංචිකරුවන්.\nඔවුන් අද කැස්බෑව මහේස්ත්‍රාත් අධිකරණයට ඉදිරිපත් කිරීමෙන් අනතුරුව රුපියල් ලක්ෂය බැගින් වූ ශරීර ඇප මත මුදාහැර ඇතැයි පොලිසිය සඳහන් කළා.\nමෙම සිද්ධිය සම්බන්ධයෙන් කැස්බෑව පොලිසිය වැඩිදුර විමර්ශන සිදුකරනවා.",
       "URL": "https://www.hirunews.lk/310003/ආදේශක-පෙට්‍රල්-නිපදවූ-3ක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1021"
}