{
       "Source": "hirunews",
       "Timestamp": "Sunday, 29 January 2017 - 18:22",
       "Headline": "මන්නාරමේදී ධීවර යාත්‍රා අනතුරකින් දෙදෙනෙකු ජීවිතක්ෂයට",
       "News Content": "මන්නාරම සවුත්බාර් ප්‍රදේශයෙන් ධීවර කටයුතු සඳහා ගිය යාත්‍රාවක් අනතුරට ලක්වීමෙන් 9 හැවිරිදි දරුවෙකු සහ 42 හැවිරිදි ඔහුගේ පියා ජීවිතක්ෂයට පත්වී තිබෙනවා.\nහිරු ප්‍රාදේශීය වාර්තාකරු කියා සිටියේ ඊයේ රාත්‍රියේ මෙම දරුවා සහ ඔහුගේ පියා ධීවර කටයුතු සඳහා මුහුදු ගොස් ඇති බවයි.\nඑහිදී යාත්‍රාව අනතුරට පත්ව ඇති බව අසළ තිබූ යාත්‍රාවකින් ගොඩබිමට දැනුම් දී තිබෙනවා.\nඒ අනුව නාවික හමුදාවේ මැදිහත්වීමෙන් සෝදිසි මෙහෙයුම් ආරම්භ කළ අතර පසුව ඔවුන් දෙදෙනාගේ සිරුරු සොයා ගැනීමට හැකි වුණා.\nමේ අතර, ත්‍රිකුණාමලය වරායෙන් මුහුදු ගිය මඩු රැජිණ 2 නැමති ධීවර යාත්‍රාව සම්බන්ධයෙන් අද පස්වරුව වන විටත් කිසිදු තොරතුරක් වාර්තා වී නැහැ.\nධීවරයින් 5 දෙනෙකු සමගින් පසුගිය වසරේ නොවැම්බර් මස 28 වන දා ධීවර කටයුතු සඳහා මුහුදු ගොස් තිබුණා.\nඔවුන් ඥාතීන් සඳහන් කරන්නේ ජනවාරි මස 3 වන දායින් පසු ඔවුන් සම්බන්ධයෙන් කිසිදු තොරතුරක් වාර්තා වී නොමැති බවයි.\nඅතුරුදහන් විමට පෙර ධීවරයින් පවසා ඇත්තේ වී.එම්.එස්. නැමැති යාත්‍රාවේ සංඥා උපකරණය ක්‍රියා විරහිත වී ඇති බවයි.\nකෙසේ වෙතත්, තවමත් ඔවුන් සම්බන්ධයෙන් කිසිදු තොරතුරක් වාර්තා වී නැහැ.",
       "URL": "https://www.hirunews.lk/153196/මන්නාරමේදී-ධීවර-යාත්‍රා-අනතුරකින්-දෙදෙනෙකු-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=4687"
}