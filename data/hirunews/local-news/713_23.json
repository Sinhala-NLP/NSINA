{
       "Source": "hirunews",
       "Timestamp": "Wednesday, 23 November 2022 - 20:41",
       "Headline": "ලෝක අනුශුරයින් මෙල්ල කර මොරොක්කෝව ජය පරාජයෙන් තොරව තරඟය අවසන් කරයි",
       "News Content": "කටාර් හී පැවැත්වෙන 2022 පාපන්දු ලෝක කුසලානයේ අද (23) පැවති පළමු තරගය වූ Croatiaව සහ මොරොක්කෝව අතර තරගය අවසන් වුනේ ජය පරාජයෙන් තොරවයි.\nතරගය ආරම්භයේ සිටම සිය ආධිපත්‍ය පැතිර වීමට උත්සහ කළ ලෝක අනුශූර Croatia වෙනුවෙන් 17 වැනි මිනිත්තුවේ දී දිගු පන්දු පහරකින් ගෝලයක් වාර්තා කිරීමට Ivan Perisic උත්සහ කළත් එය සාර්ථක වුයේ නැහැ.\nඑම අර්ධයේ වැඩි පන්දු පාලනයක් Croatiaව සතු වූවත් ප්‍රතිවාදී ගෝල රකින්නා සිදු කළ දක්ෂ නවතාලීම් කිහිපයක් නිසා එම අර්ධය ගෝල රහිතව අවසන් කිරීමට ඔවුන්ට සිදු වුනා.\nඑමෙන්ම එම අර්ධයේ දී ගෝලයක් ලබා ගැනීමට කිසිඳු අවස්ථාවක් නිර්මාණය කර ගැනීමට මොරොක්කෝ කණ්ඩායමට හැකි වූයේද නැහැ.\nඑම අර්ධය තුළ සිය ආධිපත්‍ය පතුරවමින් ක්‍රීඩා කිරීමට Croatia ක්‍රීඩකයින්ට හැකි වූවත් මොරොක්කෝ පසු පෙළ ක්‍රීඩකයින් සහ ගෝල රකින්නාගේ දස්කම් නිසා තරගය අවසන් වුයේ ජය පරාජයෙන් තොරවයි.",
       "URL": "https://www.hirunews.lk/321112/ලෝක-අනුශුරයින්-මෙල්ල-කර-මොරොක්කෝව-ජය-පරාජයෙන්-තොරව-තරඟය-අවසන්-කරයි",
       "Category": "Local News",
       "Parent URL": "https://www.hirunews.lk/local-news.php?pageID=713"
}