{
       "Source": "hirunews",
       "Timestamp": "Thursday, 23 February 2017 - 18:13",
       "Headline": "වෙනස් නොවූ බව චීනය කියයි",
       "News Content": "දිවයිනට පැමිණ සිටින චීන කොමියුනිස්ට් පක්ෂයේ සාමාජිකයින් අද (23) අග්‍රාමාත්‍ය රනිල් වික්‍රමසිංහ ද හමුවුණා.\nඑහිදී අග්‍රාමාත්‍යවරයා සදහන් කළේ කිසිවෙකුටත් තර්ජනයක් හෝ හිරිහැරයක් නොවන පරිදි සෑම රටක් සමගම ජාත්‍යන්තර සබදතා පවත්වාගෙන යාම ශ්‍රී ලංකාවේ වත්මන් ප්‍රතිපත්තිය බවයි.\nචීන අමාත්‍යවරයා ප්‍රමුඛ දුත පිරිස ඇමතූ අග්‍රාමාත්‍ය රනිල් වික්‍රමසිංහ හම්බන්තොට කර්මාන්තපුරය සහ කොළඹ මූල්‍ය නගරය ඉදිකිරීමට චීනය දක්වන දායකත්වය පිළිබදව ද සිය ප්‍රසාදය පළ කළා.\nමෙහිදී චීන නියෝජිතයන් සදහන් කර තිබුණේ දේශීය සහ විදේශීය වශයෙන් දේශපාලන සිතියමේ විවිධ වෙනස්කම් සිදුවුවත්, ඒ හැම අවස්ථාවකම චීනය සහ ශ්‍රී ලංකාව සිය මිත්‍රත්වය අඛන්ඩව පවත්වාගෙන ගොස් ඇති බවයි.",
       "URL": "https://www.hirunews.lk/155279/වෙනස්-නොවූ-බව-චීනය-කියයි",
       "Category": "Local News",
       "Parent URL": "https://www.hirunews.lk/local-news.php?pageID=4646"
}