{
       "Source": "hirunews",
       "Timestamp": "Saturday, 06 August 2022 - 8:16",
       "Headline": "මන්කිපොක්ස් පරීක්ෂාවට ශ්‍රී ලංකාවත් සූදානම්",
       "News Content": "වඳුරු උණ රෝගය හඳුනාගැනීමේ පරීක්ෂණ කට්ටල ලෝක සෞඛ්‍ය සංවිධානය විසින් මෙරටට ලබාදීම ඊයේ (04) සිදු කෙරුණා.\nඉදිරියේ දී මෙම පරීක්ෂණ කට්ටල රට පුරා ස්ථානගත කර නියැදි පරික්ෂා සිදු කිරීම් ආරම්භ කිරීමට නියමිත බවයි සෞඛ්‍ය අමාත්‍යාංශයේ වෛද්‍ය තාක්ෂණ සේවා අධ්‍යක්ෂ වෛද්‍ය අන්වර් හම්දානි හිරු ප්‍රවෘත්ති අංශයට සඳහන් කළේ.\nකොළඹ හා මහනුවර ඇතුළු ස්ථාන කිහිපයක ස්ථාපිත කරන පරීක්ෂණ මධ්‍යස්ථාන හරහා රෝග ලක්ෂණ සහිත රෝගීන්ගේ නියැදි පරික්ෂා කිරීමට අපේක්ෂා කරන බවයි ඔහු වැඩිදුරටත් කියා සිටියේ.",
       "URL": "https://www.hirunews.lk/312035/මන්කිපොක්ස්-පරීක්ෂාවට-ශ්‍රී-ලංකාවත්-සූදානම්",
       "Category": "Local News",
       "Parent URL": "https://www.hirunews.lk/local-news.php?pageID=961"
}