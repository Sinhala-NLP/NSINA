{
       "Source": "hirunews",
       "Timestamp": "Saturday, 12 August 2023 - 23:04",
       "Headline": "පිටකොටුවේ පිටි තොග අවසන් වන ලකුණු",
       "News Content": "තමන් සතුව ආනයන තිරිඟු පිටි තිබෙන්නේ තවත් දින කීපයකට පමණක් බව පිටකොටුව පිටි ආනයනයකරුවන් පවසනවා.\nතිරිඟු පිටි ආනයනය ඉකුත් 16දා සිට ආනයන අපනයන පාලන දෙපාර්තමේන්තුව මගින් සම්පුර්ණයෙන්ම තහනම් කළ බැවින් ඔවුන් ආනයන කළ තිරිඟු පිටි තොග අවසන් වෙමින් පවතින නිසා පිටි ආනයනය කිරීමට අවසර දෙන ලෙස රජයෙන් ඉල්ලා සිටිය ද මෙතෙක් යහපත් ප්‍රතිචාරයක් ලැබී නොමැති බව‍යි ඔවුන් පෙන්වා දෙන්නේ.\nතිරිඟු පිටි ආනයනය නතර කිරීම, මෙරට තිරිඟු පිටි නිෂ්පාදනය කරන සමාගම් දෙක මගින් රටතුළ පිටි ඒකාධිකාරයක් ඇති කිරීමක් බවත් පෙන්වා දෙන ඔවුන්, මේ නිසා ඉදිරියේදී තිරිඟු පිටි මිල වැඩි වන බවද පවසනවා.",
       "URL": "https://www.hirunews.lk/344615/පිටකොටුවේ-පිටි-තොග-අවසන්-වන-ලකුණු",
       "Category": "Local News",
       "Parent URL": "https://www.hirunews.lk/local-news.php?pageID=103"
}