{
       "Source": "hirunews",
       "Timestamp": "Wednesday, 18 May 2016 - 18:52",
       "Headline": "රහස් පොලීසියට යන්නැයි විනිසුරු තිළිණ ගමගේට යළි නියෝග",
       "News Content": "නීත්‍යානුකූල නොවන ලෙස අලි පැටවෙකු ළඟ තබා ගැනීම සම්බන්ධයෙන් මේ මස 25 වනදා අපරාධ පරීක්ෂණ දෙපාර්තමේන්තුව හමුවේ පෙනී සිටින්නැයි කොළඹ අතිරේක මහේස්ත්‍රාත් තිලිණ ගමගේට අද නියෝග කෙරුණා.\nඒ, මෙම සිද්ධියට අදාළ නඩුව කොළඹ ප්‍රධාන මහේස්ත්‍රාත් ගිහාන් පිලපිටිය හමුවේ විභාගයට ගත් අවස්ථාවේදියි.\nපසුගිය 13 වනදාද අතිරේක මහේස්ත්‍රාත්වරයාට අපරාධ පරීක්ෂණ දෙපාර්තමේන්තුවට පැමිණෙන ලෙස දැනුම්දී තිබුණත් අසනීප තත්ත්වයේ පසුවීම හේතුවෙන් ඔහු එදින එහි පැමිණියේ නැහැ.\nඅලි පැටවෙකු ළඟ තබාගැනීමේ සිද්ධියට අදාළව කොළඹ අතිරේක මහේස්ත්‍රාත් තිළිණ ගමගේ සැකකරුවෙකු ලෙස නම් කර අධිකරණයට ඉදිරිපත් කරන්නැයි නීතිපතිවරයාද රහස් පොලිසියට දැනුම් දී තිබුණා.",
       "URL": "https://www.hirunews.lk/133504/රහස්-පොලීසියට-යන්නැයි-විනිසුරු-තිළිණ-ගමගේට-යළි-නියෝග",
       "Category": "Local News",
       "Parent URL": "https://www.hirunews.lk/local-news.php?pageID=5041"
}