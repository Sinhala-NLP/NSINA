{
       "Source": "hirunews",
       "Timestamp": "Friday, 22 September 2023 - 10:22",
       "Headline": "ව්‍යාපාරිකයෙකු පැහැරගෙන ගොස් කප්පම් ගත් බව කියන සුරාබදු නිලධාරීන් සම්බන්ධයෙන් විමර්ශන",
       "News Content": "බීඩි ව්‍යාපාරිකයෙකු පැහැරගෙන ගොස් පහර දී රුපියල් ලක්ෂ 10 ක මුදලක් බලෙන් ලබාගත් බවට ලද පැමිණිල්ලක් මත වලස්මුල්ල පොලිසිය විමර්ශන ආරම්භ කර තිබෙනවා.\nවලස්මුල්ල, රාජපුරගොඩ, මාරකැටිය ප්‍රදේශයේ පදිංචි ව්‍යාපාරිකයෙකුගේ ව්‍යාපාරික බලපත්‍රය ජූනි මස 26 වැනි දින අවසන් තිබී ඇති අතර ඔහුගේ නිවෙසට පසුගිය 18 වැනිදා පැමිණි තංගල්ල සුරාබදු ඒකකයේ ස්ථානාධිපති ඇතුළු කණ්ඩායමක් එම නිවසේ තිබූ බීඩි කොල කොළ ඔවුන් භාරයට ගෙන තිබෙනවා.\nනීති මාර්ගයෙන් කටයුතු නොකිරීමට රුපියල් ලක්ෂ 14ක මුදලක් සුරාබදු නිලධාරීන් විසින්  ඉල්ලා ඇති අතර පසුව එම ව්‍යාපාරිකයා ත්‍රීරෝද රථයක දමා ගෙන රැගෙන ගොස් පහර දී ලක්ෂ 10 ක මුදලක් බලෙන් ලබාගත් බවට ව්‍යාපාරිකයා පොලීසියට පවසා තිබෙනවා.\nමෙම සම්බන්ධයෙන් වලස්මුල්ල පොලිසිය විමර්ශන ආරම්භ කර තිබෙන බව උසස් නිළධාරියෙකු අප කළ විමසුමකදී  පැවසුවා.",
       "URL": "https://www.hirunews.lk/349062/ව්‍යාපාරිකයෙකු-පැහැරගෙන-ගොස්-කප්පම්-ගත්-බව-කියන-සුරාබදු-නිලධාරීන්-සම්බන්ධයෙන්-විමර්ශන",
       "Category": "Local News",
       "Parent URL": "https://www.hirunews.lk/local-news.php?pageID=14"
}