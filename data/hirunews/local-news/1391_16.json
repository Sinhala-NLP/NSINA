{
       "Source": "hirunews",
       "Timestamp": "Friday, 28 January 2022 - 15:05",
       "Headline": "අරුණලු මැද සතර දෙසින් වන්දනා නඩ පිරිවරා 'හිරු සිරිපා කරුණාව' ඇරඹෙයි (වීඩියෝ)",
       "News Content": "හිරු එෆ්.එම්., ෂා එෆ්.එම්. එක්ව සංවිධානය කරන සිරිලක මහා වන්දනා ගමන හිරු සිරිපා කරුණාව අද (28) අලුයම ආරම්භ වුණා.\nඒ අනුව රට පුරා විසිරුණු හිරු ශ්‍රාවක වන්දනා නඬ රැගත් බස් රථ දිවයිනේ ස්ථාන 6කින් උතුම් ශ්‍රී පාදස්ථානය බලා මේ වන විට ගමන් කරමින් සිටිනවා.\nහිරු එෆ්.එම්. හා ෂා එෆ්.එම්. වසරක් පාසා සංවිධානය කරන මහා සිරිපා කරුණාව අද අලුයම කොළඹ, පිටබැද්දර, කන්තලේ, හෙට්ටිපොළ, කැබිතිගොල්ලෑව\nසහ බිබිල යන ප්‍රදේශ කේන්ද්‍ර කර ගනිමින් ගමන් ආරම්භ කළා.\nහිරු මාධ්‍ය ජාලයේ සභාපති රේනෝ සිල්වා මහතාගේ තවත් පිංබර සංකල්පයක් මත හිරු එෆ්.එම්. හා ෂා එෆ්.එම්. වසරක් පාසා සංවිධානය කරන මහා සිරිපා\nකරුණාව අද අලුයම කොළඹ, පිටබැද්දර, කන්තලේ, හෙට්ටිපොළ, කැබිතිගොල්ලෑව සහ බිබිල යන ප්‍රදේශ කේන්ද්‍ර කර ගනිමින් ගමන් ආරම්භ කළා.\nදිවයින පුරා විසිරුණු සැඳැහැවතුන් රැගෙන අද පස්වරුවේ නල්ලතන්නියට ළඟාවීමෙන් පසු සියලු වන්දනා නඬ එක්ව සිරිපා කරුණා කිරීමට නියමිතයි.\nහිරු සිරිපා කරුණාව පෙරටු කර ගනිමින් උත්තරීතර පූජා කරඬු වහන්සේ 6 නමක් ද සිරිපා පුද බිම වෙත වැඩම කරවීමට මෙවරත් කටයුතු සූදානම් කර තිබෙනවා.\nවන්දනා නඩ ශ්‍රී පාදස්ථානය දක්වා ගමන් කරන මඟ දෙපස සිට පිං කැමති සැදැහැවත් ජනතාවට එම කරඬු වහන්සේ වන්දනා මාන කිරීමටත් අවස්ථාව\nහිමිවීම විශේෂත්වයක්.\nඒ අනුව උත්තරීතර පූජා කරඬු වහන්සේ රැගෙන කොළඹින් පිටත්වන වන්දනා නඩය අද අලුයම කොළඹ, හුණුපිටිය ගංගාරාම විහාරස්ථානයට එක්රැස්වුණා.\nගංගාරාම විහාරස්ථානයේදී ආගමිකවතාවත්වල නිරතවීමෙන් අනතුරුව සැඳැහැවතුන් මහා සංඝරත්නයේ ආශිර්වාදය මධ්‍යයේ හිරු සිරිපා කරුණාව ආරම්භ\nකළා.\nඑම වන්දනා නඬය මාලඹේ, කඩුවෙල, හංවැල්ල, අවිස්සාවේල්ල, කරවනැල්ල, කිතුල්ගල, ගිනිගත්හේන, හැටන් හරහා නල්ලතන්නියට ළඟාවීමට නියමිතයි.\nබිබිල - අයිවෙල පොතුබද්දන පුරාණ රජමහා විහාරස්ථානයෙන් ගමන් ආරම්භ කළ වන්දනා නඬය මහියංගනය, හසලක, දිගන, මහනුවර, පේරාදෙණිය, ගම්පොළ, හැටන් හරහා නල්ලතන්නියට ළඟා වීමට නියමිතයි.\nපූජා කරඬු වහන්සේ රැගෙන කැබිතිගොල්ලෑවෙන් පිටත්වන වන්දනා නඩය මැදවච්චිය, මිහින්තලේ, මරදන්කඩවල, කැකිරාව, දඹුල්ල, මාතලේ ඔස්සේ පැමිණ\nගම්පොල හැටන් හරහා නල්ලතන්නියට ළඟාවනු ඇති.\nමීට අමතරව පිටබැද්දර - දෙහිගස්පේ ශ්‍රී සුභද්‍රාරාම විහාරස්ථානයෙන්ද තවත් වන්දනා නඩයක් හිරු සිරිපා කරුණාවට එක්වුණා.\nඔවුන් අකුරැස්ස, ගැලණිගම, හොරණ, අවිස්සාවේල්ල, කරවනැල්ල, ගිනිගත්හේන මාර්ගයේ පැමිණ නල්ලතන්නියට ළඟාවනු ඇති.\nහෙට්ටිපොළ සිට ගමන් අරඹන වන්දනා නඬය කුළියාපිටිය, නාරම්මල, කුරුණෑගල, මාවතගම, කටුගස්තොට, පේරාදෙණිය ඔස්සේ පැමිණ හැටන් හරහා නල්ලතන්නියට ළඟාවීමටයි සැලසුම් කර ඇත්තේ.\nකන්තලේ සිට ද හිරු සිරිපා කරුණාවට සැඳැහැවත් පිංවතුන් එක්වන අතර ඔවුන් දඹුල්ල, මාතලේ, කටුගස්තොට, පේරාදෙණිය, නාවලපිටිය ඔස්සේ පැමිණ හැටන්\nහරහා නල්ලතන්නියට පැමිණෙනවා.\nමේ මහා වන්දනා ගමනට සැඳැහැසිතින් එක්වන සියලු වන්දනාකරුවන්ට අවශ්‍ය ආහාර පාන, නවාතැන් ඇතුළු පහසුකම් සෞඛ්‍ය මාර්ගෝපදේශවලට අනුකූලව නොපිරිහෙළා සැපිරීමටත් හිරු මාධ්‍ය ජාලය කටයුතු සලසා තිබෙනවා.",
       "URL": "https://www.hirunews.lk/295464/අරුණලු-මැද-සතර-දෙසින්-වන්දනා-නඩ-පිරිවරා-හිරු-සිරිපා-කරුණාව-ඇරඹෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1391"
}