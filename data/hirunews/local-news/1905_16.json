{
       "Source": "hirunews",
       "Timestamp": "Saturday, 05 June 2021 - 8:00",
       "Headline": "ලබන අඟහරුවාදා පාර්ලිමේන්තුව රැස්වෙයි",
       "News Content": "රටපුරා සංචරණ සීමා පනවා ඇතත් නියමිත පරිදි ලබන අඟහරුවාදා පාර්ලිමේන්තු රැස්වීම පවත්වන බව වේත්‍රධාරි නරේන්ද්‍ර ප්‍රනාන්දු පවසනවා.\nහිරු ප්‍රවෘත්ති අංශය වෙත අදහස් පළ කරමින් ඔහු කියා සිටියේ පසුගිය රැස්වීමේදී පාර්ලිමේන්තුව ලබන 08 වනදා දක්වා කල් තැබූ හෙයින් එදින රැස්වීම අනිවාර්යයෙන්ම පැවැත්විය යුතු බවයි.\nමීට අමතරව, ලබන 9,10 සහ 11 දිනවලදී පාර්ලිමේන්තු රැස්වීම් පැවැත්වීම පිළිබඳව අවසන් තීරණයක් ගැනීම සඳහා පාර්ලිමේන්තු කටයුතු පිළිබඳ කාරක සභාව, ලබන සඳුදා රැස්වනවා.\nඑදින පෙරවරු 9.30 ට කතානායක මහින්ද යාපා අබේවර්ධනගේ ප්‍රධානත්වයෙන් එම රැස්වීම පැවැත්වීමට නියමිත බවයි වේත්‍රධාරිවරයා වැඩිදුරටත් කියා සිටියේ.",
       "URL": "https://www.hirunews.lk/273426/ලබන-අඟහරුවාදා-පාර්ලිමේන්තුව-රැස්වෙයි",
       "Category": "Local News",
       "Parent URL": "https://www.hirunews.lk/local-news.php?pageID=1905"
}