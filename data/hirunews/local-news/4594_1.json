{
       "Source": "hirunews",
       "Timestamp": "Monday, 27 March 2017 - 13:03",
       "Headline": "පාසල් සිසුන්ගේ විනය පිළිබඳ ජනපති කථා කරයි",
       "News Content": "පාසල් දරුවන්ගේ විනය සම්බන්ධයෙන් රටේ සියලු පුරවැසියන් අවධානය යොමු කළ යුතු බව ජනාධිපති මෛත්‍රිපාල සිරිසේන ප්‍රකාශ කළා.\nරත්නපුර ෆර්ගසන් උසස් බාලිකා විද්‍යාලයේ සියවස් සැමරුමට අද එක්වෙමිනුයි ජනාධිපතිවරයා මේ බව කියා සිටියේ.\nමිහින්තලේ පාසලක පැවති සාදයක් අතරතුර සිසුන් පිරිසක් මත්පැන් පානය කිරීම නිසා වෙරිවීමේ සිද්ධිය සහ කොළඹ මහානාම විදුහලේ සිසුන් පිරිසක් බොරැල්ල යසෝදරා බාලිකා විදුහලට කඩාපැනීමේ සිද්ධිය පිළිබඳවද ජනාධිපතිවරයා මෙහිදී අදහස් පළ කිරීම විශේෂත්වයක්.",
       "URL": "https://www.hirunews.lk/157830/පාසල්-සිසුන්ගේ-විනය-පිළිබඳ-ජනපති-කථා-කරයි",
       "Category": "Local News",
       "Parent URL": "https://www.hirunews.lk/local-news.php?pageID=4594"
}