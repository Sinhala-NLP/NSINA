{
       "Source": "hirunews",
       "Timestamp": "Wednesday, 19 January 2022 - 18:12",
       "Headline": "මන්ත්‍රීවරුන්ගේ පොත් පරිශීලනය ගැන කතානායකගෙන් හෙළිදරව්වක් (වීඩියෝ)",
       "News Content": "මන්ත්‍රීවරුන්ගේ පොත් පරිශීලනය ගැන කතානායකගෙන් හෙළිදරව්වක්\n2021 වසර තුළ පාර්ලිමේන්තු මන්ත්‍රීවරුන් විසින් පුස්තකාලයෙන් ලබාගෙන ඇත්තේ පොත් 330ක් පමණක් බව පාර්ලිමේන්තු පුස්තකාල තොරතුරු මගින් පෙන්නුම් කෙරෙන බව කතානායක මහින්ද යාපා අබේවර්ධන පවසනවා.\nලබාගෙන ඇති එම පොත් අතර ප්‍රබන්ධ 122ක්, දේශපාලන විද්‍යාව පිළිබඳ ලියැවුණු පොත් 94ක්, සමාජ විද්‍යාව සම්බන්ධ පොත් 27ක්, ආර්ථික විද්‍යාව පිළිබඳ 11ක්, විද්‍යාව පිළිබඳ 4ක්, නීතිය පිළිබඳ පොත් 5ක්, තාක්ෂණය පිළිබඳ 3ක් සහ අධ්‍යාපනය පිළිබඳ 3ක් වන බවයි කතානායකවරයා පෙන්වා දෙන්නේ.\nවිවිධ විවාදවලදී අදාළ විෂය කරුණු සම්බන්ධයෙන් සූදානමක් නොමැතිකම හමුවේ අසත්‍ය සහ පදනම් විරහිත චෝදනා නැගීම්වලට හේතුවී ඇති බව කතානායකවරයා සඳහන් කර තිබෙනවා.",
       "URL": "https://www.hirunews.lk/294491/මන්ත්‍රීවරුන්ගේ-පොත්-පරිශීලනය-ගැන-කතානායකගෙන්-හෙළිදරව්වක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1414"
}