{
       "Source": "hirunews",
       "Timestamp": "Saturday, 22 October 2016 - 19:22",
       "Headline": "රට ඉදිරියට ගෙන යාමට කැපවන බව ජනපති අවධාරණය කරයි",
       "News Content": "ක්ෂේත්‍ර රැසක ප්‍රතිසංස්කරණ ඔස්සේ රට ඉදිරියට ගෙන යාමට රජයක් ලෙස කැපවෙන බව ජනාධිපති මෛත්‍රීපාල සිරිසේන මහතා පවසනවා.\nමතුගම - බෝපිටිය - සිරි ඉන්ද්‍රසභා පිරිවෙන් විහාරස්ථානයේ පැවති උත්සවයකට එක්වෙමින් ජනාධිපතිවරයා මේ බව සඳහන් කළා.\nබෝපිටිය - සිරි ඉන්ද්‍රසභා පිරිවෙන් විහාරාධිපති පූජ්‍ය බෝපිටියේ ඥානාවාස හිමියන්ට ශ්‍රී ලංකා රාමඤ්ඤ මහ නිකායේ අනුනායක ධුරය පිරිනැමීම වෙනුවෙන් අද පස්වරුවේ මෙම උත්සවය පැවැත්වුණා.\nඋන්වහන්සේට අනුනායක ධුරය වෙනුවෙන් වූ අක්තපත්‍රය ප්‍රදානයට කරනු ලැබුවේ ජනාධිපති මෛත්‍රීපාල සිරිසේන මහතා විසින්.",
       "URL": "https://www.hirunews.lk/145838/රට-ඉදිරියට-ගෙන-යාමට-කැපවන-බව-ජනපති-අවධාරණය-කරයි",
       "Category": "Local News",
       "Parent URL": "https://www.hirunews.lk/local-news.php?pageID=4826"
}