{
       "Source": "hirunews",
       "Timestamp": "Saturday, 07 May 2016 - 7:17",
       "Headline": "ඇමරිකාව අවි තහනම ඉවත් කරයි",
       "News Content": "ඇමරිකා එක්සත් ජනපදය විසින් ශ්‍රී ලංකාවට එරෙහිව පනවා තිබූ අවි තහනම ඉවත් කර තිබෙනවා.\nඑක්සත් ජනපද රාජ්‍ය දෙපාර්තමේන්තුවේ ආරක්ෂක වෙළඳ පාලන අධිකාරිය මගින් ඒ බව පසුගිය මැයි 4 වන දා ප්‍රකාශයට පත් කර ඇතැයි ජේන්ස් ආරක්ෂක වෙබ් අඩවිය සඳහන් කළා.\nඒ අනුව ඇමරිකා එක්සත් ජනපදය මගින් ශ්‍රී ලංකාවට සිදුකරන ආරක්ෂක අපනයනයන් සඳහා පනවා තිබූ තහනම ඉවත් වනවා.\nඑමෙන්ම බලපත්‍ර සඳහා වන අයදුම්පත් එක් එක් සිද්ධියට අදාළව සලකා බැලීමට පියවර ගැනෙනු ඇති.\nඇමරිකා එක්සත් ජනපදය මගින් ශ්‍රී ලංකාවට එරෙහිව අවි අපනයන තහනමක් පනවනු ලැබුවේ මෙරට පැවති යුද්ධයට ප්‍රතිචාර දක්වමින්.\nඑහිදී ශ්‍රී ලංකාවට ඇමරිකානු අවි අපනයන ලබා ගැනීම අත්හිටුවා තිබුණා.\nඑම තහනම ක්‍රියාත්මක නොවූයේ බිම් බෝම්බ ඉවත් කිරීම, ආපදා සහන, ගුවන් සහ නාවික සන්නිවේදන උපකරණ සඳහා පමණයි.",
       "URL": "https://www.hirunews.lk/132607/ඇමරිකාව-අවි-තහනම-ඉවත්-කරයි",
       "Category": "Local News",
       "Parent URL": "https://www.hirunews.lk/local-news.php?pageID=5057"
}