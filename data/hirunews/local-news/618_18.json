{
       "Source": "hirunews",
       "Timestamp": "Friday, 06 January 2023 - 20:26",
       "Headline": "19න් පහළ කාන්තා ක්‍රිකට් කණ්ඩායම දිවයිනෙන් පිටත්ව යයි",
       "News Content": "දකුණු අප්‍රිකාවේ පැවැත්වීමට නියමිත වයස අවුරුදු 19න් පහළ කාන්තා විස්සයි විස්ස ලෝක කුසලානයට සහභාගි වන ශ්‍රී ලංකා කණ්ඩායම අද (06) දිවයිනෙන් පිටත්ව ගොස් තිබෙනවා.\nගම්පහ රත්නාවලි බාලිකා විද්‍යාලයේ විශ්මි ගුණරත්නගේ නායකත්වයෙන් 15 දෙනෙකුගෙන් යුත් ක්‍රීඩිකාවන් පිරිසක් මෙම තරඟාවලිය නියෝජනය කරනු ලබනවා.\nහිටපු ශ්‍රී ලංකා කාන්තා ක්‍රිකට් නායිකා ශෂිකලා සිරිවර්ධනයි මෙම කණ්ඩායමේ පුහුණුකාරිනිය ලෙස කටයුතු කරන්නේ.\nමෙම තරඟාවලිය යටතේ ශ්‍රී ලංකාව ලබන 14 වැනිදා එක්සත් අරාබි එමිර් රාජ්‍යය සමඟත්,16 වැනිදා බංග්ලාදේශය සමඟත්, සහ 18 වැනිදා ඕස්ට්‍රේලියාව සමඟත් තරඟ වදිනු ඇති.",
       "URL": "https://www.hirunews.lk/324446/19න්-පහළ-කාන්තා-ක්‍රිකට්-කණ්ඩායම-දිවයිනෙන්-පිටත්ව-යයි",
       "Category": "Local News",
       "Parent URL": "https://www.hirunews.lk/local-news.php?pageID=618"
}