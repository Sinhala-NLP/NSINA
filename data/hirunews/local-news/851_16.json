{
       "Source": "hirunews",
       "Timestamp": "Thursday, 22 September 2022 - 16:41",
       "Headline": "පාපන්දු සම්මෙලනයේ නව ව්‍යවස්ථාව තුනෙන් දෙකටත් වඩා බහුතරයකින් සම්මතයි",
       "News Content": "ශ්‍රී ලංකා පාපන්දු සම්මේලනයේ නව ව්‍යවස්ථාව තුනෙන් දෙකකට වැඩි බහුතරයකින් සම්මත වුණා.\nඒ අද(22) පැවැති විශේෂ මහාසභා රැස්වීමේ දී යි.\nඑහි දී එක් ලීගයක් සදහා එක ඡන්දයක් වෙනුවට ඡන්ද තුනක් ලබාදීම පිලිබද වූ වගන්තියට පක්ෂව ඡන්ද 48ක් ලැබුණු අතර විපක්ෂව ඡන්ද කිසිවක් ලැබුණේ නැහැ.\nමේ අතර 13ක් දෙනෙක් ඡන්දය දීමෙන් වැලකී සිටියා.\nමෙම වගන්තිය හැර අනෙක් සියළු වගන්ති සදහා ඡන්ද 61 ක් ලැබුණු අතර ඊට කිසිවකුගේ විරෝධතාවයක් ඉදිරිපත් වුණේ නැහැ.\nමෙම විශේෂ මහාසභා රැස්වීමට ව්‍යවස්ථා කෙටුම්පත නිරීක්ෂණයට දිවයිනට පැමිණ සිටින ජාත්‍යාන්තර පාපන්දු සංගමයේ නියෝජිතයන් දෙදෙනා සහ ආසියානු පාපන්දු සම්මේලනයේ නියෝජිතයා ද සහභාගී වුණා.\nමෙම නව ව්‍යවස්ථාව සම්මත කර ගැනීමත් සමඟ ක්‍රීඩා අමාත්‍යවරයාගේ විශේෂ විධානයක් ද ලබා ගනිමින් එළඹෙන ඔක්තොම්බර් 23 දින පාපන්දු සම්මේලනයේ නිලවරණය කැදවීමට තීරණය කර ඇති අතර එම නිලවරණය වෙනුවෙන් විශ්‍රාමික මහාධිකරණ විනිසුරුවන් දෙදෙනෙකුගෙන් සහ ඒ ශ්‍රේණියේ පරිපාලන නිලධාරියකුගෙන් සමන්විත ත්‍රිපුද්ගල නිලවරණ කමිටුවක්ද පත් කර තිබෙනවා.",
       "URL": "https://www.hirunews.lk/316044/පාපන්දු-සම්මෙලනයේ-නව-ව්‍යවස්ථාව-තුනෙන්-දෙකටත්-වඩා-බහුතරයකින්-සම්මතයි",
       "Category": "Local News",
       "Parent URL": "https://www.hirunews.lk/local-news.php?pageID=851"
}