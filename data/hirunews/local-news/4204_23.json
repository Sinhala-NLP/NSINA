{
       "Source": "hirunews",
       "Timestamp": "Thursday, 23 November 2017 - 12:47",
       "Headline": "උපත් පාලන කොපු ගන්න අලුත් විදිහක් (ඡායාරූප)",
       "News Content": "උපත් පාලන කොපු පහසුවෙන් ලබා ගැනීමට හැකි යන්ත්‍ර සවි කිරීම මේ වනවිට ආරම්භ කර ඇති බව වර්තාවනවා.\nඒ  අනුව අදාළ යන්ත්‍ර (condom vending machine) ප්‍රදේශ රැසක සවි කිරීමට නියමිත බවයි සඳහන් වන්නේ.\nඑහි පළමු පියවර වශයෙන් කොළඹ බුලර්ස් පටුමග අසළ මෙම යන්ත්‍රයක් සවිකර ඇති අතර ඉදිරියේදී  තවත් ස්ථාන රැසක එම යන්ත්‍ර සවි කිරීමට නියමිතයි.\nතමන්ගේ දුරකථන අංකය ඇතුළත් කිරීමෙන් පසුව එම අංකයට ලැබෙන PIN අංකය යන්ත්‍රයට ඇතුළත් කිරීමෙන් මෙමගින් උපත් පාලන කොපු ලබා ගැනීමට හැකිවන බවයි සඳහන් වන්නේ.\nඑක් පැකට්ටුවක්  සඳහා දුරකථන බිළට රුපියල් 50ක් එක් වන අතර මාසික දුරකථන බිල්පතේ එය මිලදී ගත් භාණ්ඩය හෝ අදාළ කරුණ සඳහන් කිරීමකින් තොරව දැක්වෙනු ඇති බවයි ශ්‍රී ලංකා පවුල් සංවිධාන සංගමය ප්‍රකාශ කළේ.\nමෙවැනි යන්ත්‍ර විදෙස් රටවල බහුලව දක්නට ලැබෙනවා.\nමේ අතර ඉන්දියාවේ සෞඛ්‍ය ආරක්ෂණ පදනමක් තුන්වන පුද්ගලයෙකු මැදිහත් නොවී උපත් පාලන කොපු මිලට ගැනීමේ ක්‍රමයක් මේ වසරේ අප්‍රේල් මාසයේ සිට ක්‍රියාත්මක කරනවා.\nඔන්ලයින් කොන්ඩම් සාප්පුවක් ලෙස එය හඳුන්වා ඇති අතර එය ඉන්දියාව පුරාම දියත් කර තිබෙනවා.\nනොමිලයේ ලබා දෙන දුරකථන අංකයට ඇමතුමක් ලබා දීම හෝ එය ක්‍රියාත්මක කරන ආයතනය වෙත ඊමේල් පණිවුඩයක් යැවීමෙන් මෙය ක්‍රියාත්ම කරවා ගත හැකියි.\nලොව ඇතැම් විශ්වවිද්‍යාලවල පවා මෙවැනි condom vending machine සවි කර තිබෙනවා.",
       "URL": "https://www.hirunews.lk/176730/උපත්-පාලන-කොපු-ගන්න-අලුත්-විදිහක්-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4204"
}