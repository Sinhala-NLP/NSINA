{
       "Source": "hirunews",
       "Timestamp": "Tuesday, 21 February 2023 - 19:47",
       "Headline": "සභාවේ දී වියරු වැටුණු පොහොට්ටු මන්ත්‍රීවරයා ජවිපෙ මන්ත්‍රීට මයික් එකෙන් කණ පැලෙන්න ගහලා",
       "News Content": "හබරාදුව ප්‍රාදේශිය සභාවේ අද (21) පැවති මාසික රැස්විම අතරතුර දී ශ්‍රි ලංකා පොදුජන පෙරමුණේ මන්ත්‍රීවරයෙකු විසින් ඔහුගේ මේසය මත සවිකොට තිබු මයිකපෝනය ගලවා ජනතා විමුක්ති පෙරමුණේ මන්ත්‍රීවරයෙකුට පහර දී තිබෙන බවට වන පුවතක් වාර්තා වනවා.\nමෙලෙස පහර කා ඇත්තේ හබරාදුව ප්‍රාදේශිය සභාවේ ජනතා විමුක්ති පෙරමුණේ මන්ත්‍රි තක්ෂිත රවිෂාන් ගමගේ වන අතර ඔහුට පහර දී ඇත්තේ එම ප්‍රදේශීය සභාවේ ම ශ්‍රි ලංකා පොදුජන පෙරමුණේ මන්ත්‍රීවරයෙකු වන මන්ත්‍රි චමිල ප්‍රියංග නැමති අයෙක්.\nකෙසේ වෙතත් මේ වන විට පහර කෑ මන්ත්‍රීවරයා ට සිදු වූ තුවාල හේතුවෙන් කරාපිටිය ශික්ෂණ රෝහලට ඇතුළත්කොට ඇති අතර පහර දුන් බවට කියන පොදු ජන පෙරමුණු මන්ත්‍රීවරයා අහංගම ගෙන්නගහහේන රෝහලට ප්‍රතිකාර සඳහා ඇතුළු වී තිබෙනවා.\nහබරාදුව ප්‍රාදේශිය සභාවේ මාසික රැස්වීම වැඩබලන සභාපති බන්දුපාල අබේකොන්ගේ ප්‍රධානත්වයෙන් පැවති අතර මෙවර පළාත් පාලන මැතිවරණය සඳහා ජාතික ජන බලවේගයෙන් ඉදිරිපත් කොට ඇති අපේක්ෂකයකු සම්බන්ධයෙන් ඇති වු මතගැටුමක් දුර දිග යාමෙන් මෙම පහරදිම සිදු වී ඇති බවටයි කරුණු වාර්තා වන්නේ.\nපහරකැමට ලක්වු මන්ත්‍රිවරයාගේ හිසට හා කණට තුවාල වි ඇති අතර ඔහුව ගාල්ල කරාපිටිය ශික්ෂණ රෝහල වෙත රැගෙනවිත් ඇත්තේ හබරාදුව ප්‍රාදේශිය සභාවේ විපක්ෂනායක ලයනල් ඉප්පලවත්ත සහ ශ්‍රී ලංකා පොදුජන පෙරමුණු මන්ත්‍රීවරු පිරිසක් විසින්.",
       "URL": "https://www.hirunews.lk/327972/සභාවේ-දී-වියරු-වැටුණු-පොහොට්ටු-මන්ත්‍රීවරයා-ජවිපෙ-මන්ත්‍රීට-මයික්-එකෙන්-කණ-පැලෙන්න-ගහලා",
       "Category": "Local News",
       "Parent URL": "https://www.hirunews.lk/local-news.php?pageID=521"
}