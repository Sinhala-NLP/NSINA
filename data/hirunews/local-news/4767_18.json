{
       "Source": "hirunews",
       "Timestamp": "Monday, 05 December 2016 - 10:06",
       "Headline": "අදත් පළාත් කිහිපයකට වැසි",
       "News Content": "බස්නාහිර, සබරගමුව, දකුණ සහ මධ්‍යම පළාත්වලට අද දිනයේත් පස්වරු දෙකෙන් පසුව තැනින් තැන වැසි හෝ ගිගුරුම් සහිත වැසි ඇතිවිය හැකි බව කාලගුණ විද්‍යා දෙපාර්තමේන්තුව පවසනවා.\nඔවුන් නිකුත් කළ නිවේදනයේ දැක්වෙන්නේ මෙම පළාත්වල ඇතැම් ප්‍රදේශවලට උදෑසන කාලයේ මීදුම් සහිත තත්ත්වයක් අපේක්ෂා කළ හැකි බවයි.\nදිවයිනට නැගෙනහිර දෙසින් පොතුවිල් සිට කිලෝමීටර් 1300 ක් පමණ දුරින් බෙංගාල බොක්ක මුහුදු ප්‍රදේශයේ පැවති අඩුපීඩන කලාපය මේ වනවිට පීඩන අවපාතයක් දක්වා වර්ධනය වී ඇති බවද එම නිවේදනයේ දැක්වෙනවා.\nමේ නිසා කන්කසන්තුරේ සිට ත්‍රිකුනාමලය හරහා පොතුවිල් දක්වා වන මුහුදු ප්‍රදේශවල තැනින් තැන වැසි හෝ ගිගුරුම් සහිත වැසි ඇතිවිය හැකි බවයි කාලගුණ විද්‍යා දෙපාර්තමේන්තුව තවදුරටත් සඳහන් කළේ.",
       "URL": "https://www.hirunews.lk/148982/අදත්-පළාත්-කිහිපයකට-වැසි",
       "Category": "Local News",
       "Parent URL": "https://www.hirunews.lk/local-news.php?pageID=4767"
}