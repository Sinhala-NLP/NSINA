{
       "Source": "hirunews",
       "Timestamp": "Saturday, 11 March 2017 - 18:15",
       "Headline": "රට පෙරට ගෙන යන්න නව නීති ගෙන එන බව අගමැති කියයි",
       "News Content": "මෙරට ආර්ථිකය වර්ධනය කරගැනීමේ අරමුණින් ඉදිරියේදී නව නීති රැසක් ගෙන ඒමට කටයුතු කරන බව අග්‍රාමාත්‍ය රනිල් වික්‍රමසිංහ ප්‍රකාශ කළා.\nඒ, ශ්‍රී ලාංකීය තරුණ ව්‍යවසාය මණ්ඩලයේ 18 වන සංවත්සරයට ඊයේ කොළඹදී එක්වෙමින්.\nණය ලබාගැනීම හේතුවෙන් නටඹුන් වූ ආර්ථිකයක් පවතින බව සඳහන් කළ අග්‍රාමාත්‍යවරයා මේ වනවිට ගෙවුම් ශේෂයේ විශාල ගැටළුවක් පවතින බව සඳහන් කළා.\nමෙම ගැටළුවට විසඳුම් ලෙස වර්ෂයකට ඍජු විදේශ ආයෝජන ඩොලර් කෝටි 500 ක් බවට 2020 වසරේදී සපුරාගත යුතු බවයි අග්‍රාමාත්‍යවරයා කියා සිටියේ.\nඉදිරියේදී විදේශ විනිමය පාලන පනත වෙනුවට කැබිනට් මණ්ඩලයට විදේශ විනිමය පනත ගෙන එන බව සඳහන් කළ අග්‍රාමාත්‍යවරයා කියා සිටියේ ස්වෙච්ඡාවෙන් තමාගේ මුදල් ප්‍රකාශ කරන නීතියක් ගෙන ඒමටද කටයුතු කරන බවයි.",
       "URL": "https://www.hirunews.lk/156623/රට-පෙරට-ගෙන-යන්න-නව-නීති-එන-බව-අගමැති-කියයි",
       "Category": "Local News",
       "Parent URL": "https://www.hirunews.lk/local-news.php?pageID=4619"
}