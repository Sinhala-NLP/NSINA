{
       "Source": "hirunews",
       "Timestamp": "Saturday, 19 November 2022 - 22:18",
       "Headline": "බැසිල් රාජපක්ෂ දිවයිනට පැමිණීමෙන් පසු සංචාරක ක්ෂේත්‍රයේ වෙනසක් - උදයංග වීරතුංග (වීඩියෝ)",
       "News Content": "හිටපු අමාත්‍ය බැසිල් රාජපක්ෂ මහතා දිවයිනට පැමිණීමෙන් පසු සංචාරක ක්ෂේත්‍රයේ පවතින ගැටලු රැසක් නිරාකරණය වනු ඇති බව රුසියාවේ හිටපු තානාපති උදයංග වීරතුංග පවසනවා.\nරුසියාවේ අසූර් එයාර් ගුවන් සේවය මෙරටට ගුවන් සේවා ආරම්භ කිරීම සම්බන්ධයෙන් සංචාරක අමාත්‍ය හරීන් ප්‍රනාන්දු පළ කර තිබූ අදහස්වලට ප්‍රතිචාර දක්වමින් උදයංග වීරතුංග මහතා මේ බව සදහන් කළා.\nසංචාරකයින් 900 දෙනෙකු සමඟ වයිකින් මාස් නෞකාව කොළඹ වරායට ළඟා වූ අවස්ථාවේදී සංචාරක අමාත්‍ය හරීන් ප්‍රනාන්දු මාධ්‍යවේදීන් හමුවේ සඳහන් කළේ රුසියාවේ අසූර් එයාර් ගුවන් සමාගම මෙරට මෙහෙයුම් ආරම්භ කිරීම සම්බන්ධයෙන් හිටපු රුසියානු තානාපතිවරයාගේ මැදිහත්වීමක් සිදු නොවූ බවයි.",
       "URL": "https://www.hirunews.lk/320816/බැසිල්-රාජපක්ෂ-දිවයිනට-පැමිණීමෙන්-පසු-සංචාරක-ක්ෂේත්‍රයේ-වෙනසක්-උදයංග-වීරතුංග-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=722"
}