{
       "Source": "hirunews",
       "Timestamp": "Sunday, 03 September 2023 - 10:23",
       "Headline": "157 වන පොලිස් දින සැමරුම අදයි",
       "News Content": "157 වන පොලිස් දින සැමරුම අදට (03) යෙදී තිබෙනවා.\nඒ නිමිත්තෙන් සර්ව ආගමික වැඩසටහන් රැසක් සංවිධාන කර ඇති බවයි පොලිස් මාධ්‍ය කොට්ඨාසය සඳහන් කළේ.\nඒ අනුව බෞද්ධාගමික වැඩසටහන අද (03) පස්වරු 4 ට අනුරාධපුර ශ්‍රී මහා බෝධීන් වහන්සේ අභියස මෙන්ම රුවන්වැලි මහ සෑ රදුන් අභියසදී ද පැවැත්වෙනවා.\nකතෝලික දේව මෙහෙය උදෑසන 9.30 ට සිදුකෙරෙන්නේ මෝදර ශාන්ත ජේම්ස් කතෝලික දේවස්ථානයේදියි.\nඑමෙන්ම හින්දු ආගමික පූජාව අද පෙරවරුවේ පැවැත්වුණේ බම්බලපිටිය කදිරේෂන් හින්දු කෝවිලේදියි.\nඉස්ලාම් දේව මෙහෙය අද පෙරවරු 10.30 ට කුරුඳුවත්ත දවටගහ මුස්ලිම් දේවස්ථානයේදී පැවැත්වෙනවා.\nමෙරට පොලිස් රාජකාරීන් පිළිබඳ ඉතිහාසය ශතවර්ෂ දෙකකට වඩා පැරණියි.\nශ්‍රීමත් ජී.ඩබ්ලිව්.ආර්. කැම්බල් 1866 වසරේ අද වැනි දිනක මෙරට ප්‍රථම පොලිස්පති ලෙස පත්වුණා.",
       "URL": "https://www.hirunews.lk/346973/157-වන-පොලිස්-දින-සැමරුම-අදයි",
       "Category": "Local News",
       "Parent URL": "https://www.hirunews.lk/local-news.php?pageID=55"
}