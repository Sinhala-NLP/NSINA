{
       "Source": "hirunews",
       "Timestamp": "Wednesday, 13 October 2021 - 10:58",
       "Headline": "සිංහරාජයේ වල්ලපට්ට කැපූ අයෙකුට වැඩ වැරදෙයි",
       "News Content": "ලෝක උරුම රක්ෂිතයක් ලෙස සැලකෙන සිංහරාජයට ඇතුළු වී වල්ලපට්ට කැපූ පුද්ගලයෙකු විශේෂ කාර්යය බලකා‍ය දෙනියාය කඳවුරේ නිලධාරීන් විසින් අත්අඩංගුවට ගෙන තිබෙනවා.\nඒ මොරවක පොලිස් වසමේ අඹේවෙල ,කළුබෝවිටියන ප්‍රදේශයේදීයි.\nබූස්ස යුද හමුදා නිලධාරීන්ගෙන් ලද තොරතුරකට අනුව සිදු කළ මෙම වැටලීමේදී බලපත්‍රයක් රහිතව වල්ලපට්ටා දැව කපා,එම දැව කොටස් නිස්සාරණය කරන මධ්‍යස්ථානයක් පවත්වාගෙන ගිය 49 හැවිරිදි පුද්ගලයෙකු වල්ලපට්ටා කිලෝග්‍රෑම් 650කට අධික තොගයක් සමඟ අත්අඩංගුවට ගැනුණා.\nවැටලීම සිදු කරන අවස්ථාවේදී නිස්සාරණය කර තිබූ ද්‍රවණ මිලිලීටර් 30ක්, බීකර 05ක් සහ බොයිලේරු 05ක් විශේෂ කාර්යය බලකා නිලධාරීන් සිය භාරයට ගැනුණු අතර, සිද්ධිය සම්බන්ධයෙන් වැඩිදුර විමර්ශන කටයුතු සිදු කිරීමට අත්අඩංගුවට ගත් සැකකරු දියදාව අඩවි වන කාර්යාලය වෙත භාර දී තිබෙනවා",
       "URL": "https://www.hirunews.lk/284858/සිංහරාජයේ-වල්ලපට්ට-කැපූ-අයෙකුට-වැඩ-වැරදෙයි",
       "Category": "Local News",
       "Parent URL": "https://www.hirunews.lk/local-news.php?pageID=1632"
}