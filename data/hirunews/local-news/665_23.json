{
       "Source": "hirunews",
       "Timestamp": "Thursday, 15 December 2022 - 10:36",
       "Headline": "අපි අතින් වැරැදි වුණා, ඒවා හදා ගන්න ඕනේ - නාමල් රාජපක්ෂ",
       "News Content": "පළාත් සභා මැතිවරණය කල් දැමීමට කටයුතු කළ අය ම අද 13 වැනි ආණ්ඩුක්‍රම ව්‍යවස්ථා සංශෝධනයක් ගැන කතා කිරීම විහිළුවක් බව පාර්ලිමේන්තු මන්ත්‍රී නාමල් රාජපක්ෂ පවසනවා.\nමාධ්‍ය වෙත අදහස් දක්වමින් ඔහු කියා සිටියේ, පළාත් සභා මැතිවරණය වසර ගණනාවක් තිස්සේ කල් දමා තිබූ බව යි.\nරටේ ආර්ථීක ස්ථාවරත්වය ප්‍රමුඛ විය යුතු බවත් ඉදිරි ගමන ගැන දීර්ඝ සාකච්ඡාවක් ඇ තිකර එයින් ගන්නා තීරණ ක්‍රියාත්මක කළ බවත් ඔහු සඳහන් කරනවා.\nඒ සඳහා පක්‍ෂයක් ලෙස ප්‍රතිසංවිධානය විය යුතු බවත් ඔහු තවදුරටත් අවධාරණය කරනවා.\n''අපි වැරදි කරලා තියෙන්න පුළුවන්, අපි නිවැරදි ක්‍රියාමාර්ග ගත යුතු යි. අපි පාක්ෂිකයන් සමඟ ඉදිරියට යා යුතුයි, තනතුරු ලබා ගැනීම ගැන නො සිතිය යුතුයි. අපි ප්‍රමුඛත්වය දිය යුත්තේ රටේ දේශපාලන ස්ථාවරත්වයට යි\" යනුවෙන් ද නාමල් රාජපක්ෂ පවසනවා.",
       "URL": "https://www.hirunews.lk/322716/අපි-අතින්-වැරැදි-වුණා-ඒවා-හදා-ගන්න-ඕනේ-නාමල්-රාජපක්ෂ",
       "Category": "Local News",
       "Parent URL": "https://www.hirunews.lk/local-news.php?pageID=665"
}