{
       "Source": "hirunews",
       "Timestamp": "Thursday, 27 October 2016 - 18:10",
       "Headline": "ආණ්ඩුවට නිදහස ලැබුණේ ත්‍රස්තවාදය පරාජය කළ නිසයි - ගෝඨාභය",
       "News Content": "ත්‍රස්තවාදී අභියෝග පරාජය කිරිම නිසා වත්මන් පාලකයන් විරුද්ධ පාක්ෂිකයින්ට එරෙහිව උසාවි යාමේ නිදහස හිමිව ඇතැයි හිටපු ආරක්ෂක ලේකම් ගෝඨාභය රාජපක්ෂ පවසනවා.\nඅනුරාධපුරේදී ඊයේ (26)පැවති සම්මන්ත්‍රණයකට එක්වෙමිනුයි ඔහු මේ බව සදහන් කළේ.\nකොළඹ ක්‍රියාත්මක වූ එල්.ටී.ටී.ඊ. ජාලය ඉවත් කිරීම සඳහා බුද්ධි අංශ විසින් පුද්ගලයින් අත්අඩංගුවට ගත්තත්, තම පාලන සමයේ බුද්ධි අංශ විසින් කිසි දිනෙක එක්සත් ජාතික පාක්ෂිකයන් අත්අඩංගුවට ගැනීමක් හෝ සිරගත කිරීමක් සිදුනොකළ බවද හිටපු ආරක්ෂක ලේකම්වරයා එහිදී සිහිපත් කළා.\nමේ අතර උතුරේ සිදුවීම් තුළින් ජාතික ආරක්ෂාවට තර්ජනයක් පවතින බවට පැහැදිලිව පෙන්නුම් කෙරෙන බව හිටපු ජනාධිපති පාර්ලිමේන්තු මන්ත්‍රි මහින්ද රාජපක්ෂ මහතා පවසනවා.\nහිටපු ජනාධිපතිවරයා මේ බව සදහන් කළේ ගාල්ලේ පැවැති උත්සවයකින් අනතුරුව මාධ්‍ය වේදීන් නැගූ ප්‍රශ්නවලට පිළිතුරු ලබාදෙමින්.",
       "URL": "https://www.hirunews.lk/146218/ආණ්ඩුවට-නිදහස-ලැබුණේ-ත්‍රස්තවාදය-පරාජය-කළ-නිසයි-ගෝඨාභය",
       "Category": "Local News",
       "Parent URL": "https://www.hirunews.lk/local-news.php?pageID=4820"
}