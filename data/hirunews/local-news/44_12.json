{
       "Source": "hirunews",
       "Timestamp": "Friday, 08 September 2023 - 10:36",
       "Headline": "ප්‍රතිඵල ලැබෙන විට සිසුවා මිය ගොස් මාසයයි",
       "News Content": "යාපනය තුන්නාලේ ප්‍රදේශයේ පදිංචිව සිටි ශංකර් සංජීව නැමති සිසුවා ජීව විද්‍යා අංශයෙන් අපොස උසස් පෙළ විභාගයට පෙනීසිට ඇති අතර ඔහුගේ අති විශිෂ්ඨ ප්‍රතිඵලය ළගා වන විට ඔහු මියගොස් හරියටම මාසයක් ඉක්ම ගොස් තිබෙනවා.\nමෙම සිසුවා විභාගයට පෙනී සිට නිවසේ සිටි කාලයේදී මිතුරෙකු සමග යතුරු පැදියකින් ගමන් කරමින් සිටියදී එය අනතුරට ලක් වී අගෝස්තු මස 9 වෙනිදා අවාසනාවන්ත ලෙසින් දිවියෙන් සමුගෙන තිබෙන බවයි වාර්තා වෙන්නේ.\nඔහු ජීව විද්‍යා අංශයෙන් අපොස උසස් පෙළ විභාගයට පෙනී සිටි ඔහුගේ විභාග ප්‍රතිපලය ඒ (A) සාමාර්ථ දෙකක් හා බී( B) සාමාර්ථ එකකින් සමන්විත වූ අතර ඔහු යාපනය දිස්ත්‍රික්කයේ 62 වන ස්ථානයට පත්ව තිබෙනවා.\nයාපනයේ තුන්නාලේ ඉතා දිළිදු පවුලක සිටි එකම පිරිමි දරුවා ඔහු වූ අතර ඔහුගේ විභාගයේ ප්‍රතිපල සාර්ථක වූවත් ඔහුගෙන් එම පවුලට කිසිදු යහපතක් ලබා ගත නොහැකි අන්දමට පවුලේ සියළු බලාපොරොත්තු සුන් වී ගොස් තිබීම අතිශය සංවේගයට කරුණක්.",
       "URL": "https://www.hirunews.lk/347556/ප්‍රතිඵල-ලැබෙන-විට-සිසුවා-මිය-ගොස්-මාසයයි",
       "Category": "Local News",
       "Parent URL": "https://www.hirunews.lk/local-news.php?pageID=44"
}