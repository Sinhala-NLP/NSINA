{
       "Source": "hirunews",
       "Timestamp": "Thursday, 10 June 2021 - 16:31",
       "Headline": "අසරණ වූ කුඹල්කරුවෝ (වීඩියෝ)",
       "News Content": "කුඹල් කර්මාන්තය යනු මෙරට ඉතිහාසයේ මුල් යුගයේ සිට පැවත එන්නක්.\nමැටියෙන් නිමවෙන භාණ්ඩ පරිහරණය ශරීර සෞඛ්‍යයට හිතකර බව නොරහසක්.\nඑවැනි රැකගතයුතු කර්මාන්තයක් ගංවතුරට හසුවීමෙන් විනාශවීමේ පුවතක් මුන්දලම - පුලිච්චන්කුලම ප්‍රදේශයෙන් වාර්තාවනවා.\nමුන්දලම - පුලිච්චන්කුලම ප්‍රදේශයේ බහුතරයකගේ ප්‍රධාන ජීවනෝපාය වන්නේ කුඹුල් කර්මාන්තයයි.\nගම්මානයේ පවුල් 30ක සාමාජිකයින් 300ක් පමණ මෙම කර්මාන්තයේ සෘජුවම නියැලෙනවා.\nමුට්ටි, ඇතිළි, මැටිකෝප්ප, කරමූඩි, ගුරුලේත්තු, කළගෙඩි, හට්ටි ආදිය අතරට විසිතුරු පෝච්චි වර්ග මෙන්ම විවිධ ආයිත්තම්වලින් ඔපමට්ටම් කළ මැටි පහන් වර්ග ද මොවුන්ගේ දෑතින් නිමවෙන නිෂ්පාදන අතරට අයත්.",
       "URL": "https://www.hirunews.lk/273942/අසරණ-වූ-කුඹල්කරුවෝ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1893"
}