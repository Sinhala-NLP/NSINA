{
       "Source": "hirunews",
       "Timestamp": "Saturday, 20 June 2020 - 9:15",
       "Headline": "කොවිඩ් සුව වූ නාවික හමුදා සාමාජිකයින් ගණන 771 දක්වා ඉහළට",
       "News Content": "නාවික හමුදාවේ කොරෝනා වෛරසය ආසාදනය වී සුවය ලැබූ සංඛ්‍යාව 771 දක්වා ඉහළ ගොස් තිබෙනවා.\nඒ, ඊයේ දිනයේදී සුවය ලැබූ තවත් නාවික හමුදා සාමාජිකයින් 15 දෙනෙකු රෝහල්වලින් පිටව යාමත් සමඟයි.\nඑමෙන්ම, කොරෝනා වෛරස ව්‍යාප්තියත් සමඟ තාවකාලිකව වසා දැමුණු වැලිසර නාවික හමුදා කදවුර ලබන සතියේ සිට අදියර කිහිපයක් යටතේ විවෘත කිරීමට සැලසුම් කර ඇති බව නාවික හමුදා මාධ්‍ය ප්‍රකාශක ලුතිනන් කමාන්ඩර් ඉසුරු සූරියබණ්ඩාර හිරු ප්‍රවෘත්ති අංශයට සඳහන් කළා.\nමේ අතර, ඉන්දියාවේ කොරෝනා වෛරස් ආසාදිතයන්ගේ සංඛ්‍යාව නැවතත් වාර්තාගත ලෙස ඉහළ ගොස් තිබෙනවා.\nඅද උදෑසනින් අවසන් වූ පැය 24 තුළ නව ආසාදිතයන් 14,516ක් වාර්තා වන බවයි ඉන්දීය සෞඛ්‍ය අමාත්‍යාංශය සඳහන් කළේ.\nඑය මෙතෙක් දිනකදී වාර්තා වූ වැඩිම ආසාදිත සංඛ්‍යාවයි.\nඉන්දියාවෙන් කොරෝනා වෛරස් මරණ 12,948ක් ද වාර්තා වනවා.",
       "URL": "https://www.hirunews.lk/243505/කොවිඩ්-සුව-වූ-නාවික-හමුදා-සාමාජිකයින්-ගණන-771-දක්වා-ඉහළට",
       "Category": "Local News",
       "Parent URL": "https://www.hirunews.lk/local-news.php?pageID=2645"
}