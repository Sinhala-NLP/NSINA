{
       "Source": "hirunews",
       "Timestamp": "Saturday, 22 January 2022 - 9:39",
       "Headline": "කුරුවිට - වර්ණගල රක්ෂිතය සංරක්ෂිත පාරිසරික කලාපයක් කිරීමේ තීරණයක්",
       "News Content": "කුරුවිට - වර්ණගල රක්ෂිතය සංරක්ෂිත පාරිසරික කලාපයක් ලෙස නම් කිරීමට ජාතික පරිසර සභාව තීරණය කර තිබෙනවා.\nමධ්‍යම පරිසර අධිකාරියේ අධ්‍යක්ෂ ජනරාල් හේමන්ත ජයසිංහගේ ප්‍රධානත්වයෙන් ජාතික පරිසර සභාව ඊයේ රැස්වුණා.\nරත්නපුර දිස්ත්‍රික්කයේ කුරුවිට පිහිටි වර්ණගල වන රක්ෂිතය පහත රට තෙත් සදාහරිත වෘක්ෂ ලතා ආදියෙන් සමන්විත ජෛව විවිධත්වයෙන් ඉහළ පරිසර පද්ධතියක්.\nසත්ත්ව විශේෂයන් 219ක් සහ සපුෂ්ප ශාක 164කින් අදාළ රක්ෂිතය සමන්විත යි.\nවඳවීමේ තර්ජනයට ලක්ව ඇති සත්ත්ව විශේෂයන් 11ක් ශාක 3ක් මෙම රක්ෂිතය තුළ සිටින බවයි හඳුනාගෙන ඇත්තේ.",
       "URL": "https://www.hirunews.lk/294755/කුරුවිට-වර්ණගල-රක්ෂිතය-සංරක්ෂිත-පාරිසරික-කලාපයක්-කිරීමේ-තීරණයක්",
       "Category": "Local News",
       "Parent URL": "https://www.hirunews.lk/local-news.php?pageID=1407"
}