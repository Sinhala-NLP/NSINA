{
       "Source": "hirunews",
       "Timestamp": "Monday, 07 August 2023 - 10:56",
       "Headline": "මෙරට ආර්ථික තත්වය ස්ථාවර වී ඇති බව මහ බැංකුව කියයි",
       "News Content": "නුදුරු කාලයේදී උද්ධමනයෙහි තවදුරටත් පහළ යෑමක් බලාපොරොත්තු වන බව මහ බැංකුව පවසනවා.\nමේ වනවිට මෙරට ආර්ථිකයේ බොහෝ අංශයන්හි ස්ථාවරභාවයක් පෙන්නුම් කරන බවයි ජූලි මාසය සඳහා නිකුත් කළ මුදල් ප්‍රතිපත්ති වාර්තාවේ දැක්වෙන්නේ.\nඊට දැඩි මුදල් සහ රාජ්‍ය මූල්‍ය තත්වයන්ගේ බලපෑම් ක්‍රියාත්මක කිරීම, සැපයුම් අංශයේ අවහිරතා ක්‍රමයෙන් පහවයෑම සහ ගෝලීය වශයෙන් මිල පීඩන පහව යෑම සහ උද්ධමනයෙහි පහළ යෑමද මීට දායකවී ඇති බව සඳහන්.\nක්‍රමාණුකුළව විදේශ සංචිත වර්ධනය වීමත් සමඟ වෙළඳ භාණ්ඩ අපනයන ඉපයීම්, විදේශ ප්‍රේෂණ මෙන්ම සංචාරක ඉපයීම් ඇතුලු විදේශ අංශයේ අවදානමද බොහෝදුරට පහළගොස් ඇති බවයි එම වාර්තාවේ දැක්වෙන්නේ.",
       "URL": "https://www.hirunews.lk/343926/මෙරට-ආර්ථික-තත්වය-ස්ථාවර-වී-ඇති-බව-මහ-බැංකුව-කියයි",
       "Category": "Local News",
       "Parent URL": "https://www.hirunews.lk/local-news.php?pageID=117"
}