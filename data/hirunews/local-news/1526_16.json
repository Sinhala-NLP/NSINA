{
       "Source": "hirunews",
       "Timestamp": "Tuesday, 30 November 2021 - 19:12",
       "Headline": "ඔමික්‍රොන් ජපානයටත් (වීඩියෝ)",
       "News Content": "ඔමික්‍රොන් කොවිඩ් ප්‍රභේදය ආසාදනය වූවන්ට රෝග ලක්ෂණ මතුවී ඇත්තේ වෙනස් ආකාරයකින් බව කොවිඩ් රෝග පාලන කටයුතු රාජ්‍ය අමාත්‍ය විශේෂඥ වෛද්‍ය සුදර්ශනී ප්‍රනාන්දුපුල්ලේ ප්‍රකාශ කළා.\nඅද දිනයේ මේ දක්වා අලුතින් කොරෝනා ආසාදිතයන් 527 ක් වාර්තාවී ඇති අතර, මරණ 18 ක් සිදුව තිබෙනවා.\nමේ අතර ඔමික්‍රොන් කොරෝනා ප්‍රභේදය ආසාදිතයෙකු පළමු වරට ජපානයෙන් හඳුනාගෙන තිබෙනවා.\nහොනෙඩා ගුවන් තොටුපළේදී හඳුනාගත් මෙම පුද්ගලයා 30 හැවිරිදි නැමීබියාවේ සිට පැමිණි විදේශිකයෙක්.\nකෙසේ වෙතත්, මෙම කොරෝනා ප්‍රභේදය පැතිරයාම  වළක්වාගැනිම සඳහා විදේශිකයින්ට අද සිට ජපානයට ඇතුළුවීම අත්හිටුවා තිබෙනවා.",
       "URL": "https://www.hirunews.lk/289651/ඔමික්‍රොන්-ජපානයටත්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1526"
}