{
       "Source": "hirunews",
       "Timestamp": "Tuesday, 26 April 2016 - 16:23",
       "Headline": "උතුරේ යෝජනාවට එරෙහිව ශ්‍රේෂ්ඨාධිකරණයට පෙත්සමක්",
       "News Content": "දෙමළ භාෂාව කතා කරන ජනතාවට වෙනම ප්‍රාන්තයක් ඉල්ලා උතුරු පළාත් සභාව සම්මත කර ගත් යෝජනාවේ සිංහල පිටපතක් ලබාදෙන ලෙස ඉල්ලා අද ශ්‍රේෂ්ඨාධිකරණයට පෙත්සමක් ඉදිරිපත් වුණා.\nනීතීඥවරයෙකු විසින් ගොනුකළ මෙම පෙත්සමේ වගඋත්තරකරුවන් ලෙස නම් කර ඇත්තේ උතුරු පළාත් මහඇමති සී.වී.විග්නේෂ්වරන්, සභාපති සී.වී.කේ සිවඥානම්, පාර්ලිමේන්තු මන්ත්‍රී මාවෙයි සේනාධිරාජා ඇතුළු පුද්ගලයින් 4 දෙනෙක්.\nඑම පෙත්සමෙන් වැඩිදුරටත් සදහන් කර ඇත්තේ දෙමළ ජාතික සන්ධානය සහ තමිල් අරුසු පක්ෂය ශ්‍රී ලංකාව තුළ වෙනම රාජ්‍යයක් සදහා කටයුතු කරන්නේ ද යන්න පිළිබදව විමර්ශනයක් ද පවත්වන ලෙසයි.",
       "URL": "https://www.hirunews.lk/131804/උතුරේ-යෝජනාවට-එරෙහිව-ශ්‍රේෂ්ඨාධිකරණයට-පෙත්සමක්",
       "Category": "Local News",
       "Parent URL": "https://www.hirunews.lk/local-news.php?pageID=5072"
}