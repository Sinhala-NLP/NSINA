{
       "Source": "hirunews",
       "Timestamp": "Thursday, 01 October 2020 - 17:07",
       "Headline": "සෑම පළාතකටම ළමා රෝහලක් ඉදිවිය යුතු බව අගමැති කියයි (වීඩියෝ සහ ඡායාරූප)",
       "News Content": "සෑම පළාතකටම ළමා රෝහලක් ඉදිවිය යුතු යැයි තමන් තරයේ විශ්වාස කරන බව අග්‍රාමාත්‍ය මහින්ද රාජපක්ෂ පවසනවා.\nකොළඹ සහ මහනුවරට පමණක් දැනට සීමාවන ළමා රෝහල් මින් ඉදිරියට එක් පළාතකට එක් ළමා රෝහලක් ලෙස සංවර්ධනය කර පවත්වාගෙන යාම පිළිබඳව රජයේ අවධානය යොමුවී ඇති බවයි අග්‍රාමාත්‍යවරයා පෙන්වා දෙන්නේ.\nලෝක ළමා දිනය හා රිජ්වේ ආර්යා ළමා රෝහලට වසර 125 ක් සැපිරීමට සමගාමීව මහල් 9 කින් යුත් දැඩි සත්කාර හා ශල්‍ය වාට්ටු සංකීර්ණයට මුල්ගල තැබීමේ අවස්ථාවට අද එක්වෙමින් අග්‍රාමාත්‍යවරයා මේ බව සඳහන් කළා.\nඑහිදී අග්‍රාමාත්‍යවරයා ඇටමිඳුළු බද්ධ කිරීමේ ඒකකය හා නව ශල්‍යාගාරය විවෘත කිරීම ද සිදුකළ බවයි අග්‍රාමාත්‍ය කාර්යාලය සඳහන් කළේ.\nඑහිදී අග්‍රාමාත්‍ය මහින්ද රාජපක්ෂ සහ අග්‍රාමාත්‍ය ආර්යා ශිරන්ති රාජපක්ෂ විසින්.\nලෝක ළමා දිනයට සමගාමීව දරුවන්ට ත්‍යාග ප්‍රදානයක් ද සිදුකර තිබෙනවා.\nමේ අතර, භික්ෂුන් වහන්සේ 15,000 ක් ආවරණය වන බුදුපුත් සුරක්ෂා සෞඛ්‍ය ආරක්ෂණ හිම්කම් ප්‍රදානය කිරීමේ සමාරම්භක උත්සවය ද, අද අගාමාත්‍ය මහින්ද රාජපක්ෂගේ ප්‍රධානත්වයෙන් අරලියගහ මන්දිරයේදී පැවැත්වුණා.\nරජයේ ඒකාබද්ධ අරමුදලින්, බුද්ධශාසන අරමුදලින් සහ පරිත්‍යාගශීලින්ගේ පරිත්‍යාග මත මෙම හිමිකම් ප්‍රදානය අඛන්ඩව ඉදිරියට පවත්වාගෙන යාමට අපේක්ෂිතයි.\nඑහි සමාරම්භය සංකේතවත් කරමින් භික්ෂුන් වහන්සේ කිහිප නමක් උදෙසා අග්‍රාමාත්‍ය මහින්ද රාජපක්ෂගේ සුරතින් හිමිකම් ප්‍රදානය කෙරුණා.",
       "URL": "https://www.hirunews.lk/251563/සෑම-පළාතකටම-ළමා-රෝහලක්-ඉදිවිය-යුතු-බව-අගමැති-කියයි-වීඩියෝ-සහ-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=2417"
}