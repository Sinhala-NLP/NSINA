{
       "Source": "hirunews",
       "Timestamp": "Monday, 02 May 2022 - 21:02",
       "Headline": "IMFසමඟ එකඟතාවයකට චීනයේ පූර්ණ සහාය ශ්‍රී ලංකාවට",
       "News Content": "ශ්‍රී ලංකාවේ චීන ජනරජයේ තානාපති Qi Zhenhong මහතා මුදල් අමාත්‍ය ජනාධිපති නීතිඥ අලි සබ්රි අද මුදල් අමාත්‍යාංශයේදී හමුවුණා.\nමෙහිදී දෙරට අතර පවතින සහයෝගීතාවය සහ වත්මන් ආර්ථික ගැටළු කළමනාකරණය කිරීමේ ඉදිරි ක්‍රියාමාර්ග පිළිබඳව සාකච්ඡා වුණා.\nවත්මන් ආර්ථික ප්‍රශ්න විසඳීම සඳහා චීනයේ පූර්ණ සහයෝගය ශ්‍රී ලංකාවට ලබාදෙන බව තානාපති Zhenhong මහතා අවධාරණය කළ අතර, එහි ණය ප්‍රතිව්‍යුහගත කිරීමේදී IMF සමඟ එක්ව කටයුතු කිරීමට ශ්‍රී ලංකාව ගත් තීරණයට චීනය පැහැදිලිවම සහාය දෙන බව ද යළි අවධාරණය කළා.\nIMF හි ප්‍රධාන කොටස් හිමියෙකු ලෙස, ශ්‍රී ලංකාවේ ස්ථාවරය ධනාත්මකව සලකා බැලීමට සහ හැකි ඉක්මනින් එකඟතාවයකට පැමිණීමට IMF දිරිගැන්වීම සඳහා චීනය ක්‍රියාකාරී භූමිකාවක් ඉටු කිරීමට කැමැත්තෙන් සිටින බව තානාපති Zhenhong මහතා අමාත්‍ය මුදල් අමාත්‍යවරයාට සහතික වුණා.\nමේ අතර ශ්‍රී ලංකාවේ ඉන්දීය ජනරජයේ මහ කොමසාරිස් Gopal Baglay ද අද මුදල් අමාත්‍යාංශයේදී මුදල් අමාත්‍ය ජනාධිපති නීතිඥ අලි සබ්රි හමු වුණා.\nමෙහිදී වත්මන් ආර්ථික ගැටළු කළමනාකරණය කිරීමේ ඉදිරි ක්‍රියාමාර්ග පිළිබඳව සාකච්ඡා වී තිබෙනවා.\nශ්‍රී ලංකාව දැනට මුහුණ දී සිටින වත්මන් ආර්ථික ප්‍රශ්න විසඳීම සඳහා ශ්‍රී ලංකාවට අඛණ්ඩව සහය දෙන බව මහ කොමසාරිස් Gopal Baglay මුදල් අමාත්‍යවරයාට මෙහිදී සහතික වී තිබෙනවා.",
       "URL": "https://www.hirunews.lk/303363/imfසමඟ-එකඟතාවයකට-චීනයේ-පූර්ණ-සහාය-ශ්‍රී-ලංකාවට",
       "Category": "Local News",
       "Parent URL": "https://www.hirunews.lk/local-news.php?pageID=1195"
}