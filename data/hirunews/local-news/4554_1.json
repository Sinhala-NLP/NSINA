{
       "Source": "hirunews",
       "Timestamp": "Friday, 21 April 2017 - 12:55",
       "Headline": "කරදියානේ හෙට සංවිධාන කර තිබූ උද්ඝෝෂණයට එරෙහිව අධිකරණයෙන් වාරණයක්",
       "News Content": "කරදියාන කසල අංගනය අසල හෙට පැවැත්වීමට නියමිතව තිබූ උද්ඝෝෂණය වලක්වාලමින් අධිකරණය වාරණ නියෝගයක් නිකුත් කර තිබෙනවා.\nපිලියන්දල පොලිසිය කැස්බෑව මහේස්ත්‍රාත් අධිකරණයෙන් කළ ඉල්ලීමකට අනුවයි මෙම වාරණ නියෝගය නිකුත් කර ඇත්තේ.\nමේ අතර, කරදියානේ පැවැත්වීමට නියමිතව තිබූ අදාළ උද්ඝෝෂණයට එරෙහිව බොරලැස්ගමුව පොලිසිය ද ගංගොඩවිල මහේස්ත්‍රාත් අධිකරණයෙන් වාරණ නියෝගයක් ලබාගෙන ඇති බව සදහන්.\nඑම වාරණ නියෝගය මගින් සාමකාමී විරෝධතාවයක් පළ කිරීමට කළ හැකි බව සදහන් කර ඇති අතර මාර්ග අවහිර කරමින් කලහකාරි ලෙස හැසිරීම තහනම් කර තිබෙනවා.",
       "URL": "https://www.hirunews.lk/159653/කරදියානේ-හෙට-සංවිධාන-කර-තිබූ-උද්ඝෝෂණයට-එරෙහිව-අධිකරණයෙන්-වාරණයක්",
       "Category": "Local News",
       "Parent URL": "https://www.hirunews.lk/local-news.php?pageID=4554"
}