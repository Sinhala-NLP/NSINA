{
       "Source": "hirunews",
       "Timestamp": "Monday, 08 May 2017 - 7:18",
       "Headline": "හිටපු ජනපතිගේ ආරක්ෂාව ගැන විමල්ගෙන් ප්‍රකාශයක්",
       "News Content": "හිටපු ජනාධිපති මහින්ද රාජපක්ෂ මහතාගේ ආරක්ෂාව ආණ්ඩුව විසින් දිනපතා කප්පාදු කරමින් සිටින බව පාර්ලිමේන්තු මන්ත්‍රී විමල් වීරවංශ මහතා චෝදනා කරනවා.\nමන්ත්‍රීවරයා මේ අදහස් පළ කළේ අද කොළඹදී පැවැති උත්සවයකදී.\nකෙසේ වෙතත්, අද දිනයේ හිටපු ජනාධිපතිවරයාගේ ආරක්ෂක නිලධාරින් 50 දෙනෙකු අඩු කිරීම සම්බන්ධයෙන් විරවංශ මන්ත්‍රිවරයා සිදුකළ ප්‍රකාශය පිළිබද හිරු ටී.වී. ප්‍රවෘත්ති අංශය පොලිස් මාධ්‍ය ප්‍රකාශක නියෝජ්‍ය පොලිස්පති ප්‍රියන්ත ජයකොඩි මහතාගෙන් විමසීමක් කළා.\nඑහිදී නියෝජ්‍ය පොලිස්පතිවරයා කියා සිටියේ තමන්ට ඒ පිළිබද කිසිදු තොරතුරක් මෙතෙක් ලැබීනොමැති බවයි.",
       "URL": "https://www.hirunews.lk/160836/හිටපු-ජනපතිගේ-ආරක්ෂාව-ගැන-විමල්ගෙන්-ප්‍රකාශයක්",
       "Category": "Local News",
       "Parent URL": "https://www.hirunews.lk/local-news.php?pageID=4528"
}