{
       "Source": "hirunews",
       "Timestamp": "Friday, 21 April 2023 - 20:13",
       "Headline": "දැඩි උණුසුමෙන් සතුන්ගේ බෝවීමට බාධා",
       "News Content": "පවතින උෂ්ණාධික කාලගුණය සමඟ නිර්මාණය වී ඇති නියං තත්ත්වය හේතුවෙන් සතුන්ගේ බෝවීම අඩාල වී ඇති බව පරිසරවේදී සජීව චාමිකර පවසනවා.\nකොළඹ දී මාධ්‍ය වෙත අදහස් දක්මින් ඔහු සඳහන් කළේ මෙම කාලය තුළ වැසි වනාන්තර පද්ධතිවල සතුන්ට ද දැඩි බලපෑමක් එල්ල වී ඇති බවයි.\nමේ අතර මේ දිනවල පවතින අධික උණුසුම් දේශගුණික තත්ත්වය හේතුවෙන් බොහෝ ජනයාට පවා එළිමහනේ ගත කිරීමේ අපහසුතාව මතුව තිබෙනවා.\nමේ හේතුවෙන් හිරු ප්‍රවෘත්ති වෙත අදහස් දක්වමින් බොහෝ පිරිස් සඳහන් කළේ කෙතරම් ජලය පානය කළ ද රස්නය හේතුවෙන් අධික වෙහෙසක් ශරීරයට දැනෙන බවයි.\nඑමෙන්ම කරාපිටිය ශික්ෂණ රෝහලේ මනෝ විශේෂඥ වෛද්‍ය රූම් රූබන් සඳහන් කළේ පවතින අයහපත් දේශගුණික තත්ත්වය මත ආතතිය වැඩි වී මානසික අපරාධ සිදු වීමේ ප්‍රවණතාව ඉහළ මට්ටමක පැවතීම් සිදුවිය හැකි බවයි.",
       "URL": "https://www.hirunews.lk/333110/දැඩි-උණුසුමෙන්-සතුන්ගේ-බෝවීමට-බාධා",
       "Category": "Local News",
       "Parent URL": "https://www.hirunews.lk/local-news.php?pageID=399"
}