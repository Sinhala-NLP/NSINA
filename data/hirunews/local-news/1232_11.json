{
       "Source": "hirunews",
       "Timestamp": "Wednesday, 13 April 2022 - 19:04",
       "Headline": "සියලුම විදේශ ණය ආපසු ගෙවීම ශ්‍රී ලංකා රජය අත්හිටුවයි - රනිල්ගෙන් විශේෂ ප්‍රකාශයක්",
       "News Content": "ශ්‍රී ලංකාව මුහුණ පා ඇති දැඩි ආර්ථික අර්බුදය සම්බන්ධයෙන් හිටපු අග්‍රාමාත්‍ය රනිල් වික්‍රමසිංහ අද (13) පස්වරුවේ විශේෂ නිවේදනයක් නිකුත් කර තිබෙනවා.\nඒ අනුව හිටපු අග්‍රාමාත්‍යවරයා පෙන්වා දෙන්නේ, ශ්‍රී ලංකාවට ලබන සතියේ අමරිකානු ඩොලර් මිලියන 200ක ණයක් ගෙවීමට නොහැකි වී ඇති අතර, සියලුම විදේශ ණය ආපසු ගෙවීම අත් හිටුවීමට රජය තීරණය කර ඇති බවයි.\nමෙම ක්‍රියාවලිය මෙරට බැංකු ක්ෂේත්‍රයට විශාල පීඩනයක් එල්ල කරන බව රනිල් වික්‍රමසිංහ මහතා සිදු කළ විශේෂ ප්‍රකාශයේ ඇතුළත්.\nමෙම තීරණය රට බංකොලොත් වීමක් බවට මේ වනවිටත් රජය නිවේදනය කිරීමක් බවයි හිටපු අග්‍රාමාත්‍යවරයා වැඩිදුරටත් පෙන්වා දෙන්නේ.",
       "URL": "https://www.hirunews.lk/301896/සියලුම-විදේශ-ණය-ආපසු-ගෙවීම-ශ්‍රී-ලංකා-රජය-අත්හිටුවයි-රනිල්ගෙන්-විශේෂ-ප්‍රකාශයක්",
       "Category": "Local News",
       "Parent URL": "https://www.hirunews.lk/local-news.php?pageID=1232"
}