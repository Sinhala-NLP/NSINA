{
       "Source": "hirunews",
       "Timestamp": "Sunday, 22 May 2022 - 14:07",
       "Headline": "ඇමරිකානු ඩොලර් 50,000ක් ළඟ තබාගත් පුද්ගලයෙකු වැලිකඩදී අත්අඩංගුවට",
       "News Content": "ඇමරිකානු ඩොලර් 50,000ක් ළඟ තබාගෙන සිටි පුද්ගලයෙකු පොලිස් විශේෂ කාර්ය බලකාය වැලිකඩදී අත්අඩංගුවට ගෙන තිබෙනවා.\nපොලිසිය සඳහන් කළේ අද අලුයම් කාලයේදී අත්අඩංගුවට ගත් සැකකරු සතුව තිබී ඇමරිකන් ඩොලර් 100 නෝට්ටු 500 ක් හමුවී ඇති බවයි.\nමෙම පුද්ගලයා මූල්‍ය විශුද්ධිකරණයට සම්බන්ධදැයි සැකයෙන් මෙලෙස අත්අඩංගුවට ගනු ලැබූ බවයි පොලිසිය ප්‍රකාශ කළේ.\n36 හැවිරිදි සැකකරු හැටන් ප්‍රදේශයේ පදිංචිකරුවෙකු වන අතර, වැඩිදුර විමර්ශන සඳහා වැලිකඩ පොලිසියට භාරදී තිබෙනවා.",
       "URL": "https://www.hirunews.lk/305000/ඇමරිකානු-ඩොලර්-50000ක්-ළඟ-තබාගත්-පුද්ගලයෙකු-වැලිකඩදී-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1151"
}