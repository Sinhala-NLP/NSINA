{
       "Source": "hirunews",
       "Timestamp": "Saturday, 16 July 2022 - 20:36",
       "Headline": "ජනපති සටනට ඉදිරිපත් වූ හේතුව ඩලස් කියයි",
       "News Content": "ප්‍රධාන විපක්ෂය සහ විපක්ෂයේ අනෙකුත් පක්ෂ එක් කර ඉතිහාසයේ පළමු සම්මුතිවාදී රජය ගොඩනංවා ඉතිහාසය වෙළාගත් වංචනික දේශපාලන සංස්කෘතිය අවසන් කිරීමේ ප්‍රමුඛ අරමුණ පෙරදැරිව ජනාධිපති ධුරය සඳහා ඉදිරිපත් වීමට තීරණය කළ බව පාර්ලිමේන්තු මන්ත්‍රී ඩලස් අලහප්පෙරුම පවසනවා.\nඔහු සිය ට්විටර් ගිණුමේ සටහනක් තබමිනුයි මේබව ප්‍රකාශ කර ඇත්තේ.\nජනාධිපති අපේක්ෂකත්වයට ඉදිරිපත් වන බව ඩලස් අලහප්පෙරුම ඊයේ අනාවරණ කළා.\nඅනතුරුව ශ්‍රී ලංකා පොදුජන පෙරමුණේ මහ ලේකම් සාගර කාරියවසම් නිවේදනයක් නිකුත් කරමින් කියාසිටියේ තම පක්ෂය වත්මන් වැඩ බලන ජනාධිපති රනිල් වික්‍රමසිංහට සහය දැක්වීමට තීරණය කර ඇති අතර පක්ෂයෙන් අපේක්ෂකයෙකු ඉදිරිපත් නොකරන බවයි.\nකෙසේවෙතත් අනතුරුව ඒ සම්බන්ධයෙන් මහලේකම්වරයාගෙන් කරුණු විමසා එම පක්ෂයේ සභාපති ජී එල් පීරිස් විසින් අද දිනයේ ලිපියක් ද යොමුකර තිබෙනවා.",
       "URL": "https://www.hirunews.lk/310160/ජනපති-සටනට-ඉදිරිපත්-වූ-හේතුව-ඩලස්-කියයි",
       "Category": "Local News",
       "Parent URL": "https://www.hirunews.lk/local-news.php?pageID=1015"
}