{
       "Source": "hirunews",
       "Timestamp": "Monday, 18 April 2022 - 9:01",
       "Headline": "පෙරවරු 10.30 නව කැබිනට්ටුව දිව්රුම් දෙයි (වීඩියෝ)",
       "News Content": "නව කැබිනට් අමාත්‍යවරුන් 18 දෙනෙකු අද (18) පෙරවරුවේ දිව්රුම් දීමට නියමිත බවට තොරතුරු වාර්තා වනවා.\nඒ අනුව අද පෙරවරු 10.30ට ජනාධිපති ගෝඨාභය රාජපක්ෂ ඉදිරියේ දී මෙම මන්ත්‍රීවරුන් නව අමාත්‍යවරුන් ලෙස දිව්රුම් දෙනු ඇති.\nජනාධිපති මන්දිරයේ දී පැවැත්වෙන මෙම අවස්ථාවට පෙර කැබිනට් අමාත්‍ය ධුර දැරූ ඇතැම් ප්‍රබල මැතිවරුන් එක්නොවන බව ද වාර්තා වනවා.\nඒ අතර හිටපු ජනමාධ්‍ය අමාත්‍ය ඩලස් අලහප්පෙරුම, වෙළෙඳ අමාත්‍ය ආචාර්ය බන්දුල ගුණවර්ධන මෙන්ම හිටපු මහජන ආරක්ෂක අමාත්‍ය සරත් වීරසේකර ද තමන් තනතුරු ලැබුණ ද ඒවා පිළිනොගන්නා බවත් ඊයේ නිවේදනය කළා.",
       "URL": "https://www.hirunews.lk/302191/පෙරවරු-10-30-නව-කැබිනට්ටුව-දිව්රුම්-දෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1224"
}