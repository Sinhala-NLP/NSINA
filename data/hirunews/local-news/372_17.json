{
       "Source": "hirunews",
       "Timestamp": "Wednesday, 03 May 2023 - 11:51",
       "Headline": "ගාල්ලේ දී විදේශීය කතකගේ මුදල් පැහැරගැනීමක්",
       "News Content": "ගාල්ල සමනල ක්‍රිඩාංගනය පිටුපස කොටුපවුර ආසන්නයේ රැදි සිටි පිලිපීන ජාතික කාන්තාවකගේ ගමන් බලපත්‍රය හා මුදල් සහිත ගමන් මල්ල කිසියම් පුද්ගලයකු විසින් ඊයේ(02) පස්වරුවේ කොල්ලකාගෙන පලාගොස් ඇති බව ගාල්ල පොලිසිය පවසනවා.\nමෙම පිලිපින ජාතික කාන්තාව 34 හැවිරිදි වියේ පසුවන අතර, කාන්තාව තම ගමන්මල්ල බිම තබා දුරකථන ඇමතුමක් ලබා ගනිමින් සිටින අවස්ථාවේ දී ඒ අසලින් පුද්ගලයින් 04 දෙනෙකු ගමන් කර තිබෙනවා.\nඑහිදී එක් පුද්ගලයෙකු විසින් මෙම කාන්තාවගේ ගමන් මල්ල රැගෙන රත්ගම වැල්ල දෙසට දිවගොස් ඇති අතර අනිත් පුද්ගලයින්ද ඒ දෙසටම දිව ගොස් ඇතැයි පොලිසිය පවසනවා.\nවිදේශිය ජාතික කාන්තාව සතුව තිබූ ගමන් මල්ලේ විදේශ ගමන් බලපත්‍රය, ශ්‍රී ලංකා රුපියල් 90,000/= ක්, අමරිකන් ඩොලර් 100 ක්, ඔස්ට්‍රේලියානු ඩොලර් 200 ක් මුදලක්ද තිබී තිබෙනවා.\nමේ සම්බන්දව එම කාන්තාව විසින් ගාල්ල මුලස්ථාන පොලිස්ථානයට කරණු ලැබු පැමිණිල්ලකට අනුව ගාල්ල පොලිස් ස්ථානයේ නිලධාරින් විසින් සිදුකල විමර්ශනයේදි , ඉහත සදහන් විදේශ ගමන් බලපත්‍රය හා ගමන් මල්ල ගාල්ල රත්ගම වැල්ල ප්‍රදේශයේ දමාගොස් තිබියදි සොයා ගත් අතර මුදල් රැගෙන සැකකරුවන් පලා ගොස් තිබෙනවා.\nසිදුවීම සම්බන්ධයෙන් මෙතෙක් කිසිවෙකුත් අත් අඩංගුවට ගෙන නොමැති අතර පොලිසියෙන් අප කළ විමසීමක දී සඳහන් කළේ ගාල්ල අපරාධ විමර්ශන කොට්ඨාසය විසින් විමර්ශන කටයුතු සිදුකරනු ලබන බවයි.",
       "URL": "https://www.hirunews.lk/334128/ගාල්ලේ-දී-විදේශීය-කතකගේ-මුදල්-පැහැරගැනීමක්",
       "Category": "Local News",
       "Parent URL": "https://www.hirunews.lk/local-news.php?pageID=372"
}