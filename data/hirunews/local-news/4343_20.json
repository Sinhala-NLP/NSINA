{
       "Source": "hirunews",
       "Timestamp": "Friday, 01 September 2017 - 9:51",
       "Headline": "අවුරුදු 21 ක් ගණිකා සේවයේ යෙදුණු කාන්තාවක් අල්ලයි",
       "News Content": "කාන්තාවක් විසින් මෙහෙයවු ජංගම ගණිකා ව්‍යාපාරයක්  අනාවරණ කර ගැනීමට පොලිසියට හැකි වී තිබෙනවා.\nඑම කාන්තාව විසින් ගණිකා වෘත්තියේ යෙදවූ  කාන්තාවන් දෙදෙනෙකු ද ගම්පොළ කොට්ඨාශ අපරාධ අංශය මගින් අත්අඩංගුවට ගත්තා\nනාවලපිටිය- මීපිටිය ප්‍රදේශයේදී අත්අඩංගුවට ගත් ගණිකා ව්‍යාපාරය මෙහෙය වූ  කාන්තාව ඇතුළු කාන්තාවන් තිදෙනා වයස අවුරුදු 24 , 27 සහ 44 වයස්වල පසුවන්නියන්.\nජංගම ගණිකා සේවය මෙහෙයවු කාන්තාව අවුරුදු 21 ක් පුරා ගණිකා සේවයේ නිරතවු කාන්තාවක් බවටයි අනාවරණ වී ඇත්තේ.\nඇය එම අවුරුදු 21 ක කාලය තුළ පොලිස් අත්අඩංගුවට පත්වී ඇත්තේ පළමු වරට බව සඳහන්.\nනාවලපිටිය, වැලිගම්පොල, සමනලගම, ප්‍රදේශවල පදිංචි මෙම කාන්තාවන් සියලුදෙනා විවාහක අය වන අතර අවුරුදු 24 ක කාන්තාව සහ අවුරුදු 27 ක් වන කාන්තාවට දරුවන් ද සිටින බවට ද අනාවරණ වී තිබෙනවා.\nමෙම කාන්තාවන්ගේ සේවය ලබාගන්නේ නම් එහි ප්‍රධාන තැරැව්කාර කාන්තාවට අමතා ඔවුන් ලබාගත යුතු වනවා.\nඒ අනුව පොලිසියේ උපාය දුතයෙකු යොදවා සැකකාරියන් අත්අඩංගුවට ගෙන තිබෙනවා.\nගම්පොළ පොලිස් බුද්ධි අංශයට ලැබුනු තොරතුරකට අනුවයි වැටලීම සිදුකරනු ලැබුවේ.\nසැකකාරියන්ට එරෙහිව නාවලපිටිය මහේස්ත්‍රාත් අධිකරණය හමුවේ නඩු පැවරීමට කටයුතු කර තිබෙනවා.",
       "URL": "https://www.hirunews.lk/169896/අවුරුදු-21-ක්-ගණිකා-සේවයේ-යෙදුණු-කාන්තාවක්-අල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=4343"
}