{
       "Source": "hirunews",
       "Timestamp": "Saturday, 26 December 2020 - 20:32",
       "Headline": "සේනා දළඹු උවදුර විමර්ශණයට ජනපති වගා බිමට යයි (ඡායාරූප සහ වීඩියෝ)",
       "News Content": "අනුරාධපුරය, ඇලෑපත්තුව, පහළගමට අද (26) පස්වරුවේ ගිය ජනාධිපති ගෝඨාභය රාජපක්ෂ සේනා දළඹුවාගෙන් බඩ ඉරිගු වගා බිම්වලට සිදුව ඇති හානිය සොයා බලා තිබෙනවා.\nසේනා දළඹු උවදුර හේතුවෙන් බඩ ඉරිගු වගාවට හානි වීමෙන් පසුගිය දෙවසරක කාලයක සිට ගොවීහු දැඩි පීඩාවට පත්ව සිටින අතර මෙම වසරේ ද දළඹු උවදුරින් දිස්ත්‍රික්ක රැසක වගාවන්ට හානි සිදුව ඇති තිබෙනවා. ඒ හේතුවෙන් අපේක්ෂිත අස්වැන්න ඉහළ ප්‍රතිශතයකින් පහත වැටී ඇති බවයි ගොවීන් ජනාධිපතිවරයා හමුවේ කියාසිටියේ.\nවගාබිම්වලට ඇති, වන අලි තර්ජනය පිළිබඳව ද ගොවීන් විසින් ජනාධිපතිවරයා දැනුවත් කළ බවයි ජනාධිපති මාධ්‍ය අංශය කියාසිටියේ.\nවගා බිම්වලට පැමිණ, තමන් මුහුණ දී ඇති දුෂ්කරතා සොයා බැලීම පිළිබඳව ගොවීන්  ජනාධිපති ගෝඨාභය රාජපක්ෂට තම ප්‍රසාදය පළ කර තිබෙනවා.\nමිරිසවැටිය විහාරාධිපති පූජ්‍ය ඊතලවැටුණුවැවේ ඥාණතිලක හිමියන් ද ජනාධිපතිවරයා සමග මෙම අවස්ථාවට වැඩම කර සිටියා.",
       "URL": "https://www.hirunews.lk/258029/සේනා-දළඹු-උවදුර-විමර්ශණයට-ජනපති-වගා-බිමට-යයි-ඡායාරූප-සහ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2251"
}