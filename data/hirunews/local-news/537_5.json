{
       "Source": "hirunews",
       "Timestamp": "Tuesday, 14 February 2023 - 12:37",
       "Headline": "නිධන් සොයා කැණීම් කළ පුද්ගලයෙකු අත්අඩංගුවට (ඡායාරූප)",
       "News Content": "පලාගල හබරත්තාවල, ප්‍රදේශයේ ගල්තලාවක නිධන් සොයා කැණීම් කළ පුද්ගලයෙකු ගිරානේගම පොලිසිය විසින් අත්අඩංගුවට ගෙන තිබෙනවා.\nගිරානේගම පොලිස් ස්ථානට ලද හදිසි තොරතුරක් අනුවයි මෙම වැටලීම සිදුකර තිබුණේ.\nසැකකරු විසින් එම ගල්තලාවේ අඩි 18ක පමණ පළලකින් යුතුව අඩි 17ක් පමණ දුරකට එම ගල්තලාවේ ලෙනක් ආකාරයෙන් කැණීම් සිදුකර ඇති බව පොලිසිය පවසනවා.\nමෙලෙස පොලිස් අත්අඩංගුවට පත්ව ඇත්තේ දඹුලුහල්මිල්ලවැව, හබරත්තාවල ප්‍රදේශයේ පදිංචි පුද්ගලයෙක්.\nසැකකරු එම කැණීම සදහා යොදා ගෙනතිබූ අලවංගු, කුළු ගෙඩි ඇතුලු කැණීම් උපකරණ රැසක් ද ,විදුලි වයර් තොගයක්\nමෙන්ම පූජාභාණ්ඩ ද මෙහිදී පොලිසිය සිය භාරයට ගෙන තිබිණා.\nසිද්ධියට සම්බන්ධ තවත් සැකකරුවන් සිටින බවට පොලිසිය සැක කරන අතර අනුරාධපුර පුරාවිද්‍යා ආරක්ෂණ වැටලීම් ඒකකයේ නිලධාරීන් පිරිසක් ඒ සම්බන්ධයෙන් වැඩිදුර විමර්ශණ සිදු කරනවා.",
       "URL": "https://www.hirunews.lk/327390/නිධන්-සොයා-කැණීම්-කළ-පුද්ගලයෙකු-අත්අඩංගුවට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=537"
}