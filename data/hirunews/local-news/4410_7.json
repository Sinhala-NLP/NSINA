{
       "Source": "hirunews",
       "Timestamp": "Friday, 21 July 2017 - 19:02",
       "Headline": "මානව හිමිකම් රකින මුල් රටවල් 30ට ශ්‍රී ලංකාවත්",
       "News Content": "මානව හිමිකම් සඳහා ප්‍රමුඛතාවය ලබාදෙන ලොව රටවල් තිහෙන් එකක් ලෙස ශ්‍රී ලංකාව නම් කිරීමට එක්සත් රාජධානිය තීරණය කර තිබෙනවා.\nඒ, සිය වාර්ෂික මානව හිමිකම් වාර්තාව අද පස්වරුවේ නිකුත් කරමින්.\n19 වැනි වරට එළිදැක්වූ මෙම වාර්තාව මගින් පසුගිය වසරේ මෙරට මානව හිිමිකම් තත්වයේ වර්ධනය පැසසුමට ලක් කරමින් එක්සත් රාජධානිය ප්‍රකාශ කර ඇත්තේ ශ්‍රී ලංකාව තවත් බොහෝ දෑ සිදුකළ යුතු බවයි.\nආණ්ඩුක්‍රම ව්‍යවස්ථා ප්‍රතිසංස්කරණ ක්‍රියාවලිය මගින් බලය විමධ්‍යගත කිරීම පිළිබද ගැටළු විසදන බව එහි සඳහන්.\nඑසේම අයිතිවාසිකම් පිළිබද පනතක් හඳුන්වා දෙනු ඇති බවට තමන් අපේක්ෂාවෙන් පසුවන බව එක්සත් රාජධානිය ප්‍රකාශ කළා.\nඋතුරු පළාතේ හමුදාව සතු ඉඩම් කඩිනමින් මුදා හැරීම, ත්‍රස්තවාදය වැළැක්වීමේ පනත යටතේ කිසිදු චෝදනාවකට ලක් නොවූ පුද්ගලයින් රදවාගෙන සිටීම, උතුරු - නැගෙනහිර ප්‍රදේශ තුළ තවමත් ආරක්ෂක හමුදා විසින් සෝදිසි කිරීම්, බිය ගැන්වීම් සහ හිරිහැර කිරීම් සිදුකරමින් පවතින බවට එහි සඳහන්.\nකෙසේ වෙතත්, අතුරුදන්වූවන් පිළිබද කාර්යාලය ස්ථාපිත කිරීම සඳහා නීති සම්මත කිරීම, එක්සත් රාජධානිය සිය වාර්තාව මගින් ප්‍රසාදයට ලක් කර තිබෙනවා.",
       "URL": "https://www.hirunews.lk/166455/මානව-හිමිකම්-රකින-මුල්-රටවල්-30ට-ශ්‍රී-ලංකාවත්",
       "Category": "Local News",
       "Parent URL": "https://www.hirunews.lk/local-news.php?pageID=4410"
}