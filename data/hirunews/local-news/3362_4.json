{
       "Source": "hirunews",
       "Timestamp": "Wednesday, 08 May 2019 - 16:15",
       "Headline": "ගුවන් හමුදා නිල ඇඳුමට සමාන ඇඳුම් තොගයක් ප්‍රවාහනය කළ ලොරියක් අත්අඩංගුවට",
       "News Content": "සීදුව මුතුවාඩිය ප්‍රදේශයේදී  ප්‍රවාහනය කරමින් තිබු ලොරි රථයක් පොලිසිය විසින් අත්අඩංගුවට ගෙන තිබෙනවා.\nපොලිසිය සහ ගුවන් හමුදාව එක්ව අද (08) දින සිදුකළ මෙහෙයුමක් අතරතුරදියි මේ අත්අඩංගුවට ගැනීම සිදුකර ඇත්තේ.\nඑහිදී ලොරි රථයේ තිබී ගුවන් හමුදා නිල ඇඳුමට සමාන ඇඳුම් 1000කට අධික ප්‍රමාණයක් සොයාගත් බවයි පොලිසිය පැවසුවේ.\nමෙම ලොරිය වලපනේ සිට සීදුව දක්වා ධාවනය කරමින් තිබු බවයි මුලික පරීක්ෂණ වලදී අනාවරණය වී ඇත්තේ.\nලොරි රථයේ රියදුරු සහ තවත් පුද්ගලයෙකු පොලිසිය විසින් අත්අඩංගුවට ගෙන තිබෙනවා.\nසීදුව පොලිසිය සිද්ධිය සම්බන්ධයෙන් වැඩිදුර විමර්ශන සිදුකරනවා.",
       "URL": "https://www.hirunews.lk/216006/ගුවන්-හමුදා-නිල-ඇඳුමට-සමාන-ඇඳුම්-තොගයක්-ප්‍රවාහනය-කළ-ලොරියක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3362"
}