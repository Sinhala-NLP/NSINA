{
       "Source": "hirunews",
       "Timestamp": "Wednesday, 10 October 2018 - 16:05",
       "Headline": "රොනී ලීච්ගේ දේහයට අවසන් ගෞරව දැක්වීමට මහජනතාවට අවස්ථාව",
       "News Content": "අභාවප්‍රාප්ත ජනප්‍රිය ගායන සහ රංගන ශිල්පී රොනී ලීච්ගේ දේහයට අද පස්වරු 6 සිට රාත්‍රි 10 දක්වා සහ හෙට පෙරවරු 8 සිට 2 දක්වා මහජනතාවට අවසන් ගෞරව දැක්විම සඳහා බොරැල්ලේ පිහිටි පෞද්ගලික මල් ශාලාවක තැන්පත් කර තිබෙනවා.\nඅද දහවල් ජනප්‍රිය ගායන සහ රංගන ශිල්පී රොනී ලීච්ගේ දේහයට මෙරටට රැගෙන එනු ලැබුවා.\nදේහය පිළිබඳ අවසන් කටයුතු හෙට පස්වරුවේ පැවැත්වෙන දේව මෙහෙයෙන් පසුව ගල්කිස්ස පොදු සුසානභූමියේදී සිදුකිරීමට නියමිතයි.\nරොනී ලීච්  ඕස්ට්‍රේලියාවේ පර්ත් නුවරදී පසුගිය 1 වනදා අලූයම අභාවප්‍රාප්ත වුණේ හදිසියේ ඇතිවූ හෘදයාබාධයක් හේතුවෙන්.\nමියයන විට ඔහු 65 වන වියේ පසුවුණා.",
       "URL": "https://www.hirunews.lk/201844/රොනී-ලීච්ගේ-දේහයට-අවසන්-ගෞරව-දැක්වීමට-මහජනතාවට-අවස්ථාව",
       "Category": "Local News",
       "Parent URL": "https://www.hirunews.lk/local-news.php?pageID=3705"
}