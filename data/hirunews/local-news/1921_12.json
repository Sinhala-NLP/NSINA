{
       "Source": "hirunews",
       "Timestamp": "Saturday, 29 May 2021 - 9:15",
       "Headline": "වනිඳු හසරංගට කැරිබියන් ප්‍රිමිය ලීග් දොරටු විවර වෙයි",
       "News Content": "ශ්‍රී ලංකා කණ්ඩායමේ තුන් ඉරියව් ක්‍රීඩක වනිදු හසරංගට මෙවර කැරිබියන් ප්‍රිමිය ලීග් විස්සයි විස්ස තරඟාවලිය නියෝජනය කිරීමේ අවස්ථාව හිමිව තිබෙනවා.\nSt. Kitts & Nevis Patriots කණ්ඩායම විසින් ඔහු මෙවර තරඟාවලිය සඳහා තෝරාගෙන ඇත්තේ.\nමීට අමතරව ශ්‍රී ලංකාව නියෝජනය කරමින් ඉසුරු උදාන සහ තිසර පෙරේරාට ද මෙවර කැරිබියන් ප්‍රිමිය ලීග් තරඟාවලියේ දොරටු විවර වී තිබෙනවා.\nඉසුරු උදාන ට්‍රින්බගෝ නයිට් රයිඩර්ස් කණ්ඩායම වෙනුවෙන් සහ තිසර පෙරේරා බාබඩෝස් ට්‍රයිඩන්ට්ස් කණ්ඩායම වෙනුවෙන් මෙවර කැරිබියන් ප්‍රිමිය ලීග් තරඟාවලිය සඳහා එක්වීමට නියමිතයි.\nශකිබ් අල් හසන්, ක්‍රිස් මොරිස්, ෆාෆ් ඩූ ප්ලේසිස්, මැතිව් වේඩ්, සන්දීප් ලැමිචේන්, ෂොයිබ් මලික්, මොහොමඩ් අමීර්, හයිදර් අලි යන විදෙස් ක්‍රීඩකයින් ද මෙවර කැරිබියන් ප්‍රිමිය ලීග් තරඟාවලියට එක්වනවා.",
       "URL": "https://www.hirunews.lk/272762/වනිඳු-හසරංගට-කැරිබියන්-ප්‍රිමිය-ලීග්-දොරටු-විවර-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=1921"
}