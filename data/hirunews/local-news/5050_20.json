{
       "Source": "hirunews",
       "Timestamp": "Wednesday, 11 May 2016 - 15:16",
       "Headline": "මත්පැන් සැර අඩුවු හේතුව හෙළිවෙයි",
       "News Content": "මත්පැන් බෝතල්වල මත්පැන් ප්‍රමාණයක් ඉවත් කර ඊට ජලය කලවම් කිරීමේ ජාවාරමක් වැටලීමට නුවරඑළිය සුරාබදු කාර්යාල නිලධාරීන් සමත්වී තිබෙනවා.\nනුවරඑළිය දිස්ත්‍රික්කයේ තේ වතු ආශ්‍රිත මත්පැන් අලෙවිසැල් කිහිපයක මෙම ජාවාරම ක්‍රියාත්මක වන බවටයි හෙළිවී ඇත්තේ.\nඒ අනුව කල විමර්ශණයකදී  තලවකැලේ ප්‍රදේශයේ නිත්‍යානුකුල මත්පැන් අලෙවි සැලක හිමිකරුවකු විසින් මත්පැන් බෝතල් 57 කට ජලය මුසු කරමින් සිටියදී අත්අඩංගුවට ගෙන තිබෙනවා.\nමධ්‍යම පළාත් සහකාර සුරාබදු කොමසාරිස්වරයාගේ උපදෙස් මත ඇතැම් මත්පැන් අලෙවිසැල්වල අලෙවිය අඩුවීම පිළිබඳ අවධානය යොමු කර දීර්ඝ කාලීනව රහසිගතව කල විමර්ශණයකදී මෙම ජාවාරම හෙළිකරගෙන තිබෙනවා.\nමෙම ජාවාරම මත්පැන් අලෙවි බලපත්‍ර කොන්දේසි බරපතල ලෙස උල්ලංඝණය කිරීමක් වන අතර අදාළ අලෙවිසැල් හිමියාට උපරිම දඩුවම් ලබාදෙන බවයි මධ්‍යම පළාත් සහකාර සුරාබදු කොමසාරිස්වරයා අවධාරණය කර ඇත්තේ.",
       "URL": "https://www.hirunews.lk/132978/මත්පැන්-සැර-අඩුවු-හේතුව-හෙළිවෙයි",
       "Category": "Local News",
       "Parent URL": "https://www.hirunews.lk/local-news.php?pageID=5050"
}