{
       "Source": "hirunews",
       "Timestamp": "Monday, 17 April 2017 - 6:06",
       "Headline": "මීතොටමුල්ල ගැන ජනපති අවදානයෙන්",
       "News Content": "මීතොටමුල්ල කසළ කන්දේ කොටසක් කඩාවැටීමෙන් සිදුව ඇති හානිය පිළිබදව දින 05 ක් ඇතුලත වාර්තාවක් සපයන ලෙසට ජනාධිපති මෛත්‍රිපාල සිරිසේන මහතා නිලධාරීන්ට උපදෙස් ලබාදී තිබෙනවා.\nඒ විපතට පත් ජනතාවට සහන සැළසීම පිළිබදව ඊයේ පෙරවරුවේ ආපදා කළමණාකරන අමාත්‍යාංශයේදී පැවති සාකච්ඡාවක් අතරතුරදීයි.\nජනාධිපති මෛත්‍රිපාල සිරිසේන මහතාගේ ප්‍රධානත්වයෙන් පැවති මෙම සාකච්ඡාවේදී මීතොටමුල්ල කසල කන්ද එම ස්ථානයෙන් ඉවත්කිරිම පිළිබදව ප්‍රමුඛ අවධානය යොමුවුනා.\nඑමෙන්ම විපතට පත් ජනතාවට උපරිම සහන සපයන ලෙසත් එම කටයුතු වලදී කිසිදු අවස්ථාවක මුදල් පිළිබදව ගැටළුවක් ඇතිකර නොගන්නා ලෙසත් ජනාධිපතිවරයා නිළධාරීන් හට උපදෙස් දෙනු ලැබූවා.\nතවදුරටත් අවදානමට ලක්ව ඇති ජනතාව එම ස්ථානවලින් ඉවත්කරමින් මිතොටමුල්ල වී අලෙවි මණ්ඩලයේ ගබඩා 03 ක එම ජනතාව සියලු යටිතල පහසුකම් සහිතව තාවකාලිකව රැදවීමට ඇති හැකියාව පිළිබදව සොයා බලන ලෙසටද ජනාධිපතිවරයා මෙහිදී නිළධාරීන් දැනුවත් කලා.\nසෙවීමේ හා මුදාගැනීමේ ක්‍රියාන්විතයේ ප්‍රගතිය පිළිබදව මෙහිදී නිළධාරීන් කරුණු ඉදිරිපත් කල අතර ජනතාවට සහන සැළසීම හා නැවත පදිංචි කිරීමේ කටයුතු සිදුකිරීමේදී ප්‍රදේශවාසීන්ගේ චෝදනාවට ලක් නොවන ආකාරයට ඒවා සිදුකරන ලෙසට ජනාධිපතිවරයා උපදෙස් දෙනු ලැබූවා.",
       "URL": "https://www.hirunews.lk/159318/මීතොටමුල්ල-ගැන-ජනපති-අවදානයෙන්",
       "Category": "Local News",
       "Parent URL": "https://www.hirunews.lk/local-news.php?pageID=4560"
}