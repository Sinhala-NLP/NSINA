{
       "Source": "hirunews",
       "Timestamp": "Friday, 29 July 2022 - 15:02",
       "Headline": "තෙල් වියවුල මැද මළ කෑ ඉන්ධන ගබඩාව (වීඩියෝ)",
       "News Content": "ඉන්ධන පිරවුම්හල් අසළ පවතින දිගු පෝලිම් මේ දිනවල සුළබ දසුනක්.\nඑවන් පසුබිමක දිරාපත් වෙමින් පවතින ඉන්ධන ගබඩාවක් පිළිබඳවයි මේ සොයා බැලීම.\nමේ පොළොන්නරුව - වැළිකන්ද ප්‍රදේශයේ පවතින ඉන්ධන ගබඩාවක්.\nමෙම ඉන්ධන ගබඩාව ලංකා ඛනිජ තෙල් සංස්ථාවට අයත් අතර එය ටැංකි පහකින් සමන්විතයි.\nඉන් එක් ටැංකියක ධාරිතාව ඉන්ධන ලීටර් 54,000 ක්.\nකෙසේ වෙතත් මෙම ඉන්ධන ගබඩාව 1989 වර්ෂයේ සිට දිරාපත් වෙමින් පවතින බවයි ගම්වාසීන් පෙන්වා දෙන්නේ.\nගම්වැසියන් පවසන්නේ මෙම ඉන්ධන ගබඩාව අළුත් වැඩියා කර ප්‍රදේශයේ සමුපකාරයට හෝ පවරාදුන්නහොත් එය තමන්ගේ දෛනික කටයුතු වලට මහත් පිටුවහලක් බවයි.\nසංවර්ධනය සඳහා යන ගමනේදී නව ව්‍යාපෘති ක්‍රියාත්මක කිරීමට තරම් ආර්ථික තත්ත්වය ප්‍රමාණවත් නොවන පසුබිමක පවතින සම්පත් හෝ පිළිසකර කර ප්‍රයෝජනයට ගැනීම රට කරවන බලධාරීන්ගේ වගකීමක්.",
       "URL": "https://www.hirunews.lk/311301/තෙල්-වියවුල-මැද-මළ-කෑ-ඉන්ධන-ගබඩාව-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=982"
}