{
       "Source": "hirunews",
       "Timestamp": "Wednesday, 29 September 2021 - 13:13",
       "Headline": "කොරෝනා හමුවේ මත්තල ගුවන්තොටුපොළෙහි ඉතිහාසගත ගුවන් මගී මෙහෙයුම් ප්‍රමාණයක්",
       "News Content": "කොරෝනා වසංගත තත්ත්වය හමුවේ වුව ද මත්තල ජාත්‍යන්තර ගුවන් තොටුපළ මේ වනවිට ඉතිහාසගත ගුවන් මගී මෙහෙයුම් ප්‍රමාණයක් සිදුකර ඇතැයි ගුවන් සේවා හා ආයෝජන කලාප සංවර්ධන රාජ්‍ය අමාත්‍ය ඩී.වී. චානක ප්‍රකාශ කළා.\nඊට සමගාමීව ගුවන් භාණ්ඩ ප්‍රවාහනයේද වර්ධනයක් පෙන්නුම් කෙරෙන බවයි රාජ්‍ය අමාත්‍යවරයා කියා සිටියේ.\nමත්තල ජාත්‍යන්තර ගුවන්තොටුපලේ සංවර්ධන කටයුතු පිළිබඳ සොයා බැලීමට පැමිණි අවස්ථාවේ රාජ්‍ය අමාත්‍යවරයා මේ සම්බන්ධයෙන් අදහස් පළ කළා.\nමත්තල ගුවන් තොටුපල සක්‍රිය ජාත්‍යන්තර ගුවන් තොටුපලක් බවට මේ වනවිට පත්ව ඇති බව සඳහන් කළ රාජ්‍ය අමාත්‍යවරයා කියා සිටියේ කොවිඩ් ආරක්ෂිත ගුවන් තොටුපලක් ලෙසද එය ජාත්‍යන්තරව ශ්‍රේණි ගතවී ඇති බවයි.",
       "URL": "https://www.hirunews.lk/283553/කොරෝනා-හමුවේ-මත්තල-ගුවන්තොටුපොළෙහි-ඉතිහාසගත-ගුවන්-මගී-මෙහෙයුම්-ප්‍රමාණයක්",
       "Category": "Local News",
       "Parent URL": "https://www.hirunews.lk/local-news.php?pageID=1661"
}