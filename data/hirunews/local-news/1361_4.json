{
       "Source": "hirunews",
       "Timestamp": "Saturday, 12 February 2022 - 13:13",
       "Headline": "හවුල්කාර පක්ෂවල යෝජනා ඉදිරි සති දෙකේදී ආණ්ඩුවට",
       "News Content": "රට ගොඩනැගීම සඳහා ආණ්ඩුවේ හවුල්කාර පක්ෂ විසින් සකස් කරන ලද යෝජනාවලිය ඉදිරි සති දෙකේදී ආණ්ඩුවට භාරදෙන බව ශ්‍රී ලංකාවේ කොමියුනිස්ට් පක්ෂයේ වැඩබලන සභාපති පාර්ලිමේන්තු මන්ත්‍රී වීරසුමන වීරසිංහ ප්‍රකාශ කළා.\nහිරු ප්‍රවෘත්ති අංශය කළ විමසීමක දී ඔහු කියා සිටියේ ඉන්පසු ජනතාව වෙතද එය ඉදිරිපත් කරන බවයි.\nඅදාළ යෝජනාවලිය සඳහා ආණ්ඩුවේ හවුල්කාර පක්ෂවල අදහස් සහ යෝජනා එක්කර තිබෙනවා.\nඊට අදාළ තවත් සාකච්ඡාවක් ලබන අඟහරුවාදා ජාතික නිදහස් පෙරමුණේ නායක අමාත්‍ය විමල් වීරවංශගේ නිවසේ දී පැවැත්වීමට ද නියමිතයි.\nපවතින ඩොලර් අර්බුදය, විදුලි සහ ඉන්ධන අර්බුද සම්බන්ධයෙන් මෙන්ම ඉහළ යන ජීවන වියදම මගහරවා ගැනීමට අදාළ කරුණු මෙම යෝජනාවලියට ඇතුළත් බවයි ශ්‍රී ලංකාවේ කොමියුනිස්ට් පක්ෂයේ වැඩබලන සභාපති පාර්ලිමේන්තු මන්ත්‍රී වීරසුමන වීරසිංහ වැඩිදුරටත් සඳහන් කළේ.",
       "URL": "https://www.hirunews.lk/296816/හවුල්කාර-පක්ෂවල-යෝජනා-ඉදිරි-සති-දෙකේදී-ආණ්ඩුවට",
       "Category": "Local News",
       "Parent URL": "https://www.hirunews.lk/local-news.php?pageID=1361"
}