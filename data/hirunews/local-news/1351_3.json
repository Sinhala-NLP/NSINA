{
       "Source": "hirunews",
       "Timestamp": "Thursday, 17 February 2022 - 16:40",
       "Headline": "අතුරුදන් වූ දරුවෙක් සොයන්න පොලිසිය මහජන සහය පතයි (ඡායාරූප)",
       "News Content": "කොච්චිකඩේ ඔබ්බේරිය ප්‍රදේශයේ පදිංචිව සිට අතුරුදන් වූ 14 හැවිරිදි පිරිමි දරුවෙකු සොයා ගැනීමට පොලිසිය මහජන සහය පතනවා.\nමෙම දරුවා පසුගිය ජනවාරි මස 22 වනදා සවස නිවස ආසන්නයේ ඇති දේවස්ථානයක මංගල්‍යයට සහභාගී වීමට යන බව පවසා නිවසින් පිටව ගොස් නැවත නිවසට නොපැමිණ ඇති බවටයි පොලිසියට පැමිණිලි ලැබී ඇත්තේ.\nමේ අනුව කොච්චිකඩේ පොලිසියට ලැබුණු පැමිණිල්ලකට අනුව විමර්ශන ආරම්භ කර ඇති අතර මෙම දරුවා සෙමින් මනස වර්ධනය වන තත්වයකින් පෙළෙන දරුවෙක් බව මව විසින් ප්‍රකාශකර තිබෙනවා.\nමෙරින් ස්ටෙපාන් නම් ඔහු අවුරුදු 14ක් වන අයෙක් වන අතර උස අඩි 5ක් පමණ වනවා.\nතලෙළු පැහැයෙන් යුත් ඔහු කොණ්ඩය කොටට කපා පැත්තට පීරා තිබෙනවා.\nඅවසන් වරට දකින විට කොළ පැහැති අත් කොට ෂර්ට් එකක් සහ නිල් පැහැති ඩෙනිම් කලිසමක් මෙන්ම සුදු හා කලු පැහැය සහිත සපත්තු දෙකක් පැළඳ සිට තිබෙනවා.\nමෙම දරුවා සම්බන්ධයෙන් තොරතුරක් දන්නේ නම් කොච්චිකඩේ පොලිස් ස්ථානයේ ස්ථානාධිපතිවරයාගේ 0718591631 දුරකථන අංකයට හෝ 0312277222 / 0312276338 අංකවලට දැනුම්දිය හැකියි.",
       "URL": "https://www.hirunews.lk/297283/අතුරුදන්-වූ-දරුවෙක්-සොයන්න-පොලිසිය-මහජන-සහය-පතයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=1351"
}