{
       "Source": "hirunews",
       "Timestamp": "Wednesday, 19 July 2023 - 19:18",
       "Headline": "Airplane Mode සම්බන්ධයෙන් නව විශේෂාංගයක්",
       "News Content": "Google සමාගම විසින් මේ Airplane Mode එකට සම්බන්ධව ලබා ගෙන ඇති Patent බලපත්‍රයක් පිළිබඳව තොරතුරු වාර්තා වෙනවා.\nඒ Airplane Mode එක On හෝ Off කිරිම වෙනුවට ස්වයංක්‍රීයව On සහ Off වන ආකාරයෙන් නව විශේෂාංගයක් ජංගම දුරකථන සඳහා හදුන්වා දීමටයි.\nඒ අනුව මේ විශේෂාංගය “Connect Flight Mode\" නමින් හැදින්වෙන අතර මෙය Smartphones සඳහා පමණක් නොව Tablets සහ Laptops සඳහාත් ලබා දෙනු ලබන බවයි වාර්තා වෙන්නේ.\nමේ විශේෂාංගය Airplane Mode එක On හෝ Off කිරීමට පමණක් සීමා නොවන අතර මේ ඔස්සේ වෙනත් Wi-Fi සහ Bluetooth Features සක්‍රීය කර ගැනිමේ හැකියාව සැලසෙනවා,\nසාමාන්‍යයෙන් Airplane Mode එක On කළ පසු Cellular Network Disconnect වීමට සමගාමීව Wi-Fi සහ Bluetooth Connections ද Disconnect වූවත් මේ ඔස්සේ Device එක⁣ට ගුවන්යානා තුළ ලබා දෙන Wi-Fi පහසුකම සඳහා Connect වීමේ හැකියාව ස්වයංක්‍රීයව සැලසෙනු ඇති.\nතවද මෙම Wi-Fi Connection එක ඔස්සේ සාමාන්‍ය Internet Speed එකක් ලැබෙන අතර එම වේගය සමඟ Automatic backups, Background app refreshes සහ Updates ආදිය අක්‍රීය කර වඩාත් හොද වේගවත් අන්තර්ජාල පහසුකමක් ලබා දෙනු ලබනවා.\nකෙසේ වෙතත් තවමත් මෙය Patent බලපත්‍රයක් පිළිබඳව පමණක් පුවතක් වන නිසා ඉතා ඉක්මනින්ම මේ විශේෂාංග නිකුත් වෙනු ඇතැයි බලාපොරොත්තු වීමේ හැකියාව සීමිත වෙනවා.",
       "URL": "https://www.hirunews.lk/341800/airplane-mode-සම්බන්ධයෙන්-නව-විශේෂාංගයක්",
       "Category": "Local News",
       "Parent URL": "https://www.hirunews.lk/local-news.php?pageID=169"
}