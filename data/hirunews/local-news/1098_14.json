{
       "Source": "hirunews",
       "Timestamp": "Monday, 13 June 2022 - 13:23",
       "Headline": "නව පූජා භූමි 3 ක් ප්‍රකාශයට පත් කෙරේ",
       "News Content": "ජාතික භෞතික සැළසුම් දෙපාර්තමේන්තුව විසින් අම්පාර - පොතුවිල් මුහුදු මහා විහාරය, හුණුපිටිය ගංඟාරාම විහාරය සහ කූරගල රජමහා විහාරය නව පූජා භූමි ලෙස ගැසට් පත්‍රයක් මගින් ප්‍රකාශයට පත් කිරීමට කටයුතු යොදා තිබෙනවා.\nනාගරික සංවර්ධන සහ නිවාස අමාත්‍යාංශය නිවේදනය කළේ එම ගැසට් නිවේදන සඳහා අමාත්‍ය ප්‍රසන්න රණතුංග අත්සන් තබා ඇති බවයි.\nමේ වනවිට මෙරට පූජා භූමි 78 ක් ගැසට් මගින් ප්‍රකාශයට පත් කර තිබෙන අතර, එම පූජා භූමි සංවර්ධනය කිරීමේ නව වැඩපිළිවෙලක් ද ක්‍රියාත්මක කෙරෙන බව ද එම අමාත්‍යාංශය සඳහන් කළා.",
       "URL": "https://www.hirunews.lk/307016/නව-පූජා-භූමි-3-ක්-ප්‍රකාශයට-පත්-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=1098"
}