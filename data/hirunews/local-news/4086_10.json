{
       "Source": "hirunews",
       "Timestamp": "Friday, 09 February 2018 - 19:46",
       "Headline": "අතරමඟ දමා ගිහින් වැඩ වරද්දා ගැනීම",
       "News Content": "හිරු සී.අයි.ඒ. හරහා ඊයේ (08) අප අනාවරණ කළේ 138 රුක්මල්ගම - පිටකොටුව මාර්ගයේ ධාවනය වන බස් රථයක් සිය ගමන් වාරය අතරතුර නීති විරෝධී අයුරින් අතරමගින් මගීන් බස්සවා සිදුකරන අසාධාරණයක් පිළිබදවයි.\nමගීන් අපහසුතාවට පත් කරමින් සිදුකරන මෙම අසාධාරණය පිළිබදව අප බස්නාහිර පළාත් මාර්ගස්ථ මගී ප්‍රවාහන අධිකාරියේ හෝමාගම කාර්යාලය දැනුවත් කළා.\nඒ අනුව සිද්ධිය පිළිබද විමර්ශනය කිරීම සදහා එහි පරිපාලන නිලධාරීවරයා තම කාර්යාලයට බස් රථයේ හිමිකරු සහ සේවකයන් කැඳවා තිබුණා.\nහිමිකරු හා රියදුරු පැමිණිය ද අදාළ දිනයේදී බස් කොස්දොස්තරවරයා පැමිණ සිටියේ නැහැ.\nබස් රථයේ රියදුරු සහ කොන්දොස්තරවරයාගේ හැසිරීම පිළිබද අප රූගත කළ දර්ශන ජංගම දුරකථනයකින් බස් රථයේ හිමිකරුට එහිදී පෙන්වා සිටියා.\nඑහිදී සිදුකළ විමර්ෂනයෙන් අනතුරුව බස් රථ සේවකයන්ට සිදුකළ වරද සම්බන්ධයෙන් දඩ නියමකර දින 03 ක වැඩ තහනමකට ලක්කර තිබෙනවා.\nපරිපාලන නිලධාරීවරයා ප්‍රකාශ කළේ ආචාර ධර්ම පිළිබද දැනුවත් කිරිමට රියදුරුවරයා සහ කොන්දොස්තරවරයා මාර්ගස්ථ මගී ප්‍රවාහන අධිකාරියේ පුහුණු පාසල වෙතද යොමුකළ බවයි.",
       "URL": "https://www.hirunews.lk/183321/අතරමඟ-දමා-ගිහින්-වැඩ-වරද්දා-ගැනීම",
       "Category": "Local News",
       "Parent URL": "https://www.hirunews.lk/local-news.php?pageID=4086"
}