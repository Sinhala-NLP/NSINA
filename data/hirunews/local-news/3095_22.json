{
       "Source": "hirunews",
       "Timestamp": "Wednesday, 16 October 2019 - 7:50",
       "Headline": "රත්ගම 15 දෙනාගේ ඇප ප්‍රතික්ෂේපයි",
       "News Content": "ඇප නියම කරන ලෙස ඉල්ලා රත්ගම ද්විත්ව ඝාතන නඩුවේ සැකකරුවන් 17 දෙනාගෙන් 15 දෙනෙකු ඉදිරිපත් කර තිබූ අයදුම්පත් ගාල්ල මහාධිකරණය ඊයේ ප්‍රතික්ෂේප කළා.\nවිනිසුරු ඩබ්ලිව්.පී.එස්. නිශ්ශංක මෙම ඉල්ලීම ප්‍රතික්ෂේප කරමින් සඳහන් කළේ මෙහි සියලූදෙනා එකම කණ්ඩායමක් ලෙස ක්‍රියා කර ඇති අතර ඇප ලබාදුනහොත් මහජන කැළඹීමක් ඇතිවීමට ඉඩ තිබෙන බවයි.\nඑම නිසා අභියාචනාධිකරණයෙන් ඇප ඉල්ලා සිටිය හැකි බව ද විනිසුරුවරයා ප්‍රකාශ කර තිබෙනවා.\nරත්ගම - රත්න උදාගම ප්‍රදේශයේ පදිංචිව සිටි අසේල මංජුල කුමාර සහ රසිත් චින්තක යන දෙදෙනා පසුගිය ජනවාරි 23 වනදා පැහැර ගෙන ගොස් ඝාතනය කර පුළුස්සා දැමූ බවටයි සැකකරුවන්ට එරෙහිව චෝදනා එල්ල වී ඇත්තේ.\nසිද්ධියට අදාළව මේ වනවිට 17 දෙනෙකු රක්ෂිත බන්ධනාගාර ගතව පසුවනවා.",
       "URL": "https://www.hirunews.lk/226343/රත්ගම-15-දෙනාගේ-ඇප-ප්‍රතික්ෂේපයි",
       "Category": "Local News",
       "Parent URL": "https://www.hirunews.lk/local-news.php?pageID=3095"
}