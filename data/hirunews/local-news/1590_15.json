{
       "Source": "hirunews",
       "Timestamp": "Tuesday, 02 November 2021 - 6:23",
       "Headline": "මාරක රිය අනතුරකින් පුද්ගලයෙකු මරුට",
       "News Content": "අයිත්තමලය - වව්නතිව් ප්‍රධාන මාර්ගයේ කුඩාකෝවිල ප්‍රදේශයේදී අයිත්තමලය දෙස සිට වව්නතිව් දෙසට ධාවනය වූ යතුරු පැදියක පැදිකරුට වේගය පාලනය කරගත නොහැකිව ගොස් මාර්ගයෙන් ඉවතට පැන පෙරළී අනතුරක් සිදු වී තිබෙනවා.\nඅනතුරින් යතුරුපැදිකරු හා පසු පැදිකරු බරපතළ තුවාල ලබා මඩකලපුව රෝහලට ඇතුළත් කිරීමේදී, යතුරුපැදිකරු ජීවිතක්ෂයට පත්ව ඇති බවයි අයිත්තමලය පොලීසිය පවසන්නේ.\nජීවිතක්ෂයට පත්ව ඇත්තේ, 29 හැවිරිදි පෝරතිව්, කලවංචිකුඩි ප්‍රදේශයේ පදිංචිකරුවෙකු වන අතර, මෘත ශරීරය මඩකලපුව මෘත ශරීරාගාරයේ තැන්පත් කර තිබෙනවා.\nසිද්ධිය සම්බන්ධයෙන් අයිත්තමලය පොලීසිය වැඩිදුර විමර්ශන පවත්වනවා.",
       "URL": "https://www.hirunews.lk/286741/මාරක-රිය-අනතුරකින්-පුද්ගලයෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=1590"
}