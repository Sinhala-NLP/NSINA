{
       "Source": "hirunews",
       "Timestamp": "Tuesday, 20 December 2016 - 17:28",
       "Headline": "බලපත්‍ර නොමැතිව ප්‍රවාහනය කළ පුපුරණ ද්‍රව්‍ය තොගයක් සමඟ තුන්දෙනෙකු අත්අඩංගුවට",
       "News Content": "බලපත්‍ර නොමැතිව මැදවච්චියේ සිට වවුනියාව දක්වා රැගෙන යමින් තිබූ පුපුරණ ද්‍රව්‍ය තොගයක් සමඟ පුද්ගලයින් තුන්දෙනෙකු අද අලුයම අත්අඩංගුවට ගෙන තිබෙනවා.\nජෙලග්නයිට් කූරු 199 ක්, ඩෙටනේටර් 200 ක්, මෙලෙස අත්අඩංගුවට ගත් බවයි වවුනියාව පොලීසිය සඳහන් කළේ.\nත්‍රිරෝද රථයකින් මෙම පුපුරණ ද්‍රව්‍ය රැගෙන යමින් තිබූ අතර මේවා රැගෙන ගොස් ඇත්තේ නීතිවිරෝධී ලෙස ඩයිනමයිට් යොදා මසුන් මරණ පිරිසකට අලෙවි කිරීමට බව පොලිස් පරීක්ෂණවලදී හෙළිවී තිබෙනවා.",
       "URL": "https://www.hirunews.lk/150181/බලපත්‍ර-නොමැතිව-ප්‍රවාහනය-කළ-පුපුරණ-ද්‍රව්‍ය-තොගයක්-සමඟ-තුන්දෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4745"
}