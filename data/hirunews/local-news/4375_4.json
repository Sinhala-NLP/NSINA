{
       "Source": "hirunews",
       "Timestamp": "Saturday, 12 August 2017 - 12:18",
       "Headline": "බිරිඳගේ අසැබි ඡායාරූප පිටස්තර පුද්ගලයින් අතර බෙදූ සැමියෙක් අත්අඩංගුවට",
       "News Content": "තම බිරිඳට බලපෑම් කරමින් ඇය ලවා ඇයගේ නිරුවත් ඡායාරූප ගෙන්වා ගෙන එම ඡායාරූප පිටස්තර පුද්ගලයින්ට සහ පවුලේ ඥාතීන්ට ලබාදුන් පුද්ගලයෙකු අත්අඩංගුවට ගෙන තිබෙනවා.\nබුත්තල පොලිසිය විසින් අදාල පුද්ගලයා අත්අඩංගුවට ගෙන ඇති බවටයි වාර්තා වන්නේ.\nසැකකරු සිය බිරිඳ පිළිබඳව සැකයෙන් පසුවූ අයෙකු බවයි වාර්තාවන්නේ.\nමෙම පුද්ගලයා  අදාල නිරුවත් ඡායාරූප තම ජංගම දුරකථනයට දමාගෙන ඒවා මෙලෙස බෙදාහැර ඇති බව සඳහන්.\nහිංසනයට ලක්වූ අදාල විවාහක කාන්තාව සිද්ධිය සම්බන්ධයෙන්  බුත්තල පොලිසියට කළ පැමිණිල්ලකට අනුව සැකකරු අත්අඩංගුවට ගෙන ඇති බවයි වාර්තා වන්නේ.\nපැමිණිල්ල සම්බන්ධයෙන් විමර්ශනය සිදුකළ බුත්තල පොලිසියේ ළමා හා කාන්තා කාර්යාංශයේ නිලධාරිනියක්, අප කළ විමසීමකදී කියා සිටියේ සැකකරු වැල්ලවාය මහේස්ත්‍රාත් අධිකරණයට ඉදිරිපත් කිරීමෙන් අනතුරුව ලබන 23 වනදා දක්වා රක්ෂිත බන්ධනාගාර ගත කළ බවයි.",
       "URL": "https://www.hirunews.lk/168252/බිරිඳගේ-අසැබි-ඡායාරූප-පිටස්තර-පුද්ගලයින්-අතර-බෙදූ-සැමියෙක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4375"
}