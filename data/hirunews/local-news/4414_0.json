{
       "Source": "hirunews",
       "Timestamp": "Wednesday, 19 July 2017 - 16:17",
       "Headline": "පෙම්වතිය පැහැරගෙන ගිහින් දූපතක අතරමං කළ පෙම්වතා",
       "News Content": "පහළොස් හැවිරිදි සිය පෙම්වතිය පැහැරගෙන ගොස් දූෂණය කර මාතර පරවි දුපතේ අතරමංකර පලා ගිය පෙම්වතකු පිළිබදව මාතර ප්‍රදේශයෙන් වාර්තා වනවා.\nඅදාල පෙම්වතා අත්අඩංගුවට ගැනීමට මාතර පොලිසිය මේ වන විට පරික්ෂණ පවත්වන බවයි අප වාර්තාකරු සදහන් කළේ.\nදූෂණයට ලක් වූ දැරිය මාතර ප්‍රදේශයේ පදිංචි තැනැත්තියක් වන අතර ඇයගේ මව විදේශ ගත සිටීම හේතුවෙන් සිය පුංචි අම්මාගේ නිවසේ නැවති සිට ඇති බවයි වාර්තා වන්නේ.\nඑම දැරිය මාසයක පමණ කාලයක සිට අදාල තරුණයා  සමග ප්‍රේම සම්බන්ධතාවයක් පවත්වා ගොස් ඇති බවට තොරතුරු වාර්තා වනවා.\nපසුගියදා ඇය මාතර නුපේ ප්‍ර‍දේශයට පැමිණ සිටියදී පෙම්වතා  ත්‍රීරෝද රථයකින් පැමිණ දැරියව පැහැරගෙන ගොස් ඇති අතර පසුව හෝටලයකට ගෙනගොස් දූෂණය කිරීමෙන් පසු ඇය මාතර පරවිදුපතට ගෙනවිත් දමා පලාගොස් ඇති බවයි වාර්තා වන්නේ.\nදැරියක් සැක සහිත අන්දමින් මාතර පරවිදුපතේ සිටින බවට පොලිසියට ලද තොරතුරක් මත මෙම දැරිය පොලිසිය භාරයට ගෙන ප්‍රශ්න කිරීමේදි පෙම්වතා තමා රවටා දූෂණය කර පලාගිය බවට තොරතුරු හෙළිකර තිබෙනවා.\nපෙම්වතාගේ පදිංචිය පිළිබදව පෙම්වතිය නොදන්නා අතර නම දනුෂ්ක විදුරංග බව පැවසුවත් පෙම්වතා මෙම දැරිය ඉදිරියේ ව්‍යාජ නමකින් පෙනි සිටියාද යනුවෙන් පොලිසිය සැක පහලකරනවා.\nසිද්ධිය සම්බන්ධයෙන් මාතර පොලිසිය වැඩිදුර පරික්ෂණ පවත්වන බවයි වාර්තා වන්නේ.",
       "URL": "https://www.hirunews.lk/166256/පෙම්වතිය-පැහැරගෙන-ගිහින්-දූපතක-අතරමං-කළ-පෙම්වතා",
       "Category": "Local News",
       "Parent URL": "https://www.hirunews.lk/local-news.php?pageID=4414"
}