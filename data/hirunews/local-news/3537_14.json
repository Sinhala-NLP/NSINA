{
       "Source": "hirunews",
       "Timestamp": "Thursday, 24 January 2019 - 16:42",
       "Headline": "කෝටි 2කට අධික වටිනාකමකින් යුත් නීති විරෝධී එතනෝල් තොගයක් සොයාගැනේ",
       "News Content": "යාපනය චුන්නාගම් ප්‍රදේශයේදී රුපියල් කෝටි 2කට අධික වටිනාකමකින් යුත් නීති විරෝධී එතනෝල් ලීටර් 7400ක් සමඟ සැකකරුවන් දෙදෙනෙකු පොලිස් විශේෂ කාර්ය බලකායේ නිලධාරීන් විසින් අත්අඩංගුවට ගෙන තිබෙනවා.\nයුද හමුදා බුද්ධි අංශයට ලැබුනු තොරතුරකට අනුවයි පොලිස් විශේෂ කාර්ය බලකායේ නිලධාරීන් ඊයේ (23) රාත්‍රියේ මෙම විශේෂ මෙහෙයුම ක්‍රියාත්මක කර ඇත්තේ.\nඒ අනුව අත්අඩංගුවට ගත් එතනෝල් තොගය සහ සැකකරුවන් දෙදෙනා පිලිබඳ විශේෂ පරීක්ෂණයක් ආරම්භ කර ඇති බවයි පොලිසිය සදහන් කළේ.\nඋතුරු ප්‍රදේශයෙන් හමුවූ විශාලතම එතනෝල් තොගය මේ වන බවයි පොලිසිය පවසන්නේ.\nමෙම එතනෝල් ජාවාරම කලක පටන් සිදුකර ඇති බවට ද පොලිස් විශේෂ කාර්ය බලකායට තොරතුරු ලැබී තිබෙනවා.\nකිලිනොච්චිය පොලිසිය සිද්ධිය සම්බන්ධයෙන් වැඩිදුර විමර්ශන සිදුකරනවා.",
       "URL": "https://www.hirunews.lk/208942/කෝටි-2කට-අධික-වටිනාකමකින්-යුත්-නීති-විරෝධී-එතනෝල්-තොගයක්-සොයාගැනේ",
       "Category": "Local News",
       "Parent URL": "https://www.hirunews.lk/local-news.php?pageID=3537"
}