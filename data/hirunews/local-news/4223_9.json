{
       "Source": "hirunews",
       "Timestamp": "Sunday, 12 November 2017 - 10:38",
       "Headline": "පිටිගලදී ගිනි අවියක් සමග පුද්ගලයන් දෙදෙනෙකු අත්අඩංගුවට",
       "News Content": "පිටිගල - ගංඉම ප්‍රදේශයේදී මාර්ග බාධක යොදා සිදුකරන ලද සෝදිසි මෙහෙයුමකදී ගිනි අවියක් සමඟ පුද්ගලයන් දෙදෙනෙකු අත්අඩංගුවට ගෙන තිබෙනවා.\nත්‍රීරෝද රථයකින් බෝර 12 වර්ගයේ ගිනි අවියක් සහ ජීව උණ්ඩ 04 ක් රැගෙන යමින් සිටියදී ඊයේ මෙම සැකකරුවන් අත්අඩංගුවට ගෙන ඇති බවයි පොලිස් මාධ්‍ය ප්‍රකාශක කාර්යාලය සඳහන් කළේ.\n23 හැවිරිදි සහ 37 හැවිරිදි පිටිගල ප්‍රදේශයේම පදිංචි සැකකරුවන් දෙදෙනා අද ඇල්පිටිය මහේස්ත්‍රාත් අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/175824/පිටිගලදී-ගිනි-අවියක්-සමග-පුද්ගලයන්-දෙදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4223"
}