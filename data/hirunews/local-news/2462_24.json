{
       "Source": "hirunews",
       "Timestamp": "Friday, 11 September 2020 - 8:01",
       "Headline": "ඇමරිකානු ජනපතිවරණයට සයිබර් ප්‍රහාර",
       "News Content": "නොවැම්බර් 3 වනදා පැවැත්වෙන ඇමරිකානු ජනාධිපතිවරණයේ ප්‍රචාරක ව්‍යාපාර ඉලක්ක කරගෙන රුසියානු, චීන සහ ඉරාන හැකර්වරුන් එල්ල කළ සයිබර් ප්‍රහාර ව්‍යර්ථ කිරීමට හැකිවූ බව මයික්‍රසොෆ්ට් ආයතනය ප්‍රකාශය කළා.\nඔවුන් රිපබ්ලිකන් අපේක්ෂක ජනපති ට්‍රම්ප්ගේ මෙන්ම ඩිමොක්‍රටික් අපේක්ෂක ජෝ බයිඞ්න්ගේ ප්‍රචාරක ව්‍යාපාර මෙහිදී ඉලක්ක කරගෙන ඇති බව සඳහන්.\nමයික්‍රොසොෆ්ට් ආයතනය වැඩිදුරටත් සඳහන් කළේ මෙහිදී පැහැදිළි වශයෙන්ම විදේශීය හැකර්වරුන්ගේ ක්‍රියාකාරකම් උත්සන්න කර ඇති බවයි.\nජනපති ට්‍රම්ප් බලයට පත්වූ පසුගිය ඇමරිකානු ජනාධිපතිවරණයේදීද රුසියානු හැකර්වරුන් සයිබර් ප්‍රහාර එල්ල කළ බවට වාර්තා වුණා.\nමේ අතර ඇමරිකානු ජනපතිවරණයේ වැරදි ප්‍රචාර වැළැක්වීම සඳහා ඉදිරි සතියේ සිට නව ක්‍රියාමාර්ගවලට එළඹෙන බව ට්විටර් ආයතනය ප්‍රකාශ කළා.",
       "URL": "https://www.hirunews.lk/249929/ඇමරිකානු-ජනපතිවරණයට-සයිබර්-ප්‍රහාර",
       "Category": "Local News",
       "Parent URL": "https://www.hirunews.lk/local-news.php?pageID=2462"
}