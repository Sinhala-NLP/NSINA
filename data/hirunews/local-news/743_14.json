{
       "Source": "hirunews",
       "Timestamp": "Thursday, 10 November 2022 - 19:32",
       "Headline": "මැගසින් බන්ධනාගාරයේ රැඳවියෙකු ජල ටැංකියකට වැටී මරුට",
       "News Content": "කොළඹ මැගසින් බන්ධනාගාරයේ ජල ටැංකියකට වැටීමෙන් එහි රැඳවියෙකු ජීවිතක්ෂයට පත්ව තිබෙනවා.\nඅවුරුදු 56ක් වයසැති මාලිගාවත්ත මිරානියා ප්‍රදේශයේ පදිංචිකරුවෙකු වන මෙම රැඳවියා අදාළ ටැංකිය මත වාඩිවී සිටියදීයි මෙලෙස අනතුරට ලක්ව ඇත්තේ.\nමේ අතර මාතලේ මහාධිකරණ සිරමැදිරියේ වැසිකිළිය තුළදි රැඳවියෙකු ගෙල කපාගෙන තිබෙනවා.\nනඩු කටයුත්තක් සඳහා පල්ලකැලේ බන්ධනාගාරයේ සිට මෙම රැඳවියා අද මාතලේ මහාධිකරණය වෙත රැගෙනවිත් ඇති අතර එහිදී වැසිකිළියේ ජල කරාමය කඩා මෙලෙස ගෙල කපාගෙන ඇති බවයි පොලිසිය සඳහන් කළේ.\nහෝටල් සේවකයකු වන 30 හැවිරිදි මෙම පුද්ගලයා ස්ත්‍රී දුෂණයක් සම්බන්ධයෙන් අත්අඩංගුවට ගෙන තිබෙනවා.",
       "URL": "https://www.hirunews.lk/320093/මැගසින්-බන්ධනාගාරයේ-රැඳවියෙකු-ජල-ටැංකියකට-වැටී-මරුට",
       "Category": "Local News",
       "Parent URL": "https://www.hirunews.lk/local-news.php?pageID=743"
}