{
       "Source": "hirunews",
       "Timestamp": "Wednesday, 22 July 2020 - 17:40",
       "Headline": "වල දමා තිබූ බිළිඳූ සිරුරක් ගොඩගනී - සැකකාර මව අත්අඩංගුවට (වීඩියෝ)",
       "News Content": "වළ දමා තිබූ අලුත උපන් බිළිඳෙකුගේ සිරුරක් හැටන් වැඩබලන මහේස්ත්‍රාත් සහ දික්ඔය මූලික රෝහලේ අධිකරණ වෛද්‍ය නිලධාරීවරයා ඉදිරියේ හැටන් පොලිසිය විසින් අද ගොඩගනු ලැබුවා.\nබිළිඳාගේ මව අත්අඩංගුවට ගෙන ඇති අතර මළ සිරුර පශ්චාත් මරණ පරීක්ෂණය සඳහා අධිකරණ වෛද්‍යවරයා වෙත යොමු කිරීමටයි මහේස්ත්‍රාත්වරයා පොලිසියට නියෝග කර ඇත්තේ.\nසැකකාර කාන්තාව දෙදරු මවක් වන අතර ඇය සැමියාගෙන් වෙන්ව සිටින බවට හෙළිවී තිබෙනවා.\nපසුගිය 7 වනදා සැකකාරිය බිළිඳා ප්‍රසූත කර ඇති අතර පසුව ගෙවත්තේ වල දමා ඇතැයි සඳහන්.\nවතු යායේ කම්කරුවන් විසින් මේ පිළිබඳ පොලිස් හදිසි ඇමතුම් අංශයට කළ දැනුම්දීමක් මත සැකකාර කාන්තාව අත්අඩංගුවට ගෙන ප්‍රශ්ණ කිරීම්වලදී සිරුර වල දැමූ ස්ථානය හඳුනාගෙන තිබෙනවා.\nමෙම කාන්තාවට අවුරුදු 20ක පිරිමි ළමයෙක් සහ අවුරුදු 16ක ගැහැණු ළමයෙක් ද සිටින බවටයි හෙළිවී ඇත්තේ.\nදරු ප්‍රසූතිය සිදුවන අවස්ථාවේ එම ළමුන් නිවසේ නොසිටි බවට ද අනාවරණ වී තිබෙනවා.\nඅත්අඩංගුවට ගත් සැකකාර කාන්තාව හැටන් මහේස්ත්‍රාත් අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/246168/වල-දමා-තිබූ-බිළිඳූ-සිරුරක්-ගොඩගනී-සැකකාර-මව-අත්අඩංගුවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2567"
}