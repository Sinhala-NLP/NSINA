{
       "Source": "hirunews",
       "Timestamp": "Sunday, 01 May 2022 - 14:19",
       "Headline": "මැයි දිනය දා වතුකරයේ උද්ඝෝෂණ",
       "News Content": "ශ්‍රී ලංකා නිදහස් පක්ෂයේ මස්කෙලිය ආසන සංවිධායක ඇතුලු පිරිසක් අද හැටන් මල්ලිඅප්පුව මංසන්ධියේදී ආණ්ඩුවට එරෙහිව උද්ඝෝෂණයක නිරත වී තිබෙනවා.\nඑමෙන්ම හැටන් ප්‍රදේශයේ වතු ආශ්‍රිත කාන්තාවන් පිරිසක්ද ආණ්ඩුවට එරෙහිව කළු කොඩි අතැතිව හැටන් නගරයේ දී අද උද්ඝෝෂණයක නිරත වුණා.\nහැටන් - මල්ලිඅප්පුව මංසන්ධියේ සිට පෙළපාලියකින් පැමිණි ඔවුන් නගරයේ පිහිටි සංස්කෘතික ශාලාවේදී මැයි දින රැස්වීමක් ද පවත්වා ඇති බවයි හිරු වාර්තාකරු සඳහන් කළේ.\nමේ අතර කම්කරු දිනයට සමගාමීව දේශපාලන පක්ෂ සහ සිවිල් සංවිධාන විසින් සංවිධාන කරන මැයි දින රැලි තවත් සුළු මොහොතකින් ආරම්භවීමට නියමිතයි.",
       "URL": "https://www.hirunews.lk/303252/මැයි-දිනය-දා-වතුකරයේ-උද්ඝෝෂණ",
       "Category": "Local News",
       "Parent URL": "https://www.hirunews.lk/local-news.php?pageID=1198"
}