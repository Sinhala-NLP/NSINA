{
       "Source": "hirunews",
       "Timestamp": "Thursday, 15 December 2022 - 16:33",
       "Headline": "ඉදිරියේ දී ඇති විය හැකි ආහාර හිඟයට ආහාර සුරක්ෂිතතා වැඩසටහනක් (ඡායාරූප)",
       "News Content": "ඉදිරියේ දී ඇතිවිය හැකි ආහාර හිඟයට රටක් ලෙස ශක්තිමත්ව මුහුණදීම සඳහා ආහාර සුරක්ෂිතතා වැඩසටහන සාර්ථක කරගැනීමට සියලුදෙනා එක්විය යුතු බව ජනාධිපති රනිල් වික්‍රමසිංහ පවසනවා.\nජනාධිපතිවරයා මේ බව පැවසුවේ ආහාර සුරක්ෂිතතාව හා පෝෂණය සහතික කිරීම සඳහා වන ග්‍රාමීය ආර්ථික පුනර්ජීවන කේන්ද්‍ර සවිබලගැන්වීමේ බහු ආංශික ඒකාබද්ධ යාන්ත්‍රණයේ බදුල්ල දිස්ත්‍රීක් වැඩසටහනට අද (15) පෙරවරුවේ එක්වෙමින්.\n2023 වසරේ දී ආහාර හිඟයක් ඇති වීමට ඉඩ කඩ තිබෙන බැවින් ඊට මුහුණදීම සඳහා ආහාර සුරක්ෂිතතා වැඩසටහන ආරම්භ කළ බව ද එහිදී ජනාධිපතිවරයා පැවසුවා.\nඑමෙන්ම, කෙසේ හෝ ගොවි ජනතාවට අවශ්‍ය පොහොර ටික සපයා දීමට හැකි වී තිබෙන බවත් මෙවර මහ කන්නය සාර්ථකවීමත් සමඟ ඉදිරියේ දී සහල් අතිරික්තයක් ලැබෙනවා බවයි ජනාධිපතිවරයා එහිදී වැඩිදුරටත් පැවසුවේ.",
       "URL": "https://www.hirunews.lk/322753/ඉදිරියේ-දී-ඇති-විය-හැකි-ආහාර-හිඟයට-ආහාර-සුරක්ෂිතතා-වැඩසටහනක්-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=664"
}