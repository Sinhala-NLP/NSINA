{
       "Source": "hirunews",
       "Timestamp": "Wednesday, 24 May 2017 - 13:20",
       "Headline": "බැසිල්ගෙන් විශේෂ ඉල්ලීමක්",
       "News Content": "හිටපු අමාත්‍ය බැසිල් රාජපක්ෂ සහ තවත් අයෙකුට එරෙහිව පවරා තිබූ නඩුවක් කොළඹ මහාධිකරණ විනිසුරු ගිහාන් කුලතුංග හමුවේ අද කැදවනු ලැබුවා.\nඒ පසුගිය ජනාධිපතිවරණ සමයේ දිවිනැගුම සංවර්ධන දෙපාර්තමේන්තුවට අයත් රුපියල් දෙකෝටි 94 ලක්ෂයක් වැය කර හිටපු ජනාධිපති මහින්ද රාජපක්ෂගේ රුව සහිත ලිත් පනස්ලක්ෂයක් මුද්‍රණය කර බෙදා හැරීම ඇතුළු චෝදනා 5 ක් සම්බන්ධයෙන්.\nඑහිදී හිටපු අමාත්‍ය බැසිල් රාජපක්ෂ වෙනුවෙන් පෙනී සිටි ජනාධිපති නීතිඥ ජයන්ත වීරසිංහ අධිකරණයට කියා සිටියේ තම සේවාදායකයා සම්බන්ධයෙන් විශේෂ ඉල්ලීමක් කිරීමට අවශ්‍ය බවයි.\nඒ හේතුවෙන් නඩුව වෙනත් දිනයක කැදවන ලෙසද ඔහු විනිසුරුවරයාගෙන් ඉල්ලා සිටියා.\nඅදාළ ඉල්ලීම සලකා බැලූ මහාධිකරණ විනිසුරුවරයා ලබන මස 15 වනදා නඩුව යළි කැදවීමටයි නියෝග කළේ.\nනඩු විභාගයෙන් අනතුරුව මාධ්‍ය වෙත අදහස් දක්වමින් බැසිල් රාජපක්ෂ සඳහන් කලේ කැබිනට් සංශෝධන බලපාන්නේ රටට නොව ඇමතිවරුන්ට බවයි.\nඑම අවස්ථාවට පාර්ලිමේන්තු මන්ත්‍රී කුමාර වෙල්ගම එක්වෙමින් කියා සිටියේ ආසියාවේ හොඳම මුදල් ඇමතිවරයාට ආණ්ඩුවෙන්ද මෙවර සම්මාන හිමිවූ බවයි.",
       "URL": "https://www.hirunews.lk/162052/බැසිල්ගෙන්-විශේෂ-ඉල්ලීමක්",
       "Category": "Local News",
       "Parent URL": "https://www.hirunews.lk/local-news.php?pageID=4501"
}