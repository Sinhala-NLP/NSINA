{
       "Source": "hirunews",
       "Timestamp": "Monday, 08 January 2018 - 11:46",
       "Headline": "අනිද්දා හදිසි පාර්ලිමේන්තු රැස්වීමක්",
       "News Content": "විශේෂ පාර්ලිමේන්තු රැස්වීමක් අනිද්දා (10) පැවත්වෙන බව වැඩ බලන පාර්ලිමේන්තු මහලේකම් නීල් ඉද්දවල පවසනවා.\nඅග්‍රාමාත්‍යවරයා, කථානායකවරයා වෙත කළ දැනුම්දීමකට අනුව මෙම රැස්වීම කැඳවා ඇති බවයි වැඩබලන පාර්ලිමේන්තු මහ ලේකම් නීල් ඉද්දවල ප්‍රකාශ කළේ.\nබැදුම්කර වාර්තාව සම්බන්ධයෙන්  සාකච්ඡා කිරීමට පාර්ලිමේන්තුව කැඳවන ලෙස ඒකාබද්ධ විපක්ෂය, ජනතා විමුක්ති පෙරමුණ සහ නිදහස් පක්ෂය පසුගියදා ඉල්ලා සිටියා.\nඒ අනුව ඒ සම්බන්ධයෙන් සාකච්ඡා කිරීමට කථානායකවරයා හෙට විශේෂ පක්ෂ නායක රැස්වීමක්ද කැඳවා තිබෙනවා.\nමේ අතර බැදුම්කර පිලිබද ජනාධිපති විමර්ශන කොමිසමේ වාර්තාවේ පිටපතක් ලබා ගැනිම සදහා හිටපු මුදල් අමාත්‍ය,පාර්ලිමේන්තු මන්ත්‍රී රවී කරුණානායක අද (08) පස්වරුවේ ජනාධිපති ලේකම් කාර්යාලය වෙත පැමිණීමට නියමිතයි.",
       "URL": "https://www.hirunews.lk/180471/අනිද්දා-හදිසි-පාර්ලිමේන්තු-රැස්වීමක්",
       "Category": "Local News",
       "Parent URL": "https://www.hirunews.lk/local-news.php?pageID=4136"
}