{
       "Source": "hirunews",
       "Timestamp": "Sunday, 09 October 2016 - 13:12",
       "Headline": "නුවරඑළිය මහරෝහලේ නව වාට්ටු සංකීර්ණයේ අඩුපාඩු ගැන අමාත්‍යාංශය වාර්තාවක් ඉල්ලයි",
       "News Content": "නෙදර්ලන්ත ආධාර යටතේ නුවරඑළිය මහ රෝහලේ ඉදිකෙරෙන නව වාට්ටු සංකීර්ණයේ පවතින අඩුපාඩු පිළිබද ලිඛිත වාර්තාවක් සතියක් ඇතුළත ලබාදෙන ලෙස සෞඛ්‍ය සේවා අධ්‍යක්ෂ ජනරාල් විශේෂඥ වෛද්‍ය පාලිත මහීපාල රෝහල් අධ්‍යක්ෂවරයාට දැනුම් දී තිබෙනවා.\nඒ ඔහු ඊයේ දිනයේදී රෝහලේ සිදුකළ නිරීක්ෂණ චාරිකාවේදීයි.\nමෙම වාට්ටු සංකීර්ණයේ පවතින අඩුපාඩු පිළිබදව මාධ්‍ය මගින් කරුණු හෙළි කර තිබූ අතර, ඒ අනුවයි සෞඛ්‍ය සේවා අධ්‍යක්ෂ ජනරාල්වරයා රෝහල නිරීක්ෂණයට ලක් කර ඇත්තේ.\nඅදාළ වාර්තාව සකස් කිරීමේදී රෝහලේ විශේෂඥ වෛද්‍යවරුන්ගේ හෙද හෙදියන්ගේ සහ අනෙකුත් කාර්ය මණ්ඩලවල ද සහය ලබා ගන්නා ලෙස ඔහු රෝහල් අධ්‍යක්ෂවරයාට දැනුම්දී තිබෙනවා.",
       "URL": "https://www.hirunews.lk/144801/නුවරඑළිය-මහරෝහලේ-නව-වාට්ටු-සංකීර්ණයේ-අඩුපාඩු-ගැන-අමාත්‍යාංශය-වාර්තාවක්-ඉල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=4845"
}