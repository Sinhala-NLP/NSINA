{
       "Source": "hirunews",
       "Timestamp": "Wednesday, 03 May 2017 - 9:38",
       "Headline": "සංක්‍රමණික යාත්‍රාවේ පිරිස ගැන මල්ලාකම් අධිකරණයෙන් නියෝගයක්",
       "News Content": "නාවික හමුදා භාරයට ගනු ලැබූ සංක්‍රමණික යාත්‍රාවේ සිටි රොහින්ග්‍යා මුස්ලිම්වරුන් ඉදිරි ක්‍රියාමාර්ග ගැනීම සඳහා නීතිපතිවරයාගෙන් උපදෙස් ලබාගෙන වාර්තා කරන ලෙස මල්ලාකම් මහේස්ත්‍රාත් අධිකරණය නියෝග කර තිබෙනවා.\nමෙම පිරිස මේ මස 16 වනදා දක්වා තවදුරටත් රඳවා තබන ලෙස නියෝග කළ මහේස්ත්‍රාත් ටී. කරුණාකරන් කියා සිටියේ අධිකරණ වෛද්‍ය නිලධාරීවරයා හරහා මෙම පිරිස පූර්ණ වෛද්‍ය පරීක්ෂාවකට ලක් කරන ලෙසයි.\nඑමෙන්ම මෙම පිරිස මිරිහාන රැඳවුම් මධ්‍යස්ථානයේ රඳවා තැබීම සඳහා එහි පහසුකම් ඇත්ද යන්න සම්බන්ධයෙන් සොයා බලන ලෙසද මහේස්ත්‍රාත්වරයා නියෝග කර තිබෙනවා.\nදැනට මෙම පිරිස යාපනය රක්ෂිත බන්ධනාගාරයට යොමුකර ඇති බව සඳහන්.\nපසුගිය 30 වනදා කන්කසන්තුරයට මුහුදු සැතපුම් 12 ක් ඈත මුහුදේදී නාවික හමුදා භාරයට ගනු ලැබූ තිස් දෙදෙනෙකුගෙන් සමන්විත මෙම පිරිසේ 30 දෙනෙකු මියන්මාර ජාතිකයින් වන අතර අනෙක් දෙදෙනා ඉන්දියානු ජාතිකයන්.\nමියන්මාර ජාතිකයන් 30 දෙනා අතර කුඩා ළමයින් 16 දෙනෙකු ද සිටිනවා.",
       "URL": "https://www.hirunews.lk/160489/සංක්‍රමණික-යාත්‍රාවේ-පිරිස-ගැන-මල්ලාකම්-අධිකරණයෙන්-නියෝගයක්",
       "Category": "Local News",
       "Parent URL": "https://www.hirunews.lk/local-news.php?pageID=4536"
}