{
       "Source": "hirunews",
       "Timestamp": "Thursday, 01 August 2019 - 17:36",
       "Headline": "පූජිත් සහ හේමසිරිගේ මූලික විරෝධතා ප්‍රතික්ෂේපයි",
       "News Content": "කොළඹ ප්‍රධාන මහේස්ත්‍රාත් අධිකරණය, හිටපු ආරක්ෂක ලේකම් හේමසිරි ප්‍රනාන්දුට සහ අනිවාර්ය නිවාඩු යැවූ පොලිස්පති පූජිත් ජයසුන්දරට ඇප ලබාදීමට එරෙහිව නීතිපතිවරයා ගොනුකරනු ලැබූ ප්‍රතිශෝධන අයදුම්පත සැප්තැම්බර් මස 6 වනදා විභාගයට ගැනීමට කොළඹ මහාධිකරණය අද තීරණය කළා.\nඒ එම ප්‍රතිශෝධන පෙත්සම විභාගයට ගැනීමට එරෙහිව වගඋත්තරකරුවන් ඉදිරිපත් කර තිබූ මූලික විරෝධතා කොළඹ මහාධිකරණ විනිසුරු විකුම් කළුආරච්චි විසින් ප්‍රතික්ෂේප කිරීමෙන් අනතුරුවයි.\nඅදාළ ප්‍රතිශෝධන පෙත්සම කොළඹ මහාධිකරණය හමුවේ අද සලකා බැලූණේ දෙවන දිනටයි.\nපාස්කු ඉරිදා ප්‍රහාර මාලාවට අදාල බුද්ධි තොරතුරු වසන් කිරීමේ චෝදනාවට අදාලව රක්ෂිත බන්ධනාගාර ගත කර සිටි හිටපු ආරක්ෂක ලේකම්වරයා සහ පොලිස්පතිවරයා ඇප මත මුදා හරිමින් කොළඹ ප්‍රධාන මහේස්ත්‍රාත් අධිකරණය ලබාදුන් නියෝගය බලරහිත කරන ලෙස ඉල්ලා නීතිපතිවරයා විසින් ප්‍රතිශෝධන පෙත්සම ඉදිරිපත් කර තිබුණා.",
       "URL": "https://www.hirunews.lk/221314/පූජිත්-සහ-හේමසිරිගේ-මූලික-විරෝධතා-ප්‍රතික්ෂේපයි",
       "Category": "Local News",
       "Parent URL": "https://www.hirunews.lk/local-news.php?pageID=3221"
}