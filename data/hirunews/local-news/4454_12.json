{
       "Source": "hirunews",
       "Timestamp": "Saturday, 24 June 2017 - 11:14",
       "Headline": "දිස්ත්‍රික්ක කිහිපයකට මිලිමීටර් 100 ඉක්ම වූ තද වැසි",
       "News Content": "කොළඹ, ගම්පහ, කළුතර, රත්නපුර, ගාල්ල, කුරුණෑගල සහ කෑගල්ල දිස්ත්‍රික්කවලට ඉදිරි පැය 24 තුළ තද වැසි බලාපොරොත්තු වන බව කාලගුණ විද්‍යා දෙපාර්තමේන්තුව පවසනවා.\nබොහෝ ප්‍රදේශවලට මිලිමීටර් 100ක පමණ තද වැසි පැවතිය හැකි බවයි එම දෙපාර්තමේන්තුව නිවේදනයක් නිකුත් කරමින් සඳහන් කළේ.\nගිගුරුම් සහිත වැසි ඇති වන විට එම ප්‍රදේශවල තාවකාලිකව තද සුළං ද පැවතිය හැකි බව ද කාලගුණ නිවේදනයේ වැඩිදුරටත් දැක්වෙනවා.\nවාරිමාර්ග ජලාශවල ජල මට්ටමේ අසාමාන්‍ය වැඩිවීමක් කෙරෙහි දැනට ලැබී ඇති වර්ෂාපතනයෙන් බලපෑමක් සිදුවී නොමැති බවයි වාරිමාර්ග දෙපාර්තමේන්තුවේ ජල කළමනාකරණ අංශයේ අධ්‍යක්ෂිකා ප්‍රේමා හෙට්ටිආරච්චි කියා සිටියේ.\nමේ අතර, අප ප්‍රාදේශීය වාර්තාකරුවන් සඳහන් කළේ බස්නාහිර, දකුණ, සබරගමුව සහ මධ්‍යම කඳුකරයේ ඇතැම් ප්‍රදේශවලට ඊයේ රාත්‍රියේ වැසි ඇද හැලුණු බවයි.\nවිශේෂයෙන් මධ්‍යම කඳුකරයේ මාර්ගවල ගමන් කිරිමේදී අධික මීදුම් තත්ත්වය සහ ලිස්සන සුළු ස්වභාවය හේතුවෙන් දැඩි අවධානයෙන් කටයුතු කරන ලෙස පොලීසිය මහජනතාවගෙන් ඉල්ලා සිටියා.",
       "URL": "https://www.hirunews.lk/164306/දිස්ත්‍රික්ක-කිහිපයකට-මිලිමීටර්-100-ඉක්ම-වූ-තද-වැසි",
       "Category": "Local News",
       "Parent URL": "https://www.hirunews.lk/local-news.php?pageID=4454"
}