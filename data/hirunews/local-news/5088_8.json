{
       "Source": "hirunews",
       "Timestamp": "Friday, 15 April 2016 - 8:11",
       "Headline": "කටුකුරුන්ද මුහුදේ දිය නෑමට ගිය පුද්ගලයෙකු අතුරුදන්",
       "News Content": "කළුතර - කටුකුරුන්ද ප්‍රදේශයේ සංචාරයක් හෝටල අසල මුහුදේ දිය නෑමට ගිය පුද්ගලයෙකු ඊයේ (14) අතුරුදන් වී තිබෙනවා.\nත්‍රීරෝද රථ රියදුරෙකු ලෙස කටයුතු කරන හොරණ ප්‍රදේශයේ පදිංචි මෙම පුද්ගලයා ඊයේ පස්වරු 06.15 ට පමණ දිය නාමින් සිටියදී අතුරුදන්ව ඇති බවයි පොලිස් මාධ්‍ය ප්‍රකාශක කාර්යාලය සඳහන් කළේ.\nපොලිසිය සහ ප්‍රදේශවාසීන් එක්ව මේ වනවිට අතුරුදන් වූ පුද්ගලයා සෙවීමේ කටයුතු ආරම්භ කර තිබෙනවා.\nමේ අතර, අවිස්සාවේල්ල - සීතාවකපුර ගංඟාවේ - තල්දුව පාලම අසල දියනාමින් සිටි ගොලූ පුද්ගලයෙකු ඊයේ දියේ ගිලී මියගොස් තිබෙනවා.\nමෙලෙස ජීවිතක්ෂයට පත්ව ඇත්තේ 57 හැවිරිදි නුගේවත්ත ප්‍රදේශයේ පදිංචි පුද්ගලයෙක් බවයි පොලිස් මාධ්‍ය ප්‍රකාශක කාර්යාලය සඳහන් කළේ.",
       "URL": "https://www.hirunews.lk/130890/කටුකුරුන්ද-මුහුදේ-දිය-නෑමට-ගිය-පුද්ගලයෙකු-අතුරුදන්",
       "Category": "Local News",
       "Parent URL": "https://www.hirunews.lk/local-news.php?pageID=5088"
}