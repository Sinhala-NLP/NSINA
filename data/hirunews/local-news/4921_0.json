{
       "Source": "hirunews",
       "Timestamp": "Tuesday, 16 August 2016 - 13:06",
       "Headline": "එට්කා නුදුරේදීම යථාර්ථයක් වනවා, වෛද්‍ය සංගමයෙන් ජනපතිට ලිපියක්",
       "News Content": "ඉන්දු - ශ්‍රී ලංකා නිදහස් වෙළඳ ගිවිසුමේ වැඩි දියුණු කිරීමක් ලෙස ඇති කිරිමට යෝජිත එට්කා හෙවත් ආර්ථික සහ තාක්ෂණික සහයෝගීතා ගිවිසුම නුදුරේදීම යතාර්ථයක් බවට පත්වනු ඇති බව ශ්‍රී ලංකාවේ ඉන්දීය මහකොමසාරිස් වයි.කේ. සිංහා ප්‍රකාශ කළා.\nකොළඹ ඉන්දීය මහකොමසාරිස් කාර්යාලයේ ඊයේ පැවැති 70 වන ඉන්දීය නිදහස් දිනය සැමරීමේ උළෙලට එක්වෙමින් ඔහු සදහන් කළේ එට්කා ගිවිසුම හෝ විදේශීය රටක් සමඟ අත්සන් තබන  ඕනෑම ගිවිසුමක් පිළිබඳ තීරණය කිරීමේ අයිතිය ශ්‍රී ලාංකිකයන් සතුවන බවයි.\nකෙසේ නමුත්, එට්කා ගිවිසුම සම්බන්ධයෙන් සැබෑ සංවාදමය සාකච්ඡාවක් අවශ්‍ය වන බව ඔහු අවධාරණය කළා.\nඑට්කා ගිවිසුම සම්බන්ධයෙන් මූලික වටයේ සාකච්ඡාවක් පසුගිය සතියේ පැවැත්වුණා.\nඑමෙන්ම ගිවිසුම නුදුරේදීම අත්සන් තැබීමට හැකි වනු ඇති බවටයි මහකොමසාරිස්වරයා විශ්වාසය පළ කළේ.\nදෙරටටම ප්‍රතිඵලදායක ගිවිසුම තුළින් සියල්ලන්ටම ජයග්‍රහණයක් අත්වන බව ඔහු කියා සිටියා.\nමේ අතර, ඉන්දියාව සමඟ එට්කා ගිවිසුම අත්සන් කිරීමේදී නිවැරදි ජාතික ප්‍රතිපත්තියක් අනුගමනය කළ යුතු බව රජයේ වෛද්‍ය නිලධාරීන්ගේ සංගමය පවසනවා.\nඒ පිළිබදව තොරතුරු ඇතුළත් ලිපියක් හෙට දිනයේ ජනාධිපතිවරයා වෙත යොමු කරන බව රජයේ වෛද්‍ය නිලධාරීන්ගේ සංගමයේ සහකාර ලේකම් වෛද්‍ය හරිත අලූත්ගේ වැඩිදුරටත් ප්‍රකාශ කළා.",
       "URL": "https://www.hirunews.lk/140752/එට්කා-නුදුරේදීම-යථාර්ථයක්-වනවා-වෛද්‍ය-සංගමයෙන්-ජනපතිට-ලිපියක්",
       "Category": "Local News",
       "Parent URL": "https://www.hirunews.lk/local-news.php?pageID=4921"
}