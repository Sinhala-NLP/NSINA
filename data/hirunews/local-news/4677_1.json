{
       "Source": "hirunews",
       "Timestamp": "Saturday, 04 February 2017 - 18:22",
       "Headline": "නිදහස අහිමි කරන වැඩපිළිවෙලක ආණ්ඩුව නිරත වෙලා - හිටපු ජනපති",
       "News Content": "රටේ ජනතාවගේ නිදහස අහිමි කරන වැඩපිළිවෙලක වර්තමාන ආණ්ඩුව නිරතව සිටින බව හිටපු ජනාධිපති මහින්ද රාජපක්ෂ පවසනවා.\nකුරුණෑගල - වැලිකන්ද ප්‍රදේශයේ විහාරස්ථානයක අද (04) පෙරවරුවේ පැවති ආගමික උත්සවයකට එක්වීමෙන් අනතුරුව මාධ්‍යවේදීන් නැගූ ප්‍රශ්න කිහිපයකට පිළිතුරු ලබාදෙමින් හිටපු ජනාධිපතිවරයා මේ බව කියා සිටියා.\nඑහිදී හිටපු ජනාධිපතිවරයාගෙන් කුමන පක්ෂයක් මේ වනවිට නියෝජනය කරන්නේ දැයි මාධ්‍යවේදීන් විමසා සිටි අතර, ඊට ඔහු ප්‍රතිචාර දක්වමින් කියා සිටියේ තමන් ඒකාබද්ධ විපක්ෂයේ සිටින ශ්‍රී ලංකා නිදහස් පක්ෂය නියෝජනය කරන බවයි.",
       "URL": "https://www.hirunews.lk/153677/නිදහස-අහිමි-කරන-වැඩපිළිවෙලක-ආණ්ඩුව-නිරත-වෙලා-හිටපු-ජනපති",
       "Category": "Local News",
       "Parent URL": "https://www.hirunews.lk/local-news.php?pageID=4677"
}