{
       "Source": "hirunews",
       "Timestamp": "Tuesday, 21 July 2020 - 10:58",
       "Headline": "කොච්චිකඩේ ප්‍රදේශයේදී ගිනි අවිත් සමඟ පුද්ගලයෙකු අත්අඩංගුවට (වීඩියෝ)",
       "News Content": "මීගමුව - කොච්චිකඩේ - දළුවකොටුව ප්‍රදේශයේදී ගිනි අවි සහ ජීව උණ්ඩ ළඟ තබා ගත් පුද්ගලයෙකු පොලිස් විශේෂ කාර්ය බලකාය විසින් ඊයේ අත්අඩංගුවට ගෙන තිබෙනවා.\nනීල් අරුණ ප්‍රනාන්දු පුල්ලේ හෙවත් දළුකොටුවේ නීල් නැමති පුද්ගලයා මෙලෙස අත්අඩංගුවට ගෙන ඇති බව සඳහන්.\nඅත්අඩංගුවට ගන්නා අවස්ථාවේදී ඔහු සතුව විදෙස් රටක නිෂ්පාදිත රිවොල්වරයක්, වායු රයිෆලයක් සහ ජීව උණ්ඩ 26ක් සොයාගෙන තිබෙනවා.\nසැකකරු යම් අපරාධ ක්‍රියාවකට මෙම ගිනි අවි සහ ජීව උණ්ඩ ළඟ තබාගෙන සිටියේ ද යන්න පිළිබඳව පොලීසිය විමර්ශන ආරම්භ කර ඇති බව සඳහන්.",
       "URL": "https://www.hirunews.lk/246044/කොච්චිකඩේ-ප්‍රදේශයේදී-ගිනි-අවිත්-සමඟ-පුද්ගලයෙකු-අත්අඩංගුවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2570"
}