{
       "Source": "hirunews",
       "Timestamp": "Tuesday, 05 September 2017 - 19:34",
       "Headline": "රෝහිත - විජේදාස එකම වේදිකාවක",
       "News Content": "තම ජාතිය හා ආගම පිළිබඳ හඬ නගන නායකයින් ජාතිවාදීන් හා ආගම්වාදීන් ලෙස නම් කිරීම කණගාටුදායක බව පාර්ලිමේන්තු මන්ත්‍රී රෝහිත අබේගුණවර්ධන පවසනවා.\nකළුතර - හේනවත්ත ශ්‍රී මුණසිංහ බෝධිරාජ විහාරස්ථානයේ අභිනව චෛත්‍ය රාජයාණන් වහන්සේගේ කොත නිරාවරණය කිරීමේ උත්සවයට අද පස්වරුවේ එක්වෙමිනුයි ඔහු මෙම අදහස් පළ කළේ.\nමෙම අවස්ථාවට හිටපු අධිකරණ හා බුද්ධ ශාසන අමාත්‍ය විජේදාස රාජපක්ෂ ද එක්ව සිටියා.\nඇතැමුන් ගෝත්‍රිකයන් ලෙස හඳුන්වන රට ජාතියට ආදරය කරන්නන් සමඟ එක්ව අසුන් ගැනීමට ලැබීම ගැන සතුටට පත්වන බව ද රෝහිත අබේගුණවර්ධන මන්ත්‍රීවරයා එහිදී කියා සිටියා.",
       "URL": "https://www.hirunews.lk/170223/රෝහිත-විජේදාස-එකම-වේදිකාවක",
       "Category": "Local News",
       "Parent URL": "https://www.hirunews.lk/local-news.php?pageID=4336"
}