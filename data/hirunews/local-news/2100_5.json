{
       "Source": "hirunews",
       "Timestamp": "Tuesday, 09 March 2021 - 13:29",
       "Headline": "CIA අනාවරණයෙන් පසු ක්‍රමවත් වූ ජා ඇළ කම්කරු කාර්යාලයේ කටයුතු (වීඩියෝ)",
       "News Content": "හිරු සී.අයි.ඒ. පසුගියදා සිදුකළ අනාවරණයෙන් පසුව ජා ඇළ දිස්ත්‍රික් කම්කරු කාර්යාලයේ කටයුතු වහා ක්‍රමවත් කිරීමට පියවර ගත් බව කම්කරු කොමසාරිස් ජනාරල් ප්‍රභාත් චන්ද්‍රකීර්ති මහතා පවසනවා.\nඑම කාර්යාලයේ වැඩකටයුතු පිළිබද සොයාබැලීමට පැමිණි අවස්ථාවේ ඒ මහතා මේ බව සඳහන් කළා.\nසේවක අර්ථසාධක අරමුදල් සම්බන්ධ ගැටලු සදහා ජා ඇළ දිස්ත්‍රික් කම්කරු කාර්යාලය වෙත පැමිණෙන ජනතාව එහි නිසි වැඩපිළිවෙළක් නොමැතිකමින් දැඩි අපහසුතාවයට පත්වන බව හිරු CIA හරහා අප පසුගිය 5 වැනිදා හෙළිකළා.\nමෙහි වැඩකටයුතු සම්බන්ධයෙන් විමසීමේදී එහි නිලධාරීන් ප්‍රකාශකර සිටියේ කුලී පදනම මත ලබාගෙන ඇති මෙම ගොඩනැගිල්ලේ සිදුවන නිරන්තර විදුලි බිඳ වැටීම්ද සේවා සැපයීමේදී දැඩි බාධාවක්ව පවතින බවයි.",
       "URL": "https://www.hirunews.lk/264804/cia-අනාවරණයෙන්-පසු-ක්‍රමවත්-වූ-ජා-ඇළ-කම්කරු-කාර්යාලයේ-කටයුතු-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2100"
}