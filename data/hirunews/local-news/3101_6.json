{
       "Source": "hirunews",
       "Timestamp": "Saturday, 12 October 2019 - 17:57",
       "Headline": "කැබිතිගොල්ලෑවේ අනතුරකින් පුද්ගලයෙකු මරුට",
       "News Content": "කැබිතිගොල්ලෑව - පදවිය මාර්ගයේ ගල්කන්දේගම ප්‍රදේශයේදී සිදුවූ රිය අනතුරකින් පුද්ගලයෙකු මියගොස් තිබෙනවා.\nකැබිතිගොල්ලෑව සිට පදවිය දෙසට ධාවනය වූ මෝටර් රථයක පිටුපස යතුරුපැදියක් ගැටී මෙම අනතුර සිදු කර ඇති බවයි පොලිස් මාධ්‍ය ප්‍රකාශක කාර්යාලය සඳහන් කළේ.\nඅනතුරින් යතුරුපැදියේ පැදිකරු සහ පසුපැදිකරු තුවාල ලබා කැබිතිගොල්ලෑව රෝහලට ඇතුළත් කිරීමේදී පසුපැදිකරු මියගොස් තිබෙනවා.\nමියගොස් ඇත්තේ කැබිතිගොල්ලෑව සමාධිගම ප්‍රදේශයේ පදිංචිව සිටි 53 හැවිරිදි අයෙක්.\nඅනතුර සම්බන්ධයෙන් මෝටර් රථයේ රියදුරු අත්අඩංගුවට ගෙන ඇති බවයි පොලිස් මාධ්‍ය ප්‍රකාශක කාර්යාලය සඳහන් කළේ.",
       "URL": "https://www.hirunews.lk/226115/කැබිතිගොල්ලෑවේ-අනතුරකින්-පුද්ගලයෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=3101"
}