{
       "Source": "hirunews",
       "Timestamp": "Wednesday, 24 July 2019 - 17:51",
       "Headline": "සැක කටයුතු ලෙස මියගිය පුද්ගල මළ සිරුරක් හෝමාගම නගරයේ ළිඳකින් හමුවෙයි",
       "News Content": "හෝමාගම නගරයේ ආපන ශාලාවක් පිටුපස ළිඳක තිබී පුද්ගල මළ සිරුරක් සොයාගෙන තිබෙනවා.\nඑම ආපන ශාලාවේම නතර වී සිටි එහි සේවකයෙකුගේ මළ සිරුරක් අද පෙරවරුවේ මෙලෙස සොයාගෙන ඇති බවයි අප වාර්තාකරු සඳහන් කළේ.\nමියගිය පුද්ගලයා පන්නල ප්‍රදේශයේ පදිංචි 43 හැවිරිදි එක්දරු පියෙක්.\nඊයේ රාත්‍රී 12 පමණ වන තෙක් ආපන ශාලාවේ සේවය කර ඇති මෙම පුද්ගලයා උදෑසන කාමරයේ නොසිටීම හේතුවෙන් අනෙක් සේවකයන් කළ සොයා බැලීමේදී මළ සිරුර ළිඳේ තිබියදී හමුවී තිබෙනවා.\nපොලිසිය සඳහන් කර ඇත්තේ මෙම මරණය සැක සහිත බවයි.\nමහේස්ත්‍රාත් පරීක්ෂණයෙන් පසු මළ සිරුර පශ්චාත් මරණ පරීක්ෂණය සඳහා කළුබෝවිල රෝහලට රැගෙන ගොස් තිබෙනවා.\nහෝමාගම පොලිසියයි සිද්ධිය පිළිබඳ විමර්ශණ සිදු කරන්නේ.",
       "URL": "https://www.hirunews.lk/220944/සැක-කටයුතු-ලෙස-මියගිය-පුද්ගල-මළ-සිරුරක්-හෝමාගම-නගරයේ-ළිඳකින්-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=3231"
}