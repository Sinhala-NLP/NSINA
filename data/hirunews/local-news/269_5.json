{
       "Source": "hirunews",
       "Timestamp": "Wednesday, 14 June 2023 - 16:02",
       "Headline": "යාපනය කොටුවේ සිට ගාලු කොටුවට පා ගමනින් පැමිණ වාර්තාවක් පිහිටුවීමට සූදානම්වන අයියා මලෝ",
       "News Content": "යාපනය කොටුවේ සිට ගාල්ල කොටුව දක්වා දින තුනක් වැනි කෙටි කාලයකින් නොනැවතී එක දිගට පාගමනින් ගොස් ලෝක වාර්තාවක් පිහිටු වීමට නිවුන් සොහොයුරන් දෙදෙනෙක් සූදානම් වෙනවා.\nමෙම නිවුන් සොහොයුරන් දෙදෙනා අද (14) අලුයම 4.00 යාපනය කොටුව ඉදිරිපිටින් ගමන් ආරම්භ කරනු ලැබූ අතර. දින තුනක් අඛණ්ඩව ගමන් කිරීමෙන් මෙම වාර්තාව පිහිටුවීමට සූදානම්වන බවයි වාර්තා වන්නේ.\nයාපනය, කොටුවේ සිට ගාල්ල, කොටුව දක්වා නොනැවතී පා ගමනින් ගමන් කර ලෝක වාර්තාවක් පිහිටුවීම තම අරමුණ බවයි ඔවුන් පවසන්නේ.\nමෙම සොයුරන් දෙදෙනා බගවන්තලාව, කොටියාගල ප්‍රදේශයේ පදිංචි අය බව සඳහන්.\nයාපනය ඒ-9 මාර්ගය ඔස්සේ අනුරාධපුරය දක්වා පැමිණ අනුරාධපුරයේ සිට පුත්තලම දක්වා ද පුත්තලමේ සිට මීගමුව දක්වා පැමිණ මීගමුවේ සිට කොළඹ දක්වා ද ඊට පසුව ගාල්ල දක්වා ද ගමන් කිරීමට නියමිතව බවයි වාර්තා වන්නේ.",
       "URL": "https://www.hirunews.lk/337931/යාපනය-කොටුවේ-සිට-ගාලු-කොටුවට-පා-ගමනින්-පැමිණ-වාර්තාවක්-පිහිටුවීමට-සූදානම්වන-අයියා-මලෝ",
       "Category": "Local News",
       "Parent URL": "https://www.hirunews.lk/local-news.php?pageID=269"
}