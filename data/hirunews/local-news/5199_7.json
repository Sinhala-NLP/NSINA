{
       "Source": "hirunews",
       "Timestamp": "Saturday, 23 January 2016 - 11:24",
       "Headline": "මාධ්‍යවේදීන්ගේ විරෝධතාවක් ඇඹිලිපිටියේ (ඡායාරූප)",
       "News Content": "ඇඹිලිපිටිය - මහඇල ප්‍රදේශයේ නිවසක පැවැති සාදයකදී පොලීසිය සමඟ ඇති වූ ගැටුමකින් තරුණයෙකු මිය යාමේ සිද්ධියට අදාළව සාක්ෂි විමසීමේදී මාධ්‍යවේදීන්ට එල්ල වූ බාධා කිරීම්වලට විරෝධය පළ කරමින් ඇඹිලිපිටිය නගරයේ මේ වන විට විරෝධතාවක් ආරම්භ කර තිබෙනවා.\nඊට සියලූම දිස්ත්‍රික් ආවරණය වන පරිදි ප්‍රාදේශීය මාධ්‍යවේදීන් පැමිණ සිටීම ද විශේෂත්වයක්.\nපසුගිය ජනවාරි මස 13 වන දා ඇඹිලිපිටිය මහේස්ත්‍රාත් අධිකරණයේදී තරුණයෙකු මිය යාමේ සිද්ධිය පිළිබඳ සාක්ෂි විමසීම ආවරණය කිරීමට ගිය මාධ්‍යවේදීන්ගේ සටහන් පොත් පොලිස් නිලධාරියෙකු සිය භාරයට ගත්තා.\nඊට විරෝධය පළ කිරීම සඳහා ඇඹිලිපිටිය නගරයේදී අද මෙම උද්ඝෝෂණය  සංවිධානය කර තිබුණා.\nඡායාරූප - අකුරැස්ස අජිත්",
       "URL": "https://www.hirunews.lk/124582/මාධ්‍යවේදීන්ගේ-විරෝධතාවක්-ඇඹිලිපිටියේ-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=5199"
}