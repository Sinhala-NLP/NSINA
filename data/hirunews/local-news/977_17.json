{
       "Source": "hirunews",
       "Timestamp": "Sunday, 31 July 2022 - 14:51",
       "Headline": "වසර විස්සකට පසු මෙරට වෙළෙඳ ශේෂයේ අතිරික්තයක් (වීඩියෝ)",
       "News Content": "මෙම වසරේ ජූනි මාසයේ වෙළඳ ශේෂය අතිරික්තයක් වාර්තා කර ඇති බව මහ බැංකුව පවසනවා.\nඑලෙස අතිරික්තයක් වාර්තා වී ඇත්තේ විසි වසරකට පසුව වීම විශේෂත්වයක්.\nජූනි මාසය තුළ අපනයන ආදායම ඉහළ යාමත් ආනයන වියදම අඛන්ඩව පහත වැටීමත් හේතුවෙන් වෙළඳ ශේෂයේ අතිරික්තයක් වාර්තා කර තිබෙනවා.\nමේ අතර මහබැංකුව සඳහන් කළේ රජයේ ප්‍රතිපත්තිවලට අනුකූලව ජනතාව මුහුණදෙන දුෂ්කරතාවන් අවම කිරීම සඳහා විවිධ ක්‍රියාමාර්ග ගනිමින් සිටින බවයි.\nවත්මන් අර්බුදයට ප්‍රධාන හේතුව වී ඇත්තේ බැංකු පද්ධතිය තුළ විදේශ විනිමය ද්‍රවශීලතාව අවම වීම බවද ශ්‍රී ලංකා මහ බැංකුව වැඩිදුරටත් සඳහන් කළා.",
       "URL": "https://www.hirunews.lk/311485/වසර-විස්සකට-පසු-මෙරට-වෙළෙඳ-ශේෂයේ-අතිරික්තයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=977"
}