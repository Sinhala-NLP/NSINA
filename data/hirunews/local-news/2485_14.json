{
       "Source": "hirunews",
       "Timestamp": "Tuesday, 01 September 2020 - 7:36",
       "Headline": "හිරු ධර්ම ප්‍රදීපය වැඩසටහන අද මාතර - වෙහෙරහේන පූර්වාරාම රජමහා විහාරස්ථානයේදී",
       "News Content": "අදට යෙදෙන බිනර පුර පසළොස්වක පොහෝ දිනය නිමිත්තෙන් මාතර වෙහෙරහේන පූර්වාරාම රජමහා විහාරය කේන්ද්‍ර කර ගනිමින් හිරු ධර්ම ප්‍රදීපය වැඩසටහන මේ වන විට ක්‍රියාත්මකයි.\nඋදෑසන 06.00ට උවැසි උවැසියන් අෂ්ඨාංග ශීලයේ සමාදන් කරමින් හිරු ධර්මප්‍රදීපය ආරම්භ වුණා.\nඑම කටයුතු සහ ධර්මානුශාසනාව සිදු කළේ මාතර වෙහෙරහේන පූර්වාරාම රජමහා විහාරාධිපති පූජ්‍ය කෑගල්ලේ රතනසාර හිමියන්ගේ අනුශාසනා පරිදි, විහාරාධිකාරී පූජ්‍ය ඌරුමුත්තේ විමලරතන හිමියන් විසින්.\nඋදෑසන 07.30ට පෝදා ධර්ම දේශනය සිදුකරන්නේ පූජ්‍ය පිටිගල ධම්ම විනීත හිමියන් විසිනුයි.\nමීට අමතරව, විශේෂ ධර්ම සාකච්ඡාවක්ද පෙරවරු 08.30 සිට 10.00 දක්වා පැවැත්වෙනවා.\nඒ මහාචාර්ය පූජ්‍ය මැදගම්පිටියේ විජිතධම්ම හිමියන්, ආචාර්ය මහින්ද හේරත් සහ සාහිත්‍යවේදී සුජිත් අක්කරවත්ත යන අයගේ සහභාගිත්වයෙන්.\nඑසේම පෙරවරු 10ට තවත් ධර්ම දේශනයක් පූජ්‍ය පූලියද්දේ සුධම්ම හිමියන් විසින් සිදුකිරීමට නියමිතයි.\nඉන් අනතුරුව, කාව්‍යමය ධර්ම දේශනයක්ද පැවැත්වෙනවා.\nඒ කාව්‍ය විශාරද පූජ්‍ය හිනිදුම සරණසිරි හිමියන් විසින්. අනතුරුව, දහවල් 12.30ට තවත් විශේෂ ධර්ම සාකච්ඡාවක් පැවැත්වීමට නියමිතයි.",
       "URL": "https://www.hirunews.lk/249116/හිරු-ධර්ම-ප්‍රදීපය-වැඩසටහන-අද-මාතර-වෙහෙරහේන-පූර්වාරාම-රජමහා-විහාරස්ථානයේදී",
       "Category": "Local News",
       "Parent URL": "https://www.hirunews.lk/local-news.php?pageID=2485"
}