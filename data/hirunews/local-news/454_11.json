{
       "Source": "hirunews",
       "Timestamp": "Saturday, 25 March 2023 - 22:46",
       "Headline": "ප්ලේයර්ස්ලට මෙන්ටලි සපෝට් එකක් දෙන්න - චාමිකගෙන් ඉල්ලීමක්",
       "News Content": "ලෝක කුසලානයට සෘජුවම සුදුසුකම් ලැබීමට තිබූ අවසන් තුරුම්පුව ද සුනු විසුණු කරගැනීමට ශ්‍රී ලංකා කණ්ඩායමට අද (25) සිදු වුණා.\nඒ දුර්වල පිතිකරණයක් පිටිය මැද ප්‍රදර්ශනය කිරීම හේතුවෙන්.\nලකුණු 76ක් වැනි අඩු ලකුණු සංඛ්‍යාවකට දැවී ගිය ශ්‍රී ලංකා පිතිකරුවන්ගෙන් ලකුණු 198කින් විශිෂ්ට ජයක් ලබාගැනීමට තරම් ප්‍රතිවාදී කිවියන් දක්ෂ වුණා.\nතරගයෙන් අනතුරුව පැවති මාධ්‍ය හමුවක දී අදහස් දක්වමින් වේග පන්දු ක්‍රීඩක චාමික කරුණාරත්න සඳහන් කළේ, තරග පරාජය වනවිට ක්‍රීඩකයින්ට සමාජ මාධ්‍ය හරහා දිගින් දිගටම මඩ ප්‍රහාර එල්ල වන බවයි.\nඑහෙත් එසේ නොකර, රටක් වෙනුවෙන් ක්‍රීඩා කරන ක්‍රීඩිකයින්ව දිරිමත් කිරීමටත්, ඔවුන්ගේ මානසික මට්ටම ශක්තිමත් කිරීමටත් සහාය දක්වන ලෙසයි චාමික ක්‍රීඩා ලෝලීන්ගෙන් ඉල්ලා සිටින්නේ.\nතරගයේ පරාජයට හේතුව විවිධ අතපසු වීම් බවත්, කිසිදු විවේකයක් හෝ නොලබා පුහුණුවීම්වල සිය කණ්ඩායම නිරත වන බවත් ඔහු සඳහන් කළා.",
       "URL": "https://www.hirunews.lk/330922/ප්ලේයර්ස්ලට-මෙන්ටලි-සපෝට්-එකක්-දෙන්න-චාමිකගෙන්-ඉල්ලීමක්",
       "Category": "Local News",
       "Parent URL": "https://www.hirunews.lk/local-news.php?pageID=454"
}