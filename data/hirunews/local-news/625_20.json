{
       "Source": "hirunews",
       "Timestamp": "Tuesday, 03 January 2023 - 18:18",
       "Headline": "ඉදිරියේ දී ජනතාවට අතිරේක බරක් නොවන පරිදි දුම්රිය සේවය පවත්වාගෙන යන බව ප්‍රවාහන අමාත්‍යවරයා පවසයි",
       "News Content": "වත්කම් නිසි පරිදි කළමනාකරණය තුළින් ඉදිරියේ දී ජනතාවට අතිරේක බරක් නොවන පරිදි දුම්රිය සේවය පවත්වාගෙන යාමට කටයුතු කරන බව ප්‍රවාහන, මහාමාර්ග හා ජනමාධ්‍ය අමාත්‍ය ආචාර්ය බන්දුල ගුණවර්ධන පවසනවා.\nඅමාත්‍යවරයා මේ බව පැවසුවේ, ශ්‍රී ලංකා දුම්රිය දෙපාර්තමේන්තුවට බඳවාගත් දුම්රිය ස්ථානාධිපතිවරුන් පිරිසකට පත්වීම් ලිපි ප්‍රදානය කිරීම සඳහා පැවැති උත්සවයකට එක්වෙමින්.\nකිසිදු ආකාරයකින් දුම්රිය සේවය පුද්ගලිකකරණය කිරීමට කිසිදු අදහසක් නොමැති බව මෙහිදී පැවසූ අමාත්‍යවරයා වඩාත් ඵලදායී හා කාර්යක්ෂම සේවයක් සැලසීම වෙනුවෙන් ගත හැකි උපායමාර්ගික ක්‍රියාමාර්ග පිළිබඳව සාකච්ඡා කිරීමට බලාපොරොත්තු වන බව වැඩිදුරටත් පැවසුවා.",
       "URL": "https://www.hirunews.lk/324198/ඉදිරියේ-දී-ජනතාවට-අතිරේක-බරක්-නොවන-පරිදි-දුම්රිය-සේවය-පවත්වාගෙන-යන-බව-ප්‍රවාහන-අමාත්‍යවරයා-පවසයි",
       "Category": "Local News",
       "Parent URL": "https://www.hirunews.lk/local-news.php?pageID=625"
}