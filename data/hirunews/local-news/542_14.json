{
       "Source": "hirunews",
       "Timestamp": "Sunday, 12 February 2023 - 7:36",
       "Headline": "තුර්කි භූ කම්පනයෙන් අතුරුදන්වූ ශ්‍රී ලාංකික කාන්තාව සොයා තවදුරටත් මෙහෙයුම්",
       "News Content": "තුර්කි - සිරියා භූ කම්පන මාලාවට හසුව මේ වනවිට (12) අතුරුදන්ව සිටින ශ්‍රී ලාංකික කාන්තාව නවාතැන්ගෙන සිටි නිවාස සංකීර්ණයේ සුන්බුන් ඉවත් කිරීමේ කටයුතු ආරම්භ වී තිබෙනවා.\nචන්ද්‍රිකා රාජපක්ෂ නම් ඇය නවාතැන්ගෙන සිටි ස්ථානයේ සුන්බුන් ඉවත් කිරීමේ කටයුතු ඊයේ දිනයේදී ආරම්භ කෙරුණු අතර, එම ස්ථානයට ඇයගේ දියණියද පැමිණි බවයි තුර්කියේ ශ්‍රී ලංකා තානාපති කාර්යාලය නිවේදනය කළේ.\nඑසේම, භූ කම්පනයෙන් පීඩාවට පත්වූ ශ්‍රී ලාංකික සිසුන් 03 දෙනෙකුට හෝටලයක නවාතැන් පහසුකම් සලසා දීමටයි තානාපති කාර්යාලය පියවර ගෙන ඇත්තේ.",
       "URL": "https://www.hirunews.lk/327199/තුර්කි-භූ-කම්පනයෙන්-අතුරුදන්වූ-ශ්‍රී-ලාංකික-කාන්තාව-සොයා-තවදුරටත්-මෙහෙයුම්",
       "Category": "Local News",
       "Parent URL": "https://www.hirunews.lk/local-news.php?pageID=542"
}