{
       "Source": "hirunews",
       "Timestamp": "Thursday, 12 May 2016 - 7:53",
       "Headline": "ඇඹිලිපිටිය තරුණයාගේ අධිකරණ වෛද්‍ය වාර්තාව ගැන චෝදනාවක්",
       "News Content": "ඇඹිලිපිටියේදී පොලිසිය සමඟ ඇතිවු ගැටුමකින් පසු මියගිය සුමිත් ප්‍රසන්නගේ මරණය සම්බන්ධයෙන් චෝදනා එල්ල වී සිටින සහකාර පොලිස් අධිකාරීවරයාගේ නීතිඥවරයාට අවශ්‍ය පරිදි අධිකරණ වෛද්‍ය වාර්තාව නිකුත් වී ඇති බවට නීතිඥ උදුල් ප්‍රේමරත්න චෝදනා කරනවා.\nඇඹිලිපිටියේ පැවැති සාදයක් අතරතුර දී මිය ගිය සුමිත් ප්‍රසන්න නැමැති තරුණයාගේ මරණය සම්බන්ධයෙන් සිදුකළ අධිකරණ විශේෂඥ වෛද්‍ය මණ්ඩලයේ වාර්තාව පසුගියදා ඇඹිලිපිටිය මහේස්ත්‍රාත් අධිකරණයට ඉදිරිපත් කෙරුනා.\nඑම වාර්තාවේ දැක්වෙන්නේ සුමිත් ප්‍රසන්නගේ මරණයට හේතුව අධික රුධිර වහනය මිස පහරදීමකින් හෝ තල්ලූ කිරීමකින් ලද තුවාල නොවන බවයි.",
       "URL": "https://www.hirunews.lk/133018/ඇඹිලිපිටිය-තරුණයාගේ-අධිකරණ-වෛද්‍ය-වාර්තාව-ගැන-චෝදනාවක්",
       "Category": "Local News",
       "Parent URL": "https://www.hirunews.lk/local-news.php?pageID=5050"
}