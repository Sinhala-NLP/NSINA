{
       "Source": "hirunews",
       "Timestamp": "Wednesday, 01 May 2019 - 9:53",
       "Headline": "ගමම කළඹමින් කළුතර තෙඹුවන සිදුවූ පිපිරීමේ ඇත්ත කතාව මෙන්න",
       "News Content": "ගමම කළඹමින් කළුතර තෙඹුවන සිදුවූ පිපිරීමේ ඇත්ත කතාව මෙන්න \"\nකළුතර තෙඹුවන පොලිස් බලප්‍රදේශයේ ඊයේ පස්වරුවේ පිපිරීමක් සිදුව තිබෙනවා.\nඑම නිවාස පිහිටි ඉඩමේ තිබූ කසල ගොඩක් ගිනිතැබීමට යාමේදී මෙම පිපිරීම සිදුව ඇති බවටයි තොරතුරු වාර්තා වන්නේ.\nපිපිරීමෙන් අනතුරුව එම ස්ථානය පොලිස් විශේෂ කාර්ය බලකාය සහ පොලිසිය එක්ව විශේෂ සෝදිසි කිරීමකට ලක්කළා.\nඑහිදී අනාවරණ වී ඇත්තේ නිවෙස් හිමියා මීට පෙර ගල්වලක් පවත්වාගෙන ගොස් ඇති බවයි.\nඑහිදී ඔහු මිලටගෙන ඉතිරිව තිබූ ජෙලට්නයිට් කූරු 3ක් ගිනිතබා විනාශ කිරීමට යාමේදී මෙම පිපිරීම සිදුකර ඇති බවයි.\nනිවෙස් හිමියා වැඩිදුරටත් අනාවරණ කර ඇත්තේ මේ දිනවල රටපුරා සිදුකෙරෙන සෝදිසි කිරීම් සම්බන්ධයෙන් ඇතිවූ බියට තමන් මෙලෙස ජෙලට්නයිට් කූරු විනාශ කිරීමට සිතූ බවයි.\nබොහෝ කලක් පරණ වී තිබූ හෙයින් මෙලෙස පිපිරීමක් සිදුනොවනු ඇතැයි සිතා තමන් එයට ගිනි තැබූ බවයි ඔහු වැඩිදුරටත් ප්‍රකාශ කර ඇත්තේ.\nකෙසේ වෙතත් සිද්ධිය සම්බන්ධයෙන් වැඩිදුර පරීක්ෂණ සිදුකරන වරකාගොඩ පොලිසිය විසින් නිවෙස් හිමියා අත්අඩංගුවට ගෙන තිබෙනවා.\nසැකකරු අද මහේස්ත්‍රාත්වරයා හමුවට ඉදිරිපත් කිරීමට නියමිතයි.",
       "URL": "https://www.hirunews.lk/215517/ගමම-කළඹමින්-කළුතර-තෙඹුවන-සිදුවූ-පිපිරීමේ-ඇත්ත-කතාව-මෙන්න",
       "Category": "Local News",
       "Parent URL": "https://www.hirunews.lk/local-news.php?pageID=3375"
}