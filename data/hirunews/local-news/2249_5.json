{
       "Source": "hirunews",
       "Timestamp": "Monday, 28 December 2020 - 10:57",
       "Headline": "නව ආසාදිතයින් 674 දෙනාගෙන්, 174 ක් කොළඹ දිස්ත්‍රික්කයෙන් (වීඩියෝ)",
       "News Content": "ඊයේ (27) දිනයේ වාර්තා වූ නව කොරෝනා ආසාදිතයින් 674 දෙනාගෙන් 174 දෙනෙකුම කොළඹ දිස්ත්‍රික්කයෙන් හඳුනාගෙන ඇති බව කොවිඩ් 19 පැතිරීම වැළැක්වීමේ ජාතික ක්‍රියාන්විත මධ්‍යස්ථානය පවසනවා.\nඑම ආසාදිතයින්ගෙන් 26 දෙනෙකු අවිස්සාවේල්ල ප්‍රදේශයෙන් වාර්තා වී ඇති අතර, මරදාන ප්‍රදේශයෙන් කොරෝනා ආසාදිතයින් 20 දෙනෙකු වාර්තා වී ඇති බවයි කොවිඩ් 19 පැතිරීම වැළැක්වීමේ ජාතික ක්‍රියාන්විත මධ්‍යස්ථානය නිකුත් කළ නිවේදනයේ දැක්වෙන්නේ.\nඑමෙන්ම, ඊයේ දිනයේදී ගම්පහ දිස්ත්‍රික්කයෙන් ආසාදිතයින් 153 දෙනෙකු සහ කළුතර දිස්ත්‍රික්කයෙන් ආසාදිතයින් 110 දෙනෙකු වාර්තා වී තිබෙනවා.",
       "URL": "https://www.hirunews.lk/258131/නව-ආසාදිතයින්-674-දෙනාගෙන්-174-ක්-කොළඹ-දිස්ත්‍රික්කයෙන්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2249"
}