{
       "Source": "hirunews",
       "Timestamp": "Sunday, 17 March 2019 - 9:29",
       "Headline": "කෝටියකට අධික වටිනාකමකින් යුත් කේරළ ගංජා තොගයක් සමඟ දෙදෙනෙකු අත්අඩංගුවට",
       "News Content": "පොලිස් මත්ද්‍රව්‍ය නාශක කාර්යාංශය සහ නාවික හමුදාව එක්ව පේදුරුතුඩුව වෙරළේ සිදුකළ මෙහෙයුමකදී කේරළ ගංජා කිලෝ 91 කට වැඩි ප්‍රමාණයක් සමඟ පුද්ගලයින් දෙදෙනෙකු අත්අඩංගුවට ගෙන තිබෙනවා.\nඑම කේරළ ගංජා තොගයේ වටිනාකම රුපියල් එක්කෝටි තිස්තුන් ලක්ෂයක් පමණ වන බවයි පොලිස් මාධ්‍ය ප්‍රකාශක පොලිස් අධිකාරී රුවන් ගුණසේකර කියා සිටියේ.\nමෙලෙස අත්අඩංගුවට ගෙන ඇත්තේ පේදුරුතුඩුව ප්‍රදේශයේම පදිංචි වයස අවුරුදු 47 සහ 60 හැවිරිදි පුද්ගලයින් දෙදෙනෙක්.\nමෙම කේරළ ගංජා තොගය දින කිහිපයකට පෙර මුහුදු මාර්ගයෙන් මෙරටට ගෙනවිත් ඇති අතර, ඒවා වෙරළ තීරයේ සඟවා තබා රැගෙන යාමට උත්සාහ කිරීමේදී මෙලෙස අත්අඩංගුවට ගෙන තිබෙනවා.",
       "URL": "https://www.hirunews.lk/212555/කෝටියකට-අධික-වටිනාකමකින්-යුත්-කේරළ-ගංජා-තොගයක්-සමඟ-දෙදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3451"
}