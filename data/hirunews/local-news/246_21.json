{
       "Source": "hirunews",
       "Timestamp": "Thursday, 22 June 2023 - 13:13",
       "Headline": "ටයිටන් සබ්මැරීනයට ඔක්සිජන් ඇත්තේ පැය 3ට පමණයි (වීඩියෝ)",
       "News Content": "අත්ලාන්තික් සාගර පතුලේ පිහිටි ටයිටැනික් නෞකාවේ සුන්බුන් නැරඹීමට ගොස් අතුරුදන් වූ ටයිටන් සබ්මැරීනය සොයා ගැනීමට තවමත් මෙහෙයුම් කණ්ඩායම්වලට හැකි වී නැහැ.\nපස් දෙනෙකු සමගින් අතුරුදන් වූ එම සබ්මැරීනය සතුව ඔක්සිජන් වායුව පවතින්නේ තවත් පැය 3 ක් සඳහා පමණයි.\nසුප්‍රකට ටයිටැනික් නෞකාවේ සුන්බුන් නැරඹීමට බ්‍රිතාන්‍යයේ හා පාකිස්ථානයේ ප්‍රකෝටිපතියන් තිදෙනෙකුද සහිතව ඕශන් ගේට් සමාගමේ ටයිටන් සබ්මැරීනය සාගර පත්ලේ ගවේෂණය ඇරඹුවේ පසුගිය ඉරිදායි.\nඔවුන්ගේ අපේක්ෂාව වී තිබුණේ එදිනම පස්වරුවේ යළි පැමිණීමටයි.\nනමුත් එම සබ්මැරීනය කිසිවෙකුත් නොසිතූ ලෙස සාගර පත්ලේ අතුරුදන් වුණා.\nඒ අනුව සබ්මැරීනය සොයා අත්ලාන්තික් සාගරයේ තවමත් මෙහෙයුම් සිදුකෙරෙන්නේ ලොව සුපතල සෝනා තාක්ශනය ද භාවිතයෙන්.\nසාගර පත්ලේ මෙවැනි ශබ්ධ තරංග ග්‍රහනය කර ගැනීමටද මේ වන විට හැකිව තිබෙනවා.\nකිසියම් වස්තුවට තදින් පහර දෙන හඩක් තප්පර කිහිපයක විරාම සහිතව එම ශබ්ද තරංගවල අන්තර්ගතයි.\nකෙසේ වෙතත් එම ශබ්ද තරන්ග වල මූලාශ්‍රය නිකුත් වන්නේ ටයිටන් සබ්මැරීනයෙන් බවට මෙතෙක් තහවුරු කර නැහැ.\nනමුත් මෙම ටයිටන් සබ්මැරීනය ටයිටැනික් සුන් බුන් නැරඹීම සදහා සාගරයේ මීටර් 3000ක් තරම් පතුලට ගමන් කිරීමටයි කටයුතු කළේ.\nහිරු රශ්මිය පවා නොලැබෙන මෙම අදුරු සාගරය තුල, දෑස් නොපෙනෙන ජීවින් දහස් ගණනක් ද රැදී සිටින අතර ඇතම් ජීවී විශේෂ මෙතෙක් හදුනා ගෙන ද නැහැ.\nඑවන් පසුබිම්ක මෙම සබ්මැරීනය ගැඹුරු සාගරයේදී පුපුරා ගොස් අනතුරට ලක් වූවාදැයි සැකයක් මේ වන විට පවතිනවා.\nඕශන් ගේට් සමාගමේ ප්‍රධානියාද වන ස්ටොක්ටන් රශ් සහ ප්‍රංශ ජාතික පෝල් හෙන්රි මෙම සබ්මැරීනය ක්‍රියාකරවා තිබුනා, ස්ටොක්ටන් රශ් අමෙරිකාවේ ප්‍රින්ස්ටන් විශ්ව විද්‍යාලයේ අභ්‍යාවකාශ ඉන්ජිනේරු තාක්ශනය පිළිබදව උපාධි දාරියෙක්.\nසබ්මැරීනයේ සංචාරකයින් ලෙස ගමන්ගත් පිරිස අතර ඇක්ෂන් ඒවියේෂන් නමැති ගුවන් සේවා සමාගමේ සභාපතිවරයා වන 58 හැවිරිදි බ්‍රිතාන්‍ය ප්‍රකෝටිපති ව්‍යාපාරික හමිෂ් හාඩින්, පාකිස්තානයේ ප්‍රකට ව්‍යාපාරිකයෙකු වන ෂසඩා ඩාවුඩ් සහ ඔහුගේ පුත් 19 හැවිරිදි සුලේමාන් ඩාවුඩ් ද සිටිනවා.\nකෙසේ වෙතත් පස් දෙනෙකු සමගින් අතුරුදන් වූ ටයිටන් සබ්මැරීනය සතුව ඔක්සිජන් වායුව පවතින්නේ තවත් පැය 3 ක් සඳහා පමණයි.",
       "URL": "https://www.hirunews.lk/338705/ටයිටන්-සබ්මැරීනයට-ඔක්සිජන්-ඇත්තේ-පැය-3ට-පමණයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=246"
}