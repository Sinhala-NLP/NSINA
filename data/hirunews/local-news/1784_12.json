{
       "Source": "hirunews",
       "Timestamp": "Saturday, 31 July 2021 - 11:08",
       "Headline": "මත් ජාවාරමෙන් උපයන මුදල් බැංකු ගත කිරීම කරගෙන ගිය කාන්තාවක් අත්අඩංගුවට",
       "News Content": "ප්‍රධාන පෙළේ මත්ද්‍රව්‍ය ජාවාරම්කරුවකු වන රත්මලානේ කුඩු අංජු නැමැත්තාගේ, ගෝලයෙකු වන ධර්මසිරි නැමැති පුද්ගලයා සමඟ සමීප සම්බන්ධතාවයක් පවත්වාගෙන යමින් මත්කුඩු ජාවාරමෙන් උපයා ගන්නා මුදල් බැංකු ගත කරමින් කටයුතු කළ කාන්තාවක් ඊයේ (30) අත්අඩංගුවට ගෙන තිබෙනවා.\nඑහිදී රුපියල් දහඅට ලක්ෂ හැත්තෑ පන්දහසක මුදලක්, බැංකු පොත් දෙකක්, විදේශ ගමන් බලපත්‍රයක් සහ හෙරොයින් වර්ගයේ මත්ද්‍රව්‍ය ග්‍රෑම් 05ක් ඇය සන්තකයේ තිබී සොයා ගැනුණා.\nඅඟුලාන පොලීසියට ලද තොරතුරක් මත සැකකාරිය අත්අඩංගුවට ගෙන ඇති අතර 31 වන වියේ පසුවන ඇය මැදපෙරදිග රැකියාවක නියුතුව සිට පැමිණ ඇති බවට අනාවරණය වී තිබෙනවා.\nසැකකාරිය අද (31) මොරටුව මහේස්ත්‍රාත් අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/278474/මත්-ජාවාරමෙන්-උපයන-මුදල්-බැංකු-ගත-කිරීම-කරගෙන-ගිය-කාන්තාවක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1784"
}