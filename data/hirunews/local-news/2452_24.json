{
       "Source": "hirunews",
       "Timestamp": "Tuesday, 15 September 2020 - 18:40",
       "Headline": "නිව් ඩයමන්ඞ් නෞකාවෙන් මුහුදට මුසුව ඇත්තේ ඝණ දැවි තෙල් බව රස පරීක්ෂක තහවුරු කරයි",
       "News Content": "ගිනිගත් එම්.ටි නිව් ඩයමන්ඩ් නෞකාවෙන් මුහුදට කාන්දු වී ඇත්තේ එහි එන්ජින් කාමරයේ තිබු ඝණ දැවි තෙල් වර්ගයක් බවට රජයේ රස පරීක්ෂකවරයා දැනුම් දි තිබෙනවා.\nඒ, නෞකාව අවට මුහුදු ප්‍රදේශයෙන් පසුගියදා ලබාගත් ජල සාම්පල් වල පරික්ෂණ වාර්තාව අද සමුද්‍රීය පරිසර ආරක්ෂණ අධිකාරිය වෙත ලබා දෙමින්.\nඒ අනුව මෙම නෞකාවෙන් සමුද්‍ර දුෂණයක් සිදු වි ඇති බවට තහවුරු වන බවයි එම අධිකාරියේ සමාන්‍යාධිකාරී ආචාර්ය ටර්නි ප්‍රදීප් කුමාර ප්‍රකාශ කලේ.\nරජයේ රස පරීක්ෂකවරයා ලබා දුන් වාර්තාව පදනම් කරගනිමින් නෞකාවට එරෙහිව නීතිමය ක්‍රියාමාර්ග ඉදිරියටත් සිදුකරන බවයි සමුද්‍රීය පරිසර ආරක්ෂණ අධිකාරියේ සමාන්‍යාධිකාරී ටර්නි ප්‍රදීප් කුමාර කියා සිටියේ.\nමෙම නෞකාව මේ වන විට කල්මුණේ සිට නාවික සැතපුම් 64ක් දුරින් පවතින අතර ගින්න හටගත් අවස්ථාවේ නෞකාවට ඉසින ලද ජලය මේ වන විට ඉන් ඉවත් කරමින් පවතින බවයි සමුද්‍රීය පරිසර ආරක්ෂණ අධිකාරිය වැඩිදුරටත් ප්‍රකාශ කලේ.",
       "URL": "https://www.hirunews.lk/250299/නිව්-ඩයමන්ඞ්-නෞකාවෙන්-මුහුදට-මුසුව-ඇත්තේ-ඝණ-දැවි-තෙල්-බව-රස-පරීක්ෂක-තහවුරු-කරයි",
       "Category": "Local News",
       "Parent URL": "https://www.hirunews.lk/local-news.php?pageID=2452"
}