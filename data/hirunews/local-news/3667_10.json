{
       "Source": "hirunews",
       "Timestamp": "Sunday, 04 November 2018 - 14:10",
       "Headline": "කුලියට ගත් භාණ්ඩ වංචා කළ දෙදෙනෙකු අත්අඩංගුවට",
       "News Content": "කුලී පදනම මත භාණ්ඩ ලබාගෙන නැවත ලබා නොදී වංචා කිරීමේ සිද්ධීන්වලට සම්බන්ධ පුද්ගලයන් දෙදෙනෙකු මතුගම ප්‍රදේශයේදී අද අත්අඩංගුවට ගෙන තිබෙනවා.\nමොවුන් බියගම, පෑලියගොඩ, කඩවත සහ ගම්පහ යන ප්‍රදේශවල ආයතනවලින් මෙලෙස භාණ්ඩ ලබාගෙන ඇති බවයි මූලික පරීක්ෂණවලදී අනාවරණ වී ඇත්තේ.\nවිදුලි උපකරණ අලෙවි නියෝජිතයින් ලෙස පෙනී සිටිමින් කළක් තිස්සේ මෙම ජාවාරම සිදුකර ඇති අතර, ඒ සඳහා  කුලී පදනම මත ලබාගත් මෝටර් රථයක් ද උපයෝගී කරගෙන තිබෙනවා.\nඅත්අඩංගුවට ගත් සැකකරුවන් හපුතලේ සහ බලංගොඩ ප්‍රදේශවල පදිංචිකරුවන්.",
       "URL": "https://www.hirunews.lk/203561/කුලියට-ගත්-භාණ්ඩ-වංචා-කළ-දෙදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3667"
}