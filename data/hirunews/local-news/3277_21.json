{
       "Source": "hirunews",
       "Timestamp": "Friday, 28 June 2019 - 7:41",
       "Headline": "විදෙස් දුම්වැටි ආනයනය කිරීමට හේතුව මුදල් ඇමති පහදයි",
       "News Content": "නව ආදායම් මාර්ග සොයා ගැනීම සදහා චීනය ඇතුළු විදෙස් රටවලින් දුම්වැටි ආනයනය කිරීමට අවසර ලබා දුන් බව මුදල් අමාත්‍ය මංගල සමරවීර පවසනවා.\nමුදල් අමාත්‍යාංශයේ ඊයේ පැවති මාධ්‍ය හමුවකට එක්වෙමින් අමාත්‍යවරයා මේ බව කියා සිටියා.\nකෙසේ වෙතත්, මුදල් අමාත්‍යවරයාගේ මෙම තීරණය තුළින් රට ආගාධයකට ඇද වැටෙන බව විශේෂඥ වෛද්‍යවරුන් පෙන්වා දෙනවා.\nඔවුන් කොළඹ දී ඊයේ විශේෂ මාධ්‍ය හමුවක් කැදවමින් සදහන් කලේ මුදල් අමාත්‍යවරයාගේ මෙම තීරණයට තමන් දැඩි ලෙස විරෝධය පළ කරන බවයි.\nඑම මාධ්‍ය හමුවට රජරට විශ්වවිද්‍යාලයේ ජ්‍යෙෂ්ඨ කථිකාචාර්ය වෛද්‍ය මනෝජ් ප්‍රනාන්දු ද එක්ව සිටියා.",
       "URL": "https://www.hirunews.lk/219247/විදෙස්-දුම්වැටි-ආනයනය-කිරීමට-හේතුව-මුදල්-ඇමති-පහදයි",
       "Category": "Local News",
       "Parent URL": "https://www.hirunews.lk/local-news.php?pageID=3277"
}