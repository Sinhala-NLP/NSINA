{
       "Source": "hirunews",
       "Timestamp": "Thursday, 24 October 2019 - 12:35",
       "Headline": "විපක්ෂ නායක මහින්ද රාජපක්ෂ දළදා මාළිගාව වැඳපුදාගනී",
       "News Content": "විපක්ෂ නායක මහින්ද රාජපක්ෂ අද පෙරවරුවේ මහනුවරට ගොස් දළදා සමිදුන් වැදපුදාගෙන ආශිර්වාද ලබා ගත්තා.\nපසුව මල්වතු මහා විහාරය වෙත ගිය ඔහු මල්වතු පාර්ශවයේ මහනායක අතිපූජ්‍ය තිබ්බටුවාවේ ශ්‍රී සුමංගල නාහිමියන් බැහැදුටු අතර ඉන් අනතුරුවයි අස්ගිරි මහා විහාරය වෙත ගොස් ඇත්තේ.\nඑහිදී අස්ගිරි පාර්ශවයේ මහනායක අතිපූජ්‍ය වරකාගොඩ ශ්‍රී ඤාණරතන නාහිිමියන් බැහැදැක සුහද පිලිසඳරකද විපක්ෂ නායකවරයා නිරත වුණා.\nදළදා සමිදුන් වැදපුදා ගැනීමෙන් අනතුරුව මාධ්‍යවේදීන් නැගූ ප්‍රශ්ණවලට පිලිතුරු ලබාදෙමින් විපක්ෂ නායකවරයා කියා සිටියේ පාස්කු ඉරිදා ත්‍රස්ත ප්‍රහාරය සම්බන්ධයෙන් චෝදනා එල්ලවී ඇති පුද්ගලයින් තේරීම් කාරක සභා නියෝජනය කරමින් අවසන් වාර්තාව සකස් කිරීමට දායක වීම අනුමත කළ නොහැකි බවයි.",
       "URL": "https://www.hirunews.lk/226883/විපක්ෂ-නායක-මහින්ද-රාජපක්ෂ-දළදා-මාළිගාව-වැඳපුදාගනී",
       "Category": "Local News",
       "Parent URL": "https://www.hirunews.lk/local-news.php?pageID=3082"
}