{
       "Source": "hirunews",
       "Timestamp": "Saturday, 15 April 2017 - 19:02",
       "Headline": "මීතොටමුල්ල නායයාම ගැන මහින්ද කතා කරයි",
       "News Content": "ආණ්ඩුවේ සහ පළාත් සභා අතර කඹ ඇදිල්ල හේතුවෙන් මීතොටමුල්ල කුණු කන්දේ ගැටලුව විසදීමට නොහැකි වූ බව හිටපු ජනාධිපති මහින්ද රාජපක්ෂ පවසනවා.\nඔහු මේ බව කියා සිටියේ අද (15) තංගල්ල - කාල්ටන් නිවසේ පැවති අලුත් අවුරුදු හිසතෙල් ගෑමේ උත්සව අවස්ථාවට එක්වීමෙන් අනතුරුව මාධ්‍යවේදීන් නැගූ පැනයකට පිළිතුරු ලබාදෙමින්.\nඑහිදී හිටපු ජනාධිපතිවරයා ප්‍රකාශ කළේ මහා ව්‍යාපෘති ගොඩනැගීමට වඩා ස්ථිර විසදුම් ලබාදීම සදහා වූ වැඩපිළිවෙලක් ක්‍රියාත්මක කළ යුතුව ඇති බවයි.\nඑමෙන්ම, ජනතාවට ජීවත් වීම සදහා අවශ්‍ය යහපත් පරිසරයක නිවාස ගොඩනැගීම ආණ්ඩුවේ වගකීම බව ද හිටපු ජනාධිපතිවරයා එහිදී ප්‍රකාශ කළා.",
       "URL": "https://www.hirunews.lk/159256/මීතොටමුල්ල-නායයාම-ගැන-මහින්ද-කතා-කරයි",
       "Category": "Local News",
       "Parent URL": "https://www.hirunews.lk/local-news.php?pageID=4562"
}