{
       "Source": "hirunews",
       "Timestamp": "Tuesday, 03 May 2016 - 7:53",
       "Headline": "විනය පරීක්ෂණ තියා ඵලක් නෑලු",
       "News Content": "ඒකාබද්ධ විපක්ෂයේ මැයි රැළියට ගිය ශ්‍රී ලංකා නිදහස් පක්ෂයේ මන්ත්‍රීවරුන්ට විනය පරීක්ෂණ පැවැත්වීමෙන් ඵලක් නොවන බව පාර්ලිමේන්තු මන්ත්‍රී එස් එම් චන්ද්‍රසේන පවසනවා.\nකොළඹ ඊයේ පැවැති මාධ්‍ය හමුවකට එක්වෙමින් ඔහු කියා සිටියේ ශ්‍රී ලංකා නිදහස් පක්ෂයේ මන්ත්‍රීවරුන් හෘද සාක්ෂියට එකඟව ඒකාබද්ධ විපක්ෂයේ මැයි රැළියට සහභාගි වූ බවයි.\nමේ අතර එක්සත් ජනතා නිදහස් සන්ධානයේ පාලනය යටතේ පවතින උතුරුමැද පළාත් සභාවේ වාරිමාර්ග ඉඩම් සහ ග්‍රාම සංවර්ධන අමාත්‍ය එස් බී සේමසිංහ මෙවර මැයි දිනයේදී ගාල්ලේ පැවැති නිදහස් සන්ධාන මැයි රැළියට මෙන්ම කිරුළපණ පැවැත්වුණු ඒකාබද්ධ විපක්ෂයේ මැයි රැළියට ද සහභාගි වී ඇති බව වාර්තා වනවා.\nඔහු සදහන් කර ඇත්තේ තමා පක්ෂය දෙකඩවීමට අකමැති නිසා මෙලෙස රැළි දෙකටම සහභාගි වූ බවයි.\nශ්‍රී ලංකා නිදහස් පක්ෂයේ හදිසි මධ්‍යම කාරක සභා රැස්වීමක් ඉදිරි දින කිහිපය තුළ කැඳවීමට නියමිත බව  පක්ෂ මහ ලේකම් අමාත්‍ය දුමින්ද දිසානායක ඊයේ ප්‍රකාශ කළා.\nකිරුලපන පැවති ඒකාබද්ධ විපක්ෂයේ මැයි රැළියට සහභාගිවූ නිදහස් පක්ෂ සාමාජිකයන් සම්බන්ධයෙන් එහිදී තීරණයක් ගනු ඇති බවයි ඔහු කියා සිටියේ.",
       "URL": "https://www.hirunews.lk/132271/විනය-පරීක්ෂණ-තියා-ඵලක්-නෑලු",
       "Category": "Local News",
       "Parent URL": "https://www.hirunews.lk/local-news.php?pageID=5062"
}