{
       "Source": "hirunews",
       "Timestamp": "Thursday, 05 October 2017 - 7:20",
       "Headline": "‘‘හිරු ධර්ම ප්‍රදීපය’’ අද  මහනුවරට",
       "News Content": "වප් පුරපසලොස්වක පොහොය යෙදෙන අද දිනය පුරා සුවිශේෂී ආගමික වැඩසටහන් රැසක් ඔබ වෙත සමීප කිරීමට හිරු එෆ් එම් සූදානම්.\nඒ සම්බුදු චරිතාපදානය මෙන්ම දහම් කරුණු රැසක් පිළිබදව ශ්‍රාවක ඔබ දැනුම්වත් කරමින්.\nඒ අනුව ‘‘හිරු ධර්ම ප්‍රදීපය’’ අද දිනය පුරා පැවැත්වෙන්නේ මහනුවර - ගලහ,  පල්ලේදෙල්තොට - ශ්‍රී සමන්තගිරි මහා විහාරය කේන්ද්‍ර කොටගෙනයි.\nඋදෑසන 6 ට අට සිල් සමාදම් කරමින් මේ පිං කටයුත්ත ආරම්භ වූ අතර, පෙරවරු 7 සිට පුරා පැයක් දහම් සිතුවිලි වැඩෙනා බොදු ගීත ප්‍රචාරය කිරීමට කටයුතු සූදානම් කර තිබෙනවා.\nඋදෑසන 8 ට සජීවි විශේෂ ධර්මදේශනයක් පැවැත්වෙන අතර, පෙරවරු 9 සිට 10 දක්වා හිරු මැදිරියේ සිට මෙහෙයවන විශේෂ ධර්ම සාකච්ඡාවට ද ඔබට සවන් දිය හැකියි.\nපෙරවරු 10 සිට යළි පැයක් පුරා බොදු ගී ශ්‍රවණය කිරීමට අවස්ථාව සැලසෙනවා.\nආමිස සහ ප්‍රතිපත්ති පූජාවන්ට මුල් තැන දෙමින් දහවල් සම්බුද්ධ පූජාව පෙරවරු 11 සිට අඩ හෝරාවක් පුරා ඔබ වෙත සමීප කරවීමට හිරු එෆ් එම් සූදානම්.\nදහවල් ප්‍රධාන ප්‍රවෘත්ති ප්‍රකාශයෙන් අනතුරුව පස්වරු 1 දක්වා බොදු ගී වැඩසටහන ශ්‍රවණය කිරීමට හැකියාව ලැබෙන අතර, එතැන් සිට පුරා පැය දෙකක් පොහෝ දිනය වෙනුවෙන්ම සැකසුණු ගුවන් විදුලි නාට්‍යය ප්‍රචාරය වනවා.\nපස්වරු 3 ට විශේෂ කාව්‍යමය ධර්ම දේශනය සහ පස්වරු 4 ට සන්ධ්‍යා විශේෂ ධර්ම දේශනයක් මෙන්ම පස්වරු 5 සිට 6 දක්වා බෞද්ධ ගී ශ්‍රවණය කිරීමට හිරු එෆ්.එම්. සැලසුම් කර තිබෙනවා.\nසවස ප්‍රධාන ප්‍රවෘත්ති ප්‍රකාශයෙන් අනතුරුව පස්වරු 7 ට යළි කාව්‍යමය ධර්ම දේශනයක් විකාශය වන අතර, රැය පහන් වනතුරු බොදු ගී ප්‍රචාරය කිරීමට ද හිරු එෆ් එම් කටයුතු සූදානම් කර අවසන්.",
       "URL": "https://www.hirunews.lk/172622/හිරු-ධර්ම-ප්‍රදීපය-අද-මහනුවරට",
       "Category": "Local News",
       "Parent URL": "https://www.hirunews.lk/local-news.php?pageID=4287"
}