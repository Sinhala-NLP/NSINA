{
       "Source": "hirunews",
       "Timestamp": "Saturday, 24 February 2018 - 16:16",
       "Headline": "දෙමළ සන්ධාන නායකයන්ට උතුරේ විරෝධයක් (ඡායාරූප)",
       "News Content": "යුද සමයේ අතුරුදන්වුවන් වෙනුවෙන් මෙතෙක් පිළිගත හැකි විසඳුමක් නොලැබුනු බවට පවසමින් ඔවුන්ගේ ඥාතීන්අ ද දෙමළ ජාතික සන්ධානයේ නායකයන්ට දැඩි විරෝධයක් පළකර තිබෙනවා.\nඅතුරුදන්වුවන් පිළිබඳ පිළිගත හැකි විසඳුමක් ඉල්ලා වව්නියාවේ ආරම්භ කළ සත්‍යග්‍රහයට දින 366 ක් ගතවී ඇතත් විසඳුමක් නොලැබුනු බවයි අතුරුදන්වුවන්ගේ ඥාතීන් චෝදනා කරන්නේ.\nඔවුන් පෙන්වා දෙන්නේ දෙමළ නායකයන් තම ගැටලුවට කිසිදු පියවරක් නොගැනීම දැඩි කණගාටුවක් බවයි.\nමෙම සත්‍යග්‍රහය අතරතුර සියලුම බලධාරීන් හමුවී සාකච්ඡා කළ ද මෙතෙක් තමන්ට පිළිගත හැකි විසඳුමක් නොලැබුනු බවට ඔවුන් චෝදනා කරනවා.\nමේ හේතුවෙන් ඔවුන් අද වව්නියාව තැපැල් කාර්යාලය ඉදිරිපිටින් විරෝධතාවක් ආරම්භ කර වව්නියාව කන්දසාමි කෝවිල අසලට පැමිණ දේව කන්නලව්වක් ද සිදු කළා.\nඒ දෙමළ ජාතික සන්ධානයේ නායක, විපක්ෂ නායක, ආර්. සම්බන්ධන් සහ පාර්ලිමේන්තු මන්ත්‍රී එම්.ඒ සුමන්දිරන් මියගිය බවට සලකා ඔවුන්ගේ අනුරූ වලට අවසන් ගෞරව දක්වමින්.\nඡායාරූප - වන්නි රොමේෂ් මදුෂංක",
       "URL": "https://www.hirunews.lk/184432/දෙමළ-සන්ධාන-නායකයන්ට-උතුරේ-විරෝධයක්-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4065"
}