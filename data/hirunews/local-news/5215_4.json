{
       "Source": "hirunews",
       "Timestamp": "Sunday, 10 January 2016 - 15:33",
       "Headline": "විග්නේෂ්වරන්ගේ රහස්  සාකච්ඡාව",
       "News Content": "උතුරු පළාත් ප්‍රධාන අමාත්‍ය සී වී විග්නේෂ්වරන් -  මන්නාරම රදගුරු රායප්පු ජෝෂප් පියතුමන් සමග රහසිගත සාකච්ඡාවක් ඊයේ (09) රාත්‍රියේ පවත්වා තිබෙනවා.\nමන්නාරම රදගුරු නිවසේදී පැවැතිඑම හමුවෙිදි දෙමළ මහජන කමිටුව සම්බන්ධයෙන්  එහිදී අවධානය යොමුවී ඇති බවයි වාර්තා වන්නේ.\nමෙම සාකච්ඡාව ආවරණය කිරීමට මාධ්‍යයට ද අවස්ථාව ලබාදී නැහැ.\nකෙසේ වෙතත්, සාකච්ඡාව නිම වී ඉන් පිටතට පැමිණෙන අවස්ථාවේදී මාධ්‍යවේදීන් ප්‍රධාන අමාත්‍යවරයාගෙන් මේ සම්බන්ධයෙන් විමසා තිබෙනවා.\nඑහිදී උතුරු පළාත් ප්‍රධාන අමාත්‍ය සී.වී. විග්නේෂ්වරන් සඳහන් කළේ අසනීප තත්ත්වයෙන් පසුවන රදගුරු හිමිපාණන්ගේ සුව දුක් විමසීම සඳහා තමන් පැමිණි බවයි.\nනමුත් තමන් එම අවස්ථාවේදී නව දෙමළ ජනතා සභාව පිළිබදව ද රදගුරු හිමිපාණන්ට දැනුම් දුන් බවයි ප්‍රධාන අමාත්‍යවරයා එහිදී සදහන් කළේ.\nදෙමළ මහජන කමිටුව ස්ථාපිත කෙරුණේ උතුරු පළාත් දෙමළ වැසියන්ගේ ගැටලුවලට සාධාරණ විසඳුම් සෙවීම සදහායි.\nවිග්නේෂ්වරන් මහතා ප්‍රකාශ කළේ දෙමළ ජාතික සන්ධානය උතුරු පළාත් වැසියන්ගේ ගැටලුවලට නිසි විසඳුම් ලබා නොදෙන බැවින් මෙම කමිටුව ස්ථාපිත කළ බවයි.",
       "URL": "https://www.hirunews.lk/123743/විග්නේෂ්වරන්ගේ-රහස්-සාකච්ඡාව",
       "Category": "Local News",
       "Parent URL": "https://www.hirunews.lk/local-news.php?pageID=5215"
}