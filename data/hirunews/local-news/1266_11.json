{
       "Source": "hirunews",
       "Timestamp": "Monday, 28 March 2022 - 8:38",
       "Headline": "ආණ්ඩුවේ හවුල්කාර පක්ෂ එකොළහේ නායකයන් අද රාමඤ්ඤ නිකායේ මහ නාහිමියන් බැහැ දකියි",
       "News Content": "ආණ්ඩුවේ හවුල්කාර පක්ෂ 11 නායකයන් අද (28) රාමඤ්ඤ මහ නිකායේ මහනායක අතිපූජ්‍ය මකුලෑවේ විමල හිමියන් බැහැදැකීමට නියමිතයි.\nඒ, පෙරවරු 9 ට මීරිගම - මිනිඔලුව විද්‍යාවාස පිරිවෙන් විහාරස්ථානයේදියි.\nරටේ පවතින අර්බුදකාරී තත්ත්වය සහ එය විසඳීම සඳහා ගත යුතු පියවර සම්බන්ධයෙන් එහිදී මහනාහිමියන් දැනුවත් කරන බවයි එම පක්ෂ සඳහන් කළේ.\nආණ්ඩුවේ ප්‍රධාන හවුල්කාර පක්ෂ වන ශ්‍රී ලංකා නිදහස් පක්ෂය, ජාතික නිදහස් පෙරමුණ, ප්‍රජාතන්ත්‍රවාදී වාමාංශික පෙරමුණ, ලංකා සමසමාජ පක්ෂය, ශ්‍රී ලංකාවේ කොමියුනිස්ට් පක්ෂය ඇතුළු පක්ෂ එකොළහේ නියෝජිතයන් මෙම අවස්ථාවට සහභාගි වීමට නියමිතයි.",
       "URL": "https://www.hirunews.lk/300578/ආණ්ඩුවේ-හවුල්කාර-පක්ෂ-එකොළහේ-නායකයන්-අද-රාමඤ්ඤ-නිකායේ-මහ-නාහිමියන්-බැහැ-දකියි",
       "Category": "Local News",
       "Parent URL": "https://www.hirunews.lk/local-news.php?pageID=1266"
}