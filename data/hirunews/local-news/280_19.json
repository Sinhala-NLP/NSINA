{
       "Source": "hirunews",
       "Timestamp": "Saturday, 10 June 2023 - 10:28",
       "Headline": "ආරක්ෂක ලේකම් සහ ස්විට්සර්ලන්ත තානාපති ආරක්ෂක උපදේශක අතර හමුවක්",
       "News Content": "ආරක්ෂක ලේකම් විශ්‍රාමික ජෙනරාල් කමල් ගුණරත්න සහ ස්විට්සර්ලන්ත තානාපති කාර්යාලයේ ආරක්ෂක උපදේශක කර්නල් ෆ්‍රැන්සුවා ගැරොස් අතර සුහද හමුවක් පවත්වා තිබෙනවා.\nආරක්ෂක මූලස්ථාන සංකීර්ණයේදී ඊයේ (10) සිදුවූ මෙම හමුවේදී දෙරට අතර පවතින හමුදා සහයෝගීතාව සහ මෙරට හමුදාවට ලබාදිය හැකි පුහුණු අවස්ථා පිළිබඳවද සාකච්ඡා වී ඇති බව සඳහන්.\nඑමෙන්ම මෙහිදී නීතිවිරෝධී මත්ද්‍රව්‍ය දිවයිනට පැමිණීම වැළැක්වීම සඳහා ශ්‍රී ලංකාවේ නීතිය ක්‍රියාත්මක කරන ආයතන විසින් ගෙන ඇති ඉදිරි ක්‍රියාමාර්ග පිළිබඳවද පැහැදිළි කළ බවයි ආරක්ෂක අමාත්‍යාංශය නිකුත් කළ නිවේදනයේ දැක්වෙන්නේ.",
       "URL": "https://www.hirunews.lk/337532/ආරක්ෂක-ලේකම්-සහ-ස්විට්සර්ලන්ත-තානාපති-ආරක්ෂක-උපදේශක-අතර-හමුවක්",
       "Category": "Local News",
       "Parent URL": "https://www.hirunews.lk/local-news.php?pageID=280"
}