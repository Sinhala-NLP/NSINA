{
       "Source": "hirunews",
       "Timestamp": "Thursday, 24 March 2022 - 10:14",
       "Headline": "මෙරට භූ සම්පත් හඳුනා ගැනීමට නව වැඩපිළිවෙලක්",
       "News Content": "ඉහළ වටිනාකමකින් යුත් මෙරට භූ සම්පත් හඳුනා ගැනීමට භූ විද්‍යා සමීක්ෂණ හා පතල් කැණීම් කාර්යාංශය නව වැඩපිළිවෙලක් ආරම්භ කර තිබෙනවා.\nඒ, ලංකා ඛනිජ වැලි සමාගම සමග ඒකාබද්ධවයි.\nඇතැම් සමාගම් සහ පුද්ගලයන් ඛනිජ සම්පත් ගවේෂණ බලපත්‍ර ලබාගෙන තිබුණ ද එම ගවේෂණ කටයුතු නිසි පරිදි සිදු නො කරන බව පරිසර අමාත්‍යාංශය සිදු කළ සමීක්ෂණයක දී අනාවරණ වී තිබෙනවා.\nඑමෙන්ම, ඇතැම් ස්ථානවල සමීක්ෂණ භූමි ආවරණය වන සේ ගොඩනැගිලි ඉදිකර ඇති අතර ඒවා නිසි පරිදි අධීක්ෂණය කෙරෙන්නේ ද නැහැ.\nමෙම තත්ත්වය සැලකිල්ලට ගෙන භූ සම්පත් නිවැරදිව හඳුනා ගැනීම සඳහා නව වැඩපිළිවෙළ ක්‍රියාත්මක කිරීමට යි භූ විද්‍යා හා පතල් කැණීම් කාර්යාංශය සැලසුම් කර ඇත්තේ.",
       "URL": "https://www.hirunews.lk/300253/මෙරට-භූ-සම්පත්-හඳුනා-ගැනීමට-නව-වැඩපිළිවෙලක්",
       "Category": "Local News",
       "Parent URL": "https://www.hirunews.lk/local-news.php?pageID=1274"
}