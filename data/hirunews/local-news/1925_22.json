{
       "Source": "hirunews",
       "Timestamp": "Thursday, 27 May 2021 - 10:02",
       "Headline": "බස්නාහිර සහ නිරිත දිග මුහුදු ප්‍රදේශවල ධීවර කටයුතු පිලිබඳ නව දැනුම්දීමක්",
       "News Content": "දිවයින වටා මුහුදු ප්‍රදේශවල සුළගේ වේගය පැයට කිලෝමීටර් 40 -50 ත් අතර වන බවත්, පුත්තලම සිට කොළඹ හරහා බේරුවල දක්වා මුහුදු ප්‍රදේශයේ සුළගේ වේගය විටින් විට පැයට කිලෝමීටර් 60 ත් 65 ත් දක්වා වැඩිවිය හැකි බවත්, කාලගුණ විද්‍යා දෙපාර්තමේන්තුව පවසනවා.\nබේරුවල සිට ගාල්ල සහ මාතර හරහා හම්බන්තොට දක්වා මුහුදු ප්‍රදේශයේ සුළගේ වේගය විටින් විට පැය කිලෝමීටර් 60 ත් 70 ත් දක්වා ඉහළ යා හැකියි.\nපුත්තලම සිට කොළඹ හරහා බේරුවල දක්වා වන මුහුදු ප්‍රදේශය රළු වන අතර බේරුවල සිට ගාල්ල සහ මාතර හරහා හම්බන්තොට දක්වා මුහුදු ප්‍රදේශය විටින් විට ඉතා රළු විය හැකියි.\nධීවර හා නාවික කටයුතුවල යෙදෙන පිරිස් මේ පිළිබඳ අවධානයෙන් කටයුතු කළ යුතු බවයි කාලගුණ විද්‍යා දෙපාර්තමේන්තුව දැනුම් දෙන්නේ.",
       "URL": "https://www.hirunews.lk/272570/බස්නාහිර-සහ-නිරිත-දිග-මුහුදු-ප්‍රදේශවල-ධීවර-කටයුතු-පිලිබඳ-නව-දැනුම්දීමක්",
       "Category": "Local News",
       "Parent URL": "https://www.hirunews.lk/local-news.php?pageID=1925"
}