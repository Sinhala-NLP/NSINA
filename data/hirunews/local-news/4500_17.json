{
       "Source": "hirunews",
       "Timestamp": "Wednesday, 24 May 2017 - 19:15",
       "Headline": "වන්දි නොදුනහොත් ගොවීන් පිරිසක් කොළඹ විරෝධතාවකට සූදානමක් (ඡායාරූප)",
       "News Content": "නිසි පරිදි වන්දි ලබාදීමට ආණ්ඩුව මෙතෙක් කටයුතු නොකිරිමට එරෙහිව සමස්ත ලංකා ගොවිජන සම්මේලනය සංවිධාන කළ ගොවි විරෝධතාවක් අද දඹුල්ලේදී පැවැත්වුණා.\nඑහිදී ඔවුන් දඹුල්ල නගරයේ පැය දෙකකට ආසන්න කාලයක් විරෝධතාවක නිරතවූ අතර, ඉන් වාහන ගමනාගමනයට බාධා එල්ලවූ බවයි හිරු වාර්තාකරු සඳහන් කළේ.\nවිරෝධතාවට එක්වෙමින් අදහස් දැක්වූ එම සම්මේලනයේ ජාතික සංවිධායක නාමල් කරුණාරත්න කියා සිටියේ සති දෙකක් ඇතුළත වන්දි ලබාදීමට ආණ්ඩුව කටයුතු නොකළහොත් කොළඹට පැමිණ විරෝධතාවක නිරතවන බවයි.",
       "URL": "https://www.hirunews.lk/162085/වන්දි-නොදුනහොත්-ගොවීන්-පිරිසක්-කොළඹ-විරෝධතාවකට-සූදානමක්-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4500"
}