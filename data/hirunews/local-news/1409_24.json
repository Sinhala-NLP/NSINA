{
       "Source": "hirunews",
       "Timestamp": "Friday, 21 January 2022 - 11:22",
       "Headline": "විරෝධතාවක් නිසා ජාඇල - මීගමුව ප්‍රධාන මාර්ගය අවහිර වෙයි",
       "News Content": "තම නිවාස අසල ක්‍රියාත්මක කෙරෙන කාබනික පොහොර නිෂ්පාදන කර්මාන්ත ශාලාවක් හේතුවෙන් මේ වන විට සිය නිවාසවල ජීවත් විය නොහැකි බවට පවසමින් ජා-ඇළ පිටිපන ප්‍රදේශවාසීන් පිරිසක් විරෝධතාවයේ නිරත වනවා.\nමෙලෙස විරෝධතාවයේ නිරත පිරිස කොළඹ මීගමුව ප්‍රධාන මාර්ගයේ ජා-ඇළ පිටිපන දේවස්ථානය අසලින් අවහිර කරමින් මෙම විරෝධතාවය පවත්වන බවයි වාර්ථා වන්නේ.\nමේ හේතුවෙන් කොළඹ මීගමුව ප්‍රධාන මාර්ගයේ දැඩි රථ වාහන තදබදයක් ද හටගෙන ඇති බවයි එහි සිටින හිරු වාර්තාකරු පවසන්නේ.\nමෙම කාබනික පොහොර නිෂ්පාදන සමාගමේ නිශ්පාදන ක්‍රියාවලිය සිදු වන විට ප්‍රදේශය පුරා අධික දුර්ගන්දයක් සහ හුස්ම ගැනීමේ අපහසුතාවක් ඇතිවන බවට විරෝධතාවයේ නිරත ප්‍රදේශවාසීන් චෝදනා කරනවා.\nඒ අනුව ඔවුන් ඉල්ලා සිටින්නේ දැඩි ලෙස ජනාකීර්ණ ප්‍රදේශයක් වන මෙම ප්‍රදේශයෙන් අදාල කාබනික පොහොර නිෂ්පාදන කර්මාන්තශාලාව ඉවත් කර දෙන ලෙස යි.\nජා - ඇල පිටිපන 273 බස් මාර්ගයේ පිහිටා ඇති අදාළ කර්මාන්ත ශාලාවට කාබනික පොහොර නිෂ්පාදනය සඳහා ගෙන එන අමුද්‍රව්‍ය ප්‍රදේශයේ බල්ලන් විසින් තැන තැන රැගෙන යාමත් බරපතළ සමාජීය ගැටලුවක් ඇති කර ඇති බවට යි ඔවුන් චෝදනා කරන්නේ",
       "URL": "https://www.hirunews.lk/294666/විරෝධතාවක්-නිසා-ජාඇල-මීගමුව-ප්‍රධාන-මාර්ගය-අවහිර-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=1409"
}