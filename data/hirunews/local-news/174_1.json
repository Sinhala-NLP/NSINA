{
       "Source": "hirunews",
       "Timestamp": "Tuesday, 18 July 2023 - 13:19",
       "Headline": "යුරෝපය බලපෑම් එල්ල කළ උණුසුම චීනයට",
       "News Content": "යුරෝපයට බලපෑම් එල්ල කළ උණුසුම මේ වනවිට ලොව පුරා තවත් රටවල් රැසකට බලපා තිබෙනවා.\nවිදෙස් වාර්තා සඳහන් කළේ චීනයටද දැඩි උණුසුම් සහිත කාලගුණයෙන් බලපෑම් එල්ල වී ඇති බවයි.\nමෙම සතියේදී අමරිකාවේ කැලිෆෝනියා ප්‍රාන්තයෙන් සෙල්සියස් අංශක 54ක සාමාන්‍ය උෂ්ණත්වයක් සහ චීනයේ සිං ජියෑන් ප්‍රාන්තයෙන් සෙල්සියස් අංශක 52යි දශම 2ක උෂ්ණත්වයක් වාර්තා වී තිබෙනවා.\nඊට අමතරව ඉතාලියට අයත් දූපතක්වන සාඩිනායාහි සාමාන්‍ය උණුසුම දැක්වුණේ සෙල්සියස් අංශක 46ක් ලෙසයි.\nවිදෙස් වාර්තා සඳහන් කළේ අධික උණුසුම හේතුවෙන් මිලියන ගණනක ජනතාවට බලපෑම් එල්ල වී ඇති බවයි.\nඑමෙන්ම මෙම තත්ත්වය ඉදිරි දින කිහිපය තුළ තවත් වැඩිවනු ඇති බවද එම වාර්තාවල දැක්වුණා.",
       "URL": "https://www.hirunews.lk/341623/යුරෝපය-බලපෑම්-එල්ල-කළ-උණුසුම-චීනයට",
       "Category": "Local News",
       "Parent URL": "https://www.hirunews.lk/local-news.php?pageID=174"
}