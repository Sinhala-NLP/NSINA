{
       "Source": "hirunews",
       "Timestamp": "Saturday, 18 February 2023 - 12:54",
       "Headline": "අර්තාපල් වගා ඉඩම් වෙනත් කටයුතුවලට යොදා නොගන්නැයි උපදෙස්",
       "News Content": "අර්තාපල් වගාවට යොදා ගන්නා ඉඩම් වෙනත් බෝග වගා කිරීමට හෝ ගොඩනැගිලි හා වෙනත් ඉදිකිරීම් සදහා භාවිත නොකරන ලෙස කෘෂිකර්ම අමාත්‍යාංශය නිලධාරින්ට උපදෙස් ලබාදී තිබෙනවා.\nඅර්තාපල් වගා කරන ඉඩම්වල වෙනත් බෝග වගා කළහොත් එම බිම්වල දිලීර රෝග හට ගැනීමේ හැකියාවක් ද පවතින බවයි කෘෂිකර්ම අමාත්‍යාංශය පෙන්වා දෙන්නේ.\nමේ වසරේ යල කන්නයේ දී හෙක්ටයාර් 2700ක සහ මහ කන්නයේ හෙක්ටයාර් 1881 වශයෙන් හෙක්ටයාර් 4581ක අර්තාපල් වගා කිරීමට සැලසුම් කර ඇති බවයි කෘෂිකර්ම අමාත්‍යාංශය සඳහන් කළේ.\nඑමගින් මෙටි්‍රක් ටොන් 14,400ක අස්වැන්නක් ලබා ගැනීමට අපේක්ෂිත බවයි කෘෂිකර්ම අමාත්‍යාංශය සදහන් කළේ.\nකෙසේ වෙතත්, තවත් අර්තාපල් මෙටි්‍රක් ටොන් 154,000ක් ආනයනය කිරීමට සිදුවන අතර මෙරට වාර්ෂික අර්තාපල් අවශ්‍යතාවය මෙටිික් ටොන් 230,000ක් බවයි එම අමාත්‍යාංශය සදහන් කළේ.",
       "URL": "https://www.hirunews.lk/327692/අර්තාපල්-වගා-ඉඩම්-වෙනත්-කටයුතුවලට-යොදා-නොගන්නැයි-උපදෙස්",
       "Category": "Local News",
       "Parent URL": "https://www.hirunews.lk/local-news.php?pageID=528"
}