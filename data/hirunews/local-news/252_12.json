{
       "Source": "hirunews",
       "Timestamp": "Tuesday, 20 June 2023 - 14:52",
       "Headline": "තවත් ක්‍රීඩකයින් තිදෙනෙක් සිම්බාබ්වේ වෙත යවයි",
       "News Content": "ලෝක කුසලාන තරගාවලියට සුදුසුකම් ලැබීමේ තරගවලට සහභාගීවන ශ්‍රී ලංකා ක්‍රිකට් කණ්ඩායම සමඟ එක්වීම සඳහා තවත් ක්‍රීඩකයින් තිදෙනෙක් සිම්බාබ්වේ වෙත පිටත් කරවීමට ශ්‍රී ලංකා ක්‍රිකට් බලධාරීන් තීරණය කර තිබෙනවා.\nඒ අනුව ඩිල්ෂාන් මධුශංක, දුනිත් වෙල්ලාලගේ සහ සහන් ආරච්චිගේ යන ක්‍රීඩකයින් මෙසේ ශ්‍රී ලංකා ක්‍රිකට් කණ්ඩායම සමඟ එක්වන බවයි වාර්තා වන්නේ.\nශ්‍රී ලංකා ක්‍රිකට් ආයතනය පවසන්නේ ‘standby options' හෙවත් නිත්‍ය ක්‍රීඩකයෙක් ආබාධයකට ලක් වුවහොත් කණ්ඩායමට එක් කිරීම සඳහා මෙම ක්‍රීඩකයින් තුන් දෙනා සිම්බාබ්වේ බලා පිටත් කර යවන බවයි.",
       "URL": "https://www.hirunews.lk/338512/තවත්-ක්‍රීඩකයින්-තිදෙනෙක්-සිම්බාබ්වේ-වෙත-යවයි",
       "Category": "Local News",
       "Parent URL": "https://www.hirunews.lk/local-news.php?pageID=252"
}