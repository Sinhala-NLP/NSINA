{
       "Source": "hirunews",
       "Timestamp": "Sunday, 01 November 2020 - 19:56",
       "Headline": "කෑගල්ලෙන් තවත් කොරෝනා ආසාදිතයන් 19ක්",
       "News Content": "කෑගල්ල දිස්ත්‍රික්කයෙන් වාර්තාවන කොරෝනා රෝගීන් සංඛ්‍යාව 93 දක්වා ඉහළ ගොස් ඇත්තේ අද දිනයේ නව ආසාදිතයන් 19 දෙනෙකු අලුතෙන් හඳුනාගැනීමත් සමඟයි.\nමොවුන් මාවනැල්ල සහ රුවන්වැල්ල ප්‍රදේශවල පදිංචිකරුවන් බවයි කෑගල්ල දිස්ත්‍රික් සෞඛ්‍ය සේවා අධ්‍යක්ෂ කාර්යාලය සඳහන් කළේ.\nසීතාවක නගර සභා බල ප්‍රදේශයෙන්ද තවත් ආසාදිතයන් හයදෙනෙකු වාර්තාවී ඇති අතර, ඔවුන් පහළ පුවක්පිටිය, ගලපිටමඩම සහ විද්‍යාල මාවත ආදී ප්‍රදේශවල පදිංචි පෑලියගොඩ මත්ස්‍ය වෙළඳපොල සමඟ සම්බන්ධතා පැවැත්වූ පුද්ගලයින් බව අනාවරණ වී තිබෙනවා.\nහංවැල්ල සෞඛ්‍ය වෛද්‍ය නිලධාරී කොට්ඨාසයෙන්ද පෑලියගොඩ මත්ස්‍ය වෙළඳපොලට සම්බන්ධ තවත් ආසාදිතයන් 15 දෙනෙකු හඳුනාගෙන ඇති බවයි සෞඛ්‍ය අංශ සඳහන් කළේ.\nමස්කෙලිය ප්‍රදේශයෙන් කොරෝනා ආසාදනය වූ පුද්ගලයින් දෙදෙනෙකු හඳුනා ගැනීමත් සමඟම ඔවුන් හා සම්බන්ධ වී කටයුතු කළ පවුල් 15කට අයත් පුද්ගලයින් 50 දෙනෙකු පමණ ස්වයං නිරෝධායනයට යොමු කෙරුණා.\nමෙම කොරෝනා ආසාදිතයින් දෙදෙනාගෙන් එක් අයෙකු පෑලියගොඩ මත්ස්‍ය වෙළඳපොළ හා සම්බන්ධ වූ අයෙකු වන අතර, ඔහු පසුගිය දා මස්කෙලිය ප්‍රදේශයේ පැවති අවමංගල්‍ය උත්සයකට ද සහභාගි වී ඇති බවට තොරතුරු අනාවරණ වනවා.",
       "URL": "https://www.hirunews.lk/253802/කෑගල්ලෙන්-තවත්-කොරෝනා-ආසාදිතයන්-19ක්",
       "Category": "Local News",
       "Parent URL": "https://www.hirunews.lk/local-news.php?pageID=2356"
}