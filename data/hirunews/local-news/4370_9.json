{
       "Source": "hirunews",
       "Timestamp": "Tuesday, 15 August 2017 - 12:09",
       "Headline": "නව විදේශ කටයුතු ඇමති තිලක් මාරපන",
       "News Content": "නව විදේශ කටයුතු අමාත්‍යවරයා ලෙස ජනාධිපති නීතිඥ තිලක් මාරපන අද පෙවරුවේ ජනාධිපති මෛත්‍රීපාල සිරිසේන ඉදිරියේ දිවුරුම් දුන්නා.\nදැනට ඔහු සංවර්ධන කාර්ය භාර අමාත්‍යවරයා ලෙස ද කටයුතු කරන අතර, එම ධුරයට අමතරවයි ඔහුට මෙම අමාත්‍යාංශය ලබාදී ඇත්තේ.\nහිටපු අමාත්‍ය රවී කරුණානායක ඉල්ලා අස්වීමෙන් පසු විදේශ කටයුතු අමාත්‍ය ධුරය පුරප්පාඩු වුණා.\nපසුගිය බ්‍රහස්පතින්දා රවී කරුණානායක අමාත්‍ය ධුරයෙන් ඉල්ලා අස්වීමෙන් පසුව විදේශ අමාත්‍ය ධුරය සදහා අමාත්‍යවරුන් කිහිපදෙනෙකුගේ නම් යෝජනා වී තිබුණා.\nසාගල රත්නායක, හර්ෂ ද සිල්වා සහ නවීන් දිසානායක එම අමාත්‍යවරුන් අතරට අයත්.",
       "URL": "https://www.hirunews.lk/168487/නව-විදේශ-කටයුතු-ඇමති-තිලක්-මාරපන",
       "Category": "Local News",
       "Parent URL": "https://www.hirunews.lk/local-news.php?pageID=4370"
}