{
       "Source": "hirunews",
       "Timestamp": "Thursday, 10 June 2021 - 14:05",
       "Headline": "වැඩි මිලට අලෙවි කිරීමට සැඟවූ තවත් පොහොර තොගයක් ගොවීන්ට (වීඩියෝ)",
       "News Content": "වැඩිමිලට අලෙවි කිරීම සඳහා ගබඩා කිහිපයක සඟවා තිබූ බවට සැකකෙරෙන තවත් පොහොර තොග ගොවිජනතාව වෙත බෙදාදීමට පාරිභෝගික කටයුතු පිලිබඳ අධිකාරියේ නිලධාරින් පියවර ගෙන තිබෙනවා.\nමේ අතර, ගස් ලබු සහ කෙසෙල් ගොවීන් ද දැඩි අසීරුතාවට පත්ව ඇත්තේ ඵලදාව සඳහා නිසි මිලක් නොමැතිවීම හේතුවෙන්.\nපාරිභෝගික කටයුතු පිලිබඳ අධිකාරියේ නිලධාරින්ට ලද තොරතුරක් මත වැඩි මිලට විකිණීම සඳහා සඟවා තිබූ බව කියන පොහොර තොගයක් හම්බන්තොට - වීරකැටිය - වෑකඳවල ප්‍රදේශයේ ගබඩාවක තිබී ඊයේ සොයා ගෙන තිබෙනවා.\nපොහොර තොගය එම අවස්ථාවේ සිටම ගොවීන් පාලන මිලකට නිකුත් කරන ලෙසට පාරිභෝගික කටයුතු පිළිබඳ අධිකාරියේ නිලධාරින් වෙළඳසැල් හිමිකරුට උපදෙස් ලබා දුන්නා.\nමේ අතර, පදවිය පරාක්‍රමපුර ප්‍රදේශයේ ගොවි සංවිධාන කිහිපයක් එක්ව ගොවීන්ට වැඩිමිලට අලෙවි කිරීමට සූදානම් කර තිබූ බව කියන පොහොර තොගයක් වැටලීමට පදවිය පොලීසිය හා පාරිභෝගික කටයුතු පිලිබඳ අධිකාරියේ විශේෂ වැටලීම් ඒකකයේ නිලධාරින් ඊයේ කටයුතු කළා.\nඑහිදි ගොවි සංවිධාන නියෝජිතයින් පැවසුවේ පොහොර වැඩිමිලට නොව සාධාරණ මිලට ගොවීන් වෙත ලබාදීමට කටයුතු කරන බවයි.\nමේ අතර, නොච්චියාගම - කටුපත්වැව ප්‍රදේශයේ ගස්ලබු ගොවීන් සිය ගැටලුව හිරු ප්‍රවෘත්ති අංශයට වෙත ඉදිරිපත් කළා.",
       "URL": "https://www.hirunews.lk/273922/වැඩි-මිලට-අලෙවි-කිරීමට-සැඟවූ-තවත්-පොහොර-තොගයක්-ගොවීන්ට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1894"
}