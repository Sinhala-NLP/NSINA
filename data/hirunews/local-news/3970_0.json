{
       "Source": "hirunews",
       "Timestamp": "Saturday, 28 April 2018 - 16:53",
       "Headline": "ගිනි අවියක් සමග දෙදෙනෙකු අත්අඩංගුවට",
       "News Content": "බණ්ඩාරගම - වල්ගම ප්‍රදේශයේදී මෙරට නිෂ්පාදිත රිවෝල්වරයක් ළග තබාගෙන සිටි සැකකරුවන් දෙදෙනෙකු අත්අඩංගුවට ගෙන තිබෙනවා.\nඊයේ අත්අඩංගුවට ගත් 31 හා 39 හැවිරිදි ඔවුන් දෙදෙනා මොරටුව හා පානදුර ප්‍රදේශයේ පදිංචිකරුවන් බවයි පොලීසිය සදහන් කළේ.\nමේ අතර, කිලිනොච්චිය, කණ්ඩාවලෙයි ප්‍රාදේශීය ලේකම් කාර්යාල භූමියේ තිබී ඊයේ සවස අත්බෝම්බ දෙකක් හමුවී තිබුණා.\nඑම කාර්යාලයෙන් රාජකාරි කටයුත්තක් කර ගැනීමට පැමිණි පුද්ගලයෙකු විසින් එම අත්බෝම්බ දෙක සොයා ගෙන තිබූ අතර, ඒවා නිෂ්ක්‍රිය කිරීමට නියමිත බවයි පොලීසිය ප්‍රකාශ කළේ.",
       "URL": "https://www.hirunews.lk/189493/ගිනි-අවියක්-සමග-දෙදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3970"
}