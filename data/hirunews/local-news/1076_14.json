{
       "Source": "hirunews",
       "Timestamp": "Wednesday, 22 June 2022 - 14:17",
       "Headline": "ඉන්ධන පෝලිම් තවදුරටත් - නො සන්සුන්තා ද ඉහළට (වීඩියෝ)",
       "News Content": "පෙට්‍රල් රැගත් නෞකාවක් හෙට දිනයේ දිවයිනට ළඟා වීමට නියමිත බව විදුලිබල හා බලශක්ති අමාත්‍ය කංචන විජේසේකර පවසනවා.\nඑහි ඉන්ධන බෙදා හැරීමේ කටයුතු අනිද්දා සිට ආරම්භ කිරීමට නියමිත බවයි වාර්තා වන්නේ.\nමේ අතර ඩීසල් රැගත් නෞකාවක් ද ලබන සෙනසුරාදා වනවිට මෙරටට පැමිණීමට සැලසුම් කර තිබෙනවා.\nදිවයින පුරා පවතින ඉන්ධන හිඟය හේතුවෙන් තවමත් ජනතාව තවදුරටත් දින ගණන් තිස්සේ දිගු පෝලිම්වල රැඳී සිටින ආකාරය ද දැක ගත හැකියි.\nමේ අතර, ඉන්ධන හිඟය හේතුවෙන් ඉන්ධන පෝලිම්වල නොසන්සුන්තා ද හට ගත්තා.",
       "URL": "https://www.hirunews.lk/307883/ඉන්ධන-පෝලිම්-තවදුරටත්-නො-සන්සුන්තා-ද-ඉහළට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1076"
}