{
       "Source": "hirunews",
       "Timestamp": "Saturday, 29 July 2023 - 16:15",
       "Headline": "කන්ජාර් අද ත්‍රිකුණාමලය වරායට",
       "News Content": "ඉන්දීය නාවික හමුදාවට අයත් කන්ජාර් නෞකාව ත්‍රිකුණාමල වරායට අද (29) සේන්දුවී තිබෙනවා.\nශ්‍රී ලංකාව සහ ඉන්දීය කලාපයේ සමුද්‍රීය ආරක්ෂාව සහ හවුල්කාරිත්ව සබදතා වැඩිදියුණු කිරීම අරමුණ ඇතිව මෙරටට පැමිණි මෙම නෞකාව අනිද්දා දිවයිනෙන් පිටත්ව යාමට නියමිතයි.\nඅදාළ කාලය තුළ ශ්‍රී ලංකා නාවික හමුදාව සමඟ සමුද්‍රීය අභ්‍යාසයක් ද සැළසුම් කර තිබෙනවා.\nඑමෙන්ම මෙම නෞකාව නැරඹීමට ජනතාවට ද අවස්ථාව ලබාදී ඇති අතර යෝග ව්‍යායාම් සහ වෙරළ පිරිසිදු කිරීමේ වැඩසටහන් ද මෙහිදී සිදුකෙරෙන බවයි ඉන්දීය මහකොමසාරිස් කාර්යාලය ප්‍රකාශ කර සිටියේ.",
       "URL": "https://www.hirunews.lk/342960/කන්ජාර්-අද-ත්‍රිකුණාමලය-වරායට",
       "Category": "Local News",
       "Parent URL": "https://www.hirunews.lk/local-news.php?pageID=141"
}