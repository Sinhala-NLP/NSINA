{
       "Source": "hirunews",
       "Timestamp": "Thursday, 04 May 2023 - 13:37",
       "Headline": "අමෙරිකන් ඔලිම්පික් පදක්කම් ලාභීනී ටෝරි බෝවී ජීවිතක්ෂයට",
       "News Content": "කාන්තා මීටර් 100 ඉසව්වේ හිටපු ලෝක ශූරිය සහ ඔලිම්පික් පදක්කම් ලාභීනී අමෙරිකාවේ ටෝරි බෝවී ජීවිතක්ෂයට පත්ව තිබෙනවා.\n32 හැවිරිදි ටෝරී බෝවී ෆ්ලොරිඩාහි පිහිටි සිය නිවසේදී මියගොස් ඇති බව අමෙරිකානු මලල ක්‍රීඩා බලධාරීන් තහවුරු කළා.\nඇයගේ මිය යෑමට හේතුව මෙතෙක් අනාවරණය වී නොමැති අතර ටෝරි බෝවී සිය දිවිනසා ගත්තා ද යන්න ගැන විමර්ශනයක් මේවන එරට ආරක්ෂක අංශ විසින් ආරම්භ තිබෙනවා.\nදුර පැනීමෙන් ඉසව්වෙන් මලල ක්‍රීඩා පිටියට පා තැබු ටෝරී බෝවී අනතුරුව සිය හැකියාවන් ලොවට විදහා පැවේ කෙටිදුර ධාවන බිමේදීයි.\n2016 රියෝ ඔලිම්පික් උළෙලේ දී කාන්තා මීටර් 100 ඉසව්වේ රිදී පදක්කම දිනූ ටෝරි බෝවී ,මීටර් 200 ඉසව්වේදී ලෝකඩ පදක්කමට හිමිකම් කීවා.\nමීට අමතරව මීටර් 100 සහය ඉසව්වේදී රන් පදක්කම දිනූ අමෙරිකානු සහය කණ්ඩායමේ ප්‍රභල සමාජිකාවක්.\nටෝරි බෝවී 2017 වසරේදී පැවැති ලෝක ශූරතා මලල ක්‍රීඩා තරගාවලියේ මීටර් 100 ඉසව්වේ රන් පදක්කම දිනා ගන්නට ද සමත් වුණා.\nඑමෙන්ම එම තරගාවලියේදී මීටර් 100 සහය ඉසව්වේදී ද රන් පදක්කම අමෙරිකාවට දිනා දෙන්නට ද ඇයට හැකියාව ලැබුණා.\nටෝරි බෝවිගේ මෙම හදිසි වියෝවට ලොව සුපිරි ක්‍රීඩක ක්‍රීඩිකාවන් සිය ශෝක පණිවිඩ නිකුත් කර තිබුණා.",
       "URL": "https://www.hirunews.lk/334231/අමෙරිකන්-ඔලිම්පික්-පදක්කම්-ලාභීනී-ටෝරි-බෝවී-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=369"
}