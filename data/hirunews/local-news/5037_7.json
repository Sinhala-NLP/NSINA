{
       "Source": "hirunews",
       "Timestamp": "Sunday, 22 May 2016 - 9:21",
       "Headline": "නායයාමේ අවදානමක් හේතුවෙන් රණාල - දැඩිගමුව කන්ද ආශ්‍රිත පදිංචිකරුවන් ආරක්ෂිත ස්ථාන වෙත",
       "News Content": "නායයාමේ අවදානමක් පවතින බවට මතුවූ සැකය හේතුවෙන් රණාල - දැඩිගමුව කඳු ප්‍රදේශය ආශ්‍රිතව ජීවත්වන පවුල් 13 ක් පමණ ආරක්ෂිත ස්ථාන වෙත යොමුකර තිබෙනවා.\nනවගමුව පොලීසිය ප්‍රකාශ කළේ ඊයේ රාත්‍රියේ එම පිරිස සිය ඥාතීන්ගේ සහ හිතවතුන්ගේ නිවෙස් වෙත ගොස් ඇති බවයි.\nමෙම තත්ත්වය පිළිබඳව ගොඩනැගිලි පර්යේෂණ ආයතනය දැනුවත් කර ඇති බවද පොලීසියේ උසස් නිලධාරියෙකු හිරු ප්‍රවෘත්ති අංශය සිදුකළ විමසීමකදී සඳහන් කළා.",
       "URL": "https://www.hirunews.lk/133741/නායයාමේ-අවදානමක්-හේතුවෙන්-රණාල-දැඩිගමුව-කන්ද-ආශ්‍රිත-පදිංචිකරුවන්-ආරක්ෂිත-ස්ථාන-වෙත",
       "Category": "Local News",
       "Parent URL": "https://www.hirunews.lk/local-news.php?pageID=5037"
}