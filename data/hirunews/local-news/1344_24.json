{
       "Source": "hirunews",
       "Timestamp": "Sunday, 20 February 2022 - 16:05",
       "Headline": "\"අංගාරක්ෂාවෙන් නූතන ප්‍රභූ ආරක්ෂාවට\" කෘතිය දොරට වඩියි",
       "News Content": "විශේෂ කාර්යය බලකායේ පොලිස් පරීක්ෂක ගයනාත් සංජීව අත්තනායක විසින් රචිත සිය දෙවන කෘතිය වන 'පුරාතන අංගාරක්ෂාවෙන් නූතන ප්‍රභූ ආරක්ෂාවට' යන කෘතිය දොරට වැඩුම පසුගියදා සිදු කෙරුණා.\nඒ මහජන ආරක්ෂක අමාත්‍යංශයේ දී යි.\nඔහු විසින් රචිත මෙම කෘතිය මහජන ආරක්ෂක අමාත්‍ය රියර් අද්මිරාල් ආචාර්ය සරත් වීරසේකර වෙත පිළිගැන්වීම ද සිදු කෙරුණා.\nමෙම අවස්ථාවට ශ්‍රී ජයවර්ධනපුර විශ්වවිද්‍යාලයේ මහාචාර්ය පින්නවල සංඝසුමන හිමි හා වැල්ලවත්ත වෙිලුවනාරාමාධිකාරි හක්මණ නන්දාලෝක හිමි ද වැඩම කර සිටියා.\nඑමෙන්ම මහජන ආරක්ෂක අමාත්‍යාංශයේ ලේකම් මේජර් ජෙනරාල් ජගත් අල්විස් සහ පොලිස් විශේෂ කාර්ය බලකායේ අණදෙන නිලධාරී නියෝජ්‍ය පොලිස්පති නීතිඥය වරුණ ජයසුන්දර ඇතුළු පිරිසක් ද මෙම අවස්ථාවට සහභාගී වුණා.",
       "URL": "https://www.hirunews.lk/297535/අංගාරක්ෂාවෙන්-නූතන-ප්‍රභූ-ආරක්ෂාවට-කෘතිය-දොරට-වඩියි",
       "Category": "Local News",
       "Parent URL": "https://www.hirunews.lk/local-news.php?pageID=1344"
}