{
       "Source": "hirunews",
       "Timestamp": "Sunday, 11 December 2016 - 8:13",
       "Headline": "මියගිය වන අලියකුගේ සිරුරක් හමුවෙයි (ඡායාරූප)",
       "News Content": "පොළොන්නරුව ජල ගැලුම් නිම්න ජාතික වනෝද්‍යානයේ තිබී මියගිය වන අලියකුගේ සිරුරක් හමුවී තිබෙනවා.\nඊයේ මනම්පිටිය වනජීවී කාර්යාල නිලධාරීන් විසින් මෙම අලියාගේ සිරුර සොයාගෙන ඇති බවයි අප වාර්තාකරු සඳහන් කලේ.\nදින කිහිපයකට පෙර මරණයට පත්ව ඇති මෙම අලියා වයස අවුරුදු 25 ත් 30 ත් අතර වයසක පසුවන්නට ඇති බවට විශ්වාස කෙරෙන අතර එම සත්වයාගේ උස අඩි 8 ක් පමණ වනවා.\nමෙම වන අලියාගේ මරණයට හේතුවක් අනාවරණ වී නොමැති අතර පොළොන්නරුව වනජීවී අඩවි ආරක්ෂක කාර්යාලය විමර්ශණ මෙහෙයවනවා.\nඡායාරූප - පොළොන්නරුව රොෂාන් තුෂාර",
       "URL": "https://www.hirunews.lk/149421/මියගිය-වන-අලියකුගේ-සිරුරක්-හමුවෙයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4759"
}