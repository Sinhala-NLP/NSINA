{
       "Source": "hirunews",
       "Timestamp": "Friday, 06 January 2023 - 11:47",
       "Headline": "යුක්‍රේන යුධ පෙරමුණට සන්නද්ධ රථ 700ක්",
       "News Content": "අමෙරිකානු ජනාධිපති ජෝ බයිඩන් සහ ඔහුගේ ජර්මානු සගයා වන ජර්මානු චාන්සලර් ඔලාෆ් ෂෝල්ස් යුක්රේන - රුසියා සටන් බිමේ දී යුක්‍රේනයේ සහායට පාබල සටන් වාහන යැවීමට එකඟ වී තිබෙන බව 'ද ගාඩියන්' වාර්තා කරනවා.\nඅමෙරිකානු සහ ජර්මානු නායකයන්ගේ මෙම තීරණයේ විශේෂත්වය වන්නේ, මාස 10ක් තිස්සේ දික් ගැස්සෙන යුක්‍රේන - රුසියා යුද්ධයේ පෙරළියක් ඇති කිරීමේ උත්සාහයක් ලෙස කියෙව් වෙත තමන්ගේම සන්නද්ධ වාහන සපයන බව ප්‍රංශය ප්‍රකාශ කිරීමෙන් දිනකට පසුවයි.\nදුරකථන සාකච්ඡාවෙන් අනතුරුව මුදා හැරුණු බයිඩන්ගේ සහ ෂෝල්ස්ගේ ඒකාබද්ධ නිවේදනයේ දැක්වෙන්නේ මෙම පාබල සටන් වාහන ප්‍රදානය යුක්රේනය සඳහා බටහිර මිලිටරි සහයෝගයේ පියවර වෙනස් කිරීමක්.\nරුසියානුවන් පලවා හැරීම සඳහා සන්නද්ධ වාහන 700ක් අවශ්‍ය බව පැවසූ යුක්‍රේනයට පිළිතුරු වශයෙන්, එක්සත් ජනපදය විසින් යුක්‍රේනයට බ්‍රැඩ්ලි වර්ගයේ පාබල සටන් වාහන සැපයීමටත්, ජර්මනිය යුක්රේනයට මාඩර් වර්ගයේ පාබල සටන් වාහන සැපයීමටත් අදහස් කරන බවයි ද ගාඩියන් වාර්තා කරන්නේ.",
       "URL": "https://www.hirunews.lk/324418/යුක්‍රේන-යුධ-පෙරමුණට-සන්නද්ධ-රථ-700ක්",
       "Category": "Local News",
       "Parent URL": "https://www.hirunews.lk/local-news.php?pageID=619"
}