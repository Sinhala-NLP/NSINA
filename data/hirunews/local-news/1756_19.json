{
       "Source": "hirunews",
       "Timestamp": "Friday, 13 August 2021 - 14:54",
       "Headline": "ගෝලීය දේශගුණ විපර්යාස වළක්වා ගැනීමට කොරියානු රජයේ සහාය අඛන්ඩව",
       "News Content": "ගෝලීය උණුසුම වළක්වා ගැනීමේ වැඩපිළිවෙලට දායක වීම සඳහා ජනාධිපතිවරයා විසින් ක්‍රියාත්මක කර ඇති වැඩසටහන් සඳහා අවශ්‍ය සහය තම රජය මගින් ලබාදීමට සූදානම් බව ශ්‍රී ලංකාවේ කොරියානු තානාපති සන්තුෂ් වූන්ජින් ජියොන්ග් පවසනවා.\nඔහු මේ බව සඳහන් කළේ පරිසර අමාත්‍ය මහින්ද අමරවීර අද පෙරවරුවේ මුණ ගැසෙමින්.\nදේශගුණ විපර්යාස වළක්වා ගැනීම සඳහා කොරියානු රජය විසින් මේ වසරේ ඔක්තෝම්බර් මාසයේදී පැවැත්වීමට යෝජිත සමුළුවට සහභාගි වීම සඳහා පරිසර අමාත්‍යවරයා වෙත මෙහිදී ඇරයුමක්ද සිදුකර තිබෙනවා.\nගෝලීය දේශගුණ විපර්යාස වළක්වා ගැනීම සඳහා එක්සත් ජාතීන්ගේ සංවිධානය විසින් නිර්දේශ කරන ලද වැඩපිළිවෙල අනුව ජනාධිපති ගෝඨාභය රාජපක්ෂ විසින් ක්‍රියාත්මක කර ඇති ව්‍යාපෘති පිළිබඳව මෙහිදී අමාත්‍යවරයා විසින් ශ්‍රී ලංකාවේ කොරියානු තානාපතිවරයා වෙත පැහැදිලි කළ බවයි පරිසර අමාත්‍යාංශය සඳහන් කළේ.",
       "URL": "https://www.hirunews.lk/279607/ගෝලීය-දේශගුණ-විපර්යාස-වළක්වා-ගැනීමට-කොරියානු-රජයේ-සහාය-අඛන්ඩව",
       "Category": "Local News",
       "Parent URL": "https://www.hirunews.lk/local-news.php?pageID=1756"
}