{
       "Source": "hirunews",
       "Timestamp": "Sunday, 13 November 2022 - 21:01",
       "Headline": "උත්තර සභාගයේ රැස්වීමක් අතරතුර උණුසුම් තත්වයක් (වීඩියෝ)",
       "News Content": "උත්තර ලංකා සභාගයේ මහනුවර රැස්වීමට කිසියම් පිරිසක් විරෝධය පළකිරීම නිසා උණුසුම් තත්වයක් ඇතිවුණා. මහනුවර පුෂ්පදාන ශාලාවේදී අද පෙරවරුවේ මෙම රැස්වීම පවත්වා ඇත්තේ පාර්ලිමේන්තු මන්ත්‍රීවරුන් වන විමල් වීරවංශ, වාසුදේව නානායක්කාර ඇතුළු උත්තර ලංකා සභාගය නියෝජනය කරන පක්ෂ සහ නායකයින්ගේ සහභාගිත්වයෙන්.\nඔවුන් රැස්වීම අවසන් වී පිටව යන අවස්ථාවේ එම ස්ථානයට පැමිණ සිටි පිරිසක් හු හඩ කියමින් බැණ වැදීම හේතුවෙන් දෙපාර්ශවය අතර සංවාදාත්මක තත්ත්වයක් හටගත් බවයි ප්‍රදේශයේ හිරු වාර්තාකරු සදහන් කළේ.\nඑහිදි පාර්ලිමේන්තු මන්ත්‍රි විමල් වීරවංශ පිටත්ව ගියද වාසුදේව නානායක්කාර, මහාචාර්ය තිස්ස විතාරණ යන මන්ති්‍රීවරුන් පිරිසට පැවති උණුසුම් තත්ත්වය හමුවේ ඉන් පිටව යාමට හැකි වුයේ නැහැ.",
       "URL": "https://www.hirunews.lk/320318/උත්තර-සභාගයේ-රැස්වීමක්-අතරතුර-උණුසුම්-තත්වයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=737"
}