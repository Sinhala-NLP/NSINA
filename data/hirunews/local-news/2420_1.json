{
       "Source": "hirunews",
       "Timestamp": "Wednesday, 30 September 2020 - 15:32",
       "Headline": "ගම්පොල දෙමාපියන් පිරිසක් විරෝධතාවක",
       "News Content": "ගම්පොල බෞද්ධ විද්‍යාලයට ස්ථිර විදුහල්පතිවරයෙකු පත් කරන ලෙස ඉල්ලමින් සහ ගුරු හිඟයක් ඇති බව පවසමින් එම විදුහලේ සිසුන්ගේ දෙමව්පියන් අද පාසල ඉදිරිපිට විරෝධතාවක නිරත වුණා.\nපසුව ඔවුන් පාගමනින් පැමිණ ගම්පොල අධ්‍යාපන කාර්යාලය වෙතට ඇතුළුවීමට උත්සාහ කිරීමේදී පොලීසිය එය වැලැක්වීමත් සමඟ උණුසුම් තත්ත්වයක් හට ගත් බවයි හිරු වාර්තාකරු සඳහන් කළේ.\nදෙමව්පියන් චෝදනා කරන්නේ මෙම ගැටලුව පිළිබඳව කලාප අධ්‍යාපන කාර්යාලය කිහිපවරක් දැනුවත් කළත් විසඳුමක් ලැබී නොමැති බවයි.",
       "URL": "https://www.hirunews.lk/251484/ගම්පොල-දෙමාපියන්-පිරිසක්-විරෝධතාවක",
       "Category": "Local News",
       "Parent URL": "https://www.hirunews.lk/local-news.php?pageID=2420"
}