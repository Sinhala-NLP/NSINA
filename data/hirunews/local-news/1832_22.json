{
       "Source": "hirunews",
       "Timestamp": "Friday, 09 July 2021 - 7:11",
       "Headline": "නව ගැසට් නිවේදනයක් නිකුත් කෙරේ (වීඩියෝ)",
       "News Content": "මුදල් අමාත්‍ය බැසිල් රාජපක්ෂ යටතට පත් කළ අරමුදල් කිහිපයක් යළි ආර්ථික ප්‍රතිපත්ති හා සැළසුම් ක්‍රියාත්මක කිරීමේ අමාත්‍ය, අග්‍රාමාත්‍ය මහින්ද රාජපක්ෂ යටතට පවරා තිබෙනවා.\nඒ, ජනාධිපති ගෝඨාභය රාජපක්ෂ විසින් අතිවිශේෂ ගැසට් පත්‍රයක් නිකුත් කරමින්.\nඅමාත්‍ය බැසිල් රාජපක්ෂ, මුදල් අමාත්‍යවරයා ලෙස ඊයේ දිවුරුම් දීමට පෙර අතිවිශේෂ ගැසට් පත්‍රයක් මගින් ජනාධිපතිවරයා විසින් මුදල් අමාත්‍යවරයාව සිටි, අග්‍රාමාත්‍ය මහින්ද රාජපක්ෂ යටතේ පැවති බුද්ධශාසන අරමුදල, බෞද්ධ පුනරුද අරමුදල සහ මධ්‍යම සංස්කෘතික අරමුදල  බැසිල් රාජපක්ෂ අමාත්‍යවරයා යටතට පත් කළා.\nකෙසේ වෙතත් ඊයේ යළි එම අරමුදල් අග්‍රාමාත්‍යවරයා යටතට පත් කර ඇත්තේ බුද්ධශාසන සහ  ආගමික හා සංස්කෘතික කටයුතු අමාත්‍යවරයා ලෙසද කටයුතු කිරීම හේතුවෙන්.",
       "URL": "https://www.hirunews.lk/276482/නව-ගැසට්-නිවේදනයක්-නිකුත්-කෙරේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1832"
}