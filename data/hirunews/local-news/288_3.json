{
       "Source": "hirunews",
       "Timestamp": "Wednesday, 07 June 2023 - 14:17",
       "Headline": "ශ්‍රී ලාංකික කාන්තාවකට එංගලන්තයේ ප්‍රබල තනතුරක්",
       "News Content": "ශ්‍රී ලාංකික කාන්තාවකට එංගලන්තයේ අධිකරණයක විනිසුරු තනතුරක් හිමිව තිබෙනවා.\nමෙලෙස විනිසුරු පදවියක් ලබාදී ඇත්තේ 34 හැවිරිදි වියේ පසුවන අයේෂා නමැති තරුණියකටයි.\nඒ අනුව ඇය එංගලන්තයේ විනිසුරුවරියක වූ සුදු ජාතික නොවන ලාබාලතම කාන්තාවයි.\nඇය විශේෂඥ වෛද්‍යරියක් ද වනවා. වයස අවුරුදු 14දී එංගලන්තයට සංක්‍රමණය වන ඇය ලීඩ්ස් සරසවියන් වෛද්‍ය විද්‍යාව හදාරා තිබෙනවා.\nපසුව ඇය හැරොගේට් හි විශේෂඥ වෛද්‍යවරිය ලෙස කටයුතු කර ඇති අතර ලීඩ්ස් සරසවියෙන්ම නීතිවේදය හදාරා ඇති බවයි වාර්තා වන්නේ.\nඇය බැරිස්ටර්වරියක් ලෙස කටයුතු කිරීමෙන් අනතුරුව මෙලෙස විනිසුරුවරියක ලෙස පත්වීම් ලබාගෙන තිබුණා.",
       "URL": "https://www.hirunews.lk/337276/ශ්‍රී-ලාංකික-කාන්තාවකට-එංගලන්තයේ-ප්‍රබල-තනතුරක්",
       "Category": "Local News",
       "Parent URL": "https://www.hirunews.lk/local-news.php?pageID=288"
}