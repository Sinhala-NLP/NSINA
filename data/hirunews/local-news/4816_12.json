{
       "Source": "hirunews",
       "Timestamp": "Sunday, 30 October 2016 - 10:52",
       "Headline": "පාසැල් දැරියක් දුෂණය කල පාසැල් සිසුවකු අත්අඩංගුවට",
       "News Content": "වයස අවුරුදු 15 ක පාසැල් දැරියක් දුෂණය කල 15 හැවිරිදි පාසැල් සිසුවකු පොලිස් අත්අඩංගුවට ගෙන තිබෙනවා.\nමෙලෙස අත්අඩංගුවට පත්වී ඇත්තේ නාත්තන්ඩිය ප්‍රදේශයේ පදිංචි සිසුවෙක්.\nදුෂණයට ලක්වු දැරිය සැකකරුගේ නිවසට යාබද නිවෙසක පදිංචිව සිට ඇති බවයි අප වාර්තාකරු සඳහන් කලේ.\nප්‍රදේශයේ පාසැලක ඉගෙනුම ලබන මෙම දැරිය සහ සැකකාර සිසුවා අතර ප්‍රේම සම්බන්ධතාවක් තිබී ඇතැයි හෙළිවී තිබෙනවා.\nඇයගේ නිවසේ විදුලිය නොමැතිවීම හේතුවෙන් රූපවාහිනිය නැරඹීම සඳහා ඇය සැකකාර සිසුවාගේ නිවසට පැමිණෙන බව සඳහන්.\nඑලෙස රූපවාහිනී නැරඹීමට පැමිණි පසුගිය පෙබරවාරි මාසයේ දිනෙක ඇය පළමුවරට දුෂණය වී ඇතැයි පොලිසිය හෙළිකරගෙන තිබෙනවා.\nපාසැලේදී දැරියගේ අසාමාන්‍ය චර්යාවන් පිළිබඳ අවධානයෙන් සිටි විදුහල්පතිවරයා මේ සම්බන්ධයෙන් දැරියගේ දෙමව්පියන්ට දැන්වීමෙන් පසු කල සොයා බැලීමකදීයි ඇය ගැබිණියක් බවට හෙළිවී ඇත්තේ.\nඒ අනුව ඔවුන් මේ සම්බන්ධයෙන් මාරවිල පොලිසියට පැමිණිලි කර තිබෙනවා.\nඅතරවරයට පත්වු දැරිය රෝහල් ගතකර ඇති අතර සැකකාර සිසුවා මාරවිල දිසා අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/146398/පාසැල්-දැරියක්-දුෂණය-කල-සිසුවකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4816"
}