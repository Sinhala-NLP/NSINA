{
       "Source": "hirunews",
       "Timestamp": "Monday, 22 February 2021 - 21:18",
       "Headline": "දෙවනගල පුදබිමට බලධාරීන්ගේ ඇස් යොමුවෙයි (වීඩියෝ)",
       "News Content": "නව ඉදිකිරීම් හේතුවෙන් ඓතිහාසික දෙවනගල පුදබිමට අයත් පුරාවස්තුවලට යම් හානියක් සිදුව ඇත්නම් අදාළ ඉදිකිරීම් ඉවත් කිරීමට අනිවාර්යයෙන් කටයුතු කරන බව පුරාවිද්‍යා අධ්‍යක්ෂ ජනරාල් මහාචාර්ය අනුර මනතුංග පවසනවා.\nඔහු මේ අදහස් පළ කළේ දෙවනගල පුදබිමේ ගැටලුව සම්බන්ධයෙන් සොයාබැලීමට එහ සංචාරයක නිරත වීමෙන් අනතුරුවයි.\nඓතිහාසික දෙවනගල රජමහා විහාරයට අයත් භූමියේ බලහත්කාරයෙන් ඉදිකිරීම් සිදු කර ඇති ආකාරය පිළිබඳව හිරු සී.අයි.ඒ. අවස්ථා කිහිපයකදීම රටට පෙන්වා දුන්නා.\nඅප එහිදී අනාවරණය කළේ එම ඉදිකිරිම් මගින් පුදබිමට අයත් පුරාවස්තූන් ඇතැම් පිරිස් විසින් විනාශයට පත් කර ඇති ආකාරයයි.\nඑම අනාවරණයෙන් පසු එම ගැටලුව පිළිබඳ සොයාබැලීම සඳහා පුරාවිද්‍යා දෙපාර්තමේන්තුවේ අධ්‍යක්ෂ ජනරාල් මහාචාර්ය අනුර මනතුංග ඇතුළු\nපිරිසක් දෙවනගල පුදබිම වෙත පැමිණියා.",
       "URL": "https://www.hirunews.lk/263376/දෙවනගල-පුදබිමට-බලධාරීන්ගේ-ඇස්-යොමුවෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2130"
}