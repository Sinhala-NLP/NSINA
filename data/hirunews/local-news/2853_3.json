{
       "Source": "hirunews",
       "Timestamp": "Saturday, 14 March 2020 - 15:10",
       "Headline": "කොරෝනා වෛරසය ආසාදිතයන් සංඛ්‍යාව 7 දක්වා ඉහළට - ජනතාව විශාල වශයෙන් එක් රැස්වන උත්සවත් සති දෙකකට තහනම් (වීඩියෝ)",
       "News Content": "කොවිඩ් - 19 හෙවත් නව කොරෝනා  වෛරසය ආසාදනය වූ පුද්ගලයන් සංඛ්‍යාව මේ වනවිට හත දක්වා ඉහළ ගොස් ඇති බව සෞඛ්‍ය අමාත්‍ය පවිත්‍රා වන්නිආරච්චි ප්‍රකාශ කළා.\nකොරෝනා වෛරසය ආසාදනය වූ පුද්ගලයන් පස්දෙනෙකු ඊයේ වනවිට වාර්තාවී තිබූ අතර, අද අලූතින් වාර්තාවූ පුද්ගලයින් දෙදෙනා ඉතාලියේ සිට පැමිණ තිබෙනවා.\nඉන් එක් පුද්ගලයෙකු කන්දකාඩු නිරෝධායන මධ්‍යස්ථානයේ රඳවා සිටි 44 හැවිරිදි අයෙකු වන අතර, මේ වනවිට ඔහු ප්‍රතිකාර ලබන්නේ පොළොන්නරුව දිස්ත්‍රික් මහ රෝහලේයි.\n43 හැවිරිදි අනෙක් පුද්ගලයා නාත්තන්ඩිය ප්‍රදේශයේ පදිංචිකරුවෙකු වන අතර, ඔහු කුරුණෑගල පළාත් මහ රෝහලේ ප්‍රතිකාර ලබනවා.\nරජයේ ප්‍රවෘත්ති දෙපාර්තමේන්තුවේ අද පැවති මාධ්‍ය හමුවකට එක්වෙමින් සෞඛ්‍ය අමාත්‍ය පවිත්‍රා වන්නිආරච්චි  කියා සිටියේ  ජනතාව විශාල වශයෙන් රැස්වන උත්සව හෝ එවැනි අවස්ථා සති දෙකකට තහනම් කරන බවයි.",
       "URL": "https://www.hirunews.lk/236500/කොරෝනා-වෛරසය-ආසාදිතයන්-සංඛ්‍යාව-7-දක්වා-ඉහළට-ජනතාව-විශාල-වශයෙන්-එක්-රැස්වන-උත්සවත්-සති-දෙකකට-තහනම්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2853"
}