{
       "Source": "hirunews",
       "Timestamp": "Tuesday, 25 July 2023 - 16:45",
       "Headline": "ඝාතනයකට පලිගැනීමක් ලෙස කැබ් රථයෙන් යටකර ඝාතනය ක‍රයි",
       "News Content": "මාර්ගයේ ගමන් කරමින් සිටි යතුරුපැදිකරුවෙකු කැබ් රථයකින් හප්පා යටකර ඝාතනය කිරීමකට සම්බන්ධ සැකකරුවෙකු මල්ලාවී පොලිසිය විසින් අත්අඩංගුවට ගෙන තිබෙනවා.\nමෙම යතුරුපැදිකරු අනතුරට පත්වීමෙන් අනතුරුව අදාල කැබ් ‍රථය ඔහුගේ ශරීරය මතින් ධාවනය කර තිබෙන බවයි පොලිසිය පවසන්නේ.\nඑහිදී අසාධ්‍ය තත්ත්වයෙන් පසු වූ පැදිකරු රෝහල් ගත කිරිමෙන් අනතුරුව අද (25) ජීවිතක්ෂයට පත් වී තිබෙනවා.\nමෙහිදී මෙම සිදුවීමට අදාල එක සැකකරුවෙක් පොලිසිය විසින් අත්අඩංගුවට ගෙන ඇති බවත්, තවත් සැකකරුවන් 06 දෙනෙකු සොයා පොලිස් විමර්ශන ක්‍රියාත්මක බවත් අප කළ විමසීමක දී පොලිසිය පැවසුවා.\nමෙම මරණය සිදුකිරීම සඳහා හේතුව ලෙස මෙම මියගිය තැනැත්තා 2022 වර්ශයේ දී මනුෂ්‍ය ඝාතනයකට සැකකරුවෙක් වන බැවින් එහි පලිගැනීමක් ලෙස මෙම ඝාතනය සිදුකර තිබෙන බව වැඩිදුර විමර්ශන වල දී පොලිසියට අනාවරණය වී තිබෙනවා.\nමෙම සිදුවීම සම්බන්ධයෙන් මල්ලාවි පොලිසිය විමර්ශන ක්‍රියාත්මක කරනු ලබයි.",
       "URL": "https://www.hirunews.lk/342498/ඝාතනයකට-පලිගැනීමක්-ලෙස-කැබ්-රථයෙන්-යටකර-ඝාතනය-ක‍රයි",
       "Category": "Local News",
       "Parent URL": "https://www.hirunews.lk/local-news.php?pageID=152"
}