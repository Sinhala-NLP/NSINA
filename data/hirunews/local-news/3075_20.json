{
       "Source": "hirunews",
       "Timestamp": "Monday, 28 October 2019 - 15:04",
       "Headline": "මිහින්තලේ අනතුරකින් කාන්තාවක් මිය ගොස් 11 දෙනෙකුට තුවාල",
       "News Content": "මිහින්තලේ - අඹගහවෙල හන්දිය ආසන්නයේදී අද පෙරවරුවේ සිදුවූ රිය අනතුරකින් කාන්තාවක මිය ගොස් තවත් 11 දෙනෙකු බරපතල තුවාල ලබා රෝහල් ගත කර තිබෙනවා.\nපොලිස් මාධ්‍ය ප්‍රකාශක කාර්යාලය සදහන් කළේ අනුරාධපුර සිට පැමිණි ජීප් රථයක් සහ ත්‍රිකුණාමලයේ සිට පැමිණි වෑන් රථයක් මුහුණට මුහුණලා ගැටීමෙන් මෙම අනතුර සිදුව ඇති බවයි.\nසිද්ධියෙන් ජීවිතක්ෂයට පත්ව ඇත්තේ වෑන් රථයේ ගමන් ගත් 45 හැවිරිදි කාන්තාවක්. තුවාල ලැබූවන් වැඩිදුර ප්‍රතිකාර සඳහා අනුරාධපුර රෝහලට ඇතුළත් කර තිබෙනවා.",
       "URL": "https://www.hirunews.lk/227146/මිහින්තලේ-අනතුරකින්-කාන්තාවක්-මිය-ගොස්-11-දෙනෙකුට-තුවාල",
       "Category": "Local News",
       "Parent URL": "https://www.hirunews.lk/local-news.php?pageID=3075"
}