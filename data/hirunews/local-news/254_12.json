{
       "Source": "hirunews",
       "Timestamp": "Monday, 19 June 2023 - 21:03",
       "Headline": "කතරගම බාර් වැසේ",
       "News Content": "ඓතිහාසික රුහුණු කතරගම මහා දේවාලයේ ඇසළ උත්සවය වෙනුවෙන් ජුනි 19 සිට ලබන ජූලි 04 වන වැනිදා දක්වා කතරගම ප්‍රාදේශීය ලේකම් කොට්ඨාශය තුළ පිහිටි සුරාසැල් වසා තබන බව සුරාබදු දෙපාර්තමෙන්තුව පවසනවා.\nඑමෙන්ම එම දෙපාර්තමේන්තුව සඳහන් කරන්නේ ඵෙතිහාසික රුහුණු කතරගම දේවාලයෙහි ඇසළ උත්සවය සදහා සහභාගී වන බැතිමතුන් කිසිවෙකුටත් මත්ද්‍රව්‍ය පූජාභූමිය තුළට ගෙන ඒම සම්පූර්ණයෙන්ම තහනම් වන බවයි.\nකෙසේ වෙතත් අදාළ කාල සීමාව තුළ දී රාජකාරි කටයුතු සිදු කිරිම සඳහා ඌව පළාත නියෝජනය කරන සුරාබදු නිලධාරීන් කණ්ඩායමක් අවට ප්‍රදේශවල රාජකාරියේ යෙදවීමට කටයුතු ක‍ර ඇති බවයි වාර්තා වන්නේ.",
       "URL": "https://www.hirunews.lk/338439/කතරගම-බාර්-වැසේ",
       "Category": "Local News",
       "Parent URL": "https://www.hirunews.lk/local-news.php?pageID=254"
}