{
       "Source": "hirunews",
       "Timestamp": "Monday, 06 September 2021 - 9:23",
       "Headline": "තවත් සද්දන්තයෙක් විදුලි සැර වැදී මරුට",
       "News Content": "තණමල්විල ප්‍රාදේශීය ලේකම් කොඨ්ඨාශයට අයත් කලවැල්ගල ප්‍රදේශයේ දී විදුලි සැර වැදීමකින් වන අලියෙකු මියගොස් තිබෙනවා.\nඅනවසර විදුලි රැහැනක පැටලී මෙම වන අලියා මියගොස් ඇති අතර, මියගිය වන අලියා වයස අවුරුදු දහ අටත් විස්සත් අතර වයසක පසු වන බව යි වනජීවි නිලධාරීන් පැවසුවේ.\nඑම වන අලියා ඉතාමත් ම යහපත් සෞඛ්‍ය තත්ත්වයකින් ජීවත් වූ වන අලියෙකු බවත් විදුලි රැහැන් සවි කළ පුද්ගලයා මේ වනවිට හදුනාගෙන ඇති බවත් වනජීවි නිලධාරින් වැඩි දුරටත් සදහන් කළා.\nමෙම ප්‍රදේශය ආශ්‍රිත ව වන අලි තර්ජනය උග්‍ර ලෙස පවතින අතර, එම නිසා වන අලි ජීවිත මෙන්ම මිනිස් ජීවිත රැසක් ද මේ වනවිට විනාශ වී තිබෙනවා.\nමෙම සිද්ධිය සම්බන්ධයෙන් තණමල්විල මූලස්ථාන පොලිසිය සහ ගල්කොටුකන්ද වනජීවි කාර්යාලයේ නිලධාරීන් විසින් ඉදිරි විමර්ශන සිදු කරනු ඇති.",
       "URL": "https://www.hirunews.lk/281492/තවත්-සද්දන්තයෙක්-විදුලි-සැර-වැදී-මරුට",
       "Category": "Local News",
       "Parent URL": "https://www.hirunews.lk/local-news.php?pageID=1709"
}