{
       "Source": "hirunews",
       "Timestamp": "Thursday, 16 June 2016 - 17:22",
       "Headline": "නීතිවිරෝධිව රැදී සිටි බංග්ලාදේශ ජාතිකයින් 13 ක් රදවා ගැනීමට අධිකරණ නියෝග",
       "News Content": "වීසා නොමැතිව නීතිවිරෝධීව මෙරට රැදී සිටියදී අත්අඩංගුවට ගත් බංග්ලාදේශ ජාතිකයින්  13 දෙනෙකු මිරිහාන ආගමන සහ විගමන කදවුරු භාරයේ තබාගෙන පරීක්ෂණ පවත්වන ලෙස පානදුර වැඩබලන මහේස්ත්‍රාත් පී.ඩී.අබේරත්න රහස් පොලිසියට නියෝග කර තිබෙනවා.\nපසුගියදා මෙම  බංග්ලාදේශ ජාතිකයින් 13 දෙනා පානදුර ප්‍රදේශයේ නිවසක රැදීසිටියදී රහස් පොලිසිය විසින් අත්අඩංගුවට ගත්තා.\nඔවුන් අද පානදුර වැඩබලන  මහේස්ත්‍රාත්වරයා වෙත ඉදිරිපත් කළ අවස්ථාවේදීයි අදාළ නියෝගය නිකුත් කර ඇත්තේ.\nසංචාරක වීසා මත දිවයිනට පැමිණි මෙම බංග්ලාදේශ ජාතිකයින්ට පානදුර ප්‍රදේශයේ කාන්තාවක් විසින් සිය නිවස කුලී පදනම මත ලබාදී තිබෙනවා.\nඑම කාන්තාවගේ මගපෙන්වීම යටතේ ඔවුන් පානදුර ප්‍රදේශයේ රැකියාවල නිරත වී සිටි බව ද පරීක්ෂණවලින් අනාවරණ වී ඇති බව සදහන්.",
       "URL": "https://www.hirunews.lk/135747/නීතිවිරෝධිව-රැදී-සිටි-බංග්ලාදේශ-ජාතිකයින්-13-ක්-රදවා-ගැනීමට-අධිකරණ-නියෝග",
       "Category": "Local News",
       "Parent URL": "https://www.hirunews.lk/local-news.php?pageID=5003"
}