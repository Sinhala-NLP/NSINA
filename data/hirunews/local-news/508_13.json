{
       "Source": "hirunews",
       "Timestamp": "Monday, 27 February 2023 - 22:01",
       "Headline": "යතුරුපැදියක් සොරකම් කළ අයෙක් යතුරුපැදිය ද සමඟ පොලිස් අත් අඩංගුවට",
       "News Content": "මිදිගම ප්‍රදේශයේ ව්‍යාපාරිකයෙකුට අයත් ලක්ෂ හයකට අධික වටිනා ස්කූටි වර්ගයට අයත් යතුරු පැදියක් සොරකම් කළ පුද්ගලයකු සොරකම් කළ යතුරුපැදිය සමග පොලිසිය විසින් අත් අඩංගුවට ගෙන තිබෙනවා.\nඒ, අද (27) පස්වරුවේ දී.\nමිදිගම පොලිස් වසමට අයත් කුඹල්ගම ප්‍රදේශයේ ව්‍යාපාරිකයකුට අයත් ලක්ෂ හයකට අධික ස්කූටි වර්ගයේ යතුරු පැදියක් ඉකුත් ජනවාරි මස 01 දින රාත්‍රී කිසියම් පුද්ගලයකු විසින් සොරකම් කොට ඇතැයි අදාළ ව්‍යාපාරිකයා විසින් මිදිගම පොලිසිය වෙත පැමිණිලි කොට තිබුණා.\nමෙහි දී දීර්ඝ විමර්ශනයකින් අනතුරු ව සැකකරු විසින් සොරකම් කරන ලද යතුරු පැදිය සොයා ගැනීමට පොලිස් නිළධාරින් සමත් වුණු බව සඳහන්.\nඅත් අඩංගුවට ගෙන ඇත්තේ, වයස අවුරුදු 40ක පුද්ගලයෙක්.\nඅත්අඩංගුවට ගත් සැකකරු තවදුරටත් විමර්ශන කටයුතු සිදු කොට මාතර මහෙස්ත්‍රාත් අධිකරණයට ඉදිරිපත් කිරීමට නියමිත බව යි වාර්තා වන්නේ.",
       "URL": "https://www.hirunews.lk/328535/යතුරුපැදියක්-සොරකම්-කළ-අයෙක්-යතුරුපැදිය-ද-සමඟ-පොලිස්-අත්-අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=508"
}