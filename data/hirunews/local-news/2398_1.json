{
       "Source": "hirunews",
       "Timestamp": "Saturday, 10 October 2020 - 18:33",
       "Headline": "කොළඹ ජාතික රෝහලේ සුළු සේවකයන් තුන්දෙනෙකුට කොරෝනා (වීඩියෝ)",
       "News Content": "කොළඹ ජාතික රෝහලේ සුළු සේවකයන් තුන්දෙනෙකුට කොරෝනා වෛරසය ආසාදනය වී ඇතැයි අනාවරණ වී තිබෙනවා.\nඒ හේතුවෙන් වාට්ටු දෙකක් සහ ශල්‍යාගාරයක් තාවකාලිකව වසා ඇති බවයි සෞඛ්‍ය අමාත්‍යංශ වාර්තා සඳහන් කළේ.\nමේ අතර, කොළඹ - රිජ්වේ ආර්යා ළමා රෝහලේ සාත්තු සේවිකාවකට කොරෝනා වෛරසය ආසාදනය වී ඇතැයි අනාවරණ වනවා.\nඊයේ සිදුකළ පී.සී.ආර්. පරීක්ෂණවලදී එය තහවුරු වී ඇති අතර, එම සේවිකාව පොළොන්නරුව ප්‍රදේශයේ පදිංචිකාරිනියක් වනවා.\nකෙසේ වෙතත් කොළඹ මහ නගර සභාවේ ප්‍රධාන සෞඛ්‍ය වෛද්‍ය නිලධාරී රුවන් විජේමුණි සඳහන් කළේ අදාළ කාන්තාව, කොළඹ රිජ්වේ ආර්යා ළමා රෝහලේ මාස 5ක් වයසැති දරුවාගේ කොරෝනා ආසාදිත පියාගේ ආශ්‍රිතයෙකු වී ඇත්තේ අදාළ දරුවා ප්‍රතිකාර ලැබූ වාට්ටුවේ සේවය කිරීම නිසා බවට අනාවරණ වී ඇති බවයි.\nමෙම සාත්තු සේවිකාව රැඳී සිටි බොරැල්ල - ලෙස්ලි රණගල මාවතේ සිල්මාතා ආරාමයක, සිල්මාතාවක ඇතුලු ආශ්‍රිතයන්ගේ පී.සී.ආර්. පරීක්ෂණ සිදුකිරීමටද සෞඛ්‍ය අංශ කටයුතු කර තිබෙනවා.",
       "URL": "https://www.hirunews.lk/252239/කොළඹ-ජාතික-රෝහලේ-සුළු-සේවකයන්-තුන්දෙනෙකුට-කොරෝනා-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2398"
}