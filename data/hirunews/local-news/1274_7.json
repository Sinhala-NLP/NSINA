{
       "Source": "hirunews",
       "Timestamp": "Thursday, 24 March 2022 - 14:58",
       "Headline": "යුක්රේන රුසියානු අර්බුදයෙන් මැදපෙරදිග රටවල්වලට දැඩි බලපෑම්",
       "News Content": "යුක්රේන - රුසියානු අර්බුදය හේතුවෙන් මැදපෙරදිග රටවලට දැඩි බලපෑම් එල්ල වී තිබෙනවා.\nයුක්රේන සහ රුසියාව සමග ඍජුව ගනුදෙනු කරන මැදපෙරදිග රටවල මේ වනවිට ඉන්ධන ඇතුළු සියලු අත්‍යවශ්‍ය ද්‍රව්‍යවල මිල ගණන් ඉහළ ගොස් ඇති බව විදෙස් මාධ්‍ය වාර්තා කළා.\nඊට එරෙහිවයි ඊජිප්තුවේ වැසියන් මෙලෙස උද්ඝෝෂණවල නිරත වන්නේ.\nරුසියාව සහ යුක්රේනයෙන් මැදපෙරදිග කලාපය ධාන්‍ය වර්ග ආනයන කරන අතර මේ වනවිට එම ආනයන කටයුතු සිදු නොවීම නිසා ධාන්‍ය හිඟයක් ද මතුව ඇති බවයි එරට මාධ්‍ය වාර්තා කරන්නේ.",
       "URL": "https://www.hirunews.lk/300283/යුක්රේන-රුසියානු-අර්බුදයෙන්-මැදපෙරදිග-රටවල්වලට-දැඩි-බලපෑම්",
       "Category": "Local News",
       "Parent URL": "https://www.hirunews.lk/local-news.php?pageID=1274"
}