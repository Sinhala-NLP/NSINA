{
       "Source": "hirunews",
       "Timestamp": "Sunday, 26 May 2019 - 15:44",
       "Headline": "පොඩිමැණිගේ පීලි පනී",
       "News Content": "කොළඹ සිට බදුල්ල දක්වා ගමන් කරමින් තිබූ පොඩිමැණිකේ දුම්රිය හපුතලේ සහ දියතලාව දුම්රිය ස්ථාන අතර දී පීලි පැනීමකට ලක්ව තිබෙනවා.\nමේ නිසා උඩරට මාර්ගයේ දුම්රිය ගමනාගමනයට බාධා එල්ල වී ඇති බවයි දුම්රිය පාලක මැදිරිය සඳහන් කළේ.\nමේ හේතුවෙන් දියතලාව සිට නුවර දක්වා ගමන් ගන්නා භාණ්ඩ ප්‍රවාහන දුම්රියක් මේ වන විට බණ්ඩාරවෙල දුම්රිය ස්ථානයේ නතර කර ඇති බවයි පාලක මැදිරියේ ප්‍රකාශකයෙකු සදහන් කළේ.\nඑමෙන්ම කොළඹ සිට බදුල්ල දක්වා පැමිණීමට නියමිත උඩරට මැණිකේ දුම්රිය ද ප්‍රමාද වීමට ඉඩ ඇති බව ද ඔහු කියා සිටියා.",
       "URL": "https://www.hirunews.lk/217124/පොඩිමැණිගේ-පීලි-පනී",
       "Category": "Local News",
       "Parent URL": "https://www.hirunews.lk/local-news.php?pageID=3333"
}