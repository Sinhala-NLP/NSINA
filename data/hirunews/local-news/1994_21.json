{
       "Source": "hirunews",
       "Timestamp": "Monday, 26 April 2021 - 17:32",
       "Headline": "දෙමටගොඩ දුම්රිය පාලම අබලන්",
       "News Content": "මාලිගාවත්ත වකගඩු රෝහල ඉදිරිපිටින් දෙමටගොඩ දෙසට දිවෙන  වසර 200ක් පමණ පැරණි කළු පාලම (උමං මර්ගය) මාස ගණනාවක සිට දැඩි අබලන් තත්වයක පවතිනවා.\nමෙලෙස අබලන්ව ඇති දුම්රිය මාර්ග හයක් සහිත මෙම දුම්රිය පාලම මාස හයකට අධික කාලයක් රඳවා ඇත්තේ සිල්පර කොට උඩයි.\nමෙම අවධානම් සහිත උමං මාර්ගය තුලින් විශාල වාහන ප්‍රමාණයක් දිනකට එහා මෙහා ගමන් ගන්නවා.\nමෙම පාලම මත පිහිටා ඇති  දුම්රිය මාර්ග 6හි දිනකට දුමරිය ගමන් වාර 200කට වඩා ක්‍රියාත්මක වනවා.\nමේ වන විට දැඩි ලෙස අබලන් තත්ත්වයෙන් පවතින මෙම  උමං පාලම ප්‍රතිසංස්කරණය කිරීම කඩිනමින් සිදු නොකලහොත් නුදුරේදීම බරපතළ අනතුරක් වීමටද ඉඩ ඇති බවටයි ප්‍රදේශවාසීන්  චෝදනා කරන්නේ.",
       "URL": "https://www.hirunews.lk/269592/දෙමටගොඩ-දුම්රිය-පාලම-අබලන්",
       "Category": "Local News",
       "Parent URL": "https://www.hirunews.lk/local-news.php?pageID=1994"
}