{
       "Source": "hirunews",
       "Timestamp": "Tuesday, 04 July 2023 - 10:18",
       "Headline": "බගවන්තලාව සහ නොර්වුඩ් ප්‍රදේශවලට විදුලිබලය ඇණ හිටී",
       "News Content": "මධ්‍යම කදුකරයේ බටහිර බෑවුම් ප්‍රදේශයට පවතින වැසි සහ සුළං තත්ත්වය හේතුවෙන් බගවන්තලාව සහ නොර්වුඩ් ප්‍රදේශවලට දින දෙකක් විදුලිබලය ඇණහිට තිබෙනවා.\nප්‍රදේශවාසින් පවසන්නේ පැවති සුළං තත්ත්වය හේතුවෙන් විදුලි රැහැන් කඩාවැටීමෙන් මෙලෙස විදුලිබලය ඇණහිට ඇති බවයි.\nඑම විදුලි රැහැන් පද්ධතිය යථා තත්ත්වයට පත්කිරීමට මේ වන විට කටයුතු කරමින් සිටින බව හිරු වාර්තාකරු සඳහන් කළා.\nඑමෙන්ම පවතින වැසි තත්ත්වය හමුවේ කාසල්රි ජලාශයේ ජල මට්ටමද පිටාර මට්ටමට ලඟාවී ඇති බවයි ජලාශ භාර ඉංජිනේරුවරයා සඳහන් කළේ.",
       "URL": "https://www.hirunews.lk/339953/බගවන්තලාව-සහ-නොර්වුඩ්-ප්‍රදේශවලට-විදුලිබලය-ඇණ-හිටී",
       "Category": "Local News",
       "Parent URL": "https://www.hirunews.lk/local-news.php?pageID=215"
}