{
       "Source": "hirunews",
       "Timestamp": "Wednesday, 27 October 2021 - 16:09",
       "Headline": "ගුවන්තොටුපළ PCR රසායනාගාරය නැවත විවෘත කෙරේ",
       "News Content": "සෞඛ්‍ය අමාත්‍යාංශයේ මෙහෙයුම්වලට අවසර ලබා නොදීම හේතුවෙන් වසා දමා තිබූ බණ්ඩාරනායක ජාත්‍යන්තර ගුවන්තොටුපලේ පී.සී.ආර් රසායනාගාරය අද (27) යළි විවෘත කෙරුණා.\nමේ අනුව, රටින් පිටවන සියලුම මගීන් සහ එක් එන්නතක් ලබාගෙන ශ්‍රී ලංකාවට පැමිණෙන සියලුම මගීන් පී.සී.ආර් පරීක්ෂණයට ලක් කෙරෙනු ඇති.\nමීට පෙර සෞඛ්‍ය සේවා අධ්‍යක්ෂ ජනරාල්වරයා විසින් පී.සී.ආර් රසායනාගාරය වන SASL Hospinorm වෙත ක්‍රියාත්මක වීමට අවසර ලබා දී තිබූ අතර, එතුළින් පැය තුනක් ඇතුළත පී.සී.ආර් වාර්තාව ලබාදීමට හැකියාව ලැබූ බවයි, රසායනාගාරයේ කළමනාකාර සුමුදු සරසිරාජ මහතා පැවසුවේ.\nකොවිඩ් සඳහා ධනාත්මක බව පරීක්‍ෂා කළ අය ගුවන්තොටුපළ යටතේ ඇති නිරෝධායන මධ්‍යස්ථාන වෙත යවන අතර,. ඕනෑම මගියෙකුට පැය තුනකින් පී.සී.ආර් ප්‍රතිඵල ලබා ගත හැකි බව ද ඒ මහතා සඳහන් කරනවා.\nමේ අනුව මගීන් තම ගුවන් ගමනට පැය හයකට පෙර ගුවන් තොටුපළට පැමිණිය යුතු අතර, මගීන්ට සියලු පහසුකම් එහිදී සැපයීමට සියලු කටයුතු සූදානම් කර ඇති බවයි ගුවන්තොටුපළ සන්නිවේදන අංශය පවසන්නේ.\nවිද්‍යාගාරයෙන් ප්‍රතිලාභ ලැබූ පළමු මගීන් වූයේ කටාර් එයාර්වේස්හි QR 668කින් පැමිණි මගීන් කණ්ඩායම වන අතර, එම ගුවන් යානය ඔක්තෝබර් 27 වන දින අලුයම 2.15ට මෙරටට ගොඩ බැස්සා.",
       "URL": "https://www.hirunews.lk/286207/ගුවන්තොටුපළ-pcr-රසායනාගාරය-නැවත-විවෘත-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=1602"
}