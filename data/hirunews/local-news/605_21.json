{
       "Source": "hirunews",
       "Timestamp": "Friday, 13 January 2023 - 9:28",
       "Headline": "අඳුර ගොයමට වින කළා ද?",
       "News Content": "වී වගාව ආශ්‍රිතව දැනට පැතිර යමින් පවතින රෝගී තත්වයන් නිසිලෙස හදුනාගන්නා තුරු අනවශ්‍ය ලෙස කෘමිනාශක යෙදීමෙන් වළකින ලෙස කෘෂිකර්ම දෙපාර්තමේන්තුව ජනතාවගෙන් ඉල්ලා සිටිනවා.\nබතලේගොඩ වී පර්යේෂණ හා සංවර්ධන ආයතනයේ අධ්‍යක්ෂ ආචාර්ය ජයන්ත සේනානායක කියා සිටියේ මේ සම්බන්ධයෙන් උපදෙස් 037 2258561 යන අංකයෙන් හෝ 1920 කෘෂිකර්ම තොරතුරු සේවයෙන් ලබාගත හැකි බවයි.\nඑමෙන්ම වගා බිමෙහි රෝගී තත්වයක් නිරීක්ෂණය වුවහොත් වහාම ප්‍රදේශයේ කෘෂි ව්‍යාප්ති නිලධාරි කාර්යාල දැනුම් දෙන ලෙසද ඔහු ඉල්ලීමක් කළා.\nපෝෂණ ඌණතා, වට පණු රෝගය, පැළමැක්කාගේ රෝගය, දුඹුරු පුල්ලි රෝගය මෙලෙස දිස්ත්‍රික්ක කිහිපයක කුඹුරු වගාව ආශ්‍රිතව පැතිර යන බව සඳහන්.\nකෙසේ වෙතත්, හිරු ප්‍රවෘත්ති අංශයට අදහස් දක්වමින් බතලේගොඩ වී පර්යේෂණ හා සංවර්ධන ආයතනයේ අධ්‍යක්ෂ ආචාර්ය ජයන්ත සේනානායක වැඩිදුරටත් කියා සිටියේ පසුගියදා දිවයිනට බලපෑ අදුරු සහිත කාලගුණ තත්ත්වය මෙම රෝග පැතිර යාමට හේතු වූයේද යන්න පිළිබඳව සොයා බලන බවයි.",
       "URL": "https://www.hirunews.lk/324918/අඳුර-ගොයමට-වින-කළා-ද",
       "Category": "Local News",
       "Parent URL": "https://www.hirunews.lk/local-news.php?pageID=605"
}