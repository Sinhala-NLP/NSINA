{
       "Source": "hirunews",
       "Timestamp": "Sunday, 16 January 2022 - 21:03",
       "Headline": "සහල් මිල තවදුරටත් ඉහළට (වීඩියෝ)",
       "News Content": "පාලන මිලක් නොමැති වීම හේතුවෙන් වෙළඳුන් තවදුරටත් සහල් මිල ඉහළ දමමින් සිටින බවට පාරිභෝගිකයින් චෝදනා කරනවා.\nඒ, ඉහළ යන ජීවන වියදම හේතුවෙන් පාරිභෝගික ජනතාව දැඩි දුෂ්කරතාවන්ට පත්ව ඇති අවධියකයි.\nපාරිභෝගිකයින් චෝදනා කළේ පාලන මිලක් නොමැතිවීම හේතුවෙන් වෙළෙඳුන් අධික මිල ගණන් යටතේ සහල් අලෙවි කරන බවයි.\nකෙසේ වෙතත්, පසුගිය සතියට සාපේක්ෂව එළවළු මිල ගණන්වල තරමක අඩුවක් දක්නට ලැබෙනවා.\nපොහොර ගැටලුව හේතුවෙන් පසුගිය දිනවල වෙළෙඳපොළේ එළවළු මිල ගණන් ඉහළ අගයක් දක්නට ලැබුණු අතරල මේවන විට වෙළෙඳපොළේ එළවළු බොහෝමයක මිල තරමක් පහළගොස් තිබෙනවා.\nඑළවළු මිල ගණන් පහළ ගියද මේ දිනවල සහල් මිල ඉහළ ඇති අයුරු දක්නට ලැබෙනවා.\nපාරිභෝගිකයින් චෝදනා කළේ පාලන මිලක් නොමැතිවීම හේතුවෙන් වෙළෙඳුන් අධික මිල ගණන්වලට සහල් අලෙවි කරන බවයි.\nමීට අමතරව මත්ස්‍ය මිල ගණන්ද ඉහළ ගොස් ඇති බවට පාරිභෝගිකයින් චෝදනා කරනවා.\nකෙසේ වෙතත් වෙළෙඳුන් පැවසුවේ කුඩා මත්ස්‍යයන්ගේ මිල ගණන් සාපේක්ෂව අඩු මට්ටමක පවතින බවයි.\nමේ අතර, පසුගිය දිනවල සීග්‍රයෙන් ඉහළ ගොස් තිබූ එළවලු මිල මේ වනවිට සුළු පහත වැටීමක් දක්නට ලැබෙනවා.\nවෙළදුන් ප්‍රකාශ කළේ මිල අඩු වුවද ජනතාව වෙළඳපොල වෙත පැමිණීමේ අඩුවක් දක්නට ලැබෙන බවයි.",
       "URL": "https://www.hirunews.lk/294192/සහල්-මිල-තවදුරටත්-ඉහළට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1420"
}