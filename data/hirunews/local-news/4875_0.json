{
       "Source": "hirunews",
       "Timestamp": "Sunday, 18 September 2016 - 9:22",
       "Headline": "පොලිස් සිර මැදිරියක ගෙළ වැළලාගෙන වරෙන්තුකරුවෙකු මියයයි",
       "News Content": "පුස්සැල්ලාව පොලීසිය අත්අඩංගුවට ගත් වරෙන්තු කරුවෙකු පොලිස් සිර මැදිරියේදී ගෙළ වැළලාගෙන මියගොස් තිබෙනවා.\nඑම පොලීසියේ ප්‍රකාශකයෙකු සඳහන් කළේ 30 හැවිරිදි මෙම පුද්ගලයා තමන් හැඳ සිටි කමිසය ආධාරයෙන් මෙලෙස ගෙළ වැළලාගත් බවයි.\nක්‍ෂණිකව ඔහු රෝහල් ගතකිරීමට පියවර ගෙන ඇතත් ඒ වනවිටත් වරෙන්තුකරු මියගොස් සිටියා.\nමෙම පුද්ගලයා මීට පෙර යම් වරදක් සම්බන්ධයෙන් අධිකරණ නියෝගයක් මත ප්‍රජා සේවයට යොමුකර සිටි අයෙකු වන අතර එය පැහැර හැරීම නිසා යළි වරෙන්තු නිකුත් කර තිබෙනවා.\nඒ අනුවයි පොලීසිය නැවතත් ඔහු අත්අඩංගුවට ගෙන ඇත්තේ.",
       "URL": "https://www.hirunews.lk/143224/පොලිස්-සිර-මැදිරියක-ගෙළ-වැළලාගෙන-වරෙන්තුකරුවෙකු-මියයයි",
       "Category": "Local News",
       "Parent URL": "https://www.hirunews.lk/local-news.php?pageID=4875"
}