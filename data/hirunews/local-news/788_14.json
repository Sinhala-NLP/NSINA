{
       "Source": "hirunews",
       "Timestamp": "Friday, 21 October 2022 - 13:56",
       "Headline": "දෙවන සහ තෙවන පාසල් වාරයන්වල කාල සීමා සංශෝධනය කෙරේ",
       "News Content": "2022 වර්ෂයේ දෙවන හා තෙවන වාරයේ පාසල් පැවැත්වෙන කාල සීමාව සංශෝධනය කිරීමට අධ්‍යාපන අමාත්‍යංශය කටයුතු ද කර තිබෙනවා.\nඒ අනුව සිංහල හා දමිළ පාසල් සඳහා දෙවන පාසල් වාරය 2022.09.13 අඟහරුවාදා ආරම්භ වී 2022.12.01 බ්‍රහස්පතින්දා අවසන් වන අතර තෙවන වාරයේ පළමු අදියර 2022.12.05 සඳුදා දින සිට 2022.12.22 බ්‍රහස්පතින්දා දින දක්වා ද එම වාරයේ දෙවන අදියර (2022.12.23 දින සිට 2023.01.01 දින දක්වා නත්තල් සඳහා නිවාඩු ලබා දෙනු ලැබේ.) 2023.01.02 සඳුදා දින සිට 2023.01.20 සිකුරාදා දින දක්වා ද දෙවන පාසල් වාරයේ තෙවන අදියර 2023,02.20 සඳුදා දින සිට 2023.03.24 සිකුරාදා දින දක්වා පැවැත්වීමට අධ්‍යාපන අමාත්‍යංශය සැලසුම් කර තිබෙනවා.\nමේ අතර මුස්ලිම් පාසල් සඳහා දෙවන වාරය 2022.09.13 අඟහරුවාදා දින සිට 2022.12.01 බ්‍රහස්පතින්දා දින දක්වා පැවැත් වීමටයි අධ්‍යාපන අමාත්‍යංශය සැලසුම් කර ඇත්තේ.\nමුස්ලිම් පාසල් සඳහා තෙවන වාරයේ පළමු වන අදියර 2022.12.05 සඳුදා දින සිට 2022.12.22 බ්‍රහස්පතින්දා දින දක්වා (2022.12.23 සිට 2023.01.01 දක්වා නත්තල් සඳහා නිවාඩු ලබා දෙනු ලැබේ.) ද දෙවන අදියර 2023.01.02 සඳුදා දින සිට 2023.02.15 බදාදා දින දක්වා ද,\nතෙවන අදියර 2023.03.01 බදාදා දින සිට 2023.03.21 අඟහරුවාදා දින දක්වා ද පැවැත් වීමටයි අධ්‍යාපන අමාත්‍යංශය සැලසුම් කර ඇත්තේ.",
       "URL": "https://www.hirunews.lk/318458/දෙවන-සහ-තෙවන-පාසල්-වාරයන්වල-කාල-සීමා-සංශෝධනය-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=788"
}