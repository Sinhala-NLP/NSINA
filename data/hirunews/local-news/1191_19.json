{
       "Source": "hirunews",
       "Timestamp": "Wednesday, 04 May 2022 - 21:14",
       "Headline": "රාත්‍රී කාලයේ නිවාස කොල්ලකෑ කල්ලියක් අත්අඩංගුවට (වීඩියෝ)",
       "News Content": "පානදුර ප්‍ර දේශයේ වයෝවෘද්ධ කාන්තාවන් තනිව වෙසෙන නිවාස ඉලක්ක කරගනිමින් මුදල් සහ රණ්භාණ්ඩ කොල්ල කෑමේ නිරත වූ සංවිධානාත්මක කල්ලියක් පානදුර - දකුණ පොලිසිය අත්අඩංගුවට ගෙන තිබෙනවා.\nදිවා කාලයේදී යාචක වෙස් ගෙන නිවාස නිරීක්ෂණය කොට රාත්‍රී කාලයේ මුහුණු ආවරණ පැළඳ පැමිණ උල් ආයුධ වලින් දොරගුළු කඩා මෙම කොල්ලකෑම් සිදුකර ඇති බවයි පොලිසිය පැවසුවේ.\nසැකකරුවන් සන්තකයේ තිබී, හෙරොයින් මත්කුඩු, රුපියල් ලක්ෂ 20 කට ආසන්න වටිනාකමකින් යුත් රන් ආභරණ, ඉලෙක්ට්‍රොනික උපකරණ තොගයක් සහ කොල්ලකෑම් වලට භාවිත කළ ආයුධ තොගයක්ද පොලිස් භාරයට ගෙන තිබෙනවා.",
       "URL": "https://www.hirunews.lk/303519/රාත්‍රී-කාලයේ-නිවාස-කොල්ලකෑ-කල්ලියක්-අත්අඩංගුවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1191"
}