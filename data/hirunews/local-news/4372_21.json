{
       "Source": "hirunews",
       "Timestamp": "Monday, 14 August 2017 - 8:20",
       "Headline": "පුංචි ඡන්දය කල් යාමේ වගකීම හිටපු ඇමති බැසිල්ට",
       "News Content": "පළාත් පාලන මැතිවරණය කල් යාමේ වගකීම හිටපු අමාත්‍ය බැසිල් රාජපක්ෂ භාරගත යුතු බව පළාත් සභා සහ පළාත් පාලන අමාත්‍ය ෆයිසර් මුස්තාපා පවසනවා.\nඔහු මේ බව කියා සිටියේ අරණායක - ගංතුන ප්‍රදේශයේ ඊයේ පැවැති උත්සවයකට එක්වෙමින්.\nඑහිදී අමාත්‍යවරයා කියා සිටියේ පළාත් පාලන මැතිවරණය තමන් කිසිසේත් ප්‍රමාද නොකළ බවයි.\nඅනිවාර්යයෙන්ම පළාත් පාලන මැතිවරණය පවත්වන බවත් එය ප්‍රමාද වූයේ සීමා නිර්ණය කටයුතු නිසියාකාරව බැසිල් රාජපක්ෂ හිටපු අමාත්‍යවරයා සිදුනොකිරීම නිසා බවයි ඔහු පෙන්වා දුන්නේ.",
       "URL": "https://www.hirunews.lk/168363/පුංචි-ඡන්දය-කල්-යාමේ-වගකීම-හිටපු-ඇමති-බැසිල්ට",
       "Category": "Local News",
       "Parent URL": "https://www.hirunews.lk/local-news.php?pageID=4372"
}