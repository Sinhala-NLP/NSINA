{
       "Source": "hirunews",
       "Timestamp": "Tuesday, 04 April 2017 - 9:59",
       "Headline": "පුපුරණ ද්‍රව්‍ය කිලෝ 8ක් සමඟ පුද්ගලයෙකු අත්අඩංගුවට",
       "News Content": "කුච්චවේලි සහ අරිසිමලේ ප්‍රදේශවලදී මසුන් මැරීම සඳහා යොදා ගන්නා පුපුරණ ද්‍රව්‍යයක් වන වෝටර් ජෙල් කූරු කිලෝ 8ක් සමඟ පුද්ගලයෙකු නාවික හමුදාව අත්අඩංගුවට ගෙන තිබෙනවා.\nනාවික හමුදාව සඳහන් කළේ කුච්චවේලි පොලීසිය සමඟ එක්ව සිදුකළ වැටලීමකදී මෙම පුපුරණ ද්‍රව්‍ය සොයා ගත් බවයි.\nමීට අමතරව ඩෙටනේටර් 15ක් සහ අඩි 3ක් දිග සේවා නූල් 3ක් ද සොයාගෙන තිබෙනවා.\n2004 වසරේදී සම්මත කෙරුණු ධීවර හා ජලජ සම්පත් පනතට අනුව පුපුරණ ද්‍රව්‍ය මසුන් මැරීම සඳහා යොදා ගැනීම තහනම් කර තිබෙනවා.",
       "URL": "https://www.hirunews.lk/158447/පුපුරණ-ද්‍රව්‍ය-කිලෝ-8ක්-සමඟ-පුද්ගලයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4579"
}