{
       "Source": "hirunews",
       "Timestamp": "Thursday, 05 May 2022 - 19:00",
       "Headline": "තැපෑලත් හෙට හර්තාලයට පක්ෂයි (වීඩියෝ)",
       "News Content": "රට තුළ උද්ගත වී ඇති බරපතළ අර්බුදකාරි තත්ත්වය නිවැරදි කිරීම වෙනුවට දේශපාලන උප්පරවැට්ටිවලින් මහජනතාව රවටන පාලක පක්ෂයට එරෙහිව ශ්‍රී ලංකා තැපැල් සේවා මාණ්ඩලික නිලධාරින්ගේ සංගමය සහාය දැක්වීමට තීරණය කර තිබෙනවා.\nඒ අනුව හෙට (06) දින සිට ක්‍රියාත්මක වන පරිදි යෝජිත එක්දින වැඩ වර්ජනයට සහ හර්තාල් ව්‍යාපාරයට තම දෙපාර්තමේන්තුවේ සියලුම මාණ්ඩලික හා විධායක නිලධාරින් සහාය පළ කරන බව ද නිවේදනයක් නිකුත් කරමින් එම සංගමය පවසනවා.\nමේ අතර, වෘත්තීය සමිති ක්‍රියාමාර්ගය හේතුවෙන් පුද්ගලයින් ලියාපදිංචි කිරීමේ දෙපාර්තමේන්තුවේ එක් දින සහ අනෙකුත් සේවා හෙට සිට ක්‍රියාත්මක නොවන බව ද එම දෙපාර්තමේන්තුව නිවේදනය කළා.",
       "URL": "https://www.hirunews.lk/303588/තැපෑලත්-හෙට-හර්තාලයට-පක්ෂයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1190"
}