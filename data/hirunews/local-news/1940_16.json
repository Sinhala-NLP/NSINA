{
       "Source": "hirunews",
       "Timestamp": "Thursday, 20 May 2021 - 15:05",
       "Headline": "තුල්හිරිය ඇඟළුම් කම්හලේ කොරෝනා ව්‍යාප්තිය ගැන පරීක්ෂණයක්",
       "News Content": "තුල්හිරිය ප්‍රදේශයේ පිහිටි ඇඟළුම් කර්මාන්තශාලාවක සේවක සේවිකාවන් 400 දෙනෙකුට එකවර කොරෝනා වැළඳීම සම්බන්ධයෙන් වහා පරීක්ෂණයක් සිදුකරන ලෙස කම්කරු අමාත්‍ය නිමල් සිරිපාල ද සිල්වා කම්කරු කොමසාරිස් ජනරාල් ප්‍රභාත් චන්ද්‍රකීර්තිට දැනුම් දී තිබෙනවා.\nඒ අනුව අදාළ කර්මාන්තශාලාවේ නියමිත පරිදි සෞඛ්‍ය කමිටු පිහිටුවා සෞඛ්‍ය අමාත්‍යාංශයෙන් නිකුත් කළ සෞඛ්‍ය මාර්ගෝපදේශ අනුගමනය කළේ ද නැද්ද යන්න පිළිබඳව විමර්ශනය කරන ලෙසටයි අමාත්‍යවරයා උපදෙස් ලබාදී ඇත්තේ.\nඑමෙන්ම දැනට ක්‍රියාත්මක පෞද්ගලික කර්මාන්තශාලාවල සහ සේවා ස්ථානවල අදාළ සෞඛ්‍ය කමිටු සක්‍රිය කිරීමට අවශ්‍ය පියවර ගන්නා ලෙසද විෂයභාර අමාත්‍යවරයා ආයතන ප්‍රධානීන් හා වෘත්තිය සමිති නායකයන්ගෙන් ඉල්ලීමක් කරනවා.",
       "URL": "https://www.hirunews.lk/271943/තුල්හිරිය-ඇඟළුම්-කම්හලේ-කොරෝනා-ව්‍යාප්තිය-ගැන-පරීක්ෂණයක්",
       "Category": "Local News",
       "Parent URL": "https://www.hirunews.lk/local-news.php?pageID=1940"
}