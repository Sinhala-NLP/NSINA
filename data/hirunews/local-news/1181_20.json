{
       "Source": "hirunews",
       "Timestamp": "Monday, 09 May 2022 - 11:33",
       "Headline": "රට ස්ථාවර කිරීමට නම් නොතිබිය යුතු ම දේ හදිසි නීතිය යි",
       "News Content": "මාස තුනක් ඇතුලත කිසිදු හේතුවක් නොමැතිව හදිසි නීතිය පැනවීම නිසා රජය ජාත්‍යන්තර අපකීර්තියට පත් වීමත්, ආර්තික අර්බුදය තව තවත් වැඩි වීමත් හැරෙන්න කිසිදු වාසියක් අත් නොවන බව දෙමළ ජාතික ජනතා පෙරමුණේ නායක ගජේන්ද්‍රකුමාර් පොන්නම්බලම් මන්ත්‍රීවරයා සඳහන් කළා.\nඒ හදිසි නීතිය පැණවීමට සිය විරොධය පාමින් නිවේදනයක් නිකුත් කරමින්.\nරාජ්‍යයක් මනා ලෙස ස්ථාවරව පවත්වාගෙන යාමට ආර්ථික ශක්තියට අමතරව තවත් බොහෝ දේ තිබිය යුතු බවත් ඒ අතර නොතිබිය යුතු ම දේ හදිසි නීතිය බව ඔහු සිය නිවේදනයේ සඳහන් කරනවා.\nතව ද හදිසි නීතිය පැනවීම තුලින් රාජ්‍ය අකර්මන්‍යය බවත්, ජනතාව මර්දනය කිරීමට කටයුතු කරන බවත් පෙනෙන්නට තිබෙනවා ඇරෙන්නට ජාතික ආරක්ෂාව සම්බන්ධයෙන් කිසිවක් නිරූපණය නොවන බවත් ඔහු සඳහන් කරනවා.\nරජය ජාත්‍යන්තර මූල්‍ය අරමුදලෙන් උපකාර බලාපොරොත්තුවෙන් සිටින මේ මොහොතේ හදිසි නීතිය පැනවීම තුළින් ඉන්දියාවෙන් පවා උපකාර ගැනීම අපහසු විය හැකි බවයි ඔහු පවසන්නේ.\nකෙසේ නමුත් දිගින් දිගට ම මෙම මර්දනකාරී ක්‍රියා පිළිවෙත රජය අනුගමනය නොකළොත් ආණ්ඩු පක්ෂයට ඉදිරි මැතිවරණයක දී ආසන හතලිහක්වත් ලබා ගැනීමට නොහැකි වේවි යනුවෙන් ද මන්ත්‍රීවරයා නිවේදනයේ සඳහන් කරනවා.",
       "URL": "https://www.hirunews.lk/303901/රට-ස්ථාවර-කිරීමට-නම්-නොතිබිය-යුතු-ම-දේ-හදිසි-නීතිය-යි",
       "Category": "Local News",
       "Parent URL": "https://www.hirunews.lk/local-news.php?pageID=1181"
}