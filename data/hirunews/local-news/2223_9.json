{
       "Source": "hirunews",
       "Timestamp": "Saturday, 09 January 2021 - 13:07",
       "Headline": "විපක්ෂ නායක අස්ගිරි - මල්වතු මහනාහිමිවරුන් බැහැ දකී (වීඩියෝ)",
       "News Content": "විපක්ෂ නායක සජිත් ප්‍රේමදාසි, අද (09) පෙරවරුවේ මල්වතු සහ අස්ගිරි මහනාහිමිවරුන් බැහැදැක ආශිර්වාද ලබාගෙන තිබෙනවා.\nවිපක්ෂ නායක සජිත් ප්‍රේමදාස ඇතුලු මන්ත්‍රීවරුන් පළමුවෙන් මල්වතු මහනායක අතිපූජ්‍ය තිබ්බටුවාවේ ශ්‍රී සිද්ධාර්ථ සුමංගල නාහිමියන් බැහැදුටු අතර, අනතුරුව අස්ගිරි පාර්ශවයේ මහනායක අතිපූජ්‍ය වරකාගොඩ ශ්‍රී ඤාණරතන නාහිමියන් බැහැදැක තිබෙනවා.\nමේ අතර, හානියට ලක්වූ මහනුවර ඓතිහාසික දියඅගලේ ආරක්ෂිත බැම්ම ද විපක්ෂ නායකවරයා විසින් නිරීක්ෂණයට ලක් කර තිබෙනවා.\nකොවැක්ස් ව්‍යාපෘතිය පදනම් කරගනිමින් මෙරට ජනතාවට කොරෝනා එන්නත් ලබා දීමට ආණ්ඩුව ක්‍රියාකරන්නේ නම් එය දුර්වල රාජ්‍ය ක්‍රියාදාමයක් බව විපක්ෂ නායක සජිත් ප්‍රේමදාස පවසනවා.\nඔහු මේ බව කියා සිටියේ මල්වතු සහ අස්ගිරි මහනාහිමිවරුන් බැහැදැකීමට අද එක්වීමෙන් අනතුරුව මාධ්‍ය වෙත අදහස් දක්වමින්.",
       "URL": "https://www.hirunews.lk/259230/විපක්ෂ-නායක-අස්ගිරි-මල්වතු-මහනාහිමිවරුන්-බැහැ-දකී-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2223"
}