{
       "Source": "hirunews",
       "Timestamp": "Saturday, 23 July 2022 - 16:38",
       "Headline": "ශ්‍රී ලංකාවට ආධාර රැගත් නෞකාවක් ඉන්දියාවෙන් පිටත් වෙයි",
       "News Content": "තමිල්නාඩුවෙන් මෙරටට ලැබෙන 3 වන ආධාර තොගය ලෙස ඉන්දීය රුපියල් කෝටි 74ක් වටිනා සහල් කිරිපිටි ඖෂධ ඇතුළු අත්‍යවශ්‍ය භාණ්ඩ රැගත් නෞකාවක් අද පිටත් වූ බව ඉන්දීය මාධ්‍ය වාර්තා කරනවා.\nඉන්දීය ලෝක් සභා මන්ත්‍රිනි කේ කනිමෝෂිගේ ප්‍රධානත්වයෙනුයි මෙම ආධාර තොගය පිටත්කර යැවීම සිදුකර ඇත්තේ.\nතමිල්නාඩුව මේ වන විට රුපියල් කෝටි 100ක් පමණ වටිනා අත්‍යවශ්‍ය භාණ්ඩ අවස්ථා දෙකකදී ශ්‍රී ලංකාවට එවා තිබෙනවා.\n\"අද ශ්‍රී ලංකාවේ ජනතාව වෙත තවත් ආධාර තොගයක් යැවීම සතුටට කරුණක් යනුවෙන් මන්ත්‍රීවරිය ප්‍රකාශ කළ බවයි ඉන්දීය මාධ්‍ය වාර්තා කළේ.\nමාධ්‍යවේදීන් අමතමින් ඇය කියා සිටියේ, මෙම භාණ්ඩ අරගල කරන ජනතාවට ඉමහත් උපකාරයක් විය හැකි බවයි.\nශ්‍රී ලංකාවේ බලධාරීන් පවතින තත්ත්වය කඩිනමින් යථා තත්ත්වයට පත් කර ජනතාවට සාමකාමී පරිසරයක ජීවත් වීමේ අවස්ථාව සහතික කරනු ඇතැයි බලාපොරොත්තු වන බව ද කේ කනිමෝෂි ප්‍රකාශ කළා.",
       "URL": "https://www.hirunews.lk/310761/ශ්‍රී-ලංකාවට-ආධාර-රැගත්-නෞකාවක්-ඉන්දියාවෙන්-පිටත්-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=998"
}