{
       "Source": "hirunews",
       "Timestamp": "Thursday, 03 August 2017 - 16:49",
       "Headline": "අහිංසක \"දැවැන්තයාට\" මිනිසුන් කළ අපරාධය",
       "News Content": "තලවාකැලේ ගේ‍්‍රඩ්වෙස්ටන් රක්‍ෂිතයේ සැරිසැරු දැවැන්ත ගෝනකු මැරු සැකකරුවන් සොයා තලවාකැලේ පොලිසිය මෙහෙයුමක් ආරම්භ කර තිබෙනවා.\nතලවාකැලේ පොලිස් වසමට අයත් ගේ‍්‍රඞ්වෙස්ටන් රක්‍ෂිතයේ සැරි සැරු දැවැන්ත ගෝනෙකු මැරු සැකකරුවන් සොයා තලවාකැලේ පොලිසිය මෙහෙයුමක් ආරම්භ කර තිබෙනවා.\nඑම රක්‍ෂිතයට යාබදව පිහිටි ගේ‍්‍රඩ්වෙස්ටන් වතුයායේ ලදු කැලෑවකදි මෙම ගෝනාව මරා මස් කිරිමට සුදානම් වන බවට තලවාකැලේ පොලිසියේ ස්ථානාධිපති පොලිස් පරික්‍ෂක රසික වත්තේගමට ලද තොරතුරක් මත අද (03) දහවල් මෙම වැටලිම සිදුකරන අවස්ථාවේ  සැකකරුවන් පලා ගොස් තිබෙනවා.\nමෙම ගෝනාව මස්කර අලෙවි කිරිමට සැලසුම් කර තිබු බවයි පොලිසිය පවසන්නේ.\nඑම රක්‍ෂිතයේ සැරි සරන ගෝන්නුන් මර උගුල් යොදා ඝාතනය කර මස් අලෙවි කිරීමේ ජාවාරමක්ද එම ප්‍රදේශයේ ක්‍රියාත්මක වන බවයි වතුකම්කරුවන් පවසන්නේ.\nඝාතනය කර ඇති ගෝනා සම්බන්ධයෙන් නුවරඑළිය අධිකරණයට කරුණු වාර්තා කරන බව තලවාකැලේ පොලිසිය පවසනවා.",
       "URL": "https://www.hirunews.lk/167533/අහිංසක-දැවැන්තයාට-මිනිසුන්-කළ-අපරාධය",
       "Category": "Local News",
       "Parent URL": "https://www.hirunews.lk/local-news.php?pageID=4388"
}