{
       "Source": "hirunews",
       "Timestamp": "Tuesday, 04 July 2017 - 13:13",
       "Headline": "වෛද්‍ය වර්ජනයට මුහුණ දෙන්න, ආණ්ඩුව සූදානම්",
       "News Content": "රජයේ වෛද්‍ය නිලධාරීන්ගේ සංගමය හෙට දිනයේ ක්‍රියාත්මක කිරීමට නියමිත අඛණ්ඩ වැඩ වර්ජනය සඳහා මුහුණදීමට රජය සූදානම් බව එක්සත් ජාතික පක්ෂ පාර්ලිමේන්තු මන්ත්‍රී මහාචාර්ය ආශු මාරසිංහ පවසනවා.\nසිරිකොත පක්ෂ මූලස්ථානයේ අද කැදවා තිබූ මාධ්‍ය හමුවකට එක්වෙමින් ඔහු මේ බව කියා සිටියා.\nමේ අතර, ජනාධිපතිවරයාගේ සහ අග්‍රාමාත්‍යවරයාගේ ප්‍රධානත්වයෙන් ඊයේ ආණ්ඩු පක්ෂ මන්ත්‍රීවරුන්ගේ හමුවක් පැවැත්වුණා.\nඑහිදී ද මාළඹේ පෞද්ගලික වෛද්‍ය විද්‍යාලය සම්බන්ධයෙන් දීර්ඝ ලෙස සාකච්ඡාවට බදුන් වූ බව එක්සත් ජාතික පක්ෂ පාර්ලිමේන්තු මන්ත්‍රී නලින් බණ්ඩාර එම හමුවෙන් පසුව මාධ්‍ය වෙත අදහස් දක්වමින් සඳහන් කළා.",
       "URL": "https://www.hirunews.lk/165058/වෛද්‍ය-වර්ජනයට-මුහුණ-දෙන්න-ආණ්ඩුව-සූදානම්",
       "Category": "Local News",
       "Parent URL": "https://www.hirunews.lk/local-news.php?pageID=4439"
}