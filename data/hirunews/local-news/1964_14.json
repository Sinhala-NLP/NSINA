{
       "Source": "hirunews",
       "Timestamp": "Monday, 10 May 2021 - 7:39",
       "Headline": "දේශපාලන පක්ෂ ලියාපදිංචියට කැඳවූ සම්මුඛ පරීක්ෂණවල වාර්තා 18 වනදා",
       "News Content": "දේශපාලන පක්ෂ ලියාපදිංචි කිරීම සඳහා කැඳවූ සම්මුඛ පරීක්ෂණවල වාර්තා ලබන 18 වැනිදා මැතිවරණ කොමිසන් සභාවේ සාමාජිකයන් වෙත ඉදිරිපත් කිරීමට නියමිතව තිබෙනවා.\nඑහි සභාපති නිමල් පුංචිහේවා හිරු ප්‍රවෘත්ති අංශයට කියා සිටියේ අදාළ වාර්තා පරීක්ෂාවට ලක් කිරීමෙන් පසු ලියාපදිංචියට සුදුසු දේශපාලන පක්ෂ තෝරා ගන්නා බවයි.\nඒ අනුව සම්මුඛ පරීක්ෂණය සමත් දේශපාලන පක්ෂ නිවේදනය කරන බව ඔහු ප්‍රකාශ කළා.\nදේශපාලන පක්ෂ ලියාපදිංචි කිරීම සඳහා වන සම්මුඛ පරීක්ෂණ මැතිවරණ කොමිසන් සභා කාර්යාලයේදී පසුගිය දිනවලදී පැවැත්වුණු අතර ඒ සඳහා දේශපාලන පක්ෂ 18 ක් සුදුසුකම් ලබා තිබුණා.\nකෙසේ වෙතත්, එම දේශපාලන පක්ෂ අතරින් බහුතරයක් සම්මුඛ පරීක්ෂණයේදී පක්ෂ ලියාපදිංචියට අදාල අවශ්‍යතා සහ සුදුසුකම් සපුරා නොමැති බවට නිරීක්ෂණය වී ඇති බවයි මැතිවරණ කොමිසන් සභාවේ සභාපතිවරයා වැඩිදුරටත් ප්‍රකාශ කළේ.",
       "URL": "https://www.hirunews.lk/270919/දේශපාලන-පක්ෂ-ලියාපදිංචියට-කැඳවූ-සම්මුඛ-පරීක්ෂණවල-වාර්තා-18-වනදා",
       "Category": "Local News",
       "Parent URL": "https://www.hirunews.lk/local-news.php?pageID=1964"
}