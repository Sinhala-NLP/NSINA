{
       "Source": "hirunews",
       "Timestamp": "Friday, 13 April 2018 - 12:49",
       "Headline": "කිතුල්ගලදී තියුණු ආයුධයකින් පහරදී 3 දෙනෙකු රෝහලේ",
       "News Content": "කිතුල්ගල - කළුකොහුතැන්න ප්‍රදේශයේ නිවසකට පැමිණි පුද්ගලයෙකු අඹු සැමි යුවලකට සහ ඥාති කාන්තාවකට තියුණු ආයුධයකින් පහර දී තිබෙනවා.\nසිද්ධියෙන් තුවාල ලැබූ මොවුන් තුන්දෙනා කිතුල්ගල - තැලිගම සහ කරවනැල්ල රෝහල්වලට ඇතුලත් කර ඇති අතර ඔවුන්ගේ තත්ත්වය බරපතල නොවන බවයි රෝහල් ප්‍රකාශකයන් සඳහන් කළේ.\nමෙම නිවසටම කිසියම් පුද්ගලයෙකු අත් බෝම්බ ප්‍රහාරයක් එල්ල කර තිබුණේ ඊයේ (13) රාත්‍රී 10.30ට පමණයි.\nඑය පුපුරා ගොස් නොමැති අතර පසුව පිටුපස දොරෙන් නිවසට ඇතුළු වූ තවත් පුද්ගලයෙකු නිවසේ සිටි 56 හැවිරිදි අඹු සැමි යුවලට සහ ඥාති කාන්තාවට තියුණු ආයුධ වලින් පහර දී තිබෙනවා.\nපසුව තුවාලකරුවන් කිතුල්ගල - තැලිගම  රෝහලට ඇතුළත් කෙරුණු අතර ශල්‍යකර්මයක් සඳහා කාන්තාවන් දෙදෙනා කරවනැල්ල රෝහලට මාරු කර යැවුණා.\nතැලිගම රෝහලේ ප්‍රකාශකයෙකු සඳහන් කළේ මොවුන් තිදෙනාගේම අත් සහ ඇඟීලිවලට හානි සිදුව ඇති බවයි.\nඉඩම් ආරවුලක් මෙම ප්‍රහාර දෙකටම හේතුව බවට සැකකෙරෙන බවයි ප්‍රහාරයට ලක් වූ පුද්ගලයාගේ දියණිය හිරු ප්‍රවෘත්ති අංශයට කියා සිටියේ.",
       "URL": "https://www.hirunews.lk/188298/කිතුල්ගලදී-තියුණු-ආයුධයකින්-පහරදී-3-දෙනෙකු-රෝහලේ",
       "Category": "Local News",
       "Parent URL": "https://www.hirunews.lk/local-news.php?pageID=3992"
}