{
       "Source": "hirunews",
       "Timestamp": "Tuesday, 19 September 2023 - 19:51",
       "Headline": "හදිසි ඖෂධ මිලට ගැනීම් අත්හිටුවන්නැයි අගවිනිසුරුට ලිපියක්",
       "News Content": "සෞඛ්‍ය අමාත්‍යාංශය සිදුකරනු ලබන හදිසි ඖෂධ මිලදී ගැනීමේ ක්‍රියාවලිය අත්හිටුවීමේ නියෝගයක් නිකුත් කරන ලෙස ඉල්ලා වෛද්‍ය හා සිවිල් අයිතිවාසිකම් පිළිබඳ සංවිධානය විසින් අගවිනිසුරුවරයා වෙත ලිඛිත ඉල්ලීමක් ඉදිරිපත් කර තිබෙනවා.\nඑම සංගමයේ සභාපති විශේෂඥ වෛද්‍ය චමල් සංජීව මෙම ලිපිය අගවිනිසුරු ජයන්ත ජයසූරිය වෙත ඉදිරිපත් කිරීම සඳහා ශ්‍රේෂ්ඨාධිකරණයේ රෙජිස්ට්‍රාර්වරයා වෙත අද (19) භාරදෙනු ලැබු බවයි සඳහන් වන්නේ.\nඑමඟින් සඳහන් කර ඇත්තේ සෞඛ්‍ය අමාත්‍යාංශය මෑතක සිට හදිසි මිලදීගැනීම් බව සඳහන් කරමින් විශාල වශයෙන් ඖෂධ මිලදී ගැනීමේ ක්‍රියාවලියක් ආරම්භ කර ඇති අතර මෙම හදිසි මිලදී ගැනීම් වල දී ඖෂධවල ප්‍රමිතිය පිළිබඳව බරපතළ ගැටලු‍ මතුවී තිබෙන බවත් ඒවා මිලදී ගැනීමේදී ප්‍රසම්පාදන ක්‍රියාවලිය අනුගමනය කිරීමක් සිදුනොවන බවත් එම සංවිධානය චෝදනා කර තිබෙනවා.",
       "URL": "https://www.hirunews.lk/348793/හදිසි-ඖෂධ-මිලට-ගැනීම්-අත්හිටුවන්නැයි-අගවිනිසුරුට-ලිපියක්",
       "Category": "Local News",
       "Parent URL": "https://www.hirunews.lk/local-news.php?pageID=19"
}