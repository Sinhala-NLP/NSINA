{
       "Source": "hirunews",
       "Timestamp": "Sunday, 19 January 2020 - 9:59",
       "Headline": "හෙරොයින් සමඟ තුන්දෙනෙකු අත්අඩංගුවට",
       "News Content": "පෑලියගොඩ - දිප්පිටිගොඩ ප්‍රදේශයේදී හෙරොයින් සමඟ පුද්ගලයෙකු බස්නාහිර පළාත් උතුර දිසා අපරාධ කොට්ඨාශය මගින් අත්අඩංගුවට ගෙන තිබෙනවා.\nඊයේ මෙලෙස අත්අඩංගුවට ගත් සැකකරු සතුව තිබී හෙරොයින් ග්‍රෑම් 11 කට අධික ප්‍රමාණයක් සොයාගත් බවයි පොලිස් මාධ්‍ය කොට්ඨාශය සඳහන් කළේ.\nසැකකරු වයස අවුරුදු 24 ක් වන ග්‍රෑන්ඩ්පාස් ප්‍රදේශයේ පදිංචිකරුවෙක් වන අතර, ඔහු අද අලුත්කඩේ මහේස්ත්‍රාත් අධිකරණයට ඉදිරිපත් කිරීමට නියමිතයි.\nමේ අතර ග්‍රෑන්ඩ්පාස්- සාතම්මාවත්ත ප්‍රදේශයේදී හෙරොයින් ග්‍රෑම් 3 කට අධික ප්‍රමාණයක් සමඟ 39 හැවිරිදි සැකකරුවෙකු ඊයේ කොළඹ අපරාධ කොට්ඨාශය මගින් අත්අඩංගුවට ගෙන තිබෙනවා.\nඑමෙන්ම ගල්කිස්ස - ගොවිපලවත්ත ප්‍රදේශයේදීද හෙරොයින් ළඟ තබාගත් 39 හැවිරිදි පුද්ගලයෙකු අත්අඩංගුවට ගැනුනා.",
       "URL": "https://www.hirunews.lk/232565/හෙරොයින්-සමඟ-තුන්දෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2946"
}