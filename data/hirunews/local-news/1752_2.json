{
       "Source": "hirunews",
       "Timestamp": "Monday, 16 August 2021 - 8:06",
       "Headline": "හයිටි භු කම්පනයෙන් ශ්‍රී ලාංකිකයන්ට හානියක් නැහැ",
       "News Content": "හයිටි රාජ්‍යයේ සිදු වූ භු කම්පනයෙන් එහි සිටින ශ්‍රී ලාංකිකයින් කිසිවෙකුටත් හානියක් සිදු වී නොමැති බව විදේශ අමාත්‍ය දිනේෂ් ගුණවර්ධන ප්‍රකාශ කළා. ඔහු කියා සිටියේ කියුබාවේ හවානා නුවර සිටින ශ්‍රී ලංකා තානාපතිවරයා මාර්ගයෙන් ඒ සම්බන්ධයෙන් විමසීමක් කළ බවයි.\nශ්‍රී ලාංකිකයන් 250 ක් පමණ හයිටි රාජ්‍යයේ ඇඟළුම් කම්හලක සේවය කරමින් සිටින බව ද අමාත්‍යවරයා සඳහන් කළා.\nමේ අතර, ඇෆ්ගනිස්ථානයේ පවතින තත්ත්වය යටතේ එරට සේවය කරන ශ්‍රී ලාංකිකයින් 50 කට අධික පිරිසක් යළි දිවයිනට පැමිණීමට අපේක්ෂාවෙන් සිටින බව එරට ශ්‍රී ලංකා තානාපති අද්මිරාල් පියල් ද සිල්වා ඊයේ සඳහන් කළා.\nඑමෙන්ම විදේශ අමාත්‍ය දිනේෂ් ගුණවර්ධන කියා සිටියේ අවශ්‍යතාවක් මතුවුවහොත්, ඇෆ්ගනිස්ථානයේ සිටින ශ්‍රී ලාංකික රාජ්‍ය තාන්ත්‍රික නිලධාරීන් සියලුදෙනා එක්සත් ජාතීන්ගේ සංවිධානයේ සම්බන්ධීකරණය මත ආරක්ෂිතව එරටින් පිටවීම සඳහා කටයුතු සූදානම් කර ඇති බවයි.\nහයිටියේ සිදු වූ භූ කම්පනයෙන් මියගිය සංඛ්‍යාව 1,200 ඉක්මවා තිබෙනවා.",
       "URL": "https://www.hirunews.lk/279804/හයිටි-භු-කම්පනයෙන්-ශ්‍රී-ලාංකිකයන්ට-හානියක්-නැහැ",
       "Category": "Local News",
       "Parent URL": "https://www.hirunews.lk/local-news.php?pageID=1752"
}