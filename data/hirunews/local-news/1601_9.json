{
       "Source": "hirunews",
       "Timestamp": "Thursday, 28 October 2021 - 6:32",
       "Headline": "අදත් දිවයිනේ ප්‍රදේශ කිහිපයකට ම වැසි",
       "News Content": "දිවයින ආසන්නයේ පවතින අඩු පීඩන කලාපය, අසන්න වශයෙන් බස්නාහිර දෙසට ගමන් කර, ශ්‍රී ලංකාවේ නැගැනහිර වෙරළ දෙසට ගමන් කිරීමට ඉඩ ඇති බව කාලගුණ විද්‍යා දෙපාර්තමේන්තුව නිවේදනය කරනවා.\nමෙම පද්ධතියේ බලැපෑම හේතුවෙන්, දිවයිනේ බොහෝ ප්‍රදේශවලට වැසි වැඩි වීමක් අපේක්ෂා කළ හැකි බවට යි එම නිවේදනයේ දැක්වෙන්නේ.\nදිවයිනේ බොහෝ ප්‍රදේශවල, විශේෂයෙන් සවස් කාලයේ දී හෝ රාත්‍රී කාලයේ වැසි හෝ ගිගුරුම් සහිත වැසි ඇති විය හැකියි.\nඇතැම් ස්ථානවලට මි.මී 100ට වැඩි වැසි ඇති වෙනු ඇති.\nගිගුරුම් සහිත වැසි සමඟ ඇතිවිය හැකි තාවකාලික තද සුළංවලින් හා අකුණු මඟින් සිදු වෙන අනතුරු අවම කර ගැනීමට අවශ්‍ය පියවර ගන්නා ලෙසයි, කාලගුණ විද්‍යා දෙපාර්තමේන්තුව ජනතාවගෙන් ඉල්ලා සිටින්නේ.",
       "URL": "https://www.hirunews.lk/286241/අදත්-දිවයිනේ-ප්‍රදේශ-කිහිපයකට-ම-වැසි",
       "Category": "Local News",
       "Parent URL": "https://www.hirunews.lk/local-news.php?pageID=1601"
}