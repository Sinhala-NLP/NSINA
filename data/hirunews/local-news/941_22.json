{
       "Source": "hirunews",
       "Timestamp": "Sunday, 14 August 2022 - 14:33",
       "Headline": "දැදුරු ඔයේ නෑමට ගිය සිසුවෙකු දියේ ගිලී මරුට (වීඩියෝ)",
       "News Content": "දැදුරු ඔයේ, රිදීගම ඕගොඩපොල ප්‍රදේශයෙන් දියනෑමට ගිය සිසුන් 18දෙනෙකුගෙන් යුත් කණ්ඩායකමක සිටි සිසුවෙකු දියේ ගිලී ජීවිතක්ෂයට පත්වී තිබෙනවා.\nගොකරැල්ල ප්‍රදේශයේ පැවති  කලාප ක්‍රීඩා තරගවලට සහභාගි වී ආපසු විද්‍යාලය කරා පැමිණෙමින් සිටි මෙම පිරිස අතරින් තිදෙනෙකු ඔයට බැස ඇති අතර ඉන් දෙදෙනෙකු දියේ ගිලී ඇති බවයි ප්‍රදේශවාසීන් සඳහන් කළේ.\nපසුව ප්‍රදේශවාසීන් මැදිහත්ව එක් සිසුවෙකු බේරාගෙන රෝහල්ගත කර ඇති අතර අනෙක් සිසුවා මියගොස් තිබෙනවා.\nඑම ස්ථානය අනතුරු බහුල ස්ථානයක් බවට දැන්වීම් පුවරු ද සවිකර ඇති බවයි ප්‍රදේශවාසීන් පැවසුවේ.\nමෙලෙස මියගොස් ඇත්තේ ගෝණිගොඩ මහා විද්‍යාලයේ 11 වන ශ්‍රේණියේ ඉගෙන ලැබූ කවිඳු රශ්මිත් ජයසූරිය නම් සිසුවායි.",
       "URL": "https://www.hirunews.lk/312736/දැදුරු-ඔයේ-නෑමට-ගිය-සිසුවෙකු-දියේ-ගිලී-මරුට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=941"
}