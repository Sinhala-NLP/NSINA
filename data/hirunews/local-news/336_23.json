{
       "Source": "hirunews",
       "Timestamp": "Wednesday, 17 May 2023 - 15:10",
       "Headline": "පුද්ගලයින් විදේශ ගතකරන බවට පවසමින් මුදල් වංචාකළ අයෙක් අත්අඩංගුවට",
       "News Content": "ගල්කිස්ස ප්‍රදේශයේ නීතිවිරෝධි ලෙස විදේශ රැකියා නියෝජිත ආයතනයක් පවත්වාගෙන යමින් මුදල් වංචා කළ පුද්ගලයෙකු අත්අඩංගුවට ගෙන තිබෙනවා.\nවිදේශ සේවා නියුක්ති කාර්යාංශය සඳහන් කළේ අදාළ ආයතනයට විරුද්ධව පැමිණිලි 31 ක් තම කාර්යාංශය වෙත ලැබුණු බවයි.\nපුද්ගලයින් විදේශගත කරන බව පවසමින් රුපියල් ලක්ෂ 42 ක මුදලක් අදාළ ආයතනය මගින් වංචාකර ඇති බවටයි අනාවරණ වී ඇත්තේ.\nඒ අනුව විදේශ සේවා නියුක්ති කාර්යංශයේ විශේෂ විමර්ශන අංශය මගින් මෙම ආයතනය පවත්වාගෙන ගිය පුද්ගලයා අත්අඩංගුවට ගෙන තිබෙනවා.",
       "URL": "https://www.hirunews.lk/335463/පුද්ගලයින්-විදේශ-ගතකරන-බවට-පවසමින්-මුදල්-වංචාකළ-අයෙක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=336"
}