{
       "Source": "hirunews",
       "Timestamp": "Friday, 17 June 2022 - 11:27",
       "Headline": "ගෙවුණු පැය 24 තුළ නීතිවිරෝධී මත්ද්‍රව්‍ය සමග සිව්දෙනකු අත්අඩංගුවට",
       "News Content": "ගත වූ පැය 24ක කාලය තුළ දිවයිනේ විවිධ ප්‍රදේශවල සිදු කෙරුණු පොලිස් මෙහෙයුම්වලදී නීතිවිරෝධී මත්ද්‍රව්‍ය සමග පුද්ගලයින් සිව්දෙනෙකු අත්අඩංගුවට ගෙන තිබෙනවා.\nබොරැල්ල පොලිස් වසමේ කාදර්නානාවත්ත ප්‍රදේශයේ දී පොලිස් නිලධාරින්ට ලද තොරතුරකට අනුවයි මෙම වැටලීම සිදු කර ඇත්තේ.\nඑහිදී හෙරොයින් ග්‍රෑම් 08යි, මිලිග්‍රෑම් 200ක් සමග කාන්තාවක් අත්අඩංගුවට ගෙන තිබෙනවා.\nඅත්අඩංගුවට ගත් සැකකාරිය වයස අවුරුදු 35ක් වන බොරැල්ල ප්‍රදේශයේ ම පදිංචිකාරිනියක් බවයි පොලිස් මාධ්‍ය ප්‍රකාශක කාර්යාලය පැවසුවේ.\nමේ අතර, ඊයේ (16) මෝදර පොලිස් වසමේ රොක් හවුස් පටුමග ප්‍රදේශයේ දී මෝදර පොලිස් ස්ථානයේ නිලධාරින්ට ලද තොරතුරක් මත වැටලීමක් සිදුකර හෙරොයින් ග්‍රෑම් 05යි මිලිග්‍රෑම් 600ක් සන්තකයේ තබාගෙන සිටි සැකකරුවෙකු අත්අඩංගුවට ගෙන තිබෙනවා.\nමෙලෙස අත්අඩංගුවට ගෙන ඇත්තේ 56 වියැති කොළඹ 15 ප්‍රදේශයේ පදිංචිකරුවෙක්.\nඊයේ රාත්‍රි කාලයේ දී අඟුලාන පොලිස් වසමේ අඟුලාන දුම්රියපොළ වේදිකාවේදී අඟුලාන පොලිස් ස්ථානයේ නිලධාරින්ට ලද තොරතුරකට අනුව හෙරොයින් ග්‍රෑම් 05යි මිලිග්‍රෑම් 100ක් සමග පුද්ගලයෙකු අත්අඩංගුවට ගෙන තිබෙනවා.\n50 හැවිරිදි වියෙහි පසුවන මෙම පුද්ගලයා මොරටුව ප්‍රදේශයේ පදිංචිකරුවෙක්.\nමිරිහාන පොලිස් වසමේ නුගේගොඩ ප්‍රදේශයේ දී මිරිහාන පොලිසියට ලද තොරතුරකට අනුව වැටලීමක් සිදුකර හෙරොයින් ග්‍රෑම් 05යි මිලිග්‍රෑම් 100 සිය සන්තකයේ තබාගෙන සිටි සැකකරුවෙක් අත් අඩංගුවට ගෙන තිබෙනවා.\nමෙලෙස අත්අඩංගුවට ගෙන ඇත්තේ 26 හැවිරිදි කිරුළපන ප්‍රදේශයේ පදිංචිකරුවෙක්.\nඊයේ දිනයේදී අත්අඩංගුවට ගත් සැකකරුවන් අධිකරණය වෙත ඉදිරිපත් කිරීමට නියමිතයි.",
       "URL": "https://www.hirunews.lk/307370/ගෙවුණු-පැය-24-තුළ-නීතිවිරෝධී-මත්ද්‍රව්‍ය-සමග-සිව්දෙනකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1089"
}