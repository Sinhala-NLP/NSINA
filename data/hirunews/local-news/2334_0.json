{
       "Source": "hirunews",
       "Timestamp": "Saturday, 14 November 2020 - 7:55",
       "Headline": "නිධන්ගත රෝගවලින් පෙළෙන පුද්ගලයන්ට සෞඛ්‍ය අමාත්‍යාංශයෙන් උපදෙස්",
       "News Content": "බෝ නොවන රෝගවලින් පෙළෙන පුද්ගලයන්ට එම රෝග ආශ්‍රිත සංකූලතා මතුවුවහොත් නිවසට වී නොසිට වහාම රෝහල්ගතවීමට අවශ්‍ය පියවර ගන්නා ලෙස බෝ නොවන රෝග පිළිබඳ විශේෂඥ වෛද්‍ය චම්පිකා වික්‍රමසිංහ ඉල්ලීමක් කළා.\nඊයේ සෞඛ්‍ය අධ්‍යාපන කාර්යාංශයේ පැවති මාධ්‍ය හමුවකදී ඇය කියා සිටියේ නිරෝධායනය වන පුද්ගලයෙකුට නිධන්ගත රෝග ආශ්‍රිත  සංකූලතා මතුවුවහොත් ඒ පිළිබඳව මහජන සෞඛ්‍ය පරික්ෂකට හෝ සෞඛ්‍ය වෛද්‍ය නිලධාරිවරයාට දැනුම් දෙන ලෙසයි.\nනිරෝධායනය නොවන සාමාන්‍ය නිවසක පුද්ගලයෙකුට එවැනි සංකූලතාවක් ඇතිවුවහොත් 1990, අංකයෙන් ගිලන් රථ සේවා සපයා ගත හැකියි.\nඑමෙන්ම සෞඛ්‍ය අධ්‍යාපන කාර්යාංශයේ 1999 සහ 011 3 422 558 යන අංක ඔස්සේ ද අවශ්‍ය වෛද්‍ය උපදෙස් ලබාගත හැකි බව බෝ නොවන රෝග පිළිබඳ විශේෂඥ වෛද්‍ය චම්පිකා වික්‍රමසිංහ ප්‍රකාශ කළා.\nමේ අතර එක්සත් අරාබි එමීර් රාජ්‍යය, කටාරය සහ ඉන්දියාවේ සිට ශ්‍රී ලාංකිකයන් 72 කු ශ්‍රී ලංකා රජයේ විශේෂ අවසරය මත අද අලුයම කටුනායක ගුවන් තොටුපලවෙත පැමිණියා.\nමේ අතර හුදකලා කර ඇති ප්‍රදේශවල නිරෝධායන නීති කඩකළ පුද්ගලයින් විසි දෙදෙනෙකු ඩ්‍රෝන යානා උපයෝගී කරගෙන සිදුකළ විමර්ශනවලදී අත්අඩංගුවට ගෙන ඇති බව පොලිස් මාධ්‍ය ප්‍රකාශක නියෝජ්‍ය පොලිස්පති අජිත් රෝහණ ප්‍රකාශ කළා.",
       "URL": "https://www.hirunews.lk/254677/නිධන්ගත-රෝගවලින්-පෙළෙන-පුද්ගලයන්ට-සෞඛ්‍ය-අමාත්‍යාංශයෙන්-උපදෙස්",
       "Category": "Local News",
       "Parent URL": "https://www.hirunews.lk/local-news.php?pageID=2334"
}