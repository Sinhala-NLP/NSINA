{
       "Source": "hirunews",
       "Timestamp": "Sunday, 26 March 2017 - 7:47",
       "Headline": "රිය අනතුරුවලින් දිනකට 8 දෙනෙකු මරුට",
       "News Content": "දිවයින පුරා රිය අනතුරු හේතුවෙන් දිනකට පුද්ගලයින් 8 දෙනෙකු පමණ මියයන බව පොලිස් රථවාහන මූලස්ථානය පවසනවා.\nමෙයට ප්‍රධානතම හේතුව රියදුරන්ගේ සහ පදිකයන්ගේ නොසැලකිල්ල බවයි පොලිස් රථවාහන මූලස්ථානයේ, ස්ථානාධිපති කිත්සිරි කුමාර සඳහන් කළේ.\nමේ සම්බන්ධයෙන් හිරු ප්‍රවෘත්ති අංශයට වැඩිදුරටත් අදහස් දක්වමින්  ඔහු කියා සිටියේ අනතුරු වළක්වා ගැනීම සඳහා අවශ්‍ය සියළුම දැනුවත් කිරිමේ වැඩසටහන් සහ නීතිමය ක්‍රියාමාර්ග රථවාහන පොලිසිය මගින් දෛනිකව සිදු කරන බවයි.\nරිය අනතුරු වැළැක්වීම සඳහා පොලිස් රථ වාහන අංශයේ නිලධාරින් 8000 ක් සේවයේ නිරත වනවා.\nදිවයින පුරා රථවාහන ලක්ෂ 67 ක් පමණ ලියාපදිංචි වී ඇති අතර, එයින් ලක්ෂ 37 ක් යතුරුපැදි වන අතර, ලක්ෂ 11 කට අධික සංඛ්‍යාවක් ත්‍රිරෝද රථ වනවා.\n2016 වසර තුළ රිය අනතුරු 2824 වාර්තා වී ඇති අතර, එම අනතුරුවලින් පුද්ගලයින් 3003 ක් මිය ගොස් ඇති බවයි පොලිස් රථවාහන මූලස්ථානයේ, ස්ථානාධිපති කිත්සිරි කුමාර සඳහන් කළේ.\nරියදුරන් මෙන්ම පදිකයන්ද නිසි පරිදි සැලකිලිමත්ව මාර්ග නීති අනුගමනය කිරිමෙන් රිය අනතුරු වලක්වා ගත හැකි බවයි ඔහු වැඩිදුරටත්  සඳහන් කළේ.",
       "URL": "https://www.hirunews.lk/157731/රිය-අනතුරුවලින්-දිනකට-8-දෙනෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=4595"
}