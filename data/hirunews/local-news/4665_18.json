{
       "Source": "hirunews",
       "Timestamp": "Sunday, 12 February 2017 - 8:59",
       "Headline": "කරුණා අම්මාන් නව දේශපාලන පක්ෂයක් පිහිටුවයි",
       "News Content": "ශ්‍රී ලංකා නිදහස් පක්ෂයේ හිටපු නියෝජ්‍ය සභාපති සහ හිටපු නියෝජ්‍ය අමාත්‍ය විනායගමූර්ති මුරලිදරන් හෙවත් කරුනා අම්මාන් නව දේශපාලන පක්ෂයක් පිහිටුවාගෙන තිබෙනවා.\nමෙහි ආරම්භක අවස්ථාව මඩකලපුවේදී ඊයේ පැවති අතර, එහිදී නව පක්ෂය සඳහා ලේකම්වරයෙකු ඇතුලූ නිලධාරී මණ්ඩලයක්ද පත් කරගනු ලැබුවා.\nනව පක්ෂය නම් කර ඇත්තේ දෙමළ එක්සත් නිදහස් පෙරමුණ ලෙසයි.\nකරුණා අම්මාන් එහිදී ප්‍රකාශ කර ඇත්තේ නව පක්ෂය ලියාපදිංචි කිරීම කඩිනමින් සිදුකිරීමට පියවර ගන්නා බවයි.\nමඩකලපුවේ පක්ෂ කාර්යාලයක් විවෘත කිරීමටද ඊයේ පැවති රැස්වීමේදී තීරණය වී තිබෙනවා.",
       "URL": "https://www.hirunews.lk/154268/කරුණා-අම්මාන්-නව-දේශපාලන-පක්ෂයක්-පිහිටුවයි",
       "Category": "Local News",
       "Parent URL": "https://www.hirunews.lk/local-news.php?pageID=4665"
}