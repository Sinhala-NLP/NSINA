{
       "Source": "hirunews",
       "Timestamp": "Friday, 22 July 2022 - 17:26",
       "Headline": "තවත් එක් කොරෝනා මරණයක් වාර්තා වෙයි",
       "News Content": "මෙරටින් අදත් කොරෝනා මරණ 1ක් වාර්තාවී තිබෙනවා.\nමියගොස් ඇත්තේ අවුරුදු 60 සහ ඊට වැඩි වයස් කාණ්ඩයේ පිරිමි පුද්ගලයෙක්.\nඒ අනුව මෙරට සමස්ත කොරෝනා මරණ සංඛ්‍යාව දැක්වෙන්නේ 16536ක් ලෙසටයි.\nමෙරටින් මේ දක්වා කොරෝනා ආසාදිතයන් 664704ක් හඳුනාගෙන තිබෙනවා.\nඉන් මේවන විට රෝහල්ගතව හෝ නිවෙස්වල වෛද්‍ය අධීක්ෂණය යටතේ ප්‍රතිකාර ලබමින් පසුවන සංඛ්‍යාව 703ක්.\n647466ක් සුවය ලබා නිවෙස් වෙත පිටත්ව ගොස් තිබෙනවා.\nමේ අතර කොවිඩ් රෝගීන් වාර්තා වීමේ යම් ඉහළ යාමක් පෙන්නුම්කරන බව නියෝජ්‍ය සෞඛ්‍ය සේවා අධ්‍යක්ෂ ජනරාල් විශේෂඥ වෛද්‍ය හේමන්ත හේරත් මහතා ප්‍රකාශ කළා.\nඔහු පෙන්වා දෙන්නේ පසුගිය දින කිහිපයේදී කොවිඩ් ආසාදිතයින් 50කට වැඩි සංඛ්‍යාවක් වාර්තා වී ඇති බවයි.",
       "URL": "https://www.hirunews.lk/310674/තවත්-එක්-කොරෝනා-මරණයක්-වාර්තා-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=1001"
}