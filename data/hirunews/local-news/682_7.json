{
       "Source": "hirunews",
       "Timestamp": "Wednesday, 07 December 2022 - 16:51",
       "Headline": "ධීවර සහ නාවික ප්‍රජාවට කාලගුණයෙන් යළිත් සිහි කැඳවීමක්",
       "News Content": "මන්නාරම සිට කන්කසන්තුරය, ත්‍රිකුණාමලය සහ මඩකලපුව හරහා පොතුවිල් දක්වා වෙරළට ඔබ්බෙන් වන ගැඹුරු සහ නොගැඹුරු ප්‍රදේශවල නැවත දැනුම්දෙනතුරු ධීවර සහ නාවික කටයුතු වල නිරත නොවන ලෙසට කාලගුණ විද්‍යා දෙපාර්තමේන්තුව තවදුරටත් දැනුම් දෙනවා.\nඑම ප්‍රදේශවලට අමතරව නිරිත දිග බෙංගාල බොක්ක මුහුදු ප්‍රදේශයන්හි ද එම කටයුතු වලින් ඉවත්ව සිටින ලෙසටයි කාලගුණ විද්‍යා දෙපාර්තමේන්තුව දැනුම් දෙන්නේ.\nගිණිකොණ දිග බෙංගාල බොක්ක මුහුදු ප්‍රදේශයේ පවතින ගැඹුරු පීඩන අවපාතය අද පස්වරුව වනවිට සුළි කුණාටුවක් දක්වා වර්ධනය වීමේ හැකියාව පවතින බව කාලගුණ විද්‍යා දෙපාර්තමේන්තුව ප්‍රකාශ කළා.",
       "URL": "https://www.hirunews.lk/322168/ධීවර-සහ-නාවික-ප්‍රජාවට-කාලගුණයෙන්-යළිත්-සිහි-කැඳවීමක්",
       "Category": "Local News",
       "Parent URL": "https://www.hirunews.lk/local-news.php?pageID=682"
}