{
       "Source": "hirunews",
       "Timestamp": "Monday, 22 May 2023 - 22:02",
       "Headline": "ගල්කිස්සේ පිහි ඇනුමකින් ආපනශාලා හිමිකරුවෙකු මරුට",
       "News Content": "ගල්කිස්ස 4 වන පටුමගේ දී 29 හැවිරිදි ආපනශාලා හිමිකරුවෙකු අද(22) තියුණු ආයුධයකින් පහරදී ඝාතනය කර තිබෙනවා.\nඅයිස් මත්ද්‍රව්‍ය සඳහා තදින් ඇබ්බැහි වූ පුද්ගලයෙකු විසින් මෙම ඝාතනය සිදු කර ඇති බවයි පොලිසිය පවසන්නේ.\nපහරකෑමට ලක් වූ ආපනශාලා හිමිකරු සහ මෙම තැනැත්තා අතර සිදු වූ බහින්බස් වීමක් දුරදිග යාමෙන් අනතුරුවයි මෙම සිදුවීම සිදුවී තිබෙනවා.\nපහරදීමෙන් තුවාල වූ තැනැත්තා කළුබෝවිල ශික්ෂණ රෝහලට ඇතුලත් කිරීමෙන් අනතුරුව ජීවිතක්ෂයට පත් වූ බවයි රෝහල් ආරංචි මාර්ග හිරු ප්‍රවෘත්ති වෙත සඳහන් කළේ.",
       "URL": "https://www.hirunews.lk/335960/ගල්කිස්සේ-පිහි-ඇනුමකින්-ආපනශාලා-හිමිකරුවෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=324"
}