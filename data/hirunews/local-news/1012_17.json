{
       "Source": "hirunews",
       "Timestamp": "Monday, 18 July 2022 - 8:28",
       "Headline": "ඉන්ධන නොමැතිව වට්ටක්කා අස්වනු අපතේ යාමේ අවදානමක් - යල කන්නයටත් යළිත් මැසිවිලි (වීඩියෝ)",
       "News Content": "මහවිලච්චිය ප්‍රදේශයේ වට්ටක්කා වගා කළ ගොවීන් ඉන්ධන නොමැතිවීම හේතුවෙන් සිය වගාවන් වෙළඳපොළට රැගෙන යාමට නොහැකිව අපහසුතාවට පත්ව තිබෙනවා.\nමේ හේතුවෙන් තම අස්වනු විනාශවීමේ අවදානමකට ලක්ව ඇති බවයි ගොවීන් පෙන්වා දෙන්නේ.\nමේ දිනවල මහවිලච්චිය ප්‍රදේශයේ වට්ටක්කා වගාවන්හි අස්වනු නෙලීම ආරම්භ කර ඇති අතර, කඩිනමින් එම අස්වනු ආරක්ෂිතව පාරිභෝගිකයා වෙත ලබාදීම සඳහා නිසි වැඩපිළිවෙලක් සකස් කර දෙන ලෙසයි ගොවීන් රජයෙන් ඉල්ලා සිටින්නේ.\nමේ අතර, යල කන්නය සඳහා සිය වගාවන් සිදුකර ගැනීමට නොහැකිව ගැටලු රැසකට මුහුණ පා ඇති බව අනුරාධපුර දිස්ත්‍රික් ඒකබද්ධ ගොවි සංවිධානය පෙන්වා දෙනවා.\nඔවුන් බලධාරීන්ගෙන් ඉල්ලා සිටින්නේ ඉන්ධන හිඟය ඇතුළු තමන් මුහුණ පා සිටින ගැටලු සඳහා කඩිනමින් විසඳුම් ලබා දෙන ලෙසයි.",
       "URL": "https://www.hirunews.lk/310260/ඉන්ධන-නොමැතිව-වට්ටක්කා-අස්වනු-අපතේ-යාමේ-අවදානමක්-යල-කන්නයටත්-යළිත්-මැසිවිලි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1012"
}