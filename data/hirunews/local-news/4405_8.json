{
       "Source": "hirunews",
       "Timestamp": "Tuesday, 25 July 2017 - 8:13",
       "Headline": "කෙරවලපිටිය නිසා ඇණහිටි විදුලි සැපයුම යථා තත්වයට",
       "News Content": "කෙරවලපිටිය තාප විදුලි බලාගාරයේ ජනන යන්ත්‍රයක ඇතිවූ කාර්මික දෝෂය යථා තත්වයට පත් කළ බව විදුලිබල හා පුනර්ජනනීය බලශක්ති අමාත්‍යාංශය ප්‍රකාශ කළා.\nඊයේ පස්වරුවේ සිදුවූ මෙම කාර්මික දෝෂය හේතුවෙන් ප්‍රදේශ රැසකට පැය 04 කට වැඩි කාලයක් විදුලිය විසන්ධි වී තිබුණා.\nමේ අතර නොරොච්චේලේ විදුලි බලාගාරයේද එක් ජනන යන්ත්‍රයක් මේ වනවිට අක්‍රියවී පවතිනවා.\nඒ හේතුවෙන් සමස්ත විදුලිබල පද්ධතියට මෙගාවොට් 300ක ධාරිතාවක් අහිමිවී ඇති බවයි එම අමාත්‍යාංශයේ මාධ්‍ය ප්‍රකාශක සුලක්ෂණ ජයවර්ධන හිරු ප්‍රවෘත්ති අංශයට කියා සිටියේ.\nකෙසේ වෙතත් කෙරවලපිටිය විදුලි බලාගාරය යළි තත්වයට පත් කිරීමත් සමග බාධාවකින් තොරව විදුලිය ලබාදීමට හැකියාව පවතින බව ඔහු සඳහන් කළා.",
       "URL": "https://www.hirunews.lk/166696/කෙරවලපිටිය-නිසා-ඇණහිටි-විදුලි-සැපයුම-යථා-තත්වයට",
       "Category": "Local News",
       "Parent URL": "https://www.hirunews.lk/local-news.php?pageID=4405"
}