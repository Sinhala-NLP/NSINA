{
       "Source": "hirunews",
       "Timestamp": "Thursday, 03 March 2016 - 7:22",
       "Headline": "අතපය ගැට ගසා මහ මඟ දමාගොස් සිටි හිමිනමක් හමුවෙයි",
       "News Content": "අතපය ගැට ගසා මහමඟ දමා ගොස් සිටි හිමි නමක් අම්බලන්ගොඩ නගරයෙන් ඊයේ සොයාගෙන තිබෙනවා.\nපොලීසිය සඳහන් කළේ ප්‍රදේශවාසීන්ගෙන් ලද තොරතුරක් මත අදාළ හිමිනම සොයාගැනීමට හැකිවූ බවයි.\nමේ වනවිට එම හිමි නම ප්‍රතිකාර සඳහා බලපිටිය මූලික රෝහලට ඇතුළත් කර තිබෙනවා.\nඅකුරැස්ස - ගලබඩ බෝධිරාජාරාමයේ වැඩවිසූ විල්පිට පියසිරි නැමති ස්වාමීන් වහන්සේ පසුගිය 23 වනදා සිට අතුරුදන්වී ඇති බවට වාර්තාවුණා.\nපසුව හෙලිවූයේ මෙලෙස අම්බලන්ගොඩින් හමුවූ හිමිනම බෝධිරාජාරාම විහාරස්ථානයෙන් අතුරුදන්වූ හිමි නම බවටයි.\nසිද්ධිය සම්බන්ධයෙන් අකුරැස්ස සහ අම්බලන්ගොඩ පොලීසිය වැඩිදුර පරීක්ෂන ආරම්භ කර තිබෙනවා.",
       "URL": "https://www.hirunews.lk/127643/අතපය-ගැට-ගසා-මහ-මඟ-දමාගොස්-සිටි-හිමිනමක්-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=5144"
}