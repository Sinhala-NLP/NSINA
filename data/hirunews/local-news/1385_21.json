{
       "Source": "hirunews",
       "Timestamp": "Monday, 31 January 2022 - 9:38",
       "Headline": "'මන්න මලින්දා' පොලිස් අත්අඩංගුවට",
       "News Content": "හෝමාගම පොලීසිය විසින් පෙරේදා (29) අපරාධයක් සිදු කර සැඟව සිටි පුද්ගලයෙකු අත්අඩංගුවට ගෙන තිබෙනවා.\nමෙම සැකකරු විසින් පසුගිය වසරේ ඔක්තෝම්බර් මස 24 වැනි දින හෝමාගම - පිටිපන දී පුද්ගලයින් සිව්දෙනෙකු කපාකොටා බරපතළ තුවාල සිදු කිරීම සම්බන්ධයෙනුයි, පොලීසියට අත්අඩංගුවට ගත්තේ.\nමෙම සැකකරු ' මන්න මලින්දා ' නමැති අන්වර්ථ නාමයකින් ප්‍රසිද්ධ අතර, අත්අඩංගුවට ගන්නා අවස්ථාවේ දී ළඟ තබාගෙන සිටි අත්බෝම්බයක් ද සොයා ගැනුණා.\nඑමෙන්ම ඔක්තෝබර් 24 වැනි දින පුද්ගලයින් පිරිසකට පහර දී තුවාල සිදු කළ තියුණු ආයුධය ද මෙහිදී පොලිස් භාරයට ගනු ලැබුවා.\nමොහු ඔක්තෝබර් මස අපරාධය සිදු කර පලා ගොස් සිටි අතර, පෙරේදා (29) රාත්‍රියේ දී අත්අඩංගුවට ගැනුණේ, ඔහු නිවසට පැමිණ ඇති බවට පොලිසියට ලද තොරතුරකට අනුවයි.\nමෙම සැකකරු අපරාධ රැසකට සම්බන්ධ අයෙකු බවට තොරතුරු අනාවරණ වී ඇති අතර, හෙතෙම හෝමාගම අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/295733/මන්න-මලින්දා-පොලිස්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1385"
}