{
       "Source": "hirunews",
       "Timestamp": "Thursday, 12 January 2017 - 8:49",
       "Headline": "ප්‍රදේශ කිහිපයකින් කල් ඉකුත්වූ සහල් අත්අඩංගුවට",
       "News Content": "පාරිභෝගික අධිකාරිය දිවයින පුරා සිදුකල සෝදිසි මෙහෙයුම්වලින් පරිභෝජනයට නුසුදුසු සහල් තොග රැසක් අත්අඩංගුවට ගෙන තිබෙනවා.\nඊයේ සහ පෙරේදා දෙදින තුල සිදු කළ වැටලීම්වලදි මඩකලපුව,එරාවුර් ප්‍රදේශයේදි මිනිස් පරිභෝජනයට නුසුදුසු සහල් කිලෝග්‍රෑම් 20,000 ක් අත්අඩංගුවට ගත් බවයි  පාරිභෝගික අධිකාරිය සදහන් කළේ.\nමීට අමතරව පොළොන්නරුව දිස්ත්‍රික්කයේ වෙළදසැල් දෙකකින් කල් ඉකුත් වු සහල් මලු 50ක් සහ තවත් සහල් කිලෝග්‍රෑම් 13,000ක් අත්අඩංගුවට ගෙන තිබෙනවා.\nඑමෙන්ම පොළොන්නරුව ප්‍රදේශයේ පාලන මිලට වඩා වැඩි මිලකට අලෙවි කරමින් සිටි ඉන්දියාවෙන් ආනයනය කළ සහල් කිලෝග්‍රෑම් 75 ක්ද මෙම වැටලීමේදී සොයාගෙන ඇති බවයි පාරිභෝගික අධිකාරිය  සඳහන් කළ්.\nමෙම සහල්  ඉන්දියාවේ තහනම් කළ ඒවා බවටද අනාවරණය වී තිබෙනවා.",
       "URL": "https://www.hirunews.lk/151875/ප්‍රදේශ-කිහිපයකින්-කල්-ඉකුත්වූ-සහල්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4713"
}