{
       "Source": "hirunews",
       "Timestamp": "Sunday, 08 January 2023 - 19:42",
       "Headline": "පාස්කු ප්‍රහාරයේ වගකීම මෛත්‍රී භාර ගත යුතු බව - හිටපු ජනපති චන්ද්‍රිකා කියයි (වීඩියෝ)",
       "News Content": "පාස්කු ප්‍රහාරය සම්බන්ධයෙන් හිටපු ජනාධිපති මෛත්‍රීපාල සිරිසේන වගකිව යුතු බව හිටපු ජනාධිපතිනි චන්ද්‍රිකා කුමාරණතුංග පවසනවා.\nඇය මේ බව කියා සිටියේ ගාලු මුවදොර බණ්ඩාරනායක පිළිරුව අභියසදී අද පෙරවරුවේ පැවති දිවංගත අග්‍රාමාත්‍ය එස්.ඩබ්ලිව්. ආර්. ඩී බණ්ඩාරනායකයන්ගේ 124 වන ජන්ම දින සැමරුමට එක්වෙමින්.\nදිවංගත අග්‍රාමාත්‍යවරයාගේ ජන්ම සැමරුම නිමිත්තෙන් අද දිනයේ උත්සව දෙකක් සංවිධාන කර තිබුණා.\nඑක් උත්සවයක් ගාලු මුවදොර පිහිටි බණ්ඩාරනායක පිළිරුව අසළදී සිදුකෙරුණේ අග්‍රාමාත්‍ය දිනේෂ් ගුණවර්ධනගේ ප්‍රධානත්වයෙන්.\nඊට හිටපු ජනාධිපතිනි, චන්ද්‍රිකා බණ්ඩාරනායක කුමාරණතුංග සහ සුනේත්‍රා බණ්ඩාරනායකද සහභාගි වී සිටියා.\nඅනෙක් ගුණසමරුව ශ්‍රී ලංකා නිදහස් පක්ෂය සංවිධානය කර තිබුණේ පක්ෂ මූලස්ථානයේයි.\nඒ නිදහස් පක්ෂයේ සභාපති හිටපු ජනාධිපති මෛත්‍රීපාලි සිරිසේනගේ ප්‍රධානත්වයෙන්. මේ එම සමරුවට එක්වෙමින් අදහස් දැක්වූ පක්ෂ මහලේකම් පාර්ලිමේන්තු මන්ත්‍රී දයාසිරි ජයසේකර.\nපක්ෂයේ සභාපති හිටපු ජනාධිපති මෛත්‍රීපාල සිරිසේනද එහිදී අදහස් පළකළා.\nමේ අතර ගාලු මුවදොර බණ්ඩාරනායක පිළිරුව අසළ පැවති ජන්ම සැමරුමට නිදහස් පක්ෂයේ සිට අමාත්‍ය ධුර භාරගත් නිමල් සිරිපාල ද සිල්වා, මහින්ද අමරවීර, මෙන්ම රාජ්‍ය අමාත්‍යවරුන් වන ලසන්ත අලගියවන්න, ජගත් පුෂ්පකුමාර සහ ශ්‍රී ලංකා නිදහස් පක්ෂයේ ජාතික සංවිධායක පාර්ලිමේන්තු මන්ත්‍රී දුමින්ද දිසානායකද එක්ව සිටියා.\nඑමෙන්ම පාර්ලිමේන්තුවේ ස්වාධීන වූ පාර්ලිමේන්තු මන්ත්‍රීවරුන් වන මහාචාර්ය ජී.එල්. පීරිස්, චන්දිම වීරක්කොඩි සහ නව ලංකා නිදහස් පක්ෂයේ නායක පාර්ලිමේන්තු මන්ත්‍රී කුමාර වෙල්ගමද එම අවස්ථාවට සහභාගි වුණා.\nබණ්ඩාරනායක පිළිරුවට පුෂ්පෝපහාර දක්වා ඉන් පිටව යන අවස්ථාවේදී මාධ්‍ය වෙත හිටපු ජනාධිපතිනි චන්ද්‍රිකා බණ්ඩාරනායක කුමාරණතුංග මෙලෙස අදහස් පළකලා.\nනියම බණ්ඩාරනායක ප්‍රතිපත්ති ඇත්තේ ගාලුමුවදොර බණ්ඩාරනායක ගුණ සමරුවට එක්වූවන් ලඟ බවයි සැමරුමට එක්වූ නව ලංකා නිදහස් පක්ෂයේ නායක කුමාර වෙල්ගම කියා සිටියේ.",
       "URL": "https://www.hirunews.lk/324577/පාස්කු-ප්‍රහාරයේ-වගකීම-මෛත්‍රී-භාර-ගත-යුතු-බව-හිටපු-ජනපති-චන්ද්‍රිකා-කියයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=615"
}