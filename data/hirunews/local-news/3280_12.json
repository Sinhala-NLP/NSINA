{
       "Source": "hirunews",
       "Timestamp": "Wednesday, 26 June 2019 - 15:21",
       "Headline": "කංජිපානි ඉම්රාන් තවත් දින 90 ක් රඳවා ගැනීමේ සූදානමක්",
       "News Content": "සංවිධානාත්මක අපරාධකරුවෙකු සහ මත්ද්‍රව්‍ය ජාවාරම්කරුවෙකු වන මොහොමඩ් නජීම් මොහොමඩ් ඉම්රාන් හෙවත් කංජිපානි ඉම්රාන් තවත් දින 90 ක් රඳවාගෙන ප්‍රශ්න කිරීම සඳහා ආරක්ෂක ලේකම්වරයාගේ අවසර ලබාගැනීමට බලාපොරොත්තු වන බව කොළඹ අපරාධ කොට්ඨාශය අද අධිකරණයට දැනුම් දුන්නා.\nඒ, මහේස්ත්‍රාත් නිරීක්ෂණය සඳහා සැකකරු කොළඹ අතිරේක මහේස්ත්‍රාත් කාංචනා නෙරංජනා ද සිල්වා හමුවට ඉදිිරිපත් කළ අවස්ථාවේදියි.\nසැකකරු රඳවාගෙන ප්‍රශ්න කිරීමට ලබාදුන් දින 90 ක කාලය අදින් අවසන් වන අතර, ඒ අනුවයි තවත් දින 90 ක් ඔහු රඳවාගෙන ප්‍රශ්න කිරීමට අපේක්ෂා කරන බව කොළඹ අපරාධ කොට්ඨාශය ප්‍රකාශ කර ඇත්තේ.",
       "URL": "https://www.hirunews.lk/219154/කංජිපානි-ඉම්රාන්-තවත්-දින-90-ක්-රඳවා-ගැනීමේ-සූදානමක්",
       "Category": "Local News",
       "Parent URL": "https://www.hirunews.lk/local-news.php?pageID=3280"
}