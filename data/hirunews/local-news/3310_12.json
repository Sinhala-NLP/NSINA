{
       "Source": "hirunews",
       "Timestamp": "Sunday, 09 June 2019 - 13:31",
       "Headline": "බස් රථ අනතුරකින් පුද්ගලයන් දෙදෙනෙකු මරුට",
       "News Content": "පහළ කඩුගන්නාව ප්‍රදේශයේදී බස් රථයක් වංගුවක තිබු කොන්ක්‍රීට් කණුවක වැදීමෙන් සිදුවූ අනතුරකින් දෙදෙනෙකු මියගොස් තිබෙනවා.\nවංගු සහිත ස්ථානයකදී වම්පස ඉවුරේ තිබු කොන්ක්‍රීට් කණුවක බස් රථයේ ඉදිරිපස කොටස වැදී ඇති අතර එහිදී බසයේ සහායකයා සහ පදික වෙළෙන්දෙකු මියගොස් ඇති බවයි අප වාර්තාකරු සඳහන් කළේ.\nමියගොස් ඇත්තේ සමන්තුරේ ප්‍රදේශයේ පදිංචි 44 හැවිරිදි කොන්දොස්තරවරයා සහ මහනුවර නගරයේ පදික වෙළඳාමේ නිරතවන කෑගල්ල ප්‍රදේශයේ පදිංචි 55 හැවිරිදි පුද්ගලයෙක්.\nකොළඹ සිට මහනුවර දක්වා ධාවනය වෙමින් තිබියදී බස් රථය අනතුරට ලක්වී ඇති අතර එහි රියදුරා පොලිස් අත්අඩංගුවට ගෙන තිබෙනවා.\nමියගිය දෙදෙනාගේ සිරුරු මාවනැල්ල රෝහලේ තැන්පත් කර තිබෙනවා.\nමාවනැල්ල පොලිසියයි විමර්ශණ සිදු කරන්නේ.",
       "URL": "https://www.hirunews.lk/218029/බස්-රථ-අනතුරකින්-පුද්ගලයන්-දෙදෙනෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=3310"
}