{
       "Source": "hirunews",
       "Timestamp": "Tuesday, 04 April 2023 - 8:20",
       "Headline": "සියලු වෘත්තීය සමිති ඒකාබද්ධව අද විරෝධතාවක (වීඩියෝ)",
       "News Content": "සියලු වෘත්තීය සමිති ඒකාබද්ධව අද (04) දහවල් කොටුව දුම්රියපොළ ඉදිරිපිට දී විරෝධතාවක් පැවැත්වීමට තීරණය කර තිබෙනවා.\nරජයේ බදු ප්‍රතිපත්තියට විරෝධය පළ කරමින් පැවැත්වෙන මෙම විරෝධතාවය සම්බන්ධයෙන් කොළඹ ඊයේ (03) පැවති මාධ්‍ය හමුවක දී අන්තර් සමාගම් සේවක සංගමයේ කැඳවුම්කරු වසන්ත සමරසිංහ ද මේ සම්බන්ධයෙන් අදහස් පළ කළ තිබුණා.\nමේ අතර ජලසම්පාදන සේවකයින් අද (04) දින කාර්යාල සේවා සහ පාරිභෝගික සේවා වලින් ඉවත් වීමට තීරණය කර තිබෙනවා.\nවෛද්‍ය නිවාඩු දින වල සේවා ඉටු කිරීම වෙනුවෙන් ලබාදිය යුතු දීමනා ලබා නොදීමට විරෝධය පළ කරමින් මෙම සංකේත වර්ජනය දියත් කරන බවයි ජලසම්පාදන වෘත්තීය සමිති ඒකාබද්ධ සන්ධානයේ සම කැඳවුම්කරු ඉංජිනේරු උපාලි රත්නායක කියා සිටියේ.",
       "URL": "https://www.hirunews.lk/331661/සියලු-වෘත්තීය-සමිති-ඒකාබද්ධව-අද-විරෝධතාවක-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=436"
}