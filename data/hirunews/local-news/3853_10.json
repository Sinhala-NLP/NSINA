{
       "Source": "hirunews",
       "Timestamp": "Thursday, 12 July 2018 - 7:44",
       "Headline": "කෝටි 11 ක කුඩු සමඟ අත්අඩංගුවට ගත් දෙදෙනා අද සී.අයි.ඩී.යට",
       "News Content": "රුපියල් මිලියන 118 ක් පමණ වටිනා හෙරොයින් තොගයක් සමඟ ඊයේ සේරුවාවිලදී අත්අඩංගුවට ගත් සැකකරුවන් දෙදෙනා අද කොළඹ අපරාධ පරීක්ෂණ දෙපාර්තමේන්තුව වෙත රැගෙන ඒමට නියමිතයි.\nඅනතුරුව ඔවුන් අධිකරණයට ඉදිරිපත් කර දින 7 ක රැඳවුම් නියෝග ලබාගැනීමටයි එම දෙපාර්තමේන්තුව අපේක්ෂා කරන්නේ.\nසේරුවාවිල - මාවඩිච්චේන ප්‍රදේශයේ මෝලක වී ගෝනි තුළ සඟවා තිබියදී සොයාගත් මෙම හෙරොයින් තොගය, අපරාධ පරීක්ෂණ දෙපාර්තමේන්තුව මෙතෙක් අත්අඩංගුවට ගන්නා ලද විශාලතම හෙරොයින් තොගයයි.\nකිලෝ 9 යි ග්‍රෑම් 900 ක් පමණ බරැති පාර්සල් 22 ක් එහිදී සොයාගත් තර, අත්අඩංගුවට ගත් සැකකරුවන් දෙදෙනා අවුරුදු 34 සහ 41 යන වයස්වල පසුවන එම ප්‍රදේශයේම පදිංචිකරුවන්.",
       "URL": "https://www.hirunews.lk/195006/කෝටි-11-ක-කුඩු-සමඟ-අත්අඩංගුවට-ගත්-දෙදෙනා-අද-සී-අයි-ඩී-යට",
       "Category": "Local News",
       "Parent URL": "https://www.hirunews.lk/local-news.php?pageID=3853"
}