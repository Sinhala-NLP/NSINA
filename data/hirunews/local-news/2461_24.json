{
       "Source": "hirunews",
       "Timestamp": "Friday, 11 September 2020 - 13:37",
       "Headline": "මිනිසුන් නැති, ලග්ගල සුපිරි සති පොළ (වීඩියෝ)",
       "News Content": "මිනිසුන් නොගැවසෙන පාලු ස්ථානයක අංග සම්පූර්ණව ස්ථාපිත කළ සතිපොළ භූමියක් පිළිබඳව අපට මාතලේ දිස්ත්‍රික්කයේ ලග්ගල ප්‍රදේශයෙන් වාර්තා වුණා.\nඅද රතු මිනිත්තුව දිගහැරෙන්නේ ඒ පිළිබඳවයි.\nමේ මාතලේ දිස්ත්‍රික්කයේ - ලග්ගල නව නගරයේ ස්ථාපිත කර ඇති ලග්ගල සතිපොලයි.\nමොරගහකන්ද සහ කළුගඟ ජලාශ ඉදිකිරීමත් සමඟ ලග්ගල නව නගරය ස්ථාපිත කෙරෙනවා.\nඒ, ජලාශය ඉදිකිරීමත් සමඟ ගම් බිම් අහිමි වූ ජනතාව වෙනුවෙන්.\nඔවුන්ගේ අවශ්‍යතා ඉටුකර ගැනීම සඳහා බව පවසමින් මෙම සතිපොළ ජනතා අයිතියට පත් කෙරෙන්නේ හිටපු ජනාධිපති මෛත්‍රීපාල සිරිසේන මහතාගේ ප්‍රධානත්වයෙන් 2019 ජනවාරි මස 08 වැනිදායි.\nරුපියක් කෝටි ගණනකට අධික මුදලක් වැයකර නවීනතම ආකාරයට මෙන්ම 5 එස් ක්‍රමයට අනුව නිර්මාණය කළ මෙම සුපිරි සතිපොළට අත්ව ඇති ඉරණමයි මේ...\nප්‍රධාන නගරයේ සිට මීටර් 500ක් පමණ දුරින් ස්ථාපිත කර ඇති මෙම සතිපොළ වෙත ඒමට ප්‍රවාහන පහසුකම් පවා නොමැති බවයි ජනතාව පවසන්නේ.\nමේ හේතුවෙන් වසම් 37ක ගොවි පවුල් එක්දහස් ගණනක් පත්ව ඇත්තේ ඉතා අසීරුතාවකටයි.\nජනතා මුදල් විශාල ප්‍රමාණයක් වැය කරමින් නුසුදුසු ස්ථානයක ඉදිකළ මෙම සතිපොළ මේ වනවිටත් සතුන්ගේ වාස භූමියක් බවට පත්ව අවසන්.\nජනතාවගේ බදු මුදල් රුපියල් කෝටි ගණනක් වැයකර ඉදිකළ සතිපොළක් මෙලෙස වල් වැදීමට ලක්වන්නේ කාගේ වරදින්ද?\nමෙවැනි අසාර්ථක ව්‍යාපෘති වෙනුවෙන් වැය කළ ජනතා මුදලට වගකියන්නේ කවුරුද්ද?\nරතු මිනිත්තුව අවධානයෙන්.",
       "URL": "https://www.hirunews.lk/249962/මිනිසුන්-නැති-ලග්ගල-සුපිරි-සති-පොළ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2461"
}