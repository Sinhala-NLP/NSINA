{
       "Source": "hirunews",
       "Timestamp": "Friday, 26 August 2016 - 12:15",
       "Headline": "ජවිපෙ වැඩක් ගැන ප්‍රසන්න රණතුංග කියයි",
       "News Content": "ජනතා විමුක්ති පෙරමුණ, ආණ්ඩුවට එරෙහිව දියත් කෙරෙන විරෝධතා දියකර හැරීමේ වෑයමක නිරතව සිටින බවට ඒකාබද්ධ විපක්ෂය චෝදනා කරනවා.\nපාර්ලිමේන්තු මන්ත්‍රී ප්‍රසන්න රණතුංග මේ බව කියා සිටියේ කොළඹ ඊයේ (25) පැවති මාධ්‍ය හමුවකට එක්වෙමින්.\nඑහිදී අදහස් දක්වමින් ‘‘මේ ආණ්ඩුවට විරුද්ධව කරන විරෝධතාවයන්වලට ජනතා විමුක්ති පෙරමුණ මැදිහත් වෙලා ඒක දේශපාලනික කාරණාවක් බවට පත් කරලා, ඔවුන්ගේ විරෝධතාවල් දිය කරන හරින වැඩපිළිවෙල තුළ ජනතා විමුක්ති පෙරමුණ ඉන්නවා. ඔවුන් ආණ්ඩුවේ කොටස්කාරයෝ හැටියට ඔවුන්ගේ වගකීම් කොටස ඉටු කරනවා. ඒ නිසා රටේ අද ජනතාව අද වෘත්තීකයන් ඉදිරියේදී එන්න තියෙන ඉක්ටා ගිවිසුමට විරුද්ධව රටේ අද ජනතාව එලියට බැහැලා තියෙනවා. වෛද්‍යවරු, ඉංජිනේරුවෝ....ඒ වැඩසටහන්වලට පවා ආණ්ඩුවේ අයව එතනට ඇතුල් කරලා, ඒ විරෝධතාවයන්, ඒ සම්මන්ත්‍රණ කඩාකප්පල් කරන තත්ත්වයට අද පත්වෙලා තියෙනවා.’’ යනුවෙන් ඔහු කියා සිටියා.",
       "URL": "https://www.hirunews.lk/141514/ජවිපෙ-වැඩක්-ගැන-ප්‍රසන්න-රණතුංග-කියයි",
       "Category": "Local News",
       "Parent URL": "https://www.hirunews.lk/local-news.php?pageID=4907"
}