{
       "Source": "hirunews",
       "Timestamp": "Monday, 25 September 2017 - 7:53",
       "Headline": "කුලියාපිටියේදී පැහැරගැනුණු පුද්ගලයෙකු පොලීසියට භාර වෙයි",
       "News Content": "කුලියාපිටිය - වහුමුව ප්‍රදේශයේදී නීතිවිරෝධී මත්පැන් ජාවාරමකට සම්බන්ධ පුද්ගලයෙකු අත්අඩංගුවට ගැනීමට යාමේදී පැහැරගැනීමට ලක්වූ  පුද්ගලයා පොලීසියට පැමිණ භාරවී තිබෙනවා.\nපොලිස් විශේෂ කාර්ය බලකා නිලධාරීන්ට ලද තොරතුරක් මත පෙරේදා සැකකරු අත්අඩංගුවට ගැනීමට යාමේදී ඔවුන්ගේ රාජකාරියට බාධා කරමින් එම ස්ථානයේ සිටි පිරිසක් මෙම පුද්ගලයාව පැහැරගෙන ගොස් තිබුණා.\nපසුව ඊයේ මොහු කුලියාපිටිය පොලිස් ස්ථානය වෙත භාරවී ඇති අතර, සැකකරු 36 හැවිරිදි කිරින්දව ප්‍රදේශයේ පදිංචිකරුවෙක්.\nසැකකරු අද කුලියාපිටිය මහේස්ත්‍රාත් අධිකරණයට ඉදිරිපත් කරන බවයි පොලිසිය කියාසිටියේ.",
       "URL": "https://www.hirunews.lk/171765/කුලියාපිටියේදී-පැහැරගැනුණු-පුද්ගලයෙකු-පොලීසියට-භාර-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=4305"
}