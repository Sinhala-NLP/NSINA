{
       "Source": "hirunews",
       "Timestamp": "Monday, 13 February 2017 - 8:34",
       "Headline": "හක්කපටස්  ආහාරයට ගෙන තුවාල ලැබූ අලි පැටවා සුව අතට",
       "News Content": "හක්කපටස් ආහාරයට ගැනීම හේතුවෙන් තුවාල ලැබූ අලි පැටවා ඉදිරියේදී පින්නවල අලි අනාථාගාරයට භාරදීමට නියමිත බව පොළොන්නරුව - ගිරිතලේ වනජීවී පශු වෛද්‍ය ඒකකය පවසනවා.\nමීට දින පහකට පෙර මෙම අලි පැටවා හමුවී ඇත්තේ අනුරාධපුරය - මහදිවුල්වැව ප්‍රදේශයෙන්.\nදඩයක්කරුවන් විසින් අටවන ලද හක්කපටස් ආහාරයට ගැනීම නිසා 5 හැවිරිදි අලි පැටවාගේ දිවේ ඉදිරිපස කොටසක් අහිමිවී ඇති බව පශු වෛද්‍ය ප්‍රමුදිත දේවසුරේන්ද්‍ර ප්‍රකාශ කළා.\nමේ වනවිට මෙම අලි පැටවා පොළොන්නරුව - ගිරිතලේ වනජීවී පශු වෛද්‍ය ඒකකයේ ප්‍රතිකාර ලබන අතර එම සත්වයා සුවය ලබමින් සිටින බවද වාර්තාවනවා.",
       "URL": "https://www.hirunews.lk/154340/හක්කපටස්-ආහාරයට-ගෙන-තුවාල-ලැබූ-අලි-පැටවා-සුව-අතට",
       "Category": "Local News",
       "Parent URL": "https://www.hirunews.lk/local-news.php?pageID=4664"
}