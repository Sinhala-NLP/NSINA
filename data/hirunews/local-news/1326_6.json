{
       "Source": "hirunews",
       "Timestamp": "Tuesday, 01 March 2022 - 7:51",
       "Headline": "අනවසරයෙන් විදෙස් මුදල් හුවමාරු කළොත් වැඩ වරදියි",
       "News Content": "අනවසරයෙන් විදේශ මුදල් හුවමාරු කරන මධ්‍යස්ථාන සහ පුද්ගලයන් පිළිබදව මහබැංකුව මහජනතාවගෙන් තොරතුරු ඉල්ලා සිටිනවා.\nඑමගින් නිකුත් කළ නිවේදනයකින් අවධාරණය කළේ ශ්‍රී ලංකාව තුළ විදේශ මුදල් මිලදී ගැනීම, අලෙවි කිරීම හා හුවමාරුව සඳහා අවසර ඇත්තේ මහබැංකුව විසින් අනුමත බලපත්‍රලාභී මුදල් හුවමාරු ආයතනවලට පමණක් බවයි.\nයම් පුද්ගලයෙකු හෝ ආයතනයක් මහබැංකුවේ අවසරයකින් තොරව විදේශ මුදල් ගනුදෙනුවල නිරතවීම විදේශ විනිමය පනත යටතේ නීතිවිරෝධී ක්‍රියාවක්.\nමේ නිසා එවැනි පුද්ගලයන් හෝ ආයතන පිළිබදව තොරතුරු මහබැංකුවේ විදේශ විනිමය දෙපාර්තමේන්තුව වෙත 0112 39 88 27, 0112 47 73 75 හෝ 0112 39 85 68 යන දුරකථන අංක ඇමතීමෙන් හෝ ඩී. එෆ්. ඊ. එම්. ඇට්. සී. බී. එස්. එල්. ඩොට්. එල්. කේ. (\n[email protected]\n) යන විද්‍යුත් තැපෑල ඔස්සේ දැනුම් දෙන ලෙසයි එමගින් දැනුම් දෙන්නේ.",
       "URL": "https://www.hirunews.lk/298348/අනවසරයෙන්-විදෙස්-මුදල්-හුවමාරු-කළොත්-වැඩ-වරදියි",
       "Category": "Local News",
       "Parent URL": "https://www.hirunews.lk/local-news.php?pageID=1326"
}