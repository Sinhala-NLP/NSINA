{
       "Source": "hirunews",
       "Timestamp": "Tuesday, 19 January 2021 - 10:14",
       "Headline": "හුදෙකලා කර ඇති ප්‍රදේශවල ගෘහස්ථ සහ කර්මාන්ත ආයතනවලට විදුලි බිල සඳහා සහන කාලයක්",
       "News Content": "සති දෙකකට වැඩි කාලයක් හුදකලා කර ඇති ප්‍රදේශවල ගෘහස්ථ, වානිජ සහ කාර්මික විදුලි පාරිභෝගිකයන්ට එම කාලසීමාවට අදාළ විදුලි බිල්පත් නිරවුල් කිරීම සඳහා බිල්පත් දිනයේ සිට මාස හයක සහන කාලයක් ලබාදීමට කැබිනට් අනුමැතිය හිමිව තිබෙනවා.\nඒ අනුව එම සහන කාලය තුළ විදුලි සැපයුම විසන්ධි නොකිරීමටද තීරණය කර ඇති බවයි කැබිනට් තීරණ දැනුම් දෙමින් රජයේ ප්‍රවෘත්ති දෙපාර්තමේන්තුව සඳහන් කළේ.\nසංචාරක සංවර්ධන අධිකාරියේ ලියාපදිංචි නවාතැන්පල වලට අදාළව පසුගිය වසරේ මාර්තු මස 01 වනදා සිට මේ වසරේ පෙබරවාරි 28 වනදා දක්වා කාලය තුළ විදුලි බිල්පත් සහ ජල බිල්පත් සමාන වාරික 12 කින් නිරවුල් කිරීම සඳහාද අවස්ථාව ලබාදීමට කැබිනට් අනුමැතිය හිමිවී ඇති බව සඳහන්.\nඑමෙන්ම ජාතික චිත්‍රපට සංස්ථාවේ සිනමාශාලා සඳහාද පසුගිය වසරේ මාර්තු මස සිට දෙසැම්බර් දක්වා විදුලි බිල්පත් සමාන වාරික 12 කින් ගෙවීමටද අවස්ථාව සළසා දී තිබුණා.",
       "URL": "https://www.hirunews.lk/260100/හුදෙකලා-කර-ඇති-ප්‍රදේශවල-ගෘහස්ථ-සහ-කර්මාන්ත-ආයතනවලට-විදුලි-බිල-සඳහා-සහන-කාලයක්",
       "Category": "Local News",
       "Parent URL": "https://www.hirunews.lk/local-news.php?pageID=2202"
}