{
       "Source": "hirunews",
       "Timestamp": "Tuesday, 21 July 2020 - 14:21",
       "Headline": "කුරුණෑගල රාජසභාව විනාශ කිරීම ගැන, පෙර දැනුවත් කිරීමක් නැහැ  - පුරාවිද්‍යා අධ්‍යක්ෂ කියයි - නගරාධිපතිගෙන් අලුත් මතයක් (වීඩියෝ)",
       "News Content": "කුරුණෑගල නගරයේ පිහිටි බුවනෙකබාහු රජුගේ රාජ සභාව අයත් ගොඩනැගිල්ල කඩා බිඳ දැමීමට පෙර දෙපාර්තමේන්තුව හෝ වෙනත් කිසිදු වගකිවයුතු පාර්ශවයක් දැනුවත් කර නොතිබූ බව පුරාවිද්‍යා අධ්‍යක්ෂ ජනරාල් මහාචාර්ය සෙනරත් දිසානායක පවසනවා.\nකෙසේ වුවත් කුරුණෑගල නගරාධිපති තුෂාර සංජීව මාධ්‍ය හමුවක් කැදවමින් ඊයේ සඳහන් කළේ මෙය බුවනෙක හෝටලය ලෙස හඳුන්වමින් හිටපු පුරාවිද්‍යා අධ්‍යක්ෂ ජනරාල් මහාචාර්ය පී.බී. මණ්ඩාවල 2019 වසරේදී ලේඛණයක් නිකුත් කර ඇති බවයි.\nඅදාළ සිද්ධිය සම්බන්ධයෙන් දැනුවත් කිරීම සඳහා කොළඹ අද කැදවා තිබූ මාධ්‍ය හමුවකට එක්වෙමින් පුරාවිද්‍යා අධ්‍යක්ෂ ජනරාල් මහාචාර්ය සෙනරත් දිසානායක මෙලෙස අදහස් පළ කළා.\nමේ සම්බන්ධයෙන් අගමැති පත්කළ කමිටුවේ මූලික වාර්තාව අනිද්දා ලබා දීමට කටයුතු කරන බවයි පුරාවිද්‍යා අධ්‍යක්ෂ ජනරාල්වරයා වැඩිදුරටත් සඳහන් කළේ.",
       "URL": "https://www.hirunews.lk/246063/කුරුණෑගල-රාජසභාව-විනාශ-කිරීම-ගැන-පෙර-දැනුවත්-කිරීමක්-නැහැ-පුරාවිද්‍යා-අධ්‍යක්ෂ-කියයි-නගරාධිපතිගෙන්-අලුත්-මතයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2569"
}