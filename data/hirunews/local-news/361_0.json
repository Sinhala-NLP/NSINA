{
       "Source": "hirunews",
       "Timestamp": "Monday, 08 May 2023 - 11:21",
       "Headline": "මහින්ද රාජපක්ෂ සහ බැසිල් රාජපක්ෂට එරෙහිව ගොනුකර තිබෙන නඩුව විභාගයට ගැනීමට දින නියම වෙයි (වීඩියෝ)",
       "News Content": "හිටපු මුදල් අමාත්‍යවරුන් වන මහින්ද රාජපක්ෂ, බැසිල් රාජපක්ෂ ඇතුළු පිරිසකට එරෙහිව ගොනුකර තිබෙන මූලික අයිතිවාසිකම් පෙත්සම ජුලි මස 05 වනදා විභාගයට ගැනීම සඳහා ශ්‍රේෂ්ඨාධිකරණය දින නියම කළා.\nවත්මන් ආර්ථික අර්බුදයට වගකිව යුතු පුද්ගලයින්ට එරෙහිව විමර්ශනයක් පවත්වන ලෙස නියෝගයක් නිකුත් කරන්නැයි ඉල්ලා එම මූලික අයිතිවාසිකම් පෙත්සම ගොනුකර තිබෙනවා.\nඑම පෙත්සම අද (08) අගවිනිසුරු ජයන්ත ජයසූරිය ප්‍රමුඛ පංච පුද්ගල ශ්‍රේෂ්ඨාධිකරණ විනිසුරු මඩුල්ලක් ඉදිරියේ කැඳවනු ලැබුවා.",
       "URL": "https://www.hirunews.lk/334579/මහින්ද-රාජපක්ෂ-සහ-බැසිල්-රාජපක්ෂට-එරෙහිව-ගොනුකර-තිබෙන-නඩුව-විභාගයට-ගැනීමට-දින-නියම-වෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=361"
}