{
       "Source": "hirunews",
       "Timestamp": "Monday, 05 October 2020 - 13:23",
       "Headline": "කොරෝනා පැරදූ බව නවසීලන්ත අගමැතිනිය කියයි",
       "News Content": "නවසීලන්තය යළි කොරෝනා වෛරසය පැරදවූ බව එරට අගමැතිනි ජසින්ඩා ආඩ්න් ප්‍රකාශයට පත් කර තිබෙනවා.\nඒ අනුව අද සිට නවසීලන්තයේ විශාලතම නගරය වන ඕක්ලන්ඩ් හි පනවා තිබූ කොරෝනා සීමාවන් ඉවත් කෙරෙන බවයි ඇය සඳහන් කළේ.\nප්‍රජාව අතර කොරෝනා වෛරසය ව්‍යාප්තවීමකින් තොරව පාලනය කරගැනීමට පළමු අවස්ථාවේ නවසීලන්ත රජය සමත්වූ අතර, පසුගිය අගෝස්තු මාසයේදී ඕක්ලන්ඞ් නගරයෙන් යළි කොරෝනා ආසාදිතයන් වාර්තාවීමත් සමඟ සති තුනක කාලයක් එරට වසා දැමීමටයි පියවර ගැනුනේ.\nකෙසේ වෙතත් දින 12 ක කාලයක් ඕක්ලන්ඞ් නගරයෙන් කොරෝනා ආසාදිතයන් වාර්තා වී නැහැ.\nකොරෝනා ආසාදිත ඇමරිකානු ජනාධිපති ඩොනල්ඞ් ට්‍රම්ප් රෝහලෙන් පිටතට පැමිණීම පිළිබඳව මේ වනවිට දැඩි විවේචනයට ලක්ව තිබෙනවා. කෙසේ වෙතත් රෝහල් ආරංචි මාර්ග පෙන්වා දෙන්නේ ජනපති ට්‍රම්ප්ගේ සෞඛ්‍ය තත්වය වෛද්‍ය අධීක්ෂණය යටතේ පවතින බවයි.\nඔහුගේ රෝගී තත්වය බරපතල බැවින් අද දිනයේ ඔහු රෝහලින් පිටව යා හැකි බවට පළවූ අපේක්ෂා පිළිබඳ සැක මතුවන බවයි විදෙස් වාර්තා පෙන්වා දෙන්නේ.\nමේ අතර ජපානයේ විලාසිතා නිර්මාණකරණයේ නිර්මාතෘ කෙන්සෝ ටකාඩා කොවිඞ් 19 ආසාදනය වී ප්‍රංශයේ ඇමරිකානු රෝහලකදී ජීවිතක්ෂයට පත්ව තිබෙනවා.\nඑමෙන්ම තාක්ෂණික වැරදි හේතුවෙන් බි්‍රතාන්‍යයේ කොරෝනා ආසාදිතයන් 16,000ක් පමණ තොරතුරු ජාතික පරිගණක පද්ධතියට එක් නොවන බව එංගලන්ත මහජන සෞඛ්‍ය ආයතනය සඳහන් කළා.\nලොව පුරා කොරෝනා ආසාදිතයන් සංඛ්‍යාව මේ වනවිට තුන්කෝටි 53 ලක්ෂ 99,250ක් දක්වා ඉහළ ගොස් ඇති අතර, මරණ සංඛ්‍යාව දස ලක්ෂ 41,824 ක් ලෙසයි දැක්වෙන්නේ.",
       "URL": "https://www.hirunews.lk/251851/කොරෝනා-පැරදූ-බව-නවසීලන්ත-අගමැතිනිය-කියයි",
       "Category": "Local News",
       "Parent URL": "https://www.hirunews.lk/local-news.php?pageID=2409"
}