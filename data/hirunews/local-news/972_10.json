{
       "Source": "hirunews",
       "Timestamp": "Tuesday, 02 August 2022 - 13:53",
       "Headline": "සමලිංගික තරුණියකට එරෙහි ව පවරා තිබූ නඩුවක් නිෂ්ප්‍රභ කෙරෙයි",
       "News Content": "වැලිසර - මහබාගේ ප්‍රදේශයේ සමලිංගික තරුණියකට එරෙහි ව පවරා තිබූ නඩුවක් වත්තල මහේස්ත්‍රාත් අධිකරණය විසින් නිෂ්ප්‍රභ කර තිබෙනවා.\nසමලිංගිකත්වය මනසේ රෝගයක් හෝ වරදක් නො වන බවට විත්තියේ නීතිඥවරයා කළ කරුණු දැක්වීම අධිකරණය විසින් පිළිගෙන නඩුව නිෂ්ප්‍රභ කර ඇති බව යි වාර්තා වන්නේ.\nඅදාළ නඩුව ගොනු වී තිබුණේ, 22 හැවිරිදි කාන්තාවකට යි.\nවින්දිත දැරියගේ දෙමාපියන් වැලිසර මහබාගේ පොලිසියේ සහාය ඇති ව අධිකරණයට මෝසමක් ගොනුකර තිබුණේ, ඇය සමලිංගික කාන්තාවක් නිසා මානසික ආබාධයකින් පෙළෙන බව ප්‍රකාශ කරමින් බව සඳහන්.",
       "URL": "https://www.hirunews.lk/311660/සමලිංගික-තරුණියකට-එරෙහි-ව-පවරා-තිබූ-නඩුවක්-නිෂ්ප්‍රභ-කෙරෙයි",
       "Category": "Local News",
       "Parent URL": "https://www.hirunews.lk/local-news.php?pageID=972"
}