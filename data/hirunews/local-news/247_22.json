{
       "Source": "hirunews",
       "Timestamp": "Thursday, 22 June 2023 - 8:30",
       "Headline": "වීසා කාලය ඉක්මවා මෙරට රැදී සිටින්නන්ගේ දඩ ගාස්තු සංශෝධන කෙරේ",
       "News Content": "වීසා කාලය ඉක්මවා මෙරට රැදී සිටින පුද්ගලයින් ගෙන් අය කරනු ලබන දඩ මුදල් සංශෝධනය කිරීමට ආගමන විගමන දෙපාර්තමේන්තුව පියවරගෙන තිබෙනවා.\nඒ අනුව ඊට අදාළ ගැසට් නිවේදනය මහජන ආරක්ෂක අමාත්‍ය ටිරාන් අලස්ගේ අත්සනින් යුතුව ඊයේ නිකුත් කෙරුණා.\nවීසා කාලසීමාව ඉක්මවන පුද්ගලයෙකුගෙන් මීට පෙර එක් දිනකට ඩොලර් 500ක මුදලක් අය කර තිබූ අතර නව සංශෝධනයට අනුව එම මුදල අයවන්නේ වීසා කාලය ඉක්මවා දින 14කට පසුවයි.\nආගමන විගමන දෙපාර්තමේන්තුවේ උසස් නිලධාරියෙකු සඳහන් කළේ, විදේශිකයන්ගෙන් ලැබුණු පැමිණිලි වලට අනුව මෙම තීරණය ගෙන ඇති බවයි.\nඒ අනුව වීසා කාලය ඉක්මවා රැදී සිටින මුල් දින 7 තුල කිසිදු මුදලක් අය නොකරන අතර ඉතිරි දින 7 සඳහා ඩොලර් 250 ක මුදලක් අය කෙරෙනවා.",
       "URL": "https://www.hirunews.lk/338671/වීසා-කාලය-ඉක්මවා-මෙරට-රැදී-සිටින්නන්ගේ-දඩ-ගාස්තු-සංශෝධන-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=247"
}