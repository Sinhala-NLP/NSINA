{
       "Source": "hirunews",
       "Timestamp": "Tuesday, 01 January 2019 - 7:39",
       "Headline": "උසස් පෙළ විභාගයේ සහතික නිකුත් කිරීම අද සිට",
       "News Content": "ප්‍රතිඵල නිකුත් කෙරුණු 2018 උසස් පෙළ විභාගයේ සහතික නිකුත් කිරීම අද (01) සිට සිදුකරන බව විභාග කොමසාරිස් ජනරාල් සනත් පූජිත පවසනවා.\nදේශීය හා විදේශීය උසස් අධ්‍යාපන කටයුතු වෙනුවෙන් ඉදිරිපත් කිරීම සඳහා මෙවර විභාගයේ ප්‍රතිඵල අඩංගු සහතික ලබා ගත හැකි බවයි කොමසාරිස්වරයා සඳහන් කළේ.\nඑම විභාග සහතික සාමාන්‍ය සේවය යටතේ හෝ එක්දින සේවය යටතේ ලබා ගැනීමේ හැකියාව පවතිනවා.\nඑක්දින සේවය යටතේ ලබාදීම සඳහා රුපියල් 600ක මුදලක් අය කරන අතර, එහි පිටපතක් ලබාදීම සඳහා තවත් රුපියල් 350ක මුදලක් ගෙවිය යුතුයි.\nමේ අතර, අධ්‍යාපන අමාත්‍යාංශය නිවේදනයක් නිකුත් කරමින් සඳහන් කළේ මෙවර උසස් පෙළ ප්‍රතිඵලවලට අනුව විද්‍යා, ගණිත, ඉංජිනේරු සහ ජෛව තාක්ෂණ විෂය ධාරා හදාරණ සිසුන්ගේ දක්ෂතා ඉහළ යාමක් පෙන්නුම් කර ඇති බවයි.",
       "URL": "https://www.hirunews.lk/207216/උසස්-පෙළ-විභාගයේ-සහතික-නිකුත්-කිරීම-අද-සිට",
       "Category": "Local News",
       "Parent URL": "https://www.hirunews.lk/local-news.php?pageID=3578"
}