{
       "Source": "hirunews",
       "Timestamp": "Friday, 08 September 2017 - 11:56",
       "Headline": "පර්පෙචුවෙල් ටෙ‍්‍රෂරීස් හිමිකරු අර්ජුන් ඇලෝසියස් දෙවන දිනටත් බැඳුම්කර කොමිසමට",
       "News Content": "පර්පෙචුවෙල් ටෙ‍්‍රෂරීස් සමාගමේ හිමිකරු වන අර්ජුන් ඇලෝසියස් දෙවන දිනටත් අද ප්‍රශ්නගත බැඳුම්කර සිද්ධිය පිළිබඳ විමර්ශනය කෙරෙන ජනාධිපති කොමිසම වෙත පැමිණියා.\nඔහු කොමිසම් සභාව තුළට ඇතුළත් කරගෙන ඇත්තේ විශේෂ ශරීර පරීක්ෂාවකින් අනතුරුවයි.\nකෙසේ නමුත් දිවුරුම් පෙත්සමක් සහිතව සඳුදා දිනයේ කොමිසම ඉදිරියේ පෙනී සිටින ලෙස අර්ජුන් ඇලෝසියස්ට දැනුම්දී ඇති බව සඳහන්.\nහිටපු මහ බැංකු අධිපති අර්ජුන් මහේන්ද්‍රන්ද ඔහු සමග කොමිෂන් සභාව වෙත පැමිණියා.\nඊයේ දිනයේද අර්ජුන් ඇලෝසියස් බැඳුම්කර කොමිසම වෙත පැමිණි අතර, එහි විමර්ශන නිලධාරීන් ඔහුගෙන් පැය 10 කට අධික කාලයක් ප්‍රකාශයක් සටහන් කරගත්තා.",
       "URL": "https://www.hirunews.lk/170425/පර්පෙචුවෙල්-ටෙ‍්‍රෂරීස්-හිමිකරු-අර්ජුන්-ඇලෝසියස්-දෙවන-දිනටත්-බැඳුම්කර-කොමිසමට",
       "Category": "Local News",
       "Parent URL": "https://www.hirunews.lk/local-news.php?pageID=4332"
}