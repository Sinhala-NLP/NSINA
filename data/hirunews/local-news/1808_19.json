{
       "Source": "hirunews",
       "Timestamp": "Tuesday, 20 July 2021 - 11:16",
       "Headline": "අධ්‍යාපන ඇමති සහ ගුරු විදුහල්පති වෘත්තීය සමිති අතර සාකච්ඡාව අසාර්ථකයි (වීඩියෝ)",
       "News Content": "ගුරු විදුහල්පති වැටුප් විෂමතාවන් ඉවත්කරන ලෙස ඉල්ලා වර්ජනයේ නිරත ගුරු විදුහල්පති වෘත්තිය සමිති සහ අධ්‍යාපන අමාත්‍ය ජී.එල් පීරිස් අතර අද පැවති සියලු සාකච්ඡා අසාර්ථක වී තිබෙනවා.\nඒ හේතුවෙන් ඔන්ලයින් ඉගැන්වීම්වලින් ඉවත්වීමේ වෘත්තිය ක්‍රියාමාර්ගය තවදුරටත් ක්‍රියාත්මක බවයි එම වෘත්තිය සමිති නියෝජිතයින් පැවසුවේ.\nවැටුප් විෂමතා ඇතුළු ඉල්ලීම් කිහිපයක් මුල්කරගනිමින් ලංකා ගුරු සේවා සංගමය ඇතුළු ගුරු විදුහල්පති සංගම් රැසක් දියත්කර තිබූ ඔන්ලයින් ඉගැන්වීම්වලින්ඉ වත්වීමේ වෘත්තිය ක්‍රියාමාර්ගය අද 9 වැනි දිනටත් ක්‍රියාත්මක වුණා.\nගැටලුවලට විසඳුමක් අපේක්ෂාවෙන් අධ්‍යාපන අමාත්‍යවරයා සහ වෘත්තිය සමිති නියෝජිතයින් අතර අද පෙරවරුවේ සාකච්ඡා වට ගණනාවක් පැවැත්වූ නමුත් එම සාකච්ඡා අසාර්ථක වී තිබෙනවා.\nඒ හේතුවෙන් ඔන්ලයින් ඉගැන්වීම්වලින් ඉවත්වීමේ වෘත්තිය ක්‍රියාමාර්ගය තවදුරටත් අඛණ්ඩව ක්‍රියාත්මක කරන බවයි ගුරු සංගම් ප්‍රකාශ කළේ.",
       "URL": "https://www.hirunews.lk/277478/අධ්‍යාපන-ඇමති-සහ-ගුරු-විදුහල්පති-වෘත්තීය-සමිති-අතර-සාකච්ඡාව-අසාර්ථකයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1808"
}