{
       "Source": "hirunews",
       "Timestamp": "Sunday, 26 January 2020 - 11:19",
       "Headline": "ත්‍රී රෝද රථයක් ප්‍රපාතයකට පෙරළීමෙන් දෙදෙනෙකුට බරපතල තුවාල",
       "News Content": "හැටන් කොළඹ ප්‍රධාන මාර්ගයේ වටවල කැරොලිනා වත්ත ප්‍රදේශයේදී ත්‍රී රෝද රථයක් ප්‍රපාතයකට පෙරළීමෙන් පුද්ගලයන් දෙදෙනෙකු බරපතල තුවාල ලබා තිබෙනවා.\nකොළඹ සිට ඩයගම දක්වා ධාවය වෙමින් තිබූ ත්‍රී රෝද රථයක් අද අලුයම 3ට පමණ මාර්ගයෙන් ඉවතට පැන අඩි 75ක පමණ ප්‍රපාතයකට පෙරළී ඇති බවයි අප වාර්තාකරු සඳහන් කළේ.\nඅනතුරින් ත්‍රී රෝද රථයේ රියදුරා සහ පසුපස අසුනේ ගමන් කළ අයෙක් බරපතල තුවාල ලැබුවා.\nඔවුන් වටවල රෝහලට ඇතුලත් කිරීමෙන් පසු රියදුරාගේ තත්වය බරපතල බැවින් වැඩිදුර ප්‍රතිකාර සඳහා නාවලපිටිය මූලික රෝහලට මාරුකර යවා තිබෙනවා.\nත්‍රී රෝද රථයේ රියදුරාට නින්ද යාම හේතුවෙන් අනතුර සිදුවී ඇති අතර ත්‍රී රෝද රථයට ද අනතුරින් දැඩි අලාභ හානි සිදුවී තිබෙනවා.",
       "URL": "https://www.hirunews.lk/233075/ත්‍රී-රෝද-රථයක්-ප්‍රපාතයකට-පෙරළීමෙන්-දෙදෙනෙකුට-බරපතල-තුවාල",
       "Category": "Local News",
       "Parent URL": "https://www.hirunews.lk/local-news.php?pageID=2934"
}