{
       "Source": "hirunews",
       "Timestamp": "Saturday, 07 January 2023 - 18:20",
       "Headline": "එක් අයකුට සුභ පැතුම් හතරක්",
       "News Content": "ප්‍රබල දේශපාලනඥයෙක් නව අවුරුදු සුබ පැතුම් පත් හතරක් (4) මාතර ප්‍රදේශයේ විහාරස්ථානයක වැඩ වසන විහාරාධිපති ස්වාමීන් වහන්සේට තැපැල් මගින් යවා ඇති බවට වාර්තා වනවා.\nවත්මන් පාර්ලිමේන්තුවේ කතානායක මහින්ද යාපා අබේවර්ධන විසින් මාතර දිස්ත්‍රික්කයේ විහාරස්ථානවල විහාරාධිපති ස්වාමීන් වහන්සේලා වෙත පාර්ලිමේන්තුවේ ඡායාරූපයක් සහිත නව අවුරුදු සුභ පැතුම් පතක් මුද්‍රණය කොට තැපැල් ගාස්තු ගෙවා විහාරස්ථානය වෙත යවා ඇති බවට වාර්තා වනවා.\nමෙහිදී විශේෂත්වය වන්නේ ඇතැම් විහාරස්ථාන වෙත සුබපැතුම්පත් හතරක් යවා ඇති බවයි.\nඒ පිළිබඳව විහාරාධිපති ස්වාමීන් වහන්සේලා පවසා සිටියේ දැඩි මූල්‍ය අර්බුදයකට රට පත්ව ඇති මොහොතක මෙවැනි ආකාරයේ කටයුතු කිරීම කිසිසේත් අනුමත කළ නොහැකි බවයි.",
       "URL": "https://www.hirunews.lk/324501/එක්-අයකුට-සුභ-පැතුම්-හතරක්",
       "Category": "Local News",
       "Parent URL": "https://www.hirunews.lk/local-news.php?pageID=617"
}