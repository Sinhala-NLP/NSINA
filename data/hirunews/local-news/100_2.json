{
       "Source": "hirunews",
       "Timestamp": "Monday, 14 August 2023 - 10:07",
       "Headline": "සිවිල් ආරක්ෂකයේ නැති අයටත් මිලියන 10 ගෙවලා- කෝපා අනාවරණයක්",
       "News Content": "පසුගියදා රජයේ ගිණුම් පිළිබඳ කාරක සභාව හෙවත් කෝපා කමිටුවේ දී සිවිල් ආරක්ෂක දෙපාර්තමේන්තුවේ සේවය කර විශ්‍රාම ගිය හා මියගිය පිරිස තවදුරටත් සේවයේ නිරතවන සේ සළකා රුපියල් මිලියන10.08ක මුදලක් ගෙවා ඇති බවට අනාවරණය වී තිබෙනවා.\nඑම දෙපාර්තමේන්තුවේ පැවති පරිපාලන අක්‍රමිකතා හේතුවෙන් 2019, 2020, 2021 යන වසරවල දී මෙම තත්වයට පත්ව ඇති බවත් අදාළ මුදල් මේ වනවිට අයකරමින් සිටින බවත් සිවිල් ආරක්ෂක දෙපාර්තමේන්තු ප්‍රධානියෙකු කෝප් කමිටුව හමුවේ දී පැවසුවා.\nඑහිදී මෙම නිලධාරියා වැඩිදුරටත් පැවසුවේ මෙම වසරවල දී නිවැරදිව දත්ත වාර්තා වී නොමැති බවත්, මාසයේ 25 වනදා වනවිට අදාළ අයගේ වැටුප් සකස්කර දී ඇති බවත්, විශ්‍රාම ගිය හා මියගිය සේවකයින් තවදුරටත් සිවිල් ආරක්ෂක සේවයේ නිරතවන සේ සළකමින් ගෙවා ඇති වැටුප් මේ වනවිට අයකර ගනිමින් ඇති බවයි.\nරජයේ ගිණුම් පිළිබඳ කාරක සභාවේ සභාපති රාජ්‍ය අමාත්‍ය ලසන්ත අලගියවන්නගේ ප්‍රධානත්වයෙන් පසුගිය පාර්ලිමේන්තු සංකීර්ණයේ දී රැස් වී ඇති අතර එහිදි මෙම තොරතුර අනාවරණය වී ඇති බවට වාර්තා වන්නේ.\nසිවිල් ආරක්ෂක දෙපාර්තමේන්තු ප්‍රධානියා වැඩිදුරටත් පැවසුවේ මේ වනවිට මියගිය සේවකයින් 440කට තවදුරටත් සේවයේ නිරතවන් සේ සළකා මිලියන 10.08 ක මුදලක් ගෙවා ඇති බවයි.",
       "URL": "https://www.hirunews.lk/344763/සිවිල්-ආරක්ෂකයේ-නැති-අයටත්-මිලියන-10-ගෙවලා-කෝපා-අනාවරණයක්",
       "Category": "Local News",
       "Parent URL": "https://www.hirunews.lk/local-news.php?pageID=100"
}