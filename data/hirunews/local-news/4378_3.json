{
       "Source": "hirunews",
       "Timestamp": "Thursday, 10 August 2017 - 13:03",
       "Headline": "වෙඩි තැබීමක් නිසා අත්තිඩිය උණුසුම් (ඡායාරූප)",
       "News Content": "අත්තිඩිය ප්‍රදේශයේ පෞද්ගලික බැංකුවක් කොල්ලකෑමට පැමිණි පුද්ගලයින් දෙදෙනෙකු සිදුකළ වෙඩි තැබීමකින් එහි ආරක්ෂකයෙකු මියගොස් තවත් අයෙකු බරපතල තුවාල ලබා දකුණු කොළඹ ශික්ෂණ රෝහලට ඇතුළත් කර තිබෙනවා.\nමොවුන් බැංකුවට පැමිණි පුද්ගලයෙකු සතුව තිබූ මුදල්ද කොල්ලකා පලාගොස් ඇති බවයි පොලිසිය ප්‍රකාශ කළේ.\nෆුල්ෆේස් හෙල්මට් පැලද යතුරුපැදියකින් සැකකරුවන් පැමිණ ඇති බව මූලික පරීක්ෂණවලදී හෙලි වී තිබෙනවා.\nපලාගිය කොල්ලකරුවන් සොයා මේ වනවිට මෙහෙයුමක් ආරම්භ කර ඇති බවයි පොලිසිය සදහන් කළේ.\nමේ අතර අද දහවල් දෙහිවල ප්‍රදේශයේ මූල්‍ය ආයතනයක් ද කොල්ලකෑමට පිරිසක් පැමිණ  ඇති අතර එය ව්‍යර්ථ වී තිබෙනවා.\nමෙම සිද්ධීන් දෙකටම පැමිණියේ එකම පිරිසක්ද යන්න සොයා මේ වනවිට පරීක්ෂණ ආරම්භ කර ඇති බවයි පොලිසිය සදහන් කළේ.\nඡායාරූප - බණ්ඩාරගම බිමල් ශ්‍යාමන්",
       "URL": "https://www.hirunews.lk/168090/වෙඩි-තැබීමක්-නිසා-අත්තිඩිය-උණුසුම්-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4378"
}