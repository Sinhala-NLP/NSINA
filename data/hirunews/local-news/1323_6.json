{
       "Source": "hirunews",
       "Timestamp": "Wednesday, 02 March 2022 - 14:39",
       "Headline": "ඕස්ට්‍රේලියානු අගමැතිට කොරෝනා - මහරැජිණ සුවය ලබයි",
       "News Content": "ඕස්ට්‍රේලියානු අග්‍රාමාත්‍ය ස්කොට් මොරිසන්ට කොරෝනා වෛරසය ආසාදනය වී තිබෙනවා.\nඔහු මේ වන විට නිරෝධායනයට ලක්වෙමින් සිටින බවයි විදෙස් මාධ්‍ය වාර්තා කළේ.\nඕස්ට්‍රේලියාවේ ඔපෙරා හවුස් හි යුක්රේනයට සහය දක්වමින් ඊයේ පැවැත්වූ වැඩසටහනට ද ඔහු එක්ව සිටියේ නැහැ.\nමේ අතර දෙවන වරටත් කොරෝනා වෛරසය ආසාදනය වූ බ්‍රිතාන්‍යයේ දෙවන එළිසබෙත් මහ රැජිණ මේ වන විට පූර්ණ සුවය ලබා තිබෙනවා.\n95 හැවිරිදි වියේ පසුවන ඇය, මේ වන විට සිය දෛනික කටයුතු ආරම්භ කර ඇති බව බ්‍රිතාන්‍ය මාධ්‍ය වාර්තා කළා.",
       "URL": "https://www.hirunews.lk/298477/ඕස්ට්‍රේලියානු-අගමැතිට-කොරෝනා-මහරැජිණ-සුවය-ලබයි",
       "Category": "Local News",
       "Parent URL": "https://www.hirunews.lk/local-news.php?pageID=1323"
}