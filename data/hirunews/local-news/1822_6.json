{
       "Source": "hirunews",
       "Timestamp": "Tuesday, 13 July 2021 - 22:01",
       "Headline": "ඉන්ධන මිලට සහ පොහොර හිඟයට අදත් ප්‍රදේශ කිහිපයක විරෝධතා (වීඩියෝ)",
       "News Content": "කාබනික පොහොර නිෂ්පාදනය කරන ගොවීන්ට හෙක්ටයාරයකට රුපියල් 12,500ක දිරිදීමනාවක් ලබාදීමට අමාත්‍ය මණ්ඩලයේ අනුමැතිය හිමිව තිබෙනවා.\nමේ අතර වගාවන්ට අවශ්‍ය පොහොර සහ රසායනික ද්‍රව්‍ය හිඟය හේතුවෙන් දුෂ්කරතාවට පත් ගොවීන් අදත් ප්‍රදේශ කිහිපයක විරෝධතා සංවිධාන කර තිබුණා.\nවගා කටයුතු සඳහා අවශ්‍ය කාබනික පොහොර තමා විසින්ම නිෂ්පාදනය කර ගනු ලබන ගොවීන්ට හෙක්ටයාරයකට රුපියල් 12,500 බැගින් උපරිම වශයෙන් හෙක්ටයාර 2ක් නොඉක්මවන පරිදි දිරි දීමනාවක් ගෙවීම සඳහා අමාත්‍ය මණ්ඩලයේ අනුමැතිය හිමිව තිබෙනවා.\nඊට අදාළ යෝජනාව ඉදිරිපත් කර ඇත්තේ කෘෂිකර්ම අමාත්‍ය මහින්දානන්ද අලුත්ගමගේ මහතායි.\n2021- 2022 මහ කන්නය වෙනුවෙන් හෙක්ටයාර අට ලක්ෂයක පමණ වී වගාව සඳහා අවශ්‍ය කාබනික පොහොර සපයා ගැනීමේ වැඩපිළිවෙල යටතේ මෙම පියවර ගෙන තිබෙනවා.\nමේ අතර ඉහළ ගිය ඉන්ධන මිල, පොහොර හිඟය ඇතුළු කරුණු කිහිපයක් මුල්කරගනිමින් අදත් ප්‍රදේශ කිහිපයක විරෝධතා පැවැත්වුණා.",
       "URL": "https://www.hirunews.lk/276895/ඉන්ධන-මිලට-සහ-පොහොර-හිඟයට-අදත්-ප්‍රදේශ-කිහිපයක-විරෝධතා-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1822"
}