{
       "Source": "hirunews",
       "Timestamp": "Monday, 27 September 2021 - 11:38",
       "Headline": "මොයින් අලී ටෙස්ට් පිටියට ආයුබෝවන් කීමට සැරසෙයි",
       "News Content": "එංගලන්ත කණ්ඩායම නියෝජනය කරන තුන් ඉරියව් ක්‍රීඩක මොයින් අලී ජාත්‍යන්තර ටෙස්ට් පිටියෙන් සමුගැනීමට තීරණය කර ඇති බව වාර්තා වනවා.\nමේ වනවිට පවතින කොවිඩ් වසංගත තත්ත්වය හේතුවෙන් සිය පවුලේ සාමාජිකයින්ගෙන් දීර්ඝ කාලයක් ඈත්ව සිටීමට සිදුවීම අලීගේ එම තීරණයට හේතු වී ඇති බවයි ක්‍රීඩා මාධ්‍ය සඳහන් කළේ.\nතවමත් 34 වැනි වියේ පසුවන මොයින් අලී එංගලන්තය වෙනුවෙන් ටෙස්ට් තරග 64ක් ක්‍රීඩා කරමින් ලකුණු 2914ක් රැස් කරගෙන තිබෙනවා.\nදකුණත් ඕෆ්බ්‍රේක් පන්දු යවන්නෙකු වන මොහු ටෙස්ට් පිටියේ බිඳ හෙලා ඇති කඩුලු සංඛ්‍යාව 195ක්.\nඕස්ට්‍රේලියාව සමඟ අළුබඳුන තරගාවලිය පෙනෙන මානයේ තිබිය දී මොයින් අලී ගත් මෙම තීරණය සම්බන්ධයෙන් මේ වනවිට බොහෝ දෙනෙකු පුදුමට පත්ව තිබෙනවා.",
       "URL": "https://www.hirunews.lk/283357/මොයින්-අලී-ටෙස්ට්-පිටියට-ආයුබෝවන්-කීමට-සැරසෙයි",
       "Category": "Local News",
       "Parent URL": "https://www.hirunews.lk/local-news.php?pageID=1666"
}