{
       "Source": "hirunews",
       "Timestamp": "Tuesday, 06 February 2018 - 12:46",
       "Headline": "වැලිමඩ අලි - පොහොට්ටු ගැටුමක්",
       "News Content": "බණ්ඩාරවෙල - වැලිමඩ, ඩයරබා හන්දියේදී දේශපාලන ආධාරකරුවන් දෙපිරිසක් අතර ඇති වූ ගැටුමකින් පුද්ගලයින් 5 දෙනෙකු තුවාල ලබා රෝහල් ගත කර තිබෙනවා.\nඑක්සත් ජාතික පක්ෂය විසින් සංවිධානය කර තිබූ ජන රැළියකට සහභාගි වී නැවත නිවෙස් බලා යමින් සිටි පිරිසකට මෙම ප්‍රහාරය එල්ල වී ඇති බවයි පොලීසිය ප්‍රකාශ කළේ.\nශ්‍රී ලංකා පොදුජන පෙරමුණේන් වැලිමඩ ප්‍රාදේශීය සභාව සඳහා ඉදිරිපත් වී ඇති අපේක්ෂකයෙකුගේ ආධාරකරුවන් පිරිසක් මෙම ප්‍රහාරය එල්ල කර ඇති බව සඳහන්.\nඔවුන්ගේ මැතිවරණ කාර්යාලයක් අසළ උඩු මහලක සිට බෝතල් සහ ගල් ප්‍රහාර එල්ල කිරීම හේතුවෙන් දෙපාර්ශවය අතර ගැටුමක් හට ගත් අතර 5 දෙනෙකු තුවාල ලබා වැලිමඩ රෝහලට ඇතුළත් කර තිබෙනවා.\nසිද්ධිය සම්බන්ධයෙන් පුද්ගලයන් 5 දෙනෙකු අත්අඩංගුවට ගෙන ඇති බවයි වැලිමඩ පොලීසිය සඳහන් කළේ.\nමේ අතර, ලබන සෙනසුරාදා පැවැත්වීමට නියමිත පළාත් පාලන ආයතන මැතිවරණයේ නිරීක්ෂණ කටයුතු සඳහා විදේශීය නිරීක්ෂකයින් දස දෙනෙකු ඉදිරි දින කිහිපය තුළ දී දිවයිනට පැමිණීමට නියමිතව තිබෙනවා.\nමැතිවරණ කොමිසම සඳහන් කළේ ඉන්දියාව, දකුණු කොරියාව, ඉන්දුනීසියාව සහ මාලදිවයින වැනි රටවල්වලින් එම නිරීක්ෂකයින් පැමිණීමට නියමිත බවයි.",
       "URL": "https://www.hirunews.lk/183021/වැලිමඩ-අලි-පොහොට්ටු-ගැටුමක්",
       "Category": "Local News",
       "Parent URL": "https://www.hirunews.lk/local-news.php?pageID=4091"
}