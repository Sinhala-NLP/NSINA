{
       "Source": "hirunews",
       "Timestamp": "Friday, 24 December 2021 - 17:49",
       "Headline": "දුම්රිය ස්ථානාධිපතිවරුන්ගෙන් දැඩි තීරණයක්",
       "News Content": "26 වන ඉරිදා මධ්‍යම රාත්‍රියේ සිට සියලු සේවාවලින් ඉවත් වී දීපව්‍යාප්ත අඛණ්ඩ වර්ජනයක් ආරම්භ කරන බව දුම්රිය ස්ථානාධිපති සංගමය ප්‍රකාශ කළා.\nඉල්ලීම් කිහිපයක් මුල් කරගනිමින් ඔවුන් මේ වනවිටත් ප්‍රවේශ පත්‍ර ලබාදීම සහ පාර්සල් භාර ගැනීමෙන් වැළකී වෘත්තීය ක්‍රියාමාර්ගයක නිරත වනවා.\nවෘත්තියට අදාළ උසස්වීම් සහ බඳවා ගැනීම් සිදු නොකිරීම හා නියමිත පරිදි දුම්රිය ධාවනය නොවීම මෙන්ම සංඥා ක්‍රම පිළිබඳ ගැටලු ඇතුළු ඉල්ලීම් 25 ක් ඊට අයත්.\nඔවුන් ප්‍රවාහන අමාත්‍යාංශ ලේකම්වරයා ඇතුළු බලධාරීන් සමඟ අද (24) සාකච්ඡාවක් පැවැත් වූ අතර, එය ද අසාර්ථක වුණා.\nඒ අනුව මෙම වෘත්තීය ක්‍රියාමාර්ගය අඛණ්ඩ වර්ජනයක් දක්වා ක්‍රියාත්මක කරන බවයි දුම්රිය ස්ථානාධිපති සංගමයේ සභාපති සුමේධ සෝමරත්න හිරු ප්‍රවෘත්ති අංශයට සඳහන් කළේ.",
       "URL": "https://www.hirunews.lk/292041/දුම්රිය-ස්ථානාධිපතිවරුන්ගෙන්-දැඩි-තීරණයක්",
       "Category": "Local News",
       "Parent URL": "https://www.hirunews.lk/local-news.php?pageID=1472"
}