{
       "Source": "hirunews",
       "Timestamp": "Monday, 06 March 2023 - 13:39",
       "Headline": "වී කිලෝවකට රුපියල් 120-130ක්වත් දෙන්න - ගොවීන්ගෙන් මැසිවිලි (වීඩියෝ)",
       "News Content": "වී කිලෝවක් සඳහා අවම වශයෙන් රුපියල් 120ත් 130ත් අතර මිලක් රජය විසින් ලබා දිය යුතු බවට ගොවීන් ඉල්ලා සිටිනවා.\nඔවුන් පවසන්නේ රජය විසින් මේ වනවිට ප්‍රකාශයට පත්කර ඇති රුපියල් 100ක සහතික මිල හෝ තමන්ට නොලැබෙන තත්ත්වයක් උද්ගතව ඇති\nබවයි.\nමෙවර මහ කන්නයේ වී අස්වනු නෙලීමේ කටයුතු මේ දිනවල දිවයිනේ බොහෝ ප්‍රදේශවල ආරම්භ වී තිබෙනවා.\nඅම්පාර දිස්ත්‍රික්කයේ ද එම කටයුතු ක්‍රියාත්මක අතර, ගොවීන් චෝදනා කරන්නේ සිය අස්වනු සඳහා සාධාරණ මිලක් නොලැබෙන බවයි.\nඒ හේතුවෙන් වී වගාව සඳහා දැරූ වියදම පවා පියවා ගැනීමට නොහැකි තත්ත්වයක් උද්ගතව ඇති බවයි ඔවුන් පෙන්වාදෙන්නේ.\nරජය ප්‍රකාශයට පත්කළ සහතික මිලවත් අස්වනු සඳහා නොලැබීම හේතුවෙන් තමන් දැඩි දුෂ්කරතාවට පත්ව ඇති බව ද ගොවීන් පවසනවා.",
       "URL": "https://www.hirunews.lk/329138/වී-කිලෝවකට-රුපියල්-120-130ක්වත්-දෙන්න-ගොවීන්ගෙන්-මැසිවිලි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=494"
}