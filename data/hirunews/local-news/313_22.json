{
       "Source": "hirunews",
       "Timestamp": "Saturday, 27 May 2023 - 9:42",
       "Headline": "පළාත් හතරකට අවධානය යොමු කළ යුතු උණුසුම් කාලගුණයක්",
       "News Content": "උතුර, උතුරුමැද, වයඹ සහ නැගෙනහිර පළාත්වල මෙන්ම මන්නාරම, හම්බන්තොට යන දිස්ත්‍රික්කවල දැඩි උණුසුම් කාලගුණයක් පවතින බව කාලගුණ විද්‍යා දෙපාර්තමේන්තුව පවසනවා.\nඑම දෙපාර්තමේන්තුව නිවේදනය කළේ අද දිනයේදී එම ප්‍රදේශවල මිනිස් සිරුරට දැනෙන උණුසුම වැඩි අවධානය යොමුකළ යුතු මට්ටමක පවතින බවයි.\nඑමෙන්ම ගතවූ පැය විසිහතරේ උපරිම උෂ්ණත්වය වූ සෙල්සියස් අංශක 35.7 ක අගය මුලතිව් සහ පොතුවිල් ප්‍රදේශයෙන් වාර්තා වී තිබුණා.\nසෙල්සියස් අංශක 14 ක් වූ අඩුම උෂ්ණත්වය වාර්තාවී ඇත්තේ නුවරඑළියෙන්.",
       "URL": "https://www.hirunews.lk/336349/පළාත්-හතරකට-අවධානය-යොමු-කළ-යුතු-උණුසුම්-කාලගුණයක්",
       "Category": "Local News",
       "Parent URL": "https://www.hirunews.lk/local-news.php?pageID=313"
}