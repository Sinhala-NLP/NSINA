{
       "Source": "hirunews",
       "Timestamp": "Thursday, 08 December 2016 - 9:47",
       "Headline": "ජාඇල - මිනුවන්ගොඩ මාර්ගයේදී ත්‍රිරෝද රථ දෙකක් ගැටී පුද්ගලයෙකු මරුට",
       "News Content": "ජාඇල - මිනුවන්ගොඩ මාර්ගයේදී ත්‍රිරෝද රථ දෙකක් එකිනෙක ගැටීමෙන් එක් පුද්ගලයෙකු ජීවිතක්ෂයට පත්ව තිබෙනවා.\nපොලීසිය සඳහන් කළේ එක් ත්‍රිරෝද රථයක රියදුරෙකුට වේගය පාලනය කරගැනීමට නොහැකිව පෙරළී යාමෙන් පසු විරුද්ධ දෙසින් පැමිණි තවත් ත්‍රිරෝද රථයක ගැටී ඇති බවයි.\nඅනතුරින් බරපතල තුවාල ලැබූ එක් ත්‍රිරෝද රථයක රියදුරෙකු මිනුවන්ගොඩ රෝහලට ඇතුළත් කිරීමෙන් පසුව ජීවිතක්ෂයට පත්වී තිබෙනවා.\nමෙලෙස මියගොස් ඇත්තේ වයස අවුරුදු 60 ක් වන රාගම ප්‍රදේශයේ පදිංචිකරුවෙක් බවයි පොලීසිය වැඩිදුරටත් සඳහන් කළේ.",
       "URL": "https://www.hirunews.lk/149212/ජාඇල-මිනුවන්ගොඩ-මාර්ගයේදී-ත්‍රිරෝද-රථ-දෙකක්-ගැටී-පුද්ගලයෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=4763"
}