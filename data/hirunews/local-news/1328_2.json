{
       "Source": "hirunews",
       "Timestamp": "Monday, 28 February 2022 - 10:01",
       "Headline": "මොනව ද මේ පුටින්ගේ අලුත් ම න්‍යෂ්ටික අවි (වීඩියෝ)",
       "News Content": "රුසියාවේ න්‍යෂ්ටික ආරක්ෂක අංශ දැඩි සීරුවෙන් තැබීමට රුසියානු ජනාධිපති ව්ලැද්මීර් පුටින් පියවර ගෙන තිබෙනවා.\nවිශේෂයෙන් මෙම න්‍යෂ්‍ටික අවි යනු ලොව ඇති අතිභයානක අවි විශේෂයල් ලෙසට යි සැලකෙන්නේ.\nදෙවැනි ලෝක යුද්ධ සමයේ ඇමරිකාව විසින් ජපානයේ හිරෝශිමා නාගසාකිවලට හෙළූ ෆැට් මෑන් හා ලිට්ල් බෝයි යන පරමානු බෝම්බ දෙකට සපේක්ෂ ව, අද වන විට නිෂ්පාදනය කර ඇති න්‍යෂ්ටික බෝම්බ ඉතා විනාශකාරි බව යුද විශ්ලේෂකයින් ප්‍රකාශ කරනවා.\nඒවාට සාපේක්ෂ ව හිරෝෂිමා නාගසාකිවලට දැමූ පරමානු බෝම්බ ඉතා ළදරු මට්ටමේ ඒවා යි.\nමේ අතර, රුසියානු ජනපතිවරයා සම්පූර්ණයෙන් ම පිළිගත නො හැකි ආකාරයෙන් යුද්ධය තීව්‍ර කරන බව යි ඇමරිකා එක්සත් ජනපදය චෝදනා කරන්නේ.\nරුසියාවේ ආක්‍රමණයෙන් පසු යුක්රේනයට අවි ආයුධ යැවීමට යුරෝපා සංගමය ද තීරණයක් ගෙන තිබෙනවා.\nඑය මෙතෙක් ඉතිහාසයේ සිදු නො වූ පියවරක් බවට යි යුරෝපා සංගමය පෙන්වා දෙන්නේ.\nදෙවන ලෝක සංග්‍රාමයෙන් පසු යුරෝපීය රාජ්‍යයකට එල්ල වූ විශාලතම ප්‍රහාරය මෙය ලෙසට යි සැලකෙන්නේ.",
       "URL": "https://www.hirunews.lk/298261/මොනව-ද-මේ-පුටින්ගේ-අලුත්-ම-න්‍යෂ්ටික-අවි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1328"
}