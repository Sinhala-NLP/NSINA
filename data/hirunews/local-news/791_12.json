{
       "Source": "hirunews",
       "Timestamp": "Thursday, 20 October 2022 - 9:51",
       "Headline": "මත්ද්‍රව්‍ය ජාවාරම්කරුවන් දෙදෙනෙකුගේ ගෝලයින් දෙදෙනකු අත්අඩංගුවට",
       "News Content": "ප්‍රබල මත්ද්‍රව්‍ය ජාවාරම්කරුවන් වන ප්‍රංශයේ මේ වනවිට සැඟව සිටින රූබන් නමැත්තා සහ ලාල් පීරිස් නොහොත් කුඩු ලාල්ගේ මත්ද්‍රව්‍ය බෙදාහරින ගෝලයින් දෙදෙනකු පොලිස් විශේෂ කාර්‍ය බලකාය විසින් අත් අඩංගුවට ගෙන තිබෙනවා.\nමෙම වැටලීමේ දී සැකකරුවන් සතුව තිබී රුපියල් ලක්ෂ 12කට ආසන්න වටිනාකමක් සහිත අයිස් මත්ද්‍රව්‍ය තොගයක් සොයා ගැනුණා.\nපොලිස් භාරයට ගත් මත්ද්‍රව්‍ය ප්‍රමාණයන් වෙන වෙනම අයිස් ග්‍රෑම් 100 මිලිග්‍රෑම් 640ක් ද, ග්‍රෑම් 05 මිලි ග්‍රෑම් 780 ක් ද වනවා.\nමෙම වැටලීම් සිදු කර ඇත්තේ හුණුපිටිය ප්‍රදේශයේ දී සහ කොස්ගස් හන්දිය ප්‍රදේශයන්හිදියි.\nමෙලෙස අත් අඩංගුවට ගත් සැකකරුවන් වයස අවුරුදු 38-39 වයස්වල පදිංචිකරුවන්.\nසිද්ධිය සම්බන්ධයෙන් පොලිස් විමර්ශන ක්‍රියාත්මකයි.\nමේ අතර ගෝනහේන කඳවුරේ නිලධාරින්ට ලද තොරතුරකට අනුව සිදු කළ වැටලීමක දී රුපියල් ලක්ෂ 07කට ආසන්න වටිනාකමක් සහිත අයිස් මත්ද්‍රව්‍ය තොගයක් සොයාගෙන තිබෙනවා.\nඑහිදී අයිස් මත්ද්‍රව්‍ය ග්‍රෑම් 07 මිලි ග්‍රෑම් 480 ක් සමග 37 හැවිරිදි වත්තල ප්‍රදේශයේ පදිංචිකරුවෙකු පොලිස් භාරයට ගැනුණා.\nමෙම වැටලීම සිදු කෙරුණේ පෑලියගොඩ ප්‍රදේශයේ දීයි.",
       "URL": "https://www.hirunews.lk/318340/මත්ද්‍රව්‍ය-ජාවාරම්කරුවන්-දෙදෙනෙකුගේ-ගෝලයින්-දෙදෙනකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=791"
}