{
       "Source": "hirunews",
       "Timestamp": "Tuesday, 26 January 2021 - 6:28",
       "Headline": "ලොවපුරා කොරෝනා රෝගීන් කෝටි 10 ඉක්මවයි",
       "News Content": "ලොව පුරා කොරෝනා ආසාදිතයින් සංඛ්‍යාව මේ වනවිට කෝටි 10 ඉක්මවා තිබෙනවා.\nඑය දසකෝටි දෙලක්ෂ 48,619ක් ලෙසයි මේ වනවිට සටහන් වන්නේ.\nඑමෙන්ම, ලොව පුරා කොරෝනා මරණ සංඛ්‍යාවද විසි එක් ලක්ෂ 48,000 ඉක්මවා ඇති අතර, සුවය ලබා ඇති සංඛ්‍යාව හත්කෝටි විසි දෙලක්ෂයක්.\nලොව පුරා කොරෝනා ආසාදිතයින් අතරින් දෙකෝටි 58 ලක්ෂය ඉක්මවූ වැඩිම සංඛ්‍යාවක් වාර්තා වන්නේ අමෙරිකා එක්සත් ජනපදයෙන්.\nඑරට කොරෝනා මරණ සංඛ්‍යාවද හාරලක්ෂ 31,000 කට අධිකයි.\nඉන්දියාවෙන් කොරෝනා ආසාදිතයින් එක්කෝටි හය ලක්ෂයක් සහ මරණ එක්ලක්ෂ 53,000 කට අධික සංඛ්‍යාවක් වාර්තා වන අතර, බ්‍රසීලය, රුසියාව සහ එක්සත් රාජධානිය කොරෝනා වෛරසයෙන් ඊලඟට වැඩිම පීඩාවට පත්වූ රටවල් වනවා.",
       "URL": "https://www.hirunews.lk/260718/ලොවපුරා-කොරෝනා-රෝගීන්-කෝටි-10-ඉක්මවයි",
       "Category": "Local News",
       "Parent URL": "https://www.hirunews.lk/local-news.php?pageID=2188"
}