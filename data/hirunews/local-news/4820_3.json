{
       "Source": "hirunews",
       "Timestamp": "Thursday, 27 October 2016 - 19:07",
       "Headline": "උතුර සාමකාමීයි - රජයෙන් ප්‍රකාශයක්",
       "News Content": "උතුරේ ජන ජීවිතය මේ වනවිට සාමාන්‍ය තත්ත්වයට පත්වී ඇති බව රජයේ ප්‍රවෘත්ති දෙපාර්තමේන්තුව පවසනවා.\nහිරු ප්‍රවෘත්ති අංශය අදහස් දක්වමින් එහි අධ්‍යක්ෂක ජනරාල් රංග කලංසූරිය සදහන් කළේ පසුගියදා උතුරේ පැවති හර්තාල් ව්‍යාපාරය නිම විමෙන් පසු දැනට ජන ජිවිතය සාමාන්‍ය අතට හැරී ඇති බවයි.\nයාපනය විශ්වවිද්‍යාලයේ සිසුන් දෙදෙනෙකු මිය යෑමේ සිද්ධියට විරෝධය පල කරමින් පසුගිය 25 වනදා උතුරේ හාර්තාල් ව්‍යාපාරයක් පැවැත්වුණා.\nඒ හේතුවෙන් යාපනය, කිලිනොච්ච්ය, මුලතිව්, මන්නාරම සහ වව්නියාව යන දිස්ත්‍රික්ක වල වෙළදසැල් වසා දැමුණු අතර ඇතැම් ස්ථාන වල කළු කොඩිද ඔසවා තිබුණා.\nමේ අතර, පොලිසිය සදහන් කළේ උතුරේ ප්‍රදේශ කිහිිපයක සැරිසරණ ආවා නමින් හැදින්වෙන යතුරුපැදි කල්ලි සොයා මෙහෙයුමක් ආරම්භ කර ඇති බවයි.\nඒ සදහා පොලිස් කණ්ඩායම් තුනක් යොදවා ඇති බවයි.\nචුන්නාක්කම්, කෝපායි සහ මනිපායි යන ප්‍රදේශ වල මෙම යතුරුපැදි කල්ලිය සැරිසරන බවට තොරතුරු ලැබි තිබෙනවා.\nඑමෙන්ම පසුගිය අගහරුවාදා කිලිනොච්චි රෝහල ඉදිරිපිටදි පොලිස් නිලධාරියෙකුට බෝතල් ප්‍රහාරයක් එල්ල කර තුවාල සිදුකිරිමේ සිද්ධිය සම්බන්ධයෙන් ඊයේ (26) අත්අඩංගුවට ගත් සැකකරු මේ මස 31 වෙනිදා දක්වා රක්ෂිත බන්ධනාගාර ගත කෙරුණා.",
       "URL": "https://www.hirunews.lk/146224/උතුර-සාමකාමීයි-රජයෙන්-ප්‍රකාශයක්",
       "Category": "Local News",
       "Parent URL": "https://www.hirunews.lk/local-news.php?pageID=4820"
}