{
       "Source": "hirunews",
       "Timestamp": "Sunday, 03 November 2019 - 11:02",
       "Headline": "ජනාධිපති අපේක්ෂකත්වයෙන් ඉවත්වන්න බැහැ - සිවාජිලිංගම්, ටෙලෝ සහ ටී එන් ඒ සාමාජිකත්වයෙන් ඉල්ලා අස්වෙයි",
       "News Content": "ජනාධිපති ධුර අපේක්ෂකත්වයෙන් ඉල්ලා අස්වීම ප්‍රතික්ෂේප කරමින් හිටපු පාර්ලිමේන්තු මන්ත්‍රි සහ පළාත් සභා මන්ත්‍රී එම්.කේ. සිවාජිලිංගම් ටෙලෝ සංවිධානයෙන් ඉවත්වී තිබෙනවා.\nතමා ඒ සඳහා ඉල්ලා අස්වීමේ ලිපිය ඉදිරිපත් කළ බවයි හිටපු මන්ත්‍රීවරයා හිරු ප්‍රවෘත්ති අංශයට සඳහන් කළේ.\nඑමෙන්ම තමා තවදුරටත් දෙමළ ජාතික සන්ධානය සමඟ සබඳතාවක් පැවැත්වීමට අදහස් නොකරන බවද ඔහු වැඩිදුරටත් සඳහන් කළා.\nජනාධිපති අපේක්ෂකත්වයෙන් ඉවත්වීමට ටෙලෝ සංවිධානය, එම්.කේ. සිවාජිලිංගම්ට අද දිනය දක්වා කල් ලබාදෙමින් ලිපියක් ද මීට පෙර ඔහු වෙත යොමුකර තිබුණා.\nමේ අතර ජනාධිපතිවරණයේදී සහය පළ කරන පාර්ශවය සම්බන්ධයෙන් තීරණය කිරීම සඳහා ඉලංගෙයි තමිල් අරසු පක්ෂයේ මධ්‍යම කාරක සභාව මේ වනවිට රැස්වී තිබෙනවා.\nවව්නියාවේ පිහිටි එම පක්ෂ කාර්යාලයේදී අදාළ මධ්‍යම කාරක සභා රැස්වීම පැවැත්වෙන බවයි එහි නායක මාවෙයි සේනාධිරාජා සඳහන් කළේ.",
       "URL": "https://www.hirunews.lk/227524/ජනාධිපති-අපේක්ෂකත්වයෙන්-ඉවත්වන්න-බැහැ-සිවාජිලිංගම්-ටෙලෝ-සහ-ටී-එන්-ඒ-සාමාජිකත්වයෙන්-ඉල්ලා-අස්වෙයි",
       "Category": "Local News",
       "Parent URL": "https://www.hirunews.lk/local-news.php?pageID=3066"
}