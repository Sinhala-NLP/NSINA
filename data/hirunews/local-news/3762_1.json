{
       "Source": "hirunews",
       "Timestamp": "Thursday, 06 September 2018 - 13:09",
       "Headline": "වැඩකරන - වැඩකරපු 72 සැමරේ (ඡායාරූප)",
       "News Content": "එක්සත් ජාතික පක්ෂයේ 72 වන සංවත්සර සැමරුම සිරිකොත පක්ෂ මූලස්ථානයේදී මේ වනවිට පැවැත්වෙනවා.\nඒ, පක්ෂ නායක අග්‍රාමාත්‍ය රනිල් වික්‍රමසිංහගේ ප්‍රධානත්වයෙන්.\nමෙවර එක්සත් ජාතික පක්ෂ සංවත්සරයේ තේමාව වන්නේ වැඩකරන - වැඩකරපු 72 යන්නයි.\nඅග්‍රාමාත්‍යවරයා ඇතුලූ පක්ෂ නායකයන් සිරිකොත මූලස්ථානය වෙත පැමිණීමෙන් අනතුරුව අද පෙරවරු 9 ට පමණ සංවත්සර සැමරුම ආරම්භවූයේ සර්ව ආගමික වතාවත්වලින් පසුවයි.\nඉන් අනතුරුව පක්ෂයේ දිවංගත හිටපු නායකයන්ගේ ප්‍රතිමාවලට මල් මාල පළඳවා උපහාර දක්වනු ලැබුවේ අග්‍රාමත්‍යවරයා ඇතුලූ එක්සත් ජාතික පක්ෂයේ ජ්‍යෙෂ්ඨ නායකයන් විසින්.",
       "URL": "https://www.hirunews.lk/199276/වැඩකරන-වැඩකරපු-72-සැමරේ-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=3762"
}