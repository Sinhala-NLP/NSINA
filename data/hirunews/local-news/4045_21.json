{
       "Source": "hirunews",
       "Timestamp": "Friday, 09 March 2018 - 17:53",
       "Headline": "ජෙෆ්රි ෆෙල්ට්මන් ජනපති හමුවෙයි",
       "News Content": "එක්සත් ජාතින්ගේ සංවිධානයේ දේශපාලන කටයුතු පිළිබඳ සහකාර මහලේකම් ජෙෆ්රි ෆෙල්ට්මන් අද (09) පෙරවරුවේ ජනාධිපති නිල නිවසේදී ජනාධිපති මෛත්‍රීපාල සිරිසේන හමුවුණා.\nශ්‍රී ලංකාව සහ එක්සත් ජාතින්ගේ සංවිධානය අතර සම්බන්ධතා තහවුරු කිරීම වෙනුවෙන් සිදුකරන වාර්ෂික සංචාරයක් ලෙසිනුයි ඔහු මෙරටට පැමිණ ඇත්තේ.\nශ්‍රී ලංකාවේ ප්‍රජාතන්ත්‍රවාදය සාමය සහ සංහිඳීයාව ගොඩනැගීමට රජය ගෙන යන වැඩපිළිවෙළ ගැන මෙහිදී සාකච්ඡා කළ බවයි ජනපති මාධ්‍ය අංශය නිවේදනයක නිකුත් කරමින් සදහන්  කළේ.\nමෙහිදී අදහස් දක්වමින් ජෙෆ්රි ෆෙල්ට්මන් පවසා ඇත්තේ රජයේ සංහිඳියා ක්‍රියාදාමය වෙත ද සංවර්ධන උත්සාහයට ද එක්සත් ජාතීන්ගේ සංවිධානයේ උපරිම සහාය අනාගතයේදීත් හිමිවන බවයි.",
       "URL": "https://www.hirunews.lk/185517/ජෙෆ්රි-ෆෙල්ට්මන්-ජනපති-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=4045"
}