{
       "Source": "hirunews",
       "Timestamp": "Wednesday, 20 September 2023 - 10:42",
       "Headline": "උසස් පෙළ විභාගය සම්බන්ධයෙන් විෂයභාර ඇමතිගෙන් ප්‍රකාශයක්",
       "News Content": "2023 උසස් පෙළ විභාගය සම්බන්ධයෙන් තමන් හෙට (21) ප්‍රකාශයක් සිදුකරන බව අධ්‍යාපන අමාත්‍ය සුසිල් ප්‍රේමජයන්ත පවසා තිබෙනවා.\nඅමාත්‍යවරයා අද (20) පැවති පාර්ලිමේන්තු සැසිවාරය අමතමින් මේ බව ප්‍රකාශ කළ බවයි වාර්තා වන්නේ.\nනොවැම්බර් 27 වනදා ආරම්භ කිරීමට සැලසුම් කර ඇති විභාගය කල් දමන්නැයි සිසු සිසුවියන් ඉල්ලා ඇති බවට මන්ත්‍රීවරුන් ඊයේ (19) සහ අද සභාවේ කළ ඉල්ලීම්වලට ප්‍රතිචාර දක්වමින ඔහු මෙලෙස පවසා තිබෙනවා.",
       "URL": "https://www.hirunews.lk/348831/උසස්-පෙළ-විභාගය-සම්බන්ධයෙන්-විෂයභාර-ඇමතිගෙන්-ප්‍රකාශයක්",
       "Category": "Local News",
       "Parent URL": "https://www.hirunews.lk/local-news.php?pageID=18"
}