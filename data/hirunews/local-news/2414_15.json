{
       "Source": "hirunews",
       "Timestamp": "Saturday, 03 October 2020 - 7:36",
       "Headline": "ලෝක අමද්‍යප දිනය අදයි",
       "News Content": "මේ වනවිට ලොවපුරා වසරකට මිලියන 3 කට අධික පිරිසක් මධ්‍යසාර භාවිතය නිසා ඇති වන රෝගාබාධ හේතුවෙන් මියයන බවයි ලෝක සෞඛ්‍ය සංවිධානය පවසන්නේ.\nඑසේම, තවත් පිරිසක් විවිධ ආබාධයන්ට ගොදුරු වනවා. මෙම පිරිසෙන් සියයට 7 ඉක්මවූ සංඛ්‍යාවක් අනතුරුදායක ලෙස මත්පැන් පානය කරන අය ලෙස වන අතර, මේ වනවිට වයස අවුරුදු 15 ත් 49 ත් අතර පුද්ගල මරණවලින් සියයට 10ක් සිදුවන්නේ මධ්‍යසාර භාවිතය නිසා ඇති වන ආබාධයන් හේතුවෙන්.\n2005 වසරේ සිට ශ්‍රී ලංකාවේ මධ්‍යසාර භාවිත කරන්නන්ගේ සංඛ්‍යාවේ යම් අඩුවීමක් පෙන්නුම් කළත් තවමත් අවධානම් සහගත, අනතුරුදායක සහ ඇබ්බැහි වූ මධ්‍යසාර භාවිත කරන පිරිස් මෙහි ජිවත් වනවා.",
       "URL": "https://www.hirunews.lk/251684/ලෝක-අමද්‍යප-දිනය-අදයි",
       "Category": "Local News",
       "Parent URL": "https://www.hirunews.lk/local-news.php?pageID=2414"
}