{
       "Source": "hirunews",
       "Timestamp": "Saturday, 03 August 2019 - 21:00",
       "Headline": "බලධාරීන්ගේ නොසැලකිල්ලෙන් ළඟම පාසල තහනම් පාසල වෙලා",
       "News Content": "5 ශ්‍රේණිය ශිෂ්‍යත්ව විභාගය හෙට දිනයේ පැවැත්වෙනවා.\nකෙසේ වෙතත් පසුගිය වසරේ ශිෂ්‍යත්ව විභාගයට පෙනීසිට විශිෂ්ට ප්‍රතිඵල ලබාගත් ගම්බද පාසලක සිසුන් 6 දෙනෙකු තවමත් පාසලක් නොමැතිව නිවසට වී පාසල් යන තම යහළුවන් දෙස බලා සුසුම් හෙළන බව ඔබ දන්නවාද ?\nමේ ළඟම පාසල - හොදම පාසල යැයි කියනා රටේ පාසලක් නැති දරුවන්ගේ කතාවයි.\nරත්නපුර පරකඩුව කනිෂ්ඨ විද්‍යාලයටත්, රත්නපුර බෝධිමළුව ප්‍රාථමික විද්‍යාලයටත් ගියපු මේ දරුවන් ලකුණු 166, 168, 167,  170, 172, 173 වගේ ඉහළම ලකුණු ප්‍රමාණයක් ලබාගත්ත ඉතා දක්ෂ දරුවෝ හය දෙනෙක්.\nදරුවන්ගේ දෙමාපියන් පවසන්නේ ඇහැළියගොඩ ජාතික පාසල ආසන්නයේ සිටින මෙම දරුවන්ට එම පාසල අහිමිව තිබෙන්නේ ඔවුන් කෑගල්ල දිස්ත්‍රික්කයට අයත්වීම හේතුවෙන් බවයි.\nකෙසේ වෙතත් ශිෂ්‍යත්ව විභාගය ඉහළින් සමත්වුන මේ දක්ෂ දරුවන්ට අධ්‍යාපන බලධාරීන්ගේ නොසැලකිල්ල හේතුවෙන් ඊළඟ ශිෂ්‍යත්ව විභාගය ආරම්භවීමට නියමිත කාලය දක්වාම පාසලක් නොලැබීම ඉතාමත් අවාසන්වන්ත තත්ත්වයක්.",
       "URL": "https://www.hirunews.lk/221491/බලධාරීන්ගේ-නොසැලකිල්ලෙන්-ළඟම-පාසල-තහනම්-පාසල-වෙලා",
       "Category": "Local News",
       "Parent URL": "https://www.hirunews.lk/local-news.php?pageID=3217"
}