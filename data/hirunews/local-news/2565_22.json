{
       "Source": "hirunews",
       "Timestamp": "Thursday, 23 July 2020 - 10:55",
       "Headline": "කොළඹ ප්‍රදේශ කිහිපයකට ජල සැපයුම අත්හිටුවයි",
       "News Content": "කොළඹ ප්‍රදේශ කිහිපයකට අද රාත්‍රී 10 සිට හෙට මධ්‍යහ්න 12 දක්වා පැය 14 ක කාලයක් ජල සැපයුම අත්හිටුවන බව ජාතික ජලසම්පාදන හා ජලාපවහන මණ්ඩලය පවසනවා.\nමෙලෙස ජල සැපයුම අත්හිටුවන්නේ අඹතලේ සිට කෝට්ටේ ජුබිලි ජල තටාකය දක්වා ජලය සැපයෙන ප්‍රධාන සම්ප්‍රේෂණ නළයේ ජල කාන්දුවක් පිළිසකර කිරීම හේතුවෙන්.\nඒ අනුව ඇතුල්කෝට්ටේ, පිටකෝට්ටේ, බැද්දගාන, මිරිහාන, උඩහමුල්ල, ගංගොඩවිල, මාදිවෙල, තලපත්පිටිය, නුගේගොඩ, පාගොඩ, නාවල, මොරගස්මුල්ල, රාජගිරිය, කොළඹ 5,7,8 යන ප්‍රදේශවලට මෙලෙස ජල සැපයුම අත්හිටුවෙනු ඇති.\nඑමෙන්ම කොළඹ 4,6 සහ මහරගම, බොරලැස්ගමුව යන ප්‍රදේශවලට අඩු පීඩනයක් යටතේ ජලය සැපයෙන බවයි ජාතික ජලසම්පාදන හා ජලාපවහන මණ්ඩලය නිකුත් කළ නිවේදනයේ දැක්වෙන්නේ.",
       "URL": "https://www.hirunews.lk/246208/කොළඹ-ප්‍රදේශ-කිහිපයකට-ජල-සැපයුම-අත්හිටුවයි",
       "Category": "Local News",
       "Parent URL": "https://www.hirunews.lk/local-news.php?pageID=2565"
}