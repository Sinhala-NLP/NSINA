{
       "Source": "hirunews",
       "Timestamp": "Sunday, 21 May 2017 - 20:27",
       "Headline": "රතන හිමි ගමන් කළ වාහනයේ ගැටුණු යතුරු පැදියේ ගිය, කාන්තාවගේ තත්වය බරපතල නැහැ",
       "News Content": "පුත්තලම - අනුරාධපුර මාර්ගයේ අටවැනි සහ නව වැනි සැතපුම් කණුව අතර කරුවලගස්වැව  ප්‍රදේශයේ දී, පාර්ලිමේන්තු මන්ත්‍රී පුජ්‍ය අතුරලියේ රතන හිමියන් ගමන් කරමින් තිබූ මෝටර් රථයේ යතුරු පැදියක් ගැටීමෙන් තුවාල ලැබූ කාන්තාවගේ තත්වය බරපතල නොවන බව වාර්තා වනවා.\nඇයගේ සුවදුක් බැලීමට රතන හිමියන් ද රෝහලට ගොස් තිබෙනවා.\nඅද (21) පෙරවරු 11.00ට පමණ මෙම අනතුර සිදු වුනේ අනුරාධපුරයේ පූජාවකට සහභාගී වී රතන හිමි ආපසු එමින් සිටියදීයි.\nඅනතුරින් යතුරු පැදියට මෙන්ම අනෙක් වාහනයට ද හානි සිදුව තිබෙන බවයි වාර්තා වන්නේ.\nකාන්තාව පුත්තලම මූලික රෝහලට ඇතුළත් කර ඇති අතර රතන හිමියන් වෙනත් වාහනයකින් පොලිසියට ගොස් පසුව රෝහලට ගොස් තිබෙනවා.\nතුවාල ලැබූ කාන්තාව බරපතල තත්වයේ පසු නොවන බවයි රෝහල් ආරංචි මාර්ග කියා සිටියේ.",
       "URL": "https://www.hirunews.lk/161847/රතන-හිමි-ගමන්-කළ-වාහනයේ-ගැටුණු-යතුරු-පැදියේ-ගිය-කාන්තාවගේ-තත්වය-බරපතල-නැහැ",
       "Category": "Local News",
       "Parent URL": "https://www.hirunews.lk/local-news.php?pageID=4506"
}