{
       "Source": "hirunews",
       "Timestamp": "Saturday, 30 October 2021 - 13:41",
       "Headline": "බකමූණේ ගොවීන් මාරාන්තික උපවාසයකට සැරසේ (වීඩියෝ)",
       "News Content": "සිය පොහොර ගැටලුවට විසදුම් ලබානොදෙන්නේ නම් මාරාන්තික උපවාසයක් ආරම්භ කරන බව දැනට උපවාසයේ නිරත බකමුණ ප්‍රදේශයේ ගොවින් පවසනවා.\nපසුගිය ඉරිදා ආරම්භ කළ මෙම ගොවි උපවාසයට මහා සංඝරත්නය ද අද සහාය පළ කරනු ලැබුවා.\nමේ අතර, අදත් දිවයිනේ ප්‍රදේශ කිහිපයක ගොවින් පොහොර ඉල්ලා විරෝධතාවල නිරතවුණා.\nවිපක්ෂ නායක සජිත් ප්‍රේමදාසද කුරුණෑගල ඉබ්බාගමුව ප්‍රදේශයේ සංවිධානය කර තිබු ගොවි විරෝධතාවයකට ඊයේ  (29) එක් වුණා.\nමේ අතර කෘෂිකර්ම අමාත්‍ය මහින්දානන්ද අලුත්ගමගේ ද පේරාදෙණියේ අද (30) පැවති උත්සවයකදී පොහොර අර්බුදය සම්බන්ධයෙන් අදහස් පළ කළා.\nඑහිදී අමාත්‍යවරයා කියා සිටියේ පොහොර ඉල්ලා ක්‍රියාත්මක විරෝධතා පසුපස සිටින්නේ දේශපාලන පක්ෂ සාමාජිකයින් බවයි.\nඑසේම පවුල් ලක්ෂ 12 කට බීජ කට්ටල බෙදාදීම අනිද්දා සිට ආරම්භ කරන බවද  කෘෂිකර්ම අමාත්‍යවරයා මෙහිදී කියා සිටියා.",
       "URL": "https://www.hirunews.lk/286494/බකමූණේ-ගොවීන්-මාරාන්තික-උපවාසයකට-සැරසේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1595"
}