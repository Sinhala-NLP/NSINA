{
       "Source": "hirunews",
       "Timestamp": "Monday, 26 April 2021 - 13:36",
       "Headline": "පොල්ගහවෙල අනාරක්ෂිත දුම්රිය හරස් මඟ (වීඩියෝ)",
       "News Content": "ආරක්ෂක සංඥා හෝ ආරක්ෂක ගේට්ටු නොමැති දුම්රිය හරස් මාර්ග හේතුවෙන් මාරක අනතුරු සිදු වූ අවස්ථා අපට බොහෝ විට අසන්නට, දකින්නට ලැබෙනවා.\nඑවැනි අනතුරකට අතවනන තවත් ස්ථානයක් පිළිබඳ අපට පොල්ගහවෙල ප්‍රදේශයෙන් වාර්තා වුණා.\nමේ පොල්ගහවෙල, ගල්බඩගම සපුමල් කුමර විද්‍යාලයට යාමට ඇති එකම මාර්ගය සහ පොල්ගහවෙල ආදාහනාගාරයට යාමට ඇති කෙටිම මාර්ගයයි.\nපොල්හලවෙල දුම්රිය ස්ථානයේ සිට කොළඹ දෙසට මීටර් 800ක් පමණ දුරින් ඇති ද්විත්ව දුම්රිය මාර්ගය හරහා දිවෙන මෙම මාර්ගය ඉතාමත් අනාරනක්ෂිත තත්ත්වයකට පත්ව තිබෙනවා.\nඒ දුම්රිය මාර්ගයට ආරක්ෂිත ගේට්ටුවක් හෝ ආරක්ෂිත සංඥා නොමැති වීම හේතුවෙන්.\nදිනකට දුම්රිය වාර 105ක් පමණ ක්‍රියාත්මකවන මෙම දුම්රිය හරස් මාර්යේ අනාරක්ෂිත තත්ත්වයක් උදා වී  තිබෙනවා.\nමේ හේතුවෙන් මාර්ගය භාවිත කරන ජනතාව හා පාසල් ළමුන් මෙන්ම රථ වාහන රියදුරන්ද දැඩි අවදානම් තත්ත්වයකට පත් ව සිටිනවා.\nප්‍රදේශවාසීන් පෙන්වා දෙන්නේ මෙම ස්ථානයේ දුම්රිය මාර්ග දෙකක් ඇති බැවින් දෙපසින් පැමිණෙන දුම්රිය නොපෙනීම නිසා අනතුරු සිදුවීමේ අවදානම ඉතා ඉහළ බවයි.\nමේ හේතුවෙන් මේ සඳහා නිසි විසඳුමක් ලබා දෙන ලෙසයි ප්‍රදේශවාසීන් ඉල්ලාසිටින්නේ.",
       "URL": "https://www.hirunews.lk/269571/පොල්ගහවෙල-අනාරක්ෂිත-දුම්රිය-හරස්-මඟ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1995"
}