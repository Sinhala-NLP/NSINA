{
       "Source": "hirunews",
       "Timestamp": "Monday, 28 June 2021 - 14:41",
       "Headline": "දුරදිග ගිය පුද්ගලික ආරවුල - මුලතිව් මැරයන් තබා ගිය සාක්ෂිය (වීඩියෝ)",
       "News Content": "මුලතිව් කල්ලපාඩු ප්‍රදේශයේ සිදුවූ පහරදීමකින් තුවාල ලැබූ පුද්ගලයෙක් රෝහල්ගත කර තිබෙනවා.\nමුලතිව් කල්ලපාඩු දකුණ ප්‍රදේශයේ නිවසකට යතුරු පැදිවලින් පැමිණි තියුණු ආයුධ රැගත් පිරිසක් කඩා වැදී තිබෙන්නේ ඊයේ රාත්‍රියේයි.\nඔවුන් නිවස ඉදිරිපිට සවිකර තිබූ ආරක්ෂක කැමරාවට ද පහරදී විනාශ කර තිබෙනවා.\nපසුව තියුණු ආයුධයකින් නිවසේ සිටි පුද්ගලයෙකුට පහර දී ඇත.\nතුවාල ලැබූ එම පුද්ගලයා මුලතිව් මහ රෝහලේ ප්‍රතිකාර ලබමින් සිටින බවයි වාර්තා වන්නේ.\nසන්නද්ධ පිරිස නිවසට හා ඒ ඉදිරිපිට නවතා තිබූ මෝටර් රථයකට හා වෑන් රථයකට පහර දී අලාභ හානි සිදුකරන අයුරු ආරක්ෂක කැමරාවල සටහන්ව\nතිබුණා.\nපෞද්ගලික ආරවුලක් මුල්කරගනිමින් මෙලෙස පහරදී ඇත්තේ ප්‍රදේශයේ ව්‍යාපාරිකයෙකුගේ නිවසකට බව පොලිසිය පවසනවා.\nපහරදුන් පිරිස සොයා මුලතිව් පොලිසිය විමර්ශනයක් ආරම්භ කර තිබෙනවා.",
       "URL": "https://www.hirunews.lk/275536/දුරදිග-ගිය-පුද්ගලික-ආරවුල-මුලතිව්-මැරයන්-තබා-ගිය-සාක්ෂිය-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1855"
}