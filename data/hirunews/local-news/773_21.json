{
       "Source": "hirunews",
       "Timestamp": "Friday, 28 October 2022 - 0:27",
       "Headline": "රංජන්ගේ අමෙරිකානු ගමන වරදී - ගුවන් තොටෙන් හරවා එවයි",
       "News Content": "කටුනායක ජාත්‍යන්ත්‍ර ගුවන් තොටුපොළින් අමෙරිකාව බලා පිටත් ව යෑමට පැමිණි චිත්‍රපට නළු රංජන් රාමනායක ගුවන් තොටුපොළ ආගමන විගමන නිලධාරීන් විසින් ආපසු හරවා යවා තිබෙනවා.\nඊට හේතු වී ඇත්තේ, රංජන් රාමනායකට එරෙහි ව අධිකරණය මගින් පනවා තිබූ විදෙස් ගමන් තහනම ඉවත් කිරීම පිළිබඳ යාවත්කාලීන කිරීමක් මේ දක්වා ගුවන්තොටුපොළ වෙත ලැබී නොතිබීමයි.\nචිත්‍රපට නළු රංජන් රාමනායක කටුනායක ගුවන් තොටුපොළෙන් අද(27) මධ්‍යම රාත්‍රියේ පිටත් වීමට නියමිතව තිබූ කටාර් ගුවන් සේවයට අයත් යානයකින් පළමුව ඩුබායි රාජ්‍ය වෙත ගොස් එතැනින් අමෙරිකාව වෙත යාමට සැලසුම් කර තිබුණා.",
       "URL": "https://www.hirunews.lk/319010/රංජන්ගේ-අමෙරිකානු-ගමන-වරදී-ගුවන්-තොටෙන්-හරවා-එවයි",
       "Category": "Local News",
       "Parent URL": "https://www.hirunews.lk/local-news.php?pageID=773"
}