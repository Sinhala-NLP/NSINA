{
       "Source": "hirunews",
       "Timestamp": "Sunday, 15 May 2022 - 10:52",
       "Headline": "වරාය ප්‍රවාහන සේවා සංසදයෙන් ඉල්ලීමක්",
       "News Content": "අපනයනය සඳහා වන නිෂ්පාදිත රැගත් කන්ටේනර් සහ අත්‍යවශ්‍ය භාණ්ඩ මෙරටට රැගෙන එන කන්ටේනර් ප්‍රවාහනය සඳහා සිය සංගමයේ රථවාහනවලට අවශ්‍ය ඩීසල් වහාම ලබාදීමට කටයුතු කරන ලෙස වරාය ප්‍රවාහන සේවා සංසදය රජයෙන් ඉල්ලා සිටිනවා.\nඔවුන් පෙන්වා දෙන්නේ මේ මොහොතේ රටට අත්‍යවශ්‍ය කරන ඩොලර් ලබා ගැනීම සඳහා සිය සංගමය විශාල කාර්යභාරයක් ඉටුකරන බවයි.\nමේ වන විට සිය කන්ටේනර් මෙහෙයුම් රථ සඳහා ඩීසල් ලබා ගැනීම ලබා ගැනීම බරපතළ දුෂ්කර කාර්යයක් වී ඇති බව පෙන්වන සංගමය අවධාරණය කරන්නේ රටේ ආර්ථිකයට ඉමහත් දායකත්වයක් සපයන සිය සංගමයේ කාර්යභාරයන් සඳහා වැඩි ප්‍රමුඛතාවය කින් යුතුව ඩීසල් ලබාදීමට කටයුතු කරන ලෙසයි.",
       "URL": "https://www.hirunews.lk/304397/වරාය-ප්‍රවාහන-සේවා-සංසදයෙන්-ඉල්ලීමක්",
       "Category": "Local News",
       "Parent URL": "https://www.hirunews.lk/local-news.php?pageID=1167"
}