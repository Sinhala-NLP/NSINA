{
       "Source": "hirunews",
       "Timestamp": "Thursday, 04 May 2023 - 6:24",
       "Headline": "ජනපති එක්සත් රාජධානිය බලා පිටත් වෙයි (වීඩියෝ)",
       "News Content": "එක්සත් රාජධානියේ රජු සහ රැජින ලෙස III වන චාල්ස් සහ ඔහුගේ බිරිඳ කැමිලාගේ රාජාභිෂේකයට සහභාගී වීමට ජනාධිපති රනිල් වික්‍රමසිංහ අද (04) පෙරවරුවේ එක්සත් රාජධානිය බලා පිටත්ව ගිය බව කටුනායක ගුවන් තොටුපළ කාර්යය භාර නිලධාරීවරයා ප්‍රකාශ කර තිබෙනවා.\nබ්‍රිතාන්‍ය රජ පවුලේ ආරාධනයකට අනුව ජනාධිපති රනිල් වික්‍රමසිංහ මහතා මෙම රාජාභිෂේක උත්සවයට සහභාගී වන බවයි වාර්තා වන්නේ.\nජනාධිපතිවරයා සමඟ තවත් 08 දෙනෙකු ද එහි පිටත්ව ගොස් තිබෙන බව ගුවන් තොටුපළ කාර්යය භාර නිලධාරීවරයා වැඩිදුරටත් සඳහන් කළා.\nඔවුන් අද (04) දින අලුයම 03.15 ට එමිරේට්ස් ගුවන් සේවයේ ඊ.කේ. 649 දරන ගුවන් යානයෙන් ඩුබායි බලා පිටත්ව ගොස් තිබෙන අතර මෙම පිරිස ඩුබායි සිට වෙනත් ගුවන් යානයකින් එංගලන්තය බලා පිටත්ව යාමට නියමිතයි.",
       "URL": "https://www.hirunews.lk/334189/ජනපති-එක්සත්-රාජධානිය-බලා-පිටත්-වෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=371"
}