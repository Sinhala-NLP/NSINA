{
       "Source": "hirunews",
       "Timestamp": "Tuesday, 02 February 2021 - 7:46",
       "Headline": "ලෝක තෙත් බිම් දිනය අදයි",
       "News Content": "ලෝක තෙත් බිම් දිනය අදට යෙදී තිබෙනවා.\n1971 පෙබරවාරි දෙවන දින ඉරානයේ රැම්සා හිදී පවත්වන ලද සම්මුතියකට අනුවයි සෑම වසරකම අද දින ලෝක තෙත්බිම් දිනය ලෙස නම් කර ඇත්තේ.\nතෙත් බිම් හා ජලය යන්න මෙවර එහි තේමාවයි.\nමෙරට ප්‍රධාන වශයෙන් තෙත් බිම් පද්ධති හයක් රැම්සා තෙත් බිම් ලෙස නම් කර තිබෙනවා.\nබූන්දල ජාතික උද්‍යානය, ආනවිලුන්දාව අභයභූමිය, මාදුගඟ අභයභූමිය, වාන්කලේ අභයභූමිය, කුමන ජාතික උද්‍යානය සහ විල්පත්තු ජාතික උද්‍යානය එම තෙත් බිම් හය ලෙස නම් කර ඇති බවයි පරිසර අමාත්‍යාංශය නිවේදනයක් නිකුත් කරමින් සඳහන් කළේ.",
       "URL": "https://www.hirunews.lk/261387/ලෝක-තෙත්-බිම්-දිනය-අදයි",
       "Category": "Local News",
       "Parent URL": "https://www.hirunews.lk/local-news.php?pageID=2174"
}