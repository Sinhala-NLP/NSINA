{
       "Source": "hirunews",
       "Timestamp": "Tuesday, 03 May 2022 - 19:54",
       "Headline": "ගෑස් හිඟය තවමත් (වීඩියෝ)",
       "News Content": "පවතින ගෑස් හිඟය තවමත් විසඳී නොමැති බැවින් ජනතාව ගෑස් ලබා ගැනිම සඳහා දිගු පෝලිම්වල රැදී සිටිනවා.\nපවතින තත්ත්වය හමුවේ මේ මස අවසානයේ සිට තායිලන්තයේ සියම් සමාගමෙන් මෙරටට අවශ්‍ය එල්.පී.ගෑස් ආනයනය සදහා කැබිනට් අනුමැතිය හිමිවී තිබෙනවා.\nඒ අනුව මෙරට ගෑස් අවශ්‍යතාවයෙන් සියයට 70ක් එම සමාගමෙන් ආනයනය කරනු ඇති.\nමීට පෙර ඕමාන සමාගමකින් මෙරටට ගෑස් ආනයනය කළ අතර එම ගිවිසුම මාර්තු මස 31 වනදායින් අවසන් වුණා.\nනව සමාගම සමග ඇති කරගෙන ඇති ගිවිසුමට අනුව වසරක කාලයක් සදහා ගෑස් මෙටි්‍රක් ටොන් ලක්ෂ 3ක් ඔවුන් සැපයිය යුතුයි.\nමේ අතර විනිවිදභාවයකින් යුතුව ආරම්භ කරන ලද ටෙන්ඩර් ක්‍රියාවලිය මගින් ගෑස් සඳහා පැවති ඒකාධිකාරි මාෆියාව බිඳ දැමීමට හැකිවීම පිළිබඳව තමන් සතුටු වන බව ලිට්රෝ සමාගමේ හිටපු සභාපති තෙෂාර ජයසිංහ ඒ පිළිබඳ නිවේදනයක් නිකුත් කරමින් පැවසුවා.\nමේ අතර ආර්ථික පීඩනය අවම කිරීම සඳහා වැඩිහිටි, ආබාධිත, වකුගඩු රෝගී සහ සමෘද්ධි දීමනා ලබන්නන් වෙනුවෙන් ජූලි මාසය දක්වා මාස 3 ක කාලයක් අමතර දීමනාවක් ලබාදීමට රජය තීරණය කර තිබෙනවා.\nපවුල් ඒකක ලක්ෂ 33 ක් වෙනුවෙන් එය හිමිවනු ඇති.\nමේ අතර, ඖෂධ, ආහාර, ඉන්ධන සහ අනෙකුත් අත්‍යාවශ්‍ය ද්‍රව්‍ය සපයා ගැනීම සඳහා චීනයෙන් තවත් යුආන් මිලියන 300 ක ප්‍රදානයක් හිමිවන බව අද වාර්තාවුණා.",
       "URL": "https://www.hirunews.lk/303432/ගෑස්-හිඟය-තවමත්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1193"
}