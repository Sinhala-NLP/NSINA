{
       "Source": "hirunews",
       "Timestamp": "Sunday, 06 August 2023 - 8:17",
       "Headline": "ලොව ප්‍රථම පරමාණු බෝම්බ ප්‍රහාරයට 78 වසරක් සපිරෙයි",
       "News Content": "ඇමරිකාව විසින් ලොව ප්‍රථම පරමාණු බෝම්බ ප්‍රහාරය එල්ල කර අදට හැත්තෑ අට වසරක් සපිරෙනවා.\nඒ නිමිත්තෙන් පළමු බෝම්බ ප්‍රහාරය එල්ලවූ ජපානයේ හිරෝෂිමා නගරයේදී එරට වේලාවෙන් අද උදෑසන 8.15 ට සාම සීනුවක් නාද කර තිබෙනවා.\nසාම අනුස්මරණ උද්‍යානයේ පැවති මෙම උත්සවයකට නගරවාසීන් 50,000 ක් එක්ව සිටිමින් නිහඩතාවක් පළ කළ බවයි විදෙස් වාර්තා සඳහන් කළේ.\n1945 වසරේ ඇමරිකාව එල්ල කළ පරමාණු බෝම්බයෙන් හිරෝෂිමාවේ එක්ලක්ෂ 40,000 කට වැඩි පිරිසක් ජීවිතක්ෂයට පත්වූ අතර, ඉන් දින තුනකට පසු නාගසාකි නුවරට එල්ල කළ දෙවන පරමාණු බෝම්බ ප්‍රහාරයෙන් 74,000 කට වැඩි පිරිසක් මියගියා.",
       "URL": "https://www.hirunews.lk/343776/ලොව-ප්‍රථම-පරමාණු-බෝම්බ-ප්‍රහාරයට-78-වසරක්-සපිරෙයි",
       "Category": "Local News",
       "Parent URL": "https://www.hirunews.lk/local-news.php?pageID=122"
}