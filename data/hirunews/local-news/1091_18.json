{
       "Source": "hirunews",
       "Timestamp": "Thursday, 16 June 2022 - 14:33",
       "Headline": "ජාත්‍යන්තර ගෘහසේවක දිනය අදයි",
       "News Content": "අද (16) දිනට යෙදී ඇති ජාත්‍යන්තර ගෘහ සේවක දිනය නිමිත්තෙන් වැඩසටහනක් කොළඹ එක්සත් ජාතීන්ගේ කාර්යාලයේ දී පැවැත්වුණා.\nඅද පෙරවරුවේ මෙම වැඩටහන පැවැත්වුණේ ගෘහ සේවකයන්ට අදාළ C189 කම්කරු නීතිය ලංකාව තුළ ද ස්ථාපිත කරන ලෙසට ඉල්ලමින්.\nඒ සම්බන්ධයෙන් වන මාධ්‍ය සාකච්ඡාවක් සංවිධානය කර තිබුණේ, වැඩ කරන කාන්තාවන් සඳහා වන ආයතනය (Center for working women) සහ ප්‍රොටෙක්ට් සංගමය විසින්.\nජාත්‍යන්තර කම්කරු සංවිධානය වෙනුවෙන් නවදිල්ලියේ ජාත්‍යන්තර කම්කරු ප්‍රමිතීන් පිළිබඳ විශේෂඥවරිය වන එලීනා ගෙරසිමෝවා සහ මෙරට නියෝජිත වැඩසටහන් සම්පාදිකා ප්‍රමෝදිනී වීරසේකර ද එක් වුණා.\nඑහිදී ගෘහසේවක වෘත්තීය සමිති නිලධාරීන් විසින් පෙන්වා දුන්නේ, මෙම ජාත්‍යන්තර ගෘහ සේවක දිනය සනිටුහන් කිරීම සඳහා ලංකාවේ කිසිඳු සැලකිල්ලක් නොදක්වන බවයි.",
       "URL": "https://www.hirunews.lk/307288/ජාත්‍යන්තර-ගෘහසේවක-දිනය-අදයි",
       "Category": "Local News",
       "Parent URL": "https://www.hirunews.lk/local-news.php?pageID=1091"
}