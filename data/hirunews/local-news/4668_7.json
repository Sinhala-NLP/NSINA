{
       "Source": "hirunews",
       "Timestamp": "Friday, 10 February 2017 - 12:11",
       "Headline": "මිල ප්‍රදර්ශනය නොකරන වෙළඳුන්ට එරෙහිව දැඩි පියවර",
       "News Content": "භාණ්ඩ අලෙවි කිරීමේදී මිල ප්‍රදර්ශනය කිරීමේ නීතිය උල්ලංඝනය කරන අලෙවිකරුවන්ට එරෙහිව දැඩිව නීතිය ක්‍රියාත්මක කරන බව පාරිභෝගික අධිකාරිය පවසනවා.\nඑහි සභාපති හසිත තිලකරත්න සඳහන් කළේ එලෙස මිල ප්‍රදර්ශනය කිරීමේ නීතිය උල්ලංඝනය කරමින් භාණ්ඩ අලෙවි කරන ව්‍යාපාරිකයන් පිළිබඳ ලැබෙන දෛනික පැමිණිලි සංඛ්‍යාව ඉහළ ගොස් ඇති බවයි.\nපාලන මිල සීමාව උල්ලංඝනය කරමින් සහල් අලෙවි කළ ව්‍යාපාරික ස්ථාන 30 ක් ඊයේ (09) දිනය තුළ පාරිභෝගික අධිකාරිය විසින් වටලනු ලැබුවා.\nපෙබරවාරි මාසයේ ගතවු දින 10 ක කාලය තුළ වැඩි මිලට භාණ්ඩ අලෙවි කිරීමල මිල ප්‍රදර්ශනය නොකිරීම ඇතුළු පාරිභෝගික අධිකාරී පනත උල්ලංඝනය කිරීමේ චෝදනාව මත සිදුකළ වැටලීම් සංඛ්‍යාව 671 ක්ග එහිදී පුද්ගලයන් 376 දෙනෙකුට එරෙහිව නීතිය ක්‍රියාත්මක කර ඇති බවයි පාරිභෝගික අධිකාරිය වැඩිදුරටත් සඳහන් කළේ.",
       "URL": "https://www.hirunews.lk/154131/මිල-ප්‍රදර්ශනය-නොකරන-වෙළඳුන්ට-එරෙහිව-දැඩි-පියවර",
       "Category": "Local News",
       "Parent URL": "https://www.hirunews.lk/local-news.php?pageID=4668"
}