{
       "Source": "hirunews",
       "Timestamp": "Tuesday, 18 July 2023 - 10:49",
       "Headline": "මෙරට කිරිගව පාලනය සංවර්ධනය කිරීම සඳහා ප්‍රංශයෙන් රුපියල් මිලියන 250ක්",
       "News Content": "මෙරට කිරිගව පාලනය සංවර්ධනය කිරීම සඳහා ප්‍රංශයෙන් රුපියල් මිලියන 250ක්\nමෙරට කිරිගව පාලනය සංවර්ධනය සඳහා ප්‍රංශය විසින් රුපියල් මිලියන 250ක ආධාරයක් ලබා දීම සඳහා මූලික අනුමැතිය ලබා දී තිබෙනවා.\nකෘෂිකර්ම අමාත්‍යාංශය සඳහන් කළේ, මේ සඳහා ප්‍රංශයේ පශු සම්පත් ආයතනය සහ සංවර්ධනය සඳහා වන ප්‍රංශ නියෝජිතායතනය සිය ඒකාබද්ධ සහයෝගිතාවය පළ කර ඇති බවයි.\nඊට අදාළව ප්‍රංශ නියෝජිතයින් පිරිස සහ කෘෂිකර්ම අමාත්‍ය මහින්ද අමරවීර අතර සාච්ඡාවක් ඊයේ කෘෂිකර්ම අමාත්‍යාංශයේ දී පවත්වා තිබෙනවා.\nමෙරට කිරි කර්මාන්තයේ ධාරිතාව වර්ධනය, කිරිවල ගුණාත්මකභාවය ඉහළ නැංවීම, කිරිගව පාලන කටයුතු ශක්තිමත් කිරීම වෙනුවෙන් මෙම මුදල් ලබා දීමට නියමිතයි.",
       "URL": "https://www.hirunews.lk/341594/මෙරට-කිරිගව-පාලනය-සංවර්ධනය-කිරීම-සඳහා-ප්‍රංශයෙන්-රුපියල්-මිලියන-250ක්",
       "Category": "Local News",
       "Parent URL": "https://www.hirunews.lk/local-news.php?pageID=174"
}