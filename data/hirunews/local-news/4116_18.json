{
       "Source": "hirunews",
       "Timestamp": "Saturday, 20 January 2018 - 16:09",
       "Headline": "බස් රථ රියදුරෙකුට එල්ල වූ ප්‍රහාරය",
       "News Content": "මහනුවර අමුණුගම මාර්ගයේ නිරත පෞද්ගලික බස් රථ සේවකයින් අද (20) වැඩවර්ජනයක නිරත වනවා.\nඒ බස්රථ රියදුරෙකුට මහනුවර ටොරින්ටන් ප්‍රදේශයේදී පසුගිය 18 වැනිදා කිසියම් පිරිසක් එල්ල කල ප්‍රහාරයකට විරෝධය දක්වමින්.\nමෙසේ පහර කෑමට ලක්වූ රියදුරා මේ වනවිට මහනුවර මහා රෝහලේ නේවාසිකව ප්‍රතිකාර ලබන බවයි අප වාර්තාකරු සඳහන් කළේ.\nවැඩ වර්ජනයේ නිරත බස්රථ සේවකයින් පවසන්නේ පහරදුන් පිරිස නිදැල්ලේ සිටින නිසා බස් ධාවකයින්ට නිසි ආරක්ෂාව සපයන තුරු වර්ජනයේ නිරත වන බවයි.\nමෙම පහරදීමට සම්බන්ධ එක් අයෙකු අත්අඩංගුවට ගෙන නීතිය ක්‍රියාත්මක කර ඇතිබවයි මහනුවර පොලිසිය පවසන්නේ.\nඑමෙන්ම බස් රථ සේවකයින් චෝදනා කරන පරිදි පහරදීමට සම්බන්ධව පලාගිය අනෙක් සැකකරු සොයා මේවනවිටත්  පොලිස් පරික්ෂණ ක්‍රියාත්මක බවයි වාර්තා වන්නේ.\nකෙසේ වෙතත් පහර කෑමට ලක්වූ  බස් රථ රියදුරු ද මාර්ගයේ සිටින පුද්ගලයින්ට තර්ජනය කරමින් පැමිණෙන අකාරය බස් රථයේ සවිකර තිබු CCTV කැමරාවේ සටහන් වී තිබුණා.",
       "URL": "https://www.hirunews.lk/181575/බස්-රථ-රියදුරෙකුට-එල්ල-වූ-ප්‍රහාරය",
       "Category": "Local News",
       "Parent URL": "https://www.hirunews.lk/local-news.php?pageID=4116"
}