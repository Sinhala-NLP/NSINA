{
       "Source": "hirunews",
       "Timestamp": "Friday, 29 July 2022 - 13:13",
       "Headline": "චීන රොකට්ටුවක් පෘථිවියට කඩාවැටීමේ අවදානමක්",
       "News Content": "ටොන් 25 ක් බරැති චීන රොකට්ටුවක් ඉදිරි දින දෙක තුළ පෘථිවියට කඩාවැටීමේ අවදානමක් මතුව තිබෙනවා.\nමෙලෙස කඩාවැටීමට නියමිත බවට වාර්තාවන්නේ ටියැන්ගොන් චීන අභ්‍යවකාශ මධ්‍යස්ථානය නිර්මාණය සඳහා අවශ්‍ය තාක්ෂණික මෙවලම් සහ ඉන්ධන ප්‍රවාහනයට යොදාගත් ලොන්ග්මාච් පහ බී. වර්ගයේ රොකට්ටුවක්.\nමෙම රොකට්ටුවේ ශේෂවූ කැබලි යුරෝපයත් ඉන්දියන් සාගරයත් අතර, ප්‍රදේශයට පතිතවනු ඇති. මීට පෙර අවස්ථා දෙකක දී චීනය අභ්‍යවකාශ ගතකළ රොකට්ටුවල ශේෂ කොටස් පෘථිවියට කඩාවැටී තිබෙනවා.",
       "URL": "https://www.hirunews.lk/311289/චීන-රොකට්ටුවක්-පෘථිවියට-කඩාවැටීමේ-අවදානමක්",
       "Category": "Local News",
       "Parent URL": "https://www.hirunews.lk/local-news.php?pageID=983"
}