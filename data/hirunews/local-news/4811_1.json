{
       "Source": "hirunews",
       "Timestamp": "Thursday, 03 November 2016 - 7:14",
       "Headline": "නව පක්ෂය, ඒකාබද්ධ විපක්ෂයෙන් සාකච්ඡාවක් ඉල්ලයි",
       "News Content": "ශ්‍රී ලංකා පොදුජන පෙරමුණ, ඒකාබද්ධ විපක්ෂයෙන් සාකච්ඡාවක් ඉල්ලා ඇති බව හිටපු ජනාධිපති මහින්ද රාජපක්ෂ පවසනවා.\nඊයේ රක්ෂිත බන්ධනාගාර ගත කෙරුණු ටිරාන් අලස්ගේ සුවදුක් විමසීමට වැලිකඩ බන්ධනාගාරයට පැමිණීමෙන් අනතුරුව පිටතට පැමිණි අවස්ථාවේදී මාධ්‍යවේදීන් නැගූ ප්‍රශ්නවලට පිළිතුරු ලබාදෙමිනුයි  ඔහු මේ බව කියා සිටියේ.\nමල් පොහොට්ටුව ලකුණ දරණ ශ්‍රී ලංකා පොදුජන පෙරමුණේ සභාපතිවරයා ලෙස ඒකාබද්ධ විපක්ෂය නියෝජනය කරන හිටපු අමාත්‍ය මහාචාර්ය ජී.එල්. පීරිස් පත්කර ඇති අතර, එය මැතිවරණ කොමිසමේ සභාපතිවරයා වෙතද යවා තිබෙනවා.\nමේ අතර එම පක්ෂයේ ලේකම් නීතීඥ සාගර කාරියවසම් කියා සිටියේ එළඹෙන පළාත්පාලන ඡන්ද විමසීම ඇතුලු අනෙකුත් මැතිවරණ සඳහා ශ්‍රී ලංකා පොදුජන පෙරමුණ තරඟ වැදීමට අපේක්ෂා කරන බවයි.",
       "URL": "https://www.hirunews.lk/146691/නව-පක්ෂය-ඒකාබද්ධ-විපක්ෂයෙන්-සාකච්ඡාවක්-ඉල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=4811"
}