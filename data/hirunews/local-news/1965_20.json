{
       "Source": "hirunews",
       "Timestamp": "Sunday, 09 May 2021 - 14:15",
       "Headline": "මහරගම නගර සභා ගැටුම ගැන මන්ත්‍රීවරියගෙන් පැහැදිළි කිරීමක් (වීඩියෝ)",
       "News Content": "මහරගම නගර සභාවේ මාසික මහ සභා රැස්වීමේදී ගැටුමක් ඇතිවීමට හේතු වුණේ මන්ත්‍රීවරියන්ට සිදුවන අපහාස බව එම ගැටුමට මුල්වූ නාගරික මන්ත්‍රිනී සාවිත්‍රී ගුණසේකර මහත්මිය පවසනවා.\nප්‍රවෘත්ති සාකච්ඡාවක් පවත්වමින් ඇය මේ බව සඳහන් කළා.\nමහරගම නගර සභාවේ පාලක පක්ෂය නියෝජනය කරන සාවිත්‍රී ගුණසේකර මන්ත්‍රීවරිය සහ නිශාන්ත විමලචන්ද්‍ර මන්ත්‍රීවරයා අතර පසුගිය 6 වැනිදා ගැටුමක්\nඇතිවුණා.\nමෙම සිදුවීම සම්බන්ධයෙන් කරුණු පැහැදිලි කිරීමට සාවිත්‍රී ගුණසේකර මන්ත්‍රීවරිය ගැටුමට පසුදින ප්‍රවෘත්ති සාකච්ඡාවක් කැඳවා තිබුණා.\nකෙසේ වෙතත් මන්ත්‍රීවරිය නගන චෝදනා සම්බන්ධයෙන් කරුණු පැහැදිලි කිරීමට තවත් මන්ත්‍රීවරුන් පිරිසක් ඊයේ ප්‍රවෘත්ති සාකච්ඡාවක් කැඳවා තිබුණා.",
       "URL": "https://www.hirunews.lk/270873/මහරගම-නගර-සභා-ගැටුම-ගැන-මන්ත්‍රීවරියගෙන්-පැහැදිළි-කිරීමක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1965"
}