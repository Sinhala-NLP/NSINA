{
       "Source": "hirunews",
       "Timestamp": "Saturday, 26 October 2019 - 20:18",
       "Headline": "වෙන්නප්පුව වෙරළට කල් ඉකුත් වී, වසර 8ක් ගත වූ ඖෂධ තොගයක්",
       "News Content": "වෙන්නප්පුව - උල්හිටියාව වෙරළට ගසාගෙන විත් තිබූ කල් ඉකුත් වූ ඖෂධ තොගයක් ගැන  වැඩිදුර විමර්ශන සිදුකිරීමට වෙන්නප්පුව සෞඛ්‍ය වෛද්‍ය නිළධාරී කාර්යාලයට භාරදීමට පොලීසිය කටයුතු කර තිබෙනවා.\nපෙරේදා දිනයේදී පොහොර උර 9ක අසුරා තිබූ අදාළ කල් ඉකුත් වූ ඖෂධ තොගය ධීවරයින් පිරිසක් දැක ඒ පිළිබද පොලීසියට දැනුම් දී තිබුණා.\nඅදාළ ඖෂධ තොගය 2011 වසරේදී කල් ඉකුත් වී තිබෙන අතර, එම ඖෂධ අතර ප්‍රතිජීවක ඖෂධ වැඩි වශයෙන් තිබී ඇති බවයි පොලීසිය සඳහන් කළේ.\nමීට පෙර ඉන්දියාවේ කේරළ ප්‍රදේශයෙන් ද රෝහල් අපද්‍රව්‍ය තොගයක් ශ්‍රී ලංකා මුහුදු තීරයට ගසාගෙන විත් තිබූ අතර, මෙම ඖෂධ තොගය සම්බන්ධයෙන් මෙතෙක් වැඩිදුර තොරතුරු වාර්තා වී නැහැ.",
       "URL": "https://www.hirunews.lk/227043/වෙන්නප්පුව-වෙරළට-කල්-ඉකුත්-වී-වසර-8ක්-ගත-වූ-ඖෂධ-තොගයක්",
       "Category": "Local News",
       "Parent URL": "https://www.hirunews.lk/local-news.php?pageID=3078"
}