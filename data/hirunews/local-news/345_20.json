{
       "Source": "hirunews",
       "Timestamp": "Sunday, 14 May 2023 - 9:45",
       "Headline": "පුත්තලමේ මාරක රිය අනතුරක්",
       "News Content": "පුත්තලම - කුරුණෑගල මාර්ගයේ කිලෝමීටර් 116 කණුව ආසන්නයේ දී ඊයේ (13) දින පුත්තලම දෙස සිට කුරුණෑගල දෙසට ධාවනය වූ යතුරු පැදියක් පැදිකරුට පාලනය කරගත නොහැකිව මාර්ගයේ දකුණු මං තීරුවට ධාවනය වීමෙන් ප්‍රතිවිරුද්ධ දිශාවෙන් ධාවනය වූ මෝටර් රථයක ගැටීමෙන් අනතුරක් සිදුව තිබෙනවා.\nඅනතුරට ලක් වූ ද්විත්ව කාර් රථය ද මාර්ගය හරහා පෙරළී ගොස් ඇති බවයි වාර්තා වන්නේ.\nඅනතුරින් තුවාල ලැබූ යතුරු පැදිකරු හා මෝටර් රථයේ රියදුරු ඇතුළුව එහි ගමන් කළ පුද්ගලයින් සිව්දෙනෙකු පුත්තලම රෝහලට ඇතුලත් කිරීමේ දී යතුරුපැදිකරු මියගොස් තිබෙනවා.\nමරණකරු වයස අවුරුදු 33ක් වූ උඩකඩවල, කොස්වත්ත ප්‍රදේශයේ පදිංචි නාවික හමුදා සෙබළෙක්.\nමෘත ශරීරය පුත්තලම රෝහලේ මෘත ශරීරාගාරයේ තැන්පත් කර තිබෙනවා.\nසිද්ධිය සම්බන්ධයෙන් පුත්තලම පොලිසිය වැඩිදුර විමර්ශන සිදුකරනු ලබනවා.",
       "URL": "https://www.hirunews.lk/335130/පුත්තලමේ-මාරක-රිය-අනතුරක්",
       "Category": "Local News",
       "Parent URL": "https://www.hirunews.lk/local-news.php?pageID=345"
}