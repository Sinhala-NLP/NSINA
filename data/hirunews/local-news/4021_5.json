{
       "Source": "hirunews",
       "Timestamp": "Sunday, 25 March 2018 - 17:19",
       "Headline": "'කුඩු නුවන්' පොලිස් දැලේ",
       "News Content": "ඝාතන සහ අපරාධ රැසකට සම්බන්ධ ‘කුඩු නුවන්’ නැමැත්තා පොලිස් විශේෂ කාර්ය බලකාය ගනේමුල්ල ප්‍රදේශයේ සිදුකළ වැටලීමකදී අද (25) අත්අඩංගුවට ගත්තා.\nඅත්අඩංගුවට ගන්නා අවස්ථාවේදී සැකකරු සන්තකයේ තිබී අත්බෝම්බයක් ද සොයාගෙන ඇති බවයි පොලීසිය සඳහන් කළේ.\nනුවන් උදය ගුණතිලක හෙවත් කුඩු නුවන් ගම්පහ, ගනේමුල්ල ආදී ප්‍රදේශවල සිදුවූ ඝාතන සහ අපරාධ රැසකට සම්බන්ධ බවටයි අනාවරණ වී ඇත්තේ.\n2007 වසරේදී හිටපු අමාත්‍යවරයෙකු සමඟ රූපවාහිනී සංස්ථාවට ගොස් එහි සිටි ප්‍රධානියෙකුට පහරදීමේ සිද්ධියේ ප්‍රධාන සැකකරුවෙකු ලෙස ද මොහු හඳුනාගෙන තිබෙනවා.",
       "URL": "https://www.hirunews.lk/186830/කුඩු-නුවන්-පොලිස්-දැලේ",
       "Category": "Local News",
       "Parent URL": "https://www.hirunews.lk/local-news.php?pageID=4021"
}