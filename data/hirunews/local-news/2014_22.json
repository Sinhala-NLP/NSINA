{
       "Source": "hirunews",
       "Timestamp": "Saturday, 17 April 2021 - 14:14",
       "Headline": "දැරණියගල ප්‍රාදේශීය සභාවේ සභාපතිවරයා රිමාන්ඩ්",
       "News Content": "ජල සම්පාදන මණ්ඩලයට අයත්, ජල මාපක සොරකම් කළ සිද්ධියකට අදාලව අත්අඩංගුවට ගත්, දැරණියගල ප්‍රාදේශීය සභාවේ සභාපතිවරයා අප්‍රේල් 19 තෙක් රිමාන්ඩ් කර තිබෙනවා.\nඊයේ සභාපතිවරයා අත්අඩංගුවට ගත් අවස්ථාවේ ඔහු සතුව තිබී  ජල මාපක 98 ක් සොයාගෙන තිබුණා.\nපොලිස් මාධ්‍ය ප්‍රකාශක නියෝජ්‍ය පොලිස්පති අජිත් රෝහණ සඳහන් කළේ ඔහු අද අවිස්සාවේල්ල මහේස්ත්‍රාත් අධිකරණයට ඉදිරිපත් කළ පසු ලබන 19 වන දා දක්වා රක්ෂිත බන්ධනාගාර ගත කළ බවයි.",
       "URL": "https://www.hirunews.lk/268687/දැරණියගල-ප්‍රාදේශීය-සභාවේ-සභාපතිවරයා-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=2014"
}