{
       "Source": "hirunews",
       "Timestamp": "Friday, 01 April 2022 - 7:59",
       "Headline": "පෞද්ගලික බස් ධාවනය ගැන සංගම්වලින් අනතුරු ඇඟවීමක්",
       "News Content": "අද දිනයේදී පෞද්ගලික මගී ප්‍රවාහන බස් රථ ධාවනය අවම වනු ඇති බව ලංකා පෞද්ගලික බස් හිමියන්ගේ සංගමය පවසනවා.\nඑහි සභාපති ගැමුණු විජේරත්න කියා සිටියේ පවතින ඩීසල් හිඟය හේතුවෙන් පෞද්ගලික බස් රථවලින් 15%ක් පමණක් ඊයේ දිනයේදී ධාවනය කෙරුණු බවයි.\nකෙසේ වෙතත්, ඩීසල් නොලැබීම හේතුවෙන් එය අද දිනයේදී තවදුරටත් පහත වැටෙනු ඇති බවයි ඔහු සඳහන් කළේ.\nඩීසල් නොමැති වීම හේතුවෙන් ආනයන අපනයන බහාළුම් ප්‍රවාහන රථ 75%ක් පමණ මේ වනවිට ධාවනයෙන් ඉවත්ව තිබෙනවා.\nසමස්ත ලංකා බහාළුම් ප්‍රවාහන රථ ඒකාබද්ධ සංසදයේ සභාපති සනත් මංජුල සඳහන් කළේ මේ හේතුවෙන් අපනයන බහාළුම් නියමිත වේලාවට නෞකා වෙත ප්‍රවාහනය කිරීම ගැටලුවක් වී ඇති බවයි.",
       "URL": "https://www.hirunews.lk/300905/පෞද්ගලික-බස්-ධාවනය-ගැන-සංගම්වලින්-අනතුරු-ඇඟවීමක්",
       "Category": "Local News",
       "Parent URL": "https://www.hirunews.lk/local-news.php?pageID=1258"
}