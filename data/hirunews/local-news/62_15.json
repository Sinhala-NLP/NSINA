{
       "Source": "hirunews",
       "Timestamp": "Wednesday, 30 August 2023 - 16:08",
       "Headline": "ඇසිඩ් ප්‍රහාරයකින් පුද්ගලයෙකු මරුට",
       "News Content": "නාදුනන පුද්ගලයෙකුගේ ඇසිඩ්  ප්‍රහාරයකට ලක්ව කොළඹ ජාතික රෝහලේ ප්‍රතිකාර ලබමින් සිටි පුද්ගලයෙකු මියගොස් තිබෙන බව පාදුක්ක පොලිසිය පවසනවා.\nමෙලෙස මියගොස් ඇත්තේ 58 හැවිරිදි කුලී වැඩවල නිරතවන සියඹලාව ප්‍රදේශයේ පදිංචිකරුවෙකු බව පොලිසිය අනාවරණය කරනවා.\nපසුගිය විසිපස් වැනිදා පාදුක්ක සියඹලාව ප්‍රදේශයේ පිහිටි මියගිය පුද්ගලයාගේ නිවසට පැමිණි නාදුනන පුද්ගලයෙකු විසින් මෙම ඇසිඩ් ප්‍රහාරය එල්ල කර ඇති බව විමර්ශනවලදී හෙළිවී තිබෙනවා.\nඇසඩ් ප්‍රහාරය එල්ල කළ පුද්ගලයන් සොයා පාදුක්ක පොලිසිය විමර්ශන ආරම්භ කර ඇති බව වාර්තා වෙනවා.",
       "URL": "https://www.hirunews.lk/346624/ඇසිඩ්-ප්‍රහාරයකින්-පුද්ගලයෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=62"
}