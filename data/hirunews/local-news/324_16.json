{
       "Source": "hirunews",
       "Timestamp": "Monday, 22 May 2023 - 20:55",
       "Headline": "අධිකරණය ඕල්කට් මාවතේ ආපනශාලා 05 ක් වසා දමයි",
       "News Content": "පාරිභෝජනයට නුසුදුසු ආහාර අලෙවිකළ පිටකොටුව ඕල්කට් මාවතේ පිහිටි හෝටල් 05 වසා දැමීමට අධිකරණය නියෝග කර තිබෙනවා.\nඒ කොළඹ මහනගර සභාවේ මහජන සෞඛ්‍ය පරීක්ෂකවරුන් මාලිගාකන්ද මහේස්ත්‍රාත් අධිකරණය හමුවේ අද(22) කළ කරුණු දැක්වීමකින් අනතුරුවයි.\nමහජන සෞඛ්‍ය පරීක්ෂකවරුන් පසුගියදා සිදුකළ වැටලීමකදී හෙලිවුණේ අදාළ හෝටල් තුළ අපිරිසිදු අන්දමින් සහ කල්ඉකුත් වූ අමුද්‍රව්‍ය භාවිත කරමින් ආහාර සකස්කරන බවටයි.\nඒ අනුව, පාරිභෝජනයට සුදුසු අයුරින් ආහාර සකස් කිරීමට කටයුතු කිරීමෙන් පසු එම වෙළඳසැල් විවෘත කිරීමට අවස්ථාව ලබාදෙන බව අධිකරණය එහිදී දැනුම් දී තිබෙනවා.",
       "URL": "https://www.hirunews.lk/335956/අධිකරණය-ඕල්කට්-මාවතේ-ආපනශාලා-05-ක්-වසා-දමයි",
       "Category": "Local News",
       "Parent URL": "https://www.hirunews.lk/local-news.php?pageID=324"
}