{
       "Source": "hirunews",
       "Timestamp": "Wednesday, 25 January 2017 - 10:16",
       "Headline": "ව්‍යාජ රුපියල් 500 මුදල් නෝට්ටු සමඟ තිදෙනෙකු බුත්තලදී අත්අඩංගුවට",
       "News Content": "ව්‍යාජ රුපියල් 500 මුදල් නෝට්ටු 506 ක් සමඟ කාන්තාවක් ඇතුළු 3 දෙනෙකු බුත්තල ප්‍රදේශයේදී අත්අඩංගුවට ගෙන තිබෙනවා.\nඊයේ දහවල් බුත්තල නගරයේදී සැකකටයුතු ට්‍රක් රථයක් පරීක්ෂා කිරීමෙන් අනතුරුව, මෙම ව්‍යාජ මුදල් නෝට්ටු තොගය අත්අඩංගුවට ගෙන ඇති බවයි පොලිසිය සඳහන් කළේ.\nඅත්අඩංගුවට ගත් කාන්තාව සහ සෙසු පුද්ගලයින් තිදෙනො බුත්තල ප්‍රදේශයේම පදිංචිකරුවන්.\nමෙහිදී ව්‍යාජ මුදල් නෝට්ටු මුද්‍රණය සඳහා යොදා ගත් විශේෂ කඩදාසි කිහිපයක්, මුද්‍රණ යන්ත්‍රයක්, පරිගණක යන්ත්‍රයක් ඇතුළු තවත් උපකරණ කිහිපයක් ද පොලිස් භාරයට ගෙන තිබෙනවා.",
       "URL": "https://www.hirunews.lk/152842/ව්‍යාජ-රුපියල්-500-මුදල්-නෝට්ටු-සමඟ-තිදෙනෙකු-බුත්තලදී-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4694"
}