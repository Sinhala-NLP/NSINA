{
       "Source": "hirunews",
       "Timestamp": "Thursday, 03 August 2017 - 9:51",
       "Headline": "පක්ෂ 3ක් රහස් සාකච්ඡාවක",
       "News Content": "දෙමළ ජාතික සන්ධානයේ සන්ධානගත හවුල්කාර පක්ෂ වන ප්ලොට්,ටෙලෝ හා ඊ.පි.ආර්.එල්.එෆ් පක්ෂයන්ගේ නියෝජිතයින් ඊයේ(02) වවුනියාව නගරයේදි රහස් සාකච්ජාවක් පවත්වනු ලැබූ බව වාර්තා වනවා.\nදෙමළ ජාතික සන්ධානයේ ප්‍රධාන හවුල්කාර පක්ෂය වන ඉලංගෙයි තමිල් අරසු පක්ෂය හැර ප්ලෝට්,ටෙලෝ හා ඊ.පි.ආර්.එල්.එෆ් පක්ෂ නියෝජිතයින් සාකච්ජාවට එක්ව සිටි බවයි වාර්තා වන්නේ.\nටෙලෝ පක්ෂ නායක සෙල්වම් අඩෙක්කලනාදන් , ඊ.පි.ආර්.එල්.එෆ් පක්ෂ නියෝජ්‍ය නායක ශිවශක්ති ආනන්දන් , ප්ලොට් සංවිධානයේ නියෝජිතයින් සාකච්ජාවට සහභාගිවි සිටියා.\nඉලංගෙයි තමිල් අරසු පක්ෂය දෙමළ ජාතික සන්ධානයේ ක්‍රියාකාරීත්වය වෙනුවෙන් සිදුකරන බලපෑම හා හුවමාරු ක්‍රමය යටතේ පවතින පළාත් සභා මන්ත්‍රීධූරය ඉලංගෙයි තමිල් අරසු  පක්ෂය වෙත පවරා ගැනීම සම්බන්ධයෙන්  සාකච්ජා කළ බව පක්ෂ නියෝජිතයින් පවසා තිබෙනවා.\nසාකච්ජාව මාධ්‍යට නිරාවරණය කර තිබුනේ නැහැ.",
       "URL": "https://www.hirunews.lk/167494/පක්ෂ-3ක්-රහස්-සාකච්ඡාවක",
       "Category": "Local News",
       "Parent URL": "https://www.hirunews.lk/local-news.php?pageID=4389"
}