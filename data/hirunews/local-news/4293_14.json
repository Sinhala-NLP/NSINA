{
       "Source": "hirunews",
       "Timestamp": "Sunday, 01 October 2017 - 20:02",
       "Headline": "හපුතලේ - බෙරගල මාර්ගයේ ලංගම බස් රථයක් අනතුර ලක්වීමෙන් පුද්ගලයෙක් මරුට",
       "News Content": "හපුතලේ - බෙරගල මාර්ගයේ උඩුවිහාරගල ප්‍රදේශයේ අද සවස බස් රථයක් අනතුරට ලක්වීමෙන් එක් පුද්ගලයෙක් මියගොස් තවත් පුද්ගලයින් 22ක් තුවාල ලබා තිබෙනවා.\nබණ්ඩාරවෙල සිට කොස්ගම දෙසට ධාවනය වූ ලංගම බස් රථයක් මෙලෙස අනතුරට පත්ව ඇති අතර තුවාල ලැබූ පුද්ගලයින් හපුතලේ, දියතලාව සහ බණ්ඩාරවෙල යන රෝහල් වලට ඇතුලත් කර ඇති බවයි වාර්තා වන්නේ.\nතිරිංග ක්‍රියා විරහිත වූ බස් රථය රියදුරුට පාලනය කරගැනීමට නොහැකිව මාර්ගයේ දකුණු පස ඇති ගල් පරයක ගැටීමෙන් මෙම අනතුර සිදුව තිබෙනවා.\nපොලීසිය පවසන්නේ අනතුරෙන් මියගිය පුද්ගලයා බණ්ඩාරවෙල පොලිස් ස්ථානයට අනියුක්තව සේවය කරන පොලිස් කොස්තාපල්වරයෙක් බවයි.",
       "URL": "https://www.hirunews.lk/172324/හපුතලේ-බෙරගල-මාර්ගයේ-ලංගම-බස්-රථයක්-අනතුර-ලක්වීමෙන්-පුද්ගලයෙක්-මරුට",
       "Category": "Local News",
       "Parent URL": "https://www.hirunews.lk/local-news.php?pageID=4293"
}