{
       "Source": "hirunews",
       "Timestamp": "Wednesday, 12 April 2023 - 12:25",
       "Headline": "ඔස්ට්‍රේලියාවේ දී දියේ ගිලීමෙන් ලාංකික පිය පුතු දෙපළ මරුට (වීඩියෝ)",
       "News Content": "ඔස්ට්‍රේලියාවේ උතුරු ක්වීන්ස්ලන්ඩ් හිදී දියේ ගිලීමෙන් ශ්‍රී ලාංකික පියෙකු සහ ඔහුගේ පුත්‍රයා ජීවිතක්ෂයට පත්වී තිබෙනවා.\nමෙලෙස ජීවිතක්ෂයට පත්ව ඇත්තේ වයස අවුරුදු 59ක් සහ 21ක් වූ පුද්ගලයන් දෙදෙනෙක්.\nඔවුන් දෙදෙනා තවත් පිරිසක් සමඟ ඔස්ට්‍රේලියාවේ උතුරු ක්වීන්ස්ලන්ඩ් හි දිය ඇල්ලක් නැරඹීමට ගොස් සිටිය දී යි මෙම අනතුර සිදුව ඇත්තේ.\nඑහිදී දිය නෑමට ගොස් සිටි පියා ප්‍රථමයෙන් ජලයේ ගසාගෙන ගොස් ඇති බවත්, ඔහුව බේරාගැනීමට දියණිය සහ පුත්‍රයා උත්සාහ දරා තිබෙන අතර එහිදී තිදෙනාම දියේ ගිලී ගොස් තිබෙනවා.\nකෙසේ වෙතත් එම අවස්ථාවේ දියණියගේ දිවි බේරී ඇති බවත් විදෙස් මාධ්‍ය වැඩිදුරටත් වාර්තා කරනවා.",
       "URL": "https://www.hirunews.lk/332374/ඔස්ට්‍රේලියාවේ-දී-දියේ-ගිලීමෙන්-ලාංකික-පිය-පුතු-දෙපළ-මරුට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=418"
}