{
       "Source": "hirunews",
       "Timestamp": "Saturday, 25 February 2023 - 17:05",
       "Headline": "හොඳම තේ දළු නෙලන්නිය ආර්. සිදෙයි අම්මා",
       "News Content": "කැළණිවැලි - තලවකැලේ සහ හොරණ වැවිලි සමාගමට අයත් තේ වතුවල හොඳම තේ දළු නෙලන්නිය ලෙස 37 හැවිරිදි ආර්.සිදෙයි අම්මා තේරී පත්ව තිබෙනවා.\nවසර 7 ක කාලයක් වතු රැකියාවේ නියුතු ඇය සමග හොඳම තේ දළු නෙලන්නිය තෝරා ගැනීමේ අවසන් මහා තරගයට තවත් තරගකරුවන් 41 දෙනෙකු ඉදිරිපත්ව සිටි බව සඳහන්. කැළණිවැලි - තලවකැලේ සහ හොරණ වැවිලි සමාගම් වලට අයත් වතු 42 ක හොඳම තේ දළු නෙලන්නියන් තේරීම් තරග පවත්වා ඒවායේ ජයග්‍රාහකයින් 42 දෙනෙකු අවසන් මහා තරගයට ඉදිරිපත් කර තිබුණා.\nරදැල්ල වතු යායේ හොඳින් තේ වැවුණු කොටසක තේ දළු නෙලීම සඳහා විනාඩි 20 ක කාලයක් අවසන් මහා තරගයේදී ලබාදී ඇති අතර, එහිදී ආර්.සිදෙයි අම්මා අමු තේ දළු කිලෝ 10 යි ග්‍රෑම් 450 ක් නෙලා තරගය ජයගත් බවයි අප වාර්තාකරු සඳහන් කළේ.",
       "URL": "https://www.hirunews.lk/328299/හොඳම-තේ-දළු-නෙලන්නිය-ආර්-සිදෙයි-අම්මා",
       "Category": "Local News",
       "Parent URL": "https://www.hirunews.lk/local-news.php?pageID=513"
}