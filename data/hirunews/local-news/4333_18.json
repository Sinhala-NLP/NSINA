{
       "Source": "hirunews",
       "Timestamp": "Thursday, 07 September 2017 - 18:06",
       "Headline": "ලැගුම් හලකට ගෙනගිය තරුණියකට අත් වූ ඉරණම",
       "News Content": "අවුරුදු 50 පමණ ඉක්මවූ පුද්ගලයෙකු හොරණ පදිංචි ගැමි තරුණියක් රවටා අවන්හලකට කැඳවාගෙන විත් ඇය සමග අඹු සැමියන් ලෙස හැසිරී ඇය එහි දමාගිය පුවතක් වාර්තා වනවා.\nඇයට රුපියල් 10000ක් ද අදාළ පුද්ගලයා ලබා දී ඇතැයි සඳහන්.\nමෙම කරුණු අනාවරණය වුයේ පාණදුර වෙරළපාරේ තිබෙන නිවසක පිහිටුවා ඇති නවාතැන්පොලක හිමිකරු සහ තවත් අයෙකුද පාණදුර ප්‍රධාන මහේස්ත්‍රාත්වරයා හමුවට ඊයේ(06) ඉදිරිපත් කළ අවස්ථාවේදීයි.\nඔවුන් දෙදෙනාව මෙම මස 20 දක්වා රක්ෂිත බන්ධනාගාර ගත කරනු ලැබුවා.\nඑම නිවසට ගැමි කාන්තාවන් රැගෙන විත් මුදලට කාමාතුරයින්ට අලෙවි කිරීමේ චෝදනාව සම්බන්ධයෙන් ඔවුන්ට චෝදනා එල්ල වුනා.\nපාණදුර දකුණු පොලිසියේ ළමා සහ කාන්තා කාර්යංශය  අධිකරණයට දන්වා සිටියේ කාන්තාවක් විසින් කරණ ලද ප්‍රකාශයක් මත සැකකරුවන් දෙදෙනා අත්අඅඩංගුවට ගත් බවයි.\nතවත් සැකකරුවන් සිව් දෙනෙකු අත් අංගුවට ගැනීමට පරීක්ෂණ පවත්වන බවත් හෙළි වුනා.\nමෙම නිවස නවාතැන් පොලක් වශයෙන් පවත්වා ගැනීම සදහා පාණදුර නගර සභාව විසින් වාර්ෂිකව බලපත්‍රයක් නිකුත් කර තිබෙනවා.\nඑම බලපත්‍රය මුවාවෙන් මෙම නිවසේ ලිංගක අපචාර සිදුකරණ බවත් අනාවරණය වී තිබෙන බවයි පොලිසිය කියා සිටින්නේ.\nමෙම තරුණිය කිසියම් ගමනක් යෑම සඳහා සවස හොරණ බස් නැවතුම්පළේ සිටින විට අදාළ පුද්ගලයා පැමිණ හිතවතෙකු ලෙස රඟපා තරුණිය රවටා පානදුර අදාල අවන්හලට ගෙන ගොස් තිබෙනවා.\nඔහු එදින රාත්‍රිය පුරා ඇයව ලැගුම් හලේ තබාගෙන අඹුසැමියන් ලෙස ගතකර තිබෙනවා.\nපසුව ඇයට රුපියල් දහදාහක් ලබාදී ඇය අවන්හළේ තනිකරදමා පළාගොස් ඇතිබව සඳහන්.\nපසුව ඇය පාණදුර දකුණු පොලිසියට පැමිණ පැමිණිල්ලක් කිරීමෙන් පසුව පරීක්ෂණ ආරම්භ කර ඇති බවයි වාර්තා වන්නේ.\nඅත්අඩංගුවට ගත් පලමුවැනි සැකකරු නවාතැන් පොල පවත්වා ගෙන යන පුද්ගලයා බවත් දෙවැනි සැකකරු ඔහුගේ සහායකයා බවද පොලිසිය අධිකරණයට දන්වා සිටියා.",
       "URL": "https://www.hirunews.lk/170373/ලැගුම්-හලකට-ගෙනගිය-තරුණියකට-අත්-වූ-ඉරණම",
       "Category": "Local News",
       "Parent URL": "https://www.hirunews.lk/local-news.php?pageID=4333"
}