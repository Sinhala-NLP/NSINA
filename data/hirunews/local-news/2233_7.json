{
       "Source": "hirunews",
       "Timestamp": "Tuesday, 05 January 2021 - 7:15",
       "Headline": "කොරෝනා මරණවල අවසන් කටයුතු ගැන තීරණය ජෙනිෆර් පෙරේරා වාර්තාව චන්න පෙරේරා කමිටුවට ලැබීමෙන් පසු - සෞඛ්‍ය ඇමති",
       "News Content": "කොරෝනා මරණවල අවසන් කටයුතු සිදුකිරිම සම්බන්ධයෙන් වූ අවසන් තීරණය මහාචාර්ය ජෙනිෆර් පෙරේරාගේ කමිටු වාර්තාව අධිකරණ වෛද්‍ය නිලධාරී චන්න පෙරේරාගේ ප්‍රධානත්වයෙන් වූ කමිටුවකට ඉදිරිපත් කිරීමෙන් පසුව ඔවුන් ලබාදෙන නිර්දේශ පදනම් කරගෙන ලබාදෙන බව සෞඛ්‍ය ඇමතිනි පවිත්‍ර වන්නිආරච්චි ප්‍රකාශ කළා.\nඑමෙන්ම හිටපු ජනාධිපති මෛත්‍රිපාල සිරිසේන හින්දු පුවත්පතට සම්මුඛ සාකච්ඡාවක් ලබාදෙමින් කියා සිටියේ ඉස්ලාමිය ආගමික අයිතීන්ට ගරු කරමින් කොවිඩ් ආසාදිතව මියයන මුස්ලිම් ජනතාවගේ දේහයන් භූමදානයට අවසර ලබාදිය යුතු බවයි.\nකෙසේ වෙතත් කොවිඩ් ආසාදිත පුද්ගලයින්ගේ මෘතදේහ පවතින විද්‍යාත්මක තොරතුරු මත භූමදානයට අවසර ලබාදිය හැකි බවට පවසමින් ශ්‍රී ලංකා වෛද්‍ය සංගමය පසුගියදා නිකුත් කළ නිවේදනය පිළිබඳව සිංහලේ අපි ජාතික සංවිධානය ඊයේ (04) චෝදනාවක් සිදුකළා.\nමේ ඒ සම්බන්ධයෙන් අදහස් දක්වමින්  එහි සභාපති පූජ්‍ය ජඹුරේවෙල චන්දරතන හිමියන් කියා සිටියේ දේශපාලන අවශ්‍යතාව මත ශ්‍රී ලංකා වෛද්‍ය සංගමය අදාළ නිවේදනය නිකුත් කර ඇති බවයි.",
       "URL": "https://www.hirunews.lk/258816/කොරෝනා-මරණවල-අවසන්-කටයුතු-ගැන-තීරණය-ජෙනිෆර්-පෙරේරා-වාර්තාව-චන්න-පෙරේරා-කමිටුවට-ලැබීමෙන්-පසු-සෞඛ්‍ය-ඇමති",
       "Category": "Local News",
       "Parent URL": "https://www.hirunews.lk/local-news.php?pageID=2233"
}