{
       "Source": "hirunews",
       "Timestamp": "Wednesday, 24 May 2017 - 13:29",
       "Headline": "වැඩිම වර්ෂාපතනය ගාල්ලට",
       "News Content": "නිරිතදිග මෝසම් තත්ත්වය හෙට (25) සිට ශ්‍රී ලංකාව හරහා ස්ථාපිත වන බැවින් දිවයිනේ නිරතදිග කොටසේ වැසි සහ සුළං තත්ත්වයේ වර්ධනයක් අපේක්ෂා කළ හැකි බව කාලගුණ විද්‍යා දෙපාර්තමේන්තුව පවසනවා.\nබස්නාහිර, සබරගමුව, දකුණ, මධ්‍යම සහ වයඹ පළාත්වලට මෙම තත්ත්වයත් සමඟ වැසි හෝ ගිගිරුම් සහිත වැසි ඇතිවිය හැකි බවයි එහි  අධ්‍යක්ෂ අතුල කරුණානායක කියා සිටියේ.\nගත වූ පැය 24 තුල වැඩිම වර්ෂාපතනයක් ලැබී ඇත්තේ ගාල්ල දිස්ත්‍රික්කයටයි.\nඑය මිලිමීටර් 133ක්.\nඊයේ පැවති වැසි තත්ත්වයත් සමඟ ගාල්ල සහ රත්නපුර දිස්ත්‍රික්කයන්හි ඇතැම් ප්‍රදේශවල පහත් බිම් ජලයෙන් යටවී ඇති බව හිරු වාර්තාකරුවන් කියා සිටියා.",
       "URL": "https://www.hirunews.lk/162055/වැඩිම-වර්ෂාපතනය-ගාල්ලට",
       "Category": "Local News",
       "Parent URL": "https://www.hirunews.lk/local-news.php?pageID=4501"
}