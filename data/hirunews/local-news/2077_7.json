{
       "Source": "hirunews",
       "Timestamp": "Friday, 19 March 2021 - 18:39",
       "Headline": "අවි ආයුධ සහ හෙරොයින් රැගත් යාත්‍රා 3ක් ඉන්දීය අත්අඩංගුවේ",
       "News Content": "අවි ආයුධ, උණ්ඩ සහ හෙරොයින් විශාල ප්‍රමාණයක් රැගත් යාත්‍රා 3 ක් ඉන්දීය වෙරළාරක්ෂක බලකාය විසින් සිය භාරයට ගෙන තිබෙනවා.\nමිනිකෝයි නමැති දිවයින් වලට ඔබ්බෙන් මුහුදේදී අත්අඩංගුවට ගත් මෙම යාත්‍රාව ඒ.කේ 47 වර්ගයේ ප්‍රහාරක තුවක්කු 5ක්, ජීව උණ්ඩ වට දහසක් සහ හෙරොයින් කිලෝග්‍රෑම් 300 ක් පමණ තිබූ බවයි ඉන්දීය වෙරළාරක්ෂක බලකාය සඳහන් කළේ.\nමෙම දිවයින් වලට නුදුරින් පිහිටි ලක්ෂද්වීප් ආසන්නයේදී මීට සති දෙකකට පෙර ශ්‍රී ලාංකික ධීවර යාත්‍රා 3ක් අත්අඩංගුවට ගැණුනේ මත්ද්‍රව්‍ය ජාවාරමක නිරත වූ බවට තොරතුරු ලැබීමෙන් අනතුරුවයි.\nඑලෙස අත්අඩංගුවට ගත් ආකර්ශා දුව නමැති යාත්‍රාවේ හෙරොයින් කිලෝග්‍රෑම් 260ක් රැගෙනවිත් ඇති බවත්, පසුව ඒවා මුහුදට දමා ඇති බවත් ඉන්දීය වෙරළාරක්ෂකයන් ප්‍රකාශ කළා.",
       "URL": "https://www.hirunews.lk/265896/අවි-ආයුධ-සහ-හෙරොයින්-රැගත්-යාත්‍රා-3ක්-ඉන්දීය-අත්අඩංගුවේ",
       "Category": "Local News",
       "Parent URL": "https://www.hirunews.lk/local-news.php?pageID=2077"
}