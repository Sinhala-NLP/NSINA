{
       "Source": "hirunews",
       "Timestamp": "Sunday, 13 January 2019 - 14:08",
       "Headline": "අනවසරෙන් මැණික් ගැරූ හත්දෙනෙකු අත්අඩංගුවට",
       "News Content": "බලපත්‍රයක් නොමැතිව පරිසර විනාශයක් සිදු කරමින් අනවසරෙන් මැණික් ගැරීමක නිරතව සිටි හත් දෙනෙක් ඊයේ (12) රාත්‍රියේ  හැටන් පොලිස් කෙට්ඨාශ දුෂණ මර්දන ඒකකයේ නිලධාරින් විසින් සැකපිට අත්අඩංගුවට ගෙන තිබෙනවා.\nමහවැලි ගඟට හැටන් සිට ප්‍රධාන වශයෙන් ජලය ගල බසිනා හැටන් ඔයේ ස්ටැඩන් වත්ත ප්‍රදේශයේ මෙම අනවසර මැණික් ගැරිම සිදු  කර බවයි මෙම වැටලිම සිදු කල නිලධාරින් කියා සිටියේ.\nවිශාල පරිසර හානියක් සිදු කරමින් මෙම සැකකරුවන් අනවසරෙන් මැණික් ගැරිමේ නිරතව සිටි බවත්,  සැකකරුවන් එම වතුයායේම පදිංචිකරුවන් බවයි වැටලිම සිදු කළ නිලධාරින් කියා සිටියේ.\nමැණික් ගැරිමට උපයෝගි කරගත් උපකරණ රැසක්ද පොලිස් භාරයට ගෙන ඇති  අතර අත්අඩංගුවට ගත් සැකකරුවන් හැටන් මහෙස්ත්‍රාත් අධිකරණය වෙත  ඉදිරිපත් කිරිමට නියමිතයි.",
       "URL": "https://www.hirunews.lk/208127/අනවසරෙන්-මැණික්-ගැරූ-හත්දෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3557"
}