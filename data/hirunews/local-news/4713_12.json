{
       "Source": "hirunews",
       "Timestamp": "Thursday, 12 January 2017 - 9:04",
       "Headline": "කළුතරදී ව්‍යාජ පන්දහසේ නෝට්ටු 57 ක් සමඟ දෙදෙනෙකු අත්අඩංගුවට",
       "News Content": "කළුතර - කැලිඩෝ මංසන්ධියේදී ව්‍යාජ රුපියල් පන්දහසේ මුදල් නෝට්ටු 57 ක් සමඟ සැකකරුවන් දෙදෙනෙකු අත්අඩංගුවට ගෙන තිබෙනවා.\nකළුතර කොට්ඨාශ අපරාධ විමර්ශන අංශයේ නිලධාරීන්ට ලද තොරතුරක් මත ඊයේ සිදුකළ වැටලීමකදීයි සැකකරුවන් අත්අඩංගුවට ගෙන ඇත්තේ.\nව්‍යාජ රුපියල් පන්දහසේ මුදල් නෝට්ටු දෙකක් සමඟ සැකකරුවෙකු පළමුව අත්අඩංගුවට ගෙන ඇති අතර, ඔහුගෙන් ලද තොරතුරක් මත අනෙක් නෝට්ටු 55 සමඟ තවත් සැකකරුවෙකු අත්අඩංගුවට ගෙන තිබෙනවා.\nඅවුරුදු 29 සහ 34 වයස්වල පසුවන සැකකරුවන් අද කළුතර මහේස්ත්‍රාත් අධිකරණය වෙත ඉදිරිපත් කිරීමට නියමිතයි.",
       "URL": "https://www.hirunews.lk/151878/කළුතරදී-ව්‍යාජ-පන්දහසේ-නෝට්ටු-57-ක්-සමඟ-දෙදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4713"
}