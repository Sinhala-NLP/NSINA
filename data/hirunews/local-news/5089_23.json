{
       "Source": "hirunews",
       "Timestamp": "Thursday, 14 April 2016 - 6:56",
       "Headline": "සිංහල සහ දෙමළ අලූත් අවුරුද්ද ලක්වාසී ජනතාව සිරිත් විරිත්වලට මුල්තැන දෙමින් සමරයි",
       "News Content": "සිංහල දෙමළ අලූත් අවුරුදු උදාවත් සමඟ මුළු රටම අවුරුදු සිරියෙන් ඊයේ (13) ඇළලී ගොස් තිබුණා.\nසිරිතට මුල්තැනදෙමින් රට පුරා ජනතාව සිංහල සහ දෙමළ අලූත් අවුරුද්දේ උදාව සමරනු ලැබුවේ අතිඋත්කර්ෂවත් අන්දමින්.\nඅවුරුදු උදාව සිදුවූයේ ඊයේ අපරභාග 7 යි 48 ටයි. මෙවර අලූත් අවුරුද්දේ ආහාර පිසීමේ නැකත අපරභාග 8 යි 6ට යෙදී තිබූ අතර, වැඩ අල්ලා ගණුදෙනු කර ආහාර අනුභව කිරීම සිදුවුණේ අපරභාග 8 යි 54 ටයි.\nමේ අතර, උදා වූ නව වසරේ හිස තෙල් ගෑමේ මංගල්‍යය යෙදී තිබෙන්නේ එළඹෙන සෙනසුරාදා පූර්ව භාග 10 යි 41 ටයි.\nනිල් පැහැති වස්ත්‍රාභරණයෙන් සැරසී බටහිර දිශාව බලා හිසට නුග පත් ද, පයට කරද පත් ද තබා තලතෙල් හා නුගපත් යුෂ මිශ්‍ර නානු ගා ස්නානය කිරීම සුදුසු බව සදහන්.\nරැකී රක්ෂා සදහා පිටත්ව යාම සිදුවන්නේ අප්‍රේල් මස 18 වන සඳුදා පූර්ව භාග 6 යි 27 ට යෙදෙන සුබ මොහොතින්.",
       "URL": "https://www.hirunews.lk/130810/සිංහල-සහ-දෙමළ-අලූත්-අවුරුද්ද-ලක්වාසී-ජනතාව-සිරිත්-විරිත්වලට-මුල්තැන-දෙමින්-සමරයි",
       "Category": "Local News",
       "Parent URL": "https://www.hirunews.lk/local-news.php?pageID=5089"
}