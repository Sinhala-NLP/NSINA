{
       "Source": "hirunews",
       "Timestamp": "Monday, 07 August 2023 - 6:43",
       "Headline": "උතුරු දූපත් තුනක දෙමුහුන් බලාගාර සඳහා ශ්‍රී ලංකාව චීනය පසෙකලා ඉන්දියාව තෝරා ගනී",
       "News Content": "ඉන්දියාවෙන් ඩොලර් මිලියන 12 ක ප්‍රදානයක් යොදා ගනිමින් ශ්‍රී ලංකාවේ උතුරු දූපත් තුනක දෙමුහුන් බලාගාර ව්‍යාපෘති ක්‍රියාත්මක කිරීම සඳහා ලංකා විදුලිබල මණ්ඩලය (CEB) පසුගිය දා ටෙන්ඩර් කැඳවා තිබෙනවා.\nජනාධිපති රනිල් වික්‍රමසිංහගේ නවදිල්ලි සංචාරයෙන් ටික දිනකට පසු යාපනය ආසන්නයේ විදුලි ව්‍යාපෘති සඳහා චීනය වෙනුවට ඉන්දියාව තෝරා ගැනීමට ශ්‍රී ලංකාව ටෙන්ඩර් නිකුත් කර තිබෙන බවයි වාර්තා වන්නේ.\n2021 ජනවාරි මාසයේදී, යාපනය වෙරළට ඔබ්බෙන් වූ නයිනතිව්, ඩෙල්ෆ්ට් හෝ නැදුන්තිව් සහ අනලතිව් දූපත්වල දෙමුහුන් පුනර්ජනනීය බලශක්ති පද්ධතියක් ස්ථාපනය කිරීම සඳහා ශ්‍රී ලංකාව චීන සමාගමක් වන Sinosar-Etechwin වෙත කොන්ත්‍රාත්තුව ලබා දී ඇති අතර පසුව එය ඉවත් කර ගෙන තිබෙනවා.\nනමුත් ඉන්දීය ආධාර යොදා ගනිමින් ව්‍යාපෘති සඳහා පසුගිය දා ටෙන්ඩරය නිකුත් කළ බවයි පැවසෙන්නේ.",
       "URL": "https://www.hirunews.lk/343888/උතුරු-දූපත්-තුනක-දෙමුහුන්-බලාගාර-සඳහා-ශ්‍රී-ලංකාව-චීනය-පසෙකලා-ඉන්දියාව-තෝරා-ගනී",
       "Category": "Local News",
       "Parent URL": "https://www.hirunews.lk/local-news.php?pageID=118"
}