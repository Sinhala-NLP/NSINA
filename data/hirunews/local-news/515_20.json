{
       "Source": "hirunews",
       "Timestamp": "Friday, 24 February 2023 - 16:02",
       "Headline": "විනිසුරුවරුන්ගෙන් බදු අය කිරීමට එරෙහි තහනම් නියෝගය යළි දීර්ඝ කෙරේ",
       "News Content": "විනිසුරුවරුන්ගේ වැටුප්වලින් උපයන විට ගෙවීමේ බද්ද අය කිරීම වළක්වාලමින් පනවා තිබෙන තහනම් නියෝගය මාර්තු මස 01 වැනිදා දක්වා දීර්ඝ කරන ලෙස අභියාචනාධිකරණය අද (24) නියෝග කළා.\nමෙම පෙත්සම අද (24) අභියාචනාධිකරණයේ සභාපති විනිසුරු නිශ්ශංක බන්දුල කරුණාරත්න සහ ඒ. මරික්කාර්ගෙන් සමන්විත විනිසුරු මඩුල්ල හමුවේ කැඳවනු ලැබුවා.\nපෙත්සම්කාර විනිසුරු සංගම් කියා සිටින්නේ තමන් විධායකය නියෝජනය නොකරන ස්වාධීන පිරිසක් බැවින් තමන්ගෙන් බදු අය කිරීමට දේශීය ආදායම් දෙපාර්තමේන්තුවට නෛතික බලයක් නොමැති බවයි.",
       "URL": "https://www.hirunews.lk/328213/විනිසුරුවරුන්ගෙන්-බදු-අය-කිරීමට-එරෙහි-තහනම්-නියෝගය-යළි-දීර්ඝ-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=515"
}