{
       "Source": "hirunews",
       "Timestamp": "Monday, 29 May 2023 - 8:23",
       "Headline": "වැස්සට සේදුනු අයි.පී.එල්. අවසන් තරගය අද යළිත්",
       "News Content": "වර්ෂාව නිසා අතහැර දැමුණු අයි.පී.එල්. අවසන් මහා තරගය අද(29) පැවැත්වීමට නියමිතයි.\nඊයේ අවසන් මහා තරගය පැවැත්වීමට නියමිතව තිබුණේ චෙන්නායි සුපර් කිංග්ස් සහ ගුජරාට් ටයිටන්ස් කණ්ඩායම් අතරයි.\nඅහමදාබාද් හි නරේන්ද්‍ර මෝදි ක්‍රීඩාංගණයේදී ඊයේ පස්වරුවේ තරගය ආරම්භවීමට නියමිතව තිබුණත් වර්ෂාව ඇද හැලීම හේතුවෙන් එකදු පන්දුවක් හෝ යැවීමට හැකියාව ලැබුණේ නැහැ.\nඒ අනුව තරග තීරක සහ විනිසුරුවරුන් තීරණය කළේ ඊයේ තරගය අතහැර දැමීමටයි.\nකෙසේ වෙතත් අවසන් මහා තරගයට කිසියම් හේතුවක් මත බාධා එල්ලවුවහොත් ඒ සඳහා අතිරේක දිනයක් මෙම තරගාවලියේ පවතින අතර, ඒ අනුවයි ඊයේ පැවැත්වීමට නියමිතව තිබූ අවසන් මහා තරගය අද දක්වා කල් දමනු ලැබුවේ.",
       "URL": "https://www.hirunews.lk/336491/වැස්සට-සේදුනු-අයි-පී-එල්-අවසන්-තරගය-අද-යළිත්",
       "Category": "Local News",
       "Parent URL": "https://www.hirunews.lk/local-news.php?pageID=310"
}