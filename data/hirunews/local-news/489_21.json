{
       "Source": "hirunews",
       "Timestamp": "Wednesday, 08 March 2023 - 15:21",
       "Headline": "ඉන්ධන QR කේතයේ වෙනසක්",
       "News Content": "ජාතික ඉන්ධන අවසරපත්‍ර QR කෝටාව අද (08) සිට ක්‍රියාත්මක වන පරිදි සෑම අඟහරුවාදා දිනකම මධ්‍යම රාත්‍රියේ දී සතිපතා යාවත්කාලීන වන බව විදුලිබල හා බලශක්ති අමාත්‍ය කාංචන විජේසේකර පවසනවා.\nඒ අනුව අද උදෑසන ද සියළු ගිණුම් යාවත්කාලීන වී ඇති බවයි වාර්තා වෙන්නේ.\nතවද අමාත්‍යවරයා පවසන්නේ, ඉන්ධන කෝටාව නොවෙනස්ව පවතිනු ඇති බවයි.\nමෙලෙස ඉන්ධන කෝටාව යාවත් කාලීන කිරීමේ දින වෙනස් කිරීමට හේතු වූයේ, ලංකා ඛනිජ තෙල් නීතිගත සංස්තාවේ සහ ඛනිජ තෙල් තොග පර්‍යන්තයේ මෙහෙයුම් වියදම අවම කිරීමට බව කංචන විජේසේකර නිකුත් කළ ට්විටර් පණිවිඩයේ සඳහන්.\nමෙම නව වෙනස් කිරීමත් සමග අදාල ආයතන දෙකෙහිම සති අන්තයේ මෙහෙයුම් කටයුතු අඩු කර ගැනීමට සැලසුම් කර ඇති බවත් එම පණිවිඩයේ වැඩිදුරටත් සඳහන්.",
       "URL": "https://www.hirunews.lk/329352/ඉන්ධන-qr-කේතයේ-වෙනසක්",
       "Category": "Local News",
       "Parent URL": "https://www.hirunews.lk/local-news.php?pageID=489"
}