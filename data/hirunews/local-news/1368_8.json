{
       "Source": "hirunews",
       "Timestamp": "Tuesday, 08 February 2022 - 15:06",
       "Headline": "විනාඩි 4න් ප්‍රතිඵල ලබාදෙන කොරෝනා පරීක්ෂණය",
       "News Content": "බහු අවයවීකරණ දාම ප්‍රතික්‍රියාව හෙවත් පී.සී.ආර්. පරීක්ෂණයක මෙන් කොවිඩ් 19 ආසාදනය නිවැරදිව තීරණය කරන නව කොරෝනා පරීක්ෂණයක් චීන විද්‍යාඥයන් පිරිසක් විසින් හඳුන්වා දී තිබෙනවා.\nපී.සී.ආර්.පරීක්ෂණ කොවිඩ් 19 වෛරසයට සංවේදීව කොරෝනා ආසාදනය වඩාත් නිවැරදිව සොයා ගත හැකි ක්‍රමවේදයයි.\nඑහෙත් එහි ප්‍රතිඵල ලබා ගැනීම සඳහා පැය කිහිපයක් ගත වනවා.\nමේ නිසා ඔමික්‍රොන් වැනි සීඝ්‍ර ව්‍යාප්තියක් සහිත කොරෝනා ප්‍රභේද පැතිරීමේදී ඇතැම් රටවල් කඩිනමින් කොරෝනා පරීක්ෂණ ප්‍රතිඵල ලබා ගැනීමේ අර්බුදයකට මුහුණ දුන්නා.\nඑහෙත්, ෂැංහයි නුවර පර්යේෂකයන් සොයා ගෙන ඇති ක්‍රමවේදය මගින් කොරෝනා ආසාදනය විනාඩි 4 ක් තුළ නිෂ්චය කළ හැකියි.\nචීනය දැනටමත් ලොව කොරෝනා වෛරස් පරීක්ෂණ කට්ටල නිපදවීමේ ප්‍රමුඛයෙක්.\nඑමගින් පසුගිය දෙසැම්බරයේදී පමණක් ඩොලර් බිලියන 1.6 ක් වටිනා කොරෝනා පරීක්ෂණ කට්ටල අපනයනය කර තිබෙනවා.\nඒ ඊට පෙර මාසයකට සාපේක්ෂව සියයට 144 ක වර්ධනයක් ලබමින්.",
       "URL": "https://www.hirunews.lk/296489/විනාඩි-4න්-ප්‍රතිඵල-ලබාදෙන-කොරෝනා-පරීක්ෂණය",
       "Category": "Local News",
       "Parent URL": "https://www.hirunews.lk/local-news.php?pageID=1368"
}