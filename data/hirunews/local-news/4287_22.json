{
       "Source": "hirunews",
       "Timestamp": "Wednesday, 04 October 2017 - 22:00",
       "Headline": "5 ශිෂ්‍යත්ව ප්‍රතිඵල නිකුත් වෙයි",
       "News Content": "5 ශිෂ්‍යත්ව විභාගයේ ප්‍රතිඵල නිකුත් කර තිබෙනවා.\nකොළඹ සහ ශ්‍රී ජයවර්ධනපුර කලාපවලට අයත් පාසල්වල ප්‍රතිඵල ලේඛන අදාළ පාසල් ප්‍රධානීන් වෙත හෙට සහ අනිද්දා දිනවල උදෑසන 9 න් පසු විභාග දෙපාර්තමේන්තුවේ පාසල් විභාග සංවිධාන හා ප්‍රතිඵල ශාඛාවෙන් ලබාගත හැකියි.\nඅනෙක් පාසල්වල ප්‍රතිඵල ලේඛන එම පාසල් වෙත තැපැල් කිරීමට නියමිතයි.\nමීගමුව හරිස්චන්ද්‍ර මහා විද්‍යාලයේ දිනුක ක්‍රිෂාන් කුමාර සිසුවා මෙවර ශිෂ්‍යත්ව විභාගයෙන් දිවයිනේ පළමු ස්ථානයට පත්ව තිබෙනවා.\nඔහු ලබාගෙන ඇති ලකුණු සංඛ්‍යාව 198 ක්.\nඅදාළ ප්‍රතිඵල www.doenets.lk වෙබ් අඩවියෙන් ලබාගත හැකියි.\nමේ අතර කිසියම් සිසුවෙකුගේ ලකුණු පිළිබඳ  නැවත පරීක්ෂාවක් සිදු කිරීමට අවශ්‍ය වන්නේ නම් ලබන 20 වන දිනට පෙර අදාළ පාසලේ විදුහල්පතිවරුන් හරහා අභියාචනා ඉදිරිපත් කළ යුතු බවයි විභාග දෙපාර්තමේන්තුව නිවේදනය කළේ.\nමේ සම්බන්ධයෙන් වැඩිදුර තොරතුරු ප්‍රතිඵල ලේඛණ සමග විදුහල්පතිවරුන් වෙත යොමු කරන ලිපියේ සඳහන් වනවා.\nඑමෙන්ම ප්‍රතිඵල සම්බන්ධයෙන් කිසියම් විමසීමක් අවශ්‍ය වන්නේ නම් මෙම දුරකථන අංකවලට ඇමතීමෙන් දැනගත හැකියි.\nවිභාග දෙපාර්තමේන්තුවේ ක්ෂණික ඇමතුම් අංකය වන 1911 සහ පාසල් විභාග සංවිධාන හා ප්‍රතිඵල ශාඛාවේ 011 2784208 / 011 2784537 ඃ 011 3188350 සහ 011 3140314 යන අංකවලින් අදාළ තොරතුරු ලබාගත හැකියි.",
       "URL": "https://www.hirunews.lk/172619/5-ශිෂ්‍යත්ව-ප්‍රතිඵල-නිකුත්-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=4287"
}