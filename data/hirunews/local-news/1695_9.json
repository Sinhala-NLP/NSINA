{
       "Source": "hirunews",
       "Timestamp": "Monday, 13 September 2021 - 13:28",
       "Headline": "ගංඟා සුරකින්න රුපියල් මිලියන 200ක්",
       "News Content": "සුරකිමු ගංඟා වැඩසටහන යටතේ පළාත් කිහිපයක ගංඟා සංරක්ෂණ ව්‍යාපෘති රැසකට මුදල් වෙන් කිරීමට පරිසර අමාත්‍යාංශය පියවර ගෙන තිබෙනවා.\nඒ අනුව රුපියල් මිලියන 200ක මුදලක් අදාළ වැඩසටහන සඳහා ලබාදීමට භාණ්ඩාගාරය කටයුතු කර ඇති බවයි වාර්තා වෙන්නේ.\nමැණික් ගඟ ආශ්‍රිත ව්‍යාපෘති සඳහා රුපියල් ලක්ෂ 128ක් වෙන් කර ඇති අතර, ඒ මොණරාගල ප්‍රදේශය ආශ්‍රිත ව අදාළ ව්‍යාපෘති දියත් කිරීම සඳහායි.\nදකුණු පළාතේ ගංඟා කිහිපයක ව්‍යාපෘති සඳහා රුපියල් කෝටි අටකට අධික මුදලක් වැය කර තිබෙනවා.\nඑමෙන්ම වැඩි ම පිරිසක් ජලය පාරිභෝජනය සිදුකරන සහ මෙරට දූෂිත ම ගංඟාව ලෙස සැළකෙන කැළණි ගඟේ සංරක්ෂණ කටයුතු සඳහා ද මුදල් වෙන් කිරීමට යි පියවර ගෙන ඇත්තේ.",
       "URL": "https://www.hirunews.lk/282099/ගංඟා-සුරකින්න-රුපියල්-මිලියන-200ක්",
       "Category": "Local News",
       "Parent URL": "https://www.hirunews.lk/local-news.php?pageID=1695"
}