{
       "Source": "hirunews",
       "Timestamp": "Wednesday, 07 June 2017 - 19:09",
       "Headline": "රට වෙනුවෙන් හිරු 11 වන ආධාර තොගය රත්නපුරයේ සහ කළුතර තවත් ප්‍රදේශ කිහිපයක විපතට පත් ජනතාවට - සෞඛ්‍ය ක්‍රියාන්විතයත් අඛණ්ඩව",
       "News Content": "විපතට පත් අපේම සහෝදර ජනතාවට සහන සැලසීම අරමුණින් රට වෙනුවෙන් හිරු, සහන යාත්‍රා ක්‍රියාන්විතයේ තවත්  පියවරක් වන රට වෙනුවෙන් හිරු සෞඛ්‍ය ක්‍රියාන්විතය 6 වන දිනටත් අද ක්‍රියාත්මක වුණා.\nඒ රත්නපුර ඇලපාත - දෙරළබඩ - ශ්‍රී මුචලින්දාරාම ධම්මේ විහාරය සහ ගාල්ල - නාගොඩ - කැටගොඩ උතුර හා දකුණ ග්‍රාමසේවා වසම් කේන්ද්‍ර කරගනිමින්.\nප්‍රතිකාර ලබාගැනීම සඳහා සෞඛ්‍ය කඳවුර වෙත පැමිණි කිහිපදෙනෙකු  සිය ප්‍රශංසාව හිරු වෙත ප්‍රකාශ කළා.\nරට වෙනුවෙන් හිරු සෞඛ්‍ය ක්‍රියාවින්තයේ 7 වන අදියර හෙට ක්‍රියාත්මක වන්නේ කළුතර - උඩුවර - මිල්ලනිය ශ්‍රී ශෛලතලාරාම විහාරස්ථානය කේන්ද්‍ර කරගනිමින්.\nමේ අතර ආපදා තත්ත්වයෙන් විපතට පත් සහෝදර ජනතාවට සහන සැලසීම අරමුණු කරගනිමින් ආරම්භ කළරට වෙනුවෙන් හිරු, හිරු සහන යාත්‍රා ක්‍රියාන්විතයේ 11 වන ආධාර තොගය අද කළුතර සහ රත්නපුර දිස්ත්‍රික්කයේ විපතට පත් ජනතාව වෙත බෙදාදුන්නා.\nඑම ආධාර කළුතර - හොරණ - ගුරුගොඩ, බැල්ලපිටිය සහ රත්නපුර දිස්ත්‍රික්කයේ දොඩම්පේ - මණ්ඩදෙණිය ප්‍රදේශවලට බෙදාදීමට කටයුතු කර තිබුණා.",
       "URL": "https://www.hirunews.lk/163070/රට-වෙනුවෙන්-හිරු-11-වන-ආධාර-තොගය-රත්නපුරයේ-සහ-කළුතර-තවත්-ප්‍රදේශ-කිහිපයක-විපතට-පත්-ජනතාවට-සෞඛ්‍ය-ක්‍රියාන්විතයත්-අඛණ්ඩව",
       "Category": "Local News",
       "Parent URL": "https://www.hirunews.lk/local-news.php?pageID=4479"
}