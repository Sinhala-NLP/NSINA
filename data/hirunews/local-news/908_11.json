{
       "Source": "hirunews",
       "Timestamp": "Sunday, 28 August 2022 - 7:56",
       "Headline": "පාකිස්ථානය ජාත්‍යන්තර ආධාර අපේක්ෂාවෙන්",
       "News Content": "ජලගැලීම් හේතුවෙන් ආපදාවට ලක්ව සිටින පාකිස්ථානය ජාත්‍යන්තර ආධාර ඉල්ලා සිටිනවා.\nඇමරිකාව, බ්‍රිතාන්‍යය, එක්සත් අරාබි එමීර් රාජ්‍යවලින් මෙම ආයාචනය සිදුකර ඇති බවයි වාර්තාවන්නේ.\nඅධික වර්ෂාවත් සමඟ හටගෙන ඇති ජල ගැලීම් හේතුවෙන් පාකිස්ථානයේ මිලියනයකට වැඩි ජනතාවක් පීඩාවට පත්වුණා.\nපසුගිය ජූලි මාසයේ සිට සක්‍රියවූ මෝසම් කාලගුණය හේතුවෙන් ඇති වූ ජල ගැලීම් නිසා මේ වනවිට දහසකට අධික පිරිසක් මියගොස් ඇති බවටයි විදෙස් මාධ්‍ය වාර්තා කළේ.\nමෙම ජල ගැලීම් තත්වය හේතුවෙන් දැඩි බලපෑම් එල්ලවී ඇත්තේ පාකිස්ථානයේ සින්දු සහ බලුකිස්ථාන් ප්‍රාන්තවලටයි.\nමේ වනවිට එරට හදිසි තත්වයක් ප්‍රකාශයට පත් කර තිබෙනවා.",
       "URL": "https://www.hirunews.lk/313922/පාකිස්ථානය-ජාත්‍යන්තර-ආධාර-අපේක්ෂාවෙන්",
       "Category": "Local News",
       "Parent URL": "https://www.hirunews.lk/local-news.php?pageID=908"
}