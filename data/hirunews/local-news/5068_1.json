{
       "Source": "hirunews",
       "Timestamp": "Friday, 29 April 2016 - 10:09",
       "Headline": "උතුරු දුම්රිය මාර්ගයේදී දුම්රියක් පීලිපනී (ඡායාරූප)",
       "News Content": "උතුරු දුම්රිය මාර්ගයේ පරසන්ගහවැව සහ සාලියපුර දුම්රිය ස්ථාන අතරදී අද උදෑසන දුම්රියක් පීලිපැන තිබෙනවා.\nකන්කසන්තුරේ සිට කොළඹ කොටුව දක්වා ධාවනය වූ  දැයට කිරුළ සීග්‍රගාමී දුම්රියයි මෙලෙස පීලිපැනීමට ලක්වී ඇත්තේ.\nමේ හේතුවෙන් උතුරු දුම්රිය මාර්ගයේ දුම්රිය ධාවනයට බාධා එල්ලවී ඇති බවයි දුම්රිය පාලක මැදිරිය සඳහන් කළේ.\nපීලිපැනීම හේතුවෙන් දුම්රිය මාර්ගයටද හානි සිදුව තිබෙනවා.\nඡායාරූප - අතුල බණ්ඩාර",
       "URL": "https://www.hirunews.lk/131995/උතුරු-දුම්රිය-මාර්ගයේදී-දුම්රියක්-පීලිපනී-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=5068"
}