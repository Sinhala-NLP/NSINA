{
       "Source": "hirunews",
       "Timestamp": "Saturday, 23 September 2017 - 16:00",
       "Headline": "අල්ලස් ගත් සුරාබදු නියාමකවරයෙකු රිමාන්ඩ්",
       "News Content": "අළුත්ගම සුරාබදු කාර්යාලයට අනුයුක්තව සේවය කළ සුරාබදු නියාමකවරයෙකු රුපියල් 30000 ක මුදලක් අල්ලස් ලෙස ලබා ගැනීමට යාමේදී අල්ලස් හෝ දුෂණ චෝදනා විමර්ශන කොමිෂන් සභාවේ නිලධාරින් අත්අඩංගුවට ගෙන තිබෙනවා.\nගංජා අත්අඩංගුවට ගැනීමේ සිද්ධියක් සම්බන්ධව නීතිමගින් කටයුතු නොකර සිටීමට සහ එය ඉදිරියට පවත්වාගෙන යාමට සහය ලබාදීම සදහා ඔහු රුපියල් 50,000 ක මුදලක් අල්ලස් ලෙස ඉල්ලා ඇති බව සදහන්.\nබේරුවල ප්‍රදේශයේ පදිංචි පුද්ගලයෙකුගෙන් ඔහු මෙම අල්ලස ඉල්ලා ඇති අතර, ඉන් රුපියල් 20000 ක මුදලක් මීට පෙර සැකකරු විසින් ලබාගෙන ඇති බවයි අල්ලස් හෝ දුෂණ චෝදනා විමර්ශන කොමිෂන් සභාව ප්‍රකාශ කළේ.\nඊයේ අත්අඩංගුවට ගත් සැකකරු කළුතර මහේස්ත්‍රාත් අධිකරණයට ඉදිරිපත් කිරීමෙන් පසු මේ මස 28 වනදා දක්වා රක්ෂිත බන්ධනාගාර ගත කර තිබෙනවා.",
       "URL": "https://www.hirunews.lk/171673/අල්ලස්-ගත්-සුරාබදු-නියාමකවරයෙකු-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=4307"
}