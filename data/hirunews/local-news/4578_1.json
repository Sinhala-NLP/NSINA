{
       "Source": "hirunews",
       "Timestamp": "Wednesday, 05 April 2017 - 8:01",
       "Headline": "ආණ්ඩුව පෙරළන මැයි රැළියක් බවට ඒකාබද්ධ විපක්ෂයේ මැයි රැළිය පත්කරනවා - උදය ගම්මන්පිල",
       "News Content": "ආණ්ඩුව පෙරළන මැයි රැළියක් බවට ඒකාබද්ධ විපක්ෂයේ මැයි රැළිය පත්කරන බව පිවිතුරු හෙළ උරුමයේ ප්‍රධාන ලේකම් පාර්ලිමේන්තු මන්ත්‍රී උදය ගම්මන්පිල පවසනවා.\nමැයි දින රැළියේ සංවිධාන කටයුතු පිළිබඳ ඊයේ පස්වරුවේ පැවති සාකච්ඡාවකින් අනතුරුව හිරු ප්‍රවෘත්ති වෙත අදහස් පළ කරමින් මන්ත්‍රීවරයා මේ බව සඳහන් කළා.\nඒකාබද්ධ විපක්ෂයේ මැයි දින රැළියේ සංවිධාන කටයුතු පිළිබඳ හමුවක් හිටපු ජනාධිපති පාර්ලිමේන්තු මන්ත්‍රී මහින්ද රාජපක්ෂගේ ප්‍රධානත්වයෙන් කොළඹ 07 විජේරාම පෙදෙසේ පිහිටි ඒ මහතාගේ නිල නිවසේදී පැවැත්වුණා.\nඊට ඒකාබද්ධ විපක්ෂය නියෝජනය කරන දේශපාලන පක්ෂවල නායකයින්, පාර්ලිමේන්තු මන්ත්‍රීවරුන් සහ වෘත්තිය සමිති නියෝජිතයින් පිරිසක් එක්වසිටියා.",
       "URL": "https://www.hirunews.lk/158513/ආණ්ඩුව-පෙරළන-මැයි-රැළියක්-බවට-ඒකාබද්ධ-විපක්ෂයේ-රැළිය-පත්කරනවා-උදය-ගම්මන්පිල",
       "Category": "Local News",
       "Parent URL": "https://www.hirunews.lk/local-news.php?pageID=4578"
}