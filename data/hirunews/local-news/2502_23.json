{
       "Source": "hirunews",
       "Timestamp": "Monday, 24 August 2020 - 6:15",
       "Headline": "හොරෙන් කැපූ වෙනිවැල්ගැට තොගයක් ප්‍රවාහනය කළ අයෙක් අත්අඩංගුවට",
       "News Content": "කලවාන - වැද්දාගල ප්‍රදේශයේ රක්ෂිතයක සිට ත්‍රිරෝද රථයකින් ප්‍රවාහනය කරමින් තිබූ වෙනිවැල්ගැට කිලෝග්‍රෑම් 230ක් සමඟ එක් සැකකරුවෙකු කලවාන පොලිසිය විසින් සිදුකළ වැටලිමකදී ඊයේ (23) අත්අඩංගුවට ගෙන තිබෙනවා.\nපොලිසිය පවසන්නේ මෙම වෙනිවැල්ගැට තොගය බලපත්‍ර නොමැතිව සිංහරාජ වනාන්තරයේ පරිවාර රක්ෂිතයකින් කැපූ ඒවා බවයි.\nපසුගිය කොරෝනා සමයේ සිට වෙනිවැල්ගැට සඳහා පවතින ඉල්ලුම වැඩිවීම හේතුවෙන් සිංහාරජය පාමුල පරිවාර රක්ෂිත තුළ ඇති වෙනිවැල්ගැට කැපීම වැඩි වී ඇති බවයි පොලිසිය වැඩිදුරටත් පවසන්නේ.\nඅත්අඩංගුවට ගත් සැකකරු අධිකරණයට ඉදිරිපත් කිරීමට නියමිතව තිබුණා.",
       "URL": "https://www.hirunews.lk/248482/හොරෙන්-කැපූ-වෙනිවැල්ගැට-තොගයක්-ප්‍රවාහනය-කළ-අයෙක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2502"
}