{
       "Source": "hirunews",
       "Timestamp": "Sunday, 24 February 2019 - 9:45",
       "Headline": "මත්ස්‍ය ආනයනය සීමා කිරීමට පියවර",
       "News Content": "මත්ස්‍ය ආනයනය සීමා කිරීමට පියවර ගන්නා බව ධීවර හා ජලජ සම්පත් සංවර්ධන අමාත්‍යංශය පවසනවා.\nදේශීය ධීවරයා සහ ධීවර කර්මාන්තය සුරක්ෂිත කිරීමේ අරමුණින් මෙවැනි තීරණ ගැනීමට සිදුවන බවයි එම අමාත්‍යංශය සඳහන් කළේ.\nඒ අනුව මත්ස්‍ය අස්වැන්න ඉහළ තත්වයක පවතින සැප්තැම්බර් සිට දෙසැම්බර් දක්වා මත්ස්‍ය ආනයන සීමා දැඩිව ක්‍රියාත්මක කිරීමටයි තීරණය වී ඇත්තේ.\nධීවර දෙපාර්තමේන්තුවේ සංඛ්‍යා ලේඛන අනුව 2018 වසරේ මෙරටට ආනයනය කර ඇති මත්ස්‍ය ප්‍රමාණය ටොන් 84463 ක්.\nඊට රුපියල් මිලියන 32726 ක් වැයවී තිබෙනවා.\nමෙවැනි මුදලක් විදේශයන් වෙත ගලා යාම වැලැක්වීම සහ, ධීවරයා සවිබල ගන්වා රටේ මත්ස්‍ය අවශ්‍යතාව සපුරාලීමට මෙම පියවර මගින් හැකිවනු ඇතැයි ධීවර හා ජලජ සම්පත් සංවර්ධන අමාත්‍යංශය කියාසිටියේ.",
       "URL": "https://www.hirunews.lk/211079/මත්ස්‍ය-ආනයනය-සීමා-කිරීමට-පියවර",
       "Category": "Local News",
       "Parent URL": "https://www.hirunews.lk/local-news.php?pageID=3486"
}