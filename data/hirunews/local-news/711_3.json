{
       "Source": "hirunews",
       "Timestamp": "Friday, 25 November 2022 - 6:58",
       "Headline": "නිවාඩු ගොස් නැවත රාජකාරියට වාර්තා කළ පොලිස් කොස්තාපල් රිය අනතුරකින් මරුට",
       "News Content": "වාලච්චේන පොලිස් වසමේ ඊයේ (24) සවස් කාලයෙහි මඩකලපුව සිට පොළොන්නරුව දෙසට ධාවනය වූ ලංගම බස් රථයක් ප්‍රතිවිරුද්ධ දෙසින් පැමිණි යතුරු පැදියක ගැටී අනතුරට ලක් වී තිබෙනවා.\nමේ අනතුරෙන් බරපතළ තුවාල ලැබූ යතුරු පැදිකරු වාලච්චේන රෝහලට ඇතුළත් කිරීමෙන් පසු මිය ගොස් ඇති බව යි පොලිස් වාර්තා සදහන් කරන්නේ.\nමෙලෙස මිය ගොස් ඇත්තේ, වයස අවුරුදු 34ක් වූ අත්තනකඩවල ප්‍රදේශයේ පදිංචි වාලච්චේන පොලිසියට අනුයුක්ත ව රාජකාරි කරනු ලැබූ පොලිස් කොස්තාපල්වරයෙක්.\nඅදාළ පොලිස් කොස්තාපල්වරයා නිවාඩු ලබා පිට ව ගොස් නැවත රාජකාරියට පැමිණෙමින් සිටිය දී මෙලෙස අනතුරට ලක් වී තිබෙනවා.\nමෙම අනතුර බස්රථ රියදුරුගේ අපරික්ෂාකාරී ධාවනය හේතුවෙන් සිදු කර ඇති බවට මෙතෙක් කරණ ලද විමර්ශනවල දී අනාවරණය වී ඇති අතර, සිද්ධිය සම්බන්ධයෙන් වාලච්චේන පොලිසිය වැඩිදුර විමර්ශන සිදු කරනවා.",
       "URL": "https://www.hirunews.lk/321207/නිවාඩු-ගොස්-නැවත-රාජකාරියට-වාර්තා-කළ-පොලිස්-කොස්තාපල්-රිය-අනතුරකින්-මරුට",
       "Category": "Local News",
       "Parent URL": "https://www.hirunews.lk/local-news.php?pageID=711"
}