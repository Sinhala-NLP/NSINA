{
       "Source": "hirunews",
       "Timestamp": "Thursday, 28 September 2023 - 18:29",
       "Headline": "ලෝක කුසලාන එක්දින ක්‍රිකට් තරගාවලියේ පුහුණු තරගය හෙට",
       "News Content": "ඉන්දියාවේදී පැවැත්වෙන ලෝක කුසලාන එක්දින ක්‍රිකට් තරගාවලියට සමගාමීව පැවැත්වෙන පුහුණු තරගාවලිය හෙටින් (29) ආරම්භ වීමට නියමිතයි.\nහෙට සිට ඔක්තෝබර් මස 03 වනදා දක්වා පැවැත්වෙන පුහුණු තරගාවලියේදී සෑම කණ්ඩායමක්ම තරග දෙකකට සහභාගී වන අතර ශ්‍රී ලංකා කණ්ඩායම සහභාගී වන පළමු පුහුණු තරගය බංග්ලාදේශ කණ්ඩායම සමඟ හෙට පැවැත්වීමට නියමිත බවයි වාර්තා වන්නේ.\nදෙවන තරගය ඇෆ්ගනිස්ථාන කණ්ඩායම සමග පැවැත්වෙයි.\nලෝක කුසලාන එක්දින ක්‍රිකට් තරගාවලිය ඔක්තෝබර් මස 05 වනදා ආරම්භ වීමට නියමිත අතර තරගාවලියේ ශ්‍රී ලංකා කණ්ඩායම සහභාගී වන පළමු තරගය දකුණු අප්‍රිකානු කණ්ඩායමට එරෙහිව ලබන 07 වනදා පැවැත් වෙනවා.",
       "URL": "https://www.hirunews.lk/349692/ලෝක-කුසලාන-එක්දින-ක්‍රිකට්-තරගාවලියේ-පුහුණු-තරගය-හෙට",
       "Category": "Local News",
       "Parent URL": "https://www.hirunews.lk/local-news.php?pageID=1"
}