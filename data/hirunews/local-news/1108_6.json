{
       "Source": "hirunews",
       "Timestamp": "Thursday, 09 June 2022 - 12:51",
       "Headline": "ඉන්ධන මිල දී ගැනීමට රුසියානු සමාගම් 4කට ලිපි (වීඩියෝ)",
       "News Content": "ශ්‍රී ලංකන් ගුවන් සමාගම, ලංකා විදුලිබල මණ්ඩලය ඇතුළු රාජ්‍ය ආයතන රැසකින් ඛනිජ තෙල් නීතිගත සංස්ථාවට රුපියල් මිලියන එක්ලක්ෂ 40,403 යි ශත 81 ක මුදලක් ලැබීමට ඇති බව විදුලිබල හා බලශක්ති අමාත්‍ය කංචන විජේසේකර අද පාර්ලිමේන්තුවේදී ප්‍රකාශ කළා.\nසමගි ජනබලවේගයේ පාර්ලිමේන්තු මන්ත්‍රී මයන්ත දිසානායක යොමුකළ ප්‍රශ්නයකට පිළිතුරු ලබාදෙමින් අමාත්‍යවරයා කියා සිටියේ විදුලිබල මණ්ඩලයට ද වසරකට රුපියල් මිලියන 500ක පාඩුවක් ලබන බවයි.\nඑමෙන්ම, ඉන්ධන ලබා ගැනීම සඳහා රුසියානු සමාගම් 4 කට මේ වනවිට ලිපි යොමුකර ඇති බව ද අමාත්‍යවරයා පාර්ලිමේන්තුවේදී හෙළි කළා.\nමේ අතර, ශ්‍රී ලංකා විදුලිබල සංශෝධන පනත් කෙටුම්පත ද අද පාර්ලිමේන්තුවට සභාගත කරනු ලැබුවා.",
       "URL": "https://www.hirunews.lk/306650/ඉන්ධන-මිල-දී-ගැනීමට-රුසියානු-සමාගම්-4කට-ලිපි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1108"
}