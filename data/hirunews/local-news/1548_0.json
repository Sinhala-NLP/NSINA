{
       "Source": "hirunews",
       "Timestamp": "Sunday, 21 November 2021 - 13:01",
       "Headline": "ඩොලර් අර්බුදයට යහපාලන රජය සම්පූර්ණයෙන්ම වගකිව යුතුයි - ඇමති බන්දුල",
       "News Content": "වර්තමානයේ රට තුළ පවතින ඩොලර් හිඟයට සම්පූර්ණයෙන්ම වගකිව යුතු පාර්ශ්වය වන්නේ, පසුගිය යහපාලන රජය බව වෙළෙඳ අමාත්‍ය ආචාර්ය බන්දුල ගුණවර්ධන පවසනවා.\nගාල්ලේ ඉදිකරන ලද නව සතොස ශාඛා විවෘත කිරීමේ උත්සවයට එක්වෙමින් අමාත්‍යවරයා කියා සිටියේ,\nපසුගිය ආණ්ඩුකරණයේ පැවති අදූරදර්ශී මූල්‍ය කළමනාකරණය හා රට ආරක්ෂා කිරීමට කිසිදු පියවරක් නොගැනීම යන කරුණු වටහා ගැනීමට ආර්ථිකය පිළිබඳ විශේෂඥ දැනුමක් අත්‍යවශ්‍ය නොවන බවයි.\nසමස්ත ලෝකයේම පවත්නා ආර්ථික අර්බුදය හා සෞඛ්‍ය කඩාවැටීම් හමුවේ මෙරට ජන ජීවිතය මැනවින් පවත්වාගෙන යාමට දැඩි මූල්‍ය කළමනාකරණයකින් යුතුව වත්මන් රජය කටයුතු කරන අතර, මහින්ද රාජපක්ෂ හිටපු ජනාධිපතිවරයා විසින් රට යහපාලන රජයට භාරදෙන අවස්ථාවේදී, මෙරට සතුව ඇමරිකානු ඩොලර් බිලියන 8.2ක ඩොලර් සංචිතයක් තිබූ බවයි හෙතෙම වැඩිදුරටත් පැවසුවේ.\nමෙම අවස්ථාවට අමාත්‍ය රමේෂ් පතිරණ ඇතුළු මැති ඇමතිවරුන් පිරිසක් ද එක්ව සිටියා.",
       "URL": "https://www.hirunews.lk/288708/ඩොලර්-අර්බුදයට-යහපාලන-රජය-සම්පූර්ණයෙන්ම-වගකිව-යුතුයි-ඇමති-බන්දුල",
       "Category": "Local News",
       "Parent URL": "https://www.hirunews.lk/local-news.php?pageID=1548"
}