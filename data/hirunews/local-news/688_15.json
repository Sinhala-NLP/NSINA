{
       "Source": "hirunews",
       "Timestamp": "Sunday, 04 December 2022 - 20:43",
       "Headline": "OICට අල්ලස් දෙන්න හැදූ අයෙක්ට වූ දේ",
       "News Content": "මත්ද්‍රව්‍ය ජාවාරම් සම්බන්ධයෙන් අවිස්සාවේල්ල පොලිසියේ අපරාධ අංශයේ ස්ථානාධිපතිට අල්ලස් දීමට තැත්කළ පුද්ගලයෙකු අල්ලස් හෝ දූෂණ විමර්ශන කොමිසම අත්අඩංගුවට ගෙන තිබෙනවා.\nමෙලෙස අත්අඩංගුවට ගෙන අත්තේ 32 හැවිරිදි රුවන්වැල්ල - අමිතිරිගල ප්‍රදේශයේ පදිංචිකරුවෙක්.\nමත්ද්‍රව්‍ය ජාවාරම් සම්බන්ධයෙන් අත්අඩංගුවට ගත් සැකකරුවෙකුට නඩු නොපවරන ලෙස සහ පහළ අධිකරණයකින් ඇප ලබාගත හැකි පරිදි නඩුවක් පවරාදෙන ලෙස ඉල්ලමින් මොහු රුපියල් 50,000ක අල්ලස් ලබාදීමට උත්සහ කර තිබෙනවා.\nපසුව අපරාධ අංශයේ ස්ථානාධිපතිවරයා මේ සම්බන්ධයෙන් අල්ලස් හෝ දූෂණ විමර්ශන කොමිසමේ නිලධාරින් දැනුවත් කර අල්ලස් මුදලක් ලෙස රුපියල් 25,000ක මුදලක් ලබාදෙන අවස්ථාවේ දී අවිස්සාවේල්ල පොලිසිය තුළ දී සැකකරු අත්අඩංගුවට ගත්තා.",
       "URL": "https://www.hirunews.lk/321954/oicට-අල්ලස්-දෙන්න-හැදූ-අයෙක්ට-වූ-දේ",
       "Category": "Local News",
       "Parent URL": "https://www.hirunews.lk/local-news.php?pageID=688"
}