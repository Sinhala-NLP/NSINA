{
       "Source": "hirunews",
       "Timestamp": "Saturday, 12 November 2022 - 0:34",
       "Headline": "බලවත් රාජ්‍යය අතර එදිරිවාදිකම්වලට මැදිහත්වීමේ අපේක්ෂාවක් නැහැ - ජනපති (වීඩියෝ)",
       "News Content": "ලොව බලවත් රාජ්‍යයන් අතර එදිරිවාදිකම්වලට මැදිහත්වීමේ කිසිදු අපේක්ෂාවක් ශ්‍රී ලංකාවට නොමැති බව ජනාධිපති රනිල් වික්‍රමසිංහ මහතා පවසනවා.\nශ්‍රීමත් ජෝන් කොතලාවල ආරක්ෂක විශ්වවිද්‍යාලයේ උපාධි ප්‍රදානෝත්සවයට එක්වෙමින් ජනාධිපතිවරයා සඳහන් කළේ වත්මන් පසුබිම හමුවේ ඉන්දීය සාගර කලාපයට ඉහළ දේශපාලන සහ ආර්ථික වටිනාකමක් ලැබී ඇති බවයි.\nශ්‍රී ලංකාව වෙනුවෙන් පත්ව පැමිණි නව තානාපතිවරු 8 දෙනෙකු සහ මහ කොමසාරිස්වරයෙකු ඊයේ පෙරවරුවේ ජනාධිපති කාර්යාලයේදී සිය අක්තපත්‍ර භාර දුන්නා.\nරුසියාව, ඕමානය, ප්‍රංශය, මෙක්සිකෝව, භූතානය, පැරගුවා, ලක්ෂම්බර්ග් සඳහා තානාපතිවරු 7 දෙනෙකුත් ඝානා රාජ්‍යය සඳහා මහ කොමසාරිස්වරයෙකුත් මෙලෙස පත්ව තිබෙනවා.\nමේ අතර ශ්‍රීමත් ජෝන් කොතලාවල ආරක්ෂක විශ්වවිද්‍යාලයේ 2022 වර්ෂයට අදාළව ත්‍රිවිධ හමුදා විද්‍යා පීඨවල අධ්‍යාපනය ලැබූ උපාධි අපේක්ෂක අපේක්ෂිකාවන් 1619 දෙනෙකුට පශ්චාත් උපාධි ප්‍රදානය කිරීමේ උත්සවය අද බණ්ඩාරනායක අනුස්මරණ ජාත්‍යන්තර සම්මන්ත්‍රණ ශාලාවේදී පැවැත්වුණා.",
       "URL": "https://www.hirunews.lk/320190/බලවත්-රාජ්‍යය-අතර-එදිරිවාදිකම්වලට-මැදිහත්වීමේ-අපේක්ෂාවක්-නැහැ-ජනපති-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=740"
}