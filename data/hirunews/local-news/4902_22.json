{
       "Source": "hirunews",
       "Timestamp": "Monday, 29 August 2016 - 13:21",
       "Headline": "නාමල්ගේ පුංචි මොලේ ගැන අජිත්ගෙන් කථාවක්",
       "News Content": "ව්‍යවස්ථාදායක කටයුතුවලට ගැලපෙන පුද්ගලයන් පාර්ලිමේන්තුවට යැවීමේ  මැතිවරණ ක්‍රමයක් අවශ්‍ය බව විදුලිබල හා පුනර්ජනනීය බලශක්ති නියෝජ්‍ය අමාත්‍ය අජිත් පී. පෙරේරා පවසනවා.\nඔහු මේ බව  කියා සිටියේ  අගුරුවාතොට - උඩුවන ප්‍රදේශයේ ඊයේ පැවති එක්සත් ජාතික පක්ෂ සාමාජික ප්‍රවර්ධන වැඩසටහනකට එක්වෙමින්.\nනාමල් රාජපක්ෂ මන්ත්‍රීතුමා පහුගිය දවස්වල බන්ධනාගාර ගත වෙලා ඇවිල්ලා හිරගෙදරදී එතුමා ලැබූ අත්දැකීම් ගැන කතා කළා.\nඑතුමා කිව්වා හිර ගෙදරදී හංසයාට ඡන්ද දීපු කිසිම කෙනෙක් එතුමාට හම්බ වුණේ නැහැ කියලා.\nඑතුමා ඒකෙන් අදහස් කෙරුවේ එතුමාගේ පියාණන්ට ඡන්දය දීපු ඒ කට්ටිය ඔක්කොම තමයි හිර ගෙදර ඉන්නේ කියලා.\nශ්‍රී ලංකා නිදහස් පාක්ෂිකයන්ට මෑත කාලයේ කරපු ලොකුම අපහාසය තමයි ඒක.\nවැදගත්, දැනුම් තේරුම් තියෙන අපරාධ අගය නොකරන ශ්‍රී ලංකා නිදහස් පාක්ෂිකයෝ ඉන්නවා.\nනාමල් රාජපක්ෂ මහත්තයාට තේරෙන විදිහට හිරගෙදර ඉන්න ඔක්කොම එතුමාගේ  පියාගේ ආධාර කාරයෝ.\nමෛත්‍රීපාල මහත්තයාට ඡන්දය දීපු කිසිකෙනෙක් හිරේ නැහැ.\nපුංචි මොලේට තේරෙන තරම.\nව්‍යවස්ථාදායක කටයුතුවලට ගැලපෙන මිනිස්සු මේ රටේ අනාගතය සකස් කරන වැඩපිළිවෙලට සම්බන්ධ වෙන්න පුළුවන් පරිණත මිනිස්සු පාර්ලිමේන්තුවට යන මැතිවරණයක් අපේ රටට අවශ්‍යයි.",
       "URL": "https://www.hirunews.lk/141737/නාමල්ගේ-පුංචි-මොලේ-ගැන-අජිත්ගෙන්-කථාවක්",
       "Category": "Local News",
       "Parent URL": "https://www.hirunews.lk/local-news.php?pageID=4902"
}