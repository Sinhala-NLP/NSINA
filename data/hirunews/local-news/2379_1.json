{
       "Source": "hirunews",
       "Timestamp": "Tuesday, 20 October 2020 - 17:30",
       "Headline": "නයිලෝන් රැහැන් බවට හඟවමින් එතනෝල් ගෙන්වූ ව්‍යාපාරිකයෙකු රේගු අත්අඩංගුවට",
       "News Content": "නයිලෝන් මිශ්‍රිත ටයර් රැහැන් රෙදි බව හඟවමින් චීනයේ සිට ආනයනය කළ එතනෝල් ලීටර 15,308 ක් අඩංගු බැරල් 80 ක් සහිත බහලුමක් රේගුව විසින් අත්අඩංගුවට ගෙන තිබෙනවා.\nචීනයේ ෂැන්හයි වරායේ සිට අදාළ බහලුම, මහනුවර ප්‍රදේශයේ ව්‍යාපාරිකයෙකු විසින් පසුගිය වසරේ මැයි මාසයේදී මෙරටට ගෙන්වා ඇති බවයි හෙළිවී ඇත්තේ.\nඑම සැකකරු මේ වනවිට රේගු භාරයට ගෙන ඇති අතර, මෙමඟින් රුපියල් මිලියන විස්සක පාඩුවක් රජයට සිදුව ඇති බවයි නියෝජ්‍ය රේගු අධ්‍යක්‍ෂ සුදත් ද සිල්වා සඳහන් කළේ.\nමෙම එතනෝල් රාජසන්තක කර වෙන්දේසියේ විකුණා එම මුදල් රජයට බැර කිරීමට රේගු දෙපාර්තමේන්තුව පියවර ගෙන තිබෙනවා.",
       "URL": "https://www.hirunews.lk/252955/නයිලෝන්-රැහැන්-බවට-හඟවමින්-එතනෝල්-ගෙන්වූ-ව්‍යාපාරිකයෙකු-රේගු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2379"
}