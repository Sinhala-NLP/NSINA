{
       "Source": "hirunews",
       "Timestamp": "Monday, 06 September 2021 - 20:04",
       "Headline": "අදත් සීනි ගබඩා වටලයි (වීඩියෝ)",
       "News Content": "මහා පරිමාණයෙන් සීනී තොග සඟවා තිබෙන ස්ථාන අදත් වැටලූ අතර, බ්ලූමැන්ඩල් ප්‍රදේශයේ  ගබඩාවක තිබී සීනි මෙට්‍රික් ටොන් 1500 ක් සහ  ඔරුගොඩවත්ත ප්‍රදේශයේ පවත්වාගෙන ගිය ගබඩාවක් තිබී සීනී මෙට්‍රික් ටොන් 5,500 ක් පාරිභෝගික කටයුතු අධිකාරිය අද සිය භාරයට ගත්තා.\nමේ අතර මිනිස් පරිභෝජනයට නුසුදුසු සීනී තොගයක් ගබඩා කර ඇති බවට ලද තොරතුරක් අනුව පොලිස් විශේෂ කාර්ය බලකාය සහ පාරිභෝගික අධිකාරිය එක්ව තවත් වැටලීමක් වත්තල ප්‍රදේශයේ අද සිදු කළා.\nඑහි ගබඩාවක තිබූ සීනීමෙට්‍රික් ටොන් 125 කට මුද්‍රා තැබීමට පාරිභෝගික අධිකාරියේ නිලධාරීන් කටයුතු කරනු ලැබුවා.\nමේ අතර, ත්‍රිකුණාමලය දිස්ත්‍රිකයේ තබලගමුව සහ මුල්ලිපොත්තාව යන ප්‍රදේශවල පවත්වාගෙන ගිය වී ගබඩා තුනක්ද වටලා වී කිලෝ එක් ලක්ෂ පනස් දහසක් මුද්‍රා තැබීමට අද කටයුතු කර තිබෙනවා.",
       "URL": "https://www.hirunews.lk/281539/අදත්-සීනි-ගබඩා-වටලයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1708"
}