{
       "Source": "hirunews",
       "Timestamp": "Saturday, 22 October 2022 - 6:34",
       "Headline": "ගමන් කරමින් තිබූ වාහනයක් හදිසියේ ගිනි ගනී",
       "News Content": "යාපනය කන්කසන්තුරය මාවිට්ටපුරම් ප්‍රදේශයේදී ගමන් කරමින් තිබූ වෑන් රථයක් හදිසියේ ගිනි ගැනීමට ලක්ව තිබෙනවා.\nඊයේ (21) රාත්‍රී මෙම අනතුර සිදුව ඇති බවයි අප වාර්තාකරු සඳහන් කළේ.\nපොලිසිය පැවසුවේ වාහනය ගිනි ගන්නා අවස්ථාවේ රියදුරා ඉන් එළියට පැන ඇති බවයි.\nගින්න හේතුවෙන් වෑන් රථය සම්පූර්ණයෙන් විනාශ වී තිබෙනවා.\nකන්කසන්තුරය නාවික හමුදා කඳවුරේ නිලධාරීන් සහ ප්‍රදේශවාසීන් මැදිහත් වී ගින්න නිවා දමා ඇතැයි සඳහන්.\nකාර්මික දෝශයක් මත හටගත් විදුලි කාන්දුවක් නිසා ගින්න හටගෙන ඇතැයි සැක කෙරෙන අතර කන්කසන්තුරය පොලිසිය පරීක්ෂණ සිදුකරනවා.",
       "URL": "https://www.hirunews.lk/318503/ගමන්-කරමින්-තිබූ-වාහනයක්-හදිසියේ-ගිනි-ගනී",
       "Category": "Local News",
       "Parent URL": "https://www.hirunews.lk/local-news.php?pageID=787"
}