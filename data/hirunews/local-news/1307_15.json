{
       "Source": "hirunews",
       "Timestamp": "Tuesday, 08 March 2022 - 8:10",
       "Headline": "ලෝක කාන්තා දිනය අදයි (වීඩියෝ)",
       "News Content": "ලෝක කාන්තා දිනය අදට යෙදී තිබෙනවා\nකාන්තාව අහසින් අඩක් උසුලා සිටින බව ප්‍රකට චීන කියමනක්.\nකොවිඩ් 19 තත්ත්වය හා සෙසු ආර්ථික හා සාමාජීය අභියෝගවලට මුහුණ දෙන ශ්‍රී ලංකාව තුළ වැඩි ම ආර්ථික උත්පාදනයක් සිදු කරනු ලබන්නේ ද කාන්තාව යි.\nපවතින ආර්ථික අර්බුදය හමුවේ දරුවන් ජීවත් කිරීමට මෙරට කාන්තාවන්ට ද නොයෙකුත් ගැටලුවලට මුහුණ දීමට සිදුව තිබෙනවා.\nබාධක මධ්‍යයේ වුව ද තම දරුවන් පණ මෙන් රැකබලාගන්නා කාන්තාවන් බොහොම යි.\nපසුගිය වසරේ ඔක්තෝම්බර් 21 වනදා මෙරටට සුවිශේෂී වූයේ කාන්තාවක් කොළඹ පෞද්ගලික රෝහලක දී දරුවන් සය දෙනෙකු මෙලොව බිහිකරලීම හේතුවෙන්.\nඑය මෙරට පළමු සය දරු උපත ලෙස වාර්තා පොත් අතරට එක් වූ අතර පිරිමි දරුවන් තුන්දෙනෙකු සහ ගැහැණු දරුවන් තුන්දෙනෙකු මෙලෙස උපත ලබා තිබුණා.\nඒ වන විට 31 වන වියේ පසු වූ දිලිනි වාසනා, සිසේරියන් සැත්කමක් හරහා සිය පළමු දරු උපත ලෙස මෙම දරුවන් හය දෙනා මෙලොවට බිහිකරනු ලැබුවා.\nකෙසේ වෙතත්, මසකට ආසන්න කාලයක් වෛද්‍යවරුන්ගේ නිරීක්ෂණය මත රෝහලේ සිටි මෙම දරුවන් සිය මව සමඟ මේ වන විට නිවෙසෙහි කාලය ගතකරනවා.\nතොරතුරු තාක්ෂණ ක්ෂත්‍රයේ රැකියාවක නිරත වෙමින් සිටි දිලිනිට ඉන් ඉවත් වී ඇත්තේ සිය කාලය දරුවන් වෙනුවෙන් කැප කිරීමටයි.\nමේ අතර, තිරසාර හෙටක් සඳහා අද ස්ත්‍රී පුරුෂ සමානාත්මතාව යන තේමාව යටතේ ජාත්‍යන්තර කාන්තා දිනය මෙවර සමරනවා.\nඒ නිමිත්තෙන් සුබ පැතුම් එක් කරමින් අග්‍රාමාත්‍ය මහින්ද රාජපක්ෂ කියා සිටියේ, කාන්තාවන්ට එරෙහි ප්‍රචණ්ඩත්වය සහ වෙනස් කොට සැලකීම ශ්‍රි ලාංකික ජන සමාජයෙන් තුරන් වන දිනයක් උදා කරන බවයි.\nඑමෙන්ම රටකි, දැයකි ලොවකි ඇය යන දේශීය තේමාව යටතේ කාන්තා දින ජාතික සැමරුම ජනාධිපතිවරයා සහ අග්‍රාමාත්‍යවරයාගේ ප්‍රධානත්වයෙන් කොළඹදී පැවැත්වීමට නියමිත යි.\nඊට අමතර ව කාන්තා දිනයට සමගාමී ව අද සිට අප්‍රේල් මස 07 වනදා දක්වා විවිධ වැඩසටහන් සංවිධාන කර ඇති බවයි විෂයභාර රාජ්‍ය අමාත්‍යාංශ්‍ය සඳහන් කළේ.\nමේ අතර අදට යෙදෙන ලෝක කාන්තා දිනය වෙනුවෙන් හිරු ප්‍රවෘත්ති විසින් මෙරට සිටින යෞවනයේ මෙන්ම වැඩිහිටි වියේ වුව ද සිත සවිමත් වූ දිරිය විරිය කතුන් පිළිබඳ සොයා බැලීමක් කළා.\nඒ අනුව දකුණු ආසියාවේ ප්‍රථම දොඹකර ක්‍රියාකාරිනියන් ලෙස ඉතිහාසගත වන කතුන් පිරිසක් පිළිබඳ අපට තොරතුරු වාර්තා වුණා.\nඒ කොළඹ වරායේ ජයාබහාලු පර්යන්තයේ ජංගම දොඹකර ක්‍රියාකරිනියන් ලෙස සිය වෘත්තීය වගකීමෙන් සහ මැනවින් ඉටු කරනු ලබන කාන්තාවන් පිරිසක් හමුවීමෙන් වීම විශේෂත්වයක්.\n2016 දී සිය පළමු දොඹකර වෘත්තීය දිවි කටයුතු ඇරඹූ මොවුන් අද වනවිට මෙරට ආර්ථිකය ගොඩගැනීමට සහ ගොඩනැගීමට ලබාදෙන්නේ සවිමත් වූ අත්වැලක්.",
       "URL": "https://www.hirunews.lk/298921/ලෝක-කාන්තා-දිනය-අදයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1307"
}