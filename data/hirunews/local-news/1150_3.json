{
       "Source": "hirunews",
       "Timestamp": "Monday, 23 May 2022 - 9:34",
       "Headline": "කිලිනොච්චියේදී සිදුවූ පිපිරීමකින් පාසල් සිසුවියකට තුවාල",
       "News Content": "කිලිනොච්චිය - පලෙයි - කිලාලි ප්‍රදේශයේදී සිදුවූ පිපිරීමකින් පාසල් සිසුවියක් තුවාල ලබා රෝහල් ගත කර තිබෙනවා.\nඊයේ පස්වරුවේ තම මව සමඟ කුලී ඉඩමක සේවයට ගිය අවස්ථාවේ එම සිසුවිය අනතුරට මුහුණ පා ඇති බවයි පොලිසිය සඳහන් කළේ.\nපස් යට තිබූ කිසියම් දෙයක් පුපුරා යාමෙන් දැරියගේ වම් පාදයට තුවාල සිදුව ඇති අතර, ඇය මේ වනවිට යාපනය මහ රෝහලේ දැඩි සත්කාර ඒකකයේ ප්‍රතිකාර ලබනවා.\nමෙලෙස තුවාල ලබා ඇත්තේ මෙවර සාමාන්‍ය පෙළ විභාගයට පෙනී සිටීමට නියමිත දැරියක් බවයි අප වාර්තාකරු සඳහන් කළේ.",
       "URL": "https://www.hirunews.lk/305051/කිලිනොච්චියේදී-සිදුවූ-පිපිරීමකින්-පාසල්-සිසුවියකට-තුවාල",
       "Category": "Local News",
       "Parent URL": "https://www.hirunews.lk/local-news.php?pageID=1150"
}