{
       "Source": "hirunews",
       "Timestamp": "Thursday, 08 June 2023 - 8:13",
       "Headline": "විදේශ රැකියා අපේක්ෂකයින්ට සහනයක්",
       "News Content": "විදේශ රැකියා අපේක්ෂකයින්ට පොලිස් වාර්තා නිකුත් කිරීමේ දී ලිහිල් ප්‍රතිපත්තියක් අනුගමනය කිරීමට කැබිනට් මණ්ඩලය තීරණය කර තිබෙනවා.\nමහජන ආරක්ෂක අමාත්‍ය ටිරාන් අලස් කැබිනට් මණ්ඩලයට ඉදිරිපත් කළ යෝජනාවට අනුවයි මෙම තීරණය ගෙන ඇත්තේ.\nවිදේශ රැකියා සදහා පිටත්ව යන පුද්ගලයින්ට පොලිස් වාර්තා නිකුත් කිරීමේ දී එහි සුළු වැරදි ඇතුළත් කිරීම නිසා ගැටළු සහගත තත්ත්වයක් මතුව ඇති බවට ලද පැමිණිලි සම්බන්ධයෙන් කම්කරු සහ විදේශ රැකියා අමාත්‍ය මනූෂ නානායක්කාර මහජන ආරක්ෂක අමාත්‍ය ටිරාන් අලස් දැනුවත් කර තිබුණා.\nඒ අනුව මහජන ආරක්ෂක අමාත්‍යවරයා නීතිපතිවරයාට මීට අදාළ නව යෝජනාවලියක් සකස් කරන ලෙස උපදෙස් ලබාදී ඇති බවයි වාර්තා වන්නේ.",
       "URL": "https://www.hirunews.lk/337329/විදේශ-රැකියා-අපේක්ෂකයින්ට-සහනයක්",
       "Category": "Local News",
       "Parent URL": "https://www.hirunews.lk/local-news.php?pageID=286"
}