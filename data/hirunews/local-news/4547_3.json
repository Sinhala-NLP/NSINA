{
       "Source": "hirunews",
       "Timestamp": "Wednesday, 26 April 2017 - 7:53",
       "Headline": "කාන්තා නියෝජනය වැඩි කිරීමට නීති",
       "News Content": "පාර්ලිමේන්තුව තුළ කාන්තා සහභාගිත්වය වැඩිකිරීම සදහා මැතිවරණ නීති සම්පාදනය කරමින් පවතින බව ජනාධිපති මෛත්‍රීපාල සිරිසේන පවසනවා.\nඔහු මේ බව සදහන් කළේ අන්තර් පාර්ලිමේන්තු සංගමයේ සභාපති සබීර් චවුද්රි ජනාධිපති කාර්යාලයේදි ඊයේ පස්වරුවේ හමුවු අවස්ථාවේදියි.\nඋගත් තරුණයින් වැඩි වැඩියෙන් රජයේ සහ පාර්ලිමේන්තුවේ වගකිම් දැරිය යුතු බව තමා විශ්වාස කරන බවයි ජනාධිපතිවරයා එහිදි කියා සිටියේ.\nජනාධිපති මෛත්‍රීපාල සිරිසේන පාර්ලිමේන්තු ප්‍රජාතන්ත්‍රවාදයට ආදර්ශයක් බවයි අන්තර් පාර්ලිමේන්තු සංගමයේ සභාපති සබීර් චවුද්රි මෙම හමුවේදී ප්‍රකාශ කර ඇත්තේ.\nමෛත්‍රීපාල සිරිසේන ජනාධිපතිධූරයට පත් වීමෙන් පසු විධායක ජනාධිපති ධූරයේ බලතල අඩුකර පාර්ලිමේන්තුවට පැවරිමට කටයුතු කිරිම ප්‍රශංසනිය බවද ඔහු ප්‍රකාශ කළා.",
       "URL": "https://www.hirunews.lk/159983/කාන්තා-නියෝජනය-වැඩි-කිරීමට-නීති",
       "Category": "Local News",
       "Parent URL": "https://www.hirunews.lk/local-news.php?pageID=4547"
}