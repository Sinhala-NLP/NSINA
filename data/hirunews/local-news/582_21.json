{
       "Source": "hirunews",
       "Timestamp": "Tuesday, 24 January 2023 - 9:04",
       "Headline": "පුංචි ඡන්දය පැවැත්වීම සැකයි - මැතිවරණ කොමිසම",
       "News Content": "පළාත් පාලන ඡන්දයට තරඟ වදින සියලු දේශපාලන පක්ෂවල ලේකම්වරුන් අද (24) මැතිවරණ කොමිෂන් සභාව වෙත කැඳවා තිබෙනවා.\nනාම යෝජනා භාර ගැනීමෙන් පසු මැතිවරණ කොමිසම දේශපාලන පක්ෂ හමුවන පළමු අවස්ථාව මෙය යි.\nපෙරවරු 10ට පැවැත්වෙන මෙම හමුවේ දී මැතිවරණය සම්බන්ධයෙන් දැනට මතු ව ඇති ගැටලු පිළිබඳ සාකච්ඡා කිරීමට නියමිත බව යි වාර්තා වන්නේ.\nඑමෙන්ම පළාත් පාලන ඡන්ද විමසීමට අදාළ ව තැපැල් ඡන්ද අයදුම්කිරීමට ලබාදුන් කාලය ඊයේ මධ්‍යම රාත්‍රී 12 න් අවසන් වුණා.\nමේ අතර පළාත් පාලන ඡන්ද විමසීම පැවැත්වීම ගැන තමාටද සැකයක් පවතින බව මැතිවරණ කොමිෂන් සභාවේ සභාපති නීතිඥ නිමල් පුංචිහේවා ප්‍රකාශ කළා.\nඔහු මේ බව කියා සිටියේ හිරු ටීවි ඔස්සේ ඊයේ රාත්‍රී විකාශය වූ සලකුණු දේශපාලන වැඩසටහනට එක්වෙමින්.",
       "URL": "https://www.hirunews.lk/325751/පුංචි-ඡන්දය-පැවැත්වීම-සැකයි-මැතිවරණ-කොමිසම",
       "Category": "Local News",
       "Parent URL": "https://www.hirunews.lk/local-news.php?pageID=582"
}