{
       "Source": "hirunews",
       "Timestamp": "Thursday, 03 June 2021 - 14:08",
       "Headline": "එක්සත් අරාබි එමීර් රාජ්‍යය හා ශ්‍රී ලංකාව අතර ගුවන් ගමන් සේවා පුළුල් කිරීමට අවධානය",
       "News Content": "එක්සත් අරාබි එමීර් රාජ්‍යය හා ශ්‍රී ලංකාව අතර ගුවන් ගමන් සේවා පුළුල් කිරීමට දෙරටේ අවධානය යොමුව තිබෙනවා.\nඑක්සත් අරාබි එමීර් රාජ්‍යයේ රාජ්‍ය අමාත්‍ය මොහොමඩ් අලී අල් සයෙක් සහ විදේශ අමාත්‍ය දිනේෂ් ගුණවර්ධනගේ සහභාගීත්වයෙන් පසුගියදා අන්තර්ජාලය ඔස්සේ පැවති රැස්වීමකදියි මේ පිළිබඳව කරුණු සාකච්ඡා වී ඇත්තේ.\nදෙරටේ ආයෝජන සහ වෙළඳාම වැඩිදියුණු කිරීම සඳහා රටවල් අතර යෝජිත ආයෝජන ප්‍රවර්ධන ගිවිසුම් කඩිනමින් අවසන් කිරීමට හැකි බව විදේශ අමාත්‍ය දිනේෂ් ගුණවර්ධන මෙහිදී අවධාරණය කර තිබෙනවා.",
       "URL": "https://www.hirunews.lk/273267/එක්සත්-අරාබි-එමීර්-රාජ්‍යය-හා-ශ්‍රී-ලංකාව-අතර-ගුවන්-ගමන්-සේවා-පුළුල්-කිරීමට-අවධානය",
       "Category": "Local News",
       "Parent URL": "https://www.hirunews.lk/local-news.php?pageID=1909"
}