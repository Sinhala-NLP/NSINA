{
       "Source": "hirunews",
       "Timestamp": "Saturday, 09 July 2022 - 6:19",
       "Headline": "ප්‍රදේශ කිහිපයකට වරින් වර වැසි - මුහුදුබඩ ජනතාවටත් විශේෂ නිවේදනයක්",
       "News Content": "සබරගමුව පළාතෙත් නුවරඑළිය සහ මහනුවර දිස්ත්‍රික්කවලත් වැසි වාර කිහිපයක් ඇතිවිය හැකි බව කාලගුණ විද්‍යා දෙපාර්තමේන්තුව නිවේදනය කරනවා.\nබස්නාහිර පළාතෙත් ගාල්ල සහ මාතර දිස්ත්‍රික්කවලත් වැසි ස්වල්පයක් ඇතිවිය හැකි බවයි එම නිවේදනයේ දැක්වෙන්නේ.\nමධ්‍යම කඳුකරයේ බටහිර බෑවුම් ප්‍රදේශවලත් බස්නාහිර, දකුණු සහ සබරගමුව පළාත්වලත් විටින් විට පැ.කි.මී. (40-50) ක පමණ වේගයෙන් තද සුළං ඇතිවිය හැකියි.\nපුත්තලම සිට කොළඹ, ගාල්ල සහ හම්බන්තොට හරහා පොතුවිල් දක්වා වෙරළට ඔබ්බෙන් වන මුහුදු ප්‍රදේශ රළු වන අතර, දිවයින වටා වන සෙසු මුහුදු ප්‍රදේශම ද රළු වශයෙන් පවතිනවා.\nකොළඹ සිට ගාල්ල හරහා හම්බන්තොට දක්වා වෙරළට ඔබ්බෙන් වන මුහුදු ප්‍රදේශවල මුහුදු රළ උස (මීටර්. 2.0 – 2.5 ක් පමණ) ඉහළ යාමේ හැකියාවක් ද පවතී.\nඑබැවින් එම මුහුදු ප්‍රදේශවල ධීවර සහ නාවික කටයුතුවල යෙදන ධීවර සහ නාවික ප්‍රජාව මේ පිළිබඳව අවධානයෙන් කටයුතු කරන මෙන් කාලගුණ විද්‍යා දෙපාර්තමේන්තුව ඉල්ලා සිටිනවා.",
       "URL": "https://www.hirunews.lk/309496/ප්‍රදේශ-කිහිපයකට-වරින්-වර-වැසි-මුහුදුබඩ-ජනතාවටත්-විශේෂ-නිවේදනයක්",
       "Category": "Local News",
       "Parent URL": "https://www.hirunews.lk/local-news.php?pageID=1035"
}