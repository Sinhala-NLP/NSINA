{
       "Source": "hirunews",
       "Timestamp": "Tuesday, 06 September 2016 - 16:58",
       "Headline": "උතුරුමැද ප්‍රධාන ලේකම්ට අතුරු තහනම් නියෝගයක්",
       "News Content": "උතුරුමැද පළාත් ප්‍රධාන ලේකම්වරයා ලබාදුන් නියෝගයක් බලරහිත  කරමින් පළාත් සිවිල් අභියාචනා මහාධිකරණය අද අතුරු තහනම් නියෝගයක් නිකුත් කළා.\nඒ, උතුරුමැද මාර්ග සංවර්ධන අධිකාරියේ හිටපු නියෝජ්‍ය සාමාන්‍යාධිකාරීවරයා ගොනුකළ පෙත්සමක් සැළකිල්ලට ගනිමින්.\nඅසත්‍ය චෝදනා මත තමන් සේවයෙන් පහකර අධිකරණය මගින් නිදොස් කොට නිදහස් කර යළි සේවයේ පිහිටුවන ලෙස දැනුම්දී තිබියදී කාර්යාල භූමියට ඇතුලූවීම තහනම් කරමින් ප්‍රධාන ලේකම්වරයා නියෝගයක් නිකුත්  කර ඇති බව පවසා ඔහු මෙම පෙත්සම ගොනුකර තිබුණා.\nඑය  සැළකිල්ලට ගත් පළාත් අභියාචනා මහාධිකරණ විනිසුරු ආදිත්‍ය පටබැඳිගේ එම නියෝගය බල රහිත කරමින් අතුරු තහනම් නියෝගයක් නිකුත් කළ අතර වගඋත්තරකරුවන්ට මේ මස 27 වනදා අධිකරණය හමුවේ පෙනී සිටින ලෙස නියෝග කළා.",
       "URL": "https://www.hirunews.lk/142387/උතුරුමැද-ප්‍රධාන-ලේකම්ට-අතුරු-තහනම්-නියෝගයක්",
       "Category": "Local News",
       "Parent URL": "https://www.hirunews.lk/local-news.php?pageID=4890"
}