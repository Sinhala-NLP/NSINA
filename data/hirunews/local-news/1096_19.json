{
       "Source": "hirunews",
       "Timestamp": "Tuesday, 14 June 2022 - 10:36",
       "Headline": "මනුෂ්‍ය ඝාතනයක්",
       "News Content": "ඊයෙ (13) බඩල්ගම - වැලිකුඹුර ප්‍රදේශයේ දී තියුණු ආයුධයකින් පහර දී පුද්ගල ඝාතනයක් සිදු කොට තිබෙන බව වාර්තා වනවා.\nමෙලෙස ඝාතනය වී ඇත්තේ බඩල්ගම ප්‍රදේශයේ පදිංචි 31 හැවිරිදි පුද්ගලයෙක්.\nපැරණි ආරවුලක් දුර දිග යාමෙන් ඇති වූ බහින් බස් වීමකින් අනතුරුව මෙම ඝාතනය සිදුව ඇතැයි පොලීසිය පවසනවා.\nඅදාළ ඝාතනයට සැක පුද්ගලයා අද (14) දින මිනුවන්ගොඩ මහේස්ත්‍රාත් අධිකරණයට ඉදිරිපත් කිරීමට නියමිතයි.\nසිද්ධිය සම්බන්දයෙන් වැඩි දුර පරීක්ෂණ බඩල්ගම පොලීසිය විසින් පවත්වනවා.\nමේ අතර ඊයේ (13) දියතලාව - කහගොල්ල ප්‍රදේශයේ නිවසක් තුළ කාන්තාවක් සැකකටයුතු ලෙස මිය ගොස් තිබෙන බව වාර්තා වනවා.\nමෙලෙස මිය ගොස් ඇත්තේ වයස අවුරුදු 36ක් වනදියතලාව - කහගොල්ල ප්‍රදේශයේ පදිංචිකාරියක්.\nමිය ගිය කාන්තාව සැමියා සහ දරුවන් දෙදෙනා සමග අදාළ නිවසේ පදිංචිව සිට ඇති අතර සැමියා සහ දරුවන් නිවසෙහි නොමැති අවස්ථාවක අදාළ කාන්තාව මිය ගොස් තිබෙනවා.\nමෘත ශරීරය පිළිබඳ මහේස්ත්‍රාත් පරීක්ෂණයක් සිදු කොට පශ්චාත් මරණ පරීක්ෂණය සඳහා දේහය දියතලාව රෝහල වෙත යොමු කර තිබෙනවා.\nසිද්ධිය පිළිබඳ වැඩිදුර පරීක්ෂණ කටයුතු දියතලාව පොලීසිය විසින් සිදු කරනු ලබනවා.",
       "URL": "https://www.hirunews.lk/307083/මනුෂ්‍ය-ඝාතනයක්",
       "Category": "Local News",
       "Parent URL": "https://www.hirunews.lk/local-news.php?pageID=1096"
}