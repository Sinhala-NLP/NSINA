{
       "Source": "hirunews",
       "Timestamp": "Monday, 20 February 2023 - 19:55",
       "Headline": "ලයිට් කැපීමට ගිය මණ්ඩලයේ සේවකයන්ට සජබයේ අපේක්ෂකයකුගෙන් තර්ජනයක්",
       "News Content": "විදුලි බිල නොගෙවීම හේතුවෙන් විදුලිය විසන්දි කිරිමට නිවසට පැමිණි විදුලිබල මන්ඩලයේ සේවකයන්ට සාපරාදි බලහත්කාරය පෑමක් සිදු කළ සමගි ජන බලවේගයේ අපේක්ෂකයෙකු අද (20) අත් අඩංගුවට ගෙන තිබෙනවා.\nඒ, හක්මන පොලිසිය මඟින්.\nසැකකරුගේ නිවසෙහි විදුලි බිල නො ගෙවීම නිසා රුපියල් තිස් දහසකට වැඩි හිඟ මුදලක් පැවැති බවත් හිඟ විදුලි බිල්පත් නො ගෙවීම නිසා විදුලිය විසන්ධි කිරීමට විදුලිබල මණ්ඩලයේ සේවකයින් නිවසට ගොස් තිබෙන බවත් පොලිසිය වාර්තා කරනවා.\nඑහි දී සැකකරු විසින් විදුලි සේවකයන් බිය වැද්දීම සිදු කොට සාපරාදි බලහත්කාරය පෑමක් සිදු කර ඇති බව යි වාර්තා වන්නේ.\nමේ පිළිබඳ විදුලි බලමන්ඩලයේ සේවකයෙකු පොලිසිය වෙත පැමිණිල්ලක් සිදු කොට තිබෙන අතර, ඒ අනුව සැකකරු ව අත් අඩංගුවට ගෙන ඇති බව සඳහන්.\nසැකකරු මෙවර පලාත් පාලන මැතිවරණයට සමගි ජන බලවේගය නියෝජනය කරමින් තරග වදින අපේක්ෂකයකු බව ද වාර්තා වනවා.",
       "URL": "https://www.hirunews.lk/327894/ලයිට්-කැපීමට-ගිය-මණ්ඩලයේ-සේවකයන්ට-සජබයේ-අපේක්ෂකයකුගෙන්-තර්ජනයක්",
       "Category": "Local News",
       "Parent URL": "https://www.hirunews.lk/local-news.php?pageID=523"
}