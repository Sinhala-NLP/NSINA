{
       "Source": "hirunews",
       "Timestamp": "Monday, 11 January 2021 - 17:57",
       "Headline": "පළමු වාරය ආරම්භ වූ අද පාසල් වෙත සිසුන්ගේ පැමිණීම සියයට 51යි (වීඩියෝ)",
       "News Content": "බස්නාහිර පළාත සහ හුදකලා ප්‍රදේශ හැර සෙසු පළාත්වල නව වසර සඳහා පළමු පාසල් වාරය අද ආරම්භ වුණා.\nඒ දෙවන ශ්‍රේණියේ සිට 13 ශ්‍රේණිය දක්වායි.\nඅධ්‍යාපන අමාත්‍යාංශ ලේකම් මහාචාර්ය කපිල පෙරේරා ප්‍රකාශ කළේ සිසුන්ගේ පැමිණීම සියයට 51 ක ප්‍රතිශතයක පැවති බවයි.\nගුරුවරුන්ගේ පැමිණීම සියයට 88 ක් ලෙස පැවතියා.\nමේ අතර, අධ්‍යාපන අමාත්‍යාංශය සඳහන් කළේ පළමු ශ්‍රේණියේ සිසුන් පෙබරවාරි දෙවන සතියේ පාසල්වලට ඇතුළත් කර ගන්නා බවයි.\nඌව පළාතේ සිසුන් සියයට 71 ක ප්‍රතිශතයක් ද, නැගෙනහිර  සහ උතුර පළාත්වල සියයට 37 ක ප්‍රමාණයක් ද, උතුරුමැද සියයට 47 ක්, මධ්‍යම සියයට 55 ක්, දකුණ සියයට 46 ක්, වයඹ සියයට 64 ක් සහ සබරගමුව සියයට 54 ක් ලෙස සිසුන්ගේ පැමිණීම වාර්තා වන බවයි අධ්‍යාපන අමාත්‍යාංශ ලේකම් මහාචාර්ය කපිල පෙරේරා සඳහන් කළේ.",
       "URL": "https://www.hirunews.lk/259438/පළමු-වාරය-ආරම්භ-වූ-අද-පාසල්-වෙත-සිසුන්ගේ-පැමිණීම-සියයට-51යි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2218"
}