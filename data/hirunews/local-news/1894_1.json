{
       "Source": "hirunews",
       "Timestamp": "Thursday, 10 June 2021 - 15:57",
       "Headline": "ශ්‍රී ලංකාවේ වැඩි වශයෙන් පැතිර යන කොරෝනා වෛරස් ප්‍රභේදය ගැන හෙළිවෙයි",
       "News Content": "ශ්‍රී ලංකාවේ මේවන විට වැඩි වශයෙන් පැතිර යමින් පවතින්නේ බ්‍රිතාන්‍ය ඇල්ෆා වෛරස් ප්‍රභේදය බව ශ්‍රී ජයවර්ධනපුර විශ්ව විද්‍යාලයේ ආචාර්ය වෛද්‍ය චන්දිම ජීවන්දර පවසනවා.\nඔහු පෙන්වා දුන්නේ මේවන විට ශ්‍රී ලංකාවේ වැඩි වශයෙන් පැතිර යමින් පවතින්නේ බ්‍රිතාන්‍යයේ ඇල්ෆා ප්‍රභේදය බවයි.\nඑය සාමාන්‍යයෙන් අනෙක් වෛරස ප්‍රභේද පැතිර යාමේ වේගයට වඩා සියයට 50කින් වැඩි වනවා.\nඑබැවින් එය පැතිර යාමේ සීඝ්‍රතාවක් පෙන්නුම් කරන බවයි වෛද්‍ය චන්දිම ජීවන්දර කියාසිටියේ.\nඑමෙන්ම ඉන්දීය වෛරස ප්‍රභේදයේ පැතිර යාමේ වේගය සාමාන්‍ය කොවිඩ් වෛරස ප්‍රභේදවලට වඩා සියයට 100කින් වැඩි බව ඔහු පෙන්වා දුන්නා.\nඑමෙන්ම එම වෛරසය ආසාදනයෙන් පෙන්වන සංකූලතා වැඩි අතර වෛරසයේ ප්‍රබලත්වය ද මෙතෙක් හමුවී ඇති අනෙක් වෛරසවලට වඩා වැඩි වනවා.\nඑබැවින් එය ශ්‍රී ලංකාවට ඇතුලුවීම වැළැක්විය යුතු බවයි ආචාර්යවරයා කියාසිටියේ.\nකෙසේවෙතත් එය මැඩපැවැත්වීම අසීරු වී ඇත්තේ ඉන්දියාව ශ්‍රී ලංකාවේ අසල්වැසි රාජ්‍යය වීම හේතුවෙන් බව ශ්‍රී ජයවර්ධනපුර විශ්ව විද්‍යාලයේ ආචාර්ය වෛද්‍ය චන්දිම ජීවන්දර සඳහන් කළා.",
       "URL": "https://www.hirunews.lk/273936/ශ්‍රී-ලංකාවේ-වැඩි-වශයෙන්-පැතිර-යන-කොරෝනා-වෛරස්-ප්‍රභේදය-ගැන-හෙළිවෙයි",
       "Category": "Local News",
       "Parent URL": "https://www.hirunews.lk/local-news.php?pageID=1894"
}