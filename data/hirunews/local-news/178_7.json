{
       "Source": "hirunews",
       "Timestamp": "Monday, 17 July 2023 - 8:30",
       "Headline": "දකුණු කොරියාවේ ආපදා හේතුවෙන් මියගිය සංඛ්‍යාව ඉහළට",
       "News Content": "දකුණු කොරියාවට බලපෑ අධික වර්ෂාව නිසා ඇතිවූ ජල ගැලීම් සහ නායයෑම් හේතුවෙන් මියගිය සංඛ්‍යාව 37 දක්වා ඉහළ ගොස් තිබෙනවා.\nඑමෙන්ම පුද්ගලයින් 9 දෙනෙකු තවදුරටත් අතුරුදන්වී ඇති බවයි විදෙස් වාර්තා සඳහන් කළේ.\nපවතින අවදානම හේතුවෙන් දහස් ගණනක් ආරක්ෂිත ස්ථාන කරා යොමු කිරීමටද දකුණු කොරියානු ආපදා අංශ පියවර ගෙන තිබෙනවා.\nඑමෙන්ම ඔසොං නගරයේ අඩි 2,247ක දිගැති චොන්ජේ උමගේ සිරවී ඇති මෝටර් රථ තුළ කී දෙනෙකු සිටීද යන්න පිළිබඳ තවමත් තහවුරු වී නැහැ.\nතවදුරටත් වාහන 15ක් පමණ ජලයෙන් යටවූ උමග තුළ සිරවී ඇති බවටයි වාර්තාවන්නේ.\nමෙහිදී උමගේ සිරවූ අයගෙන් 9 දෙනෙකුගේ සිරුරු මේ දක්වා සොයාගෙන තිබෙනවා.\nදින පහකට අධික කාලයක් පුරා දකුණු කොරියාවට අධික වැසි ඇද හැලෙනවා.",
       "URL": "https://www.hirunews.lk/341461/දකුණු-කොරියාවේ-ආපදා-හේතුවෙන්-මියගිය-සංඛ්‍යාව-ඉහළට",
       "Category": "Local News",
       "Parent URL": "https://www.hirunews.lk/local-news.php?pageID=178"
}