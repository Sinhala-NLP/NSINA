{
       "Source": "hirunews",
       "Timestamp": "Tuesday, 30 June 2020 - 13:48",
       "Headline": "විනීතගම ජනතාව පීඩා විඳීන ජල ගැටලුව (වීඩියෝ)",
       "News Content": "නිල්ල ගැහුණු විනීතගම, නමුණුකුල පාමුල පිහිටි බදුල්ල දිස්ත්‍රික් සීමාවට අයත් වන කුඩා ගම්මානයක්.\nබැලූ බැල්මට සුන්දරත්වයෙන් අනූන වුවත් 300 ක් පමණ වන එහි වෙසෙන පවුල් උග්‍ර ජල අර්බුදයකින් පීඩා විඳින්නේ වසර ගණනාවක සිටයි.\nජල බිඳක් වෙනුවෙන් අසල්වාසියා සමග අඩදබරයේ පැටලෙන්ටද අද වන විට ඔවුන් පැකිලෙන්නේ නැහැ.\nමේ ටැංකිය පිරෙන්නේ නමුණුකුල මුදුනේ සිට එලන ලද බටයකින් එකතු වන ජලයෙන්.\nනමුත් ඒ තුලින් එන්නේ ජලය පමණක් නොවේ.\nපිරිසිදු ජල බිඳක් වෙනුවෙන් තිස් වසරක පමණ කාලයක් මුලුල්ලේ විනීතගම වැසියන් නගන හඬ වගකිව යුතු බලධාරීන්ටත් ඡන්දය ඉල්ලා පැමිණෙන දේශපාලකයන්ටත් නෑසුණේ ඇයිද යන්න විමතියට කරුණක්.\nජලය වෙනුවෙන් අනවරත අරගලයක නිරත මේ ජනතාව අවිනීත වීම වලක්වා ගත හැකි රේඛීය අමාත්‍යංශයට මෙන්ම පළාත් සභාවට අයත් වන රාජ්‍ය ආයතන බොහෝය.",
       "URL": "https://www.hirunews.lk/244318/විනීතගම-ජනතාව-පීඩා-විඳීන-ජල-ගැටලුව-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2621"
}