{
       "Source": "hirunews",
       "Timestamp": "Tuesday, 28 July 2020 - 10:12",
       "Headline": "ගම්පොළ රිය අනතුරකින් අඹු - සැමි යුවළක් ඇතුළු 3 ක් ජීවිතක්ෂයට",
       "News Content": "පේරාදෙණිය - ගම්පොළ මාර්ගයේ ගෙලිඔය - කරමඩ ප්‍රදේශයේ දී සිදුවූ රිය අනතුරකින් අඹු - සැමි යුවලක් ඇතුළු තුන් දෙනෙකු ජීවිතක්ෂයට පත්ව තිබෙනවා.\nඊයේ පස්වරුවේ ගෙලිඔය දෙසට ධාවනය වූ යතුරුපැදියක් මාර්ගයේ ගමන් ගත් පදිකයෙකුගේ ගැටී ඇති බවයි පොලීසිය සදහන් කළේ.\nඒ සමඟම එම දිශාවටම ධාවනය වූ ත්‍රිරෝද රථයක් මාර්ගයේ වැටී සිටි පදිකයා යටකරගෙන ගොස් ඉදිරියේ නවතා තිබූ මෝටර් රථයක ද ගැටී පෙරළී ගොස් තිබෙනවා.\nඅනතුරෙන් බරපතල තුවාල ලැබූ ත්‍රිරෝද රථ රියදුරු සහ එහි පිටුපස ගමන් කළ කාන්තාවන් දෙදෙනෙකු ගම්පොළ රෝහලට ඇතුළත් කර ඇති අතර, අනතුරට පත් පදිකයා සහ ත්‍රිරෝද රථයේ පිටුපස ගමන් ගත් තවත් පුද්ගලයෙකු මහනුවර රෝහලටත්, යතුරුපැදිකරු පේරාදෙනිය රෝහලටත් ඇතුළත් කර ඇති බව සඳහන්.\nඑහිදී ත්‍රිරෝද රථයේ ගමන් ගත් කාන්තාවක් සහ ඇයගේ ස්වාමි පුරුෂයා මෙන්ම පදිකයා මිය ගොස් ඇති බවයි පොලීසිය ප්‍රකාශ කළේ. මිය ගොස් ඇත්තේ රැකවල්පොළ ගම සහ වෙලෙම්බොඩ ප්‍රදේශයේ පදිංචිව සිටි 54 සහ 53 හැවිරිදි වියේ පසු වූ අඹු - සැමි යුවළක් වන අතර පදික පුද්ගලයා ගෙලිඔය ප්‍රදේශයේ පදිංචි 54 හැවිරිදි අයෙක්.",
       "URL": "https://www.hirunews.lk/246571/ගම්පොළ-රිය-අනතුරකින්-අඹු-සැමි-යුවළක්-ඇතුළු-3-ක්-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=2555"
}