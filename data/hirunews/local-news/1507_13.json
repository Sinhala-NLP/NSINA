{
       "Source": "hirunews",
       "Timestamp": "Thursday, 09 December 2021 - 8:36",
       "Headline": "වත්තේගම ළමා නිවාසයකින් පළා ගිය 5 දෙනාගෙන් තිදෙනෙකු හමුවෙයි",
       "News Content": "මහනුවර - වත්තේගම - මීගම්මන ප්‍රදේශයේ පුනරුත්ථාපන ළමා නිවාසයකින් පළා ගිය ගැහැණු ළමයින් පස් දෙනාගෙන් 3 දෙනෙකු මේ වනවිට සොයාගෙන තිබෙනවා.\nපොලිසිය සඳහන් කළේ, ඔවුන් සිය නිවෙස් වෙත ගොස් සිටිය දී මෙලෙස සොයා ගත් බවයි.\nපසු ව පොලිසියට පැමිණ භාර වීමෙන් අනතුරුව වෙනත් ළමා නිවාසයක් වෙත යොමු කර තිබෙනවා.\nඅනෙක් ළමයින් දෙදෙනා ද සිය නිවෙස් වෙත හෝ ඥාති නිවෙස් වෙත ගොස් ඇති බවටයි පොලිසිය සැක පළ කරන්නේ.\nඅදාළ ළමයින් පස් දෙනා පසුගිය 7 වැනි දා පළා ගොස් තිබුණේ, ළමා නිවාසය ආසන්නයේ පිහිටි පාසලකට යොමුකර සිටියදියි.\nමොවුන් අවුරුදු 16ත් 18ත් අතර වයස්වල පසුවනවා.",
       "URL": "https://www.hirunews.lk/290467/වත්තේගම-ළමා-නිවාසයකින්-පළා-ගිය-5-දෙනාගෙන්-තිදෙනෙකු-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=1507"
}