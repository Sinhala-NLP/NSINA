{
       "Source": "hirunews",
       "Timestamp": "Tuesday, 06 June 2023 - 17:29",
       "Headline": "රිෂාඩ් බදියුදීන්ට නොතීසි (වීඩියෝ)",
       "News Content": "යුද ගැටුම්වලින් විපතට පත් මුස්ලිම් ජනතාව නැවත පදිංචි කිරීමේ මුවාවෙන් සිදුකළ විල්පත්තු වන සංහාරයේ නැවත වගාව සඳහා නියම කළ මුදල නොගෙවීම හේතුවෙන් හිටපු අමාත්‍ය රිෂාඩ් බදියුදීන්ට අභියාචනාධිකරණය අද නොතීසි නිකුත් කළා.\n2020 නොවැම්බර් 16 වනදා අභියාචනාධිකරණය නියෝග කර තිබුණේ ඊට අදාළව රුපියල් මිලියන 1,067 ක් රජයට ගෙවන ලෙසයි.\nකෙසේ වෙතත් මෙතෙක් හිටපු අමාත්‍යවරයා එම මුදල ගෙවා නොමැති බවයි පරිසර යුක්ති කේන්ද්‍රය අධිකරණය හමුවේ යළි පෙත්සමක් ගොනු කරමින් පෙන්වාදී තිබුණේ.\nඒ අනුව නඩුව අද කැඳවු අවස්ථාවේදී හිටපු අමාත්‍යවරයාට එරෙහිව අභියාචනාධිකරණයේ සභාපති විනිසුරු නිශ්ශංක බන්දුල කරුණාරත්න මෙම නියෝගය නිකුත් කරනු ලැබුවා.",
       "URL": "https://www.hirunews.lk/337212/රිෂාඩ්-බදියුදීන්ට-නොතීසි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=290"
}