{
       "Source": "hirunews",
       "Timestamp": "Saturday, 31 December 2022 - 13:32",
       "Headline": "ධර්ම ශාලාවේ එල්ලුණු තරුණයා (වීඩියෝ)",
       "News Content": "පුත්තලම - නවගත්තේගම ප්‍රදේශයේ විහාරස්ථානයක ධර්ම ශාලාවේ තිබී 19 හැවිරිදි තරුණයෙකුගේ මළ සිරුරක් හමු වී තිබෙනවා.\nඅදාළ තරුණයා එම විහාරස්ථානයේ ධර්ම ශාලාවේ ගෙල වැලලාගෙන සිටියදී සිය පියා විසින් සොයාගෙන ඇති අතර එම ස්ථානයේ අධික ලෙස\nරුධිරය වහනය වී තිබූ බව ද පොලිසිය සඳහන් කළා.\nපුත්තලම - නවගත්තේගම - රළපනාව ශ්‍රී සම්බෝධි ආරණ්‍ය සේනාසනයේ ධර්ම ශාලාවේ තිබී පුද්ගල මල සිරුරක් හමුවී තිබෙනවා.\nමෙලෙස මියගොස් ඇත්තෙ පංසල පාර නවගත්තේගම ප්‍රදේශයේම 19 හැවිරිදි තරුණයෙක්.\nමෙම තරුණයා රාත්‍රීයේ නිවසට නොපැමිණීම හේතුවෙන් දරුවාගේ පියා සහ ප්‍රදේශවාසින් විසින් ඔහු පිලිබද සොයා බැලීමේදී පන්සලේ ධර්ම ශාලවේ ගෙල වැලලාගෙන සිටියදි ඔහුගේ පියා විසින් දැක ඇති බව සඳහන්.\nකෙසේ වෙතත් ගෙල වැලලා ගත් ස්ථානයේ අධික ලෙස රුධිරය වහනය වී තිබූ බව නවගත්තේගම පොලීසිය සඳහන් කළා.\nමරණය සම්බන්ධයෙන් ස්ථානීය පරීක්ෂණය පුත්තලම අපරාධ විමර්ශන ඒකකයේ නිලධාරීන් විසින් සිදු කළ අතර වැඩි දුර විමර්ශන ක්‍රියාත්මකයි.\nමේ අතර 15 හැවිරිදි දැරියක් පැහැරගෙන ගොස් වෙනත් ආගමකට බඳවාගෙන දින කිහිපයකින් පසු විවහා වීමට සූදානමින් සිටි තරුණයෙක් සහ ඊට අනුබල ලබාදුන් පුද්ගලයෙක් දඹුල්ල පොලිසිය විසින් අත්අඩංගුවට ගෙන තිබෙනවා.\nඅත්අඩංගුවට ගත් දඹුල්ල නිකවටවන ප්‍රදේශයේ පදිංචි 24 හැවිරිදි තරුණයා සමග මෙම දැරිය ප්‍රේම සබඳතාවක් පවත්වා ගෙන ගොස් ඇති බව ද පොලිසිය සඳහන් කළා.\nමෙලෙස පැහැරගෙන ගොස් ඇත්තේ ගලේවෙල ප්‍රදේශයේ පදිංචි 15 හැවිරිදි පාසල් දැරියක් වන අතර ඇය වෙනත් ආගමකට බඳවා ගැනීමෙන් පසු විවාහ වන තුරු අදාල තරුණයාගේ ඥාතී නිවසක රඳවා සිට තිබෙනවා.\nඒ සම්බන්ධයෙන් ප්‍රදේශවාසීන්ගෙන් ලද තොරතුරු අනුවයි මෙම පුද්ගලයින් දෙදෙනා අත්අඩංගුවට ගෙන තිබෙන්නේ.",
       "URL": "https://www.hirunews.lk/323956/ධර්ම-ශාලාවේ-එල්ලුණු-තරුණයා-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=632"
}