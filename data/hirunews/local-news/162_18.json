{
       "Source": "hirunews",
       "Timestamp": "Saturday, 22 July 2023 - 7:27",
       "Headline": "වාහන ආනයනයේදී බස්, යතුරුපැදි සහ කර්මාන්ත වාහනවලට ප්‍රමුඛස්ථානය",
       "News Content": "2020 වසරේ සිට 2023 වසර දක්වා කාලය තුළ වාහන ආනයනය අත්හිටුවීම තුළින් රජයට අහිමි වූ බදු ආදායම රුපියල් බිලියන 620 ක් බව මුදල් රාජ්‍ය අමාත්‍ය රංජිත් සියඹලාපිටිය ප්‍රකාශ කළා.\nමන්ත්‍රීවරයෙකු නැගූ ප්‍රශ්නයකට පිළිතුරු දෙමින් ඔහු පාර්ලිමේන්තුවේදී ඊයේ කියා සිටියේ වාහන ආනයනය නැවැත්වීමෙන් අහිමි වූ බදු ආදායමට වඩා විදේශ විනිමය ඉතිරි කර ගැනීමෙන් සිදු වූ වාසිය ඉහළ බවයි.\nමුදල් රාජ්‍ය අමාත්‍ය රංජිත් සියඹලාපිටිය මෙහිදී වැඩිදුරටත් කියා සිටියේ ඉදිරියේදී ආනයන සීමා ලිහිල් කිරීමේදී, පොදු ප්‍රවාහනයට මෙන්ම කර්මාන්ත සඳහා ගෙන්වන වාහන සහ යතුරුපැදි සදහා ප්‍රමුඛත්වය ලබාදෙන බවයි.",
       "URL": "https://www.hirunews.lk/342083/වාහන-ආනයනයේදී-බස්-යතුරුපැදි-සහ-කර්මාන්ත-වාහනවලට-ප්‍රමුඛස්ථානය",
       "Category": "Local News",
       "Parent URL": "https://www.hirunews.lk/local-news.php?pageID=162"
}