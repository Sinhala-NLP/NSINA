{
       "Source": "hirunews",
       "Timestamp": "Wednesday, 04 May 2022 - 15:24",
       "Headline": "අත් අඩංගුවට ගත් විරෝධතාකරුවන් බේරාගන්නට අන්තරේ සිසුන් මහරගම පොලිසිය වටලයි (වීඩියෝ)",
       "News Content": "පාර්ලිමේන්තුව අසල සාමකාමී විරෝධතාවක නිරතවූ පිරිසක් අත්අඩංගුවට ගැනීමට එරෙහිව මහරගම පොලිසිය අසල විරෝධතාවක් පැවැත්වෙනවා.\nඅන්තර් විශ්ව විද්‍යාලයීය ශිෂ්‍ය බල මණ්ඩලය විසිනුයි එම විරෝධතාව සංවිධාන කර ඇත්තේ.\nමේ අතර අත්අඩංගුවට ගත් සිසුන් කඩුවෙල මහේස්ත්‍රාත් අධිකරණය වෙත රැගෙන ගොස් ඇතැයි අප වාර්තාකරුවන් ප්‍රකාශ කළා.\nගෝඨාගෝගම නියෝජනය කරමින් කතානායකවරයා වෙත ලිපියක් භාරදීමට මෙම තරුණයන් පිරිස පැමිණ ඇති බවටයි හෙළිවී ඇත්තේ.\nඔවුන් අත්අඩංගුවට ගැනීමට විරෝධය දක්වමිනුයි අන්තර් විශ්ව විද්‍යාලයීය ශිෂ්‍ය බල මණ්ඩලය විරෝධතාවයේ නිරතවන්නේ.",
       "URL": "https://www.hirunews.lk/303494/අත්-අඩංගුවට-ගත්-විරෝධතාකරුවන්-බේරාගන්නට-අන්තරේ-සිසුන්-මහරගම-පොලිසිය-වටලයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1192"
}