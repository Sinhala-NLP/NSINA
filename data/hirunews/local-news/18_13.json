{
       "Source": "hirunews",
       "Timestamp": "Wednesday, 20 September 2023 - 12:11",
       "Headline": "පුපුරණ ද්‍රව්‍ය තොගයක් සමඟ සැකකරුවන් 05ක් අත්අඩංගුවට",
       "News Content": "මන්නාරම, සවුත්බාර් වෙරළ ප්‍රදේශයේ සිදු කළ විශේෂ සෝදිසි මෙහෙයුමකදී පුපුරණ ද්‍රව්‍ය තොගයක් සමඟ සැකකරුවන් 05 දෙනෙක් ඊයේ (19) අත්අඩංගුවට ගෙන තිබෙනවා.\nනාවික හමුදාව පවසන්නේ අත්අඩංගුවට ගත් පුපුරණ ද්‍රව්‍ය සමඟ වෝටර් ජෙල් නමැති පුපුරණ ද්‍රව්‍ය කූරු 13ක් සහ ඩිංගි යාත්‍රාවක් අත්අඩංගුවට ගත් බවයි.\nඅදාල සැකකරුවන් වයස අවුරුදු 21ත් 41ත් අතර මන්නාරම ප්‍රදේශයේ පදිංචිකරුවන්.\nනාවික හමුදා ප්‍රධානීවරයා සඳහන් කර සිටියේ පුපුරණ ද්‍රව්‍ය භාවිතයෙන් සිදු කරනු ලබන නීති විරෝධී ධීවර කර්මාන්තය හේතුවෙන් සාගරයේ පාරිසරික පද්ධතියට වන හානිය අවම කර ගැනීම සඳහා මෙම වැටලීම් සිදු කරන බවයි.",
       "URL": "https://www.hirunews.lk/348841/පුපුරණ-ද්‍රව්‍ය-තොගයක්-සමඟ-සැකකරුවන්-05ක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=18"
}