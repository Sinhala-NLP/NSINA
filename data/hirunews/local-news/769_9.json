{
       "Source": "hirunews",
       "Timestamp": "Sunday, 30 October 2022 - 9:16",
       "Headline": "දකුණු කොරියාවේ ඛේදවාචකයෙන් මියගිය පිරිස අතර ශ්‍රී ලාංකිකයෙකුත් සිටින බවට තොරතුරු",
       "News Content": "දකුණු කොරියාවේ සෝල් අගනුවර හැලොවීන් සැමරුමේදී සිදු වූ අනතුරෙන් මියගිය පිරිස අතර ශ්‍රී ලාංකිකයෙකු ද සිටින බව නිල නොවන වාර්තා සඳහන් කළා.\nඑමෙන්ම තවදුරටත් දකුණු කොරිායාවේ සිටින ශ්‍රී ලාංකිකයන් සම්බන්ධයෙන් තානාපති අංශ සමඟ සමීපව සොයාබලමින් අවශ්‍ය කටයුතු සිදු කරන බවයි විදේශ අමාත්‍යාංශ ආරංචි මාර්ග සඳහන් කළේ.\nමෙම අනතුරින් 151 දෙනෙකු මියගොස් 82 දෙනෙකු තුවාල ලැබුවා.\nමියගිය පිරිසට විදේශිකයන් 19 දෙනෙකු අයත්. ඒ අතර ඉරාන, නෝර්වේ, චීන සහ උස්බෙකිස්තාන ජාතිකයන් ද සිටින බව සඳහන්.\nදකුණු කොරියානු ජනාධිපති යූන් සුක් යෝල් ද මේ වනවිට සිද්ධිය වූ ස්ථානයට ගොස් ඇති බවයි නවතම විදෙස් වාර්තාවල සඳහන් වන්නේ.",
       "URL": "https://www.hirunews.lk/319171/දකුණු-කොරියාවේ-ඛේදවාචකයෙන්-මියගිය-පිරිස-අතර-ශ්‍රී-ලාංකිකයෙකුත්-සිටින-බවට-තොරතුරු",
       "Category": "Local News",
       "Parent URL": "https://www.hirunews.lk/local-news.php?pageID=769"
}