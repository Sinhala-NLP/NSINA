{
       "Source": "hirunews",
       "Timestamp": "Thursday, 30 November 2017 - 15:27",
       "Headline": "හෝර්ටන් තැන්න සහ යාල නැරඹීමට පැමිණිමෙන් වළකින ලෙසට ජනතාව වෙත දැනුම් දෙයි",
       "News Content": "දිවයිනට බලපා ඇති අයහපත් කාලගුණික තත්ත්වය නිමවනතුරු හෝර්ටන් තැන්න සහ යාල ජාතික උද්‍යානය නැරඹීමට පැමිණීමෙන් වළකින ලෙස වනජිවි සංරක්ෂණ දෙපාර්තමේන්තුව ජනතාවගෙන් ඉල්ලීමක් කරනවා.\nඑම දෙපාර්තමේන්තුව නිවේදනයක් නිකුත් කරමින් සදහන් කළේ හෝර්ටන් තැන්න ජාතික උද්‍යානයට පිවිසෙන ප්‍රවේශ මාර්ග ජලයෙන් යටවී ඇති බවයි.\nඑමෙන්ම, යාල ජාතික වනෝද්‍යානයේ කලාප අංක - 02 කොටස ද වසා දමා ඇත්තේ අයහපත් කාලගුණ තත්ත්වය හේතුවෙන්.\nමේ අතර, අද උදෑසන 8.30ට අවසන් වූ පැය 24 ක කාලය තුළ වැඩිම වර්ෂාපතනයක් වාර්තා වී ඇත්තේ බණ්ඩාරවෙල - පූනාගල ප්‍රදේශයෙන්.\nඑය මිලිමීටර් 185 ක් ලෙස සටහන් වී තිබෙනවා.\nඑමෙන්ම, ඊයේ රාත්‍රියේ ඇති වූ තද සුළං සහිත කාලගුණික තත්ත්වය හේතුවෙන් ප්‍රදේශ රැසක මාර්ග හරහා වැටී තිබූ ගස් ඉවත් කිරීමේ කටයුතු තවමත් සිදුවන බවයි ආපදා කළමනාකරණ මධ්‍යස්ථානය සදහන් කළේ.",
       "URL": "https://www.hirunews.lk/177307/හෝර්ටන්-තැන්න-සහ-යාල-නැරඹීමට-පැමිණිමෙන්-වළකින-ලෙසට-ජනතාව-වෙත-දැනුම්-දෙයි",
       "Category": "Local News",
       "Parent URL": "https://www.hirunews.lk/local-news.php?pageID=4193"
}