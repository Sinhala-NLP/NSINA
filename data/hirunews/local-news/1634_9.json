{
       "Source": "hirunews",
       "Timestamp": "Tuesday, 12 October 2021 - 9:02",
       "Headline": "කෝටි 02කට ආසන්න  සිගරට් තොගයක් සමඟ සැකකරුවන් දෙදෙනෙකු අත්අඩංගුවට",
       "News Content": "කැලණිය පොලිස් වසමේ ගෝනවල, කොහොල්විල මාර්ගයේ දී නීති විරෝධී ලෙස මෙරටට ආනයනය කරන ලද දුම්වැටි 264,200ක් සමඟ වත්තල හුණුපිටිය ප්‍රදේශයේ පදිංචි වයස අවු. 21ක පුද්ගලයෙකු විශේෂ කාර්‍ය බලකාය විසින් අත්අඩංගුවට ගෙන තිබෙනවා.\nඑම සැකකරුගෙන් අනාවරණය කරගත් තොරතුරු අනුව කැලණිය, ගෝනවල, කොහොල්විල මාර්ගයේ නිවසක් සෝදිසි කිරීමකට ලක් කර, නීති විරෝධී ලෙස මෙරටට ආනයනය කරන ලද තවත් දුම්වැටි තොගයක් සමඟ එම නිවසේ පදිංචි වයස අවු. 48ක පුද්ගලයෙකු අත්අඩංගුවට ගත් බවයි වාර්තා වෙන්නේ.\nරජයේ අවවාදය සටහන් කර නොමැති මෙම නීති විරෝධී දුම්වැටි තොගයේ වටිනාකම කෝටි දෙකකට ආසන්න ප්‍රමාණයක්.\nසැකකරුවන් දෙදෙනා වැඩිදුර විමර්ශන කටයුතු සඳහා කැලණිය පොලිස් ස්ථානය වෙත භාර දී ඇති අතර, ඉදිරි විමර්ශන කටයුතු කැලණිය පොලිසිය විසින් සිදු කරනු ඇති.",
       "URL": "https://www.hirunews.lk/284762/කෝටි-02කට-ආසන්න-සිගරට්-තොගයක්-සමඟ-සැකකරුවන්-දෙදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1634"
}