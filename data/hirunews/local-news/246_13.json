{
       "Source": "hirunews",
       "Timestamp": "Thursday, 22 June 2023 - 14:05",
       "Headline": "කරාපිටිය ශික්ෂණ රෝහලේ වෛද්‍යවරුන් 100ක පමණ හිඟයක්",
       "News Content": "ගාල්ල, කරාපිටිය ශික්ෂණ රෝහලේ වෛද්‍යවරුන් 100 දෙනකුගේ පමණ හිඟයක් පවතින අතර මෙම තත්ත්වය නිසා රෝගී සත්කාරක සේවා පවත්වා ගෙන යාමේ දී ගැටලු රැසක් ඇති වී තිබෙන බව රෝහල් ආරංචි මාර්ග හිරු නිවුස් වෙත පවසනවා.\nවෛද්‍යවරුන්ගේ හිඟය හේතුවෙන් රෝහල තුළ අලුතෙන් ඉදිකරණු ලැබූ ශල්‍යාගාරයක් හා දැඩි සත්කාරක ඒකකය භාවිතයට ගැනීමට නොහැකි තත්ත්වයකට මේ වන විට පත් වී ඇති බවයි එම ආරංචි මාර්ග පෙන්වා දෙන්නේ.\nකරාපිටිය ශික්ෂණ රෝහල සඳහා වෛද්‍යවරුන් 556 දෙනකු අවශ්‍ය වුවත් දැනට සිටින්නේ වෛද්‍යවරු 460 දෙනකු බවත්, වෛද්‍යවරුන්ගේ හිඟය හේතුවෙන් ඇතැම් සායනික අංශ පවත්වාගෙන යාමේ දී ගැටලු ඇතිවී තිබෙන අතර මෙම තත්ත්වය නිසා රෝගීහු දැඩි දුෂ්කරතාවන්ට හා අපහසුතාවන්ට මුහුණ වෙන බවයි අප කල සොයා බැලීමකදී වාර්තා වුණේ.",
       "URL": "https://www.hirunews.lk/338714/කරාපිටිය-ශික්ෂණ-රෝහලේ-වෛද්‍යවරුන්-100ක-පමණ-හිඟයක්",
       "Category": "Local News",
       "Parent URL": "https://www.hirunews.lk/local-news.php?pageID=246"
}