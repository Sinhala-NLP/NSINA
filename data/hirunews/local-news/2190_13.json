{
       "Source": "hirunews",
       "Timestamp": "Monday, 25 January 2021 - 8:27",
       "Headline": "ගන්දර මව සහ පුත්‍රයා සියදිවි නසා ගැනීමට හේතුව හෙළිවෙයි",
       "News Content": "මාතර - ගන්දර - ජයබෝධිය ප්‍රදේශයේ නිවසකින් ගෙළ වැළළාගෙන මියගිය බවට සැකකෙරෙන මවකගේ සහ පුත්‍රයෙකුගේ සිරුරක් ඊයේ (24) සොයා ගැනුණා.\nමෙලෙස මියගොස් ඇත්තේ 24 හැවිරිදි කාන්තාවක් සහ සිවි හැවිරිදි ඇගේ පුත්‍රයායි.\nඇයගේ සැමියා ධීවර රැකියාවක නිරත වන්නෙකු වන අතර, ඔහු මුහුදු ගොස් සිටින අතරතුරදී මෙලෙස ඇය ලිපියක් ද ලියා සිය දිවි හානි කර ගෙන ඇත්තේ.\nමළ සිරුරු පිළිබඳ මහේස්ත්‍රාත් පරික්ෂණය ඊයේ (24) සිදුකර ඇති අතර, පශ්චාත් මරණ පරීක්ෂණය අද (25) දිනයේදී සිදු කිරිමට නියමිතයි.\nමෙම සියදිවි හානි කර ගැනීමට හේතුව ණය මුදලක් ගෙවා ගැනීමට නොහැකි වීම බවයි මුලික පරීක්ෂණවලින් අනාවරණය වී ඇත්තේ.",
       "URL": "https://www.hirunews.lk/260635/ගන්දර-මව-සහ-පුත්‍රයා-සියදිවි-නසා-ගැනීමට-හේතුව-හෙළිවෙයි",
       "Category": "Local News",
       "Parent URL": "https://www.hirunews.lk/local-news.php?pageID=2190"
}