{
       "Source": "hirunews",
       "Timestamp": "Thursday, 06 May 2021 - 16:23",
       "Headline": "ආයුර්වේද රෝහල් තුළ කොරෝනා රෝගීන්ගේ කැමැත්ත මත ප්‍රතිකාර",
       "News Content": "කොරෝනා රෝගීන් සඳහා අතරමැදි සත්කාර සේවා මධ්‍යස්ථාන ලෙස භාවිතයට ගන්නා ආයුර්වේද රෝහල් තුළ රෝගියාගේ කැමැත්ත මත ආයුර්වේද හෝ බටහිර ප්‍රතිකාර ලබා දීමට තීරණය වී තිබෙනවා.\nඒ, ඇදන් 5000කින් සමන්විත ආයුර්වේද රෝහල් කොරෝනා පාලනය කිරීම සඳහා යොදා ගැනීම සම්බන්ධයෙන් අද පැවති සාකච්ඡාවකදියි.\nසෞඛ්‍ය අමාත්‍යාංශයේ අධීක්ෂණය යටතේ මෙම ආයුර්වේද රෝහල් අතරමැදි සත්කාර සේවා මධ්‍යස්ථාන ලෙස භාවිත කිරීමට මෙහිදී තීරණය වී තිබෙනවා.\nරෝගීන් හැසිරවීම පිළිබඳව මූලික පුහුණුවක් ආයුර්වේද වෛද්‍ය කාර්ය මණ්ඩලයට ලබාදීමටත්, සෞඛ්‍ය අමාත්‍යාංශයේ වෛද්‍ය නිලධාරියෙකු යටතේ එම මධ්‍යස්ථාන පවත්වා ගැනීමටත් එකඟතාව හිමිවූ බවයි කොවිඩ් රෝග පාලන කටයුතු අමාත්‍යාංශය නිවේදනය කළේ.\nපවතින කොරෝනා ව්‍යාප්තිය හමුවේ ගැබිණි කාන්තාවන් වඩාත් සැලකිලිමත් විය යුතු බව කාසල් විදීය කාන්තා රෝහලේ විශේෂඥ වෛද්‍ය සනත් ලැනරෝල් ප්‍රකාශ කළා.\nමේ අතර, රුසියාවෙන් ගෙන්වන ලද ස්පුට්නික් එන්නතේ පළමු මාත්‍රාව ලබාදීම අද ගොතටුව සෞඛ්‍ය වෛද්‍ය නිලධාරි කොට්ඨාශයෙන් ආරම්භ කෙරුණා.",
       "URL": "https://www.hirunews.lk/270623/ආයුර්වේද-රෝහල්-තුළ-කොරෝනා-රෝගීන්ගේ-කැමැත්ත-මත-ප්‍රතිකාර",
       "Category": "Local News",
       "Parent URL": "https://www.hirunews.lk/local-news.php?pageID=1971"
}