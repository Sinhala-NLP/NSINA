{
       "Source": "hirunews",
       "Timestamp": "Thursday, 15 December 2022 - 20:33",
       "Headline": "42ට බිත්තර දෙන්න නිෂ්පාදකයෝ බෑ කියයි",
       "News Content": "බිත්තරයක් රුපියල් 55 ඉක්මවා අලෙවි නොකරන ලෙස සමස්ත ලංකා බිත්තර නිෂ්පාදකයින්ගේ සංගමය වෙළඳුන්ගෙන් ඉල්ලීමක් කරනවා.\nඑම සංගමයේ භාණ්ඩාගාරික විජය අල්විස් මේ බව කියා සිටියේ හිරු ප්‍රවෘත්ති අංශය වෙත අදහස් දක්වමින්.\nකෙසේ වෙතත්, අගෝස්තු මස 19 වනදා බිත්තර සඳහා උපරිම සිල්ලර මිලක් නියම කරමින් නිකුත් කර තිබු ගැසට් නිවේදනය අත්හිටුවමින් අභියාචනාධිකරණය අද අතුරු තහනම් නියෝගයක් නිකුත් කළා.\nඑහි දී අභියාචනාධිකරණය ප්‍රකාශ කළේ නඩුව අවසන් වනතෙක් ගැසට් නිවේදනය බල රහිත කරන බවයි.\nඑහිදී පාරිභෝගික කටයුතු පිළිබඳ අධිකාරිය වෙනුවෙන් පෙනී සිටි නීතිඥවරිය අධිකරණය හමුවේ කියා සිටියේ ඊයේ රැස්වූ පාරිභෝගික සේවා කවුන්සිලය සුදු බිත්තරයක් සදහා රුපියල් 42 ක් සහ රතු බිත්තරයක් සඳහා රුපියල් 44 ක උපරිම සිල්ලර මිලක් නියම කිරීමට තීරණය කළ බවයි.\nතම සේවාදාකයින් එකග නොවන බව බිත්තර නිෂ්පාදකයන් වෙනුවෙන් පෙනී සිටි නීතිඥවරයා මෙහි දී පෙන්වා දුන්නා.\nමේ අතර, වෙළදපොලෙන් මිලට ගත් කුකුළු කෑම ආහාරයට ගැනීමෙන් පසු කිකිළියන් බිත්තර නොදමන බවට අනුරාධපුරය - තිරප්පනේ ඌරාකොටේ ප්‍රදේශයේ ගොවීන් පිරිසක් චෝදනා කරනවා.",
       "URL": "https://www.hirunews.lk/322767/42ට-බිත්තර-දෙන්න-නිෂ්පාදකයෝ-බෑ-කියයි",
       "Category": "Local News",
       "Parent URL": "https://www.hirunews.lk/local-news.php?pageID=664"
}