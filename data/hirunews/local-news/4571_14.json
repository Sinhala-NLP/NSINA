{
       "Source": "hirunews",
       "Timestamp": "Sunday, 09 April 2017 - 10:38",
       "Headline": "රිය අනතුරකින් දෙදෙනෙකු මරුට",
       "News Content": "නිට්ටඹුව කෝන්ගස්දෙණිය හන්දිය ආසන්නයේ සිදුවු රිය අනතුරකින් තරුණියක් ඇතුලු දෙදෙනෙකු ජීවිතක්ෂයට පත්ව තිබෙනවා.\nබරපතල තුවාල ලැබු තවත් කාන්තාවක් වතුපිටිවල රෝහලට ඇතුලත් කිරීමෙන් පසු කොළඹ ජාතික රෝහලට මාරු කර එවා ඇති බවයි පොලිසිය සඳහන් කළේ.\nඅද අලුයම 2.45 ට පමණ මෙම අනතුර සිදුව ඇත්තේ කොළඹ දෙස සිට නුවර දෙසට ධාවනය වු ලොරියක් ප්‍රතිවිරුද්ධ දෙසින් පැමිණි ත්‍රී රෝද රථයක මුහුණට මුහුණලා ගැටීමෙන්.\nමියගොස් ඇත්තේ ත්‍රී රෝද රථයේ රියදුරා සහ එහි ගමන් කළ කාන්තාවන් දෙදෙනාගෙන් එක් අයෙක්.\nඔවුන් කේරළපිටිය සහ අංගොඩ ප්‍රදේශවල පදිංචි අවුරුදු 27 ක් වයසැති දෙදෙනෙකු බව සඳහන්.\nමළ සිරුරු සම්බන්ධ පශ්චාත් මරණ පරීක්ෂණ පැවැත්වීමට නියමිතයි.\nඅනතුරට සම්බන්ධ ලොරියේ රියදුරා පොලිස් අත්අඩංගුවට ගෙන තිබෙනවා. නිට්ටඹුව පොලිසියයි විමර්ශණ මෙහෙයවන්නේ.",
       "URL": "https://www.hirunews.lk/158827/රිය-අනතුරකින්-දෙදෙනෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=4571"
}