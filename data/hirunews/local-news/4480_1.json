{
       "Source": "hirunews",
       "Timestamp": "Wednesday, 07 June 2017 - 17:29",
       "Headline": "දුෂණ අක්‍රමිකතා ගැන විමර්ශන වාර්තාවක් උතුර පළාත් සභාවට",
       "News Content": "දුෂණ අක්‍රමිකතා සම්බන්ධයෙන් උතුර පළාත් සභා අමාත්‍යවරුන් පිළිබඳ සිදුකළ විමර්ශන වාර්තාවක් අද උතුර පළාත් සභා සැසිවාරයේදී සභාගත කර තිබෙනවා.\nඋතුර පළාත් ප්‍රධාන අමාත්‍ය සී.වී.විග්නේෂ්වරන් පත්කළ විශේෂ විමර්ශන කණ්ඩායමක් විසින් අදාළ වාර්තාව ලබාදී ඇති බව සඳහන්.\nකෙසේ වෙතත්, එම වාර්තාවේ ඇති අක්‍රමිකතා සම්බන්ධයෙන් අදහස් දැක්වීම සඳහා අභියාචනා ඉදිරිපත් කිරීමටද අවස්ථාව ලබාදෙන බවයි ප්‍රධාන අමාත්‍යවරයා එහිදී ප්‍රකාශ කර ඇත්තේ.\nඋතුර පළාත් සභා අමාත්‍යවරුන්ට දිගින් දිගටම එල්ල වූ දුෂණ අක්‍රමිකතා චෝදනා හේතුවෙන් මෙම විමර්ශන වාර්තාව කැඳවීමට තීරණය කර තිබූ අතර, ඒ සම්බන්ධයෙන් විවාදයක් මේ මස 14 වනදා පැවැත්වීමට ද නියමිතයි.",
       "URL": "https://www.hirunews.lk/163061/දුෂණ-අක්‍රමිකතා-ගැන-විමර්ශන-වාර්තාවක්-උතුර-පළාත්-සභාවට",
       "Category": "Local News",
       "Parent URL": "https://www.hirunews.lk/local-news.php?pageID=4480"
}