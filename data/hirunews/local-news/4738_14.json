{
       "Source": "hirunews",
       "Timestamp": "Sunday, 25 December 2016 - 14:02",
       "Headline": "ශ්‍රීපාදයට මත්ද්‍රව්‍ය රැගෙන එන පිරිස් අල්ලන්න පොලිස් සුනඛයින්ගේ සහය  (ඡයාරූප)",
       "News Content": "නිවාඩු සමය එළඹීමත් සමඟ ශ්‍රී පාද වන්දනාවේ පැමිණෙන බැතිමතුන්ගේ සංඛ්‍යාව විශාල වශයෙන් ඉහළ ගොස් ඇති බව හිරු ප්‍රාදේශීය වාර්තාකරුවන් ප්‍රකාශ කළා.\nමේ අතර මත්ද්‍රව්‍ය රැගෙන ශ්‍රීපාද වන්දනාවේ පැමිණෙන පිරිස් අත්අඩංගුවට ගැනීම සදහා හැටන් පොලිස් කොට්ඨාශයේ පොලිස් සුනඛයින් යොදාගැනීමට මස්කෙළිය පොලිසිය කටයුතුකර තිබෙනවා.\nපොලිස් සුනඛයින් යොදා ගනිමින් මෙලෙස විශේෂ මෙහෙයුම් කටයුතු සිදු කළේ ප්‍රථම වතාවට බවයි පොලිසිය සදහන් කළේ.\nපසුගිය සතියේ මත්ද්‍රව්‍ය රැගෙන ශ්‍රිපාද වන්දනාවේ පැමිනි  තරුණයන් පිරිසක් මාවුස්සකැලේ පොලිස් මුරපොලේදී අත්අඩංගුවට ගැනිමත් සමග මෙම මෙහෙයුම් ආරම්භ කර ඇත්තේ.\nඇතැම් තරුණ පිරිස්  රැගෙන එන සංගීත භාණ්ඩ පොලිස් මුරපොලේ නිළධාරින් භාරයට ගෙන නැවත පැමිණෙන විට ලබාදීමට කටයුතු කර ඇති බවයි මස්කෙළිය පොලිසිය සදහන් කළේ.\nමිට අමතරව මහජන සෞඛ්‍ය පරික්ෂකවරුන්ගේ මැදිහත්වීමෙන්, පොලිතින්, ප්ලාස්ටික් සහ ඝන අපද්‍රව්‍ය ශ්‍රීපාද භූමියට රැගෙන යාම වැලැක්වීම සදහා විශේෂ බෑගයක්ද වන්දනාකරුවන්ට ලබාදීමට කටයුතුකර තිබෙනවා.\nඡයාරූප - හැටන් රංජිත් රාජපක්ෂ",
       "URL": "https://www.hirunews.lk/150546/ශ්‍රීපාදයට-මත්ද්‍රව්‍ය-රැගෙන-එන-පිරිස්-අල්ලන්න-පොලිස්-සුනඛයින්ගේ-සහය-ඡයාරූප",
       "Category": "Local News",
       "Parent URL": "https://www.hirunews.lk/local-news.php?pageID=4738"
}