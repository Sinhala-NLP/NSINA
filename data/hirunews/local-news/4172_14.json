{
       "Source": "hirunews",
       "Timestamp": "Thursday, 14 December 2017 - 16:46",
       "Headline": "මිලි මීටර් 100 දක්වා වැස්ස",
       "News Content": "දිවයිනේ බොහෝ පළාත්වල සවස වැසි හෝ ගිගිරුම් සහිත වැසි ඇති වන බව කාලගුණ විද්‍යා දෙපාර්තමේන්තුව කියා සිටිනවා.\nඋතුරු, නැගෙනහිර සහ ඌව පළාත්වල උදය කාලයේදී ද වැසි ඇති වනවා.\nඇතැම් ස්ථානවලට, විශේෂයෙන්ම බස්නාහිර, සබරගමුව සහ මධ්‍යම පළාත්වලත් ගාල්ල සහ මාතර දිස්ත්‍රික්කවලත් (මි.මි.75-100පමණ) සාමාන්‍යයෙන් තද වැසි ඇතිවිය හැකියි.\nබස්නාහිර, වයඹ, සබරගමුව සහ මධ්‍යම පළාත්වල සමහර ප්‍රදේශවල උදය කාලයේදී මීදුම් සහිත තත්වයක් අපේක්ෂා කළ හැකි බවයි නිවේදනයේ දැක්වෙන්නේ.\nගිගුරුම් සහිත වැසි ඇති වන විට එම ප්‍රදේශවල තාවකාලිකව තද සුළං ඇති විය හැකියි.\nඅකුණු මඟින් සිදුවන අනතුරු අවම කර ගැනීමට අවශ්‍ය පියවර ගන්නා ලෙස කාලගුණ විද්‍යා දෙපාර්තමේන්තුව ජනතාවගෙන් ඉල්ලා සිටිනවා.\nමේ අතර බුලත්සිංහල ප්‍රාදේශීය ලේකම් කොට්ඨාශයේ කෝන්ගස්තැන්න ග්‍රාම නිලධාරී වසමේ හල්වතුර ප්‍රදේශයේ කන්දක් නායයාමේ ලක්ෂණ පහලවීම හේතුවෙන් පවුල් 16 ක් ඉවත් කර තිබෙනවා.\nකලුතර දිස්ත්‍රික් ආපදා කළමානකරන මධ්‍යස්ථානය සඳහන් කර ඇත්තේ ඉවත් කළ පවුල් 16 සාමාජිකයන්ට හල්වතුර ආයුර්වේද රෝහලේ නවාතැන් පහසුකම් ලබාදී ඇති බවයි.",
       "URL": "https://www.hirunews.lk/178387/මිලි-මීටර්-100-දක්වා-වැස්ස",
       "Category": "Local News",
       "Parent URL": "https://www.hirunews.lk/local-news.php?pageID=4172"
}