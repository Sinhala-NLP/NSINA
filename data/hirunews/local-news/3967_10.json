{
       "Source": "hirunews",
       "Timestamp": "Monday, 30 April 2018 - 13:02",
       "Headline": "සමාජ මාධ්‍ය හරහා ලේ ඉල්ලීම ගැන, ලේ බැංකුවෙන් පැහැදිලි කිරීමක්",
       "News Content": "ෆේස් බුක් ඇතුළු සමාජ මාධ්‍ය හරහා ලේ ලබාදෙන ලෙස ඉල්ලීම් කිරීමෙන් ගැටළු ගණනාවක් මතු වී ඇතැයි ජාතික රුධිර පාරවිලන මධ්‍යස්ථානය පවසනවා.\nපසුගිය දින කිහිපයේ සමාජ මාධ්‍ය වල පල වූ මෙවැනි ඉල්ලීම් සැලකිල්ලට ගෙන එම මධ්‍යස්ථානය අද (29) මාධ්‍ය වෙත නිවේදනයක් ද නිකුත් කර තිබුණා.\nඑමගින් ඔවුන් පෙන්වා දී තිබුණේ දුර්ලභ ගනයේ ලේ වර්ග ද හිඟයකින් තොරව ජාතික රුධිර පාරවිලයන මධ්‍යස්ථානය සතුව පවතින බවයි.\nකෙසේ වෙතත් සමාජ මාධ්‍ය ඔස්සේ සිදු කරන මෙවැනි ඉල්ලීම් නිසා රුධිර දායකයින්ගේ පෞද්ගලික තොරතුරු අනාවරණය වීමක් සිදුවන බවයි එහි කාර්ය භාර වෛද්‍ය නිලධාරී වෛද්‍ය සේනාල් රූපසිංහ හිරු ප්‍රවෘත්ති අංශයට කියා සිටියේ.",
       "URL": "https://www.hirunews.lk/189620/සමාජ-මාධ්‍ය-හරහා-ලේ-ඉල්ලීම-ගැන-බැංකුවෙන්-පැහැදිලි-කිරීමක්",
       "Category": "Local News",
       "Parent URL": "https://www.hirunews.lk/local-news.php?pageID=3967"
}