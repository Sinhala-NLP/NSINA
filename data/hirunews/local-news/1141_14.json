{
       "Source": "hirunews",
       "Timestamp": "Thursday, 26 May 2022 - 18:56",
       "Headline": "සති දෙකක් තුල යල කන්නයේ වගා ආරම්භ නොකළ හොත් ආහාර අර්බුදයක් (වීඩියෝ)",
       "News Content": "ඉදිරි සති දෙක තුල යල කන්නයේ වගා කටයුතු අවසන් නොකළහොත් දැඩි ආහාර අර්බුදයකට මුහුණදීමට සිදුවන බව වාරිමාර්ග දෙපාර්තමේන්තුව පවසනවා.\nඑහි ජල කළමනාකරණ ඒකකයේ අධ්‍යක්ෂ ඩී.අබේසිරිවර්ධන සඳහන් කළේ යල කන්නයට අදාළව වැපිරීමේ හා බිම් සකස් කිරීමේ කටයුතු දිස්ත්‍රික්ක කිහිපයක ප්‍රමාද වී ඇති බවයි.\nකෙසේ වෙතත්, ප්‍රදේශ රැසක ගොවීන් චෝදනා කරන්නේ තමන්ට කුඹුරු වගාව සඳහා අවශ්‍ය ජලය සහ රසායනික පොහොර නොමැතිවීමෙන් දැඩි අපහසුතාවයට පත්ව ඇති බවයි.\nමේ අතර, මෙරටට අවශ්‍ය පලිබෝධනාශක ආනයනය කිරීම සඳහා ලියාපදිංචි සමාගම්වලට අවසර ලබාදුන් බව කෘෂිකර්ම අධ්‍යක්ෂ ජනරාල් ආචාර්ය අජන්ත ද සිල්වා ප්‍රකාශ කළා.\nඒ පේරාදෙණිය කෘෂිකර්ම දෙපාර්තමේන්තුවේ පැවති රට නගමු අපි වවමු වැඩසටහනට එක්වෙමින්.\nඅනුරාධපුර, රාජාංගනය, විලච්චිය, පොළොන්නරුව ආදී ප්‍රදේශවල වගා කටයුතු සඳහා ප්‍රධාන වාරී ජලාෂ වලින් ජලය නිකුත් කර ඇති පසුබිමක මේ වන තුරුත් ගොවිතැන් සඳහා සූදානමක් නැහැ.\nයල කන්නයට අවශ්‍ය රසායනික පොහොර නොමැති කම හේතුවෙන් ගොවීන් දැඩි පීඩාවට පත්ව සිටිනවා.\nමේ දිනවල පවතින බලශක්ති අර්බුදය හමුවේල ඉන්ධන නොමැති වීම හේතුවෙන්ද ගොවියා කබලෙන් ලිපටයි.\nඑවන් පසුබිමක් යටතේ ගොවීන් පෙන්වා දෙන්නේ සිය වගා කටයුතු සඳහා අවශ්‍ය රසායනික පොහොර වැඩි මිළට හෝ මිලදී ගැනීමට තමන් සූදානම් වුවත් ඊටද මෙතෙක් නිසි වැඩපිළිවෙලක් නිලධාරීන් විසින් සැලසුම් කර නොමැති බවයි.",
       "URL": "https://www.hirunews.lk/305370/සති-දෙකක්-තුල-යල-කන්නයේ-වගා-ආරම්භ-නොකළ-හොත්-ආහාර-අර්බුදයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1141"
}