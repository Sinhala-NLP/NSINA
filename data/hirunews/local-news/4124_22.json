{
       "Source": "hirunews",
       "Timestamp": "Monday, 15 January 2018 - 15:05",
       "Headline": "ධාවනය වෙමින් තිබූ දුම්රියක එන්ජිමක් ගිනි ගනී (ඡායාරූප)",
       "News Content": "ගල්කිස්සේ සිට කන්කසන්තුරේ බලා ධාවනය වෙමින් තිබූ  සුඛෝපභෝගී දුම්රිය එන්ජිමක් තුළ හදිසියේ ගින්නක් හටගෙන තිබෙනවා.\nචාවකච්චෙරි ප්‍රදේශයේදී අද (15) පස්වරුවේ මෙම ගින්න හටගෙන ඇති බවයි තොරතුරු වාර්තා වන්නේ.\nඑම අවස්ථාවේ රියදුරු හා සහායක වහාම ක්‍රියාත්මක වී දුම්රිය ආරක්ෂිත ස්ථානයක නවත්වා සිද්ධිය පිළිබඳව ගිණි නිවීමේ ඒකකය වෙත දැනුවත් කර තිබෙනවා.\nඉන් අනතුරුව එම ස්ථානයට පැමිණි ගිණි නිවන හමුදාව සහ ප්‍රදේශවාසීන් එක්ව ගින්න නිවා දැමීමට කටයුතු කල බවයි අප වාර්තාකරු සඳහන් කළේ.\nදුම්රිය එන්ජිමේ ඇති වූ කාර්මික දෝෂයකින් මෙම ගින්න හටගෙන ඇති බවටයි මේ වනවිට සැක පළකරන්නේ.\nකෙසේ වෙතත් ගින්න හේතුවෙන් දුම්රියේ ගමන්ගත් කිසිවෙකුටත් හානියක් සිදුවී නොමැති බවයි අප වාර්තාකරු වැඩිදුරටත් සඳහන් කළේ.\nසිද්ධිය සම්බන්ධයෙන් පරික්ෂණ ක්‍රියාත්මකයි.\n(ඡායාරූප - දිනසේන රතුගමගේ - යාපනය ප්‍රතීපන් )",
       "URL": "https://www.hirunews.lk/181105/ධාවනය-වෙමින්-තිබූ-දුම්රියක-එන්ජිමක්-ගිනි-ගනී-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4124"
}