{
       "Source": "hirunews",
       "Timestamp": "Wednesday, 08 November 2017 - 16:07",
       "Headline": "පෙට්‍රල් ගැනත් ඇමති මංගලගෙන් ඉඟියක්",
       "News Content": "පෙට්‍රල් ඇතුළු ඉන්ධන පිළිබඳව ද විශේෂ ප්‍රවෘත්තිය වෙනත් ස්ථානයකින් දැන ගන්නට ලැබෙන බව මුදල් හා ජන මාධ්‍ය අමාත්‍ය මංගල සමරවීර අද(08) කියා සිටියා.\nඔහු මේ බව කියා සිටියේ , අද මධ්‍යම රාත්‍රියේ සිට ක්‍රියාත්මක වන පරිදි භාණ්ඩ වර්ග 6 ක් මත පනවා තිබූ විශේෂ වෙළඳ භාණ්ඩ බදු අඩු කර තිබෙන බව ප්‍රකාශ කළ මාධ්‍ය හමුවේ දී පෙට්‍රල් අර්බුදය ගැන මාධ්‍ය විමසු ප්‍රශ්නයකට පිළිතුරු දෙමින්.\nමුදල් අමාත්‍යාංශයේ දැන් පැවැත්වූ  මාධ්‍ය හමුවකට  එක්වෙමින් මුදල් අමාත්‍ය මංගල සමරවීර ප්‍රකාශ කළේ අර්තාපල්, ලොකු ළුෑණු, පරිප්පු, කරවල, පොල්තෙල් සහ එළවළු තෙල් යන භාණ්ඩ වර්ගවල බදු පහත දමා ඇති බවයි.\nඒ අනුව අර්තාපල් සහ ලොකු ළුෑණු කිලෝග්‍රෑමයක් සඳහා වන විශේෂ වෙළඳ භාණ්ඩ බද්ද රුපියල් 39 කින් සහ පරිප්පු කිලෝග්‍රෑමයක් සඳහා පනවා තිබූ විශේෂ වෙළඳ භාණ්ඩ බද්ද රුපියල් 12 කින් අඩුකර තිබෙනවා.\nකරවල සඳහා පනවා තිබූ විශේෂ වෙළඳ භාණ්ඩ බද්ද අඩුකර ඇත්තේ රුපියල් 50 කින්.\nපොල් තෙල් හා එළවලු තෙල් සඳහා වූ විශේෂ වෙළෙඳ භාණ්ඩ බද්ද ද රු. 25කින් පහත දමා තිබෙනවා.",
       "URL": "https://www.hirunews.lk/175575/පෙට්‍රල්-ගැනත්-ඇමති-මංගලගෙන්-ඉඟියක්",
       "Category": "Local News",
       "Parent URL": "https://www.hirunews.lk/local-news.php?pageID=4228"
}