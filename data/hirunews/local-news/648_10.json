{
       "Source": "hirunews",
       "Timestamp": "Friday, 23 December 2022 - 13:22",
       "Headline": "මත්පැන් පොවා රක්වානේ දැරිය කෙළසූ තවත් දෙදෙනෙකු සොයා විමර්ශන",
       "News Content": "රක්වානේ පහළ කන්දකුඹුර ප්‍රදේශයේ 15 හැවිරිදි පාසල් සිසුවියක පැහැරගෙන ගොස් මත්පැන් පොවා අපයෝජනය කළ සිද්ධියට සම්බන්ධ තවත් සැකකරුවන් දෙදෙනෙකු සොයා පොලිසිය මේ වනවිට පරීක්ෂණ ආරම්භ කර තිබෙනවා.\nසිද්ධිය සම්බන්ධයෙන් සිසුවියගේ පෙම්වතා බව කියන 24 හැවිරිදි සැකකරුවෙකු අත්අඩංගුවට ගෙන ඇති අතර, පරීක්ෂණවලදී හෙළිවී ඇත්තේ ඔහු එක්දරු පියෙකු බවයි.\nපසුගිය 21 වනදා මෙම සිසුවිය මිත්තණියගේ නිවසේ රැඳී සිටියදී සැකකරු සමඟ ත්‍රිරෝද රථයකින් පැමිණි තවත් දෙදෙනෙකු ඇය රැගෙන ගොස් අපයෝජනය කර තිබුණා.\nඒ, මෙම සිසුවියට මත්පැන් පෙවීමෙන් අනතුරුවයි.\nසැකකරුවන් තුන්දෙනා විසින්ම අපයෝජනය කළ සිසුවිය මේ වනවිට රත්නපුර රෝහලේ ප්‍රතිකාර ලබන බවයි පොලිසිය ප්‍රකාශ කළේ.",
       "URL": "https://www.hirunews.lk/323372/මත්පැන්-පොවා-රක්වානේ-දැරිය-කෙළසූ-තවත්-දෙදෙනෙකු-සොයා-විමර්ශන",
       "Category": "Local News",
       "Parent URL": "https://www.hirunews.lk/local-news.php?pageID=648"
}