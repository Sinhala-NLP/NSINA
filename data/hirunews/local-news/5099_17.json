{
       "Source": "hirunews",
       "Timestamp": "Wednesday, 06 April 2016 - 17:23",
       "Headline": "පැෆ්රල් සංවිධානය පළාත්පාලන ඇමතිට ලියයි",
       "News Content": "සීමානිර්ණ ගැටළු නොමැති පළාත්පාලන ආයතන ගැසට් කර ඒවායේ මැතිවරණය කඩිනමින් පැවැත්වීමට කටයුතු කරන්නැයි පැෆ්රල් සංවිධානය පළාත් සභා සහ පළාත්පාලන අමාත්‍යවරයාගෙන් ඉල්ලීමක් කරනවා.\nලිපියක් යොමු කරමින් එම සංවිධානය සඳහන් කරන්නේ සීමා නිර්ණය සඳහා පත් කළ මුල් කමිටුව තම රාජකාරිය මැනවින් ඉටු කළේ නම් අද මෙවැනි තත්ත්වයක් උද්ගත නොවන බවයි.\nකෙසේ වෙතත් එම කරුණ මත අනෙකුත් පළාත්පාලන ආයතනවල මැතිවරණය දිගින් දිගටම කල් දැමීමද සාධාරණ නොවන බව පැෆ්රල් සංවිධානය පළාත් සභා සහ පළාත්පාලන අමාත්‍ය ෆයිසර් මුස්තාෆාට සිහිපත් කරනවා.",
       "URL": "https://www.hirunews.lk/130263/පැෆ්රල්-සංවිධානය-පළාත්පාලන-ඇමතිට-ලියයි",
       "Category": "Local News",
       "Parent URL": "https://www.hirunews.lk/local-news.php?pageID=5099"
}