{
       "Source": "hirunews",
       "Timestamp": "Saturday, 03 September 2022 - 7:45",
       "Headline": "හෝටන් තැන්න අවට දඩයම් බල්ලන් සොයා මෙහෙයුම්",
       "News Content": "හෝර්ටන්තැන්න ජාතික උද්‍යානය අවට සැරිසරන ගෝනුන්ගේ මරණයට හේතුවන දඩයම් බල්ලන් අල්ලා ගැනීම සඳහා සිදු කරන මෙහෙයුම් පුළුල් කළ බව වනජීවී අධ්‍යක්ෂ ජනරාල් චන්දන සූරියබණ්ඩාර පවසනවා.\nහිරු ප්‍රවෘත්ති අංශය සිදු කළ විමසීමක දී ඔහු කියා සිටියේ මේ දක්වා සිදුකළ මෙහෙයුම්වල දී කිසිදු දඩයම් බල්ලෙකු සොයා නොගත් බවයි.\nහෝර්ටන්තැන්න ජාතික උද්‍යානය අවට සැරිසරන ගෝනුන්ගේ මරණයට හේතුව දඩයක්කරුවකු විසින් ඇතිකළ දඩයම් බල්ලන් බවට පසුගිය දා අනාවරණය වුණා.\nනුවරඑළිය දිස්ත්‍රික් ලේකම් නන්දන ගලබොඩ සදහන් කළේ දඩයක්කරු මිය යෑමෙන් පසු එම දඩයම් බල්ලන් කැලෑ වැදී ඇති බවයි.\nඔවුන් හෝර්ටන්තැන්න ජාතික උද්‍යානයේ සැරිසරන ගෝනුන් ඇතුළු සතුන් අබේවෙල ජලාශයට ජලය සොයා පැමිණීමේ දී හඹාගොස් සපා කන තත්ත්වයක් උද්ගතව ඇති අතර එහිදී ගෝනුන් ජලාශයේ ගිලී මරණයට පත්ව ඇති බවටයි හෙළි වී ඇත්තේ.",
       "URL": "https://www.hirunews.lk/314415/හෝටන්-තැන්න-අවට-දඩයම්-බල්ලන්-සොයා-මෙහෙයුම්",
       "Category": "Local News",
       "Parent URL": "https://www.hirunews.lk/local-news.php?pageID=895"
}