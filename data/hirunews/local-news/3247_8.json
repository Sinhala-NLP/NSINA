{
       "Source": "hirunews",
       "Timestamp": "Monday, 15 July 2019 - 12:47",
       "Headline": "වෙළඳපොලේ දුම්වැටි හිඟයක්",
       "News Content": "වෙළඳපොලේ මේ වනවිට දුම්වැටි හිඟයක් මතුව ඇති බව මධ්‍යසාර හා මත්ද්‍රව්‍ය තොරතුරු මධ්‍යස්ථානය පවසනවා.\nමිලිමීටර් 67 ට වැඩි 72 ට නොවැඩි දුම්වැටි වර්ග සඳහා පනවා තිබූ බදු, පසුගියදා මුදල් අමාත්‍යාංශය විසින් ඉහළ දැමූ අතර, දුම්කොළ සමාගම මෙම ගැසට් නිවේදනයට අනුව මෙතෙක් මිල වැඩි නොකිරීම මීට හේතුව බවයි එහි අධ්‍යක්‍ෂ සම්පත් ද සේරම් කියා සිටියේ.\nපසුගිය 11 වනදා සිට අදාළ ගැසට් නිවේදනය ක්‍රියාත්මක විය යුතු බව සඳහන් කරමින් මුදල් අමාත්‍ය මංගල සමරවීර ඊට අත්සන් තබා තිබුණේ ජූලි මස 10 වනදායි.\nඒ අනුව අදාළ කාණ්ඩයේ දුම්වැටි දහසක් සඳහා අය කළ රුපියල් 20,500 ක් වන සුරාබදු රුපියල් 37,000 දක්වා ඉහළ දැමුණා.\nකෙසේ වෙතත් අදාළ ගැසට් නිවේදනයේ සඳහන් බදු ප්‍රතිශතයට අනුව සකස් කළ මිල දුම්කොළ සමාගම ඉදිරිපත් නොකිරීම මගින් රජයට විශාල බදු මුදලක් අහිමිවන බවයි මධ්‍යසාර සහ මත්ද්‍රව්‍ය තොරතුරු මධ්‍යස්ථානයේ අධ්‍යක්‍ෂ සම්පත් ද සේරම් තවදුරටත් කියා සිටියේ.",
       "URL": "https://www.hirunews.lk/220343/වෙළඳපොලේ-දුම්වැටි-හිඟයක්",
       "Category": "Local News",
       "Parent URL": "https://www.hirunews.lk/local-news.php?pageID=3247"
}