{
       "Source": "hirunews",
       "Timestamp": "Tuesday, 08 August 2023 - 18:43",
       "Headline": "පවතින වියලි කාලගුණය පිළිබඳ වෛද්‍යවරුන්ගෙන් නිවේදනයක්",
       "News Content": "මේ දිනවල පවතින දැඩි වියලි කාලගුණික තත්වය හේතුවෙන් හැකිතාක් ජලය පානය කරන ලෙස වෛද්‍යවරු ජනතාවගෙන් ඉල්ලා සිටිනවා.\nවෛද්‍යවරු විසින් පෙන්වා දෙන්නේ හිරු රශ්මියට නිරාවණය වීම හැකිතාක් අඩුකළ යුතු අතර වැඩබිම්වල සේවකයන් පැය භාගයකට වරක්වත් සෙවන තිබෙන ස්ථානයකට ගොස් කෙටි විවේකයක් ගත යුතු බවයි.\nකෙසේ වෙතත් දරුවන් දහවල් කාලයේ ක්‍රීඩා කටයුතුවලට යොමු නොකර සිටීම වඩාත් යෝග්‍ය බවද මෙහිදී ඔවුන් වැඩිදුරටත් සඳහන් කරනවා.",
       "URL": "https://www.hirunews.lk/344120/පවතින-වියලි-කාලගුණය-පිළිබඳ-වෛද්‍යවරුන්ගෙන්-නිවේදනයක්",
       "Category": "Local News",
       "Parent URL": "https://www.hirunews.lk/local-news.php?pageID=113"
}