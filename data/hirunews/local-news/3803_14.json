{
       "Source": "hirunews",
       "Timestamp": "Saturday, 11 August 2018 - 18:43",
       "Headline": "රතන හිමියන් නඩු කියන්න සැරසේ",
       "News Content": "ග්ලයිෆොසෙට් අඩංගු පළිබෝධ නාශක භාවිතය නිසා තමන්ට පිළිකාවක් වැළඳුණු බවට පවසමින් අධිකරණයට ගිය ඇමරිකානු ජාතිකයෙකුට ඩොලර් මිලියන 289 ක වන්දියක් ගෙවන ලෙසට කැළිෆෝනියා අධිකරණයක් අදාළ සමාගමට නියෝග කර තිබෙනවා.\nඩ්වෙන් ජොන්සන් නැමැති මෙම පිළිකා රෝගියාට ලැබිය යුතු වන්දියේ වටිනාකම රුපියල් වලින් කෝටි 4600 ක්.\nමේ අතර, පාර්ලිමේන්තු මන්ත්‍රී පූජ්‍ය අතුරලියේ රතන හිමියන් පැවසුවේ ග්ලයිෆොසෙට්වලට එරෙහිව මෙරට තුළදීද අධිකරණ ක්‍රියාමාර්ග ගැනීම කෙරෙහි අවදානය යොමුව ඇති බවයි.\nඇමරිකානු වාර්තා පවසන්නේ ග්ලයිෆොසෙට් සම්බන්ධ තවත් නඩු 5000 කට ආසන්න ප්‍රමාණයක් මේ වනවිට එරට තුළ විභාග වෙමින් පවතින බවයි.\nග්ලයිෆොසෙට් පිළිකාවලට සම්බන්ධ බවට අධිකරණයේදී තීන්දු වූ ප්‍රථම නඩු විභාගය ද මෙයයි.\nඑහිදී පැමිණිලිකාර ඩ්වේන් ජොන්සන්ට ඩොලර් මිලියන 289 ක වන්දියක් ගෙවන ලෙසට අධිකරණය, මොන්සැන්ටෝ සමාගමට නියෝග කළා.",
       "URL": "https://www.hirunews.lk/197308/රතන-හිමියන්-නඩු-කියන්න-සැරසේ",
       "Category": "Local News",
       "Parent URL": "https://www.hirunews.lk/local-news.php?pageID=3803"
}