{
       "Source": "hirunews",
       "Timestamp": "Tuesday, 03 January 2023 - 18:46",
       "Headline": "නව වසරේ වැඩ අරඹමින් හිස් පුටුවලට කතා කළ අපනයන සංවර්ධන මණ්ඩල සභාපති (වීඩියෝ)",
       "News Content": "ලංකාවේ ප්‍රමුඛ ආයතනයක් වන අපනයන සංවර්ධන මණ්ඩලයේ, සියලුම නිළධාරීන් එහි සභාපතිවරයාට විරෝධය පෑමේ පුවතක් වාර්තා වෙනවා.\n2023 නව වසර ආරම්භක උත්සවයේ දී, සියලුම නිළධාරීන් සභාපතිවරයා වන සුරේෂ් ඩී. ද මෙල් සහභාගී වූ උත්සව ශාලාවෙන් නික්ම ගොස් ඇති බවටයි තොරතුරු වාර්තා වෙන්නේ.\nමෙම සභාපතිවරයාගෙන් අපනයනය සදහා පිහිටුවා ඇති මුලික ආයතනය (APEX) තුළ පරිපාලනය හා කළමණාකරණය යන කර්තව්‍ය පසුගිය වසර තුළ නිසි ලෙස සිදු නොවීම හේතුවෙන් මෙලෙස විරෝධතාවක් සිදු කර ඇති බවයි එම ආයතනයේ නිළධාරීන් පවසන්නේ.\nනිළධාරීන් උත්සව ශාලාවෙන් නික්ම ගිය පසු සභාපතිවරයාට සිදු වූයේ හිස් වූ උත්සව ශාලාවක සිට සිය කතාව පැවැත්වීමටයි.",
       "URL": "https://www.hirunews.lk/324200/නව-වසරේ-වැඩ-අරඹමින්-හිස්-පුටුවලට-කතා-කළ-අපනයන-සංවර්ධන-මණ්ඩල-සභාපති-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=625"
}