{
       "Source": "hirunews",
       "Timestamp": "Tuesday, 31 October 2017 - 19:41",
       "Headline": "පෝට්සිටි විරෝධී ජනතා ව්‍යාපාරයෙන් චෝදනාවක්",
       "News Content": "පෝර්ට් සිටි හෙවත් කොළඹ මූල්‍ය නගර ව්‍යාපෘතිය සඳහා චීනය ආයෝජනය කරන මුදලට වඩා වැඩි වටිනාකමකින් යුත් මෙරට සම්පත්, යොදවා ඇති බවට පෝට්සිටි විරෝධී ජනතා ව්‍යාපාරය චෝදනා කරනවා.\nඑම ව්‍යාපාරයේ නියෝජිතයින් මෙම අදහස් පළකළේ අද මීගමුවේදී පැවති ප්‍රවෘත්ති සාකච්ජාවකට එක්වෙමින්.\n2014 වර්ෂයේ දී ආරම්භ වූ පොර්ට් සිටි හෙවත් කොළඹ මූල්‍ය නගරයේ ඉදිකිරීම් සඳහා ගාලු මුවදොර පිටිය සමීපයේ හෙක්ටයාර 269කට අධික භූමි ප්‍රමාණයක් මුහුදු වැලි යොදා ගොඩකිරීම මේ වන විටත් සිදුකෙරෙනවා.\nඅදාළ වැලි ලබා ගැනීම සිදුවන්නේ මීගමුව වෙරළ තීරයට ඔබ්බෙන් වූ මුහුදු ප්‍රදේශයකින්.\nමේ හේතුවෙන් දැඩි පරිසර හානියක් එල්ල වන බව පවසමින් ධීවරයින් ඇතුළු ප්‍රදේශවාසීන් මීට පෙර අවස්ථා කිහිපයකදී විරෝධතාවලද නිරත වුණා.",
       "URL": "https://www.hirunews.lk/174933/පෝට්සිටි-විරෝධී-ජනතා-ව්‍යාපාරයෙන්-චෝදනාවක්",
       "Category": "Local News",
       "Parent URL": "https://www.hirunews.lk/local-news.php?pageID=4242"
}