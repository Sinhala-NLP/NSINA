{
       "Source": "hirunews",
       "Timestamp": "Friday, 22 September 2023 - 10:38",
       "Headline": "සිය දියණිය අපයෝජනය කළ කොස්තාපල්ට සිර දඬුවම්",
       "News Content": "සිය දියණිය බරපතළ ලිංගික අපයෝජනයට ලක් කළ පොලිස් කොස්තාපල්වරයෙකුට බරපතළ වැඩ සහිතව වසර 12ක  සිරදඬුවමක්  ඊයෙ පුත්තලම මහාධිකරණය ලබාදී තිබෙනවා.\nමෙම පොලිස් කොස්තාපල්වරයා සේවය අත්හිටවූ  අයෙක් වන අතර  ඔහු අපයෝජනයට ලක් කර ඇත්තේ අවුරුදු හතක් වයසැති ඔහුගේ දියණිය බව  පොලීසිය පවසනවා.\nදැරියට රුපියල් ලක්ෂ පහක වන්දි මුදලක් ගෙවන ලෙසට ද මහාධිකරණය නියෝග කර ඇති අතර එකී වන්දි මුදල නොගෙවන්නේ නම්  තවත් වසරක  සිරදඬුවමක් නියම කර තිබෙන බව වැඩිදුරටත් වාර්තා වෙනවා.",
       "URL": "https://www.hirunews.lk/349063/සිය-දියණිය-අපයෝජනය-කළ-කොස්තාපල්ට-සිර-දඬුවම්",
       "Category": "Local News",
       "Parent URL": "https://www.hirunews.lk/local-news.php?pageID=14"
}