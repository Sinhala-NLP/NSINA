{
       "Source": "hirunews",
       "Timestamp": "Thursday, 28 April 2022 - 6:51",
       "Headline": "අද දුම්රිය ධාවනය සුළු වශයෙන්",
       "News Content": "අද දිනයේ දුම්රිය ධාවනය වන්නේ, සුළු වශයෙන් බව වාර්තා වනවා.\nඑබැවින් විකල්ප ප්‍රවාහන සේවා වෙත යොමුවන ලෙස දුම්රිය දෙපාර්තමේන්තුව මගීන්ට දන්වා සිටිනවා.\nඅද (28) දීප ව්‍යාප්ත ව වැඩ වර්ජන හා විරෝධතා මාලාවක් පැවැත්වීමට නියමිත වී ඇති අතර, රාජ්‍ය අංශයේ මෙන් ම වෙනත් බොහෝ ක්ෂේත්‍රයන්ගේ ද මෙම වැඩ වර්ජනය ක්‍රියාත්මක වීමට නියමිත යි.\nවත්මන් ජනාධිපතිවරයාට හා ආණ්ඩුවට ඉවත් වන ලෙස බල කරමින් හා ජනතාව මුහුණ දෙන බරපතළ අර්බුදවලින් මිඳීමට අවශ්‍ය වැඩපිළිවෙළක් කඩිනමින් යෝජන කරන ලෙස ඉල්ලමිනු යි මෙම වැඩ වර්ජන මාලාව ක්‍රියාත්මක වන්නේ.\nමේ අතර, කටුනායක - ඇවරිවත්ත ප්‍රදේශයේ BOI කලාපයට අනුයුක්ත සේවකයින් පිරිසක් විරෝධතාවක නිරත වීම හේතුවෙන්, මාර්ග තදබදයක් ඇති වී ඇති බව ද වාර්තා වනවා.",
       "URL": "https://www.hirunews.lk/302973/අද-දුම්රිය-ධාවනය-සුළු-වශයෙන්",
       "Category": "Local News",
       "Parent URL": "https://www.hirunews.lk/local-news.php?pageID=1206"
}