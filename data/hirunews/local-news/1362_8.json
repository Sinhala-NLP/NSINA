{
       "Source": "hirunews",
       "Timestamp": "Friday, 11 February 2022 - 17:56",
       "Headline": "ආලින්දයේ විස්කම් මවනා ඩිජිටල් ප්‍රවෘත්ති නව්‍යකරණයේ අරුමය අද සිට (වීඩියෝ)",
       "News Content": "මෙරට ඩිජිටල් ප්‍රවෘත්ති මාධ්‍යකරණයේ හැරවුම් ලක්ෂයක් සටහන් කරමින් ලොව අති නවීනතම රූපවාහිනි ප්‍රවෘත්ති ඉදිරිපත් කිරීමේ තාක්ෂණ ක්‍රමවේදයන් ගෙන් සන්නද්ධව අද සිට හිරු ප්‍රවෘත්ති අලුත් මුහුණුවරකින් ඔබේ ආලින්දයට එනවා.\nඅති නවීන තාක්ෂණයෙන් සන්නද්ධ ව ජනතා කේන්ද්‍රීය ප්‍රවෘත්තිකරණයේ පුරෝගාමියා බවට පත්වෙමින් ජාත්‍යන්තර මට්ටමේ ප්‍රවෘත්ති විකාශයක් සුවහසක් හිරු ප්‍රේක්ෂකයින් වෙත ලබාදීම මෙහි අරමුණයි.\nදශක ගණනාවක් ඈතට දිවයන ශ්‍රී ලාංකේය රූපවාහිනී ප්‍රවෘත්ති කලාවේ විප්ලවීය වෙනසකට හිරු මුල පුරන්නේ ප්‍රේක්ෂක ජනතාවටත් නවමු අත්දැකීම් ගෙන එමින්.\nතොරතුරු සන්නිවේදනයේ ප්‍රමිතිගත සහ නිවැරදිම ක්‍රමවේදයන් හඳුනාගනිමින් හිරු නිවුස් දවස උණුසුම් කළ සියළු පුවත් රැගෙන ඔබේ ආලින්දයට පැමිණියේය දේශපාලන මතිමතාන්තර වලින් ඔබ්බට ගිය සෘජු ප්‍රතිපත්ති වලට මුල් තැනක් ලබා දෙමින්.\nමෙරට අංක එකේ ප්‍රවෘත්ති විකාශය බවට ඉතා කෙටි කලකින් හිරු ප්‍රවෘත්ති පත්වන්නේ එකී මෙහෙවරට ලැබෙන වටිනාකමක් වශයෙන්.\nඩිජිටල් රූපවාහිනීයේ නව සීමා මායිම් කරා ශ්‍රී ලංකාව ගමන් අරඹද්දී හිරු ටීවී එහි පුරෝගාමියා බවට පත්වන්නේ නිතැතින්මයි.\n2012 වසර හිරු ටීවී ආරම්භයේ සිටම HD තාක්ෂණයෙන් සන්නද්ධ වූ අප සුපැහැදිළි දසුන් ඔබට තිළිණ කළේ මෙරට ප්‍රථම HD අත්දැකීමද ප්‍රේක්ෂකයින්ට ලබා දීමේ ගෞරවය හිස මත දරාගෙන ඉදිරියට යමින්.\nප්‍රවෘත්තියක ගැඹුරු හා එහි වැදගත්කම දෙගුණ තෙගුණ කළ හැකි පරිදි හිරු ප්‍රවෘත්ති මැදිරියත් ඒ අනුව නූතන කරනයට ලක් කෙරුණා.\nඒ දැනට විදෙස් රටවල පමණක් භාවිත කරන අධික තාක්ෂණික මෙවලම් රැසකින් සමන්විත මැදිරි සංකීර්ණය මෙන්ම ප්‍රධාන පාලක මැදිරියක් ද සමගින්.\nමේ දැවැන්ත පසුතල සහිත මේ තාක්ෂණික විප්ලවය තුලින් ඔබේ ප්‍රශ්න වලට වැඩි හඬක්, ඉඩක් ලබාදීම අපගේ මූලික අරමුණයි.\nදැනට ලොව අංක එකේ අති නවීනතම රොබෝ තාක්ෂණයෙන් බල ගැන්වුනු කැමරා පද්ධතියක් ඔස්සේ අප අද සිට සජීවීව ඔබේ ආලින්දයට පැමිණෙනවා.\nඒ ඔබට, ඔබේ ආලින්දයේ සැබැවින්ම නූතන රූපවාහිනී තාක්ෂණ විශ්මය කැළතුණු ප්‍රවෘත්ති අත්දැකීමක් මුසුකරමින් ඔබේ ආලින්දය හැඩ කරමින්.\nමේ සියළු තාක්ෂණික මෙහෙයුම්වලින් අග තැන්පත් ව අප ඔබේ සුපුරුදු ප්‍රවෘත්ති කණිසම අතිවිශිෂ්ට අත්දැකීමක් බවට පත් කිරීමට නිරන්තරයෙන්යෙන් සූදානම්.\nඅන්තර්ගතයේ විශිෂ්ටත්වය නව තාක්ෂණය ඔස්සේ අති විශිෂ්ටත්වයට ගෙන එමින් අද පටන් යන ගමනේ කොටස්කරුවන් ප්‍රේක්ෂක ඔබ සැම බවද අපට කිසි විටෙකත් අමතක නැහැ.\nඒ නිසාම අද සිට ඔබේ අයිතීන් වෙනුවෙන්, අසාධාරණයට එරෙහිව සහ රටේ උන්නතිය වෙනුවෙන් අපේ හඬ වෙන් කවරදාටත් වඩා උස්ව නැගෙනු ඇති..",
       "URL": "https://www.hirunews.lk/296770/ආලින්දයේ-විස්කම්-මවනා-ඩිජිටල්-ප්‍රවෘත්ති-නව්‍යකරණයේ-අරුමය-අද-සිට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1362"
}