{
       "Source": "hirunews",
       "Timestamp": "Wednesday, 06 December 2017 - 19:26",
       "Headline": "අම්බලන්ගොඩ - බටපොල වෙඩි තැබීමට දෙදෙනෙක් දැලේ, T56 කුත් ළඟ",
       "News Content": "අම්බලන්ගොඩ - බටපොල - ඊරියගහදොළ ප්‍රදේශයේදී සිදුවූ වෙඩි තැබීමේ සිද්ධිය සම්බන්ධයෙන් පුද්ගලයින් දෙදෙනෙකු අත්අඩංගුවට ගෙන තිබෙනවා.\nඔවුන් සතුව තිබී ටී 56 ගිනි අවියක්, ඊට යොදාගන්නා උණ්ඩ තොගයක්, ජංගම දුරකථන 7 ක් සහ යතුරුපැදි දෙකක් සොයාගත් බවයි බටපොල පොලීසිය සඳහන් කළේ.\nපසුගිය ඔක්තෝම්බර් මස 31 වනදා ගරාජයක් වෙත කාර්මික ශිල්පියෙකු රැගෙන යමින් සිටි පිරිසක් ඉලක්ක කරගෙන සිදුවූ මෙම වෙඩි තැබීමෙන් එකම පවුලේ පියා, දරුවන් තුන්දෙනා සහ තවත් පුද්ගලයෙකු තුවාල ලැබුවා.",
       "URL": "https://www.hirunews.lk/177759/අම්බලන්ගොඩ-බටපොල-වෙඩි-තැබීමට-දෙදෙනෙක්-දැලේ-t56-කුත්-ළඟ",
       "Category": "Local News",
       "Parent URL": "https://www.hirunews.lk/local-news.php?pageID=4184"
}