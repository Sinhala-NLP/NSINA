{
       "Source": "hirunews",
       "Timestamp": "Tuesday, 08 August 2023 - 10:51",
       "Headline": "සොරකමේ ගිය විශ්‍රාමික පොලිස් කොස්තාපල් අත්අඩංගුවට",
       "News Content": "පාපැදියක් සොරකම් කළ විශ්‍රාමික පොලිස් කොස්තාපල් රියදුරෙකු කුරුණෑගල පොලීසිය විසින් අත්අඩංගුවට ගෙන තිබෙනවා.\nමෙලෙස අත්අඩංගුවට ගෙන ඇත්තේ හැට දෙහැවිරිදි නාරම්මල  හොරොම්බාව ප්‍රදේශයේ  පදිංචිකරුවෙකු වන විශ්‍රාමික පොලිස් රියදුරකු බව කුරුණෑගල පොලීසිය පවසනවා.\nකුරුණෑගල වැව රවුම වෙලංගොල්ල ප්‍රදේශයේ පුද්ගලයෙකුගේ   ඉඩමට අයුතු ලෙස ඇතුළු වී මෙලෙස පාපැදිය සොරාගෙන ඇති බව විමර්ශනවලදී   හෙළිවී තිබෙනවා.\nඅත්අඩංගුවට ගත් සැකකරු අද දින අධිකරණයට ඉදිරිපත් කිරීමට නියමිතය.",
       "URL": "https://www.hirunews.lk/344064/සොරකමේ-ගිය-විශ්‍රාමික-පොලිස්-කොස්තාපල්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=114"
}