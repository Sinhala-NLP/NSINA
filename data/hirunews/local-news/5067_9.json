{
       "Source": "hirunews",
       "Timestamp": "Friday, 29 April 2016 - 18:38",
       "Headline": "ජනමාධ්‍ය ලේකම්ට ඉල්ලා අස්වන ලෙසට බලපෑම්",
       "News Content": "ඒකාබද්ධ විපක්ෂය සම්බන්ධයෙන් අදහස් දක්වමින් තමන් ඊයේ නිකුත් කළ නිවේදනය මාධ්‍යයට සිදුකළ නියෝගයක් හෝ වාරණයක් නොවන බව ජනමාධ්‍ය අමාත්‍යාංශයේ ලේකම් නීතිඥ නිමල් බෝපගේ අද ප්‍රකාශ කළා.\nරජයේ ප්‍රවෘත්ති දෙපාර්තමේන්තුවේ මාධ්‍ය හමුවක් කැදවමින් ලේකම්වරයා කියා සිටියේ රට තුළ යහපත් මාධ්‍ය භාවිතයක් ඇති කිරීමේ එක් පියවරක් ලෙස අදාළ නිවේදනය මාධ්‍ය වෙත නිකුත් කළ බවයි.\nපසුගිය සඳුදා ජනමාධ්‍ය අමාත්‍යාංශයේ ලේකම් ධූරයේ වැඩ භාර ගත් නීතිඥ නිමල් බෝපගේ ඊයේ මෙම නිවේදනය මාධ්‍ය ආයතන වෙත නිකුත් කළේ උතුම් වූ මාධ්‍ය නිදහස අවභාවිත කිරීමට ඉඩ නොතබමු යන්න සටහන් කරමින්.\nඒකාබද්ධ විපක්ෂය පිළිබඳව ද එම නිවේදනයේ කරුණු දක්වා තිබුණා.\nකෙසේ වෙතත්, ඒකාබද්ධ විපක්ෂය පිළිබඳ මාධ්‍යයට බලපෑම්සහගත නිවේදනයක් නිකුත් කළ ජනමාධ්‍ය අමාත්‍යාංශයේ ලේකම්වරයා වහා ඉල්ලා අස්විය යුතු බව ඒකාබද්ධ විපක්ෂය නියෝජනය කරන මන්ත්‍රීවරුන් පවසනවා.\nකොළඹ අද පැවැති මාධ්‍ය හමුවකදී ඔවුන් සඳහන් කළේ රාජ්‍ය නිලධාරියෙකුට එලෙස කටයුතු කිරීමට නොහැකි බවයි.\nජනමාධ්‍ය අමාත්‍යාංශ ලේකම්වරයා සිදුකරන ප්‍රකාශ අනුව ඔහු මානසික රෝහලකට යැවිය යුතු බව ද ඔවුන් කියා සිටියා.",
       "URL": "https://www.hirunews.lk/132042/ජනමාධ්‍ය-ලේකම්ට-ඉල්ලා-අස්වන-ලෙසට-බලපෑම්",
       "Category": "Local News",
       "Parent URL": "https://www.hirunews.lk/local-news.php?pageID=5067"
}