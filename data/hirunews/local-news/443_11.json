{
       "Source": "hirunews",
       "Timestamp": "Friday, 31 March 2023 - 15:27",
       "Headline": "අගමැති මෝදිට එරෙහිව පෝස්ටර් ඇලවූ 08 ක් අත්අඩංගුවට",
       "News Content": "ඉන්දීය අගමැති නරේන්ද්‍ර මෝදිට විරෝධය පළකරමින් අහමදාබාද් ප්‍රදේශයේ පෝස්ටර් ඇලවූ 08 දෙනෙකු අත්අඩංගුවට ගෙන තිබෙනවා.\nආම් ආද්මි පක්ෂය විසින් අගමැති මෝදිට එරෙහිව පෝස්ටර් ව්‍යාපාරයක් දීපව්‍යාපත්ව දියත් කර දිනකට පසුව මෙම අත්අඩංගුවට ගැනීම සිදුව ඇති බවයි ඉන්දීය මාධ්‍ය වාර්තා කළේ.\nඅත්අඩංගුවට ගත් 08 දෙනා ආම් ආද්මි පක්ෂයේ ක්‍රියාකාරිකයින් වන අතර අනවසරෙන් අහමදාබාද් නගරයේ විවිධ ස්ථානවල විරෝධතා පාඨ සහිත පෝස්ටර් අලවා ඇති බවටයි ඔවුන්ට චෝදනා එල්ලවී ඇත්තේ.",
       "URL": "https://www.hirunews.lk/331376/අගමැති-මෝදිට-එරෙහිව-පෝස්ටර්-ඇලවූ-08-ක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=443"
}