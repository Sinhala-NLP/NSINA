{
       "Source": "hirunews",
       "Timestamp": "Saturday, 18 July 2020 - 11:07",
       "Headline": "විදේශගතව සිටි තවත් ශ්‍රී ලාංකිකයන් 100ක් දිවයිනට",
       "News Content": "විදේශගතව සිටි තවත් ශ්‍රී ලාංකිකයින් 100 දෙනෙකු රටවල් 3ක සිට කටුනායක ගුවන් තොටුපළ වෙත පැමිණියා.\nහිරු ගුවන් තොටුපළ වාර්තාකරු සඳහන් කළේ ඊයේ රාත්‍රියේ සහ අද අලුයම ඔවුන් චීනය, එක්සත් අරාබි එමීර් රාජ්‍යය සහ කටාර් යන රටවල සිට පැමිණි බවයි.\nඔවුන් සියළු දෙනා පෞද්ගලික රෝහල්වල සිදුකළ පී.සී.ආර්. පරීක්ෂණවලින් අනතුරුව නිරෝධායන කටයුතු සඳහා සංචාරක හෝටල් වෙත පිටත්ව ගොස් තිබෙනවා.\nඑම වියදම් මෙන්ම ඔවුන් නිරෝධයන සමයේ වෙසෙන සංචාරක හෝටල් ගාස්තු ද මෙලෙස පැමිණි අයගේ ගුවන් ප්‍රවේශපත්‍රවලට එකතු කිරීම විශේෂත්වයක්.\nමේ වන විට රජය මගින් පවත්වාගෙන යනු ලබන නිරෝධායන මධ්‍යස්ථාන 72ක නිරෝධායනය වන්නන් උපරිම සංඛ්‍යාවක් සිටින නිසා රජය මගින් ශ්‍රී ලාංකිකයන් මෙරටට ගෙන්වීම තාවකාලිකව අත්හිටුවා තිබෙනවා.",
       "URL": "https://www.hirunews.lk/245798/විදේශගතව-සිටි-තවත්-ශ්‍රී-ලාංකිකයන්-100ක්-දිවයිනට",
       "Category": "Local News",
       "Parent URL": "https://www.hirunews.lk/local-news.php?pageID=2577"
}