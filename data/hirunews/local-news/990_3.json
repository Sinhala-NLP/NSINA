{
       "Source": "hirunews",
       "Timestamp": "Wednesday, 27 July 2022 - 8:03",
       "Headline": "ගෑස් නැවක් අද දිවයිනට",
       "News Content": "ගෑස් මෙටි්‍රක් ටොන් 3,900ක් රැගත් තවත් නෞකාවක් අද දිනයේ දිවයිනට ළඟා වනවා.\nලිට්රෝ සමාගමේ සභාපති මුදිත පීරිස් කියා සිටියේ, දිවයිනට පැමිණ ඇති නෞකා දෙකක ගෑස් ගොඩබෑමේ කටයුතු මේ වනවිට සිදු කරන බවයි.\nඑක් නෞකාවක් කොළඹ වරායෙන් සහ අනෙක් නෞකාව කෙරවලපිටිය ප්‍රදේශයෙන් ගෑස් ගොඩබෑමේ කටයුතු සිදු කෙරෙනවා.\nමේ අතර අද ගෑස් සිලින්ඩර 140,000 ක් වෙළඳපොලට නිකුත් කිරීමට නියමිත යි.\nඉන් ලක්ෂයක්ම කිලෝග්‍රෑම් 12.5ක බරින් යුත් ගෑස් සිලින්ඩර බවයි ලිට්රෝ සමාගමේ සභාපතිවරයා සඳහන් කළේ.\nඅද දිනයේත් පැය 3ක විදුලි කප්පාදුවක් දිවයින පුරා සිදු කෙරෙනවා.\nමේ අතර, පොල්ගහවෙල නගරයේ ඉන්ධන පිරවුම්හලේ සිටි පොලිස් නිලධාරීන්ගේ රාජකාරියට බාධා කිරීමේ සිද්ධියක් සම්බන්ධයෙන් පුද්ගලයන් දෙදෙනෙකු අත්අඩංගුවට ගෙන තිබෙනවා.\nපොලිසිය සඳහන් කළේ, මෙලෙස ඊයේ අත්අඩංගුවට ගත් පියා සහ පුතා අවුරුදු 50 සහ 23 යන වයස්වල පසු වන පොල්ගහවෙල ප්‍රදේශයේම පදිංචිකරුවන් බවයි.",
       "URL": "https://www.hirunews.lk/311059/ගෑස්-නැවක්-අද-දිවයිනට",
       "Category": "Local News",
       "Parent URL": "https://www.hirunews.lk/local-news.php?pageID=990"
}