{
       "Source": "hirunews",
       "Timestamp": "Monday, 10 April 2023 - 7:39",
       "Headline": "උත්සව සමයේ පාරිභෝගික අධිකාරියේ වැටලීම් අඛණ්ඩව (වීඩියෝ)",
       "News Content": "උත්සව සමයේ වෙළඳපොළේ අලෙවි වන භාණ්ඩවල සටහන් කර ඇති බර සම්බන්ධයෙන් ගැටලු පවතින බව පාරිභෝගික කටයුතු පිළිබඳ අධිකාරිය පවසනවා.\nපාන්, පෙර ඇසුරුම් කළ භාණ්ඩ සහ ඇතැම් සහල් ඇසුරුම්වල බර සම්බන්ධයෙන් වැඩි වශයෙන් පැමිණිලි ලැබී ඇති බවයි එම අධිකාරිය සඳහන් කළේ.\nමේ දිනවල වෙළඳපොළේ වැටලීම් සිදු කරන අවස්ථාවේදී පෙර ඇසුරුම් කරන ලද භාණ්ඩ බහුතරයක සටහන් කර ඇති බර සහ නියමිත බර අතර වෙනස්කම් පවතින බවයි වාර්තා වන්නේ.\nකෙසේ වෙතත් පාරිභෝගික කටයුතු පිළිබඳ අධිකාරිය සිදු කරන වැටලීම්වලින් කිසිදු ප්‍රයෝජනයක් නොමැති බව සමස්ත ලංකා ආපණශාලා හිමියන්ගේ සංගමයේ සභාපති අසේල සම්පත් කොළඹ ඊයේ පැවති මාධ්‍ය හමුවකට එක්වෙමින් සඳහන් කළා.\nමේ අතර වෙළඳපොලේ ඉල්ලුමට සරිලන බිත්තර සැපයුමක් නොමැතිවීම හේතුවෙන් පාරිභෝගිකයින් දැඩි අපහසුතාවයට පත්ව සිටිනවා.",
       "URL": "https://www.hirunews.lk/332146/උත්සව-සමයේ-පාරිභෝගික-අධිකාරියේ-වැටලීම්-අඛණ්ඩව-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=423"
}