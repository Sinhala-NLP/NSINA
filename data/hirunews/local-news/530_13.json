{
       "Source": "hirunews",
       "Timestamp": "Friday, 17 February 2023 - 11:44",
       "Headline": "QR ඉල්ලූ පොම්පකරුවකුට කඩු ප්‍රහාරයක්",
       "News Content": "QR කේතයක් නොමැති ව පෙට්‍රල් සැපයීම ප්‍රතික්ෂේප කළ ඉන්ධන පිරවුම්හලේ සේවකයෙකුට පුද්ගලයන් දෙදෙනෙකු විසින් පිහියකින් පහර දී තුවාල සිදු කර තිබෙනවා.\nයාපනයේ නාවට්කුලි ප්‍රදේශයේ දී ඊයේ රාත්‍රියේ මෙම පහර දීම සිදු වී ඇති බව සඳහන්.\nයතුරුපැදියකින් පැමිණි දෙදෙනෙක් QR කේතය නොමැති ව පෙට්‍රල් ලබා දෙන ලෙස පොම්පකරුට බල කර ඇති අතර, එය ප්‍රතික්ෂේප කිරීම හේතුවෙනු යි සැකකරුවන් දෙදෙනා විසින් පොම්පකරුට කඩුවකින් පහර දී ඇත්තේ.\nසිද්ධියෙන් තුවාල ලැබූ සේවකයා චාවකච්චේරි මූලික රෝහලට ඇතුළත් කර වැඩිදුර ප්‍රතිකාර සඳහා යාපන රෝහලට මාරු කර තිබෙනවා.\nසිද්ධිය සම්බන්ධයෙන් චාවකච්චේරි පොලිසිය වැඩිදුර පරීක්ෂණ පවත්වනවා.",
       "URL": "https://www.hirunews.lk/327615/qr-ඉල්ලූ-පොම්පකරුවකුට-කඩු-ප්‍රහාරයක්",
       "Category": "Local News",
       "Parent URL": "https://www.hirunews.lk/local-news.php?pageID=530"
}