{
       "Source": "hirunews",
       "Timestamp": "Friday, 17 December 2021 - 13:07",
       "Headline": "බෙංගාල බොක්කේ අඩු පීඩන කලාපයක් නිසා නැගෙනහිර මුහුද අවදානම්",
       "News Content": "දිවයිනට ගිණිකොණ දෙසින් පැවති අඩු පීඩන කලාපය මේ වනවිට දකුණු බෙංගාල බොක්ක මුහුදු ප්‍රදේශය ආශ්‍රිතව පවතින අතර, එය ඉදිරි පැය 24 තුල දිවයිනෙන් බැහැරව නැගෙනහිර දෙසට ගමන් කරනු ඇතැයි, කාලගුණ විද්‍යා දෙපාර්තමේන්තුව පවසනවා.\nමෙම මුහුදු ප්‍රදේශවල ගිගුරුම් සහිත වැසි සමග තද සුළං පවතින අතර, සුළඟේ වේගය විටින් විට පැයට කිලෝමීටර් 60ත් 70ත් දක්වා වැඩිවිය හැකියි.\nමේ හේතුවෙන්, ශ්‍රී ලංකාවට නැගෙනහිරින් වූ මුහුදු ප්‍රදේශවල නැවත දැනුම්දෙනතුරු ධීවර සහ නාවික කටයුතුවල නොයෙදෙන ලෙස කාලගුණ විද්‍යා දෙපාර්තමේන්තුව දැනුම්දීමක් කළා.\nඑමෙන්ම, අදාළ මුහුදු ප්‍රදේශවල දැනටමත් ධීවර කටයුතුවල නිරත පිරිස්වලට ද, වහාම ගොඩබිමට හෝ ආරක්ෂිත ස්ථානයක් වෙත පැමිණෙන ලෙස ද, දැනුම්දීමක් කෙරෙනවා.",
       "URL": "https://www.hirunews.lk/291317/බෙංගාල-බොක්කේ-අඩු-පීඩන-කලාපයක්-නිසා-නැගෙනහිර-මුහුද-අවදානම්",
       "Category": "Local News",
       "Parent URL": "https://www.hirunews.lk/local-news.php?pageID=1487"
}