{
       "Source": "hirunews",
       "Timestamp": "Saturday, 22 July 2023 - 14:38",
       "Headline": "මනිපූර් කාන්තා හිංසනය ගැන ඉන්දීය අගවිනිසුරු කතා කරයි",
       "News Content": "ඉන්දියාවේ මනිපූර් ප්‍රාන්තයේ මැර පිරිසක් විසින් කාන්තාවන් දෙදෙනෙකු නිරුවතින් මාර්ගයේ ඇවිදීමට සැළැස්වීම පිළිබඳ ඉන්දීය අගවිනිසුරු ඩී.වයි. චන්ද්‍රවුඩ් ප්‍රකාශයක් නිකුත් කර තිබෙනවා.\nඒ, රජය සහ පොලිසිය නිසි ක්‍රියාමාර්ග ගැනීමට මැලිවන්නේ නම් තමන් ඒ සම්බන්ධයෙන් මැදිහත් වන බවටයි.\nපසුගිය මැයි 4 වනදා මෙම වාර්තාවූ මෙම සිද්ධියේ වීඩියෝව ලොව පුරා මහත් ආන්දෝලනයකට තුඩුදී තිබුණා.\nඒ සම්බන්ධයෙන් පැමිණිලි 6,000 ක් පමණ ලැබී ඇති බව සඳහන්.\nවරදකරුවන්ගේ මුහුණු පැහැදිළිවම දර්ශනය වෙද්දීත් ඔවුන් අත්අඩංගුවට නොගැනීම සම්බන්ධයෙන් මනිපූර් ප්‍රාන්තයේ පොලිසිය ක්‍රියාකලාපය දැඩි දෝෂදර්ශනයට ලක්ව තිබුණා.\nපසුව හතරදෙනෙකු අත්අඩංගුවට ගෙන තිබූ නමුත්, සෙසු පිරිස අත්අඩංගුවට නොගැනීම සම්බන්ධයෙන් පොලිසියට එල්ලවී තිබෙනවා.",
       "URL": "https://www.hirunews.lk/342128/මනිපූර්-කාන්තා-හිංසනය-ගැන-ඉන්දීය-අගවිනිසුරු-කතා-කරයි",
       "Category": "Local News",
       "Parent URL": "https://www.hirunews.lk/local-news.php?pageID=161"
}