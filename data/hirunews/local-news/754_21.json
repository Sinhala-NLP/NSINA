{
       "Source": "hirunews",
       "Timestamp": "Saturday, 05 November 2022 - 18:33",
       "Headline": "බලුලුවැවේ මළ සිරුරක්",
       "News Content": "කලාවැව - බලුලුවැව තිබී නාදුන පුද්ගල මළ සිරුරක් සොයා ගත් බව ගල්කිරියාගම පොලිසිය පවසයි.\nපොලීසියට ලද තොරතුරක් අනුව සිදුකළ පරික්ෂාවක දී බලුලුවැව රළපනාව මත තිබී මෙම මළ සිරුර සොයා ගෙන ඇති අතර, අදාළ පුද්ගලයා මිය ගිය ආකාරය මෙතෙක් හඳුනා ගෙන නොමැති බවයි පොලීසිය පවසන්නේ.\nමරණකරු වයස අවුරුදු 50ක් පමණ වන පිරිමි පුද්ගලයකු වන අතර මළ සිරුර සොයා ගන්නා අවස්ථාව වනවිට පැවැති තත්ත්වය අනුව, ඔහු දින කිහිපයකට පෙර මිය ගොස් ඇති බවයි පොලිසිය අනුමාන කරන්නේ.\nකැකිරාව වැඩ බලන මහේස්ත්‍රාත් පී.එම් ගස්සාලි අද (05) පස්වරුවේ එම ස්ථානයට පැමිණ අදාළ සිරුර සිද්දිය සම්බන්ධයෙන් වූ මහේස්ත්‍රාත් පරීක්ෂණය සිදුකර ඇති අතර පශ්චාත් මරණ පරීක්ෂණය සදහා එම මළ සිරුර දඹුල්ල මහරෝහලේ අධිකරණ වෛද්‍ය නිලධාරීවරයා වෙත යොමු කර තිබෙනවා.\nසිද්ධිය සම්බන්ධයෙන් ගල්කිරියාගම පොලිස් ස්ථානය වැඩිදුර විමර්ශණ සිදු කරනවා.",
       "URL": "https://www.hirunews.lk/319710/බලුලුවැවේ-මළ-සිරුරක්",
       "Category": "Local News",
       "Parent URL": "https://www.hirunews.lk/local-news.php?pageID=754"
}