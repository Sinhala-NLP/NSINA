{
       "Source": "hirunews",
       "Timestamp": "Saturday, 25 December 2021 - 11:42",
       "Headline": "ව්‍යාජ පී.සී.ආර් වාර්තා සකසා මුදලට අලෙවි කළ පුද්ගලයින් තිදෙනකු STF අත්අඩංගුවට",
       "News Content": "විශේෂ කාර්ය බලකාය ගෝනහේන කඳවුරේ නිලධාරින්ට ගුවන් හමුදා බුද්ධි ඒකකයෙන් ලද තොරතුරකට අනුව පෙරේදා (23) කොච්චිකඩේ - මස්කඩේ ප්‍රදේශයේ දී ව්‍යාජ ලෙස පී. සී. ආර්. වාර්තා සකස් කර, මුදලට අලෙවි කිරීමේ ජාවාරමේ නිරත වූ පුද්ගලයින් තිදෙනකු අත් අඩංගුවට ගෙන තිබෙනවා.\nමෙම ජාවාරමේ යෙදුණු සැකකරුවන් වයස අවුරුදු 21-37ත් අතර පසුවන්නන් බවයි වාර්තා වන්නේ.\nසැකකරුවන් සන්තකයේ තිබී පරිගණක යන්ත්‍රයක්, ජංගම දූරකථන 05ක්, පෙන් ඩ්‍රයිව් 02 ක් සහ ව්‍යාජ ලෙස සැකසූ පී.සී.ආර්.වාර්තා 17ක් ද පොලිස් භාරයට ගෙන තිබෙනවා.\nසිද්ධිය සම්බන්ධයෙන් රත්දොළුව පොලීසිය වැඩිදුර විමර්ශන සිදු කරනු ලබනවා.",
       "URL": "https://www.hirunews.lk/292086/ව්‍යාජ-පී-සී-ආර්-වාර්තා-සකසා-මුදලට-අලෙවි-කළ-පුද්ගලයින්-තිදෙනකු-stf-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1471"
}