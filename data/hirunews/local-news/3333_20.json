{
       "Source": "hirunews",
       "Timestamp": "Sunday, 26 May 2019 - 15:28",
       "Headline": "හෙරොයින් සමඟ අඹුසැමි යුවලක් අවිස්සාවේල්ලෙන් අල්ලයි",
       "News Content": "හෙරොයින් ජාවාරමේ නිරත දෙදෙනෙකු අවිස්සාවේල්ල, ගුරුගල්ල ප්‍රදේශයේදී අවිස්සාවේල්ල පොලිසිය විසින් ඊයේ (25) අත්අඩංගුවට ගෙන තිබෙනවා.\nමෙලෙස අත්අඩංගුවට ගැනුණු දෙදෙනා අඹුසැමියන් බවයි අප වාර්තාකරු පැවසුවේ.\nමොවුන් සන්තකයේ තිබී හෙරොයින් මිලිග්‍රෑම් 2115ක් සොයාගෙන ඇති අතර පසුව ඔවුන් පදිංචිව සිටි නිවස පරික්ෂා කිරීමේදී එහි තිබී ටී 56 ජීව උණ්ඩ 100ක් හමුවී තිබෙනවා.\nසැකකාර සැමියා සහ බිරිඳ අධිකරණයට ඉදිරිපත් කිරීමෙන් අනතුරුව රඳවා තබාගෙන ප්‍රශ්න කිරීමට අවසර ලබා දී ඇති බවයි වාර්තා වන්නේ.",
       "URL": "https://www.hirunews.lk/217123/හෙරොයින්-සමඟ-අඹුසැමි-යුවලක්-අවිස්සාවේල්ලෙන්-අල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=3333"
}