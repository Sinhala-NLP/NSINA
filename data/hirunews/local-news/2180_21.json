{
       "Source": "hirunews",
       "Timestamp": "Saturday, 30 January 2021 - 10:27",
       "Headline": "ඊයේ දිනයේත් වැඩිම ආසාදිතයින් කොළඹින්",
       "News Content": "මෙරටින් ඊයේ වාර්තා වූ කොරෝනා ආසාදිතයින් 859 දෙනා අතරින් 313 ක් වූ වැඩිම ආසාදිතයින් සංඛ්‍යාව කොළඹ දිස්ත්‍රික්කයෙන් වාර්තා වී තිබෙනවා.\nඒ අනුව, ගොතටුව ප්‍රදේශයෙන් ආසාදිතයින් 74 දෙනෙකු වාර්තා වී තිබූ අතර, කොළඹ කොටුවෙන් ආසාදිතයින් 60 දෙනෙකු හඳුනා ගෙන ඇති බවයි කොවිඩ් 19 පැතිරීම වැළැක්වීමේ ජාතික ක්‍රියාන්විත මධ්‍යස්ථානය සඳහන් කළේ.\nඑසේම, ඊයේ දිනයේ හඳුනා ගත් ආසාදිතයින් අතර ගම්පහ දිස්ත්‍රික්කයෙන් වාර්තා වූ ආසාදිතයින් 211 දෙනෙකු ද වනවා.\nකුරුණෑගල දිස්ත්‍රික්කයෙන් ආසාදිතයින් 79 දෙනෙකු සහ කළුතර දිස්ත්‍රික්කයෙන් ආසාදිතයින් 78 දෙනෙකු ද ඊයේ වාර්තා වුණා.",
       "URL": "https://www.hirunews.lk/261122/ඊයේ-දිනයේත්-වැඩිම-ආසාදිතයින්-කොළඹින්",
       "Category": "Local News",
       "Parent URL": "https://www.hirunews.lk/local-news.php?pageID=2180"
}