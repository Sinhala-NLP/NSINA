{
       "Source": "hirunews",
       "Timestamp": "Sunday, 07 February 2016 - 10:02",
       "Headline": "පොල් ගහන්න ගිහින් නැතිවුන මුදල් පසුම්බි තිබුණු තැන",
       "News Content": "සීනිගම දේවාලයේ පොල් ගැසීම සිදුවන අතරතුර අතුරුදන්වූ බව පැවසෙන  මුදල් පසුම්බි සහ ජංගම දුරකථන හමුවී තිබෙනවා. ඒ දේවාලය ආසන්නයේ වෙළඳසැලක තිබියදීයි.\nවෙළඳසැලේ  බීම අසුරන රාක්කයක් තුළ  තිබු මුදල් පසුම්බි සොයාගෙන ඇත්තේ  වෙළඳසැල් හිමිකාරිය විසින්.\nඊයේ මෙලෙස මුදල් පසුම්බි සහ ජංගම දුරකථන අතුරුදන්වී තිබුනේ පාර්ලිමේන්තු මන්ත්‍රී දිනේෂ් ගුණවර්ධන, දකුණු පළාත් සභා උප සභාපති සම්පත් අතුකෝරාළ  සහ ගාල්ල දිස්ත්‍රික් ප්‍රාදේශීය මාධ්‍යවේදියකුගේ සහ තවත් පුද්ගලයන්  දස දෙනෙකුගේයි.\nමෙම අතුරුදන්වීම සැළවූ වහා දිනේෂ් ගුණවර්ධන,  ඒ බව ශබ්ද විකාශන යන්ත්‍ර‍ මගින්  දන්වා එමගින් ජනතාව දැනුවත් කරනු ලැබුවා.\nපසුව දිනේෂ් ගුණවර්ධන මන්ත්‍රීවරයාගේ මුදල් පසුම්බිය දේවාලය ඉදිරිපිට  වෙළදසැලක බීම අසුරන රාක්කය තුළට දමා තිබියදී වෙළදසැලේ හිමිකාරිය විසින් මන්ත්‍රිවරයාට ලබා දී තිබෙනවා.\nඒ වන විටත් එහි තිබූ මුදල් කිසිවක් නොතිබූ බව වෙළදසැල් හිමිකාරිය ප්‍ර‍කාශකර සිටිනවා. එම ස්ථානයේ තිබී මුදල් හිස් කරන ලද තවත් පසුම්බි දෙකක්  ද ඇය විසින් සොයාගෙන තිබෙනවා.\nතවත් මුදල් හිස් කරන ලද පසුම්බි 3ක්  සීනිගම පොලිස්  නිලධාරින් විසින් සොයාගෙන ඇතැයි සඳහන්.\nමෙම සිද්ධිය සම්බන්ධයෙන් මෙතෙක් කිසිවකු අත්අඩංගුවට ගෙන නැහැ.",
       "URL": "https://www.hirunews.lk/125640/පොල්-ගහන්න-ගිහින්-නැතිවුන-මුදල්-පසුම්බි-තිබුණු-තැන",
       "Category": "Local News",
       "Parent URL": "https://www.hirunews.lk/local-news.php?pageID=5179"
}