{
       "Source": "hirunews",
       "Timestamp": "Friday, 28 October 2022 - 13:52",
       "Headline": "මැතිව් වේඩ්ට කොවිඩ් ආසාදනය වෙයි",
       "News Content": "ඔස්ට්‍රේලියානු කඩුලු රකින ක්‍රීඩක මැතිව් වේඩ් හට කොවිඩ් ආසාදනය වී ඇති බව වාර්තා වනවා.\nකෙසේ වෙතත් ඔහු අද (28) එංගලන්තයට එරෙහි ව පැවත්වෙන තරගය සඳහා ක්‍රීඩා කරනු ඇති බව යි වාර්තා වන්නේ.\nනමුත් ක්‍රීඩාංගණයට ඇද හැලෙන අධික වර්ෂාව නිසා පස්වරු 1.30 පමණ වන තුරුත් තරගය ආරම්භ වුණේ නෑ.\nමීට පෙර ඔස්ට්‍රේලියානු දඟ පන්දු යවන ක්‍රීඩක ඇඩම් සම්පාට ද කොවිඩ් වැළඳී ඇති බව තහවුරු වුණා.\nමේ අතර, හෙට ශ්‍රී ලංකාව හා නවසීලන්තය අතර තරගය් පැවැත්වීමට නියමිත යි.\nඔස්ට්‍රේලියාව සමඟ පැවැත්වුණු අවසන් තරගයේ දී ආබාධයකට ලක් වූ බිනුර ප්‍රනාන්දු වෙනුවට කසුන් රාජිත හෝ අසිත ප්‍රනාන්දු ක්‍රීඩා කරනු ඇති බව යි ආරංචි වන්නේ.",
       "URL": "https://www.hirunews.lk/319052/මැතිව්-වේඩ්ට-කොවිඩ්-ආසාදනය-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=772"
}