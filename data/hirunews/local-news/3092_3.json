{
       "Source": "hirunews",
       "Timestamp": "Friday, 18 October 2019 - 12:54",
       "Headline": "ජනාධිපතිවරණයේ ප්‍රචණ්ඩ ක්‍රියා වලට ප්‍රාදේශීය සභා මන්ත්‍රීවරුන් දෙදෙනෙකු ඇතුළු 11ක් අත්අඩංගුවට",
       "News Content": "ජනාධිපතිවරණයට අදාළව මේ දක්වා ප්‍රාදේශීය සභා මන්ත්‍රීවරුන් දෙදෙනෙකු ඇතුළු සැකකරුවන් 11 දෙනෙකු අත්අඩංගුවට ගෙන ඇති බව පොලීසිය පවසනවා.\nපොලිස් මාධ්‍ය ප්‍රකාශක, පොලිස් අධිකාරී රුවන් ගුණසේකර සඳහන් කළේ මැතිවරණ ප්‍රචණ්ඩ ක්‍රියා හා මැතිවරණ නීති උල්ලංගණය කිරීම් සම්බන්ධයෙන් මෙම සැකකරුවන් අත්අඩංගුවට ගෙන ඇති බවයි.\nඔවුන් අදාළ පොලිස් ස්ථාන හරහා අධිකරණ වෙත ඉදිරිපත් කර අවශ්‍ය නීතිමය පියවර ගැනීමට මේ වන විටත් කටයුතු කර ඇති බවයි මාධ්‍ය ප්‍රකාශකවරයා වැඩිදුරටත් කියා සිටියේ.",
       "URL": "https://www.hirunews.lk/226477/ජනාධිපතිවරණයේ-ප්‍රචණ්ඩ-ක්‍රියා-වලට-ප්‍රාදේශීය-සභා-මන්ත්‍රීවරුන්-දෙදෙනෙකු-ඇතුළු-11ක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3092"
}