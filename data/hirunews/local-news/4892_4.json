{
       "Source": "hirunews",
       "Timestamp": "Monday, 05 September 2016 - 18:02",
       "Headline": "අමානුෂික ප්‍රහාරයකට ලක්වු අවුරුදු 7 ක දරුවෙකු රෝහලට (ඡායාරූප)",
       "News Content": "සිය කුඩම්මා විසින් අමානුෂිකව උණු වතුරෙන් පිළිස්සු බව කියන කුඩා පිරිමි දරුවකු ප්‍රතිකාර සඳහා මස්කෙළිය රෝහලට ඇතුලත් කර තිබෙනවා.\nමස්කෙළිය ප්‍රදේශයේ වතු නිවාස පෙළක ජීවත්වු මෙම දරුවාගේ මුහුණ සහ දෙඅත් දැඩි ලෙස පිළිස්සී ඇති බවයි අප වාර්තාකරු සඳහන් කලේ.\nඊයේ රාත්‍රී උණු වතුරෙන් පිළිස්සුනු මෙම දරුවා වේදනාවෙන් කෑගසන බවට ප්‍රදේශවාසීන් මස්කෙළිය පොලිසියට ලබාදුන් තොරතුරකට අනුව දරුවා සොයාගෙන රෝහල්ගත කර තිබෙනවා.\nසිද්ධිය සම්බන්ධයෙන් දරුවාගේ කුඩම්මා සහ මිත්තණිය අත්අඩංගුවට ගෙන තිබෙනවා.\nමෙම දරුවාගේ මව, පියා සමග දික්කසාද වීමෙන් පසු වෙනත් විවාහයක් සිදුකරගෙන ඇති අතර කුඩම්මා විසින් දරුවාට නිරන්තරයෙන් හිරිහැර කරන බවයි හෙළිවී ඇත්තේ.\nඡායාරූප - හැටන් රංජිත් රාජපක්ෂ",
       "URL": "https://www.hirunews.lk/142301/අමානුෂික-ප්‍රහාරයකට-ලක්වු-අවුරුදු-7-ක-දරුවෙකු-රෝහලට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4892"
}