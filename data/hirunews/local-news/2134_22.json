{
       "Source": "hirunews",
       "Timestamp": "Saturday, 20 February 2021 - 13:32",
       "Headline": "හිඟ වූ අමුදුව්‍ය මැද - ගඩොලක් තැනෙන වේදනාව (වීඩියෝ)",
       "News Content": "ගඩොල් නිෂ්පාදනයට අවශ්‍ය අමුද්‍රව්‍ය සපයා ගැනීමේ ගැටළුවකින් මහනුවර පාතදුම්බර ගඩොල් නිෂ්පාදකයින් මේ වන විට දැඩි දුෂ්කරතාවට පත්ව සිටිනවා.\nඔවුන් බලධාරීන්ගෙන් ඉල්ලා සිටින්නේ හැකි මීට විසඳුමක් ලබා දෙන ලෙසයි.\nමහනුවර පාතදුම්බර ප්‍රාදේශීය ලේකම් කොට්ඨාසයට අයත් අඹතැන්න,බොල්ලේගොඩ, එගොඩගම, මෙගොඩගම කහල්ල, කළුගලවත්ත ආදී ග්‍රාම නිලධාරී වසම් 10කට ආසන්න ප්‍රමාණයක ජනතාවගේ ප්‍රධාන ජීවනෝපාය වන්නේ ගඩොල් කර්මාන්තයයි.\nමෙරට ගොඩනැගිලි ඉදිරි කිරීම සඳහා උසස් ප්‍රමිතියෙන් යුතු සැපයීමේ ප්‍රමුඛයා ලෙසද පාතදුම්බර ප්‍රසිද්ධියක් උසුලනවා.\nනමුත් ගඩොල් නිෂ්පාදනයට අවශ්‍ය පස් සපයා ගැනීමේ ගැටලුවක් මතුවීම හේතුවෙන් මේ වනවිට ගඩොල් නිෂ්පාදකයින් දැඩි ආර්ථික\nදුෂ්කරතාවකට පත්ව සිටිනවා.\nකර්මාන්තයේ නියැලෙන්නන් පවසන්නේ මූලික නිෂ්පාදන අමුද්‍රව්‍ය වන පස් ලබා ගැනීමට සකස් කර ඇති බලපත්‍ර සීමිත ප්‍රමාණයක් පමණක් නිකුත් කිරීම හේතුවෙන් මෙම ගැටලුව මතුව ඇති බවයි.\nඅමුද්‍රව්‍ය සපයා ගැනීමේ ගැටලුව නිසා මේ වනවිට නිෂ්පාදන ක්‍රියාවලිය දැඩි ලෙස අඩාලවී ඇති අතර ඉදිකිරීම් ක්ෂේත්‍රයටද බලපෑම් එල්ල වී ඇත්තේ ප්‍රමිතියෙන් උසස් ගඩොල් නොමැතිවීම හේතුවෙන්.\nපාතදුම්බර ගඩොල් නිෂ්පාදකයින් ඉල්ලා සිටින්නේ හැකි ඉක්මනින් සිය ගැටලු පිලිබඳ සළකා බලා සහනයක් ලබාදීමට කටයුතු කරන ලෙසයි.",
       "URL": "https://www.hirunews.lk/263157/හිඟ-වූ-අමුදුව්‍ය-මැද-ගඩොලක්-තැනෙන-වේදනාව-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2134"
}