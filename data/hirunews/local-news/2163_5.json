{
       "Source": "hirunews",
       "Timestamp": "Sunday, 07 February 2021 - 11:31",
       "Headline": "වන අලියෙකු පහරදීමෙන් පුද්ගලයෙකු ජිවිතක්ෂයට",
       "News Content": "කහටගස්දිගිලිය - මුකිරියාව ප්‍රදේශයේ හේනක පැල් රකිමින් සිටි පුද්ගලයෙකු වන අලි පහරදීමකින් ජිවිතක්ෂයට පත්ව තිබෙනවා.\nඔහු එම හේනේ අඩි 15ක් පමණ උස පැලක් තනා පැල් රකිමින් සිට ඇත්තේ තවත් පුද්ගලයෙකු සමගයි.\nඊයේ මැදියම් රැයේ හේනට කඩා වැදුණු වන අලියෙකු පහරදීමෙන් එම පැල කඩා වැටී ඇති අතර, එහිදී එක් පුද්ගලයෙකු ජිවිතක්ෂයට පත්ව ඇති බව පොලිස් මාධ්‍ය කොට්ඨාශය සඳහන් කළා.\nමියගොස් ඇත්තේ මුකිරියාව - අලුත්වත්ත ප්‍රදේශයේ පදිංචි 48 හැවිරිදි පුද්ගලයෙක්.",
       "URL": "https://www.hirunews.lk/261881/වන-අලියෙකු-පහරදීමෙන්-පුද්ගලයෙකු-ජිවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=2163"
}