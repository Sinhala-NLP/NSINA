{
       "Source": "hirunews",
       "Timestamp": "Wednesday, 20 May 2020 - 7:00",
       "Headline": "ඡන්ද පෙත්සම් සළකා බැලීම තුන්වන දිනටත්",
       "News Content": "පාර්ලිමේන්තු මැතිවරණය ජුනි මස 20 පැවැත්වීමට සහ පාර්ලිමේන්තුව විසුරුවා හැරීමට එරෙහිව ගොනු කර ඇති පෙත්සම් අද තුන්වන දිනටත් ශ්‍රේෂ්ඨාධිකරණය හමුවේ සළකා බැලෙනවා.\nපෙරවරු 10 ට පෙත්සම් විභාගය ඇරඹීමට නියමිතව ඇත්තේ අගවිනිසුරු ජයන්ත ජයසූරිය, බුවනෙක අලූවිහාරේ, සිසිර ද ආබෲ, ප්‍රියන්ත ජයවර්ධන සහ විජිත් මලල්ගොඩ යන පංච පුද්ගල විනිසුරු මඩුල්ල ඉදිරියේයි.\nපෙත්සම්කරුවන් වෙනුවෙන් පෙනී සිටි නීතීඥවරුන් ඊයේ ශ්‍රේෂ්ඨාධිකරණයේදී ප්‍රකාශ කළේ මහ මැතිවරණයක් ප්‍රකාශයට පත්කරමින් ජනාධිපතිවරයා ගැසට් නිවේදනයක් නිකුත් කළ පසු මාස 3ක් තුළ නව පාර්ලිමේන්තුව රැස්විය යුතු බවයි.\nනමුත් වත්මන් පසුබිම තුළ ජූනි මස 2 වනදා වනවිට මැතිවරණයක් පවත්වා නව පාර්ලිමේන්තුවක් රැස්විය\nනොහැකි නිසා ජනාධිපතිවරයා නිකුත් කළ ගැසට් නිවේදනය බල රහිතවන බවයි ඔවුන් සඳහන් කළේ.\nපාර්ලිමේන්තුව මාස 3 ක් ඇතුළත කැඳවීම මහජන ස්වාධිපත්‍ය ආරක්ෂා කිරීමට අවශ්‍ය කාරණයක් බව සඳහන් කළ ඔවුන් ව්‍යවස්ථාව අනුව ජනාධිපතිවරයා මාස 3 කට වරක් පාර්ලිමේන්තු සැසිවාර සඳහා සහභාගිවිය යුතු බවද කියා සිටියා.\nඅදත් පෙත්සම්කාර පාර්ශවයන් වෙනුවෙන්් කරුණු දැක්වීම් සිදුකිරීමට නියමිතව තිබෙනවා.",
       "URL": "https://www.hirunews.lk/241091/ඡන්ද-පෙත්සම්-සළකා-බැලීම-තුන්වන-දිනටත්",
       "Category": "Local News",
       "Parent URL": "https://www.hirunews.lk/local-news.php?pageID=2721"
}