{
       "Source": "hirunews",
       "Timestamp": "Tuesday, 26 September 2017 - 12:45",
       "Headline": "විනාඩි 10ක් තුළ මාතර - ඉන්ධන පිරවුම්හල් දෙකක් කොල්ල කයි",
       "News Content": "විනාඩි දහයක් වැනි කාලයක් තුල මාතර ප්‍රදේශයේ ඉන්ධන පිරවුම්හල් දෙකක් අද අලූයම යතුරුපැදිවලින් පැමිණි පිරිසක් කොල්ල කා පලාගොස් තිබෙනවා.\nමාතර - කඹුරුගමුව නගරයේ ඉන්ධන පිරවුම්හලක් ෆුල්ෆේස් හෙල්මට් පැළඳ යතුරුපැදියකින් පැමිණි පුද්ගලයන් දෙදෙනෙකු ගිනි අවි පෙන්වා එහි තිබූ රුපියල් 80,000කට වැඩි මුදලක් කොල්ල කා පළා ගොස් තිබුණේ අද අලූයමයි.\nඑමෙන්ම මාතර - අකුරැස්ස නගරයේ ඉන්ධන පිරවුම්හලක් ද එලෙසම කොල්ල කා පළා ගොස් ඇති බවයි පොලීසිය සඳහන් කළේ.\nකොපමණ මුදලක් කොල්ලකරුවන් විසින් රැගෙන ඇත්ද යන්න පිළිබදව නිශ්චිතව කිව නොහැකි බවද පොලීසිය ප්‍රකාශ කළා.\nඅදාළ කොල්ලකෑම් සීසි ටී.වී. කැමරා වල ද සටහන් වී ඇති බවයි වාර්තා වන්නේ. කෙසේ වෙතත්, මෙම කොල්ලකෑම් එකම කණ්ඩායමක් සිදුකර ඇත්ද යන්න පිළිබඳව පොලීසිය පරීක්ෂණ ආරම්භ කර තිබෙනවා.",
       "URL": "https://www.hirunews.lk/171877/විනාඩි-10ක්-තුළ-මාතර-ඉන්ධන-පිරවුම්හල්-දෙකක්-කොල්ල-කයි",
       "Category": "Local News",
       "Parent URL": "https://www.hirunews.lk/local-news.php?pageID=4302"
}