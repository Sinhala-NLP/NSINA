{
       "Source": "hirunews",
       "Timestamp": "Sunday, 25 March 2018 - 19:39",
       "Headline": "මාලඹේ වෙඩි තැබීමකින් පුද්ගලයෙකු මරුට",
       "News Content": "මාලඹේ - චන්ද්‍රිකා කුමාරතුංග මාවතේ දී සිදුවූ වෙඩි තැබීමකින් පුද්ගලයෙකු මියගොස් ඇති බව පොලිසිය පවසනවා.\nමෙලෙස මියගොස් ඇත්තේ අංගොඩ, හිඹුටාන ප්‍රදේශයේ පදිංචි තිදරු පියෙක්.\nමාලඹේ චන්ද්‍රිකා කුමාරතුංග මාවතේ පිහිටි ව්‍යායාම මංතීරුවේදී රාත්‍රි 7.00 ට පමණ මෙම වෙඩි තැබීම සිදුව තිබෙනවා.\nවෙඩි ප්‍රහාරයට ලක්ව ඇත්තේ එහි ව්‍යායාම කරමින් සිටි පුද්ගලයෙකු වන අතර, පොලිසිය සදහන් කළේ තුවක්කුකරු එම පුද්ගලයා අසලටම පැමිණ මිලිමීටර් 09 වර්ගයේ පිස්තෝලයකින් වෙඩි තබා ඇති බවයි.\nවෙඩි වැදීමෙන් අනතුරුව තුවාලකරු මාලඹේ නෙවිල් ප්‍රනාන්දු ශික්ෂණ රෝහලට ඇතුළත් කරන විටත් මියගොස් තිබුණා.\nමෙලෙස මියගොස් ඇත්තේ ඒ.ටී.ආර්. ප්‍රේමලාල් නමැති ව්‍යාපාරියෙක්.\nපොලිසිය පැවසුවේ යතුරුපැදියකින් පැමිණි දෙදෙනෙක් මෙම වෙඩි තැබීම සිදුකර පලායන්නට ඇති බවට සැක කරන බවයි.",
       "URL": "https://www.hirunews.lk/186843/මාලඹේ-වෙඩි-තැබීමකින්-පුද්ගලයෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=4020"
}