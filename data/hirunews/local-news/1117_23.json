{
       "Source": "hirunews",
       "Timestamp": "Sunday, 05 June 2022 - 10:50",
       "Headline": "කොට්ටාවේ අධිවේගී පිවිසුමේ දී ඇල්ලූ මත්ද්‍රව්‍ය",
       "News Content": "නීතිවිරෝධී මත්ද්‍රව්‍ය ප්‍රවාහනය කරමින් සිටියදී පුද්ගලයින් තිදෙනකු කොට්ටාව අධිවේගී පිවිසුමේ දී ඊයේ (04) අත් අඩංගුවට ගෙන තිබෙනවා.\nසැකකරුවන් සන්තකයේ තිබී කුෂ් මත්ද්‍රව්‍ය ග්‍රෑම් 03යි මිලිග්‍රෑම් 900ක් , හෑෂ් ග්‍රෑම් 01යි මිලිග්‍රෑම් 650ක්, විදේශීය දුම්වැටි 120ක්, කොකේන් ග්‍රෑම් 01 , මත් මුද්දර 05 , කුඩා විද්‍යුත් තරාදියක් සොයා ගැනුණා.\nමොවුන් කොළඹ සිට බෙන්තර ප්‍රදේශයේ පැවැත්වෙන වෙරළ සාදයක් සඳහා යමින් සිට ඇති අතර එහිදී සාදයට පැමිණෙන්නන්ට අලෙවි කිරීම සඳහා මෙම මත්ද්‍රව්‍ය රැගෙන යමින් සිට ඇති බවටයි තොරතුරු අනාවරණය වී තිබෙන්නේ.\nසැකකරුවන් සමග ඔවුන් ගමන් කරමින් සිටි සුඛෝපභෝගී ජීප් රථය ද පොලිස් භාරයට ගැනුණා.\nගල්කිස්ස, කිරුළපන හා පිළියන්දල ප්‍රදේශවල පදිංචි මෙම සැකකරුවන් වයස අවුරුදු 29,30 හා 31 වැනි වියෙහි පසුවන්නන්.\nසිද්ධිය සම්බන්ධයෙන් හෝමාගම පොලිසිය විමර්ශන සිදු කරනවා.",
       "URL": "https://www.hirunews.lk/306260/කොට්ටාවේ-අධිවේගී-පිවිසුමේ-දී-ඇල්ලූ-මත්ද්‍රව්‍ය",
       "Category": "Local News",
       "Parent URL": "https://www.hirunews.lk/local-news.php?pageID=1117"
}