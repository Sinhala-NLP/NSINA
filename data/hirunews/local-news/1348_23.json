{
       "Source": "hirunews",
       "Timestamp": "Friday, 18 February 2022 - 16:59",
       "Headline": "සිව්වන පන්දුවාර 20 තරගයෙන් ඔස්ට්‍රේලියානු කණ්ඩායමට කඩුලු 6ක ජයක්",
       "News Content": "සංචාරක ශ්‍රී ලංකා කණ්ඩායම සහ ඔස්ට්‍රේලියානු කණ්ඩායම අතර ඔස්ට්‍රේලියාවේ මෙල්බර්න් ක්‍රීඩාංගනයේදී නිමාවුණු සිව්ව්වන පන්දුවාර විස්ස තරගයෙන් කඩුලු 6ක පහසු ජයක් අත්කර ගන්නට ඕස්ට්‍රේලියානු කණ්ඩායම සමත්වුණා.\nමේ අනුව ඔවුන් තරග පහකින් සමන්විත පන්දුවාර 20 තරගාවලියේ තරග හතරට බින්දුවක් ලෙස ඉදිරියෙන් සිටිනවා.\nමේ තරගයේ පළමුව පන්දුවට පහරදුන් ශ්‍රී ලංකා කණ්ඩායම නියමිත පන්දුවාර 20 තුළදී ලකුණු 139ක් රැස්කර ගත්තා.\nශ්‍රී ලංකා කණ්ඩායම මේ තරඟගාවලිය පුරාවට ම ප්‍රදර්ශනය කළ දුර්වල පිතිකරණ රටාව මේ තරගයේදීත් හොඳින් දක්නට ලැබුණු අතර තරගාවලිය පුරාම සාර්ථක වූ පැතුම් නිස්සංක පමණක් පන්දු 40 කදී ලකුණු 46ක් රැස්කර ගත්තා.\nමීට අමතරව කුසල් මෙන්ඩිස් ලකුණු 27ක් සහ චරිත් අසලංක ලකුණු 22ක් රැස්කර ගත්තා.\nපන්දු යැවීමේදී ජේයි රිචඩ්සන් සහ කේන් රිචඩ්සන් අතර කඩුලු 2 බැගින් බෙදී ගියා.\nලකුණු 140ක ජයග්‍රහි ඉලක්කයක් හඹා ගිය ඔස්ට්‍රේලියානු කණ්ඩායම එම ඉලක්කය සපුරා ගත්තේ පන්දු වාර 18යි  පන්දු 1ක් තුළදීයි.\nඔවුන් කඩුලු 7කට ලකුණු 143 ක් රැස්කර ගත්තා.\nලකුණු 49 කට ඕස්ට්‍රේලියානු ඉනිමේ කඩුලු 3ක් බිඳ වැටී යම්කිසි පීඩනයකට හසු ව සිටියදී පිටියේ එක්වූ ග්ලෙන් මැක්ස්වෙල් සහ josh english සිව්වන කඩුල්ල සඳහා ලකුණු 71 ක ක අගනා සම්බන්ධතාවක් ගොඩනගා ගනිමින් ඕස්ට්‍රේලියානු කණ්ඩායම සුවපහසුව ස්ථානයකට ගෙන ගියා.\njosh english දැවී ගියේ පන්දු 20 කදී ලකුණු 40 ක් ලබා සිටියදී.\nග්ලේන් මැක්ස්වෙල් නොදැවී ලකුණු 48ක් රැස් කළා.\nපන්දු යැවීමේදී ලහිරු කුමාර ලකුණු 22 කට කඩුලු දෙකක් දවා ගත් අතර මහිෂ් තීක්ෂණ සහ දුෂ්මන්ත චමීර අතරේ එක් කඩුල්ල බැගින් බෙදී ගියා.",
       "URL": "https://www.hirunews.lk/297372/සිව්වන-පන්දුවාර-20-තරගයෙන්-ඔස්ට්‍රේලියානු-කණ්ඩායමට-කඩුලු-6ක-ජයක්",
       "Category": "Local News",
       "Parent URL": "https://www.hirunews.lk/local-news.php?pageID=1348"
}