{
       "Source": "hirunews",
       "Timestamp": "Tuesday, 11 April 2023 - 16:37",
       "Headline": "නෞකාවට අනවසරයෙන් ඇතුළු වූ තරුණයින් සිව්දෙනා රිමාන්ඩ්",
       "News Content": "කොළඹ වරායේ නැංගුරම් ලා තිබූ ඇමරිකානු නෞකාවකට අනවසරයෙන් ඇතුළු වී විදේශ රටකට පලායාමට තැත් කිරීමේ දී අත්අඩංගුවට ගෙන යළි දිවයිනට රැගෙන ආ තරුණයන් 04දෙනා රක්ෂිත බන්ධනාගාර ගත කර තිබෙනවා.\nඔවුන් අද (11) ගාල්ල වැඩබලන මහේස්ත්‍රාත් ප්‍රේමරත්න තිරාණගම හමුවට ඉදිරිපත් කළ අවස්ථාවේ දී මේ මස 18 වැනිදා දක්වා රක්ෂිත බන්ධනාගාර ගත කිරීමටයි නියෝග කෙරුණේ.\nඑම සැකකරුවන් ආගමන විගමන දෙපාර්තමේන්තුව විසින් වැඩිදුර පරීක්ෂණ සඳහා අපරාධ පරීක්ෂණ දෙපාර්තමේන්තුවට භාරදුන් අතර, ඉන් අනතුරුවයි ඔවුන් අධිකරණය හමුවට ඉදිරිපත් කර ඇත්තේ.",
       "URL": "https://www.hirunews.lk/332298/නෞකාවට-අනවසරයෙන්-ඇතුළු-වූ-තරුණයින්-සිව්දෙනා-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=420"
}