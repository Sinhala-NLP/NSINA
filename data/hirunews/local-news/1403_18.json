{
       "Source": "hirunews",
       "Timestamp": "Monday, 24 January 2022 - 9:45",
       "Headline": "අපි දීපු විසඳුම් ‍රජය ගණන් ගත්තේ නෑ - මෛත්‍රී (වීඩියෝ)",
       "News Content": "වර්තමානයේ රට මුහුණ දෙන ගැටලුවලට විසඳුම්, එම ගැටලු ඇති වූ මූලික අවස්ථාවේ දී ම තමා ඇතුළු කඳවුර විසින් ඉදිරිපත් කරන ලද බවත් රජය ඒවා ගණන් නො ගත් බවත් හිටපු ජනපති මෛත්‍රීපාල සිරිසේන පවසනවා.\nඊයේ (23) ගාල්ලේ පැවති ජනහමුවක් අමතමිනු යි ඔහු මේ බව සඳහන් කළේ.\nපොහොර අර්බුදය, ගුරු වැටුප් විෂමතාව, විදුලිය, ආදී ගැටලුවලට විසඳුම් ශ්‍රී ලංකා නිදහස් පක්ෂය විසින් ලිඛිත ව ලබා දී ඇති බවත් ඔහු අවධාරණය කරනවා.\nහිටපු ජනපති වැඩිදුරටත් පැවසුවේ, විදුලිය පිළිබඳ අර්බුදය හිටිවන ම ඇති වූ එකක් නො වන බව යි.\nඑය වසර ගණනාවක් තිස්සේ පැවති තාක්ෂණික ප්‍රශ්න ගණනාවක් විධිමත් ව විසඳා ගැනීමට නො හැකි වීමේ තත්ත්වයක අවාසනාවන්ත ප්‍රතිඵලයක් ලෙසට යි ඔහු අවධාරණය කළේ.\nපසුගිය වසර දෙකක කාලය තුළ තම පක්ෂය ආන්ඩුව තුළ නිකරුණේ නො සිටි බව පවසන හිටපු ජනපතිවරයා, ආණ්ඩුවේ සිටින පක්ෂයක් වශයෙන් සෑ ම ගැටලුවක දී ම තමා ඇතුළු පිරිස ඒ පිළිබඳ මැදිහත් වී කටයුතු කළ බව ද සඳහන් කරනවා.",
       "URL": "https://www.hirunews.lk/294940/අපි-දීපු-විසඳුම්-‍රජය-ගණන්-ගත්තේ-නෑ-මෛත්‍රී-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1403"
}