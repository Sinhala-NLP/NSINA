{
       "Source": "hirunews",
       "Timestamp": "Sunday, 26 February 2017 - 19:12",
       "Headline": "දේශප්‍රේමී චරිත නැවත අධ්‍යයනය කළ යුතු බව ජනපති කියයි",
       "News Content": "රාජ්‍ය දේපල අනිසි ලෙස භාවිතා කරමින්, මුදල් පසුපස හඹා යන දේශපාලනඥයින් සිටින රටක දිවංගත රාජ නීතීඥ හිටපු සෙනෙට් සභික එච්. ශ්‍රී නිශ්ශංක වැනි දේශප්‍රේමීන්ගේ චරිත නැවත අධ්‍යයනය කළ යුතු කාලය එළඹ ඇති බව ජනාධිපති මෛත්‍රීපාල සිරිසේන පවසනවා.\nදිවංගත හිටපු සෙනෙට් සභික එච්. ශ්‍රී නිශ්ශංකගේ් 63 වන ගුණ සමරු උත්සවයට කොළඹ දී අද එක්වෙමිනුයි ඔහු මේ බව කියා සිටියේ.\nමේ අතර, අඳුරු දිවියට එළිය දහරක් තේමා කර ගනිමින් විහාරමහා දේවි උද්‍යානය අසලින් ආරම්භ වූ ආඝාත දින පාගමනට අද පෙරවරුවේ ජනාධිපති මෛත්‍රීපාල සිරිසේන ද එක්වුණා.",
       "URL": "https://www.hirunews.lk/155521/දේශප්‍රේමී-චරිත-නැවත-අධ්‍යයනය-කළ-යුතු-බව-ජනපති-කියයි",
       "Category": "Local News",
       "Parent URL": "https://www.hirunews.lk/local-news.php?pageID=4641"
}