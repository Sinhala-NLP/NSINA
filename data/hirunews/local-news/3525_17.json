{
       "Source": "hirunews",
       "Timestamp": "Thursday, 31 January 2019 - 12:35",
       "Headline": "විග්නේෂ්වරන්ගේ තීන්දුව යළි කල් යයි",
       "News Content": "අධිකරණයට අපහාස කළ බවට උතුර පළාත් සභාවේ හිටපු ප්‍රධාන අමාත්‍ය සී.වී. විග්නේෂ්වරන්ට එරෙහිව ගොනු කර ඇති පෙත්සමේ තීන්දුව ලබා දීම ලබන මස 13 දක්වා යලි කල් දැමීමට අභියාචනාධිකරණය අද නියෝග කළා.\nමෙම පෙත්සමේ තීන්දුව මීට පෙර පසුගිය වසරේ දෙසැම්බර් මස 10 වනදා ලබාදීමට නියමිතව තිබුණත් අභියාචනාධිකරණ එය අද දක්වා කල් දැමුවා.\nඊට හේතු වූයේ තීන්දුව සූදානම්ව නොමැති වීමයි. කෙසේ වෙතත් අද යලි නඩුව කැදවූ අවස්ථාවේදී අභියාචනාධිකරණ විනිසුරු ජනක් ද සිල්වා ප්‍රකාශ කළේ තවදුරටත් මෙම තීන්දුව සූදානම් නොමැති බවටයි.\nහිටපු ප්‍රධාන අමාත්‍යවරයා විසින් උතුරු පළාත් සභාවේ ධීවර අමාත්‍යවරයා ලෙස කටයුතු කළ තමන් එම ධූරයෙන් ඉවත් කිරීමට එරෙහිව ගොනු කර තිබූ පෙත්සමක තීන්දුවට අනුව කටයුතු නොකිරීම නිසා අධිකරණයට අපහාස වූ බව පවසමින් බී. ඩෙනීෂ්වරන් මෙම පෙත්සම ගොනු කර තිබුණා.",
       "URL": "https://www.hirunews.lk/209415/විග්නේෂ්වරන්ගේ-තීන්දුව-යළි-කල්-යයි",
       "Category": "Local News",
       "Parent URL": "https://www.hirunews.lk/local-news.php?pageID=3525"
}