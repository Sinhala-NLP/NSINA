{
       "Source": "hirunews",
       "Timestamp": "Saturday, 21 October 2017 - 18:44",
       "Headline": "මුහුදුබත් වූ නෞකාවේ සාමාජිකයින් ඉන්දීය මහකොමසාරිස් කාර්යාලයට (ඡායරූප)",
       "News Content": "ඉන්දියාවේ සිට මාලදිවයින දක්වා භාණ්ඩ ප්‍රවාහනය කරමින් සිටියදී කාර්මික දෝෂයකට ලක්ව මුහුදුබත් වූ නෞකාවේ කාර්ය මණ්ඩලයේ සාමාජිකයින් 7 දෙනා ශ්‍රී ලංකාවේ ඉන්දියානු මහකොමසාරිස් කාර්යාලය වෙත භාරදී තිබෙනවා.\nගාල්ල ප්‍රදීපාගාරයේ සිට නාවික සැතපුම් 68 ක් පමණ දකුණු දෙසින් මුහුදේ මරියා මුරුදයා නමැති මෙම මධ්‍යම ප්‍රමාණයේ වෙළද නෞකාව මුහුදුබත්ව තිබූ අතර, එහි සිටි කාර්ය මණ්ඩලය නාවික හමුදාව විසින් අද උදෑසන මුදා ගැනීමට පියවර ගත්තා.\nඒ ධීවරයන් පිරිසක් සිදුකළ දැනුම්දීමකට අනුවයි. නෞකාව අනතුරට ලක්වීම පිළිබදව මාලදිවයින් රජය ද නාවික හමුදාවට දැනුම්දී ඇති අතර, ඊයේ පස්වරුවේ නාවික හමුදාවේ වේග ප්‍රහාරක යාත්‍රාවක් පිටත් කර යවා නැවියන් පිරිස ගාලූ වරායට රැගෙන ආ බවයි නාවික හමුදාව සදහන් කළේ.\nමුදා ගත් නැවියන් 7 දෙනා යහපත් සෞඛ්‍ය තත්ත්වයෙන් පසුවන බව ද සදහන්.",
       "URL": "https://www.hirunews.lk/174093/මුහුදුබත්-වූ-නෞකාවේ-සාමාජිකයින්-ඉන්දීය-මහකොමසාරිස්-කාර්යාලයට-ඡායරූප",
       "Category": "Local News",
       "Parent URL": "https://www.hirunews.lk/local-news.php?pageID=4260"
}