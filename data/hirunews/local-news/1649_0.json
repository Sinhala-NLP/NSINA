{
       "Source": "hirunews",
       "Timestamp": "Tuesday, 05 October 2021 - 11:39",
       "Headline": "ඉන්දීය විදේශ ලේකම් ජනපති හමු වෙයි (වීඩියෝ)",
       "News Content": "මෙරට සංචාරයක නිරත ඉන්දීය විදේශ ලේකම් ශ්‍රී හර්ෂ් වර්ධන් සිංග්ලා, අද උදෑසන ජනාධිපති ගෝඨාභය රාජපක්ෂ හමුවුණා.\nඒ ජනාධිපති කාර්යාලයේදී යි.\nජනාධිපති මාධ්‍ය ප්‍රකාශක කිංස්ලි රත්නායක හිරු ප්‍රවෘත්ති අංශයට කියා සිටියේ, මෙම සාකච්ඡාව ඉතා සුහදශීලි අයුරින් පැවැත්වුණු බවයි.\nමේ අතර, ඉන්දීය විදේශ ලේකම්වරයා සහ දෙමළ ජාතික සන්ධානය අතර හමුවක් ඊයේ ඉන්දීය මහ කොමසාරිස් නිල නිවසේ දී පැවැත්වුණා.\nදෙමළ ජාතික සන්ධානයේ මාධ්‍ය ප්‍රකාශක පාර්ලිමේන්තු මන්ත්‍රී එම්.ඒ සුමන්දිරන් ඉන් අනතුරුව මාධ්‍ය වෙත ප්‍රකාශ කළේ දෙමළ ජනතාවගේ ගැටලුවට නිසි විසඳුමක් ලැබෙන තුරු ඊට සහය ලබා දෙන බවට ඉන්දීය විදේශ ලේකම්වරයා තම පක්ෂයට පොරොන්දු වූ බවයි.\nමේ අතර, ඉන්දීය විදේශ ලේකම් ශ්‍රී හර්ෂ් වර්දන් සිංග්ලා ඊයේ අග්‍රාමාත්‍ය මහින්ද රාජපක්ෂ, මුදල් අමාත්‍ය බැසිල් රාජපක්ෂ මෙන්ම විදේශ අමාත්‍ය මහාචාර්ය ජී.එල් පීරිස් ද හමු වී සාකච්ඡා සිදු කර තිබුණා.\nමේ, අතර, දෙමළ ජාතික පක්ෂයේ ලේකම්, හිටපු පාර්ලිමේන්තු මන්ත්‍රී එම්.කේ. සිවාජිලිංගම් සහ යාපනයේ ආණ්ඩුකාරවරයා ඇතුළු පිරිසක් ද ඉන්දීය විදේශ ලේකම්වරයා හමු වූ අතර, හිටපු පාර්ලිමේන්තු මන්ත්‍රී එම්.කේ. සිවාජිලිංගම් එහි දී ඔහුට සංදේශයක් ද භාර දී තිබෙනවා.",
       "URL": "https://www.hirunews.lk/284117/ඉන්දීය-විදේශ-ලේකම්-ජනපති-හමු-වෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1649"
}