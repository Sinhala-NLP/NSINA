{
       "Source": "hirunews",
       "Timestamp": "Sunday, 26 February 2023 - 7:54",
       "Headline": "භූ කම්පන ගැන අනියත බියක් එපා - භූ විද්‍යා සමීක්ෂණ හා පතල් කාර්‍යාංශය",
       "News Content": "හිමාලය හෝ ඉන්දියාවේ උතුරු දිග ප්‍රදේශය ආශ්‍රිතව නුදුරේදී භූ කම්පනයක් සිදුවිය හැකි බවට සිදුකරන උපකල්පන බැහැර කරන බව භූ විද්‍යා සමීක්ෂණ හා පතල් කාර්යාංශය පවසනවා.\nනුදුරු අනාගතයේදී ඉන්දියාවේ උතුරු දිග ප්‍රදේශයට රික්ටර් මාපකාංක 8 ක පමණ ප්‍රබල භූ කම්පනයකින් බලපෑම් එල්ල විය හැකි බවට භූ ගර්භ විද්‍යාඥයින් ඊයේ අනතුරු අඟවනු ලැබුවා.\nශ්‍රී ලංකාවට ද එහි බලපෑම් එල්ල වනු ඇති බවටයි ඔවුන් අනතුරු ඇඟවූයේ.\nඔවුන් පවසන්නේ එමගින් උතුරු ඉන්දියාවේ ප්‍රදේශවලට දැඩි හානි සිදුවීමේ හැකියාවක් ද පවතින බවයි.\nවිද්‍යාඥයින් පුරෝකතනය කරන පරිදි මෙම භූ කම්පනයේ ප්‍රභලත්වය රික්ටර් මාපකාංක 8 ක් ඉක්මවනු ඇති බව සඳහන්.\nමෙම පුරෝකතනය සත්‍ය වුවහොත් එහි ප්‍රභලත්වය මෙරටටත් දැනෙනු ඇති බවයි පැවසෙන්නේ.\nඒ ඉන්දියාවේ හිමාචල් ප්‍රදේශයේ සිට කිලෝ මීටර් 2500කට නුදුරින් ශ්‍රී ලංකාව පිහිටා තිබීම හේතුවෙන්.\nමීට වසර දෙකකට පෙර හිමාල ප්‍රදේශයට බලපෑ රික්ටර් මාපකාංක 5 ක භූ කම්පනයක් ද කොළඹ ප්‍රදේශයට දැනී තිබුණා.\nගතවු සති කිහිපය තුළදී අවස්ථා 4 ක බුත්තල - වැල්ලවාය ප්‍රදේශය අශ්‍රිතවද භූ චලන වාර්තා වූ අතර, ඒවා රික්ටර් මාපකයේ සටහන්ව තිබුණේ ඒකක 3 ට අඩු අගයකයි.",
       "URL": "https://www.hirunews.lk/328339/භූ-කම්පන-ගැන-අනියත-බියක්-එපා-භූ-විද්‍යා-සමීක්ෂණ-හා-පතල්-කාර්‍යාංශය",
       "Category": "Local News",
       "Parent URL": "https://www.hirunews.lk/local-news.php?pageID=512"
}