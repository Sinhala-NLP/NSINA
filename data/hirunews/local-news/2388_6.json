{
       "Source": "hirunews",
       "Timestamp": "Thursday, 15 October 2020 - 16:31",
       "Headline": "ලබන 31 වනදා දක්වා සිනමා ශාලා වැසේ",
       "News Content": "කොරෝනා වසංගත හේතුවෙන් ලබන 31 වනදා දක්වා දිවයිනේ සියලුම සිනමා ශාලා වසා තැබීමට තීරණය කර තිබෙනවා.\nඑය යළි විවෘත කරන දින වකවානු සම්බන්ධයෙන් ඉදිරියේදී දැනුම් දෙන බවයි ජාතික චිත්‍රපට සංස්ථාවේ සභාපති ජයන්ත ධර්මදාස ප්‍රකාශ කළේ.\nඑමෙන්ම, රට තුළ පවතින තත්ත්වයත් සමඟ ආරක්ෂක අමාත්‍යංශයටද සේවා ලබා ගැනීමට පැමිණෙන ජනතාව සීමා කර තිබෙනවා. එබැවින් ලබන වර්ෂය සඳහා ගිනි අවි බලපත්‍ර අලුත් කිරිමේ කටයුතු තවකාලිකව කල් දමා ඇති බවයි එම අමාත්‍යාංශය දැනුම් දුන්නේ.\nමේ අතර, හෙට සිට රැඳවියන්ට බන්ධනාගාරවල සවිකර ඇති පොදු දුරකතන මාර්ග ඔස්සේ සිය නිවෙස්වලට නොමිලේ කතා කිරීමට අවස්ථාව ලබාදී ඇති බව බන්ධනාගාර ප්‍රතිසංස්කරණ හා සිරකරුවන් පුනරුත්ථාපන රාජ්‍ය ඇමතිනි සුදර්ශනි ප්‍රනාන්දුපුල්ලේ සඳහන් කළා.\nඒ, කොරෝනා වසංගත තත්ත්වය හේතුවෙන් රැඳවියන්ට සිය ඥාතීන් හමුවීම අත්හිටුවා තිබීම හේතුවෙන්.",
       "URL": "https://www.hirunews.lk/252615/ලබන-31-වනදා-දක්වා-සිනමා-ශාලා-වැසේ",
       "Category": "Local News",
       "Parent URL": "https://www.hirunews.lk/local-news.php?pageID=2388"
}