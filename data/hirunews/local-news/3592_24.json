{
       "Source": "hirunews",
       "Timestamp": "Sunday, 23 December 2018 - 7:33",
       "Headline": "යතුරුපැදි අනතුරකින් තරුණයන් දෙදෙනෙකු මරුට",
       "News Content": "ගාල්ල මාතර ප්‍රධාන මාර්ගයේ කඹුරුගමුව වැව ආසන්නයේදී සිදුවු යතුරුපැදි අනතුරකින් තරුණයන් දෙදෙනෙකු මියගොස් තිබෙනවා.\nඅද අලුයම 1.35 ට පමණ අනතුර සිදුව ඇති බවයි පොලිසිය සඳහන් කළේ.\nමාතර දෙසට ධාවනය වූ යතුරුපැදිය පැදිකරුට පාලනය කර ගැනීමට නොහැකිව මාර්ගයෙන් ඉවතට පැන කොන්ක්‍රීට් කණුවක ගැටීමෙන් අනතුර සිදුව තිබෙනවා.\nඑහිදී බරපතල තුවාල ලැබූ තරුණයන් දෙදෙනා මාතර රෝහලට ඇතුලත් කිරීමේදී මියගොස් ඇතැයි සඳහන්.\nමෙලෙස මරණයට පත්වී ඇත්තේ තිහගොඩ සහ කොටපොල ප්‍රදේශවල පදිංචි අවුරුදු 20 සහ 21 වයස්වල පසුවූ දෙදෙනෙක්.\nමෘත ශරීර මාතර රෝහලේ තැන්පත් කර ඇති අතර කොටවිල පොලිසිය විමර්ශණ සිදු කරනවා.",
       "URL": "https://www.hirunews.lk/206630/යතුරුපැදි-අනතුරකින්-තරුණයන්-දෙදෙනෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=3592"
}