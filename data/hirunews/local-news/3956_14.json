{
       "Source": "hirunews",
       "Timestamp": "Monday, 07 May 2018 - 15:11",
       "Headline": "ප්‍රධාන පක්ෂවල මැයි දින සැමරුම් පෙළපාලි ඇරඹේ",
       "News Content": "ප්‍රධාන දේශපාලන පක්ෂවල මැයි දින සැමරුම් පෙළපාලි සහ රැළි මේ වන විට ආරම්භ වී තිබෙනවා.\nශ්‍රී ලංකා නිදහස් පක්ෂයේ මැයි දින රැළිය අද පස්වරුවේ ජනාධිපති මෛත්‍රීපාල සිරිසේනගේ ප්‍රධානත්වයෙන් පැවැත්වෙන්නේ මඩකලපුව - චෙන්කලඩි - මාවඩිවෙම්බු ක්‍රීඩාංගණයේදියි.\nඒකාබද්ධ විපක්ෂය ප්‍රමුඛ ශ්‍රී ලංකා පොදුජන පෙරමුණේ මැයි දින රැළිය පැවැත්වෙන්නේ ගාල්ලේ - සමනල ක්‍රීඩාංගණයේයි.\nමේ අතර, ජනතා විමුක්ති පෙරමුණේ මැයි දින පෙළපාලිය අද දහවල් ආරම්භ වූයේ කොළඹ - කැම්බල් පිටියෙන්.\nඔවුන්ගේ මැයි දින රැළිය කොළඹ බී.ආර්.සී. ක්‍රීඩාංගණයේදී අද පස්වරුවේ පක්ෂ නායක, අනුර කුමාර දිසානායකගේ ප්‍රධානත්වයෙන් පැවැත්වීමට නියමිතයි.",
       "URL": "https://www.hirunews.lk/190176/ප්‍රධාන-පක්ෂවල-මැයි-දින-සැමරුම්-පෙළපාලි-ඇරඹේ",
       "Category": "Local News",
       "Parent URL": "https://www.hirunews.lk/local-news.php?pageID=3956"
}