{
       "Source": "hirunews",
       "Timestamp": "Tuesday, 11 September 2018 - 10:06",
       "Headline": "රිය අනතුරු කිහිපයකින් පුද්ගලයින් 5 දෙනෙකු ජීවිතක්ෂයට",
       "News Content": "ඉකුත් පැය 24ක කාලය තුළ සිදුවූ රිය අනතුරු හේතුවෙන් පුද්ගලයින් 05 දෙනෙකු මිය ගොස් තිබෙනවා.\nපුත්තලම - මහවැව ප්‍රදේශයේදී මාර්ගය හරහා ගමන් කරමින් සිටි 77 හැවිරිදි පුද්ගලයෙකු ලොරි රථයක ගැටීමෙන් මිය ගොස් තිබුණා.\nඑමෙන්ම පොතුහැර ප්‍රදේශයේ දී ශ්‍රී ලංගම බස් රථයක යතුරුපැදියක් ගැටී තවත් පුද්ගලයෙකු මිය ගොස් තිබෙනවා.\nමීට අමතරව මීරිගම දී වෑන් රථයක ගැටී 70 හැවිරිදි පුද්ගලයෙකු මිය ගොස් තිබූ අතර, යතුරුපැදි අනතුරු දෙකකින් ඉංගිරිය සහ කුලියාපිටිය ප්‍රදේශවල පුද්ගලයන් දෙදෙනෙකු මිය ගොස් ඇති බව පොලීසිය ප්‍රකාශ කළා.",
       "URL": "https://www.hirunews.lk/199629/රිය-අනතුරු-කිහිපයකින්-පුද්ගලයින්-5-දෙනෙකු-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=3754"
}