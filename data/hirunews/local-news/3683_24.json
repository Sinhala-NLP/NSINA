{
       "Source": "hirunews",
       "Timestamp": "Wednesday, 24 October 2018 - 14:48",
       "Headline": "අඹගෙඩි 19 ක් සොරකම් කළ කාන්තාවක් වරද පිළිගනී",
       "News Content": "අඹගෙඩි 19 ක් සොරකම් කළ කාන්තාවක් අනුරාධපුර ප්‍රධාන මහේස්ත්‍රාත් අධිකරණයේදී වරද පිලිගෙන තිබෙනවා.\nමීට අදාළ නඩුව ඊයේ කැදවනු ලැබූ අවස්ථාවේදී ප්‍රධාන මහේ්ස්ත්‍රාත් ජානක සමරතුංග ප්‍රකාශ කළේ සැකකාර 70 හැවිරිදි කාන්තාවට දඩුවම් නියම කිරීම මේ මස 30 වනදා සිදුකරන බවයි.\nඅනුරාධපුර සාලියපුර ප්‍රදේශයේ පදිංචි මෙම කාන්තාව, තම ගෙවත්තේ පිහිටි අඹ ගසෙන් ගෙඩි 19 ක් හොර රහසේ කඩාගෙන ගිය බවට එම ප්‍රදේශයේ පදිංචි කාන්තාවක් අනුරාධපුර පොලීසියට පැමිණිලි කර තිබුණා.\nමෙය සුළු සිද්ධියක් බැවින් එය සමතයකට පත් කර ගන්නා ලෙසයි පැමිණිල්ල විභාග කළ පොලීසිය එම කාන්තාවට දැනුම්දී තිබුණේ.\nඑහෙත් ඊට අකමැත්ත ප්‍රකාශ කළ කාන්තාව අධිකරණයේ නඩු පවරා ඇති අතර, මහේස්ත්‍රාත්වරයා ඊයේ දැනුම් දුන්නේ තමා සිදුකළ වරද පිළිගැනීම හේතුවෙන් සැකකාරියට ලබන 30 වනදා මෙලෙස දඩුවම් නියම කරන බවයි.",
       "URL": "https://www.hirunews.lk/202842/අඹගෙඩි-19-ක්-සොරකම්-කළ-කාන්තාවක්-වරද-පිළිගනී",
       "Category": "Local News",
       "Parent URL": "https://www.hirunews.lk/local-news.php?pageID=3683"
}