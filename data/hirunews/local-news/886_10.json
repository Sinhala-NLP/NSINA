{
       "Source": "hirunews",
       "Timestamp": "Wednesday, 07 September 2022 - 8:22",
       "Headline": "ලබන 15 වැනි දායින් පසු ව පවතින තිරිගු පිටි හිඟය අවසන් - ආනයනකරුවන් (වීඩියෝ)",
       "News Content": "ලබන 15 වනදායින් පසුව පවතින තිරිගු පිටි හිඟය අවසන් වනු ඇතැයි විශ්වාස කරන බව අත්‍යවශ්‍ය ආහාර ද්‍රව්‍ය ආනයනකරුවන්ගේ සංගමයේ සභාපති නිහාල් සෙනෙවිරත්න පවසනවා.\nහිරු ප්‍රවෘත්ති අංශය කළ විමසීමකදී ඔහු කියා සිටියේ තුර්කියේ සිට තිරිගු පිටි ආනයනය කරන බවයි.\nකෙසේ වෙතත් තිරිගු පිටි කිලෝග්‍රෑමයක මිල රුපියල් 450 දක්වා ඉහළ ගියහොත් ග්‍රෑම් 450හේ පාන් ගෙඩියක මිල රුපියල් 350 දක්වා ඉහළ දැමීමට සිදුවන බව ආපනශාලා හිමියන් පවසනවා.\nමෙම තත්වය වළක්වා ගැනීම සඳහා රජය කඩිනම් පියවර නොගන්නේ නම්, තමන් මෙන්ම පාරිභෝගිකයන්ද දැඩි අසීරුතාවට පත්වන බවයි ඔවුන් පෙන්වා දෙන්නේ.\nතිරිගු පිටි මිල ඉහළ යාම හමුවේ මේ වනවිට දිවයින පුරා විවිධ මිල ගණන් යටතේ පාන් අලෙවි වනවා.\nකෙසේ වෙතත් පාරිභෝගිකයන් පෙන්වා දෙන්නේ, මෙම තත්වය හමුවේ පාන් පරිභෝජනයෙන් ඉවත්වීම හැර වෙනත් විකල්පයක් නොමැති බවයි.",
       "URL": "https://www.hirunews.lk/314749/ලබන-15-වැනි-දායින්-පසු-ව-පවතින-තිරිගු-පිටි-හිඟය-අවසන්-ආනයනකරුවන්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=886"
}