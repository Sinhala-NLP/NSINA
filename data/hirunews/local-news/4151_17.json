{
       "Source": "hirunews",
       "Timestamp": "Friday, 29 December 2017 - 12:30",
       "Headline": "ඇමති මනෝට පාතාල තර්ජන",
       "News Content": "මැතිවරණ සමයේ පාතාල සාමාජිකයින් පිරිසක් තමාට හානි කිරීමේ සූදානමක පසුවන බවට තොරතුරු ලැබී ඇතැයි අමාත්‍ය මනෝ ගනේෂන් ප්‍රකාශ කළා.\nමේ පිළිබදව ජනාධිපතිවරයා දැනුම්වත් කිරීමෙන් පසු තමන්ට පොලිස් විශේෂ කාර්ය බලකායේ ආරක්ෂාව ලබාදී ඇති බවයි හිරු ප්‍රවෘත්ති අංශයට අදහස් දක්වමින් ඔහු කියා සිටියේ.\nමෙවර පළාත් පාලන මැතිවරණය සදහා මනෝ ගනේෂන් නායකත්වය දරණ දෙමළ ප්‍රගතිශීලි සන්ධානය, එක්සත් ජාතික පෙරමුණෙන් වෙන්ව කොළඹ මහනගර සභාවට තරග කරන්නේ එකමුතු ප්‍රගතිශීලී සන්ධානය ලෙසින්.\nකෙසේ වෙතත්, ඇතැම් දේශපාලන පක්ෂ කොළඹ මහනගර සභාවට පාතාල කල්ලි නායකයින්ගේ ඥාතීන් ඉදිරිපත් කර ඇති බවයි අමාත්‍ය මනෝ ගනේෂන් කියා සිටියේ.",
       "URL": "https://www.hirunews.lk/179624/ඇමති-මනෝට-පාතාල-තර්ජන",
       "Category": "Local News",
       "Parent URL": "https://www.hirunews.lk/local-news.php?pageID=4151"
}