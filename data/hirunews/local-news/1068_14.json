{
       "Source": "hirunews",
       "Timestamp": "Saturday, 25 June 2022 - 22:18",
       "Headline": "යාපනයට ගිය අනුර - ඉන්ධන නෞකාවත් ඉන්දියාව දෙසට (වීඩියෝ)",
       "News Content": "බලාපොරොත්තුවෙන් සිටි ඉන්ධන නෞකාව ශ්‍රී ලංකා මුහුදු සීමාව පසුකර ඉන්දියාව දෙසට ගොස් ඇති බව ජනතා විමුක්ති පෙරමුණේ නායක පාර්ලිමේන්තු මන්ත්‍රී අනුර කුමාර දිසානායක පවසනවා.\nඉන්ධන අර්බුදය හමුවේ සමස්ත රටම නතරවීමේ අවදානමක් මතුව ඇති බව පැවසූ මන්ත්‍රීවරයා පැවසුවේ, නිසි ක්‍රමවේදයකට ඇණවුම් නොකළ නිසා මෙම තත්ත්වය හටගෙන ඇති බවයි.\nඊයේ (25) යාපනයේ පැවති සමුළුවක් අමතමින් ජාතික ජන බලවේගයේ නායක අනුර කුමාර දිසානායක මේ බව සඳහන් කළා.\nමෙම සමුළුවට දෙමළ ජාතික සන්ධානය නියෝජනය කරන දේශපාලනඥයින් කිහිප දෙනෙකුද එක්ව සිටීම විශේෂත්වයක්.\nයාපනයේ පැවති ජාතික ජන බලවේගයේ මෙම සමුළුවට ඉලංගෙයි තමිල් අරසු පක්ෂයේ නායක මාවෙයි සේනාධිරාජා, ෆ්ලොට් සංවිධානයේ නායක ධර්මලිංගම් සිද්ධාර්ථන් සහ ඊ.පී.ආර්.එල්.එෆ් පක්ෂයේ නායක සුරේෂ් ප්‍රේම චන්ද්‍රන් යන මහත්වරුන්ද එක්ව සිටියා.",
       "URL": "https://www.hirunews.lk/308180/යාපනයට-ගිය-අනුර-ඉන්ධන-නෞකාවත්-ඉන්දියාව-දෙසට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1068"
}