{
       "Source": "hirunews",
       "Timestamp": "Thursday, 27 January 2022 - 13:56",
       "Headline": "ගාල්ලටත් වරාය නගරයක් (වීඩියෝ)",
       "News Content": "ගාලු වරාය සංවර්ධනය සඳහා, නව දියකඩනයක් ඉදිකිරීමෙන් පසු අලුතින් හෙක්ටයාර 40 ක භූමි ප්‍රමාණයක් හිමිවන බව වරාය හා නාවික කටයුතු අමාත්‍ය රෝහිත අබේගුණවර්ධන පවසනවා.\nඑම වරාය සංවර්ධනය කිරීම පිළිබඳ සූම් තාක්ෂණය ඔස්සේ විදේශ ආයෝජකයින් පිරිසකගේ සහභාගිත්වයෙන් කොළඹ ඊයේ (26) පැවති සම්මන්ත්‍රණයකට එක්වෙමින් අමාත්‍යවරයා කියා සිටියේ කොළඹ වරාය නගරය හා සමානව එය සංවර්ධනය කරන බවයි.\nදේශීය ආයෝජකයින් ප්‍රවර්ධනය කිරීමටත්, සංචාරක ආකර්ෂණය තවදුරටත් වැඩිදියුණු කිරීමටත් මෙමගින් අතිරේක වාසි සැලසෙන බව ද වාර්තා වනවා.",
       "URL": "https://www.hirunews.lk/295345/ගාල්ලටත්-වරාය-නගරයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1394"
}