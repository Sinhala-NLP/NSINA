{
       "Source": "hirunews",
       "Timestamp": "Saturday, 06 August 2022 - 14:16",
       "Headline": "ජිප් රථයක් ගසක ගැටීමෙන් පුද්ගලයෙක් මරුට - 7කට තුවාල",
       "News Content": "අඹන්පොල කලුවිලපොතාන ප්‍රදේශයේ සිදුවූ රිය අනතුරකින් පුද්ගලයෙකු මියගොස් තවත් 7 දෙනෙකු තුවාල ලබා තිබෙනවා.\nඅද උදෑසන මෙම අනතුර සිදුවී ඇත්තේ ජිප් රථයක් ගසක ගැටීමෙන්.\nබියගම සියඹලාපේ ප්‍රදේශයේ සිට අනුරාධපුරය බලා යමින් සිටි පිරිසක් මෙලෙස අනතුරට ලක්වී ඇතැයි සඳහන්.\nඅනතුර සිදුවන විට රථයේ පිරිමි පුද්ගලයන් තුන් දෙනෙක් කාන්තාවන් 6 දෙනෙක් සහ කුඩා දරුවන් දෙදෙනෙකු ද ගමන් කර තිබෙනවා.\nරථයේ රියදුරාට නින්ද යාම හේතුවෙන් වාහනය පාලනයෙන් ගිලිහී ගොස් ගසක ගැටී ඇති බවටයි අනාවරණ වී ඇත්තේ.\nතුවාලකරුවන් ගල්ගමුව රෝහලට ඇතුලත් කර ඇති අතර සිද්ධිය පිළිබඳ අඹන්පොල පොලිසිය පරීක්ෂණ සිදුකරනවා.",
       "URL": "https://www.hirunews.lk/312068/ජිප්-රථයක්-ගසක-ගැටීමෙන්-පුද්ගලයෙක්-මරුට-7කට-තුවාල",
       "Category": "Local News",
       "Parent URL": "https://www.hirunews.lk/local-news.php?pageID=960"
}