{
       "Source": "hirunews",
       "Timestamp": "Wednesday, 19 April 2023 - 14:57",
       "Headline": "'අමාත්‍ය ධූරය හැර යෑමට සූදානම්\" (වීඩියෝ)",
       "News Content": "පීඩනයකින් අමාත්‍ය ධුරයේ වැඩ කිරීමට තමන් සූදානම් නැති බව අධ්‍යාපන අමාත්‍ය සුසිල් ප්‍රේම්ජයන්ත පවසනවා.\nඅවශ්‍ය වුවහොත් තමා අමාත්‍ය ධූරය අත් හැරීමට සූදානම් බවත් ඔහු ප්‍රකාශ කර සිටිනවා.\nඅමාත්‍යවරයා මේ බව සඳහන් කළේ උසස් පෙළ ප්‍රශ්න පත්‍ර ඇගයීමේ කටයුතු ප්‍රමාද වීම සම්බන්ධයෙන් හිරු ප්‍රවෘත්ති අංශය සමඟ පැවති විශේෂ සම්මුඛ සාකච්ඡාවකදී යි.\nඋසස් පෙළ උත්තරපත්‍ර පරීක්ෂාකිරීමේ අර්බුධය පිලිබඳව අමාත්‍යවරයා සඳහන් කරනුයේ, තමන් අදාල සංගමයන් සමඟ සාකච්ඡා කර අමාත්‍ය මණ්ඩල සංදේශ පවා ඉදිරිපත් කර ඇති බවත් තමන් හට ක්‍රියාකල හැකි සීමාවේ තමා එම කටයුතු සිදු කොට අවසන් බවයි.\nඋත්තරපත්‍ර පරීක්ෂකවරුන් සඳහා ගෙවනු ලබන දීමනාව රුපියල් තුන්දහසක් ගෙවීමට තමන් අනුමැතිය ලබාදුන් නමුත් මහා භාණ්ඩාගාරය එය අනුමත නොකළ බවත් මහා භාණ්ඩාගාරය නම්‍යශීලී භාවයක් මෙම ගැටලුව කෙරෙහි දැක්විය යුතු බවත් අමාත්‍යවරයා වැඩිදුරටත් සඳහන් කරනවා.\nc",
       "URL": "https://www.hirunews.lk/332919/අමාත්‍ය-ධූරය-හැර-යෑමට-සූදානම්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=404"
}