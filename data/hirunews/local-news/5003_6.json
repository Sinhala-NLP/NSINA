{
       "Source": "hirunews",
       "Timestamp": "Thursday, 16 June 2016 - 19:03",
       "Headline": "වැට් බද්ධට එරෙහිව ගාල්ලේ වෙළඳසැල් වසා විරෝධතා",
       "News Content": "වැට් බදු ප්‍රතිශතය වැඩි කිරීමට විරෝධය පළ කරමින් ව්‍යාපාරිකයන් පිරිසක් අද ගාල්ල නගරයේදී හර්තාල් ව්‍යාපාරයක් දියත් කර තිබුණා.\nමෙම හර්තාලයට සහය දක්වමින් ගාල්ල නගරයේ බොහොමයක් කඩසාප්පු වසා දමා තිබූ අතර මේ හේතුවෙන් සාමාන්‍ය ජන ජීවිතයට බාධා එල්ල වුණා.\nවැට් බද්දට විරෝධය පළ කරමින් අද දිනයේ මෙලෙස හර්තාල් ව්‍යාපාරයක් සංවිධානය කර තිබුණේ ගාලු දිස්ත්‍රික් ව්‍යාපාරික එකමුතුව විසින්.\nඑහිදී ඔවුන් ගාල්ල - ඔරොප්පුවත්තේ පිහිටි සිය කාර්යාලය වෙත පැමිණ මේ සම්බන්ධයෙන් සිය සාමාජිකයින් සමග සාකච්ඡාවක නිරත වී ඇති අතර එම ස්ථානයට ස්වදේශ කටයුතු අමාත්‍ය වජිර අබේවර්ධන ද පැමිණියා.\nඑහිදී ඔහු සදහන් කළේ මේ පිළිබදව මුදල් අමාත්‍යාංශයේ බලධාරින් සමග සාකච්ඡා කර විසඳුමක් ලබාදීමට පොරොන්දු වන බවයි.",
       "URL": "https://www.hirunews.lk/135753/වැට්-බද්ධට-එරෙහිව-ගාල්ලේ-වෙළඳසැල්-වසා-විරෝධතා",
       "Category": "Local News",
       "Parent URL": "https://www.hirunews.lk/local-news.php?pageID=5003"
}