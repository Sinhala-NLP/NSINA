{
       "Source": "hirunews",
       "Timestamp": "Tuesday, 05 December 2017 - 7:59",
       "Headline": "ජගත් නියෝජිතයන් 3ක් එයි, අත්තනෝමතික වැඩක් ගැන සොයයි",
       "News Content": "අත්තනෝමතික අත්අඩංගුවට ගැනීම් සම්බන්ධයෙන් පත් කර ඇති එක්සත් ජාතීන්ගේ සංවිධාන ක්‍රියාකාරී කමිටුවේ විශේෂ නියෝජිතයන් 03 දෙනෙකු දිවයිනට පැමිණ තිබෙනවා.\nඊයේ දිවයිනට පැමිණි මෙම කණ්ඩායම ලබන 15 වන දා දක්වා රැදී සිටිනු ඇති.\nඔවුන් බන්ධනාගාර, පොලිස් ස්ථාන ඇතුළු විවිධ ස්ථානවලට යමින් අත්අඩංගුවට ගැනීම් පිළිබද තොරතුරු රැස් කිරීමට නියමිතව තිබෙනවා.\nමීට අමතරව ඔවුන් උතුරේ සංචාරයක නිරතවීමට ද නියමිතයි.\nඑම සංචාරවලින් සොයා ගන්නා කරුණු ඇතුළත් වාර්තාවක් ලබන වසරේ සැප්තැම්බර් මාසයේ පැවැත්වීමට නියමිත එක්සත් ජාතීන්ගේ මානව හිමිකම් කවුන්සිලයට ඉදිරිපත් කිරීමට නියමිතව තිබෙනවා.\nමෙම නියෝජිතයන් ඇතුළත් ක්‍රියාකාරී කමිටුව මානව හිමිකම් මණ්ඩලයේ විශේෂ ක්‍රියාවලීන් සඳහා පත් කර ඇති බවයි ජිනිවා මානව හිමිකම් මණ්ඩලය ප්‍රකාශ කළේ.",
       "URL": "https://www.hirunews.lk/177599/ජගත්-නියෝජිතයන්-3ක්-එයි-අත්තනෝමතික-වැඩක්-ගැන-සොයයි",
       "Category": "Local News",
       "Parent URL": "https://www.hirunews.lk/local-news.php?pageID=4187"
}