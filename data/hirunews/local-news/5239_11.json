{
       "Source": "hirunews",
       "Timestamp": "Tuesday, 22 December 2015 - 12:57",
       "Headline": "හලාවත - පම්බල දී බවුසරයක ගැටී කාන්තාවක් ජීවිතක්ෂයට",
       "News Content": "හලාවත - කොළඹ මාර්ගයේ කාක්කපල්ලිය - පම්බල ප්‍රදේශයේදී පොල්තෙල් ප්‍රවාහනය කළ බවුසරයක ගැටී කාන්තාවක් ජීවිතක්ෂයට පත්වී තිබෙනවා.\nඊයේ සවස සිදුවූ මෙම අනතුරෙන් මිය ගොස් ඇත්තේ පම්බල ප්‍රදේශයේ තාවකාලිකව නතර වී සිටි 58 හැවිරිදි කාන්තාවක්.\nපාර මාරුවීම සඳහා මාර්ගය අසළ සිටියදි ඇය කොළඹ සිට හලාවත දෙසට ගමන් කළ බවුසරයේ ගැටී ඇති බවයි මූලික විමර්ශනවලදී අනාවරණ වී ඇත්තේ.\nඅනතුර සම්බන්ධයෙන් බවුසර් රථය සහ එහි රියදුරු මාදම්පේ පොලීසිය මගින් අත්අඩංගුවට ගෙන තිබෙනවා.",
       "URL": "https://www.hirunews.lk/122580/හලාවත-පම්බල-දී-බවුසරයක-ගැටී-කාන්තාවක්-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=5239"
}