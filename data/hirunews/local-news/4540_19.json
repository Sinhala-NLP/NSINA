{
       "Source": "hirunews",
       "Timestamp": "Sunday, 30 April 2017 - 7:40",
       "Headline": "කිඹුලාගේ උදරයෙන් හමුවූ දැරියගේ අස්ථි කොටස් DNA පරීක්ෂණයකට",
       "News Content": "ගල්නෑව - මුලංනටුව වැවේ දියනෑමට ගොස් අතුරුදන්වූ දැරියගේ බවට සැකකෙරෙන සිරුරු කොටස් එම වැවේ සිටි කිඹුලෙකුගේ උදරයෙන් සොයා ගෙන තිබෙනවා.\nපොලිසිය පැවසුවේ එම කොටස් අතුරුදන්වූ තම දියණියගේ බවට දෙමව්පියන් විසින් හදුනාගත් බවයි.\nඑමෙන්ම, අදාළ සිරුරු කොටස් ඞී.එන්.ඒ. පරීක්ෂණයක් සඳහා රජයේ රස පරීක්ෂක දෙපාර්තමේන්තුවට යොමුකරන බවද පොලිසිය වැඩිදුරටත් සඳහන් කළා.\nගල්නෑව - ලෝලූගස්වැව ප්‍රදේශයේ පදිංචි ගිම්හානි අනුෂිකා නම් 13 හැවිරිදි මෙම දැරිය පවුලේ සාමාජිකයින් පිරිසක් සමග ගල්නෑව - මුලංනටුව වැවේ දියනෑමට ගොස් තිබුණේ පසුගිය 27 වනදා පස්වරු 6.30 ට පමණයි.\nකිඹුලෙකු විසින් දැරිය ගොදුරු කර ගත් බවට ඇති වූ සැකය මත ප්‍රදේශවාසීන් වැවේ සෝදිසි මෙහෙයුම්වල නිරත වූ අතර, ඊයේ වැවේ පිටවාන අසල සිටි කිඹුලෙකු ප්‍රදේශවාසීන් විසින් පහරදී ඝාතනය කර තිබුණා.\nඉන් අනතුරුව කිඹුලාගේ උදරය පරීක්ෂා කිරීමේදී සැක කළ හැකි කොටස් හමුවී තිබෙනවා.\nහිරු වාර්තාකරු ප්‍රකාශ කළේ අදාළ කොටස් වැඩිදුර පරීක්ෂණ සදහා ගල්නෑව රජයේ රෝහල වෙත රැගෙන ගිය අවස්ථාවේදී දැරියගේ මව සහ පියා අදාළ කොටස් දැරියගේ බවට හදුනාගත් බවයි.",
       "URL": "https://www.hirunews.lk/160284/කිඹුලාගේ-උදරයෙන්-හමුවූ-දැරියගේ-අස්ථි-කොටස්-dna-පරීක්ෂණයකට",
       "Category": "Local News",
       "Parent URL": "https://www.hirunews.lk/local-news.php?pageID=4540"
}