{
       "Source": "hirunews",
       "Timestamp": "Sunday, 07 March 2021 - 17:05",
       "Headline": "රත්ගමින් ගිනි අවිත් සමඟ සැකකරුවෙකු අත්අඩංගුවට",
       "News Content": "ගාල්ල - රත්ගම - පොල්වත්තක මුරකරු සන්තකයේ තිබී බෝර 12 වර්ගයේ සහ මිලිමීටර් 9 වර්ගයේ උණ්ඩ යෙදිය හැකි ගල්කටස් ගිනි අවි දෙකක් සොයාගෙන තිබෙනවා.\nඅක්මීමන පොලිස් විශේෂ කාර්ය බලකා නිලධාරීන් සහ නාවික හමුදා බුද්ධි අංශ නිලධාරීන් අද සිදුකරන ලද වැටලීමකදියි මෙම ගිනි අවි සොයාගෙන ඇත්තේ.\nමේවා පුද්ගලයින්ගෙන් කප්පම් ගැනීම සඳහා මෙන්ම බිය වැද්දවීම් සඳහා භාවිත කර ඇති බවට පොලිස් පරීක්ෂණවලදී හෙළිව තිබෙනවා.\n32 හැවිරිදි සැකකරු අපරාධ කල්ලි සාමාජිකයෙකු වන නඳුන් චින්තක හෙවත් හරක් කටා සමග සබදතා පැවැත්වූවේ දැයි සොයා පරීක්ෂණ ක්‍රියාත්මකයි.",
       "URL": "https://www.hirunews.lk/264617/රත්ගමින්-ගිනි-අවිත්-සමඟ-සැකකරුවෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2104"
}