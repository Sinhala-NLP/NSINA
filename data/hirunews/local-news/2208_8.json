{
       "Source": "hirunews",
       "Timestamp": "Saturday, 16 January 2021 - 19:43",
       "Headline": "ශ්‍රී ලංකාව ගැන පරීක්ෂණ ඉල්ලා දෙමළ පක්ෂ ඇතුළු සංවිධාන 11කින් ජගත් මානව හිමිකම් කොමිසමට ලිපියක්",
       "News Content": "යුද අපරාධ සම්බන්ධයෙන් සොයා බැලීම සඳහා සුදුසු යාන්ත්‍රණයක් පිහිටුවන ලෙස ඉල්ලමින් දෙමළ පක්ෂ ඇතුළු සංවිධාන 11ක් එක්සත් ජාතීන්ගේ මානව හිමිකම් කොමිසම වෙත ලිපියක් යොමුකර තිබෙනවා.\nඊට අත්සන් කර ඇත්තේ දෙමළ ජාතික සන්ධානයේ නායක ආර්. සම්බන්ධන්, දෙමළ ජාතික ජනතා පෙරමුණේ නායක ජී.ජී. පෙන්නම්බලම්, දෙමළ ජනතා ජාතික සන්ධානයේ නායක සී.වී.විග්නේෂ්වරන් ඇතුළු අදාළ සංවිධානවල නායකයන්.\nඑමගින් ප්‍රකාශ කර තිබෙන්නේ වගවීම සම්බන්ධයෙන් වන ශ්‍රී ලංකාවේ ස්වයං යාන්ත්‍රණ ක්‍රියාවලිය අසාර්ථක බවයි.\nඒ අනුව, අදාළ චෝදනා සම්බන්ධයෙන් සාක්ෂි රැස් කිරීම සඳහා සිරියාවට අදාළව පත් කර ඇති ස්වාධීන විමර්ශන යාන්ත්‍රණයට සමාන යාන්ත්‍රණයක් ස්ථිර කාල රාමුවකට යටත්ව පිහිටුවන ලෙසයි ඔවුන් ඉල්ලා ඇත්තේ.",
       "URL": "https://www.hirunews.lk/259881/ශ්‍රී-ලංකාව-ගැන-පරීක්ෂණ-ඉල්ලා-දෙමළ-පක්ෂ-ඇතුළු-සංවිධාන-11කින්-ජගත්-මානව-හිමිකම්-කොමිසමට-ලිපියක්",
       "Category": "Local News",
       "Parent URL": "https://www.hirunews.lk/local-news.php?pageID=2208"
}