{
       "Source": "hirunews",
       "Timestamp": "Tuesday, 09 August 2016 - 18:08",
       "Headline": "ප්‍රවීන රංගන ශිල්පී විජය නන්දසිරිගේ අවසන් කටයුතු අනිද්දා",
       "News Content": "අභාවප්‍රාප්ත ප්‍රවීන රංගන ශිල්පි විජය නන්දසිරිගේ අවසන් කටයුතු අනිද්දා ගල්කිස්ස පොදු සුසාන භූමියේදී සිදු කිරීමට නියමිතයි.\nමේ අතර දේහය අද පෙරවරුවේ ගල්කිස්ස - කලාපුරයේ පිහිටි ඔහුගේ නිවසට රැගෙන එනු ලැබුවා.\nරංගන ශිල්පී විජය නන්දසිරි හෘදයාබාධයක් හේතුවෙන් ඊයේ දහවල් අභාවප්‍රාප්ත වුණා.\nමිය යනවිට 69 වන වියේ පසුවූ ඔහු සිය රංගන කෞෂල්‍ය විදහා දක්වමින් වේදිකා නාට්‍ය, ටෙලි නාට්‍ය සහ ප්‍රහසන රංග කලාවේ ප්‍රමුඛ දක්ෂ රංගන ශිල්පියෙකු ලෙස ජන හද දිනාගත් කලාකරුවෙක්.\nකලා ලොවේ ඔහුගේ සමීපතමයින්, දේශපාලනඥයින් ඇතුලූ බොහෝ පිරිසක් අද ඔහුගේ නිවසට රැස්ව සිටියේ තම සහෘදයාට අවසන් ගෞරවය පුද කිරීම සඳහායි.\nමේ අතර අග්‍රාමාත්‍ය රනිල් වික්‍රමසිංහද රංගන ශිල්පී විජය නන්දසිරිගේ අභාවය වෙනුවෙන් ශෝක පණිවුඩයක් නිකුත් කර තිබෙනවා.\nවිජය නන්දසිරි වේදිකාව, ටෙලි නාට්‍ය සහ සිනමාව යන ක්‍ෂේත්‍ර ඔස්සේ චරිතාංග නළුවෙකු ලෙස සිනහව තිළින කරමින් හදවත් සුවපත් කළ කලාකරුවෙකු බවයි අග්‍රාමාත්‍යවරයා නිකුත් කළ නිවේදනයේ දැක්වෙන්නේ.",
       "URL": "https://www.hirunews.lk/140212/ප්‍රවීන-රංගන-ශිල්පී-විජය-නන්දසිරිගේ-අවසන්-කටයුතු-අනිද්දා",
       "Category": "Local News",
       "Parent URL": "https://www.hirunews.lk/local-news.php?pageID=4930"
}