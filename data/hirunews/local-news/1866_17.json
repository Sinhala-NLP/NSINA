{
       "Source": "hirunews",
       "Timestamp": "Wednesday, 23 June 2021 - 7:38",
       "Headline": "එක්ස්ප්‍රස් පර්ල් නැවේ අනු කමිටුවලට තොරතුරු ලබාදෙන්නැයි ඉල්ලීමක්",
       "News Content": "ගිනිගත් එක්ස්ප්‍රස් පර්ල් නෞකාව හේතුවෙන් සිදුවූ අලාභය තක්සේරු කිරීම සඳහා පත් කළ අනු කමිටු 5 සඳහා තොරතුරු ලබාදීමේ හැකියාව පවතින බව අධිකරණ අමාත්‍යාංශය පවසනවා.\nරක්ෂණ, නෛතික, ධීවර, පාරිසරික සහ ආර්ථික වශයෙන් මෙරටට සිදුවූ අලාභය සම්බන්ධයෙන් වාර්තා කිරීම සදහායි මෙම අනු කමිටු පත් කරනු ලැබුවේ.\nඒ අනුව මේ සම්බන්ධයෙන් උනන්දුවක් දක්වන ආයතන, සංවිධාන හෝ පාර්ශවයන් සදහා තොරතුරු ඉදිරිපත් කිරීමේ හැකියාව පවතිනවා.\n0112 44 54 47 යන ෆැක්ස් අංකයට හෝ\n[email protected]\nයන විද්‍යුත් තැපෑල වෙත එම තොරතුරු ඉදිරිපත් කළ හැකි බවයි අධිකරණ අමාත්‍යාංශය වැඩිදුරටත් සඳහන් කළේ. ඒ අනුව එම තොරතුරු ජුලි මස 2 වන දිනට පෙර ඉදිරිපත් කළ යුතුයි.\nමේ අතර, අගුලාන මුහුදු තීරයට ඊයේ මිය ගිය මත්ස්‍යයෙකුගේ කොටස් ගොඩ ගසා තිබියදී අත්තිඩිය වනජීවි කාර්යාල නිලධාරීන් සොයාගෙන තිබෙනවා.",
       "URL": "https://www.hirunews.lk/275081/එක්ස්ප්‍රස්-පර්ල්-නැවේ-අනු-කමිටුවලට-තොරතුරු-ලබාදෙන්නැයි-ඉල්ලීමක්",
       "Category": "Local News",
       "Parent URL": "https://www.hirunews.lk/local-news.php?pageID=1866"
}