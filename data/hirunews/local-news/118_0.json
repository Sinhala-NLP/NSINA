{
       "Source": "hirunews",
       "Timestamp": "Monday, 07 August 2023 - 10:26",
       "Headline": "ගත වූ පැය විසි හතරේ වැඩිම උෂ්ණත්වය පොළොන්නරුවෙන්",
       "News Content": "ගත වූ පැය 24 ක කාලය තුළ පොළොන්නරුව දිස්ත්‍රික්කයෙන් දිවයිනේ වැඩිම උෂ්ණත්වය වාර්තා වී ඇති බව කාලගුණවිද්‍යා දෙපාර්තමේන්තුව පවසනවා.\nඑය සෙල්සියස් අංශක 37.9 ක් ලෙස සටහන් වී ඇති අතර, අඩුම උෂ්ණත්වය වූ සෙල්සියස් අංශක 13.8 වාර්තා වී ඇත්තේ නුවරඑළිය ප්‍රදේශයෙන්.\nමේ අතර බස්නාහිර, සබරගමුව, නැගෙනහිර, ඌව පළාත්වලටත්, ගාල්ල, මාතර මහනුවර සහ නුවරඑළිය දිස්ත්‍රික්කවල ඇතැම් ස්ථානවලටත් වැසි ඇති විය හැකි බව එම දෙපාර්තමේන්තුව පවසනවා.\nඑමෙන්ම පුත්තලම සිට ගාල්ල සහ හම්බන්තොට හරහා පොතුවිල් දක්වා වෙරළට ඔබ්බෙන් වන මුහුදු ප්‍රදේශවල රළ මීටර 2.5 ක් දක්වා ඉහළ යාමේ හැකියාව ද පවතින බවයි කාලගුණවිද්‍යා දෙපාර්තමේන්තුව ප්‍රකාශ කළේ.",
       "URL": "https://www.hirunews.lk/343922/ගත-වූ-පැය-විසි-හතරේ-වැඩිම-උෂ්ණත්වය-පොළොන්නරුවෙන්",
       "Category": "Local News",
       "Parent URL": "https://www.hirunews.lk/local-news.php?pageID=118"
}