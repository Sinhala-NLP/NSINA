{
       "Source": "hirunews",
       "Timestamp": "Thursday, 18 May 2023 - 6:58",
       "Headline": "පෑලියගොඩ දී මාරක රිය අනතුරක්",
       "News Content": "පැලියගොඩ පොලිස් වසමේ කොළඹ නුවර ප්‍රධාන මාර්ගයේ බුළුගහ හන්දිය ප්‍රදේශයයේ දී කිරිබත්ගොඩ දෙස සිට කොළඹ දෙසට ධාවනය වූ ලොරි රථයක් එක්වරම මාර්ගයේ යූ හැඩයට හැරවීමට යාමේ දී එම දිශාවටම ධාවනය වූ යතුරුපැදියක හා මෝටර් රථයක් ගැටී අනතුරුව යතුරුපැදිය ඉදිරියට ඇදී ගොස් ලොරි රථයේ බඳෙහි ගැටී අනතුරක් සිදුව තිබෙනවා.\nඅනතුරින් යතුරු පැදිකරු හා පසු පැදිකාරියව සිටි ඔහුගේ බිරිඳ බරපතල තුවාල ලබා කොළඹ ජාතික රෝහලට ඇතුලත් කිරීමෙන් අනතුරුව මියගොස් ඇති බවයි වාර්තා වන්නේ.\nමරණකාරිය වයස අවුරුදු 38ක් වන කඩවල, දූනගහ ප්‍රදේශයේ පදිංචි විශ්‍රාමික යුද හමුදා නිලධාරිනියක්.",
       "URL": "https://www.hirunews.lk/335501/පෑලියගොඩ-දී-මාරක-රිය-අනතුරක්",
       "Category": "Local News",
       "Parent URL": "https://www.hirunews.lk/local-news.php?pageID=335"
}