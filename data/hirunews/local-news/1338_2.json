{
       "Source": "hirunews",
       "Timestamp": "Wednesday, 23 February 2022 - 16:28",
       "Headline": "වනිඳු හසරංග ගේ අළුත්ම තත්වය ගැන ක්‍රිකට් ආයතනයෙන් නිවේදනයක් (වීඩියෝ)",
       "News Content": "කොවිඩ් 19 වෛරසය ආසාදනය වීම හේතුවෙන් මේ වන විට ඕස්ට්‍රේලියාවේ හුදකලාකර ඇති ශ්‍රී ලංකා සුපිරි තුන් ඉරියව් ක්‍රීඩක වනිදු හසරංග ගේ නවතම තත්ත්වය සම්බන්ධයෙන් ශ්‍රී ලංකා ක්‍රිකට් ආයතනය නිවේදනයක් නිකුත් කර තිබෙනවා.\nඑහි දැක්වෙන්නේ  කොවිඩ්-19 ආසාදනය වී හුදෙකලා වී සිටි වනිඳු හසරංගට ඊයේ (22) සිදුකළ රැපිඩ් ඇන්ටිජන් පරීක්ෂණයේදී (RAT) ධනාත්මක ප්‍රතිඵලයක් ලැබුනු බවයි.\nඔහු සම්බන්ධයෙන් පසුව කරන ලද PCR පරීක්ෂණයකින් ද එම ප්‍රතිඵලය තහවුරු  වූ බවත් එම නිවේදනයේ වැඩිදුරටත් සඳහන්.\nවනිඳු හට කොවිඩ් 19 වෛරසය ආසාදනය වී ඇති බව පළමු වරට සොයා ගැනුණේ 2022 පෙබරවාරි 15 වන දින සිදු කරන ලද රැපිඩ් ඇන්ටිජන් පරීක්ෂණයකදීයි.\nඑමෙන්ම වෛරසය ආසාදනය වීම හේතුවෙන් මේ වන විට ඕස්ට්‍රේලියාවේ කැන්බරා නුවර හුදෙකලා ව සිටින වනිඳු හසරංග මෙල්බන් නුවර වෙත මාරුකර යැවීමටත් පියවර ගෙන ඇති බව එම නිවේදනයේ වැඩිදුරටත් සඳහන්.\nඑමෙන්ම ඔහු සම්බන්ධයෙන් සිදු කෙරෙන ඉදිරි පරීක්ෂණවලදී වනිදු කොවිඩ් - 19 වෛරස ආසාදනයෙන් සම්පූර්ණයෙන්ම මිදී ඇති බව තහවුරු වන තෙක්ම ඔස්ට්‍රේලියාවේ රඳවාගෙන සිටින බවත් එම වාර්තාවේ සඳහන් වනවා.\nශ්‍රී ලංකා ක්‍රිකට් ආයතනය වනිදු හසරංග සම්බන්ධයෙන් නිකුත් කළ වාර්තාව පහලින්.\nUPDATE ON WANINDU HASARANGA\nWanindu Hasaranga, who was in isolation after contracting Covid-19, has once again, returned a positive result when a Rapid Antigen Test (RAT) was conducted on the player yesterday (22nd) February.\nA PCR test too confirmed the same result.\nHe was first found to be positive during a Rapid Antigen Test (RAT) conducted on the 15th February 2022.\nThe player was transferred to Melbourne from Canberra and will remain in isolation until he returns a negative PCR Test Report.\nමේ අතර අද පැවති මාධ්‍ය හමුවකට එක්වෙමින් ශ්‍රී ලංකා නායක දසුන් ශානක ඉන්දීය තරගාවලියට පවතින සූදානම සම්බන්ධයෙන් අදහස් පළකළා.",
       "URL": "https://www.hirunews.lk/297838/වනිඳු-හසරංග-ගේ-අළුත්ම-තත්වය-ගැන-ක්‍රිකට්-ආයතනයෙන්-නිවේදනයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1338"
}