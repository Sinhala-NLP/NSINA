{
       "Source": "hirunews",
       "Timestamp": "Thursday, 21 July 2016 - 15:02",
       "Headline": "පොලිස් අණ නොතකා ධාවනය වූ ලොරියකට මහනුවරදී වෙඩි",
       "News Content": "පොලිස් අණ නොතකා ධාවනය කළ ලොරි රථයකට පොලිසිය ඊයේ රාත්‍රියේදී මහනුවර - පන්විල ප්‍රදේශයේදී වෙඩි තබා තිබෙනවා.\nපොලිසිය සදහන් කළේ ලොරි රථය නතර කරන ලෙසට අවස්ථා කිහිපයකදී දැනුම් දුන්න ද එය නොතකා ධාවනය කිරීමත් සමග වෙඩි තැබීමට පියවර ගත් බවයි.\nපසුව එය ධාවනය කළ රියදුරු රථය නවතා එම ස්ථානයෙන් පලාගොස් තිබෙනවා.\nඅනතුරුව ලොරි රථය පරීක්ෂා කිරීමේදී එහි නීතිවිරෝධී ලෙස ප්‍රවාහනය කළ මී ගවයන් 5 දෙනෙකු සහ එළගවයන් 10 දෙනෙකු සිටි බවයි පොලිසිය වැඩිදුරටත් සදහන් කළේ.",
       "URL": "https://www.hirunews.lk/138611/පොලිස්-අණ-නොතකා-ධාවනය-වූ-ලොරියකට-මහනුවරදී-වෙඩි",
       "Category": "Local News",
       "Parent URL": "https://www.hirunews.lk/local-news.php?pageID=4956"
}