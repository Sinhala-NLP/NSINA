{
       "Source": "hirunews",
       "Timestamp": "Monday, 28 August 2023 - 14:13",
       "Headline": "විරෝධතාවක් හේතුවෙන් කොළඹ ඕල්කට් මාවත අවහිර වෙයි",
       "News Content": "කොළඹ කොටුව දුම්රිය ස්ථානය අසල විරෝධතාවක් හේතුවෙන් අද (28) මේ වන විට ඕල්කට් මාවත ඔස්සේ කොළඹින් පිටතට ගමන් කරන මංතීරුවක් අවහිර වී ඇති බව අප හිරු වාර්තාකරු පවසනවා.\nවිරෝධතාකරුවන් කිහිපදෙනෙකුට ජනාධිපති මන්දිරය, ජනාධිපති ලේකම් කාර්යාලය, මුදල් අමාත්‍යාංශය සහ මහ බැංකුවට ඇතුළුවීම වළක්වාලමින් කොටුව මහේස්ත්‍රාත් අධිකරණය විසින් අද නියෝගයක් නිකුත් කරනු ලැබුවා.\nEPF/ETF කොල්ලයට සහ අසාධාරණ බදු පැනවීම්වලට විරුද්ධව කොටුව දුම්රියපොළ ඉදිරිපිටදී එම විරෝධතාවය පැවැත්වීමටයි කටයුතු සුදානම් කර තිබුණේ.\nඑහෙත්, එම අධිකරණ නියෝගය නොතකමින් විරෝධතාකරුවන් කොළඹ කොටුව දුම්රිය ස්ථානය ඉදිරිපිට විරෝධතාවක් ආරම්භ කර ඇති බවයි වාර්තා වන්නේ.\nමේ නිසා ඕල්කට් මාවත ඔස්සේ එක් මංතීරුවක් අවහිර වී තිබෙනවා.",
       "URL": "https://www.hirunews.lk/346408/විරෝධතාවක්-හේතුවෙන්-කොළඹ-ඕල්කට්-මාවත-අවහිර-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=66"
}