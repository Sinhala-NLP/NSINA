{
       "Source": "hirunews",
       "Timestamp": "Monday, 08 May 2023 - 17:05",
       "Headline": "දැරියකට ලිංගික අපයෝජනය කළ පුද්ගලයෙකුට වසර 10 ක සිර දඩුවම්",
       "News Content": "බාල වයස්කාර දැරියකට ලිංගික අපයෝජන සිදු කිරීමේ චෝදනාවට වරදකරු වූ පුද්ගලයෙකුට කොළඹ මහාධිකරණ විනිසුරු දමිත් තොටවත්ත අද බරපතළ වැඩ සහිත වසර 10ක සිර දඬුවම් නියම කළා.\nඊට අමතරව විත්තිකරුට රුපියල් 5,000 ක දඩයක් නියම කළ විනිසුරුවරයා දැරියට රුපියල් ලක්ෂ 2 ක වන්දි මුදලක් ද ගෙවන ලෙසයි නියෝග කළේ.\n2017 වසරේ අප්‍රේල් මස 10 වනදා කොළඹ මාලිගාවත්ත ප්‍රදේශයේ දී අසල්වැසි බාලවයස්කාර දැරියකට ලිංගික අපයෝජන සිදු කිරීම සම්බන්ධයෙන් නීතිපතිවරයා විසින් විත්තිකරුට එරෙහිව චෝදනා තුනක් යටතේ මෙම නඩුව ගොනු කර තිබුණා.",
       "URL": "https://www.hirunews.lk/334612/දැරියකට-ලිංගික-අපයෝජනය-කළ-පුද්ගලයෙකුට-වසර-10-ක-සිර-දඩුවම්",
       "Category": "Local News",
       "Parent URL": "https://www.hirunews.lk/local-news.php?pageID=360"
}