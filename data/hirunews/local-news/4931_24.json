{
       "Source": "hirunews",
       "Timestamp": "Monday, 08 August 2016 - 10:12",
       "Headline": "අභිරහස් ලෙස ගාල්ලේ පිහිණුම් තටාකයෙන් මතුවූ මළ සිරුර (ඡායාරූප)",
       "News Content": "හබරාදුව - අගුළුගහ ප්‍රදේශයේ පිහිටි හෝටලයක පිහිනුම් තටාකයක තිබී පුද්ගල මළ සිරුරක් සොයාගෙන තිබෙනවා.\nමෙලෙස මියගොස් ඇත්තේ අහංගම - පැලැස්ස ප්‍රදේශයේ පදිංචි 56 හැවිරිදි පුද්ගලයෙකු බවයි පොලීසිය සඳහන් කළේ.\nඑම පුද්ගලයා තවත් හත්දෙනෙකු සමඟ මෙම හෝටලය වෙත ඊයේ රාත්‍රී පැමිණ ඇත්තේ සාදයකට සහභාගිවීම සඳහායි.\nඑහිදී ඔහු මෙම අනතුරට ලක්ව ඇති බව සඳහන්.\nකෙසේ වෙතත් මෙම පුද්ගලයාගේ මරණය සැකසහිත බවට ඔහුගේ ඥාතීන් ප්‍රකාශ කර තිබෙනවා.\nමියගිය පුද්ගලයාගේ පශ්චාත් මරණ පරීක්ෂණය අද සිදුකිරීමට නියමිතයි.\n(ඡායාරූප - රොෂාන් පියතිලක)",
       "URL": "https://www.hirunews.lk/140086/අභිරහස්-ලෙස-ගාල්ලේ-පිහිණුම්-තටාකයෙන්-මතුවූ-මළ-සිරුර-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4931"
}