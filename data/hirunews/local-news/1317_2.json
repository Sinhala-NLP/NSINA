{
       "Source": "hirunews",
       "Timestamp": "Saturday, 05 March 2022 - 14:31",
       "Headline": "මාතර නිල්වලා ගඟ හරහා ලවණ බාධකයක් ඉදිකරයි",
       "News Content": "මාතර - නිල්වලා ගඟ හරහා ලවණ බාධකයක් ඉදිකිරීමට ජලසම්පාදන අමාත්‍යාංශය පියවර ගෙන තිබෙනවා.\nමාතර ජලසම්පාදන ක්‍රමයේ සිව්වන අදියර සඳහා රුපියල් මිලියන 18,208 ක් වෙන් කර ඇති අතර, එහි එක් අංගයක් ලෙසයි මෙම ව්‍යාපෘතිය ක්‍රියාත්මක කෙරෙන්නේ.\nඉදිකරමින් පවතින ලවණ බාධකය නිසා වගා බිම්වලට හානි සිදුවේද යන්න පිළිබඳ සාකච්ඡාවක් වාරිමාර්ග අමාත්‍ය චමල් රාජපක්ෂගේ ප්‍රධානත්වයෙන් ඊයේ (04) පැවැත්වුණා.\nලවණ බාධකයේ ඉදිකිරීම් නිසා ගොවි ජනතාවට දැනට සිදුවී ඇති සහ ඉදිකිරීම් අවසන් කිරීමෙන් පසු ඇතිවිය හැකි බලපෑම් ඇතුලු කරුණු පිළිබඳව එහිදී දිස්ත්‍රික් ගොවි සංවිධාන බල මණ්ඩලය විසින් කරුණු ඉදිරිපත් කර තිබෙනවා.\nඒ අනුව ගොවි ජනතාවගේ ඉල්ලීම් සහ යෝජනා පිළිබඳව අවධානය යොමුකර ලබන බදාදා මාතර දිස්ත්‍රික් ලේකම් කාර්යාලයේදී සියලු පාර්ශ්ව එක්ව නැවත සාකච්ඡා කිරීමට නියමිතයි.\nලවණ මිශ්‍ර ජලයෙන් ගොවිතැන් කිරීම සහ පානීය ජල අවශ්‍යතාව සපුරාගැනීමට සිදුවීම නිසා මාතර ප්‍රදේශයේ ජනතාව දීර්ඝ කාලයක සිට පීඩාවට පත්ව සිටිනවා.",
       "URL": "https://www.hirunews.lk/298723/මාතර-නිල්වලා-ගඟ-හරහා-ලවණ-බාධකයක්-ඉදිකරයි",
       "Category": "Local News",
       "Parent URL": "https://www.hirunews.lk/local-news.php?pageID=1317"
}