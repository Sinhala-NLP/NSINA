{
       "Source": "hirunews",
       "Timestamp": "Sunday, 06 March 2016 - 18:30",
       "Headline": "ගම්මන්පිළගෙන් චම්පිකට උපදෙසක්",
       "News Content": "තමා සිදුකළ රිය අනතුර සම්බන්ධයෙන් අසත්‍ය ප්‍රකාශ සිදුකිරීමෙන් වැළකී පොලීසියට භාර වන ලෙස පිවිතුරු හෙළ උරුමයේ මහලේකම් උදය ගම්මන්පිළ මන්ත්‍රීවරයා  අමාත්‍ය පාඨලී චම්පික රණවකගෙන් ඉල්ලීමක් කළා.\nඒ කොළඹ අද පැවැති මාධ්‍ය හමුවකට එක්වෙමින්.\nපසුගිය 29 වන දා රාජගිරියේදී අමාත්‍ය පාඨලී චම්පික රණවකට අයත් ජීප් රථයක යතුරුපැදියක් ගැටී තරුණයෙකු තුවාල ලැබීමේ සිද්ධිය පිළිබදව මෙහිදී දීර්ඝ පැහැදිලි  කිරීමක් කළ මන්ත්‍රීවරයා අනතුරෙන් පසු අමාත්‍යවරයා පළා ගොස් ඇති බවට එල්ල කළේ දැඩි චෝදනාවක්.\nඅමාත්‍ය පාඨලී චම්පික රණවක වැරදි 4ක් සිදුකර ඇති බව පවසන පාර්ලිමේන්තු මන්ත්‍රී උදය ගම්මන්පිළ පොලීසියට භාර වන ලෙසයි අමාත්‍යවරයාට ප්‍රකාශ කළේ.",
       "URL": "https://www.hirunews.lk/127934/ගම්මන්පිළගෙන්-චම්පිකට-උපදෙසක්",
       "Category": "Local News",
       "Parent URL": "https://www.hirunews.lk/local-news.php?pageID=5140"
}