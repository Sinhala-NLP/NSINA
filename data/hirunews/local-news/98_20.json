{
       "Source": "hirunews",
       "Timestamp": "Monday, 14 August 2023 - 16:41",
       "Headline": "කළුතර පාසලක බිත්ති අතර සිර වූ දැරියක් බේරා ගැනේ (ඡායාරූප)/(වීඩියෝ)",
       "News Content": "කලුතර ප්‍රදේශයේ පාසලක බිත්ති 2 ක් අතර සිරවී සිටි සිසුවිය මෙහෙයුමකින් පසු මුදාගෙන තිබෙනවා.\nඒ සඳහා කලුතර මහ නගර සභාවේ ගිනි නිවීමේ ඒකකය එක් වී ඇති අතර ඔවුන් හයිඩ්‍රොලික් වායුව මගින් බිත්ති 2 ට තෙරපුමක් යොදා දැරිය බේරාගෙන ඇති බවයි වාර්තා වන්නේ.\n2 වන ශ්‍රේණියේ ඉගෙනුම ලබන මෙම දැරිය සෙල්ලම් කරමින් සිටි අවස්ථාවේදී බිත්ති අතරට රිංගා තිබෙනවා.\nඑහිදී දැරියට පිටතට ඒමට නොහැකි වී ඇති අතර පසුව ඇගේ යෙහෙළියන් ගුරුවරුන් දැනුවත් කර ඇති බවයි හිරු වාර්තාකරු සඳහන් කළේ.\nපසුව ගුරුවරුන් දැරිය මුදාගැනීමට උත්සහ කර ඇති අතර අනතුරුවයි ගිනි නිවීමේ ඒකකයේ නිලධාරීන් එම ස්ථානයට කැඳවා ඇත්තේ.\nමේ දැරිය මුදා ගැනීමේ අවස්ථාවේදී ඇති වූ තත්ත්වයයි.",
       "URL": "https://www.hirunews.lk/344814/කළුතර-පාසලක-බිත්ති-අතර-සිර-වූ-දැරියක්-බේරා-ගැනේ-ඡායාරූප-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=98"
}