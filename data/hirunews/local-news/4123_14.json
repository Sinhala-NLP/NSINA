{
       "Source": "hirunews",
       "Timestamp": "Tuesday, 16 January 2018 - 12:54",
       "Headline": "අගමැතිට එරෙහි විශ්වාසභංගයට මන්ත්‍රීවරුන් 30ක් අත්සන් කරයි",
       "News Content": "අග්‍රාමාත්‍ය රනිල් වික්‍රමසිංහට එරෙහිව ගෙන එන විශ්වාසභංගය සඳහා මන්ත්‍රීවරුන් 30 දෙනෙකු මේ වන විට අත්සන් තබා ඇති බව ඒකාබද්ධ විපක්ෂය පවසනවා.\nඑහි ප්‍රකාශකයෙකු සඳහන් කළේ ලබන 23 වන දා රැස්වන පාර්ලිමේන්තු කණ්ඩායම් රැස්වීමේදී මේ පිළිබදව සාකච්ඡා කරන බවයි.\nමේ අතර, ඒකාබද්ධ විපක්ෂයේ පක්ෂ නායකවරුන්ගේ රැස්වීමක් අද (16) උදෑසන පැවැත්වුණා.\nඒ, හිටපු ජනාධිපති මහින්ද රාජපක්ෂගේ නිළ නිවසේදියි.\nකොළඹ අද කැදවා තිබූ මාධ්‍ය හමුවකට එක්වෙමින් පාර්ලිමේන්තු මන්ත්‍රී බන්දුල ගුණවර්ධන කියා සිටියේ බැඳුම්කර වාර්තාව මෙන්ම පසුගිය රජයේ මූල්‍ය කළමනාකාරීත්වය පිළිබඳව මෙහිදී සාකච්ඡා කළ බවයි.",
       "URL": "https://www.hirunews.lk/181180/අගමැතිට-එරෙහි-විශ්වාසභංගයට-මන්ත්‍රීවරුන්-30ක්-අත්සන්-කරයි",
       "Category": "Local News",
       "Parent URL": "https://www.hirunews.lk/local-news.php?pageID=4123"
}