{
       "Source": "hirunews",
       "Timestamp": "Thursday, 26 January 2023 - 14:27",
       "Headline": "සමේ රෝගයක් නිසා දුක්විඳින මැල්සිරිපුර දරුවන් (වීඩියෝ)",
       "News Content": "මෙලොව එළිය දැක හය මසකට පසු සමේ වැලඳුණු රෝගී තත්ත්වයක් හේතුවෙන් පීඩා විඳින දරුවන් දෙදෙනෙකු පිළිබඳ කුරුණෑගල මැල්සිරිපුර කුඹුක් වැව ප්‍රදේශයෙන් වාර්තා වෙනවා.\nපවතින රෝගී තත්ත්වය හේතුවෙන් මෙම දරුවන් දෙදෙනාට කෙළිදෙලෙන් ගත කිරීමට පවා නොහැකි තත්ත්වයකුයි මතුව ඇත්තේ.\nදරුවන් තිදෙනෙකුගෙන් යුත් පවුලේ වයස අවුරුදු හයක සහ හතරක මෙම පිරිමි දරුවන් දෙදෙනාගේ කුෂ්ඨ රෝගයට ප්‍රතිකාර සිදු කළත් දිගින් දිගටම එය වර්ධනය වී තිබෙනවා.\nමේ නිසා ඔවුන් මේ වන විටත් කුරුණෑගල රෝහලෙන් ප්‍රතිකාර ලබා ගන්නා බවයි දරුවන්ගේ මව සඳහන්\nකළේ.\nමෙම රෝගී තත්ත්වය හේතුවෙන් දැනට සය හැවිරිදි වියේ සිටින පවුලේ දෙවැනි දරුවාගේ පෙර පාසල් ගමන ද\nඅඩාල වී තිබු අතර පාසල් ගමන ද මේ වනවිට සිහිනයක් බවට පත්වී තිබෙනවා.\nසිව් වැනි වියේ පසුවන අනෙක් දරුවාගේ ද පෙර පාසල් අධ්‍යාපන සිහිනයක් බොඳ වී අවසන්.\nපොදු ප්‍රවාහන සේවා භාවිත කරමින් ප්‍රතිකාර සඳහා දරුවන් දෙදෙනා රැගෙන යාමේ දී බෝහෝ පුද්ගලයින් දරුවන් දෙස පිළිකුලෙන් බැලීම හේතුවෙන් බස් රථයේ දරුවන් රැගෙන යාමට නොහැකි තත්ත්වයක් උද්ගත වී ඇති බව මව්පියන් පවසනවා.\nදරුවන් දෙදෙනා කෙසේ හෝ සුව කර ගැනීම මෙම මව්පියන්ගේ එකම අරමුණයි.",
       "URL": "https://www.hirunews.lk/325938/සමේ-රෝගයක්-නිසා-දුක්විඳින-මැල්සිරිපුර-දරුවන්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=578"
}