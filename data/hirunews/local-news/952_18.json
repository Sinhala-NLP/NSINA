{
       "Source": "hirunews",
       "Timestamp": "Tuesday, 09 August 2022 - 19:43",
       "Headline": "නොරොච්චෝලේ බලාගාරයේ චීන ජාතිකයන් 103 කට කොරෝනා",
       "News Content": "නොරොච්චෝලේ තාප බලාගාරයේ සේවය කළ චීන ජාතිකයින් 103 දෙනෙකුට කොරෝනා වෛරසය වැළඳී ඇති බව මහජන සෞඛ්‍ය පරීක්ෂකවරුන්ගේ සංගමය පවසනවා.\nඑහි සභාපති උපුල් රෝහණ සඳහන් කළේ මෙම පිරිස ඉකුත් දින 10 තුළ මෙරටට පැමිණ ඇති බවට තොරතුරු වාර්තා වන බවයි.\nකෙසේ වෙතත් මේ සම්බන්ධයෙන් ඔවුන් නිල වශයෙන් ප්‍රදේශයේ මහජන සෞඛ්‍ය පරීක්ෂකවරයා මේ දක්වා දැනුවත් කර නොමැති බවද මහජන සෞඛ්‍ය පරීක්ෂකවරුන්ගේ සංගමයේ සභාපතිවරයා සඳහන් කළා.\nමේ අතර ඊයේ සිදුවූ කොරෝනා මරණ හයක් සෞඛ්‍ය සේවා අධ්‍යක්ෂ ජනරාල්වරයා අද තහවුරු කළා.\nඑසේම අද දිනයේ කොරෝනා ආසාදිතයින් 214 දෙනෙකු මෙරටින් හඳුනාගෙන තිබෙනවා.",
       "URL": "https://www.hirunews.lk/312347/නොරොච්චෝලේ-බලාගාරයේ-චීන-ජාතිකයන්-103-කට-කොරෝනා",
       "Category": "Local News",
       "Parent URL": "https://www.hirunews.lk/local-news.php?pageID=952"
}