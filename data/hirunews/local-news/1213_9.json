{
       "Source": "hirunews",
       "Timestamp": "Saturday, 23 April 2022 - 20:30",
       "Headline": "අර්බුදයෙන් ගොඩ එන්න නීතිඥ සංගමයෙන් යෝජනා 13ක්",
       "News Content": "රට තුළ දේශපාලන ස්ථාවරත්වය ගොඩනැංවීමකින් තොරව ආර්ථීක ස්ථාවරත්වයක් හෝ පවතින ආර්ථීක අර්බුදයට විසඳුමක් අපේක්ෂා කළ නොහැකි බව ශ්‍රී ලංකා නීතිඥ සංගමය පවසනවා.\nනීතිඥ සංගමය පවතින අර්බුදකාරී තත්ත්වයෙන් ගොඩ ඒම සඳහා කරුණු 13කින් සමන්විත යෝජනාවලිය ක් ඉදිරිපත් කරමින් මේ බව සඳහන් කළා.\nඑම යෝජනාවන් අතර ණය ප්‍රතිව්‍යුහගත කිරීම, ස්වාධීන ආයතන ශක්තිමත් කරමින් දූෂණයට එරෙහි ක්‍රියාමාර්ග ගැනීම, 19 වැනි ව්‍යවස්ථා සංශෝධනය යළි බලාත්මක කරමින් 21 වැනි ව්‍යවස්ථා සංශෝධනය සිදු කිරීම ප්‍රධාන කොට දැක්වෙනවා.\nඑම ව්‍යවස්ථා සංශෝධනයට ඇතුළත් විය යුතු කරුණු වශයෙන් නීතිඥ සංගමය පවසන්නේ ජනාධිපතිවරයා කිසිදු අමාත්‍ය ධුරයක් නොදැරිය යුතු බවයි.\nමාස 15ක් තුල විධායක ජනාධිපති ක්‍රමය අහෝසි කිරීම, ජාතික එකඟතාවයෙන් යුත් අන්තර්වාර රජයක් පිහිටුවීම, 15 දෙනෙකුගෙන් යුත් ස්වාධීන උපදේශක සභාවක් පත් කිරීම ඇතුළු කරුණු කිහිපයක්.\nමීට අමතරව රට තුළ පවතින අත්‍යවශ්‍ය ද්‍රව්‍ය හිඟය, ණය අර්බුදය වැනි කරුණු මෙන්ම විදේශ ප්‍රතිපත්ති සම්බන්ධයෙන් තීරණ ගැනීම සඳහා පොදු වැඩසටහනක් සකස් කිරීම ද නීතිඥ සංගමය යෝජනා කරනවා.",
       "URL": "https://www.hirunews.lk/302644/අර්බුදයෙන්-ගොඩ-එන්න-නීතිඥ-සංගමයෙන්-යෝජනා-13ක්",
       "Category": "Local News",
       "Parent URL": "https://www.hirunews.lk/local-news.php?pageID=1213"
}