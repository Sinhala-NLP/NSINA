{
       "Source": "hirunews",
       "Timestamp": "Monday, 13 September 2021 - 9:22",
       "Headline": "ඊයේත් පුද්ගලයින් 72,177කට එන්නත්",
       "News Content": "මෙරට කොරෝනා ප්‍රතිශක්තිකරණ වැඩසටහනට අදාළ ව ඊයේ පුද්ගලයින් 72,177 දෙනෙකුට එන්නත් ලබා දී තිබෙනවා.\nඒ අනුව සයිනොෆාම් එන්නතේ දෙවන මාත්‍රාව පුද්ගලයින් 32,866 දෙනෙකුට ලබා දී ඇති අතර, එහි පළමු මාත්‍රාව ලබා දී ඇති සංඛ්‍යාව 24,324ක්.\nඑමෙන්ම ඊයේ ෆයිසර් එන්නතේ පළමු මාත්‍රාව 12,341 දෙනෙකුටත්, එහි දෙවන මාත්‍රාව 104 දෙනෙකුටත් ලබා දී තිබෙනවා.\nමොඩර්නා එන්නතේ දෙවන මාත්‍රාව ද 1,301 දෙනෙකුට ලබා දී ඇති බවයි වසංගත රෝග විද්‍යා අංශය සඳහන් කළේ.\nකොවිෂීල්ඩ් එන්නතේ පළමු මාත්‍රාව 790 දෙනෙකුටත්, දෙවන මාත්‍රාව 451 දෙනෙකුටත් ලබා දී තිබෙනවා.\nඒ අනුව මේ දක්වා දෙවන මාත්‍රාව ද ලබා දී එන්නත්කරණය සම්පූර්ණ කළ මෙරට පුද්ගලයින් සංඛ්‍යාව 1,579,220 ක්.",
       "URL": "https://www.hirunews.lk/282074/ඊයේත්-පුද්ගලයින්-72177කට-එන්නත්",
       "Category": "Local News",
       "Parent URL": "https://www.hirunews.lk/local-news.php?pageID=1696"
}