{
       "Source": "hirunews",
       "Timestamp": "Saturday, 06 August 2016 - 7:51",
       "Headline": "VAT බද්දට එරෙහිව තොග සහ සිල්ලර වෙළඳුන් යළි විරෝධතාවකට සැරසේ",
       "News Content": "තොග හා සිල්ලර වෙළඳාම මත පැනවීමට නියමිත VAT බද්ද ක්‍රියාත්මක වුවහොත් ඉදිරියේදී දිවයින පුරා සියලූම වෙළඳසැල් වසමින් විරෝධතාවක නිරත වන බව සමස්ත ලංකා වෙළඳ සංගම් එකමුතුව අනතුරු අඟවනවා.\nඑහි ලේකම් ඉන්දික ලියනගේ මේ බව ප්‍රකාශ කළේ සමස්ත ලංකා වෙළද සංගම් එකමුතුව, වාණිජ හා කර්මාන්ත මණ්ඩල දීප ව්‍යාප්ත සියලූ වෙළද සංගම් නියෝජිතයන්ගේ සහභාගීත්වයෙන් ඊයේ පැවැති සාකච්ඡාවකින් අනතුරුව මාධ්‍ය වෙත අදහස් දක්වමින්.\nමේ සම්බන්ධයෙන් මුදල් අමාත්‍ය රවී කරුණානායකගෙන් හිරු ප්‍රවෘත්ති අංශය විමසීමක් කළා.\nඅමාත්‍යවරයා කියා සිටියේ හැකි තරම් බදු අඩු කිරීමේ කටයුතු රජය විසින් සිදුකරමින් පවතින බවයි.",
       "URL": "https://www.hirunews.lk/139931/vat-බද්දට-එරෙහිව-තොග-සහ-සිල්ලර-වෙළඳුන්-යළි-විරෝධතාවකට-සැරසේ",
       "Category": "Local News",
       "Parent URL": "https://www.hirunews.lk/local-news.php?pageID=4934"
}