{
       "Source": "hirunews",
       "Timestamp": "Thursday, 29 July 2021 - 12:54",
       "Headline": "දෙහිවල සංජීවනීගේ මත්කුඩුවලින් ඉපයූ කෝටි 6 ගැන පුළුල් පරීක්ෂණ (වීඩියෝ)",
       "News Content": "මත්ද්‍රව්‍ය ජාවාරමෙන් උපයාගත් රුපියල් ලක්ෂ 600 කට ආසන්න වටිනාකමකින් යුතු මුදලක් තම බැංකු ගිණුම්වල තැන්පත් කිරීමේ සිද්ධියකට අදාළව අපරාධ පරීක්ෂණ දෙපාර්තමේන්තුව අත්අඩංගුවට ගත් කාන්තාවට මුදල් ලැබී ඇත්තේ ප්‍රාදේශීය මත්ද්‍රව්‍ය ජාවාරම්කරුවන්ගෙන් බවට හෙළිව තිබෙනවා.\nදෙහිවල පදිංචි 41 හැවිරිදි සංජීවනී හෙට්ටිආරච්චි නමැති ඇය මුදල් විශුද්ධිකරණය වැළැක්වීමේ පනතේ ප්‍රතිපාදන යටතේ ඊයේ මෙලෙස අත්අඩංගුවට ගෙන ඇති බවයි පොලිසිය පැවසුවේ.\nමහ බැංකුවේ මූල්‍ය විමර්ශන ඒකකය විසින් ලබාදුන් තොරතුරුවලට අනුව සිදුකළ විමර්ශනවලදී මෙම අත්අඩංගුවට ගැනීම සිදුකල බවයි පොලිස් මාධ්‍ය ප්‍රකාශක, ජ්‍යෙෂ්ඨ නියෝජ්‍ය පොලිස්පති අජිත් රෝහණ සඳහන් කළේ.",
       "URL": "https://www.hirunews.lk/278313/දෙහිවල-සංජීවනීගේ-මත්කුඩුවලින්-ඉපයූ-කෝටි-6-ගැන-පුළුල්-පරීක්ෂණ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1788"
}