{
       "Source": "hirunews",
       "Timestamp": "Wednesday, 01 February 2023 - 19:15",
       "Headline": "ඖෂධ ඉල්ලා වෛද්‍යවරුන් සහ රෝගීන් විරෝධතාවක - සුව ඇමතිට රට යන්න අවසර",
       "News Content": "දඹුල්ල - කැකිරාව - මඩාටුගම වෛද්‍ය ප්‍රතිකාර මධ්‍යස්ථානය ඉදිරිපිට එහි වෛද්‍යවරුන් සහ රෝගීන් පිරිසක් අද විරෝධතාවයක නිරත වුණා.\nඒ රෝහලේ ඖෂධ නොමැතිවීම සහ රෝගීන්ට ප්‍රතිකාර කිරීම සඳහා නිසි පහසුකම් සැපයීමට බලධාරින් කටයුතු නොකිරීමට විරෝධය දක්වමින්.\nමේ අතර, ඖෂධ මිලදී ගැනීම සඳහා සෞඛ්‍ය අමාත්‍ය කෙහෙළිය රඹුක්වැල්ලට විදෙස් ගත වීම සඳහා අධිකරණය අද අවසර ලබාදුන්නා.\nඒ අනුව, එළඹෙන 21 වනදා සිට මැයි 20 වනදා දක්වා කාලය තුල විදෙස් ගතවන ලෙසටයි කොළඹ මහාධිකරණ විනිසුරු නවරත්න මාරසිංහ ඔහුට නියෝග කළේ.\n2015 වසරේ රුපවාහිනි සංස්ථාවට අවශ්‍ය නොමැති අවස්ථාවක රුපියල් නමලක්ෂ අනුදහසක් වටිනා පයිප්ප බට 600 ක් , මිළදි ගැනිමට අදාළව අල්ලස් කොමිසම විසින් අමාත්‍යවරයාට එරෙහිව පවරා තිබු නඩුවක් අද කැඳවු අවස්ථාවේදි මෙම නියෝගය නිකුත් කෙරුණා.\nඊට අදාළව අමාත්‍යවරයාට විදෙස් ගමන් තහනමක් පනවා තිබෙනවා.",
       "URL": "https://www.hirunews.lk/326423/ඖෂධ-ඉල්ලා-වෛද්‍යවරුන්-සහ-රෝගීන්-විරෝධතාවක-සුව-ඇමතිට-රට-යන්න-අවසර",
       "Category": "Local News",
       "Parent URL": "https://www.hirunews.lk/local-news.php?pageID=564"
}