{
       "Source": "hirunews",
       "Timestamp": "Saturday, 30 November 2019 - 9:17",
       "Headline": "දිවයිනේ බොහෝ ප්‍රදේශවලට අද පස්වරුවේත් වැසි",
       "News Content": "දිවයිනේ බොහෝ ප්‍රදේශවලට අද පස්වරු 1න් පසුව ගිගුරුම් සහිත වැසි ඇති විය හැකි බව කාලගුණ විද්‍යා දෙපාර්තමේන්තුව පවසනවා.\nඑම දෙපාර්තමේන්තුව සඳහන් කළේ උතුර, වයඹ, සබරගමුව, බස්නාහිර, මධ්‍යම පළාත්වල මෙන්ම ත්‍රිකුණාමලය, අනුරාධපුරය යන දිස්ත්‍රික්කවල ඇතැම් ස්ථානවලට මිලිමීටර් 100ත්, 150ත් අතර තද වැසි ඇති විය හැකි බවයි.\nමීට අමතරව දකුණ, ඌව පළාත්වල මෙන්ම මඩකලපුව සහ අම්පාර දිස්ත්‍රික්කවල ද මිලිමීටර් 100ක පමණ තරමක තද වැසි ඇති විය හැකි බවයි කාලගුණ විද්‍යා දෙපාර්තමේන්තුව වැඩිදුරටත් සඳහන් කළේ.",
       "URL": "https://www.hirunews.lk/229253/දිවයිනේ-බොහෝ-ප්‍රදේශවලට-අද-පස්වරුවේත්-වැසි",
       "Category": "Local News",
       "Parent URL": "https://www.hirunews.lk/local-news.php?pageID=3025"
}