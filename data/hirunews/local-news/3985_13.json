{
       "Source": "hirunews",
       "Timestamp": "Wednesday, 18 April 2018 - 13:13",
       "Headline": "දේශපාලන තීන්දුවකට, එජාප පසුපෙළ සැරසේ",
       "News Content": "විශ්වාසභංග යෝජනාවට පෙර අග්‍රාමාත්‍යවරයා පසුපෙළ මන්ත්‍රීවරුන්ට පක්ෂ ප්‍රතිසංවිධානය පිලිබඳව ලබාදුන් පොරොන්දු ඉටු නොකරන්නේ නම් ඉදිරියේදී දේශපාලන තීන්දුවක් ගැනීමට සිදුවන බව එක්සත් ජාතික පක්ෂ පාර්ලිමේන්තු මන්ත්‍රී චමින්ද විජේසිරි පවසනවා.\nඔහු මේ බව කියා සිටියේ මාදිවෙල පාර්ලිමේන්තු මන්ත්‍රී නිල නිවාස සංකීරණයේ් අද (18) පැවති මාධ්‍ය හමුවකට එක්වෙමින්.\nපක්ෂ ප්‍රතිසංවිධාන කටයුතු සිදු කිරීමට පත් කළ කමිටුව පිළිබඳ තමන්ට සැකයක් පවතින බවද ඔහු කියා සිටියා.\nකෙසේ වෙතත්, නුවරඑළිය ප්‍රදේශයේ ඊයේ (17) පැවති උත්සවයකට එක්වෙමින් වැවිලි කර්මාන්ත අමාත්‍ය නවීන් දිසානායක කියා සිටියේ ලබන මස 6 වනදායින් පසු වෙනස්කම් රැසක් පක්ෂය තුළ සිදුවන බවයි.\nමේ අතර එක්සත් ජාතික පක්ෂ ප්‍රතිසංවිධාන කටයුතු සම්බන්ධයෙන් එම පක්ෂය තුළ මේ වනවිට යළි සංවාදයක් ඇතිවී තිබෙනවා.\nකොළඹ අද පැවති උත්සවයකින් අනතුරුව පාර්ලිමේන්තු මන්ත්‍රී රවී කරුණානායක ඒ පිළිබඳ අදහස් දැක්වූ අතර, යහපාලන සංකල්පය අසාර්ථක බවද ඔහු කියා සිටියා. ප්‍රතිසංවිධාන කටයුතු අවශ්‍ය අයුරින් සිදුවන බවයි ඔහු සඳහන් කළේ.",
       "URL": "https://www.hirunews.lk/188672/දේශපාලන-තීන්දුවකට-එජාප-පසුපෙළ-සැරසේ",
       "Category": "Local News",
       "Parent URL": "https://www.hirunews.lk/local-news.php?pageID=3985"
}