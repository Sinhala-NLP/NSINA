{
       "Source": "hirunews",
       "Timestamp": "Sunday, 09 May 2021 - 22:46",
       "Headline": "මවුවරුන්ගේ දිනයේත් සේවයට කැපවූ වීර මාතාවන් (වීඩියෝ)",
       "News Content": "අද ලෝක මව්වරුන්ගේ දිනයයි\nනමුත් අදත් සිය දරුවන්ගෙන් වෙන්ව සිටීමට සිදුවූ මව්වරුන් ද සිටිනවා.\nඒ කොවිඩ් වසංගතය පරාජය කිරීම සඳහා කැප වී සිටින සුව වීරවරියන්.\nමවුවරුන්ගේ දිනයේදී හිරු ප්‍රවෘත්ති ඒ වීර මාතාවන් සොයා ගියා.\nඅන් අයගේ සුව සහනය වෙනුවෙන් මව්වරුන්ගේ දිනයේත් සේවයට කැපවූ  වීර මාතාවන් පිරිස අපට හමුවන්නේ මුල්ලේරියාව නැගෙනහිර කොළඹ මූලික\nරෝහලේදියි.\nකොවිඩ් ආසාදිත ගැබිණි මවුවරුන් බොහෝ දෙනෙකුට සහ කොවිඩ් ආසාදිතව විවිධ සංකූලතා ඇතිවූ වෙනත් රෝගීන් සඳහාද ප්‍රතිකාර ලබාදීමට මෙම රෝහල් කාර්ය මණ්ඩලයේ සුව වීර වරියන් රැයක් දවාලක් නොමැතිව වෙහෙසෙන්නේ , සිය පෞද්ගලික ජීවිතය මුලුමනින්ම අමතක කරමින්.\nලෝක මව්වරුන්ගේ දිනය තම මව්පියන් හෝ සහ දරුවන් සමඟ ගත කිරීමට නොහැකි වු මේ සුව වීරවරියන් කොවිඩ් රෝගීන් සුවපත් කිරීම සඳහා අනවරත\nඅරගලයක නිරත වනවා. .\nශීඝ්‍රයෙන් ව්‍යාප්ත වන කොවිඩ් වසංගතයට සෘජුව මුහුණ දෙන මොවුන් පෙරලා බලාපොරොත්තු වන්නේ ඔබ සෞඛ්‍ය මාර්ගෝපදේශ අනුගමනය කිරීම පමණයි.\nඒ හැකි ඉක්මනින් සිය ආදරණීයන් සමඟ කාලය ගත කිරීමට ඇති මහත් වූ අපේක්ෂාවෙන්.",
       "URL": "https://www.hirunews.lk/270910/මවුවරුන්ගේ-දිනයේත්-සේවයට-කැපවූ-වීර-මාතාවන්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1964"
}