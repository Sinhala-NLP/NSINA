{
       "Source": "hirunews",
       "Timestamp": "Wednesday, 25 October 2017 - 18:50",
       "Headline": "ජනාධිපති මෛත්‍රීපාල සිරිසේන, කටාර් විදේශ ඇමති හමුවෙයි",
       "News Content": "කටාර් රාජ්‍යයේ දෙදින නිල සංචාරයක නිරත ජනාධිපති මෛත්‍රිපාල සිරිසේන සහ එරට විදේශ අමාත්‍යවරයා අතර හමුවක් අද සිදුවුණා.\nඑහිදී ආර්ථීක, වෙළඳ සහ සංචාරක සබඳතා ශක්තිමත් කරගැනීම පිළිබඳව දීර්ඝ වශයෙන් කරුණු සාකච්ඡාවට ලක්ව තිබෙනවා.\nජනාධිපතිවරයා ශ්‍රී ලාංකික වෘත්තිකයින්ට කටාර් රාජ්‍යය තුළ සේවය කිරීමට වැඩි අවස්ථාවක් ලබාදෙන ලෙස එහිදී ඉල්ලා සිටි අතර, කටාර් විදේශ අමාත්‍යවරයාගේ විශේෂ අවධානය ඒ සඳහා යොමුවූ බවයි ජනාධිපති මාධ්‍ය ඒකකය සඳහන් කළේ.\nමේ අතර අද පස්වරුවේ දෝහා නගරයේ පැවති කටාර් - ශ්‍රී ලංකා විශේෂ ව්‍යාපාරික සහ ආයෝජන හමුවකටද ජනාධිපතිවරයා එක්වුණා.",
       "URL": "https://www.hirunews.lk/174435/ජනාධිපති-මෛත්‍රීපාල-සිරිසේන-කටාර්-විදේශ-ඇමති-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=4253"
}