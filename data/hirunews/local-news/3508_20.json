{
       "Source": "hirunews",
       "Timestamp": "Sunday, 10 February 2019 - 19:20",
       "Headline": "විපක්ෂ නායක ඉන්දීය උප ජනාධිපති හමුවෙයි",
       "News Content": "විපක්ෂ නායක මහින්ද රාජපක්ෂ ඉන්දීය උප ජනාධිපති වෙන්කයියා නායිදු අද හමුව තිබෙනවා.\nඒ, ඉන්දියාවේ බැංගලෝර් හිදී පැවැත්වෙන ‘‘ද හින්දු පුවත්පත’’ විසින් සංවිධාන කළ සමුළුවට එක්ව සිටින අතරවාරයේදීයි.\nඑම සමුළුවේ දෙවන දිනය අද වන අතර ඉන්දීය උප ජනාධිපතිවරයා එහි ප්‍රධාන දේශනය සිදුකරනු ලැබුවා.\nසමුළුවේ පළමු දිනය වූ ඊයේ සමාරම්භක දේශනය පවත්වනු ලැබුවේ විපක්ෂ නායක මහින්ද රාජපක්ෂ විසින්.\nඉන් අනතුරුව සමුළුවට සහභාගි වූ පිරිස් විසින් නැගූ ප්‍රශ්නවලට පිළිතුරු ලබාදෙමින් විපක්ෂ නායකවරයා කියා සිටියේ ඉදිරි ජනාධිපතිවරණය සදහා තමන් ඉදිරිපත් කරනු ලබන අපේක්ෂකයා අනිවාර්යෙන්ම ජයග්‍රහණය කරනු ඇතැයි බලාපොරොත්තු වන බවයි.",
       "URL": "https://www.hirunews.lk/210129/විපක්ෂ-නායක-ඉන්දීය-උප-ජනාධිපති-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=3508"
}