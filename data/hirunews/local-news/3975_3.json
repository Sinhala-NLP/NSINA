{
       "Source": "hirunews",
       "Timestamp": "Wednesday, 25 April 2018 - 9:59",
       "Headline": "හය හැවිරිදි දරුවෙක් අපයෝජනය කළ අයෙක් අල්ලයි",
       "News Content": "වයස අවුරුදු 06ක කුඩා දරුවෙකු බරපතල ලෙස ලිංගික අපයෝජනය කළ 45 හැවිරිදි අයෙකු පල්ලම පොලිසිය විසින් අත්අඩංගුවට ගෙන තිබෙනවා.\nමෙලෙස අත්අඩංගුවට ගත් සැකකරු අපයෝජනයට ලක්වූ දරුවාගේ පියාගේ වැඩිමහල් සහෝදරයා බවයි පොලිසිය පවසන්නේ.\nසැකකරු අවිවාහක අයෙක් වන අතර ඔහු පල්ලම - නාගවිල ප්‍රදේශයේ පදිංචිව සිටි අයෙක්.\nදරුවා පාසලට රැගෙන යාම සහ ආපසු පාසලින් නිවසට කැඳවාගෙන ඒම සැකකරු විසින් නිතර සිදුකර තිබෙනවා.\nපසුගිය 23 වනදා දහවල් සැකකරු දරුවා පාසලින් නිවසට කැඳවාගෙන විත් ඇති අතර එම අවස්ථාවේ දරුවාගේ මව්පියන් නිවසේ සිට නොමැති බවයි තොරතුරු වාර්තා වන්නේ.\nඑම අවස්ථාවේදී සැකකරු දරුවාට මෙම අපරාධය සිදුකර ඇති බවයි හෙළිවී ඇත්තේ.\nසැකකරු ඊයේ (24) අත්අඩංගුවට ගැනීමට පොලිසියට සමත්ව ඇති අතර අතවරයට පත්ව ඇති දරුවා වෛද්‍ය ප්‍රතිකාර සදහා මේ වන විට පුත්තලම මූලික රෝහලට ඇතුළත් කර තිබෙනවා.\nසැකකරු ආණමඩුව මහේස්ත්‍රාත් අධිකරණයට ඉදිරිපත් කිරීමට නියමිතව තිබූ බවයි අප වාර්තාකරු සඳහන් කළේ.",
       "URL": "https://www.hirunews.lk/189205/හය-හැවිරිදි-දරුවෙක්-අපයෝජනය-කළ-අයෙක්-අල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=3975"
}