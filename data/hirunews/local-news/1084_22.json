{
       "Source": "hirunews",
       "Timestamp": "Saturday, 18 June 2022 - 21:55",
       "Headline": "විශ්වමඩු ප්‍රදේශයේ නොසන්සුන්තාවක් පාලනයට අහසට වෙඩි (වීඩියෝ)",
       "News Content": "මුලතිව් විශ්වමඩු ප්‍රදේශයේ ඉන්ධන පිරවුම්හලක් අසල ඇතිවූ නොසන්සුන්තාවක් පාලනය කිරීමට වෙඩි තැබීමක් සිදුකර තිබෙනවා.\nහමුදා නිලධාරීන් සහ ප්‍රදේශවාසීන් පිරිසක් අතර ගැටුමක් හේතුවෙන් මෙම නොසන්සුන්තාව හටගෙන ඇති බවයි වාර්තා වන්නේ.\nඅනතුරුව සිද්ධිය පාලනය කිරීම සඳහා යුද හමුදාව විසින් අහසට වෙඩි තැබීමක් සිදුකර ඇතැයි පොලිසිය සඳහන් කළා.\nමෙම කලහකාරී සිද්ධියට අදාළව පුද්ගලයන් දෙදෙනෙකු යුද හමුදාව විසින් සිය භාරයට ගෙන පොලිස් අත්අඩංගුවට පත්කර තිබෙනවා.\nසිද්ධිය සම්බන්ධයෙන් පුදුකුඩිඉරිප්පු පොලිසියයි පරීක්ෂණ සිදුකරන්නේ. මෙම සිද්ධියේදී පුද්ගලයන් කිහිප දෙනෙකු තුවාල ලබා ඇතැයි ද සඳහන්.",
       "URL": "https://www.hirunews.lk/307513/විශ්වමඩු-ප්‍රදේශයේ-නොසන්සුන්තාවක්-පාලනයට-අහසට-වෙඩි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1084"
}