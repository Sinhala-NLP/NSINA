{
       "Source": "hirunews",
       "Timestamp": "Friday, 03 June 2022 - 10:59",
       "Headline": "ජාතික ඖෂධ නියාමන අධිකාරියේ ස්වාධීනත්වය වෙනුවෙන් GMOA වෙතින් ලිපියක්",
       "News Content": "ජාතික ඖෂධ නියාමන අධිකාරියේ (NMRA) ස්වාධීනත්වය සහ අඛණ්ඩතාව සහතික කිරීම සම්බන්ධයෙන් රජයේ වෛද්‍ය නිලධාරින්ගේ සංගමය විසින් අග්‍රාමාත්‍යවරයා ප්‍රමුඛ ප්‍රධාන පාර්ශ්ව කිහිපයකට විශේෂ ලිපියක් යොමුකර තිබෙනවා.\nඑහි ලේකම් වෛද්‍ය සෙනාල් ප්‍රනාන්දු ලිපිය මගින් සඳහන් කරන්නේ, දේශපාලනීකරණය අයුතු ලෙසින් මැදිහත් වීම තුළින් ජාතික ඖෂධ නියාමන අධිකාරියේ ස්වාධීනත්වය හා අඛණ්ඩතාවට බලපෑම් එල්ල වන බවයි.\nජාතික ඖෂධ නියාමන අධිකාරිය (NMRA) යනු මෙරට ඖෂධවල ගුණාත්මකභාවය සහතික කිරීම සඳහා පිහිටුවා ඇති ප්‍රධාන ආයතනයයි.\nනියාමන සහ අනුමත ක්‍රියා පටිපාටිය හරහා වෛද්‍ය ඖෂධවල ගුණාත්මකභාවය සහ ආරක්ෂාව, ස්වාධීනත්වය සහ අඛණ්ඩතාව මෙන්ම වෘත්තීයභාවය සහ කාර්යක්ෂමතාව අත්‍යවශ්‍ය කරුණක් වුවත් මේ වනවිට එය බිඳීමකට ලක්ව ඇති බවයි රජයේ වෛද්‍ය නිලධාරින්ගේ සංගමය එම ලිපිය මගින් හුවා දක්වන්නේ.\nඔවුන් අග්‍රාමාත්‍යවරයා ඇතුළු ප්‍රධාන වගකිව යුතු බලධාරින්ගෙන් ඉල්ලා සිටින්නේ, ජාතික ඖෂධ නියාමන අධිකාරියේ ස්වාධීනත්වය, අඛණ්ඩතාව, වෘත්තීයභාවය හා කාර් යක්ෂමතාව ආරක්ෂා කිරීමට මැදිහත් වී තුන්වන පාර්ශ්වයන්ගෙන් ලැබෙන බලපෑම් අවම කිරීමට පියවර ගන්නා ලෙස වැඩිදුරටත් ඉල්ලා සිටිනවා.\nමෙවන් කිසිදු බලපෑමක් ජාතික ඖෂධ නියාමන අධිකාරිය වෙත එල්ල වීමට රජයේ වෛද්‍ය නිලධාරින්ගේ සංගමයෙන් ඉඩක් නොලැබෙන බව ද එම ලිපිය මගින් අවධාරණය කර තිබෙනවා.",
       "URL": "https://www.hirunews.lk/306093/ජාතික-ඖෂධ-නියාමන-අධිකාරියේ-ස්වාධීනත්වය-වෙනුවෙන්-gmoa-වෙතින්-ලිපියක්",
       "Category": "Local News",
       "Parent URL": "https://www.hirunews.lk/local-news.php?pageID=1122"
}