{
       "Source": "hirunews",
       "Timestamp": "Sunday, 12 March 2023 - 14:16",
       "Headline": "කාබනික පොහොර සහනාධාරය මහ කන්නයේ සිට තේ සහ එළවළු වගාවට",
       "News Content": "වී වගාව සඳහා ලබාදුන් කාබනික හා කොම්පෝස්ට් පොහොර සහනාධාරය එම ගොවීන්ට අවශ්‍ය නොවන්නේ නම් එය, තේ සහ එළවළු වෙනුවෙන් ලබාදීමට අවධානය යොමුව ඇති බව කෘෂිකර්ම අමාත්‍යාංශය පවසනවා.\nමේ පිළිබඳව සැළකිල්ලට ගෙන ඇත්තේ දිවයින පුරා ගොවි සංගම් සමඟ කෘෂිකර්ම අමාත්‍යාංශයේදී පසුගියදා පැවති සාකච්ඡාවකදියි.\nඑහිදී කාබනික හා කොම්පෝස්ට් පොහොර සම්බන්ධයෙන් වී ගොවීන්ගේ ආකල්පය සුබවාදී නොවුණු බවයි කෘෂිකර්ම අමාත්‍යාංශය ප්‍රකාශ කළේ.\nඒ සඳහා පොහොර සම්බන්ධයෙන් පසුගිය කාලසීමාව තුළ ඇතිවූ මතභේදාත්මක තත්වයන් ද හේතු වී තිබුණා.\nඒ අනුව මෙවර වී ගොවින් කාබනික හා කොම්පෝස්ට් පොහොර සහනාධාරය ප්‍රතික්ෂේප කරන්නේ නම් මහ කන්නයේ සිට එය තේ සහ එළවලු වගාව වෙනුවෙන් ලබාදීමට කෘෂිකර්ම අමාත්‍යවරයා නිලධාරින්ට උපදෙස් ලබා දී තිබෙනවා.",
       "URL": "https://www.hirunews.lk/329721/කාබනික-පොහොර-සහනාධාරය-මහ-කන්නයේ-සිට-තේ-සහ-එළවළු-වගාවට",
       "Category": "Local News",
       "Parent URL": "https://www.hirunews.lk/local-news.php?pageID=481"
}