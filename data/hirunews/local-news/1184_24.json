{
       "Source": "hirunews",
       "Timestamp": "Saturday, 07 May 2022 - 19:50",
       "Headline": "සජබ එකඟතාවට මන්ත්‍රී ඩිලාන්ගේත් අනුමැතිය",
       "News Content": "අන්තර්වාර සමගි රජයක් පිහිටුවීම සඳහා ශ්‍රී ලංකා නීතිඥ සංගමයේ යෝජනාවට සමගි ජන බලවේගය එකඟ වීම අනුමත කරන බව පාර්ලිමේන්තු මන්ත්‍රී ඩිලාන් පෙරේරා පවසනවා.\nරටතුල මතුවී තිබෙන අර්බුදකාරී තත්වය කඩිනමින් විසදීම සදහා, ශ්‍රී ලංකා නීතිඥ සංගමයේ යෝජනාවකට අනුව \"අන්තර් වාර ජාතික සමගි රජයක්\" පිහිටුවීම සඳහා සහය පලකරන බවයි සමගි ජන බලවේගය ප්‍රකාශ කර ඇත්තේ.\nරට තුල පවතින දැඩි අර්බුදකාරී තත්වය හමුවේ, මෙවැනි \"අන්තර් වාර ජාතික සමගි රජයක්\" පිහිටුවීම ඉතාම කාලෝචිත වන අතර, මෙම තත්වයට යම් විසදුමක් ලබාදියහැකි සාධනීය පියවරක් බව විශ්වාස කරන බවයි ඩිලාන් පෙරේරා කියාසිටියේ.\nඒ අනුව එම යෝජනාව අනුමත කරන බව ඔහු සඳහන් කළා.",
       "URL": "https://www.hirunews.lk/303778/සජබ-එකඟතාවට-මන්ත්‍රී-ඩිලාන්ගේත්-අනුමැතිය",
       "Category": "Local News",
       "Parent URL": "https://www.hirunews.lk/local-news.php?pageID=1184"
}