{
       "Source": "hirunews",
       "Timestamp": "Friday, 06 August 2021 - 17:16",
       "Headline": "පානදුරේ නිවසක් තුල කාන්තා මරණයක් - කොවිඩ් ආසාදිත බවට පරීක්ෂණවලින් හෙළිවෙයි (ඡායාරූප)",
       "News Content": "පානදුර වෑකඩ ප්‍රදේශයේ නිවසක තනිව ජීවත්වූ කාන්තාවක් එම නිවසේම මියගොස් සිටියදී හමුවී තිබෙනවා.\nප්‍රදේශවාසීන් කළ දැනුම්දීමකට අනුව පොලිසිය සහ මහජන සෞඛ්‍ය පරීක්ෂකවරුන් එක්ව සිරුරු පානදුර රෝහලට රැගෙන ගොස් ඇති බවයි වාර්තා වන්නේ.\nමෙම කාන්තාව ඊයේ දිනයේ මියගොස් ඇති බවට අනාවරණ වී ඇති අතර මියයන විට වයස අවුරුදු 85ක්.\nඇය නිවසේ පුටුවක් මත වැටී සිටින ආකාරය දුටු අසල්වැසි පුද්ගලයෙක් පොලිසියට දැනුම්දී ඇති අතර අනතුරුවයි පොලිසිය පැමිණ විමර්ශණ ආරම්භ කර තිබෙනවා.\nමෙම කාන්තාව විශ්‍රාමලත් ගුරු යුවළක් සිටින නිවසක ඔවුන් සමග වසර හැත්තෑවකට අධික කාලයක් පදිංචිව සිටි බවයි වාර්තා වන්නේ.\nප්‍රදේශවාසීන් පවසන්නේ මියගොස් සිටින කාන්තාව දින තුනකට ආසන්න කාලයක් මෙම නිවසේ හුදෙකලාව සිටි බවයි.\nප්‍රදේශය භාර මහජන සෞඛ්‍ය පරීක්ෂකවරයා හිරු ප්‍රවෘත්ති අංශය කළ විමසීමකදී සඳහන් කළේ අදාළ කාන්තාවට කොවිඩ් 19 ආසාදනය වී ඇති බව තහවුරු වී ඇති බවයි.\nමියගොස් ඇති කාන්තාවගේ දේහය මේ වනවිට පානදුර රෝහලේ මෘත ශරීරාගාරයේ තැන්පත් කර තිබෙනවා.\nඑය නිරෝධායන නීතිරීති අනුව ආදාහනය කිරීමට නියමිතයි.",
       "URL": "https://www.hirunews.lk/279034/පානදුරේ-නිවසක්-තුල-කාන්තා-මරණයක්-කොවිඩ්-ආසාදිත-බවට-පරීක්ෂණවලින්-හෙළිවෙයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=1771"
}