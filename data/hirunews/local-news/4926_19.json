{
       "Source": "hirunews",
       "Timestamp": "Friday, 12 August 2016 - 6:45",
       "Headline": "ප්‍රථම මගී බස් රියදුරුවරියට ඇප",
       "News Content": "මෙරට ප්‍රථම මගී ප්‍රවාහන බස් රථ කාන්තා රියදුරුවරිය වන ලක්ෂි සචින්තා නමැත්තිය ඇප මත මුදා හැරීමට කොළඹ අතිරේක මහේස්ත්‍රාත් නිශාන්ත පීරිස් ඊයේ (11) නියෝග කළා.\nඒ, රාජ්‍ය ආතතනයකට බලහත්කාරයෙන් ඇතුළු වී එහි නිලධාරින්ට බැන තර්ජනය කිරීමේ චෝදනාවකටයි.\nජාතික ගමනාගමන කොමිෂන් සභාවේ සභාපති පියතිලක හරිස්චන්ද්‍ර කරන ලද පැමිණිල්ලකට අනුව එම කාන්තාව ඊයේ ප්‍රකාශයක් ලබාදීම සඳහා නාරාහේන්පිට පොලිසියට පැමිණියා.\nඅනතුරුව ඇය ඇතුළු පස් දෙනෙකු අත්අඩංගුවට ගෙන අධිකරණයට ඉදිරිපත් කළ අතර එහිදී මුදලින් රුපියල් 2000 ක් සහ එක් අයෙකුට ලක්ෂය බැගින් වූ ශරීර ඇප 5 ක් මත සැකකරුවන් මුදා හැරීමටයි කොළඹ අතිරේක මහේස්ත්‍රාත්වරයා තීරණය කළේ.\nපැමිණිල්ල ඉදිරිපත් කරමින් සභාපතිවරයා සදහන් කර ඇත්තේ බස් රථයක් සඳහා අවශ්‍ය මාර්ග ධාවන බලපත්‍රයක් සම්බන්ධ සිද්ධියක් පදනම් කරගෙන අදාළ කාන්තාව විසින් මෙලෙස තමන්ට බැන වැදුණු බවයි.",
       "URL": "https://www.hirunews.lk/140419/ප්‍රථම-මගී-බස්-රියදුරුවරියට-ඇප",
       "Category": "Local News",
       "Parent URL": "https://www.hirunews.lk/local-news.php?pageID=4926"
}