{
       "Source": "hirunews",
       "Timestamp": "Saturday, 30 July 2022 - 15:26",
       "Headline": "බැංකු සහ වෙළඳ ප්‍රජාව ගැන මහබැංකුවෙන් දැඩි තීරණයක්",
       "News Content": "නියාමන රෙගුලාසිවලට අනුකූලව කටයුතු කරන ලෙස, බලපත්‍රලාභී බැංකු සහ වෙළඳ ප්‍රජාවගෙන් ශ්‍රී ලංකා මහ බැංකුව ඉල්ලා සිටිනවා.\nඑසේ නොමැති නම් එම බලපත්‍රලාභී බැංකු සහ වෙළඳ ප්‍රජාව කෙරෙහි අදාල නීතිමය විධිවිධාන තුල දැඩිව ක්‍රියාමාර්ග ගැනීමට කටයුතු කරන බව ද මහබැංකුව දන්වා සිටිනවා.\nමහ බැංකුව අදාල නියාමනයන් දැඩි කිරීමට තීරණය ගෙන ඇත්තේ අපනයන ආදායම ආපසු ගෙන්වා ගැනීමේ අවශ්‍යතා සහ විදේශ විනිමය ගනුදෙනුවල විනිවිදභාවය තහවුරු කර මෙරට විදේශ සංචිත ඉහළ නංවා ගැනීම අරමුණු කරගෙනයි.",
       "URL": "https://www.hirunews.lk/311412/බැංකු-සහ-වෙළඳ-ප්‍රජාව-ගැන-මහබැංකුවෙන්-දැඩි-තීරණයක්",
       "Category": "Local News",
       "Parent URL": "https://www.hirunews.lk/local-news.php?pageID=979"
}