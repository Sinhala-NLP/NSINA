{
       "Source": "hirunews",
       "Timestamp": "Tuesday, 06 December 2022 - 10:51",
       "Headline": "කර්ච් පාලම පුටින්ගේ නිරීක්ෂණයට",
       "News Content": "පසුගියදා පිපිරීමට ලක්වූ යුරෝපයේ දිගම පාලම ලෙස සැළකෙන ක්‍රයිමියාවේ කර්ච් පාලම රුසියානු ජනාධිපති ව්ලැදිමීර් පුටින් නිරීක්ෂණය කර තිබෙනවා.\nකඩිනමින් එහි ප්‍රතිසංස්කරණ කටයුතු නිම කරන ලෙසටයි එහි දී ඔහු උපදෙස් ලබාදී ඇත්තේ.\nපසුගිය ඔක්තෝම්බර් 8 වනදා ඉන්ධන ප්‍රවාහනය කරමින් තිබූ රථයක් පුපුරායාමෙන් මෙම පාලමට හානි වූ අතර, එහි දී පුද්ගලයින් තුන්දෙනෙකු ජිවිතක්ෂයට පත්වුණා.\nකිලෝමීටර් 11ක දිගින් යුත් මෙම පාලම රුසියාව විසින් දකුණු යුක්රේනයට අවි ආයුධ සහ සෙබළුන් ප්‍රවාහනය සඳහා භාවිත කළ ප්‍රධානතම සැපයුම් මාර්ගයක් වනවා.",
       "URL": "https://www.hirunews.lk/322072/කර්ච්-පාලම-පුටින්ගේ-නිරීක්ෂණයට",
       "Category": "Local News",
       "Parent URL": "https://www.hirunews.lk/local-news.php?pageID=685"
}