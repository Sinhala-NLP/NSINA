{
       "Source": "hirunews",
       "Timestamp": "Monday, 17 July 2023 - 16:04",
       "Headline": "කූඨ ලේඛන සකස් කර දඬුවම් ලබන අයෙක් ළඟ සොරකම් කළ වාහනයක්",
       "News Content": "කඩවන, වලානේදී නීති විරෝධි ලෙස මෙරටට ගෙන්වා එකලස් කර හෝ සොරකම් කර හෝ ව්‍යාජ අංක යෙදු වාහනවල ලේඛන සන්තකයේ තබා ගැනීම සහ මෝටර් රථයකට අදාළව කූඨ ලේඛන සකස් කර දත්ත වෙනස් කර ඇති ලියාපදිංචි සහතිකයක් සන්තකයේ තබා ගැනීමේ වරදට පුද්ගලයකු පසුගිය 13 වන දා අත්අඩංගුවට ගෙන තිබෙනවා.\nමෙම සැකකරු වයස අවුරුදු 69 ක් වූ කඩවත ප්‍රදේශයේ පදිංචිකරුවෙක්.\nවලාන මධ්‍යම දූෂණ මර්දන ප්‍රහාරක ඒකකයේ නිලධාරීන් විසින් අත්අඩංගුවට ගත් එම සැකකරු කඩවන පොලිස් ස්ථානයට ඉදිරිපත් කර එදිනම මහර මහේස්ත්‍රාත් අධිකරණයට ඉදිරිපත් කිරීමෙන් පසු ලබන 26 දින තෙක් රක්ෂිත බන්ධනාගාරගත කර තිබෙනවා.\nමෙම සැකකරු සම්බන්ධයෙන් කරන ලද විමර්ශනයේදී අනාවරණය වූ කරුණු මත ඊයේ (16) වලාන මධ්‍යම දූෂණ මර්දන ප්‍රහාරක ඒකකයේ නිලධාරීන් විසින් මීට අදාල තවත් වෑන් රථයක් කෝට්ටේ, මාදිවෙල ප්‍රදේශයේ පදිංචි පුද්ගලයකු සන්තකයේ තිබියදී පොලිස් භාරයට ගෙන කඩවත පොලිස් ස්ථානයට ඉදිරිපත් කළ බව පොලිසිය පවසනවා.\nමේ පිළිබඳව කඩවත පොලිසිය විසින් වැඩිදුර විමර්ශන සිදු කර ගෙන යනු ලබනවා.",
       "URL": "https://www.hirunews.lk/341515/කූඨ-ලේඛන-සකස්-කර-දඬුවම්-ලබන-අයෙක්-ළඟ-සොරකම්-කළ-වාහනයක්",
       "Category": "Local News",
       "Parent URL": "https://www.hirunews.lk/local-news.php?pageID=176"
}