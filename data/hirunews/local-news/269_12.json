{
       "Source": "hirunews",
       "Timestamp": "Wednesday, 14 June 2023 - 14:50",
       "Headline": "මහර බන්ධනාගාරයේ ගැටුම ගැන අභියාචනාධිකරණයට පෙත්සමක්",
       "News Content": "මහර බන්ධනාගාරය තුළ ඇති වූ ගැටුමෙන් රැඳවියන් පිරිසක් මරණයට පත් වීමේ සිද්ධියට සම්බන්ධ සැකකරුවන් අත්අඩංගුවට ගන්නා ලෙස පොලිස්පතිවරයාට සහ අපරාධ පරීක්ෂණ දෙපාර්තමේන්තුවට නියෝගයක් නිකුත් කරන්නැයි ඉල්ලා අභිආයචනාධිකරණයට රීට් පෙත්සමක් ඉදිරිපත් කර තිබෙනවා.\nඒ ගැටුමෙන් මියගිය සම්පත් පුෂ්පකුමාර නැමති රැදවියකුගේ බිරිද විසින්.\nඑහි වගඋත්තරකරුවන් ලෙස නම් කර ඇත්තේ අපරාධ පරීක්ෂණ දෙපාර්තමේන්තුව භාර නියෝජ්‍ය පොලිස්පතිවරයා, එහි අධ්‍යක්ෂකවරයා, පොලිස්පතිවරයා සහ නීතිපතිවරයායි.\nපෙත්සමෙන් පෙන්වා දී ඇත්තේ සිද්ධියට සම්බන්ධ සැකකරුවන් වහාම අත්අඩංගුවට ගන්නා ලෙස පසුගිය අප්‍රේල් මස 26 වැනිදා වැලිසර මහේස්ත්‍රාත්වරයා නිකුත් කළ අධිකරණ නියෝගය අපරාධ පරීක්ෂණ දෙපාරතමේන්තුව මෙතෙක් ක්‍රියාත්මක කර නොමැති බවයි.",
       "URL": "https://www.hirunews.lk/337922/මහර-බන්ධනාගාරයේ-ගැටුම-ගැන-අභියාචනාධිකරණයට-පෙත්සමක්",
       "Category": "Local News",
       "Parent URL": "https://www.hirunews.lk/local-news.php?pageID=269"
}