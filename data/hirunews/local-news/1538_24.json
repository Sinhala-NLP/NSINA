{
       "Source": "hirunews",
       "Timestamp": "Thursday, 25 November 2021 - 8:39",
       "Headline": "පාසල් සහ නිවාස ආශ්‍රිත කොවිඩ් ආසාදිත දරුවන්ගේ වැඩි වීමක්",
       "News Content": "පාසල් තුළ සහ නිවාස ආශ්‍රිතව කොරෝනා ආසාදිත දරුවන් වාර්තා වීමේ ඉහළ යාමක් නිරීක්ෂණය වන බව සෞඛ්‍ය අංශ පවසනවා.\nමේ අතර, ඊයේ දිනයේත් මෙරටින් ආසාදිතයින් 700 ඉක්මවා වාර්තා වී තිබෙනවා.\nමෙරටින් ඊයේ හඳුනාගත් නව ආසාදිතයින් 745 දෙනා සමඟ මෙරට සමස්ත ආසාදිතයින් සංඛ්‍යාව දැක්වුණේ 559,605ක් ලෙසයි.\nඒ අනුව මෙරට සක්‍රීය ආසාදිතයින් සංඛ්‍යාව 17,471ක්.\nඑමෙන්ම නව මරණ 23ක් සමඟ මෙරට මුළු මරණ සංඛ්‍යාව දැක්වුණේ 14,205ක් ලෙසයි.\nරිඡ්වේ ආර්යා ළමා රෝහල තුල ප්‍රතිකාර ලබන කොරෝනා ආසාදිත දරුවන් සංඛ්‍යාවද ඉහළ ගොස් ඇති බව එම රෝහලේ විශේෂඥ වෛද්‍ය චන්නද සිල්වා පවසනවා.\nඔහු කියා සිටියේ, සියලු ගුරුවරුන් සහ සිසුන් පන්ති කාමර තුළ මුහුණු ආවරණ පැළඳීමට කටයුතු කළ යුතු බවයි.",
       "URL": "https://www.hirunews.lk/289100/පාසල්-සහ-නිවාස-ආශ්‍රිත-කොවිඩ්-ආසාදිත-දරුවන්ගේ-වැඩි-වීමක්",
       "Category": "Local News",
       "Parent URL": "https://www.hirunews.lk/local-news.php?pageID=1538"
}