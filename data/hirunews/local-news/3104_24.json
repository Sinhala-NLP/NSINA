{
       "Source": "hirunews",
       "Timestamp": "Thursday, 10 October 2019 - 12:48",
       "Headline": "සජිත් කැළණි රජමහා විහාරයේ ආගමික වතාවත්වල",
       "News Content": "නව ප්‍රජාතන්ත්‍රවාදි පෙරමුණේ ජනාධිපති අපේක්ෂක අමාත්‍ය සජිත් ප්‍රේමදාස සිය ප්‍රචාරණ කටයුතු ආරම්භ කිරීමට පෙර අද පෙරවරුවේ කැළණිය රජ මහාවිහාරය වෙත ගොස් ආගමික වතාවත්වල නිරත වුණා.\nඑහිදි අමාත්‍යවරයා විහාරධිපති මහාචාර්ය කොල්ලූපිටියේ මහින්ද සංඝරක්ඛිත නාහිමියන් බැහැදැක අශීර්වාද ලබා ගත් බවයි  හිරු වාර්තාකරු ප්‍රකාශ කළේ.\nමෙම අවස්ථාවට කැළණිය එක්සත් ජාතික පක්ෂ ආසන සංවිධායක පාර්ලිමේන්තු මන්ත්‍රී ෆීල්ඞ් මාර්ෂල් සරත් ෆොන්සේකා ද එක්ව සිටියා.\nජනාධිපති අපේක්ෂක අමාත්‍ය සජිත් ප්‍රේමදාසගේ පළමු ජන රැලිය අද පස්වරුවේ ගාලූමුවෙදාාර පිටියේදි පැවත්විමට නියමිතයි.\nඅනතුරුව අමාත්‍ය සජිත් ප්‍රේමදාස, මහරගම රුක්මලේගම ධර්ම විද්‍යාලෝක විහාරස්ථානය වෙත ගොස් සියම් මහා නිකායේ කෝට්ටේ ශ්‍රී කළ්‍යානි සාමගී‍්‍ර ධර්ම මහා සංඝ සභාවේ මහනායක ආචාර්ය අතිපුජ්‍ය ඉත්තෑපානේ ධම්මාලංකාර හිමියන් බැහැදැක ආශීර්වාද ලබා ගත්තා.",
       "URL": "https://www.hirunews.lk/225960/සජිත්-කැළණි-රජමහා-විහාරයේ-ආගමික-වතාවත්වල",
       "Category": "Local News",
       "Parent URL": "https://www.hirunews.lk/local-news.php?pageID=3104"
}