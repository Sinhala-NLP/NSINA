{
       "Source": "hirunews",
       "Timestamp": "Thursday, 04 May 2023 - 6:47",
       "Headline": "රැකියා ලබාදෙන බව පවසා වංචා කළ දෙදෙනෙක් අත්අඩංගුවට",
       "News Content": "කටාර් රාජ්‍යයේ රැකියාවක් ලබාදෙන බවට පවසා රුපියල් ලක්ෂ 06ක මුදලක් වංචා කර ඇති සැකකාරියන් දෙදෙනෙකු ඊයේ (03) දින අත්අඩංගුවට ගෙන තිබෙනවා.\nඒ මන්නාරම පොලිස් ස්ථානයට කරන ලද පැමිණිල්ලක් මතයි.\nඅත්අඩංගුවට ගත් සැකකාරියන් අවුරුදු 23ක් හා 42ක් වන වයස් වල පසුවන කයිට්ස් ප්‍රදේශයේ පදිංචිකාරියන්.\nඔවුන් ඊයේ (03) දින මන්නාරම ගරු මහේස්ත්‍රාත් අධිකරණය වෙත ඉදිරිපත් කිරීමෙන් අනතුරුව ඇප මත මුදා හැර ඇති බවයි වාර්තා වන්නේ.\nසිද්දිය සම්බන්ධයෙන් මන්නාරම පොලිසිය වැඩිදුර විමර්ශන සිදුකර ගෙන යයි.",
       "URL": "https://www.hirunews.lk/334191/රැකියා-ලබාදෙන-බව-පවසා-වංචා-කළ-දෙදෙනෙක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=371"
}