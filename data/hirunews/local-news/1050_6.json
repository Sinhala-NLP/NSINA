{
       "Source": "hirunews",
       "Timestamp": "Sunday, 03 July 2022 - 9:58",
       "Headline": "ශ්‍රී ලංකාවට අයි.එම්.එෆ්. සහාය දීම ගැන ඇමරිකානු සෙනෙට් සභාවෙන් ට්විටර් පණිවුඩයක් (වීඩියෝ)",
       "News Content": "ජාත්‍යන්තර මූල්‍ය අරමුදල ශ්‍රී ලංකාව සමඟ කිසියම් එකඟතාවකට පැමිණිය යුත්තේ මහබැංකුවේ ස්වාධීනත්වය, දූෂණ මැඩලීම සඳහා ශක්තිමත් පියවර ගැනීම සහ නීතියේ ආධිපත්‍යය සුරැකීම යන කරුණු සම්පූර්ණ කරන්නේ නම් පමණක් බව ඇමරිකානු සෙනෙට් සභාවේ විදේශ සබඳතා කමිටුව පවසනවා.\nට්විටර් සටහනක් තබමින් ඔවුන් කියා සිටියේ එම වැදගත් පියවර නොගතහොත් ශ්‍රී ලංකාව තවදුරටත් පාලනයෙන් තොර ණය බරින් සහ දුර්වල ආර්ථික කළමනාකරණයෙන් පීඩා විඳිනු ඇති බවයි.\nජාත්‍යන්තර මූල්‍ය අරමුදලේ නව වැඩපිළිවෙලෙහි අරමුණ ශ්‍රී ලංකාවේ ආර්ථික ස්ථාවරත්වය සහ ණය තිරසාරත්වය යළි ස්ථාවර කිරීම මෙන්ම දූෂණ අවදානම මැඩලීම සඳහා නව ප්‍රතිසංස්කරණ එක් කිරීම බව සෙනෙට් සභාවේ විදේශ සබඳතා කමිටුව ට්විටර් සටහනක් යොමුකරමින් ප්‍රකාශ කර තිබුණා.",
       "URL": "https://www.hirunews.lk/308892/ශ්‍රී-ලංකාවට-අයි-එම්-එෆ්-සහාය-දීම-ගැන-ඇමරිකානු-සෙනෙට්-සභාවෙන්-ට්විටර්-පණිවුඩයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1050"
}