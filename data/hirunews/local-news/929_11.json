{
       "Source": "hirunews",
       "Timestamp": "Friday, 19 August 2022 - 12:58",
       "Headline": "'වෘත්තීයෙන් එහා ගිය පෞද්ගලික ජීවිතයක් මටත් තියෙනවා'' - ලොවම කැලඹූ ෆින්ලන්ත අගමැතිනියගේ වීඩියෝව (වීඩියෝව)",
       "News Content": "කලක් ලෝකයේ ළාබාලතම නායිකාව වූ ෆින්ලන්ත අග්‍රාමාත්‍ය සානා මැරින් කෙළිදෙලෙන් ගත කරන වීඩියෝවක් සමාජගත වී තිබෙනවා.\nඑරට විපක්ෂය චෝදනා කරන්නේ අග්‍රාමාත්‍යවරිය වගකීම් විරහිතව හැසිරෙන බවයි.\nකෙසේ වෙතත් ඒ සම්බන්ධයෙන් අදහස් පළ කරමින් 36 හැවිරිදි ෆින්ලන්ත අග්‍රාමාත්‍යවරිය සඳහන් කර ඇත්තේ තමන් මත්පැන් පානය කර ගී ගයමින්, නර්තනයේ යෙදුණ ද, කිසිදු නීතිවිරෝධී මත්ද්‍රව්‍යයක් නොගත් බවයි.\nතමන්ගේ විනෝදකාමී හැසිරීම තුළ කිසිදු අයුරකින් නීතිවිරෝධී ක්‍රියාවක් සිදු කර නොමැති අතර, තම හැසිරීම සම්පූර්ණයෙන් ම නීත්‍යානුකූල බවයි අග්‍රාමාත්‍යවරිය සඳහන් කරන්නේ.\nතම නර්තනයේ යෙදී විනෝද වන දර්ශනය ඇතුළත් වීඩියෝව සම්බන්ධයෙන් වැඩිදුරටත් අදහස් දක්වන ෆින්ලන්ත අගමැතිනිය කියා සිටියේ, තමන්ගේ වෘත්තීය හා පෞද්ගලික ජීවිතය දෙපැත්තක් බවත්, වෘත්තීය ජීවිතයෙන් එහාට ඇති සාමාන්‍ය මිනිසුන්ට මෙන්ම තමන්ට ද පෞද්ගලික ජීවිතයක් ඇති බවත්, එබැවින් සාදයක දී නීතිවිරෝධී ක්‍රියා නොකර සාමාන්‍ය අයුරින් විනෝදවීමටත් තමන්ට සම්පූර්ණ නිදහස හා අයිතිය ඇති බව ද ඇය පවසනවා.\nෆින්ලන්ත අග්‍රාමාත්‍ය සානා මැරින්ගේ සම්පූර්ණ ප්‍රකාශය පහතින්..,\n“I have not used drugs myself, or anything other than alcohol. I’ve danced, sung and partied and done perfectly legal things,” the Finnish leader told reporters, adding that she was “disappointed” that footage of the party had become public.\nI have a family life, I have a work life and I have free time to spend with my friends. Pretty much the same as many people my age,” she said. “I am going to be exactly the same person as I have been until now and I hope that it will be accepted.”\nඑමෙන්ම සාදයේ දර්ශන මෙලෙස ප්‍රසිද්ධියට පත්වීම ගැන තමන් කලකිරෙන බව කියා සිටින අගමැතිනි සානා කියා සිටින්නේ, තමාගේ පෞද්ගලික වීඩියෝවක් මෙලෙස සමාජගත කරමින් චෝදනා එල්ල කිරීම යුක්තිසහගත නොවන බවයි.",
       "URL": "https://www.hirunews.lk/313171/වෘත්තීයෙන්-එහා-ගිය-පෞද්ගලික-ජීවිතයක්-මටත්-තියෙනවා-ලොවම-කැලඹූ-ෆින්ලන්ත-අගමැතිනියගේ-වීඩියෝව-වීඩියෝව",
       "Category": "Local News",
       "Parent URL": "https://www.hirunews.lk/local-news.php?pageID=929"
}