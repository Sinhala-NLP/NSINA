{
       "Source": "hirunews",
       "Timestamp": "Sunday, 14 May 2023 - 16:50",
       "Headline": "වයස අවුරුදු 10ක දැරියක් පැහැරගැනීමට ගිය තරුණයෙකු අත්අඩංගුවට",
       "News Content": "මුලතිව්, පුදුකුඩීඉරිප්පු කයිවේලී ප්‍රදේශයේ දී වයස අවුරුදු 10ක දැරියක් පැහැරගැනීමට තැත් කළ පුද්ගලයෙකුව ඊයේ(13) පාරේ යමින් සිටි තරුණයින් පිරිසක් විසින් අල්ලා පොලීසියට බාර දී තිබෙනවා.\nදැරියගේ මව ඇයව යතුරු පැදියකින් උපකාරක පන්තියක් වෙත රැගෙන විත් දමා ආපසු යාමත් සමගම එතැන සිටි තරුණයෙකු දැරියගේ මුහුණට කිසියම් රසායන ද්‍රව්‍යයක් ආලේප කරන ලද ලේන්සුවක් අල්ලා ඇයව සිහිසුන් කොට පැහැරගෙන යාමට උත්සහයක් දරා තිබෙනවා.\nමෙම අවස්ථාවේදී රැස්වීමකට සහභාගී විමට පාරේ යමින් සිටි තරුණයින් පිරිසක් මෙම සිදුවීම දැක වහා දිව විත් දැරියව වඩාගෙන තරුණයාද අල්ලාගෙන පුදුකුඩීඉරිප්පු පොලීසියට බාර දී ඇති බවයි අප වාර්තාකරු සඳහන් කරන්නේ.\nසිහිසුන්ව සිටි දැරියව වෛද්‍ය පරීක්ෂණයක් සඳහා රොහල්ගත කර තිබෙන අතර සිද්ධියට සම්බන්ධ තරුණයා මුලතිව් කොම්බාවිල් ප්‍රදේශයේ පදිංචි වයස අවුරුදු 20ක තරුණයෙකු බවයි පොලීසිය පවසන්නේ.",
       "URL": "https://www.hirunews.lk/335176/වයස-අවුරුදු-10ක-දැරියක්-පැහැරගැනීමට-ගිය-තරුණයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=344"
}