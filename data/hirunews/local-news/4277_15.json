{
       "Source": "hirunews",
       "Timestamp": "Wednesday, 11 October 2017 - 15:29",
       "Headline": "බස්නාහිර, දකුණ, ගිණිකොන මුහුදු ප්‍රදේශවල සුළෙඟ් වේගය ඉහළ යාමේ අවදානමක්",
       "News Content": "දිවයිනේ නිරිත දිග කොටසට බලපා ඇති වැසි තත්ත්වය ඉදිරි දින කිහිපයේදීත් අපේක්ෂා කරන බව කාලගුණ විද්‍යා දෙපාර්තමේන්තුව සදහන් කළා.\nවිශේෂයෙන් සබරගමුව, නැගෙනහිර, දකුණ සහ ඌව පළාත්වලට මිලිමීටර් 75 ඉක්මවූ වැසි බලාපොරොත්තු විය හැකි බවයි එම දෙපාර්තමේන්තුව නිවේදනය කළේ.\nමේ අතර පවතින වැසි සහිත කාලගුණ තත්ත්වය හේතුවෙන් මීගමුව සිට කොළඹ, ගාල්ල සහ හම්බන්තොට හරහා පොතුවිල් දක්වා වෙරළට ඔබ්බෙන් වන ගැඹුරු සහ නොගැඹුරු මුහුදු ප්‍රදේශවල සුළෙඟ් වේගය ඉහළ යා හැකි බව කාලගුණ විද්‍යා දෙපාර්තමේන්තුව ප්‍රකාශ කළා.\nඑම මුහුදු ප්‍රදේශවල පැයට කිලෝමීටර 70 සිට 80 දක්වා තාවකාලික ඉතා තද සුළං ඇතිවිය හැකි බවයි එම දෙපාර්තමේන්තුව නිවේදනය කළේ.\nමේ නිසා මුහුදු රළු විය හැකි බැවින් ඒ පිළිබඳව අවධානය යොමු කරන ලෙස කාලගුණ විද්‍යා දෙපාර්තමේන්තුව ධීවර සහ නාවික ප්‍රජාවගෙන් ඉල්ලා සිටිනවා.",
       "URL": "https://www.hirunews.lk/173210/බස්නාහිර-දකුණ-ගිණිකොන-මුහුදු-ප්‍රදේශවල-සුළෙඟ්-වේගය-ඉහළ-යාමේ-අවදානමක්",
       "Category": "Local News",
       "Parent URL": "https://www.hirunews.lk/local-news.php?pageID=4277"
}