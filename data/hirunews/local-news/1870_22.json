{
       "Source": "hirunews",
       "Timestamp": "Monday, 21 June 2021 - 12:07",
       "Headline": "මහරගමටම කසිප්පු බෙදූ මත්පැන් ජාවාරම කොටුකරයි",
       "News Content": "රට පුරා සංචරණ සීමා පනවා තිබූ කාලය තුළ මහරගම ප්‍රදේශයේ සිදුකරගෙන ගිය මහා පරිමාණ නීති විරෝධී මත්පැන් ජාවාරමක් කොටු කරගන්නට නුගේගොඩ කොට්ඨාස දූෂණ මර්දන අංශයට හැකි වී තිබෙනවා.\nකොට්ඨාස දූෂණ මර්දන අංශයට කලින් ලද තොරතුරක් මත සැක කටයුතු ස්ථානය වටලන අවස්ථාවේදීත් එම ස්ථානයේ නීති විරෝධී මත් පැන් පෙරමින් සිට තිබෙනවා.\nමහරගම පොලිස් වසමේ නාවින්න ජයගත් පාරේ ගොඩනැගිල්ලක ඉතාමත් රහසිගත ලෙස මෙම නීති විරෝධී මත්පැන් පෙරීම සිදුකර ඇති අතර වැටලීමේදී එක් සැකකරුවෙකු අත්අඩංගුවට ගැනීමට හැකි වුණා.\nවයස අවුරුදු 48 වන සැකකරු නාවින්න, ජයගත් පාරේම පදිංචිකරුවෙක්.\nවැටලීමේදී එහි තිබී ගෝඩා ලීටර 500 ආසන්න ප්‍රමාණයක් සොයා ගත අතර ස්ප්‍රීතු ලීටර පහළොවක් ද ඒ අතර වනවා.\nසිද්ධියට සම්බන්ධ තවත් සැකකරුවන් සොයා වැඩිදුර පරීක්ෂණ ක්‍රියාත්මක අතර අත්අඩංගුවට ගත් සැකකරු අද ගංගොඩවිල මහේස්ත්‍රාත් අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/274887/මහරගමටම-කසිප්පු-බෙදූ-මත්පැන්-ජාවාරම-කොටුකරයි",
       "Category": "Local News",
       "Parent URL": "https://www.hirunews.lk/local-news.php?pageID=1870"
}