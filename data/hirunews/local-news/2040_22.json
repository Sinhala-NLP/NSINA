{
       "Source": "hirunews",
       "Timestamp": "Monday, 05 April 2021 - 9:18",
       "Headline": "බණ්ඩත්තර අනතුරට, ජීප් රථය පැදවූ පොලිස් රියදුරා අත්අඩංගුවට",
       "News Content": "මාතර - තිහගොඩ ප්‍රධාන මාර්ගයේ බණ්ඩත්තර ප්‍රදේශයේදී සුදු ඉර මතින් මාර්ගය හරහා ගමන් කරමින් සිටි පුද්ගලයෙකු පොලිස් ජීප් රථයක ගැටීමෙන් ඊයේ (04) සිදුවූ අනතුරකින්  ජීවිතක්ෂයට පත්ව වුණා.\nතිහගොඩ පොලිස් ස්ථානයට අයත් ජීප් රථයක් මඟින් සැකකරුවෙකු මාතර අධිකරණය වෙත ගෙන යමින් සිටියදියි මෙම අනතුර සිදුව ඇත්තේ.\nජීප් රථයේ ගැටුණු තිහගොඩ ප්‍රදේශයේ පදිංචි 75 හැවිරිදි පුද්ගලයා මාතර රෝහලට ඇතුළත් කිරීමෙන් අනතුරුව ජීවිතක්ෂයට පත්වූ බවයි වාර්තා වුණේ.\nඅනතුර සම්බන්ධයෙන් ජීප් රථය පැදවූ පොලිස් රියදුරා මාතර පොලීසිය විසින් අත්අඩංගුවට ගෙන ඇති බව සඳහන්.",
       "URL": "https://www.hirunews.lk/267540/බණ්ඩත්තර-අනතුරට-ජීප්-රථය-පැදවූ-පොලිස්-රියදුරා-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2040"
}