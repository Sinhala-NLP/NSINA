{
       "Source": "hirunews",
       "Timestamp": "Monday, 10 July 2023 - 13:49",
       "Headline": "අධ්‍යාපන විද්‍යාපිඨ සියල්ලම විශ්ව විද්‍යාල බවට පත්වෙයි",
       "News Content": "මෙරට ගුරු පුහුණු විද්‍යාපිඨ 19 ම විශ්වවිද්‍යාල බවට පත් කරන බවත් ඒ වායේ ශිෂ්‍ය සංගම් හදන්න ඉඩ ප්‍රස්ථාව නොමැති අතර ඒ වායින් පිටවී පාසල් වලට පැමිණෙන්නේ උපාධිධාරී පුහුණු ගුරුවරු බව අධ්‍යාපන අමාත්‍ය සුසිල් ප්‍රේමජයන්ත පවසනවා.\nඅධ්‍යාපන දෙපාර්තමේන්තුව සතුව පවතින විද්‍යාපීඨ 19 ඉදිරියේ දී විශ්වවිද්‍යාල බවට පත් කරමින් සිටින බවත් එය අමාත්‍ය මණ්ඩලයට\nඉදිරිපත් කර තවත් කරුණු කීපයක් සිදු කිරීමට තිබෙන අතර ඒ අනුව ඉදිරියේ දී විද්‍යාපීඨය සදහා බඳවා ගැනීම වසර තුනකට නොව වසර හතරක උපාධියක් සදහා වන අතර ඒවායින් උපාධිධාරී පුහුණු ගුරුවරුන් පාසල් වලට හිමි වන බවත් ඔහු වැඩිදුරටත් සදහන් කළා.\nඅධ්‍යාපන ඇමතිවරයා එසේ පැවසුවේ තලවකැලේ පතන ශ්‍රිපාද අධ්‍යාපන විද්‍යා පීඨයේ නිරීක්‍ෂණ චාරිකාවක නිරත වු අවස්ථාවේ දීය.\nවිද්‍යාපීඨයේ පවතින අඩුපාඩු සම්පූර්ණ කරන බවද ඔහු ප්‍රකාශ කළා.\nමෙම අවස්ථාවට අමාත්‍ය ජීවන් තොණ්ඩමන් ඇතුළු මහජන නියෝජිතයින් හා අධ්‍යාපන කේෂත්‍රයට අදාල නිලධාරීන් පිරිසක් සමග\nඅභ්‍යාසලාභීන් පිරිසක්ද එක්ව සිටියා.",
       "URL": "https://www.hirunews.lk/340710/අධ්‍යාපන-විද්‍යාපිඨ-සියල්ලම-විශ්ව-විද්‍යාල-බවට-පත්වෙයි",
       "Category": "Local News",
       "Parent URL": "https://www.hirunews.lk/local-news.php?pageID=197"
}