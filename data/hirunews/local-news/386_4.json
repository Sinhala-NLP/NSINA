{
       "Source": "hirunews",
       "Timestamp": "Thursday, 27 April 2023 - 20:46",
       "Headline": "විමල් සහ ෆොන්සේකා මැතිසබයේ උණුසුම් වචන හුවමාරුවක (වීඩියෝ)",
       "News Content": "තමා විසින් රචනා කරන ලද “ගෝල්ෆේස් අරගලයේ හෙලි නොවූ ඇතුළාන්තය - නවය සැඟවුණු කතාව“ කෘතිය දිනයක් ඇතුළත ඉංග්‍රීසියට පරිවර්තනය කර, කියවීමට මෙරට අමෙරිකානු තානාපතිනියට තිබූ උනන්දුව අගය කරන බව පාර්ලිමේන්තු මන්ත්‍රී විමල් වීරවංශ ප්‍රකාශ කළා.\nඒ, ෆීල්ඩ් මාර්ෂල් සරත් ෆොන්සේකා ඔහුගේ කෘතිය සම්බන්ධයෙන් අදහස් දැක්වීමත් සමඟ අද (27) පාර්ලිමේන්තුවේදී ඇතිවූ උණසුම් වචන හුවමාරුව අතරතුරයි.\nපාර්ලිමේන්තු මන්ත්‍රී විමල් වීරවංශ මෙම කෘතිය එළි දැක්වීම සඳහා පැවති උත්සවයේ දී එල්ල කළ චෝදනා පදනම් විරහිත බව මෙරට අමෙරිකානු තානාපතිනි ජූලි චංග් ට්විටර් සටහනක් තබමින් ප්‍රකාශ කළා.\nඑහි දැක්වුණේ ප්‍රබන්ධයක් යැයි සැලකිය යුතු ග්‍රන්ථයක් හරහා පදනම් විරහිත චෝදනා එල්ල කරමින් අසත්‍ය පතුරවා හැරීම පිළිබඳව තමන් කනගාටු වන බවයි.",
       "URL": "https://www.hirunews.lk/333628/විමල්-සහ-ෆොන්සේකා-මැතිසබයේ-උණුසුම්-වචන-හුවමාරුවක-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=386"
}