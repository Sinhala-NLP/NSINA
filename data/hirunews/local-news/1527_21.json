{
       "Source": "hirunews",
       "Timestamp": "Tuesday, 30 November 2021 - 11:57",
       "Headline": "ස්ලිට් මහා වංචාව ගැන ජනාධිපති නීතිඥ විජයදාස රාජපක්ෂ ජනපතිට ලියයි",
       "News Content": "මහපොළ භාරකාර ශිෂ්‍යත්ව අරමුදල යටතේ තිබූ මාලඹේ  ස්ලිට් ආයතනය වංචාකාරී ලෙස පෞද්ගලික අංශයට පැවරීම සම්බන්ධයෙන් සවිස්තර වාර්තාවක් පාර්ලිමේන්තු මන්ත්‍රී විජයදාස රාජපක්ෂ විසින් ජනාධිපති ගෝඨාභය රාජපක්ෂ වෙත යොමුකර තිබෙනවා.\nසවිස්තර කරුණු ඇතුළත් මෙම ලිපියේ ස්ලිට් ආයතනයේ ආරම්භය, එය පවත්වාගෙන ගිය ආකාරය, වංචාකාරී ලෙස එය පෞද්ගලික අංශයට පවරා ගැනීම සහ එයට මුල් වූ පුද්ගලයින් ආදී සියලු තොරතුරු ඇතුළත්.\nජනාධිපතිවරයා වෙත යොමු කර ඇති මෙම දීර්ඝ ලිපියේ දැක්වෙන්නේ අවස්ථා ගණනාවකදී වංචා හෝ දූෂණ විමර්ශන කාර්යංශයට සහ අනෙකුත් නීතිය ක්‍රියාත්මක කෙරෙන ආයතනවලට මේ සම්බන්ධයෙන් සිදු කළ පැමිණිලි හා දැනුම් දීම්වලින් මෙතෙක් කිසිදු ඵ්ලක් අත් ව නැති බවයි.\nපැහැදිලි ව මෙම වංචාවට වගකිවයුතු පුද්ගලයින් නම් කර ඔවුන් නීතියේ රැහැනට හසු කර ගැනීමට අවශ්‍ය සියලු සාක්ෂි සාධක තිබියදී මෙකී රාජ්‍ය ආයතනවල මෙම නිද්‍රාශීලී පිළිවෙත පුදුමයට කරුණක් බවයි ජනාධිපතිවරයා වෙත ආචාර්‍ය විජේදාස රාජපක්ෂ යොමු කළ ලිපියේ සඳහන් වන්නේ.\nජනාධිපති ගෝඨාභය රාජපක්ෂ වෙත පාර්ලිමේන්තු මන්ත්‍රී ආචාර්‍ය විජේදාස රාජපක්ෂ යොමු කළ සම්පූර්ණ ලිපිය පහළින්.",
       "URL": "https://www.hirunews.lk/289606/ස්ලිට්-මහා-වංචාව-ගැන-ජනාධිපති-නීතිඥ-විජයදාස-රාජපක්ෂ-ජනපතිට-ලියයි",
       "Category": "Local News",
       "Parent URL": "https://www.hirunews.lk/local-news.php?pageID=1527"
}