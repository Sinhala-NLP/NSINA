{
       "Source": "hirunews",
       "Timestamp": "Tuesday, 22 August 2023 - 23:19",
       "Headline": "මහකනදරාව ජලාශයට පුද්ගලයෙක් බිලි",
       "News Content": "ඉතා අවාසනාවන්ත ලෙසින් පුද්ගලයෙකු දියේ ගිලී ජීවිතක්ෂයට පත්ව තිබෙනවා.\nමහකනදරාව ජලාශයේ දිය නෑමට ගිය අවුරුදු 41ක් පමණක් වයසැති පුද්ගලයෙක් මෙලෙස ජීවිතක්ෂයට පත්ව තිබෙනවා.\nසිය පුතු ශිෂයත්ව විභාගයට මෙවර මුහුණ දෙන නිසා ජය ශ්‍රී මහා බෝධීන් වහන්සේට භාරයක් වීමට මෙම පුද්ගලයා ඇතුළු පිරිස පැමිණ තිබෙනවා.\nපූජා කටයුතු සිදුකොට අවසන් වී අනුරාධපුරයේ සිට නැවත ගම් බිම් කරා යන අතර මඟ ඔවුන් දිය නෑමට මහකනඳරාව වැවට ගොස් තිබෙනවා.\nගහක ඉත්තක නැග දියට පැනීමේදී මේ පුද්ගලයා නැවත උඩට පැමිණ නොමැති බවයි වාර්තා වෙන්නේ.\nඔහු යළි දිය මතුපිටින් උඩට නොපැමිණි නිසා මිහින්තලය පොලීසිය දැනුවත් කළ අතර එහි දී පැයක පමණ මෙහෙයුමකින් පසු ඔහුගේ නිසල සිරුර සොයා ගැනීමට යැකි වූ බවයි වාර්තා වෙන්නේ.",
       "URL": "https://www.hirunews.lk/345753/මහකනදරාව-ජලාශයට-පුද්ගලයෙක්-බිලි",
       "Category": "Local News",
       "Parent URL": "https://www.hirunews.lk/local-news.php?pageID=80"
}