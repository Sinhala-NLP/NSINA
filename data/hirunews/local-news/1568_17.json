{
       "Source": "hirunews",
       "Timestamp": "Thursday, 11 November 2021 - 12:09",
       "Headline": "අන්තරේ කැඳවුම්කරු ඇතුළු සෙසු පිරිසට ඇප",
       "News Content": "අත්අඩංගුවට ගෙන දින 98ක් රක්ෂිත බන්ධනාගාරගත කර සිටි අන්තර් විශ්වවිද්‍යාලයීය ශිෂ්‍ය බල මණ්ඩලයේ කැඳවුම්කරු වසන්ත මුදලිගේ ඇතුළු 5 දෙනා ඇප මත මුදා හැර තිබෙනවා.\nඒ අතර, ශ්‍රී ජයවර්ධනපුර විශ්වවිද්‍යාල ශිෂ්‍ය බල මණ්ඩලයේ සභාපති අමිල සංදීප, කෝසලා හංසමාලි සහ පෙරටුගාමී සමාජවාදී පක්ෂයේ පරිපාලන ලේකම් චමීර කොස්වත්ත, හේෂාන් හර්ෂණ ද සිටි බවයි ෂා වාර්තාකරු සඳහන් කළේ.\nරුපියල් ලක්ෂ 5 බැගින් වු ශරීර ඇප දෙකක් සහ රුපියල් 10,000 ක මුදල් ඇපයක් මත ඔවුන් මුදා හරින ලෙසයි හෝමාගම මහාධිකරණ විනිසුරු නිමල් රණවීර අද නියෝග කළේ.\nකොතලාවල ආරක්ෂක විශ්වවිද්‍යාල පනතට එරෙහිව පොල්දූව පාලම අසලදී විරෝධතාවක නිරත වෙමින් පොදු දේපලවලට හානි කිරීමේ චෝදනාව මත මොවුන් අත්අඩංගුවට ගෙන රක්ෂිත බන්ධනාගාර ගත කර තිබුණා.",
       "URL": "https://www.hirunews.lk/287686/අන්තරේ-කැඳවුම්කරු-ඇතුළු-සෙසු-පිරිසට-ඇප",
       "Category": "Local News",
       "Parent URL": "https://www.hirunews.lk/local-news.php?pageID=1568"
}