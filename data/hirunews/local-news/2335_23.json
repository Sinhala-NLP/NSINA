{
       "Source": "hirunews",
       "Timestamp": "Thursday, 12 November 2020 - 19:45",
       "Headline": "පී.සී.ආර්. කරන්නැයි ඉල්ලා රැඳවියන් පිරිසක් කළ විරෝධතාව අවසන් (වීඩියෝ)",
       "News Content": "පැරණි බෝගම්බර බන්ධනාගාරයේ නිරෝධායනයට ලක්වෙමින් සිටින රැඳවියන් පිරිසක් තමන්ටද පී.සී.ආර්. පරීක්ෂණ සිදුකරන්නැයි ඉල්ලා එහි වහලය මත නැගී අද ආරම්භ කළ විරෝධතාව පස්වරුවේ අවසන් කළා.\nකෙසේ වෙතත් බන්ධනාගාර කොමසාරිස් ජනරාල් තුෂාර උපුල්දෙනිය අද පැවති  මාධ්‍ය හමුවකදී කියා සිටියේ සෞඛ්‍ය උපදෙස් නොතකා ඔවුන් තමන්ව කොළඹ බන්ධනාගාරවලට මාරු කර යවන ලෙස ඉල්ලා නිරෝධායන නීතින්ට අවනත නොවී මෙලෙස විරෝධතාවයේ නිරත වූ බවයි.\nබෝගම්බර බන්ධනාගාරයෙන් ඊයේ දිනයේද ආසාදිතයන් හයදෙනෙකු හඳුනාගෙන තිබූ අතර දිවයින පුරා බන්ධනාගාර ආශ්‍රිතව රැදවියන් 158 දෙනෙකු කොවිඩි ආසාදිතයින් ලෙස හඳුනාගෙන තිබෙනවා.\nඊට අමතරව බන්ධනාගාර නියාමකවරුන් 3 දෙනෙකු සහ බන්ධනාගාර වෛද්‍ය කාර්ය මණ්ඩලයට අයත් ඖෂධ සංයෝජකවරියකට ද වෛරසය ආසාදනය වී ඇති බවයි බන්ධනාගාර දෙපාර්තමේන්තුව සඳහන් කළේ.\nමේ වන විට දිවයින පුරා බන්ධනාගාර රැදවියන් 9500කට පමණ පී.සී.ආර්. පරීක්ෂණ සිදුකර තිබෙනවා.",
       "URL": "https://www.hirunews.lk/254585/පී-සී-ආර්-කරන්නැයි-ඉල්ලා-රැඳවියන්-පිරිසක්-කළ-විරෝධතාව-අවසන්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2335"
}