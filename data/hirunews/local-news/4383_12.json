{
       "Source": "hirunews",
       "Timestamp": "Sunday, 06 August 2017 - 20:04",
       "Headline": "යාපනයේදී සිව්දෙනෙක්ට තියුණු ආයුධ ප්‍රහාරයක්",
       "News Content": "යාපනය, අයියකච්චි, සංගතාර් ප්‍රදේශයේදී අද (06) පස්වරුවේ කිසියම් පිරිසක් විසින් පුද්ගලයින් සිව්දෙනෙකු තියුණු ආයුධ වලින් කපා දමා ඇති බව යාපනය, පලෙයි පොලිසිය පවසනවා.\nතුවාලකරුවන් කිලිනොච්චිය රෝහල වෙත ඇතුලත් කර ඇති බවයි වාර්තා වන්නේ.\nඅදාල සිද්ධිය පෞද්ගලික ආරවුලක් මත සිදුවූවක්ද නැතිනම් සංවිධානාත්මක කල්ලියක් සිදුකර දෙයක්ද යන්න සම්බන්ධයෙන් පොලිසිය පරීක්ෂණ මෙහෙයවන බවයි අප වාර්තාකරු පැවසුවේ.\nසිද්ධිය සම්බන්ධයෙන් කිසිවෙකුත් මේ වන විට අත්අඩංගුවට ගෙන නොමැති අතර සිද්ධිය සම්බන්ධයෙන් කණ්ඩායම් කිහිපයක් යොදවා පරීක්ෂණ මෙහෙයවන බවයි පලෙයි පොලිසිය පවස්සනේ.",
       "URL": "https://www.hirunews.lk/167785/යාපනයේදී-සිව්දෙනෙක්ට-තියුණු-ආයුධ-ප්‍රහාරයක්",
       "Category": "Local News",
       "Parent URL": "https://www.hirunews.lk/local-news.php?pageID=4383"
}