{
       "Source": "hirunews",
       "Timestamp": "Friday, 31 March 2023 - 23:46",
       "Headline": "පරිත්‍යාගශීලී ඔබෙන් පුංචි සිඟිත්තියකගේ ජීවිතය බේරා ගැනීමට සහාය පතයි (ඡායාරූප)",
       "News Content": "පුංචි මල් කැකුළකගේ ජීවිතය බේරා ගැනීමට මහජන සහාය පැතීමේ පුවතක් ගාල්ල - අම්බලන්ගොඩ ප්‍රදේශයෙන් හිරු ප්‍රවෘත්ති අපට වාර්තා වුණා.\nතම ආදරණීය සිඟිති දියණියගේ මොළයේ සිදු කිරීමට අවශ්‍ය හදිසි ශල්‍යකර්මයක් සඳහා අවශ්‍ය කරන රුපියල් ලක්ෂ 50ක මුදල සොයා ගැනීම උදෙසායි මෙම සිඟිත්තියගේ දෙමව්පියන් විසින් මහජන සහාය පතනු ලබන්නේ.\nමාස 03ක් වයසැති මෙම බිළිඳිය මේ වනවිට ශල්‍යකර්මය සඳහා ඉන්දියාවේ චෙන්නායි රෝහලේ දැඩි සත්කාර ඒකකයට ඇතුළත් කර තිබෙනවා.\nවෛද්‍ය නිර්දේශ මත දරුවාගේ ජීවිතය බේරාගැනීමට අවශ්‍ය ශල්‍යකර්මය සිදු කිරීමට රුපියල් ලක්ෂ 100ක පමණ මුදලක් වැයවන අතර, දරුවාගේ පියා වන ඉංජිනේරුවරයෙකු වන කුසල් අබේසේකර පැවසුවේ මේ වනවිට ලක්ෂ 50ක පමණ මුදලක් සොයාගෙන ඇති බවත් සෙසු මුදල වන රුපියල් ලක්ෂ 50 සොයා ගැනීමට හැකි පමණින් ආධාර උපකාර කරන ලෙසයි.\nඒ අනුව හුස්ම වෙනුවෙන් සටන් වදින මේ පුංචි සිඟිත්තියගේ ජීවිතය බේරාගැනීමට දායක වීමට කැමති ඔබ හට පහත දැක්වෙන ගිණුම් අංකය වෙත තම පරිත්‍යාග බැර කළ හැකියි.\nමෙම සිදුවීම පිළිබඳ වැඩිදුර තොරතුරු දැනගැනීමට අමතන්න;\n0775401765/0777333238 හෝ 0778383061\nයන අංක.\nබැංකු ගිණුම් විස්තරය :-\nජී.එස්.පී. කුසල් අබේසේකර (පියා)\nලංකා බැංකුව - ශාඛාව ගාල්ල බසාර් වීදිය\n79282076",
       "URL": "https://www.hirunews.lk/331410/පරිත්‍යාගශීලී-ඔබෙන්-පුංචි-සිඟිත්තියකගේ-ජීවිතය-බේරා-ගැනීමට-සහාය-පතයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=442"
}