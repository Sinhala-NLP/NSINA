{
       "Source": "hirunews",
       "Timestamp": "Tuesday, 19 July 2022 - 19:25",
       "Headline": "විදේශීය තැපැල් ගාස්තු ඉහළට",
       "News Content": "විදේශීය තැපැල් ගාස්තු ඉහළ නැංවීමට තැපැල් දෙපාර්තමේන්තුව තීරණය කර තිබෙනවා.\nඅගෝස්තු පළමු වනදා සිට සංශෝධිත විදේශීය තැපැල් ගාස්තු ක්‍රියාත්මක කරන බවයි තැපැල්පති රංජිත් ආරියරත්න කියා සිටියේ.\nඉන්ධන අර්බුදය හමුවේ මෙරටට පැමිණෙන ගුවන් ගමන් සීමා කිරිම සහ ඩොලරයේ අගය ඉහළ යාම නිසා මෙලෙස විදේශීය තැපැල් ගාස්තු ඉහළ දැමීමට සිදු වන බවයි තැපැල්පතිවරයා වැඩිදුරටත් සඳහන් කළේ.\nමේ අතර දිවයිනට පැමිණෙන ගුවන් ගමන් අත්හිටුවීම සහ සීමා කිරීම හේතුවෙන් රටවල් කිහිපයකට අත්හිටුවා තිබූ තැපැල් භාණ්ඩ භාරගැනීම යළිත් ආරම්භ කර තිබෙනවා.\nඒ අනුව ඇමරිකා එක්සත් ජනපදය, නෙදර්ලන්තය සහ ඊශ්‍රායලයට යළිත් තැපැල් භාණ්ඩ භාරගැනීම ආරම්භ කර ඇති බවයි තැපැල් දෙපාර්තමේන්තුව වැඩිදුරටත් සඳහන් කළේ.\nගාස්තු ඇතුලත් සම්පූර්ණ ගැසට් නිවේදනය මෙතැනින්",
       "URL": "https://www.hirunews.lk/310425/විදේශීය-තැපැල්-ගාස්තු-ඉහළට",
       "Category": "Local News",
       "Parent URL": "https://www.hirunews.lk/local-news.php?pageID=1008"
}