{
       "Source": "hirunews",
       "Timestamp": "Tuesday, 09 November 2021 - 9:23",
       "Headline": "චීන පොහොර නැව රාජතාන්ත්‍රික ගැටලුවක් නොවේ - රාජ්‍ය ඇමති දිලුම්",
       "News Content": "කාබනික පොහොර තොගයක් මෙරටට රැගෙන ආ චීන පොහොර සමාගම මෙරට ජාතික ශාක නිරෝධායනයෙන් ඩොලර් මිලියන අටක වන්දි ඉල්ලීම රාජ්‍ය තාන්ත්‍රික ගැටලුවක් නොවන බව රාජ්‍ය අමාත්‍ය දිලුම් අමුණුගම ප්‍රකාශ කළා.\nඒ, මහනුවර දළදා  මාළිගාවට ඊයේ පැමිණීමෙන් අනතුරුව මාධ්‍යවේදීන් නැගූ ප්‍රශ්නයකට පිළිතුරු ලබාදෙමින්.\nඑහිදී වැඩිදුරටත් අදහස් දැක් වූ රාජ්‍ය අමාත්‍යවරයා සදහන් කළේ, මෙය චීන රජය සහ ශ්‍රී ලංකා රජය අතර පවතින ගැටලුවක් නොවන අතර එය සමාගම් අතර පවතින ගැටලුවක් පමණක් බවයි.\nකෙසේ වෙතත්, චීන චින්ඩාවු සීවින් සමාගම මෙම අර්බුදය සම්බන්ධයෙන් සිය ස්ථාවරය ප්‍රචාරය කිරීම සඳහා කොළඹ චීන තානාපති කාර්යාලයේ ට්විටර් සමාජ මාධ්‍ය ගිණුම දිගින් දිගටම යොදා ගනු ලබනවා.",
       "URL": "https://www.hirunews.lk/287445/චීන-පොහොර-නැව-රාජතාන්ත්‍රික-ගැටලුවක්-නොවේ-රාජ්‍ය-ඇමති-දිලුම්",
       "Category": "Local News",
       "Parent URL": "https://www.hirunews.lk/local-news.php?pageID=1573"
}