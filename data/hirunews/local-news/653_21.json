{
       "Source": "hirunews",
       "Timestamp": "Tuesday, 20 December 2022 - 21:16",
       "Headline": "නාසි කඳවුරක යතුරු ලියන්නියක් වසර 79කට පසු වරදකාරියක වෙයි",
       "News Content": "දෙවන ලෝක යුද සමයේ ජර්මනියේ ස්ටට්හොප් නාසි කඳවුරේ අණ දෙන නිලධාරියාගේ යතුරු ලියන්නියක ලෙස කටයුතු කළ කාන්තාවක වසර 79 කට පසු යුද අපරාධ චෝදනාවලට ජර්මනියේ අධිකරණයක් විසින් වරදකාරිය කර තිබෙනවා.\n1943 වසරේ සිට 45 දක්වා එහි සේවය කළ ඇයට, ගෑස් කුටිවලට දමා පුද්ගලයින් 10,500 කට වැඩි පිරිසක් ඝාතනය කිරීමට දායකත්වය දැක්වූ බවටයි චෝදනා එල්ලවී තිබුණේ.\nනඩු විභාගය අතරතුරදී ඇය ප්‍රකාශ කළේ සිදුවූ සියලු දේ සම්බන්ධයෙන් තමන් කණගාටුවන බවයි.\nමෙම කඳවුරේදී යුදෙව්වන්, පෝලන්ත ජාතිකයින් සහ සෝවියට් සොල්දාදුවන් 65,000 ක් පමණ දෙවන ලෝක යුද සමයේදී ඝාතනය කර තිබුණා. එකළ 18 වන වියේ පසුවූ ඇය මේ වනවිට 97 හැවිරිදි වියේ පසුවනවා.",
       "URL": "https://www.hirunews.lk/323155/නාසි-කඳවුරක-යතුරු-ලියන්නියක්-වසර-79කට-පසු-වරදකාරියක-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=653"
}