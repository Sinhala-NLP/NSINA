{
       "Source": "hirunews",
       "Timestamp": "Saturday, 24 March 2018 - 17:28",
       "Headline": "හුංගම තරුණයෙකු මිතුරා ඝාතනය කර දිවි නසා ගනී",
       "News Content": "හුංගම - අදුපැලෑන ප්‍රදේශයේදී තියුණු ආයුධයකින් පහරදී සිය මිතුරෙකු ඝාතනය කළ තරුණයෙකු බස් රථයකට පැන සියදිවි හානි කර ගෙන තිබෙනවා.\nදෙදෙනා අතර ඇතිවූ ආරවුලක් දුරදිග යාමෙන් මෙම ඝාතනය සිදුව ඇති බවයි පොලීසිය සදහන් කළේ.\nඅදුපැලෑන ප්‍රදේශයේ පදිංචි 16 හැවිරිදි තරුණයෙක් එහිදී මියගොස් තිබුණා.\nපසුව ඝාතනය සිදුකළ ඔහුගේ මිතුරා යතුරුපැදියක නැගී පලා ගොස් ඇති අතර ඉන් පසු ඔහු තංගල්ල - මාරකොල්ලිය ප්‍රදේශයේදී මාතර සිට මොනරාගල බලා ධාවනය වූ පෞද්ගලික බස් රථයකට පැන සියදිවි හානිකරගෙන ඇති බවයි පොලීසිය සදහන් කළේ.\nතංගල්ල - රන්න ප්‍රදේශයේ පදිංචි ඔහු 23 හැවිරිදි පුද්ගලයෙක්.",
       "URL": "https://www.hirunews.lk/186773/හුංගම-තරුණයෙකු-මිතුරා-ඝාතනය-කර-දිවි-නසා-ගනී",
       "Category": "Local News",
       "Parent URL": "https://www.hirunews.lk/local-news.php?pageID=4022"
}