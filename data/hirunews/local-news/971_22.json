{
       "Source": "hirunews",
       "Timestamp": "Tuesday, 02 August 2022 - 16:34",
       "Headline": "හිසෙන් බද්ධ වූ නිවුන් දරුවන් දෙදෙනෙකු ශල්‍යකර්මයකින් සාර්ථකව වෙන් කෙරෙයි",
       "News Content": "හිසෙන් බද්ධ වූ බ්‍රසීල ජාතික නිවුන් දරුවන් දෙදෙනෙකු ශල්‍යකර්මයක් තුළින් සාර්ථක ලෙස වෙන් කිරීමට එක්සත් රාජධානියේ ශල්‍ය වෛද්‍යවරයෙකු ඇතුළු කණ්ඩායමක් සමත් වී තිබෙනවා.\nපැය 33කට ආසන්න කාලයක් පුරා සිදුකළ මෙම ශල්‍ය කර්මය සඳහා වෛද්‍යවරුන් ඇතුළු සමස්ත කාර්ය මණ්ඩලය 100 දෙනෙකු ඇතුළත් වුණා.\nමෙලෙස ශල්‍ය කර්මයට භාජනය කර ඇත්තේ සිව් හැවිරිදි බර්නාඩෝ සහ ආතර්ලිමා යන පිරිමි දරුවන් දෙදෙනායි.\nමීට පෙර මෙම දරුවන් දෙදෙනා වෙන් කිරීම සඳහා ශල්‍ය කර්ම 4කට ද භාජනය කර තිබුණා.\nකෙසේවෙතත් වෛද්‍යවරුන් පවසන්නේ මේ වනවිට දරුවන් දෙදෙනාගේ සෞඛ්‍ය තත්ත්වය යහපත් වුව ද තවත් සය මසක් ඔවුන් වෛද්‍ය ප්‍රතිකාර සඳහා නේවාසිකව ප්‍රතිකාර ගත යුතු බවයි.",
       "URL": "https://www.hirunews.lk/311678/හිසෙන්-බද්ධ-වූ-නිවුන්-දරුවන්-දෙදෙනෙකු-ශල්‍යකර්මයකින්-සාර්ථකව-වෙන්-කෙරෙයි",
       "Category": "Local News",
       "Parent URL": "https://www.hirunews.lk/local-news.php?pageID=971"
}