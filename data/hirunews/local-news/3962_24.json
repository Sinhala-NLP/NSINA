{
       "Source": "hirunews",
       "Timestamp": "Thursday, 03 May 2018 - 11:34",
       "Headline": "ත්‍රි රෝද රථයකින් ඇදවැටි කාන්තාවක් මරුට (ඡායාරූප)",
       "News Content": "මතුගම දෙහිගස්මුල්ල ප්‍රදේශයේදී කාන්තාවක් ධාවනය වෙමින් තිබු ත්‍රි රෝද රථයකින් ඇදවැටී මියගොස් තිබෙනවා.\nත්‍රී රෝද රථයෙන් ඇද වැටී බරපතළ තුවාල ලැබූ කාන්තාව නාගොඩ රෝහලට ඇතුලත් කිරීමෙන් පසුවයි මියගොස් ඇත්තේ.\nමෙලෙස මියගොස් ඇත්තේ මතුගම ප්‍රදේශයේ පදිංචි 26 හැවිරිදි දෙදරු මවක්.\nඇය පසුගිය 29 වැනිදා සවස රාජකාරි නිමවී නිවස බලා යෑම සදහායි ත්‍රි රෝද රථයට ගොඩ වී ඇත්තේ.\nනමුත් එම ත්‍රි රෝද රථය මතුගම දෙහිගස්මුල්ල ප්‍රදේශය පසු කරනවාත් සමඟ මෙම කාන්තාව මාර්ගයට ඇදවැටි තිබෙනවා.\nඉන් අනතුරුව ප්‍රදේශවාසින් එක්ව ඇය පැමිණි ත්‍රි රෝද රිය නතර කර තුවාල ලැබූ කාන්තාව රෝහල් ගත කරන ලෙස රියදුරාට දන්වා තිබෙනවා.\nකෙසේ නමුත් ත්‍රි රෝද රථයේ  රියදුරා තුවාල ලැබූ කාන්තාව මතුගම නගරයේ  අතුරු මාර්ගයක දමා ගොස් සිටියදී පොලිසියට ලද තොරතුරකට අනුවයි ඇය රෝහල් ගත කර ඇත්තේ.\nනමුත් මෙම අනතුරට සම්බන්ධ ත්‍රි රෝද රථය පිලිබඳ තොරතුරක් මෙතෙක් අනාවරණ වී නැහැ.\nඅනතුර සම්බන්ධයෙන් මතුගම පොලිසිය වැඩිදුර විමර්ශන සිදුකරනවා.\nමේ අතර,  අනතුරට ලක්වූ කාන්තාව ත්‍රි රෝද රථයෙන් ඇද වැටෙන අකාරය අනතුර සිදුවූ ස්ථානය අසල පිහිටි නිවසක CCTV කැමරාවක සටහන් වී තිබුණා.\n(ඡායාරූප - ධනුෂ්ක ලංකා - අගලවත්ත )",
       "URL": "https://www.hirunews.lk/189837/ත්‍රි-රෝද-රථයකින්-ඇදවැටි-කාන්තාවක්-මරුට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=3962"
}