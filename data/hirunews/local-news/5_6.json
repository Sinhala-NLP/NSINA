{
       "Source": "hirunews",
       "Timestamp": "Wednesday, 27 September 2023 - 7:39",
       "Headline": "සිය බාලවයස්කාර දියණිය අඹුකමට ගත් වියපත් පියාට වැඩ වරදී",
       "News Content": "වසර 11කට පෙර සිය බාලවයස්කාර දියණියව බියගන්වා බළහත්කාරයෙන් අඹුකමට ගත් පාපතර පියෙකුට වසර 15ක බරපතළ වැඩ සහිත සිර දඩුවමක් හා රුපියල් 10,000ක දඩයක් හා අගතියට පත් දැරියට රුපියල් ලක්ෂ 03ක වන්දියක් ගෙවන ලෙස හම්බන්තොට මහාධිකරණ විනිසුරුවරයා ඊයේ (26) සවස නියම කෙරුවා.\nමෙලෙස සිර දඩුවම් නියම වුයේ කතරගම කදසුරිදුගම පදිංචි 70 හැවිරිදි තිදරු පියෙකුටයි.\nචුදිත පියා විසින් 2012.04.01 දින සිට බළහත්කාරයෙන් සිය දියණියව බියගන්වමින් අවස්ථා ගණනාවකදිම ඇයව අපයෝජනයට ලක්කර ඇති බවට වාර්තා වෙනවා.\nඅගතියට පත් දැරිය පාසල් යමින් සිටියදි වෙනත් තරුණයෙකු හා පෙම් සබධතාවයක් පවත්වාගෙන ගොස් ඇති අතර මේ සදහා චුදිත පියා හා ඔහුගේ බිරිද තදින්ම විරුද්ධ වි ඇති බව සඳහන්.\nකෙසේ නමුත් අගතියටපත් දැරිය නිවැසියන්ට හොර රහසේ මෙම පෙම් සබධතාවය පවත්වාගෙන ගොස් ඇති අතර පසුව පියාද මේ සදහා මවට හොරා මෙම පෙම් සබධතාවය පවත්වාගෙන යාමට සිය දියණියට උදව් කර තිබෙනවා.\nඑලෙස දියණියට වෙනත් තරුණයෙකු හා පෙම් සබධතාවයක් පවත්වාගෙන යාමට උදව් කල පියාද බිරිද නොමැති අවස්ථාවලදි සිය දියණියව අඹුකමට ගෙන ඇති බව සඳහන්\nපියාගෙන් සිදුවන හිරි හැර දිගින් දිගටම ඉවසා සිටිමට නොහැකිව දැරිය විසින් මේ සම්බන්ධයෙන් මවට පවසා ඔවුන් කතරගම පොලිසියට පැමිණිල්ලක් කර ඇති අතර\nඒ අනුව විමර්ෂණ පැවැත්වු කතරගම පොලිසිය චුදිත පියා අත්අඩංගුවට ගත්තා.\nසැකකරු තිස්සමහාරාම මහේස්ත්‍රාත් අධිකරණයට ඉදිරිපත් කිරීමෙන් පසු පැවති මුලික නඩු විභාගයෙන් අනතුරුව නිතිපති වරයා විසින් චුදිතට එරෙහිව 2015.10.05 වන දින හම්බන්තොට මහාධිකරණය හමුවේ අධිචෝදනා ගොනු කළ අතර එහිදි පැවති දිර්ඝ නඩු විභාගයකින් පසු පැමිණිල්ල විසින් චුදිතයා අදාල චෝදනාවට වැරදි කරු බවට සාධාරණ සැකයෙන් ඔබ්බට ඔප්පු කිරීමට සමත් වුණා.\nඒ අනුව මහාධිකරණ විනිසුරු වරයා අදාල චෝදනාව සඳහා චුදිතට වසර 15ක බරපතළ වැඩ සහිත සිර දඩුවමක් ද ඊට අමතරව රුපියල් 10,000ක දඩයමක් නියම කල අතර චුදිතයා දඩ නොගෙවන්නේ නම් තවත් වසර එකක බරපතළ වැඩ සහිත සිර දඩුවමක් නියම කෙරුණා.\nඉහත දඩුවම් වලට අමතරව අගතියටපත් දැරියට රුපියල් ලක්ෂ 03ක වන්දි මුදලක් ගෙවන ලෙසටද මහාධිකරණ විනිසුරු වරයා චුදිතට නියම කළා.\nචුදිතයා අදාල වන්දි මුදල නොගෙවන්නේ නම් ඉහත සියළු දඩුවම් වලට අමතරව තවත් වසර 03ක බරපතළ වැඩ සහිත සිර දඩුවමක් ද නියම කරන බවයි නඩුවේ තීන්දුව ප්‍රකාශයට පත්කරමින් විනිසුරුවරයා සඳහන් කළේ.",
       "URL": "https://www.hirunews.lk/349507/සිය-බාලවයස්කාර-දියණිය-අඹුකමට-ගත්-වියපත්-පියාට-වැඩ-වරදී",
       "Category": "Local News",
       "Parent URL": "https://www.hirunews.lk/local-news.php?pageID=5"
}