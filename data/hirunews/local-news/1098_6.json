{
       "Source": "hirunews",
       "Timestamp": "Monday, 13 June 2022 - 14:50",
       "Headline": "බන්ධනාගාරගත රඳවියන්ට සීල සමාදාන වැඩසටහනක්",
       "News Content": "මෙවර පොසොන් පුර පසළොස්වක පොහොය දිනය නිමිති කොටගෙන දිවයින තුළ විසිරී පවතින බන්ධනාගාර ආයතනවල බන්ධනාගාරගත රැදවියන් වෙනුවෙන් සීල සමාදාන වැඩසටහනක් සංවිධානය වී තිබෙනවා.\nඒ බන්ධනාගාර දෙපාර්තමේන්තුව සංවිධානය කළ වැඩසටහනක් යටතේ යි.\nබන්ධනාගාරගත රැදවියන්ගේ පුනරුත්ථාපන ක්‍රියාවලිය තුළින් ඔවුන් ව යහපත් පුරවැසියන් ලෙස සමාජගත කිරීමේ අරමුණ යටතේ යි මෙම වැඩසටහන ක්‍රියාතමක වන්නේ.\nඒ අනුව ශීල ව්‍යාපාර, ධර්මදේශනා ධර්ම සාකච්ඡා ආදී කටයුතු බන්ධනාගාරගත රැදවියන් වෙනුවෙන් පැවැත්වෙනු ඇති.\nඅධිආරක්ෂිත බන්ධනාගාරයක් වන බූස්ස බන්ධනාගාරයේ රදවා සිටින විශේෂ ගණයේ රැඳවියන් සඳහා ද මෙම ශීල ව්‍යාපාර වැඩසටහන සංවිධානය කර තිබෙන බව සඳහන්.\nමේ සදහා විශේෂ ගණයේ රැඳවියන් 20ක් පමණ සහභාගී වීමට නීයමිත යි.",
       "URL": "https://www.hirunews.lk/307032/බන්ධනාගාරගත-රඳවියන්ට-සීල-සමාදාන-වැඩසටහනක්",
       "Category": "Local News",
       "Parent URL": "https://www.hirunews.lk/local-news.php?pageID=1098"
}