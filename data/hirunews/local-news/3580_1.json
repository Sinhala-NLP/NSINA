{
       "Source": "hirunews",
       "Timestamp": "Monday, 31 December 2018 - 14:51",
       "Headline": "විශ්වවිද්‍යාල ඉදිරිපිට සිසු විරෝධතා",
       "News Content": "වසා දමන ලද රජරට විශ්වවිද්‍යාලය කඩිනමින් විවෘත කරන ලෙස ඉල්ලා විශ්වවිද්‍යාල කිහිපයක් ඉදිරිපිට මේ වනවිට සිසුන් විරෝධතාවයේ නිරත වනවා.\nඅන්තර් විශ්වවිද්‍යාලයීය ශිෂ්‍ය බල මණ්ඩලය මෙම විරෝධතා සංවිධානය කර ඇති අතර, රුහුණ, පේරාදෙණිය, කැළණිය, ජයවර්ධනපුර, සබරගමුව සහ අග්නිදිග විශ්වවිද්‍යාල ආසන්නයේ දැනට විරෝධතා පැවැත්වෙන බවයි එහි කැඳවුම්කරු මහීල් බණ්ඩාර දෙහිදෙණිය කියා සිටියේ.\nවිජේරාම මංසන්ධිය අසල පැවති මෙම විරෝධතාව නිසා හයිලෙවල් මාර්ගයේ රථ වාහන ගමනාගමනයට ද බාධා මතුවූ බව හිරු වාර්තාකරු කියා සිටියා.",
       "URL": "https://www.hirunews.lk/207173/විශ්වවිද්‍යාල-ඉදිරිපිට-සිසු-විරෝධතා",
       "Category": "Local News",
       "Parent URL": "https://www.hirunews.lk/local-news.php?pageID=3580"
}