{
       "Source": "hirunews",
       "Timestamp": "Thursday, 11 August 2016 - 7:43",
       "Headline": "ජ්‍යෙෂ්ඨ මාධ්‍යවේදීන් දෙපළක් අභාවප්‍රාප්ත වෙයි (ඡායාරූප)",
       "News Content": "ජ්‍යෙෂ්ඨ මාධ්‍යවේදීන් වන එල්මෝ ප්‍රනාන්දු සහ ශ්‍රීලාල් ගෝමස් අභාවප්‍රාප්ත වී තිබෙනවා.\nජ්‍යෙෂ්ඨ මාධ්‍යවේදී එල්මෝ ප්‍රනාන්දු ඊයේ රාත්‍රීයේ අභාවප්‍රාප්ත වී ඇති අතර ඔහු මියයන විට 75 වන වියේ පසුවුණා.\n1967 වසරේ සිට ශ්‍රී ලංකා ගුවන් විදුලි සංස්ථාවට සම්බන්ධ වූ ඔහු බී බී සී ලෝක සේවයේ කොළඹ වාර්තාකරු ලෙස වසර 20 ක පමණ සේවය කළා.\nදේහය පිළිබඳ අවසන් කටයුතු අද පස්වරුවේ පැලවත්ත රෝමානු කතෝලික දේවස්ථාන සුසාන භූමියේදී සිදුකිරීමට නියමිතයි.\nමේ අතර, පුවත්පත් කිහිපයක ඡායාරූප ශිල්පියෙකු මෙන්ම අමාත්‍යවරුන් කිහිපදෙනෙකුගේ මාධ්‍ය ලේකම්වරයෙකු ලෙස කටයුතු කළ ශ්‍රීලාල් ගෝමස් ද ඊයේ අභාවප්‍රාප්ත වුණා.\nඔහු මියයන විට 61 වන වියේ පසුවුණා.\nදේහය පිළිබඳ අවසන් කටයුතු ලබන සෙනසුරාදා සපුගස්කන්ද - රෝමානු කතෝලික සුසාන භූමියේදී  සිදුකිරීමට නියමිතයි.\nඡායාරූප - අම්පාර වසන්ත චන්ද්‍රපාල",
       "URL": "https://www.hirunews.lk/140330/ජ්‍යෙෂ්ඨ-මාධ්‍යවේදීන්-දෙපළක්-අභාවප්‍රාප්ත-වෙයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4928"
}