{
       "Source": "hirunews",
       "Timestamp": "Sunday, 06 August 2023 - 15:00",
       "Headline": "අල්ලස් ගත් සැරයන්ට අධිචෝදනා",
       "News Content": "අල්ලස් ලබාගත් පොලිස් සැරයන්වරයකුට කොළඹ මහාධිකරණය මගින් අධි චෝදනා පත්‍ර භාරදී තිබෙනවා.\nමෙලෙස අධි චෝදනා පත්‍ර ලබා දී ඇත්තේ මැදවච්චිය පොලිසියට අනුයුක්තව රාජකාරි කරන පොලිස් සැරයන්වරයෙකුට බව වාර්තා වෙනවා.\n2018 වර්ෂයේ දී සැරයන්වරයා තලංගම පොලිස් ස්ථානයේ  රාජකාරි කරමින් සිටියදී කාන්තාවක් සහ පිරිමි පුද්ගලයෙකු වෑන් රථයක්  තුළ අශෝභන ලෙස හැසිරුණු බවට චෝදනා කරමින් නීතිමය කටයුතු නොකිරීමට රුපියල් 25000ක  අල්ලස් මුදලක් ලබා ගෙන තිබෙන බව සඳහන් වනවා .\nඅල්ලස් පනතට අනුව මෙලෙස අධි චෝදනා පත්‍ර භාරදී තිබෙන බව පොලීසිය වැඩිදුරටත් පවසනවා.",
       "URL": "https://www.hirunews.lk/343827/අල්ලස්-ගත්-සැරයන්ට-අධිචෝදනා",
       "Category": "Local News",
       "Parent URL": "https://www.hirunews.lk/local-news.php?pageID=120"
}