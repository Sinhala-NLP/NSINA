{
       "Source": "hirunews",
       "Timestamp": "Wednesday, 07 June 2023 - 17:33",
       "Headline": "ශ්‍රී ලංකා ක්‍රිකට් ක්‍රීඩකයින්ට ඇෆ්ගන් කණ්ඩායමෙන් රාත්‍රී භෝජනයක්",
       "News Content": "ශ්‍රී ලංකාවේ එක්දින ක්‍රිකට් තරගාවලියක් සඳහා පැමිණි ඇෆ්ගනිස්තාන කණ්ඩායම ඔවුන් නවාතැන්ගෙන සිටි හෝටලයේදී සුවිශේෂී ආහාරයක් සැකසීමට පියවර ගෙන තිබෙනවා.\nඒ අනුව ඔවුන් එය ශ්‍රී ලංකා ක්‍රිකට් කණ්ඩායම වෙනුවෙන් රාත්‍රී භෝජන සංග්‍රහයක් ලෙස ලබා දී තිබූ බවයි වාර්තා වන්නේ.\nඑහිදී ඇෆ්ගනිස්තාන සුපිරි ක්‍රීඩකයින් වන Rashid Khan සහ Yamin Ahmadzai විසින් මෙම ආහාරය පිළියෙළ කර ඇති බවයි අප වාර්තාකරු සඳහන් කළේ.\nඑසේම එම අවස්ථාවට ශ්‍රී ලංකා නායක දසුන් ශානක සහ චාමික කරුණාරත්න ද සහභාගී වී තිබෙනවා.\nමෙලෙස රාත්‍රී භෝජනය ලෙස පිළියෙළ කළ එම සුවිශේෂී ආහාරය ඔවුන් හඳුන්වන්නේ \"Shinwari Rosh\" ලෙසයි.\nමෙම අවස්ථාව දැක්වෙන වීඩියෝව ද ඇෆ්ගනිස්තාන ක්‍රිකට් කණ්ඩායමේ සිය නිල යූ ටියුබ් නාලිකාවට එක්කර තිබුණ බවයි වාර්තා වූයේ.",
       "URL": "https://www.hirunews.lk/337302/ශ්‍රී-ලංකා-ක්‍රිකට්-ක්‍රීඩකයින්ට-ඇෆ්ගන්-කණ්ඩායමෙන්-රාත්‍රී-භෝජනයක්",
       "Category": "Local News",
       "Parent URL": "https://www.hirunews.lk/local-news.php?pageID=287"
}