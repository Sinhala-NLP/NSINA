{
       "Source": "hirunews",
       "Timestamp": "Tuesday, 26 April 2022 - 7:18",
       "Headline": "සජබය අද මහනුවරින් පා ගමනක් අරඹයි",
       "News Content": "ආණ්ඩුවට විරෝධය පළ කරමින් සමගි ජන බලවේගය මහනුවර නගරයේ සිට විරෝධතා පා ගමනක් අද ආරම්භ කිරීමට නියමිත යි.\nකළු හෝ සුදු ඇදුමින් සැරසී ගමන් ගන්නා එම පා ගමන දින කිහිපයක් තුළ කොළඹ දක්වා ළඟා වීමට සැලසුම් කර ඇති බවයි සමගි ජන බලවේගය සඳහන් කළේ.\nමේ අතර වර්තමාන ජනාධිපතිවරයා හෝ අග්‍රාමාත්‍යවරයා නියෝජනය කරන අන්තර්වාර ආණ්ඩුවක සාමාජිකත්වය ලබා නො ගන්නා බව සමගි ජන බලවේගයේ නායක විපක්ෂ නායක සජිත් ප්‍රේමදාස පවසනවා.\nකොළඹ ඊයේ පැවති උත්සවයක් අමතමින් ඔහු කියා සිටියේ, ශ්‍රී ලංකා පොදුජන පෙරමුණේ සාමාජිකයන් සමග එක්ව කටයුතු කිරීමට තමන් සූදානම් නොමැති බවයි.",
       "URL": "https://www.hirunews.lk/302822/සජබය-අද-මහනුවරින්-පා-ගමනක්-අරඹයි",
       "Category": "Local News",
       "Parent URL": "https://www.hirunews.lk/local-news.php?pageID=1209"
}