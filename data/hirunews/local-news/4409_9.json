{
       "Source": "hirunews",
       "Timestamp": "Saturday, 22 July 2017 - 13:46",
       "Headline": "අඟුණකොළපැලැස්ස ප්‍රහාරයේ සැකකරු අත්අඩංගුවට (ඡායාරූප)",
       "News Content": "අඟුණකොළපැලැස්ස - වැටිය ප්‍රදේශයේදී දෙපිරිසක් අතර ඇති වූ ගැටුමක් අතරතුර දී අත්බෝම්බ ප්‍රහාරයක් එල්ල කිරීමේ සිද්ධියට සම්බන්ධ පුද්ගලයා අත්අඩංගුවට ගෙන තිබෙනවා.\nපොලීසිය සඳහන් කළේ ඔහු ද එම අත්බෝම්බ ප්‍රහාරයෙන් තුවාල ලබා ඇති බවයි.\nඊයේ රාත්‍රියේ අගුණකොළපැලැස්ස, වැටිය ප්‍රදේශයේදී කිසියම් කරුණක් සම්බන්ධයෙන් දෙපිරිසක් අතර ගැටුමක් ඇති වුණා.\nමෙම ගැටුම අතරතුර අත්බෝම්බ ප්‍රහාරයක් එල්ල වූ අතර ඉන් 17 දෙනෙකු තුවාල ලැබුවා.\nමූලික පරීක්ෂණවලදී අනාවරණ වී ඇත්තේ පෞද්ගලික ආරවුලක් ගැටුමට මුල් වී ඇති බවයි.\nඡායාරූප -අම්බලන්තොට,  අජිත් පුෂ්පකුමාර",
       "URL": "https://www.hirunews.lk/166507/අඟුණකොළපැලැස්ස-ප්‍රහාරයේ-සැකකරු-අත්අඩංගුවට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4409"
}