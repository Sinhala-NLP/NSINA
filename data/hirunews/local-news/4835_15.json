{
       "Source": "hirunews",
       "Timestamp": "Sunday, 16 October 2016 - 9:05",
       "Headline": "රංගන ශිල්පිනි කවීෂා අයේෂානි දිවියෙන් සමුගනී",
       "News Content": "නවක රංගන ශිල්පිනියක් වන කවීෂා අයේෂානි ජීවිතක්ෂයට පත්ව තිබෙනවා.\nඒ නුගේගොඩ ජුබිලි කණුව ප්‍රදේශයේදී අද උදෑසන සිදුවූ රිය අනතුරකින්.\nඇය පැදවූ මෝටර් රථය බස් රථයක ගැටීමෙන් මෙම අනතුර සිදුව ඇති බවයි පොලීසිය සඳහන් කළේ.\nමියයනවිට 25 වන වියේ පසුවූ ඇයගේ දේහය මේ වනවිට කළුබෝවිල ශික්ෂණ රෝහලේ තැන්පත් කර තිබෙනවා.\nඅනතුර සිදුවන මොහොතේ  කවීෂා අයේෂානි මෝටර් රථය පදවා ඇති අතර ඒ ඇයගේම මෝටර් රථය බව සඳහන්.\nඊයේ රාත්‍රී පැවති සාදයකට සහභාගී වී යළි පැමිණෙමින් සිටියදීයි ඇයගේ මෝටර් රථය මෙම අනතුරට  ලක්වී ඇත්තේ.\nකවීෂා අයේෂානි ටෙලි නාට්‍ය සහ චිත්‍රපට නිළියක් ලෙස ශ්‍රී ලාංකේය ප්‍රේක්ෂකයන් අතර ජනප්‍රිය වුණු ආදරණිය චරිතයක්.\nපසුගියදා ඇයගේ උපන්දින සාදය ඉතාමත් අලංකාරවත් අයුරින් පැවැත්වුණු අතර ඒ සඳහා නළු නිළියන් රැසක්ද සහභාගී වුණා.",
       "URL": "https://www.hirunews.lk/145335/රංගන-ශිල්පිනි-කවීෂා-අයේෂානි-දිවියෙන්-සමුගනී",
       "Category": "Local News",
       "Parent URL": "https://www.hirunews.lk/local-news.php?pageID=4835"
}