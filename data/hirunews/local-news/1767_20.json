{
       "Source": "hirunews",
       "Timestamp": "Sunday, 08 August 2021 - 13:59",
       "Headline": "ටෝකියෝ ඔලිම්පික් උළෙලේ පදක්කම් සටහනේ පළමු තැන ඇමරිකාවට",
       "News Content": "2020 ටෝකියෝ ඔලිම්පික් උළෙලේ සියළු තරඟ ඉසව් අවසානයේ පදක්කම් සටහනේ පෙරමුණ ගැනීමට ඇමරිකාව සමත් වුණා.\nඒ, රන් 39ක්, රිදී 41ක්, ලෝකඩ 33ක් සමඟ සමස්ත පදක්කම් 113ක් ලබා ගනිමින්.\nචීනය සමස්ත පදක්කම් 88ක් ලබා ගනිමින් පදක්කම් සටහනේ 2 වන ස්ථානයට පත්වූ අතර, රන් 38ක්, රිදී 32ක් සහ ලෝකඩ 18ක් ඔවුන් ලබා ගත්තා.\nසත්කාර ජපානය රන් 27ක්, රිදී 14ක්, ලෝකඩ 17ක් සමඟින් සමස්ත පදක්කම් 58ක් ලබා ටෝකියෝ ඔලිම්පික් උළෙලේ පදක්කම් සටහනේ 3 වන ස්ථානයට පත්වුණා.\n2016 වසරේ බ්‍රසීලයේ රියෝ ද ජැනයිරෝ නුවර පැවති ඔලිම්පික් උළෙලේ දී ද පදක්කම් සටහනේ පළමු ස්ථානයට පත්වූයේ ඇමරිකාවයි.",
       "URL": "https://www.hirunews.lk/279193/ටෝකියෝ-ඔලිම්පික්-උළෙලේ-පදක්කම්-සටහනේ-පළමු-තැන-ඇමරිකාවට",
       "Category": "Local News",
       "Parent URL": "https://www.hirunews.lk/local-news.php?pageID=1767"
}