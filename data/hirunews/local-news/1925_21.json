{
       "Source": "hirunews",
       "Timestamp": "Thursday, 27 May 2021 - 10:07",
       "Headline": "ණය සහන දිගු කරන්නැයි මහබැංකුව වානිජ බැංකුවලට දන්වයි",
       "News Content": "කොරෝනා වසංගතයෙන් පීඩාවට ලක්වූ ව්‍යාපාර සහ පුද්ගලයන් වෙත ලබාදී ඇති ණය සහන දීර්ඝ කිරීමට ශ්‍රී ලංකා මහබැංකුව පියවර ගෙන තිබෙනවා.\nඊට අදාළ නියමයන් මහබැංකුව විසින් බලපත්‍රලාභී වාණිජ සහ විශේෂිත බැංකු වෙත යොමුකර ඇති බව සඳහන්.\nඑහිදී පසුගිය 15 වනදා තෙක් නිකුත් කර ඇති ණය පහසුකම් අගෝස්තු 31 වනදා දක්වා නැවත සැකසීමට පියවර ගන්නා ලෙස දැනුම් දී තිබෙනවා.\nකොරෝනා වසංගතයේ තුන්වන රැල්ලට මුහුණදී ඇති පුද්ගලයන්ගේ ණය පහසුකම් සහ පොලිය මෙලෙස සකසන ලෙසයි දන්වා ඇත්තේ.\nඑහිදී ණය ලබා ගත් පුද්ගලයන්ගේ මූල්‍ය දුෂ්කරතා සහ ආදායම් අහිමිවීම් සැලකිල්ලට ගත යුතු බව ද සඳහන් කර තිබෙනවා.",
       "URL": "https://www.hirunews.lk/272571/ණය-සහන-දිගු-කරන්නැයි-මහබැංකුව-වානිජ-බැංකුවලට-දන්වයි",
       "Category": "Local News",
       "Parent URL": "https://www.hirunews.lk/local-news.php?pageID=1925"
}