{
       "Source": "hirunews",
       "Timestamp": "Friday, 11 August 2023 - 8:01",
       "Headline": "අසත්‍ය ඔප්පුවක් සැකසූ නීතීඥයෙකුගේ නීතීඥ භාවය අහෝසි කෙරෙයි",
       "News Content": "අසත්‍ය ඔප්පුවක් සැකසීමෙන් නොතාරිස් ආඥා පනත යටතේ වරදක් සිදු කළ බවට චෝදනා එල්ල වී සිටි මහනුවර ප්‍රදේශයේ පදිංචි නීතිඥවරයකුගේ නීතිඥ භාවය අහෝසි කිරීමට ශ්‍රේෂ්ඨාධිකරණය ඊයේ (10) තීන්දු කළා.\n1999 වසරේ පෙබරවාරි මස 05 වනදා ව්‍යාජ ඔප්පුවක් සකස් කිරීම තුළින් නොතාරිස් ආඥා පනත යටතේ වරදක් සිදු කළේ යැයි චෝදනා කොට මෙම නීතිඥවරයාට එරෙහිව ශ්‍රේෂ්ඨාධිකරණය හමුවේ චෝදනා ඉදිරිපත් කර ඇති බවයි වාර්තා වෙන්නේ.\nඅගවිනිසුරු ජයන්ත ජයසූරිය, එස්.තුරයි රාජා සහ මහින්ද සමයවර්ධන යන මහත්වරුන්ගෙන් සමන්විත ත්‍රිපුද්ගල ශ්‍රේෂ්ඨාධිකරණ විනිසුරු මඩුල්ල විසින් මෙම තීන්දුව ලබා දී තිබෙනවා.",
       "URL": "https://www.hirunews.lk/344393/අසත්‍ය-ඔප්පුවක්-සැකසූ-නීතීඥයෙකුගේ-නීතීඥ-භාවය-අහෝසි-කෙරෙයි",
       "Category": "Local News",
       "Parent URL": "https://www.hirunews.lk/local-news.php?pageID=107"
}