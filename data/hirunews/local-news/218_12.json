{
       "Source": "hirunews",
       "Timestamp": "Monday, 03 July 2023 - 9:06",
       "Headline": "අච්චුවේලිහි නිවෙසකට ඇතුළු වී නිවැසියන්ට හා දේපළවලට හානි කිරීම සම්බන්ධ තවත් දෙදෙනෙක් දැලේ",
       "News Content": "මුහුණු පොතේ තරුණියකගේ ඡායාරූප සමාජ මාධ්‍යයට මුදාහැරීමේ සිද්ධියක් මුල්කරගෙන පසුගිය 28 දින අච්චුවේලිහි නිර්වේලි ප්‍රදේශවාසීන් පිරිසක් විසින් නිවෙසකට ඇතුළු වී නිවැසියන්ට හා දේපළවලට හානි කිරීමේ සිද්ධිය පාලනය කිරීමට පැමිණි පොලිස් නිලධාරියකුට පහර දීම සම්බන්ධව අච්චුවේලි පොලිසිය විමර්ශනයක් ආරම්භ කර තිබෙනවා.\nමෙම සිද්ධියට අත්අඩංගුවට ගත් සැකකරුවන් 06 දෙනා සහ සැකකාරියන් 25 දෙනා මල්ලාකම් මහේස්ත්‍රාත් අධිකරණයට ඉදිටිපත් කිරීමෙන් පසු සැකකරුවන් මේ මස 12 දින තෙක් රක්ෂිත බන්ධනාගාරගත කර ඇති අතර සැකකාරියන් ඇප මත මුදා හැර තිබෙනවා.\nඅච්චුවේලි පොලිසිය විසින් සිදු කරන ලද වැඩිදුර විමර්ශනයේදී ඊයේ (02)\nමෙම සිද්ධියට අදාළ තවත් සැකකරුවන් දෙදෙනෙක් අත්අඩංගුවට ගත් බව පොලිසිය පවසයි.\nඔවුන් වයස අවුරුදු 20, 25 සහ 28 වයස්වල පසුවන් නිර්වේලි හ මඩතඩි ප්‍රදේශවල පදිංචිකරුවන්.\nඑම් සැකකරුවන් මල්ලාකම් මහේස්ත්‍රාත් අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/339813/අච්චුවේලිහි-නිවෙසකට-ඇතුළු-වී-නිවැසියන්ට-හා-දේපළවලට-හානි-කිරීම-සම්බන්ධ-තවත්-දෙදෙනෙක්-දැලේ",
       "Category": "Local News",
       "Parent URL": "https://www.hirunews.lk/local-news.php?pageID=218"
}