{
       "Source": "hirunews",
       "Timestamp": "Thursday, 24 August 2023 - 11:34",
       "Headline": "මව අපයෝජනයට ලක් කළ නරුම පුතා අත්අඩංගුවට",
       "News Content": "මව අපයෝජනයට ලක් කළ  පුතෙකු රත්තොට පොලිසිය විසින් අත්අඩංගුවට ගෙන තිබෙනවා.\nමෙලෙස අත්අඩංගුවට ගෙන ඇති සැකකරු පනස් තුන් හැවිරිදි බෝගම්බර ,කයිකාවල ප්‍රදේශයේ පදිංචි කරුවෙක් බව  පොලිසිය පවසනවා.\nබෝම්බ කුමාර නමැති අන්වර්ථ නාමයකින් හඳුන්වන මෙම සැකකරු ඔහුට අයත් බව කියන හෝටලයක කාමරයක් තුළදී සිය මව අපයෝජනයට ලක් කර  ඇති බව විමර්ශනවලදී හෙළිවී  තිබෙන බව වාර්තා වෙනවා.\nඅපයෝජනයට ලක්වූ 74 හැවිරිදි මව ප්‍රතිකාර සඳහා රෝහල් ගත කර ඇති අතර   සැකකරු අද දින අධිකරණයට ඉදිරිපත් කිරීමට නියමිත බව රත්තොට පොලිසිය වැඩිදුරටත් අනාවරණය කරනවා.",
       "URL": "https://www.hirunews.lk/345914/මව-අපයෝජනයට-ලක්-කළ-නරුම-පුතා-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=76"
}