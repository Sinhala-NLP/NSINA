{
       "Source": "hirunews",
       "Timestamp": "Sunday, 20 December 2015 - 7:10",
       "Headline": "සෞදි ගිය කාන්තාවකට බලෙන් ඇණ ගිල්වලා",
       "News Content": "සවුදි අරාබියේ රියාද්හි සේවය කළ ගෘහ සේවිකාවකට එම නිවෙස් හිමියන් බලහත්කාරයෙන් ඇණ 12 ක් ගිල්වා වද හිංසා සිදුකර ඇති අතර එරට රෝහලකට ඇතුලත් කිරීමෙන් පසු අදාල කාන්තාව මෙරටට රැගෙනවිත් තිබෙනවා.\nමෙම අවාසනාවන්ත සිද්ධියට මුහුණදී ඇත්තේ පුත්තලම - මදුරන්කුලිය - මුක්කුතුඩුවාවේ පදිංචි සුභාෂිණි මල්කාන්ති නැමැති 30 හැවිරිදි කාන්තාවක්.\nමෙම කාන්තාව 2014 වසරේදී ගෘහ සේවය සඳහා සෞදි අරාබිය බලා විදේශගතවී ඇත්තේ් ආර්ථික අපහසුතා හේතුවෙන්.\nවිදේශගත වූ තමන් සේවය කළ නිවසේ හිමිකාරියගෙන් කරදර හිරිහැර සිදුවූ බවයි ඇය සදහන් කළේ.\nමදුරන්කුලිය ප්‍රදේශයේ පෞද්ගලික විදේශ රැකියා ආයතනයකින් විදේශගතවූ ඇය තමන් මුහුණ දුන් ගැටළු පිළිබදව බලධාරීන් දැනුවත් කළද විසදුමක් ලැබී නැහැ.\nපසුව ඇය සෞදියේ රෝහලකට ඇතුළත් කිරීමෙන් අනතුරුව පෙරේදා ශ්‍රී ලංකාවට පැමිණියා.\nමේ වන විට ඇය පුත්තලම රෝහලේ ප්‍රතිකාර ලබන බවයි අප වාර්තාකරු සදහන් කළේ.\nඑමෙන්ම ඇයට ඉදිරි දින කිහිපය තුළ ශල්‍යකර්මයක් සිදුකිරීමට නියමිත බව වාර්තා වනවා.",
       "URL": "https://www.hirunews.lk/122425/සෞදි-ගිය-කාන්තාවකට-බලෙන්-ඇණ-ගිල්වලා",
       "Category": "Local News",
       "Parent URL": "https://www.hirunews.lk/local-news.php?pageID=5242"
}