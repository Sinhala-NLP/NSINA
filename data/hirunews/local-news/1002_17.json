{
       "Source": "hirunews",
       "Timestamp": "Friday, 22 July 2022 - 8:11",
       "Headline": "මෙරටට මත්ද්‍රව්‍ය රැගෙන එන ජාලය අඩාල කිරීමට ඉන්දීය සහාය",
       "News Content": "ශ්‍රී ලංකාව දක්වා මත්ද්‍රව්‍ය රැගෙන යන ජාලය අඩාල කිරීම සඳහා ඉන්දීය ආරක්ෂක අංශ මේ වනවිට මෙහෙයුම් ක්‍රියාත්මක කරමින් සිටිනවා.\nපාකිස්තානය පදනම් කරගත් මත්ද්‍රව්‍ය සහ අවි සැපයුම්කරුවෙකු වන හාජි සලීම් සමඟ එක්ව දැනට ඉන්දියාවේ සිටින මත්ජාවාරම්කරුවන් වන පූකුඩු කන්නා සහ කිඹුලාඇලේ ගුණාගේ කණ්ඩායම් මෙම ජාවාරම් මෙහෙයවන බවටයි ඔවුන් සැක කරන්නේ.\nඑසේම, හිටපු එල්.ටී.ටී.ඊ. හිතවාදී කණ්ඩායම් ද මෙම මත්ද්‍රව්‍ය ජාවාරමට සහය ලබාදෙන බවට ඉන්දීය මත්ද්‍රව්‍ය නාශක කාර්යාංශ නිලධාරීන් සැක කරනවා.\nඒ අනුව එරට ජාතික විමර්ශන අංශයේ නිලධාරීන් මේ වනවිටත් තමිල්නාඩුවේ ස්ථාන 22ක විශේෂ සෝදිසි මෙහෙයුම් ක්‍රියාත්මක කර ඇති බව ඉන්දීය මාධ්‍ය වාර්තා කළා.",
       "URL": "https://www.hirunews.lk/310622/මෙරටට-මත්ද්‍රව්‍ය-රැගෙන-එන-ජාලය-අඩාල-කිරීමට-ඉන්දීය-සහාය",
       "Category": "Local News",
       "Parent URL": "https://www.hirunews.lk/local-news.php?pageID=1002"
}