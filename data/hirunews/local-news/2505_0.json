{
       "Source": "hirunews",
       "Timestamp": "Saturday, 22 August 2020 - 21:25",
       "Headline": "නව කතානායක මහ නාහිමිවරුන් බැහැදකී (වීඩියෝ)",
       "News Content": "9 වන පාර්ලිමේන්තුවේ මංගල සැසියේදී පාර්ලිමේන්තු මන්ත්‍රී සී.වී. විග්නේශ්වරන් මහතා පාර්ලිමේන්තුවේ දි කළ ප්‍රකාශය පාර්ලිමේන්තු හැන්සාඩ් වාර්තාවෙන් ඉවත් කිරීමේ අවශ්‍යතාව ගැන සොයා බලන බව කතානායක මහින්ද යාපා අබේවර්ධන මහතා පවසනවා.\nඔහු මේ බව සඳහන් කළේ අද මල්වතු අස්ගිරි මහා නාහිමිවරුන් බැහැ දැකීමෙන් අනතුරුව මාධ්‍යවේදීන්ගේ ප්‍රශ්නවලට පිළිතරු දෙමින්.\nඅභිනව කතානායක ධුරයට පත් මහින්ද යාපා අබේවර්ධන මහතා අද පස්වරුවේ මල්වතු විහාරයට පැමිණ මල්වතු පාර්ශවයේ මහානායක අතිපූජ්‍ය තිබ්බටුවාවේ ශ්‍රී සුමංගල හිමියන් බැහැදැක ආශිර්වාද ලබාගත්තා.\nඅනතුරුව අභිනව කාතානායකවරයා පැමිණියේ අස්ගිරිවිහාරයටයි.\nඑහිදී ඔහු අස්ගිරි පාර්ශවයේ මහානායක අතිපූජ්‍ය වරකාගොඩ ශ්‍රී ඥානරතන නාහිමියන් බැහැදැක ආශිර්වාද ලබා ගත්තා.\nමේ අතර පාර්ලිමේන්තුමන්ත්‍රී සීගවී විග්නේශ්වරන්ගේ ප්‍රකාශය සම්බන්ධයෙන් තවත් දේශපාලනඥයින් අදහස් පළකළා.",
       "URL": "https://www.hirunews.lk/248409/නව-කතානායක-මහ-නාහිමිවරුන්-බැහැදකී-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2505"
}