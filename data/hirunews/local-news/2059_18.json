{
       "Source": "hirunews",
       "Timestamp": "Saturday, 27 March 2021 - 14:12",
       "Headline": "මිනුවන්ගොඩ උණුසුම් කළ රිය අනතුර (වීඩියෝ)",
       "News Content": "අද (27)  පෙරවරු 9ට පමණ මිනුවන්ගොඩ - හූරිගහ ප්‍රදේශයේ සිදුවූ රිය අනතුරකින් පුද්ගලයෙකු ජීවිතක්ෂයට පත්වුණා.\nදෙදෙනෙකු ගමන්කළ යතුරුපැදියක් පාර හරහා මාරුවීමට තැත්කළ පුද්ගලයෙකුගේ ගැටීමෙන් අනතුරුව පෙරලීගොස් නිරෝධායන රාජකාරී සඳහා ගමන් කරමින් සිටි හමුදා නිලධාරීන් රැගත් බස් රථයක ගැටී තිබෙනවා.\nමෙහිදී යතුරුපැදියේ ගමන්ගත් පුද්ගලයෙකු එම ස්ථානයේදීම ජීවිතක්ෂයට පත්වුණා.\nඅනතුරින් පසු එම ස්ථානයේ උණුසුම් තත්ත්වයක්ද හටගත්තා.\nඅදාළ බස් රථය නිරෝධායන රාජකාරී සඳහා කුලී පදනම යටතේ ලබාගෙන ඇති පෞද්ගලික බස් රථයක් බවයි වාර්තා වන්නේ.",
       "URL": "https://www.hirunews.lk/266709/මිනුවන්ගොඩ-උණුසුම්-කළ-රිය-අනතුර-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2059"
}