{
       "Source": "hirunews",
       "Timestamp": "Sunday, 02 October 2022 - 8:25",
       "Headline": "ජනප්‍රිය රංගන ශිල්පී දර්ශන් ධර්මරාජ් අභාවප්‍රාප්ත වෙයි (වීඩියෝ)",
       "News Content": "ජනප්‍රිය සිනමා සහ ටෙලිනාට්‍ය නළු දර්ශන් ධර්මරාජ් අභාවප්‍රාප්ත වී තිබෙනවා.\n41 හැවිරිදි වියේ පසුවූ ඔහු හදිසි අසනීප තත්වයක් හේතුවෙන් ඊයේ රාත්‍රියේ අභාවප්‍රාප්ත වූ බවයි සමීප ආරංචි මාර්ග සනාථ කළේ.\nචිත්‍රපට සහ ටෙලිනාට්‍ය රැසකට දායකත්වය සපයා ඇති දර්ශන් ධර්මරාජ් ඉනි අවන්, ඉරහඳ යට, සරෝජා, මචං, ප්‍රභාකරන් ඇතුලු චිත්‍රපට රැසකට එක්වී තිබෙනවා.\nඑමෙන්ම ටෙලි නාට්‍ය රැසකටද රංගනයෙන් දායක වූ ඔහු මේ වනවිට හිරු ටී වී හි විකාශය වන ජනප්‍රිය ටෙලිනාට්‍යයක් වන රැල්ල වෙරළට ආදරෙයි ටෙලිනාට්‍යයේ ද ප්‍රධාන චරිතයක් නිරූපණය කරනු ලැබුවා.\nඑමෙන්ම 2014 හිරු ගෝල්ඩන් ෆිල්ම් අවොර්ඩ්ස් සම්මාන උළෙලේදී දර්ශන් ධර්මරාජ් හොඳම නළුවා සම්මානයෙන්ද පිදුම් ලැබුවේ ඉනි අවන් දෙමළ චිත්‍රපටයේ රඟපෑම වෙනුවෙන්.",
       "URL": "https://www.hirunews.lk/316828/ජනප්‍රිය-රංගන-ශිල්පී-දර්ශන්-ධර්මරාජ්-අභාවප්‍රාප්ත-වෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=831"
}