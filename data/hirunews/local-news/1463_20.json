{
       "Source": "hirunews",
       "Timestamp": "Wednesday, 29 December 2021 - 7:30",
       "Headline": "50%ක ධාරිතාවකින් සරසවි කටයුතු සඳහා අවසර(වීඩියෝ)",
       "News Content": "සෞඛ්‍ය මාර්ගෝපදේශවලට යටත් ව 50% ක ධාරිතාවයකින් සරසවි සිසුන් දේශන, විභාග ඇතුළු අධ්‍යයන කටයුතු සඳහා විශ්වවිද්‍යාල තුළට කැඳවීමට අවසර ලබා දී ඇති බව විශ්වවිද්‍යාල ප්‍රතිපාදන කොමිෂන් සභාව පවසනවා.\nවිශ්වවිද්‍යාල ප්‍රතිපාදන කොමිෂන් සභාවේ සභාපති, මහාචාර්ය සම්පත් අමරතුංග කියා සිටියේ, ඊයේ දිනයේ දී විශ්වවිද්‍යාල ප්‍රතිපාදන කොමිෂන් සභාව රැස් වී මෙම තීරණය ගත් බවයි.\nඒ අනුව සෞඛ්‍ය මාර්ගෝපදේශවලට යටත් ව 50%ක ධාරිතාවකින් සිසුන් විශ්වවිද්‍යාල තුළට කැඳවනු ඇති.\nමේ දක්වා සරසවි සිසුන් විශ්වවිද්‍යාල තුළට කැඳවීම සිදුකළේ 25%ක ධාරිතාවයකින් පමණයි.\nමේ අතර, මෙරටින් ඊයේ දිනයේදීත් කොරෝනා ආසාදිතයින් 479 දෙනෙකු හඳුනා ගැනීමත් සමඟ මෙරට සමස්ත කොරෝනා ආසාදිතයින් සංඛ්‍යාව 584,586 ක් දක්වා ඉහළ ගියා.\nපෙරේ දා තහවුරු කරන ලද කොරෝනා ආසාදිත මරණ 22ක් ද සෞඛ්‍ය සේවා අධ්‍යක්ෂ ජනරාල්වරයා විසින් ඊයේ නිවේදනය කළා.\nඒ අනුව මෙරට සමස්ත කොරෝනා මරණ සංඛ්‍යාව දැක්වුණේ 14,923ක් දක්වා ඉහළ ගියා.\nමේ අතර, කොන්දේසි කිහිපයකට යටත්ව එළිමහන් සංගීත සංදර්ශනය පැවැත්වීම සඳහා බලපත්‍ර නිකුත් කිරීමට අවසර ලබාදීමත් සමඟ ප්‍රසංග සඳහා සංගීත කණ්ඩායම් සූදානමින් පසුවනවා.\nෆ්ලෑෂ් බෑක් නායක රොෂාන් ප්‍රනාන්දු හිරු ප්‍රවෘත්ති අංශයට අදහස් දක්වමින් සඳහන් කළේ, සෞඛ්‍ය මාර්ගෝපදේශ යටතේ ප්‍රසංග පැවැත් වීම වෙනුවෙන් සියලු දෙනා කැප වී කටයුතු කළ යුතු බවයි.",
       "URL": "https://www.hirunews.lk/292435/50ක-ධාරිතාවකින්-සරසවි-කටයුතු-සඳහා-අවසර-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1463"
}