{
       "Source": "hirunews",
       "Timestamp": "Saturday, 02 October 2021 - 19:20",
       "Headline": "ඉන්දීය විදේශ ලේකම් දිවයිනට",
       "News Content": "ඉන්දීය විදේශ ලේකම් ශ්‍රී හර්ෂ් වර්ධන් ෂ්‍රිංග්ලා, නිල සංචාරයක් සඳහා දිවයිනට පැමිණ තිබෙනවා.\nවිදේශ ලේකම් අද්මිරාල් මහාචාර්ය ජයනාත් කොළඹගේ ගේ ආරාධනයෙනුයි ඔහු මෙලෙස පැමිණ ඇත්තේ.\nමෙම සංචාරය දෙරට අතර පවතිනා දීර්ඝ කාලීන බහුවිධ සබඳතා තහවුරු කර ගැනීමට සහ ද්විපාර්ශ්වික සබඳතා වැඩිදියුණු කිරීමට දායක වනු ඇති.\nශ්‍රී ලංකා විදේශ ලේකම්වරයා සමඟ ද්විපාර්ශ්වික සාකච්ඡාවට අමතරව, ඉන්දීය විදේශ ලේකම්වරයා ජනාධිපතිවරයා, අග්‍රාමාත්‍යවරයා, මුදල් අමාත්‍යවරයා සහ විදේශ අමාත්‍යවරයා ද හමුවීමට නියමිතයි.\nඉන්දීය විදේශ ලේකම්වරයා ශ්‍රී ලංකාවේ රැඳී සිටින කාලය තුළ දී, මහනුවර, ත්‍රිකුණාමලය සහ යාපනයේ ද සංචාරය කිරීමට අපේක්ෂා කරනවා.\nශ්‍රී හර්ෂ් වර්ධන් ෂ්‍රිංග්ලා ඉන්දීය විදේශ ලේකම්වරයා ලෙස වැඩ භාර ගැනීමෙන් අනතුරුව, ශ්‍රී ලංකාවේ සංචාරයකට එක්වන පළමු අවස්ථාව මෙයයි.",
       "URL": "https://www.hirunews.lk/283874/ඉන්දීය-විදේශ-ලේකම්-දිවයිනට",
       "Category": "Local News",
       "Parent URL": "https://www.hirunews.lk/local-news.php?pageID=1653"
}