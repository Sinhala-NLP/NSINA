{
       "Source": "hirunews",
       "Timestamp": "Tuesday, 11 July 2017 - 19:05",
       "Headline": "මාධ්‍ය නියාමන පනත් කෙටුම්පත දෙමසකින් අමාත්‍ය මණ්ඩලයට",
       "News Content": "ස්වාධීන මාධ්‍ය නියාමන පනත් කෙටුම්පත සියලූ පාර්ශව සමග සාකච්ඡා කර මාස 2 ක් ඇතුළත කැබිනට් මණ්ඩලයට ඉදිරිපත් කිරීම සඳහා අමාත්‍යවරුන් හතරදෙනෙකු ඇතුලූ පස්දෙනෙකුගෙන් යුත් කමිටුවක් පත්කර තිබෙනවා.\nමුදල් සහ ජනමාධ්‍ය අමාත්‍ය මංගල සමරවීර, සෞඛ්‍ය අමාත්‍ය රාජිත සේනාරත්න, ඉඩම් සහ පාර්ලිමේන්තු කටයුතු අමාත්‍ය ගයන්ත කරුණාතිලක සහ විශේෂ ව්‍යාපෘති අමාත්‍ය සරත් අමුණුගම එහි සාමාජිකයන්.\nඑසේම කමිටුවේ කැඳවුම්කරු වන්නේ වෘත්තිය පුහුණු සහ නිපුණතා සංවර්ධන නියෝජ්‍ය අමාත්‍ය කරූ පරණවිතානයි.",
       "URL": "https://www.hirunews.lk/165636/මාධ්‍ය-නියාමන-පනත්-කෙටුම්පත-දෙමසකින්-අමාත්‍ය-මණ්ඩලයට",
       "Category": "Local News",
       "Parent URL": "https://www.hirunews.lk/local-news.php?pageID=4427"
}