{
       "Source": "hirunews",
       "Timestamp": "Tuesday, 18 July 2017 - 13:51",
       "Headline": "පාසලක් අහිමි වූ දියණියක් දංකොටුවේ",
       "News Content": "මෙවර සාමාන්‍ය පෙල විභාගයට පෙනී සිටීමට නියමිත තම දියණිය පාසලට පැමිණීම වැළැක්වීමට විදුහල්පතිණිය අත්තනෝමතික ලෙස කටයුතු කර ඇති බවට ඇගේ දෙමාපියන් චෝදනා කරනවා.\nපුත්තලම - දංකොටුව මැටිකොටුව ප්‍රදේශයේ පදිංචි මෙම පාසල් දැරිය දංකොටුව කතෝලික බාලිකා විද්‍යාලයේ 11 වන ශ්‍රේණියේ ඉගෙනුම ලබනවා.\nකෙසේ වෙතත්, ඇගේ දෙමාපියන් චෝදනා කරන්නේ සතියකට පමණ පෙර සිට ඇයට පාසල් ඒමෙන් වලකින ලෙසට විදුහල්පතිණිය දැනුම් දී ඇති බවයි.\nමේ සම්බන්ධයෙන් හිරු ප්‍රවෘත්ති අංශය දංකොටුව කතෝලික බාලිකා විද්‍යාලයෙන් විමසීමක් කළා.\nඑහිදී විදුහල්පතිවරිය සඳහන් කළේ මෙම පාසල් සිසුවිය නිසි අවධානයක් නොමැතිව පන්ති කාමරය තුළ ගත කරන බවයි.\nඒ පිළිබදව දෙමව්පියන් ද දැනුවත් කළ නමුත්, ඔවුන් ද නිසි අවධානයක් නොකිරීම හේතුවෙන් දැනට පාසලට නොපැමිණෙන ලෙස දැනුම් දී ඇති බව ද විදුහල්පතිවරිය සදහන් කළා.",
       "URL": "https://www.hirunews.lk/166167/පාසලක්-අහිමි-වූ-දියණියක්-දංකොටුවේ",
       "Category": "Local News",
       "Parent URL": "https://www.hirunews.lk/local-news.php?pageID=4416"
}