{
       "Source": "hirunews",
       "Timestamp": "Saturday, 23 April 2022 - 13:18",
       "Headline": "දුම්රියකදී කාන්තාවකගේ රන් මාලය කොල්ලකෑ පුද්ගලයෙකු අත්අඩංගුවට",
       "News Content": "අම්බලන්ගොඩ දුම්රිය ස්ථානයේ නැවැත්වීමට සූදානම් වූ දුම්රියක සිටි කාන්තාවක පැළඳි රන් මාලයක් කොල්ලකා පලා යමින් සිටි පුද්ගලයෙකු අත්අඩංගුවට ගෙන තිබෙනවා.\nපොලිසිය ප්‍රකාශ කළේ ඊයේ දහවල් සැකකරු රන් මාලය කොල්ලකා පලායන අවස්ථාවේ ඔහු පසුපස දුම්රිය ස්ථානයේ සිටි මගීන් ලුහුබැඳ ගොස් ඇති බවයි.\nකෙසේ වෙතත් පොලිසිය වහා ක්‍රියාත්මක වී සැකකරු අත්අඩංගුවට ගෙන තිබෙනවා. එහිදී සොයාගත් රන් මාලය සහ පෙන්ඩන්ට් දෙකෙහි වටිනාකම රුපියල් ලක්ෂ තුනහමාරකට ආසන්න බව සඳහන්.\nකොල්ලකෑම සිදුකළ 24 හැවිරිදි කොස්ගොඩ ප්‍රදේශයේ පදිංචි සැකකරු අද බලපිටිය මහේස්ත්‍රාත් අධිකරණය වෙත ඉදිරිපත් කිරීමට නියමිතයි.",
       "URL": "https://www.hirunews.lk/302609/දුම්රියකදී-කාන්තාවකගේ-රන්-මාලය-කොල්ලකෑ-පුද්ගලයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1214"
}