{
       "Source": "hirunews",
       "Timestamp": "Monday, 11 April 2022 - 13:13",
       "Headline": "වාරි ජලාශවල ජල ධාරිතාව සියයට 70 දක්වා ඉහළට",
       "News Content": "පෙර දිනයට සාපේක්ෂව අද දිනයේ වර්ෂාවේ අඩුවීමක් අපේක්ෂා කරන බව කාලගුණ විද්‍යා දෙපාර්තමේන්තුවේ අධ්‍යක්ෂ ජනරාල් අතුල කරුණානායක ප්‍රකාශ කළා.\nකෙසේ වෙතත්, ඔහු කියා සිටියේ ඉදිරි දින කිහිපය තුළදීත් ගිගුරුම් සහිත වැසි ඇති විය හැකි බවයි.\nමේ අතර, ජලාශ 5ක වාන් දොරටු තවදුරටත් විවෘත කර ඇති බව වාරිමාර්ග දෙපාර්තමේන්තුව සදහන් කළා.\nඑම දෙපාර්තමේන්තුවේ ජල කළමනාකරණ අධ්‍යක්ෂ, ඉංජිනේරු ඩී. අබේසිරිවර්ධන කියා සිටියේ දැදුරුඔය, රාජාංගණය, අංගමුව, රඹකැන්ඔය, මඩකලපුව - උන්නෙච්චි යන ජලාශවල මෙලෙස වාන් දොරටු විවෘත කර ඇති බවයි.\nඑමෙන්ම වාරි ජලාශවල සමස්ත ජල ධාරිතාව සියයට 4කින් ඉහළ යාමත් සමග අද වන විට එම ජලාශවල ජල ධාරිතාව සියයට 70 මට්ටමට ළඟා වී ඇති බව ද ඔහු ප්‍රකාශ කළා.",
       "URL": "https://www.hirunews.lk/301715/වාරි-ජලාශවල-ජල-ධාරිතාව-සියයට-70-දක්වා-ඉහළට",
       "Category": "Local News",
       "Parent URL": "https://www.hirunews.lk/local-news.php?pageID=1237"
}