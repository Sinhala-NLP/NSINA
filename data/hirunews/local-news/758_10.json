{
       "Source": "hirunews",
       "Timestamp": "Friday, 04 November 2022 - 9:30",
       "Headline": "මහා පරිමාණෙන් අයිස් මත්ද්‍රව්‍ය බෙදූ අයෙකු අත්අඩංගුවට",
       "News Content": "නාවල් අඩි - මයිලන්කරච්චි ප්‍රදේශයේ මහා පරිමාණයෙන් අයිස් නමැති මත්ද්‍රව්‍ය බෙදාහරින ලද පුද්ගලයෙකු පොලිස් විශේෂ කාර්‍ය බලකාය විසින් අත් අඩංගුවට ගෙන තිබෙනවා.\nඊයේ (03) වාලච්චේන පොලිස් වසමේ නාවල්අඩි, මයිලන්කරච්චි ප්‍රදේශයේ දී වාකරේ කඳවුරේ නිලධාරින්ට ලද තොරතුරකට අනුවයි මෙම වැටලීම සිදු කර ඇත්තේ.\nඑහිදී රුපියල් ලක්ෂ එකහමාරකට අධික වටිනාකමින් යුත් අයිස් මත්ද්‍රව්‍ය ග්‍රෑම් 15යි මිලිග්‍රෑම් 270ක් පොලිස් භාරයට ගැනුණා.\nමත්ද්‍රව්‍ය ජාවාරමෙන් ඉපැයූ මුදල් රුපියල් 34,500ක් සහ ජංගම දූරකතන 02ක් ද සොයා ගැනුණු අතර අත් අඩංගුවට ගත් සැකකරු 28 හැවිරිදි වියෙහි පසුවන ඔට්ටමාවඩි 01 ප්‍රදේශයේ පදිංචිකරුවෙක්.\nමෙම සැකකරු යතුරුපැදියකින් ගමන් කරමින් සිටියදි සිදු කරන ලද පරීක්ෂාවකදියි අදාළ මත්ද්‍රව්‍ය ඔහු සන්තකයේ තිබී සොයාගැනුණේ.\nසිද්ධිය සම්බන්ධයෙන් වාලච්චේන පොලිසිය වැඩිදුර විමර්ශන සිදු කරනවා.",
       "URL": "https://www.hirunews.lk/319578/මහා-පරිමාණෙන්-අයිස්-මත්ද්‍රව්‍ය-බෙදූ-අයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=758"
}