{
       "Source": "hirunews",
       "Timestamp": "Friday, 12 November 2021 - 11:08",
       "Headline": "අංගොඩ - මීගහවත්ත ඝාතනයට සැකකාරියන් දෙදෙනෙක් අත්අඩංගුවට",
       "News Content": "අංගොඩ - මීගහවත්ත ප්‍රදේශයේ පසුගිය 26 වනදා වෙඩිතැබීමකින් පුද්ගලයෙකු මිය යෑමේ සිද්ධියට අදාළව තවත් සැකකාරියන් දෙදෙනෙකු අත්අඩංගුවට ගෙන තිබෙනවා.\nපොලිස් මාධ්‍ය කොට්ඨාසය සඳහන් කළේ, හම්බන්තොට - බඳගිරිය ප්‍රදේශයේ නිවසක සැඟව සිටියදී මොවුන් දෙදෙනා ඊයේ අත්අඩංගුවට ගත් බවයි.\nඝාතනයට අදාළව මීට පෙර සැකකරුවන් පස්දෙනෙකු අත්අඩංගුවට ගෙන තිබූ අතර, ඊයේ අත්අඩංගුවට ගත් කාන්තාවන් දෙදෙනා මුල්ලේරියාව සහ බොරැල්ල ප්‍රදේශයේ පදිංචිකාරිනියන්.\nපසුගිය 26 වනදා උදෑසන සිදු වූ මෙම වෙඩි තැබීමෙන් 42 හැවිරිදි පුද්ගලයෙකු මියගොස් තවත් අයෙකු තුවාල ලබා රෝහල් ගතකරනු ලැබුවා.\nයතුරුපැදියකින් පැමිණි දෙදෙනෙකු විසින් අදාළ වෙඩි තැබීම සිදු කර පළා ගොස් තිබූ අතර, එය සී සී ටී වී දර්ශනවලද සටහන් වී තිබුණා.\nඝාතනයට ලක් වූ පුද්ගලයා සංවිධානාත්මක අපරාධ කල්ලි සාමාජික අංගොඩ ලොක්කාගේ ගෝලයෙකු බවට පසුව අනාවරණ වුණා.",
       "URL": "https://www.hirunews.lk/287783/අංගොඩ-මීගහවත්ත-ඝාතනයට-සැකකාරියන්-දෙදෙනෙක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1566"
}