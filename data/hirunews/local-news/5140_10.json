{
       "Source": "hirunews",
       "Timestamp": "Sunday, 06 March 2016 - 13:04",
       "Headline": "LTTE රැඳවියන් හතරකගේ තත්ත්වය බරපතලය",
       "News Content": "වැලිකඩ රිමාන්ඩ් බන්ධනාගාරයේ උපවාසයේ නිරත LTTE  රැඳවියන් 13 දෙනාගෙන්  හතරදෙනෙකු අසාධ්‍ය තත්ත්වයේ පසුවන බව ඔවුන් වෙනුවෙන් පෙනී සිටින නීතීඥවරියක් ප්‍රකාශ කරනවා.\nමංගලේස්වරී ශංකර් නැමති නීතීඥවරිය මේ බව ප්‍රකාශ කළේ වැලිකඩ රිමාන්ඞ් බන්ධනාගාරයට ගොස්  රැඳවියන්ගේ සෞඛ්‍ය තත්ත්වය සොයාබැලීමෙන් අනතුරුවයි.\nකෙසේ වෙතත් උපවාසයේ නිරත රැඳවියන්ගේ සෞඛ්‍ය තත්ත්වය සම්බන්ධයෙන් හිරු ප්‍රවෘත්ති අංශය බන්ධනාගාර කොමසාරිස් ජනරාල් එච් එන් සී ධනසිංහගෙන් විමසීමක් කළා.\nඑහිදී ඔහු කියා සිටියේ ඔවුන් යහපත් සෞඛ්‍ය තත්ත්වයෙන් පසුවන බවයි.\nසිය නඩු කටයුතු කඩිනම් කරන ලෙස ඉල්ලා වැලිකඩ රිමාන්ඩ් බන්ධනාගාරයේ  එල් ටී ටී ඊ රැඳවියන් 13 දෙනෙකු උපවාසයක් ආරම්භකළේ පසුගිය පෙබරවාරි 22 වනදායි.",
       "URL": "https://www.hirunews.lk/127912/ltte-රැඳවියන්-හතරකගේ-තත්ත්වය-බරපතලය",
       "Category": "Local News",
       "Parent URL": "https://www.hirunews.lk/local-news.php?pageID=5140"
}