{
       "Source": "hirunews",
       "Timestamp": "Tuesday, 13 December 2022 - 8:24",
       "Headline": "රේගුවේ සිර වූ කිරිපිටි කිලෝ ලක්ෂ 4ක් මුදා හැරේ",
       "News Content": "ආනයන හා අපනයන පාලන දෙපාර්තමේන්තුවෙන් නිදහස් කිරීමට අනුමැතිය නොලැබීම හේතුවෙන් වරායේ සිර වී තිබූ කිලෝග්‍රෑම් ලක්‍ෂ 4ක කිරිපිටි තොගය රුපියල් මිලියන 118 ක බැංකු ඇපකරයක් මත අදාළ සමාගම නිදහස් කරගෙන තිබෙනවා.\nඅදාළ කිරිපිටි තොගය වරාය තුළ දින 37ක කාලයක් රඳවා තබා ගැනීම හේතුවෙන් නැව් සමාගමට හා වරාය වෙත රුපියල් ලක්ෂ 96ක ප්‍රමාද ගාස්තුවක් ගෙවීමට සිදුව තිබුණා.\nමේ පිළිබඳව පාර්ලිමේන්තුවේදී ද පසුගියදා සංවාදය බදුන් වුණා.\nමේ අතර පසුගිය 9 වනදා ග්‍රෑම් 400 ආනයනික කිරිපිටි පැකට්ටුවක මිල රුපියල් 1240 ක් දක්වා ඉහළ දැමීමට කිරිපිටි ආනයනකරුවන්ගේ සංගමය තීරණය කර තිබුණා.",
       "URL": "https://www.hirunews.lk/322563/රේගුවේ-සිර-වූ-කිරිපිටි-කිලෝ-ලක්ෂ-4ක්-මුදා-හැරේ",
       "Category": "Local News",
       "Parent URL": "https://www.hirunews.lk/local-news.php?pageID=670"
}