{
       "Source": "hirunews",
       "Timestamp": "Saturday, 09 July 2022 - 11:57",
       "Headline": "සිංහ - කැන්ගරු සටන මැද අරගලකරුවෝ ගාලු කොටු බැම්ම වටලති (වීඩියෝ)",
       "News Content": "සංචාරක ඔස්ට්‍රෙලියානු ක්‍රිකට් කණ්ඩායම හා ශ්‍රී ලංකා කණ්ඩායම අතර මේ වනවිට (09) ගාල්ල ජාත්‍යන්තර ක්‍රිකට් ක්‍රීඩාංගනයේ දී පැවැත්වෙන දෙවැනි හා අවසන් ටෙස්ට් ක්‍රිකට් තරගය අතරතුර, ගෝල්ෆේස් අරගලයට සහාය දක්වමින් විරෝධතාකරුවන් ගාලු කොටුව බැම්ම මත නැඟ විරෝධතා දක්වන ආකාරය වාර්තා වනවා.\nඒ අනුව විරෝධතාකරුවන්, විවිධ සටන් පාඨ ලියූ පුවරු රැගෙන ඔසවමින්, ගාලු පිටිය වටා පිහිටි ගාලු කොටුව බැම්ම මත නැග ඇති බවයි අප ප්‍රාදේශීය වාර්තාකරු පැවසුවේ.\nවත්මන් ජනාධිපති, අගමැති ප්‍රමුඛ දේශපාලනාධිකාරිය වහාම සිය ධුරවලින් ඉවත්ව යා යුතු බවට බල කරමිනුයි මෙම විරෝධතාව පැවැත්වෙන්නේ.\nඑමෙන්ම අද පෙරවරු 08ට පමණ විරෝධතාකරුවන් රැගත් සමුද්‍රදේවී දුම් රිය ද කොළඹ කොටුවට පැමිණීමට පිටත් වුණා.",
       "URL": "https://www.hirunews.lk/309519/සිංහ-කැන්ගරු-සටන-මැද-අරගලකරුවෝ-ගාලු-කොටු-බැම්ම-වටලති-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1034"
}