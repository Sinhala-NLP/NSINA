{
       "Source": "hirunews",
       "Timestamp": "Wednesday, 04 November 2020 - 20:18",
       "Headline": "රට විවෘතකර තැබීමට අනුගමනය කළ යුතු ක්‍රියාමාර්ග ජනපති පහදයි (වීඩියෝ)",
       "News Content": "රට වසා තැබීම ගැටලු ගණනාවකට හේතුවන බැවින් සෞඛ්‍ය උපදෙස් පිළිපදිමින් සියලුම දෙනා දෛනික කටයුතු සාමාන්‍ය පරිදි පවත්වාගෙන යාමට සූදානම් විය යුතු බව ජනාධිපති ගෝඨාභය රාජපක්ෂ ප්‍රකාශ කළා.\nඒ කොවිඩ් කාර්ය සාධක බලකාය සමඟ අද (04) පැවති සාකච්ඡාවකදීයි.\nමේ අතර, කොවිඩ් මර්දනයට සහය වීම සඳහා තොරතුරු සහ සන්නිවේදන තාක්ෂණ නියෝජිත ආයතනයේ මෙහෙයවීමෙන් සැකසුණු “සුවෙන් සිටිමු” ඩිජිටල් ව්‍යාපෘතිය ජනාධිපතිවරයාට හඳුන්වාදීම ද අද (04) සිදුවුණා.\nකොරෝනා ආසදිතයන්ගේ සබඳතා සොයා ගැනීම හා වාහකයන්ගේ සංචරණය කොරෝනා පැතිරීම වැළැක්වීමේ ප්‍රධාන අභියෝගය වන අතර, මෙම ඩිජිටල් ව්‍යාපෘතිය තුලින් එම ගැටළු දෙකටම එකවර විසඳුම් ලැබෙන බවයි ජනාධිපති මාධ්‍ය අංශය නිවේදනය කළේ.",
       "URL": "https://www.hirunews.lk/254018/රට-විවෘතකර-තැබීමට-අනුගමනය-කළ-යුතු-ක්‍රියාමාර්ග-ජනපති-පහදයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2351"
}