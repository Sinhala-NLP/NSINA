{
       "Source": "hirunews",
       "Timestamp": "Monday, 13 June 2022 - 7:08",
       "Headline": "බෝම්බ බියකින් කැනඩා පාර්ලිමේන්තුව පැය කිහිපයකට නවතයි",
       "News Content": "බෝම්බ බියක් හේතුවෙන් කැනඩා පාර්ලිමේන්තුවේ කටයුතු පැය කිහිපයකට අත්හිටුවා තිබුණා.\nඑරට දේශසීමා ඒජන්සියේ බුද්ධි අංශය කළ අනතුරු ඇඟවීමකට අනුවයි මෙම කටයුත්ත සිදුකර ඇත්තේ.\nපාර්ලිමේන්තුව අසළ නවතා තිබූ සැකකටයුතු වාහන දෙකක පුපුරණ ද්‍රව්‍ය තිබෙන බවට ලද තොරතුරක් මත මෙම අනතුරු ඇඟවීම සිදුකර ඇති අතර, කෙසේ වෙතත් පසුව ඒ පිළිබඳව ඔටාව පොලිසිය සිදුකළ විමර්ශනවලදී එය ආරක්ෂාවට තර්ජනයක් නොවන බවට අනාවරණ වී තිබුණා.",
       "URL": "https://www.hirunews.lk/306973/බෝම්බ-බියකින්-කැනඩා-පාර්ලිමේන්තුව-පැය-කිහිපයකට-නවතයි",
       "Category": "Local News",
       "Parent URL": "https://www.hirunews.lk/local-news.php?pageID=1099"
}