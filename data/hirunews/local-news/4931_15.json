{
       "Source": "hirunews",
       "Timestamp": "Monday, 08 August 2016 - 17:17",
       "Headline": "ජාතික නාගරික නිවාස වැඩසටහන සඳහා අග්‍රාමාත්‍යවරයාගෙන් මෙහෙයුම් කමිටුවක්",
       "News Content": "ශ්‍රී ලංකා ජාතික නාගරික නිවාස වැඩසටහන සඳහා මෙහෙයුම් කමිටුවක් අග්‍රාමාත්‍ය රනිල් වික්‍රමසිංහ විසින් පත් කර තිබෙනවා.\nවසර 2020 වන විට ශ්‍රී ලංකාවේ සියලූම නාගරික ප්‍රදේශ ආවරණය වන පරිදි නිවාස ලක්ෂ 2ක් ඉදිකිරීම මෙම මෙහෙයුම් කමිටුවේ ප්‍රධාන ඉලක්කයයි.\nඅග්‍රාමාත්‍ය ජ්‍යෙෂ්ඨ උපදේශක ආර්. පාස්කර්ලිංගම්ගේ ප්‍රධානත්වයෙන් යුත් මෙම කමිටුවට රජයේ පස් අවුරුදු සැලසුම් ප්‍රධානී අර්ජුන මහේන්ද්‍රන්, නිවාස හා ඉදිකිරිම් අමාත්‍යාංශයේ උපදේශකවරුන් වන ඩබ්ලිව්. අයිලප්පෙරුම සහ සුසිල් සිරිවර්ධන ඇතුළත්.\nරජයෙන් ලබාදෙන මූල්‍ය ප්‍රතිපාදනවලට අමතරව පෞද්ගලික අංශයේ ආයෝජන ද මෙම නිවාස ලක්ෂ දෙකේ ඉලක්කය සඳහා යෙදවීම මෙම කමිටුවේ ප්‍රධාන කාර්යයි.",
       "URL": "https://www.hirunews.lk/140117/ජාතික-නාගරික-නිවාස-වැඩසටහන-සඳහා-අග්‍රාමාත්‍යවරයාගෙන්-මෙහෙයුම්-කමිටුවක්",
       "Category": "Local News",
       "Parent URL": "https://www.hirunews.lk/local-news.php?pageID=4931"
}