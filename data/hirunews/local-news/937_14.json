{
       "Source": "hirunews",
       "Timestamp": "Tuesday, 16 August 2022 - 9:59",
       "Headline": "දුම්රිය ආසනයකට කෝලහාල කළ තිදෙනෙකු අත් අඩංගුවට",
       "News Content": "මහව කන්කසන්තුරය සිට ගාල්ල දක්වා ධාවනය වු දුම්රියක කලහකාරී ව හැසිරුණු සිවු දෙනෙකු අත් අඩංගුවට ගෙන තිබෙනවා.\nමහව කන්කසන්තුරය සිට ගාල්ල දක්වා ධාවනය වු දුම්රියකට මහව දුම්රිය ස්ථානයෙන් ගොඩ වු පුද්ගලයන් තිදෙනෙකු යි මෙසේ දුම්රිය මැදිරියේ ආසනයක් සම්බන්ධයෙන් ගැටුම්කාරී තත්ත්වයක් ඇති කර ගෙන ඇත්තේ.\nඔවුන් බීමත් ව කලහකාරී ලෙස හැසිරෙමින් දුම්රිය තුළ කලබලයක් සිදු කර ඇති බව ද පොලිසිය පවසනවා.\nඑම අවස්ථාවේ දී දුම්රියේ සිටි තවත් පුද්ගලයෙකු ඔවුන්ට පහර දී ඇති අතර, පසු ව දුම්රිය ආරක්ෂක නිලධාරීන් ඔවුන් සියලු දෙනාව ම අත්අඩංගුවට ගෙන මහව පොලිස්ථානය වෙත බාර දුන් බව සඳහන්.\nඅත්අඩංගුවට ගත් සැකකරුවන් අවුරුදු 22, 26, 28 හා 57 වයස්වල පසු වන මහව හා ගණේමුල්ල ප්‍රදේශවල පදිංචිකරුවන් පිරිසක්.\nමහව පොලිසිය වැඩිදුර විමර්ශන සිදු කරනු ඇති.",
       "URL": "https://www.hirunews.lk/312881/දුම්රිය-ආසනයකට-කෝලහාල-කළ-තිදෙනෙකු-අත්-අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=937"
}