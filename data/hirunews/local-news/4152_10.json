{
       "Source": "hirunews",
       "Timestamp": "Thursday, 28 December 2017 - 18:45",
       "Headline": "කඳුකර ඉඩම් රකින්න නව සම්මුතියක් - විල්පත්තුවටත් කොමිසමක් ඉල්ලයි",
       "News Content": "විල්පත්තු ජාතික වනෝද්‍යානයට අයත් පරිවාර වනාන්තර වන විලත්තිකුලම රක්ෂිතයේ වන විනාශය සම්බන්ධයෙන් සොයාබැලීම සඳහා කොමිසමක් පත්කළ යුතු බව දූෂණ විරෝධී පෙරමුණ පවසනවා.\nඑම පෙරමුණේ උපදේශක පළාත් සභා මන්ත්‍රී නිශාන්ත ශ්‍රී වර්ණසිංහ අද කොළඹ පැවති මාධ්‍ය හමුවකට  එක්වෙමින් මේ බව කියා සිටියා.\nමාධ්‍ය හමුවට එක්වෙමින් දූෂණ විරෝධී පෙරමුණේ සභාපති පූජ්‍ය උලපනේ සුමංගල හිමියන්ද අදහස් පළ කළා.\nඑමෙන්ම රාජ්‍ය අමාත්‍ය පාලිත රංගේ බණ්ඩාර, ජාතික පරිසර එකමුතුවේ කැඳවුම්කරු පූජ්‍ය පාහියංගල ආනන්ද සාගර හිමියන්ට එරෙහිව වනාතවිල්ලූව පොලීසියට සහ පුත්තලම ජ්‍යෙෂ්ඨ පොලිස් අධිකාරී කාර්යාලයට පැමිණිලි ඉදිරිපත් කර තිබෙනවා.\nඒ, විල්පත්තු - පූක්කුලම ප්‍රදේශයේ වන විනාශය සම්බන්ධයෙන් උන්වහන්සේ කළ ප්‍රකාශයක් මගින් එළඹෙන පළාත්පාලන මැතිවරණයට දැඩි බලපෑමක් එල්ලවන බව පවසමින්.\nමේ අතර කොළඹ අද පැවති මාධ්‍ය හමුවකට එක්වෙමින් පාර්ලිමේන්තු මන්ත්‍රී පූජ්‍ය අතුරලියේ රතන හිමියන් ප්‍රකාශ කළේ මධ්‍ය කඳුකරයේ ඉඩම් වෙන්දේසි කිරීම වැළැක්වීම සඳහා කඩිනම් පියවර ගත යුතු බවයි.",
       "URL": "https://www.hirunews.lk/179583/කඳුකර-ඉඩම්-රකින්න-නව-සම්මුතියක්-විල්පත්තුවටත්-කොමිසමක්-ඉල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=4152"
}