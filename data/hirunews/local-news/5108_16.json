{
       "Source": "hirunews",
       "Timestamp": "Thursday, 31 March 2016 - 8:10",
       "Headline": "මහින්ද අමරවීරට පිළිතුරු",
       "News Content": "එක්සත් ජනතා නිදහස් සන්ධාන මහ ලේකම්, අමාත්‍ය මහින්ද අමරවීර පසුගිය 26 වනදා බද්දේගම නිදහස් පක්ෂ ආසන ක්‍රියාකාරිකයින්ගේ හමුවේ ඇතිවු තත්ත්වය සම්බන්ධයෙන් පසුව සිදුකළ ප්‍රකාශයකට ගාල්ල දිස්ත්‍රික්කයේ ප්‍රාදේශීය සභා හිටපු සභාපතිවරුන් පිරිසක් ඊයේ ප්‍රතිචාර දක්වා සිටියා.\nඑම හමුවේදී හූ හඩ නගමින් තමන්ට විරෝධය පළ කළ පිරිස අතර බීමත් පුද්ගලයින් සිටි බවට සහ අරලියගහ මන්දිරයට යන එන පුද්ගලයන්ද සිටි බවට සන්ධාන මහ ලේකම්වරයා  පසුගියදා ප්‍රකාශ කර තිබුණා.\nකෙසේ වෙතත්, ගාල්ලේදී මාධ්‍ය හමුවක් කැඳවමින් බද්දේගම නිදහස් පක්ෂ ක්‍රියාකාරී හමුවට සහභාගි වූ පළාත් පාලන ආයතන නියෝජිතයන් කිහිප දෙනෙකු සන්ධාන මහ ලේකම් මහින්ද අමරවීරට අභියෝගයක් එල්ල කළා.\nයක්කලමුල්ල ප්‍රාදේශීය සභාවේ හිටපු සභාපති චන්දිම ලියනගේ සහ ගාල්ල - නාගොඩ ප්‍රාදේශීය සභාවේ හිටපු සභාපති හේමචන්ද්‍ර විලේගේ මෙලෙස එම මාධ්‍ය හමුවේදී අදහස් දක්වා සිටියා.\nඔවුන් ප්‍රකාශ කළේ  කිසිදු පළාත්පාලන නියෝජිතයෙකු බීමතින් නොසිටි බවට සහතික වන බවයි.",
       "URL": "https://www.hirunews.lk/129779/මහින්ද-අමරවීරට-පිළිතුරු",
       "Category": "Local News",
       "Parent URL": "https://www.hirunews.lk/local-news.php?pageID=5108"
}