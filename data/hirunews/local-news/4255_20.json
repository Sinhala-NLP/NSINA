{
       "Source": "hirunews",
       "Timestamp": "Tuesday, 24 October 2017 - 15:19",
       "Headline": "දික්කසාද බිරිඳට නඩත්තු මුදල් නොගෙවූ පුද්ගලයා අධිකරණයේදී කළ දේ",
       "News Content": "නුවරඑළිය මහේස්ත්‍රාත් අධිකරණයේ ගොණුකර තිබූ දික්කසාද නඩුවක නඩත්තු මුදල් නොගෙවූ පුද්ගලයෙකු රක්ෂිත බන්ධනාගාර ගතකිරීමට යාමේදී අද (24) උදෑසන අධිකරණයෙන් ඉවතට පැන පලා යාමට තැත්කර තිබෙනවා.\nමොහු පට්ටිපොල ප්‍රදේශයේ පදිංචිකරුවෙකු වන අතර අප වාර්තාකරු සඳහන් කළේ අධිකරණයේ වෙනත් නඩු කටයුත්තක් සඳහා පැමිණි පොලිස් නිළධාරියෙකු විසින් ඔහු අල්ලාගත් බවයි.\nමෙලෙස අත්අඩංගුවට ගත් සැකකරු යළි රක්ෂිත බන්ධනාගාරගත කිරීමටයි විනිසුරුවරයා නියෝග කර ඇත්තේ.",
       "URL": "https://www.hirunews.lk/174310/දික්කසාද-බිරිඳට-නඩත්තු-මුදල්-නොගෙවූ-පුද්ගලයා-අධිකරණයේදී-කළ-දේ",
       "Category": "Local News",
       "Parent URL": "https://www.hirunews.lk/local-news.php?pageID=4255"
}