{
       "Source": "hirunews",
       "Timestamp": "Sunday, 22 April 2018 - 19:06",
       "Headline": "ව්‍යාපාරිකයන් දෙදෙනෙකුගේ සිරුරු බේරේ වැවෙන් සහ මැණික් ගඟෙන් හමුවේ",
       "News Content": "බේරේ වැවේ සහ මැණික් ගඟේ තිබී ව්‍යාපාරිකයින් දෙදෙනෙකුගේ මළ සිරුරු අද (22) සොයා ගත්තා.\nකොම්පඤ්ඤ වීදිය පොලීසියට ලද තොරතුරක් මත බේරේ වැවේ තිබී ව්‍යාපාරිකයෙකුගේ සිරුර හමුවී ඇත්තේ උදෑසන කාලයේයි.\nමහරගම ප්‍රදේශයේ පදිංචි මොහුගේ වයස අවුරුදු 27 ක්.\nඑමෙන්ම කතරගම - මැණික් ගඟේ පරයින් ඇල්ල ප්‍රදේශයේ තිබී තවත් ව්‍යාපාරිකයෙකුගේ මළ සිරුරක් අද (22) උදෑසන සොයාගෙන තිබෙනවා.\nබුත්තල - ගොඩගම ප්‍රදේශයේ පදිංචි අවුරුදු 51ක් වයසැති මොහු තවත් පිරිසක් සමඟ මත්පැන් පානය කිරීම සඳහා එම ප්‍රදේශයට පැමිණ ඇති බවටයි ඥාතීන් පොලීසියට පැමිණිලි කර ඇත්තේ.\nමේ අතර, අත්තනගල්ල ප්‍රදේශයේ සංගීත ප්‍රසංගයක් අතරතුරදී පුද්ගලයෙකු වෙඩි තබා ඝාතනය කිරීමේ සිද්ධියට සැකපිට පුද්ගලයෙකු අලවල - කරස්නාගල ප්‍රදේශයේදී අත්අඩංගුවට ගෙන තිබෙනවා.\n42 හැවිරිදි මොහු අදාළ සංගීත ප්‍රසංගයට මිය ගිය පුද්ගලයා කැදවාගෙන පැමිණි අය බවටයි මූලික පරීක්ෂණවලදී අනාවරණ වී ඇත්තේ.\nඊයේ (21) සිදුවූ මෙම ඝාතනයට සම්බන්ධ ප්‍රධාන සැකකරු ලෙස සැලකෙන චාමර ඉන්ද්‍රජිත් ජයසුන්දර නැමැත්තා සොයා පොලිස් පරීක්ෂණ ක්‍රියාත්මකයි.",
       "URL": "https://www.hirunews.lk/188985/ව්‍යාපාරිකයන්-දෙදෙනෙකුගේ-සිරුරු-බේරේ-වැවෙන්-සහ-මැණික්-ගඟෙන්-හමුවේ",
       "Category": "Local News",
       "Parent URL": "https://www.hirunews.lk/local-news.php?pageID=3979"
}