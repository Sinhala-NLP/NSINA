{
       "Source": "hirunews",
       "Timestamp": "Thursday, 12 January 2017 - 21:49",
       "Headline": "රෝගීන්ට පිටතින් ඖෂධ ගැනීමට නිර්දේශ කරන වෛද්‍යවරුන්ට විනය පියවර",
       "News Content": "අක්ෂි කාච හා හෘද රෝගීන්ට අවශ්‍ය ස්ටෙන්ට් පිටතින් මිලදී ගැනීමට නිර්දේශ කරන රජයේ රෝහල්වල වෛද්‍යවරු සම්බන්ධයෙන් විනය පියවර ගැනීමට සෞඛ්‍ය අමාත්‍ය රාජිත සේනාරත්න මහතා තීරණය කර තිබෙනවා.\nකොළඹ සහ මහනුවර රෝහල්වල හෘද රෝගීන්ට අවශ්‍ය ස්ටෙන්ට් පිටතින් මිලදී ගැනීමට වෛද්‍ය නිර්දේශ ලැබෙන බවට සෞඛ්‍ය අමාත්‍යාංශ වෙත පැමිණිලි ලැබී තිබෙනවා.\nඒ අනුව සිදුකළ සොයා බැලීමේදි අනාවරණ වී ඇත්තේ පෞද්ගලික සමාගම් කිහිපයක් වෛද්‍යවරුන් සමග එක්ව මෙම ක්‍රියාවලිය සිදු කරන බවයි.\nකෙසේ වෙතත්, කොළඹ සහ මහනුවර රෝහල් සඳහා රුපියල් කෝටි 7 කට වැඩි වටිනාකමින් යුත් ස්ටෙන්ට් වර්ග පසුගිය වසරේදී සෞඛ්‍ය අමාත්‍යාංශය ලබාදී තිබෙනවා.",
       "URL": "https://www.hirunews.lk/151925/රෝගීන්ට-පිටතින්-ඖෂධ-ගැනීමට-නිර්දේශ-කරන-වෛද්‍යවරුන්ට-විනය-පියවර",
       "Category": "Local News",
       "Parent URL": "https://www.hirunews.lk/local-news.php?pageID=4712"
}