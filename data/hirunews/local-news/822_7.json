{
       "Source": "hirunews",
       "Timestamp": "Thursday, 06 October 2022 - 10:04",
       "Headline": "කැලණි ගඟේ අනවසරයෙන් මැණික් ගැරූ තිදෙනෙක් අත් අඩංගුවට",
       "News Content": "කැලණි ඟගේ අනවසරයෙන් මැණික් ගැරූ තිදෙනෙකු විශේෂ කාර්ය බලකාය විසින් අත් අඩංගුවට ගෙන තිබෙනවා.\nඊයේ (05) කිරිඳිවැල පොලිස් වසමේ කැළණි ඟගේ කොක්ගල, රංවල පාළම අසල තොටුපලේ දී සිදු කළ වැටලීමකුනු යි මෙම අත් අඩංගුවට ගැනීම සිදු කර ඇත්තේ.\nසැකකරුවන් වයස අවුරුදු 28,34 හා 52 පසු වන කිරිඳිවැල, පුගොඩ ප්‍රදේශවල පදිංචිකරුවන් තිදෙනෙක්.\nඅත් අඩංගුවට ගන්නා විට සැකකරුවන් සතු ව ෆයිබර් ඔරුවලින් සාදන ලද පාරු 01ක්, කම්ප්‍රෙෂර් යන්ත්‍ර, ඔක්සිජන් ටැංකි, ෂකර් යන්ත්‍ර ඇතුළු උපකරණ රැසක් පැවති බව සඳහන්.\nවැඩිදුර විමර්ශන කටයුතු සඳහා ප්‍රාදේශීය සංවර්ධන නිලධාරි, ජාතික මැණික් හා ස්වර්ණාභරණ අධිකාරිය, ඇහැලියගොඩ ප්‍රාදේශීය කාර්යාලය විසින් මෙහෙයවනු ඇති.",
       "URL": "https://www.hirunews.lk/317154/කැලණි-ගඟේ-අනවසරයෙන්-මැණික්-ගැරූ-තිදෙනෙක්-අත්-අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=822"
}