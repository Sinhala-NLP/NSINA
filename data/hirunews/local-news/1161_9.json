{
       "Source": "hirunews",
       "Timestamp": "Wednesday, 18 May 2022 - 12:48",
       "Headline": "බලාගාර ආශ්‍රිත ජලාශවලට වැසි",
       "News Content": "වැසි ලැබීමත් සමග විදුලි බලාගාර ආශ්‍රිත ජලාශවල ජල මට්ටම සැලකිය යුතු ප්‍රමාණයකින් ඉහල ගොස් තිබීම නිසා දැනට සිදුකරන විදුලි කප්පාදුව ඉදිරියේදී අඩු කිරීමට හැකිවනු ඇතැයි විදුලිබල මණ්ඩලයේ ජ්‍යෙෂ්ඨ ඉංජිනේරුවරුන්ගේ සංගමය ප්‍රකාශ කළා.\nඅද දිනයේත් පැය 3 යි විනාඩි 40 ක කාලයක් විදුලි කප්පාදුව සිදුකරන අතර, මේ වනවිට බලාගාර ආශ්‍රිතව ජලාශවල ජල මට්ටම මේ වනවිට සියයට 50 ඉක්මවා ඇති බවයි විදුලිබල මණ්ඩලයේ ජ්‍යෙෂ්ඨ ඉංජිනේරුවරුන්ගේ සංගමයේ මාධ්‍ය ප්‍රකාශක නන්දික පතිරගේ කියා සිටියේ.\nපුනර්ජනනීය බලශක්තිය අවශෝෂණය කිරීම ඉහළ නැංවීමට ක්‍රියාමාර්ග කඩිනමින් ගන්නා ලෙස ජනාධිපතිවරයා නියෝග කර මාස 3 කට ආසන්න කාලයක් ගතව ඇති නමුත්, එම කටයුතු පිළිබඳ තම සංගමය සෑහීමකට පත්විය නොහැකි බව ද ඔහු සඳහන් කළා.",
       "URL": "https://www.hirunews.lk/304646/බලාගාර-ආශ්‍රිත-ජලාශවලට-වැසි",
       "Category": "Local News",
       "Parent URL": "https://www.hirunews.lk/local-news.php?pageID=1161"
}