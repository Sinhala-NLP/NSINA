{
       "Source": "hirunews",
       "Timestamp": "Friday, 20 November 2020 - 8:15",
       "Headline": "‘සුවෙන් සිටිමු’ ඩිජිටල් ව්‍යාපෘතිය රාජ්‍ය ආයතන පරිශ්‍රවල ක්‍රියාත්මක කරන්න - ජනපති ලේකම් කාර්යාලයෙන් ඉල්ලීමක්",
       "News Content": "රටේ පුරවැසියන්ගේ සංචරණයන් කළමනාකරණය කිරීම අරමුණු කරගෙන වෙබ් තාක්ෂණය මත පදනම් වූ ‘සුවෙන් සිටිමු’ ඩිජිටල් විසඳුම තම ආයතන පරිශ්‍රවල භාවිත කිරීමට කටයුතු කරන මෙන් ජනාධිපති ලේකම්, ආචාර්ය පී.බී.ජයසුන්දර සියලු රාජ්‍ය ආයතන ප්‍රධානීන්ගෙන් ඉල්ලා තිබෙනවා.\nජනාධිපති කාර්යාලය නිවේදනය කළේ සෑම රාජ්‍ය ආයතනයක්ම උඋඋගීඕශී්ත්‍ෑගඨධඪගඛණ වෙබ් අඩවිය ඔස්සේ ලියාපදිංචි වී ආයතනයට අදාළ කිව් ආර් කේතය සහිත පෝස්ටරය බාගත කරගත යුතු බවයි.\nඑලෙස බාගත කරගනු ලබන පෝස්ටරය මුද්‍රණය කර ආයතනයට ඇතුළු වන සියලු ස්ථානවල පැහැදිලිව පෙනෙන ලෙස ප්‍රදර්ශනය කළ යුතුයි.\nආයතනයෙන් පිටවීම සඳහා වෙනත් දොරටු පවතී නම් එම සියලු ස්ථානවලද ආයතනයට අදාළ කිව් ආර් කේතය සහිත පෝස්ටරයේ පිටපතක් මුද්‍රණය කර ප්‍රදර්ශනය කළ යුතු වනවා.\nජනාධිපති ලේකම්වරයා පෙන්වා දී ඇත්තේ ස්මාර්ට් ජංගම දුරකතන භාවිත කරන රාජ්‍ය ආයතනවල සියලු සේවකයින් සහ ආගන්තුකයින් ආයතන පරිශ්‍රයට පිවිසීමේදී කිව් ආර් කේතය ස්කෑන් කර ඒ බව තහවුරු කිරීමෙන් පසුව ආයතනයට ඇතුළුවිය යුතු බවයි. ස්මාර්ට් ජංගම දුරකතන භාවිත නොකරන සේවකයින් සහ ආගන්තුකයින් හට ඒ සඳහා කෙටි පණිවුඩ ක්‍රමය භාවිත කළ හැකි බවද පෙන්වා දී තිබෙනවා.",
       "URL": "https://www.hirunews.lk/255148/සුවෙන්-සිටිමු-ඩිජිටල්-ව්‍යාපෘතිය-රාජ්‍ය-ආයතන-පරිශ්‍රවල-ක්‍රියාත්මක-කරන්න-ජනපති-ලේකම්-කාර්යාලයෙන්-ඉල්ලීමක්",
       "Category": "Local News",
       "Parent URL": "https://www.hirunews.lk/local-news.php?pageID=2323"
}