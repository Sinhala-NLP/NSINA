{
       "Source": "hirunews",
       "Timestamp": "Saturday, 25 May 2019 - 14:42",
       "Headline": "අක්මීමනින් සොයාගත් නීති විරෝධී මත්පැන් ස්කාගාරය",
       "News Content": "ගාල්ල - අක්මීමන ප්‍රදේශයේ ඉතා රහසිගතව  පවත්වාගෙන ගිය මත්පැන් ස්කාගාරයක් අක්මීමන පොලිසිය විසින් වටලා තිබෙනවා.\nඅක්මීමන පොලිසියේ බුද්ධි අංශය වෙත ලැබුණු තොරතුරක් මත මෙම වැටලීම සිදුකර ඇති බව සඳහන්.\nනිවසක මුළුතැන්ගෙයක තුළ මෙම ස්කාගාරය පවත්වාගෙන ගොස් තිබෙනවා.\nපොලිසිය සිදුකරන ලද වැටලීමේදී ගොඩා බැරල් 2ක තිබු නීතිවිරෝධී මත්පැන් ලීටර් පන්ලක්ෂ විසිනවදහස් පන්සියක් සහ එක් සැකකරුවෙක් අත්අඩංගුවට ගෙන ඇති බවයි වාර්තා වන්නේ.\nසිද්ධිය සම්බන්ධයෙන් අක්මීමන පොලීසිය වැඩිදුර පරීක්ෂණ සිදුකරනවා.",
       "URL": "https://www.hirunews.lk/217068/අක්මීමනින්-සොයාගත්-නීති-විරෝධී-මත්පැන්-ස්කාගාරය",
       "Category": "Local News",
       "Parent URL": "https://www.hirunews.lk/local-news.php?pageID=3335"
}