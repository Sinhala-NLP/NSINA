{
       "Source": "hirunews",
       "Timestamp": "Saturday, 02 April 2022 - 13:16",
       "Headline": "රග්බි අන්තර් කමිටුවකට භාරදෙයි",
       "News Content": "ශ්‍රී ලංකා රග්බි සංගමයේ පරිපාලන කටයුතු අන්තර කමිටුවකට භාර දී ඇති බව වාර්තා වනවා.\nකෙසේවෙතත්, ඒ සම්බන්ධයෙන් සිදු කළ විමසීමක දී රග්බි සංගමයේ සභාපති රිස්ලි ඉල්ලියාස් සඳහන් කළේ මෙතෙක් මේ සම්බන්ධයෙන් සිය විධායක කමිටුවට හෝ තමන්ට නිල දැනුම්දීමක් සිදු කර නොමැති බවයි.\nශ්‍රී ලංකා රග්බි සංගමයේ මූල්‍ය අක්‍රමිකතා සම්බන්ධයෙන් පසුගිය දිනවල විවිධ චෝදනා එල්ල කෙරුණු අතර, සංගමයේ විගණන වාර්තා වාර්ෂික මහා සභා රැස්වීමට ඉදිරිපත් නොකිරීම සම්බන්ධයෙනුත් පවතින පරිපාලනයට චෝදනා එල්ල වී තිබුණා.\nක්‍රීඩා අමාත්‍ය නාමල් රාජපක්ෂ විසින් මෙම තීරණය ගෙන ඇත්තේ ඉහත කී කාරණා සලකා බැලීමෙන් අනතුරුව බවයි ක්‍රීඩා අමාත්‍යාංශය ප්‍රකාශකයෙකු සඳහන් කළේ.",
       "URL": "https://www.hirunews.lk/301007/රග්බි-අන්තර්-කමිටුවකට-භාරදෙයි",
       "Category": "Local News",
       "Parent URL": "https://www.hirunews.lk/local-news.php?pageID=1255"
}