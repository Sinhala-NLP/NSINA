{
       "Source": "hirunews",
       "Timestamp": "Sunday, 09 April 2023 - 10:40",
       "Headline": "IMF හමුවකට මුදල් රාජ්‍ය ඇමති සහ මහ බැංකු අධිපති හෙට ඇමරිකාවට",
       "News Content": "මුදල් රාජ්‍ය අමාත්‍ය ෂෙහාන් සේමසිංහ ශ්‍රී ලංකාව නියෝජනය කරමින් ජාත්‍යන්තර මූල්‍ය අරමුදල සහ ලෝක බැංකුව සමඟ අප්‍රේල් 10 වැනිදා සිට වොෂින්ටන් හිදී පැවැත්වීමට නියමිත Spring Meeting සඳහා සහභාගී වීමට නියමිත බව මුදල් අමාත්‍යාංශය පවසනවා.\nජාත්‍යන්තර මූල්‍ය අරමුදලේ සම්බන්ධීකරණය සහ අදාළ වගකීම්, ජනාධිපතිවරයා විසින් රාජ්‍ය අමාත්‍යවරයා වෙත පවරා තිබුණා.\nඒ අනුවයි, මුදල් රාජ්‍ය අමාත්‍යවරයා 2023 Spring Meeting සඳහා සහභාගී වීමට නියමිතව ඇත්තේ.\nතවද, රාජ්‍ය අමාත්‍යවරයා සිය නිල ගිණුමේ ට්විටර් පණිවුඩයක් තබමින් සඳහන් කරන්නේ, ණය තිරසාරභාවය සහතික කිරීම සඳහා සහ ශ්‍රී ලංකාවේ ආර්ථික ප්‍රකෘති කිරීම සඳහා ලබා ඇති ප්‍රගතිය තවදුරටත් ඉහළ නැංවීම සඳහා ශ්‍රී ලංකාවේ ජාත්‍යන්තර හවුල්කරුවන් සමඟ සහයෝගීතාව වැඩි දියුණු කිරීමට මෙම සහභාගීත්වය ශ්‍රී ලංකාවට මහඟු අවස්ථාවක් වනු ඇති බවයි.\nශ්‍රී ලංකාව මහ බැංකු අධිපති ආචාර්ය නන්දලාල් වීරසිංහ ද මහා භාණ්ඩාගාර ලේකම් මහින්ද සිරිවර්ධන ද මීට සහභාගී වීමට නියමිතයි.",
       "URL": "https://www.hirunews.lk/332075/imf-හමුවකට-මුදල්-රාජ්‍ය-ඇමති-සහ-මහ-බැංකු-අධිපති-හෙට-ඇමරිකාවට",
       "Category": "Local News",
       "Parent URL": "https://www.hirunews.lk/local-news.php?pageID=425"
}