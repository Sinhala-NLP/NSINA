{
       "Source": "hirunews",
       "Timestamp": "Tuesday, 22 September 2020 - 7:44",
       "Headline": "ගිං ගඟට පැන අතුරුදන්වූ සැකකරු සොයා තවදුරටත් විමර්ශන",
       "News Content": "කාන්තාවකගේ ගෙළ බැඳි රන් මාලයක් කඩා ගැනීම සම්බන්ධයෙන් ප්‍රදේශවාසීන් විසින් අල්ලා පොලීසියට භාර දුන් සැකකරුවෙකු ඉන් මිදී ගිං ගඟට පැන අතුරුදන්ව ඇති බවට තොරතුරු වාර්තා වනවා.\nඊයේ පස්වරුවේ මෙම සැකකරු ප්‍රදේශවාසීන් විසින් අල්ලාගෙන බද්දේගම පොලීසියට භාර දී තිබෙනවා.\nඑහිදී සැකකරු රැගෙන යන අවස්ථාවේදී පොලිස් භාරයෙන් මිදී ගිං ගගට පැන අතුරුදන්වී ඇති බවටයි පොලීසිය සඳහන් කළේ.\nමීටියගොඩ - බේරතුඩුව ප්‍රදේශයේ පදිංචි 28 හැවිරිදි සැකකරු සොයා කිමිඳුම්කරුවන් ද මෙහෙයුමක් ආරම්භ කර ඇති බවයි අප වාර්තාකරු සඳහන් කළේ.\nඑමෙන්ම ගල්කිස්ස පොලීසිය රත්මලාන සහ බඩෝවිට ප්‍රදේශවල ඊයේ සිදුකළ මෙහෙයුමකදී නීතිවිරෝධී මත්පැන් බෝතල් 728 ක් සමග 6 දෙනෙකු අත්අඩංගුවට ගෙන තිබෙනවා.",
       "URL": "https://www.hirunews.lk/250800/ගිං-ගඟට-පැන-අතුරුදන්වූ-සැකකරු-සොයා-තවදුරටත්-විමර්ශන",
       "Category": "Local News",
       "Parent URL": "https://www.hirunews.lk/local-news.php?pageID=2438"
}