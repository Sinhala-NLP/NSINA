{
       "Source": "hirunews",
       "Timestamp": "Friday, 04 March 2016 - 18:55",
       "Headline": "පොහොර ඉල්ලා අදත් විරෝධතා",
       "News Content": "පොහොර ගැටලූව නිරාකරණය කිරීම සඳහා කෘෂිකර්ම අමාත්‍ය දුමින්ද දිසානායක සහ සමස්ත ලංකා ජාතික ගොවි සංවිධාන බල මණ්ඩලයේ දිස්ත්‍රික් සභාපතිවරු අතර ඊයේ පස්වරුවේ සාකච්ඡාවක් පැවැත්වුණා.\nඑහිදී අදහස් දැක්වූ අමාත්‍ය දුම්න්ද දිසානායක ප්‍රකාශ කළේ උද්ඝෝෂණය කරන බහුතරයක් දෙනා ගොවි සංවිධානවල ලියාපදිංචි සමාජිකයන් නොවන බවයි.\nපොහොර සහනාධාර ලබාදීමේ නව ක්‍රමවේදයට ගොවි සංවිධානවල දිස්ත්‍රික් සභාපතිවරුන් එකඟ වූ බව ද දුමින්ද දිසානායක මහතා සඳහන් කලා.\nමේ අතර, වගා කටයුතු සඳහා රුපියල් 350 කට පොහොර ලබා දෙන ලෙස ඉල්ලා අදත් ප්‍රදේශ කිහිපයක විරෝධතා පැවැත්වුණා.\nරාජාංගනය ඒකාබද්ධ ගොවි සංවිධානය උද්ඝෝෂණයක් සංවිධානය කර තිබුණේ තඹුත්තේගම රැජින හන්දියේදියි.\nමේ හේතුවෙන් අනුරාධපුර ඇල්ල හරහා කුරුණෑගල  දක්වා වු  ප්‍රධාන මාර්ගය අවහිර වූ බවයි හිරු ප්‍රදේශීය වාර්තා කරු ප්‍රකාශ කළේ.\nවැල්ලවාය බස් නැවතුම්පොල ඉදිරිපිටදී ද ගොවීන් පිරිසක් උද්ගෝෂණයක නිරතවීම හේතුවෙන් වැල්ලවාය තණමල්විල මාර්ගයේ වාහන ගමනාගමනයට බාධා එල්ලවුණා.\nඅඹන්පොල ගොවිජන සේවා මධ්‍යස්ථානය අසලින් තවත් ගොවීන් පිරිසක් අද පෙරවරුවේ ආරම්භ කළ උද්ගෝෂනයක් හේතුවෙන් කුරුණෑගල සිට ඇල්ල හරහා අනුරාධපුර මාර්ගය අවහිර වු බවයි ප්‍රදේශයේ හිරු වාර්තා කරු ප්‍රකාශ කළේ.\nමේ අතර පාර්ලිමේන්තු මන්ත්‍රී නලීන් බණ්ඩාර ඊයේ මාධ්‍ය හමුවක දී කියා සිටියේ මෙම ක්‍රමය හරහා ගොවි නියාමකවරුන්ට අමතර වාසියක් නොලැබීම හේතුවෙන් ඔවුන් ගොවි ජනතාව අපහසුතාවයට පත් කරමින් සිටින බවයි.",
       "URL": "https://www.hirunews.lk/127784/පොහොර-ඉල්ලා-අදත්-විරෝධතා",
       "Category": "Local News",
       "Parent URL": "https://www.hirunews.lk/local-news.php?pageID=5142"
}