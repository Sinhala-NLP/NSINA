{
       "Source": "hirunews",
       "Timestamp": "Saturday, 15 July 2023 - 11:38",
       "Headline": "නවකවදය ගැන කියන්න ක්ෂණික ඇමතුම් අංකයක්",
       "News Content": "“ස්ථාවර රටකට සැවොම එක මගකට“ යන මැයෙන් ජනාධිපති මාධ්‍ය කේන්ද්‍රයේ ඊයේ (14)පැවැති මාධ්‍ය හමුවට සහභාගි වෙමින් උසස් අධ්‍යාපන රාජ්‍ය ඇමැති සුරේන් රාඝවන් පැවසුවේ උසස් අධ්‍යාපන ආයතනයක කිසියම් සිසුවකු නවකවදයට ලක් වන්නේ නම් ඒ බව ක්ෂණික ඇමතුමක් දීමට ක්ෂණික ඇමතුම් අංකයක් ඉදිරි සති කිහිපය තුළ හඳුන්වා දෙන බවයි.\nමෙම ක්‍රියාවලිය හරහා නවකවදය යම් තරමකින් හෝ නතර කිරීමට ඉදිරියේදී හැකිවනු ඇති බව අමාත්‍යවරයා වැඩිදුරටත් සඳහන් කර සිටියා.\nඑමෙන්ම ඔහු පවසන්නේ නවකවදය දෙමින් පුරවැසි අයිතිවාසිකම් උදුරාගැනීම සමාජයට නුසුදුසු ක්‍රියාවලියක් අතර එය මානව හිංසාව 21 වැනි සියවසට නොගැළපෙන ක්‍රියාවක් වන බවයි.\nකෙසේ වෙතත් නව ක්‍රමවේදය හඳුන්වා දීමෙන් මෙරට ක්‍රියාත්මක නවකවදය යම් තරමකින් නතර කිරීමට ඉදිරියේදී හේතුවක් වනු ඇතැයි අමාත්‍ය සුරේන් රාඝවන් පවසා සිටියා.",
       "URL": "https://www.hirunews.lk/341281/නවකවදය-ගැන-කියන්න-ක්ෂණික-ඇමතුම්-අංකයක්",
       "Category": "Local News",
       "Parent URL": "https://www.hirunews.lk/local-news.php?pageID=182"
}