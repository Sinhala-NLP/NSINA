{
       "Source": "hirunews",
       "Timestamp": "Friday, 09 September 2022 - 14:01",
       "Headline": "නව රාජ්‍ය අමාත්‍යවරු කිහිපදෙනෙකු වැඩ භාර ගනියි (වීඩියෝ)",
       "News Content": "නව රාජ්‍ය අමාත්‍ය ධුරවල දිවුරුම් දුන් රාජ්‍ය අමාත්‍යවරුන් කිහිපදෙනෙකු සිය රාජකාරි කටයුතු ආරම්භ කළා.\nඒ සිය අමාත්‍යංශ පරිශ්‍රවලදියි.\nනව රාජ්‍ය අමාත්‍යවරුන් 37 දෙනෙකු ජනාදිපති රනිල් වික්‍රමසිංහ ඉදිරියේ දිවුරුම් දීම සිදුවුණේ ජනාධිපති ලේකම් කාර්යාලයේදීයි.\nතාක්ෂණ රාජ්‍ය අමාත්‍ය ධුරයේ දිවුරුම් දුන් කනක හේරත් සිය අමාත්‍යංශ පරිශ්‍රයේදී රාජකාරි කටයුතු ආරම්භ කළේ මහා සංඝ රත්නයේ අශිර්වාද මධ්‍යයේයි.\nධීවර රාජ්‍ය අමාත්‍යවරයා ලෙස දිවුරුම් දුන් පියල් නිශාන්ත ද සිල්වා සිය අමාත්‍යංශයේදී රාජකාරි කටයුතු ආරම්භ කළා.\nමෙම අවස්ථාට ධීවර අමාත්‍ය ඩග්ලස් දේවානන්ද ද එක්ව සිටියා.\nජල සම්පාදන රාජ්‍ය අමාත්‍යවරයා ලෙස දිවුරුම් දුන් සනත් නිශාන්ත සිය අමාත්‍යංශයේ දී රාජකාරි කටයුතු ආරම්භ කළේ ආගමික වතාවත්වලට මුල් තැන දෙමින්.\nපැවති රජයේ ද සනත් නිශාන්ත ජල සම්පාදන රාජ්‍ය අමාත්‍යවරයා ලෙසයි කටයුතු කළේ.\nප්‍රාථමික කර්මාන්ත රාජ්‍ය අමාත්‍ය ධුරයේ දිවුරුම්දුන් චාමර සම්පත් දසනායක සිය අමාත්‍යංශයේදි රාජකාරි කටයුතු ආරම්භ කළා.\nඒ ආගමික වතාවත්වලට මුල්තැන දෙමින්.",
       "URL": "https://www.hirunews.lk/314953/නව-රාජ්‍ය-අමාත්‍යවරු-කිහිපදෙනෙකු-වැඩ-භාර-ගනියි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=880"
}