{
       "Source": "hirunews",
       "Timestamp": "Tuesday, 16 March 2021 - 6:47",
       "Headline": "අක්කරෙයිපත්තු ප්‍රදේශයෙන් ඇල්ලූ රුපියල් පන්දහසේ ව්‍යාජ මුදල් නෝට්ටු (වීඩියෝ)",
       "News Content": "අක්කරෙයිපත්තු, ඔලුවිල් ප්‍රදේශයේ පවත්වාගෙන ගිය ව්‍යාජ මුදල් මුද්‍රණය කළ ස්ථානයක් වටලා සැකකරුවන් දෙදෙනක් අත්අඩංගුවට ගත් බව පොලිසිය සඳහන් කළා.\nයුද හමුදා බුද්ධි අංශ නිලධාරීන්ට ලද තොරතුරකට අනුව අදාල වැටලීම සිදුකර ඇති අතර එහිදී මුද්‍රණය කර තිබූ රුපියල් පන්දහසේ ව්‍යාජ මුදල් නෝට්ටු 124ක් සහ අර්ධ වශයෙන් මුද්‍රණය කර තිබූ රුපියල් පන්දහසේ ව්‍යාජ මුදල් නෝට්ටු  20ක් සොයා ගැනීමට හැකිව තිබෙනවා.\nමීට අමතරව මෙම මුදල් නෝට්ටු මුද්‍රණයට යොදාගත් උපකරණ රැසක් සහ මෝටර් රථයක්ද පොලිස් භාරයට ගැනුණු බවයි පොලිසිය වැඩිදුරටත් සඳහන් කළේ.\nසිද්ධිය සම්බන්ධයෙන් වැඩිදුර පරීක්ෂණ අක්කරෙයිපත්තු පොලිසිය විසින් සිදුකරනු ලබනවා.",
       "URL": "https://www.hirunews.lk/265449/අක්කරෙයිපත්තු-ප්‍රදේශයෙන්-ඇල්ලූ-රුපියල්-පන්දහසේ-ව්‍යාජ-මුදල්-නෝට්ටු-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2086"
}