{
       "Source": "hirunews",
       "Timestamp": "Thursday, 02 June 2022 - 7:39",
       "Headline": "සාමාන්‍ය පෙළ උත්තර පත්‍ර ඇගයීම් සති දෙකකින් ඇරඹේ",
       "News Content": "මෙවර සාමාන්‍ය පෙළ විභාගයේ උත්තර පත්‍ර ඇගයීම් කටයුතු මේ මස 17 වනදා ආරම්භ කරන බව විභාග දෙපාර්තමේන්තුව පවසනවා.\nඑම දෙපාර්තමේන්තුව සඳහන් කළේ දිවයින පුරා පිහිටි පාසල් 85 ක් තුළ ස්ථාපිත කෙරෙන ඇගයීම් මධ්‍යස්ථාන 106 කදී එම කටයුතු සිදු කෙරන බවයි.\nඒ සඳහා සහභාගි වන පරීක්ෂකවරුන් ගණන 32,368 ක්.\nඒ අනුව පළමු අදියරේ ඇගයීම් කටයුතු ලබන 17 වනදා සිට 26 වනදා තෙක් ක්‍රියාත්මක කිරීමටයි සැලසුම් කර ඇත්තේ.\nලබන 30 වනදා ඇරඹෙන 2 වන අදියරේ ඇගයීම් කටයුතු ජූලි මස 9 වනදා තෙක් ක්‍රියාත්මකයි.\nමේ අතර පැවති අයහපත් කාළගුණ තත්වය හමුවේ ගම්පහ ප්‍රදේශයේ පාසලක ස්ථාපිත කර තිබූ සාමාන්‍ය පෙළ විභාග මධ්‍යස්ථානයකදී සිසුන් අපහසුතාවයට පත්වීමේ සිද්ධිය සම්බන්ධයෙන් එහි ශාලාධිපතිවරයා ඇතුලු පිරිසට විනය ක්‍රියාමාර්ග ගන්නා බව විභාග කොමසාරිස් ජනරාල් එල්.එම්.ඩී ධර්මසේන පවසනවා.\nකොළඹ ඊයේ පැවති මාධ්‍ය හමුවකට එක් වෙමින් ඔහු කියා සිටියේ එම විභාග ශාලාවේ පිළිතුරු පත්‍ර ඇගයීම් කටයුතු වෙනම විශේෂිත මණ්ඩලයක් යටතේ සිදු කිරීමට උපදෙස් ලබා දී ඇති බවයි.",
       "URL": "https://www.hirunews.lk/305961/සාමාන්‍ය-පෙළ-උත්තර-පත්‍ර-ඇගයීම්-සති-දෙකකින්-ඇරඹේ",
       "Category": "Local News",
       "Parent URL": "https://www.hirunews.lk/local-news.php?pageID=1126"
}