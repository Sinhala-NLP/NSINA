{
       "Source": "hirunews",
       "Timestamp": "Monday, 12 March 2018 - 6:31",
       "Headline": "කැකිරාවේ ගෙවත්තකින් හමුවූ අත්බෝම්බය",
       "News Content": "කැකිරාව, සෙක්කුපිටිය ප්‍රදේශයේ ගෙවත්තක තිබී ඊයේ (11) දහවල් ජීව අත්බෝම්බයක් සොයා ගෙන තිබෙනවා.\nපොලිසියට ලද තොරතුරක් අනුව එම අත්බෝම්බය සොයා ගත් බවයි අප වාර්තාකරු පැවසුවේ.\nසිද්ධිය සම්බන්ධයෙන් එම නිවසේ පදිංචිකරුවන්ගෙන් පොලිසිය ප්‍රකාශ සටහන් කරගෙන ඇති අතර මෙම ජීව අත්බෝම්බය කිසිවකු විසින් එම ගෙවත්තට ගෙනැවිත් දමන්නට ඇතැයි පොලිසිය සැක කරනවා.\nඅප වාර්තාකරු වැඩිදුරටත් පැවසුවේ සොයා ගත් අත්බෝම්බය අනුරාධපුර පොලිස් විශේෂ කාර්ය බලකායේ බෝම්බ නිශ්ක්‍රීය අංශයේ නිලධාරීන්ගේ සහය ඇතිව නිශ්ක්‍රීය කිරීමට නියමිතව තිබූ බවයි.\nසිද්ධිය සම්බන්ධයෙන් මෙතෙක් කිසිවකු පොලිස් අත්අඩංගුවට ගෙන නොමැති අතර කැකිරාව පොලිසිය වැඩිදුර විමර්ශණ සිදුකරනවා.",
       "URL": "https://www.hirunews.lk/185660/කැකිරාවේ-ගෙවත්තකින්-හමුවූ-අත්බෝම්බය",
       "Category": "Local News",
       "Parent URL": "https://www.hirunews.lk/local-news.php?pageID=4042"
}