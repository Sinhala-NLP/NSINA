{
       "Source": "hirunews",
       "Timestamp": "Tuesday, 25 July 2023 - 15:52",
       "Headline": "කුරුල්ලන් එළවමින් සිටි 11 හැවිරිදි දැරිය කැලෑවට ඇදගෙන ගිය යුද හමුදා කොප්‍රල්",
       "News Content": "ආණමඩුව , ප්‍රදේශයෙ කුඹුරේ කුරුල්ලන් එළවමින් සිටි 11 හැවිරිදි දැරියක් කැලෑවට ඇදගෙන යාමේ සිද්දියක් සම්බන්ධව යුද හමුදා කොප්‍රල්වරයකු ආණමඩුව පොලිසිය අත්අඩංගුවට ගෙන තිබෙනවා.\nමෙසේ අත් අඩංගුවට ගෙන ඇත්තේ අම්පාර 24 වන පාබල සේනා මුලස්ථානයෙ රාජකාරි වල නිරතව සිටින 38 හැවිරිදි දරුවන් දෙදෙනෙකු ද සිටින යුද හමුදා කොප්‍රල් වරයකුයි.\nමෙම දැරිය පාසල් ගොස් නිවසට පැමිණ පසුව සවස නිවස ආසන්නයෙ වු කුඹුරේ කුරුල්ලන් එළවමින් සිටියදී ඒ ආසන්නයෙ මාර්ගයෙ ගමන් කරමින් සිටි සැකකාර කොප්‍රල් වරයා දැරිය සමග මුලින් සුහදශිලි බවක් දක්වා කතා බහ කර ඇති බවත් ඉන් පසුව එකවරම දැරිය ආසන්නයෙ කැලෑවට රැගෙන යාමට කටයුතු කර ඇති බව පොලිස් විමර්ශන වලදි හෙළිවී තිබෙනවා.\nතම වැඩිමහල් සොයුරිය කිසිවකු විසින් ඇදගෙන යනු දුටු කුඩා සොහොයුරා එම මෙහොතේම තම මවට කෑගසා පවසා ඇති බවත් ඉන් පසුව මව දැරිය සොයා කෑගසමින් විලාප තැබිමත් සමග සැකකාර යුද හමුදා කොප්‍රල් වරයා දැරිය අතහැර දමා වෙනත් පැන ගොස් තිබෙනවා.\nසැකකාර කොප්‍රල් වරයා දැරිය කැලෑවට ඇද ගෙන යාම නිසා සිරුර පුරා තුවාල සිදුව ඇති බවද සඳහන් කළා.\nකෙසේ වෙතත් අදාල සිද්දිය ආණමඩුව පොලිසියට කඩිනමින් පැමිණිලි කිරීමත් සමග දැරිය විසින් සැකකරුගෙ හැඩරුව පැවසිමත් සමග පොලිස් කණ්ඩායමක් විසින් කඩිනමින් අදාල සැකකරු හදුනාගෙන අත් අඩංගුවට ගැනිමට සමත්ව තිබෙනවා.",
       "URL": "https://www.hirunews.lk/342492/කුරුල්ලන්-එළවමින්-සිටි-11-හැවිරිදි-දැරිය-කැලෑවට-ඇදගෙන-ගිය-යුද-හමුදා-කොප්‍රල්",
       "Category": "Local News",
       "Parent URL": "https://www.hirunews.lk/local-news.php?pageID=152"
}