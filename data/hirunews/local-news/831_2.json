{
       "Source": "hirunews",
       "Timestamp": "Sunday, 02 October 2022 - 7:38",
       "Headline": "දංඕවිට ප්‍රදේශයේ වෙඩි තැබීමකින් කාන්තාවක් මරුට (වීඩියෝ)",
       "News Content": "ගම්පහ - දංඕවිට ප්‍රදේශයේ සිදුවූ වෙඩි තැබීමකින් 29 හැවිරිදි කාන්තාවක් ජීවිතක්ෂයට පත්වී තිබෙනවා.\nදංඕවිට මත්පැන් අලෙවිසැළකට ඊයේ රාත්‍රියේ වැගන් ආර් වර්ගයේ මෝටර් රථයකින් පැමිණි පිරිසක් එම අලෙවිසැල කොල්ලකා පලායාමට උත්සහ කර ඇති බව සඳහන්.\nඑහිදී ලද තොරතුරකට අනුව දංඕවිට පොලිසියේ නිලධාරීන් පිරිසක් එම ස්ථානයට පැමිණ ඇති බවයි වාර්තාවන්නේ.\nඑහිදී පලායාමට උත්සාහ කළ කොල්ලකරුවන් සහ පොලිසිය අතර වෙඩි හුවමාරුවක් සිදුව තිබෙනවා.\nඑම අවස්ථාවේ ඒ අසළින් ධාවනය වූ බස් රථයකට ද වෙඩි ප්‍රහාරයක් එල්ලවී ඇති අතර, එහි ගමන් ගත් කාන්තාවකුයි මෙලෙස මියගොස් ඇත්තේ.\nවෙඩි වැදුණු කොල්ලකරුවන් දෙදෙනෙකුද රාගම රෝහලේ ප්‍රතිකාර ලබන බව උසස් පොලිස් නිලධාරියෙකු හිරු ප්‍රවෘත්ති අංශය කළ විමසීමකදී සඳහන් කළා.",
       "URL": "https://www.hirunews.lk/316825/දංඕවිට-ප්‍රදේශයේ-වෙඩි-තැබීමකින්-කාන්තාවක්-මරුට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=831"
}