{
       "Source": "hirunews",
       "Timestamp": "Friday, 27 January 2023 - 14:14",
       "Headline": "රැමිස් මෘදුකාංග පද්ධතියේ ක්‍රියාකාරිත්වය පිළිබඳ රන්ජිත් සියඹලාපිටියගෙන් ප්‍රකාශයක් (වීඩියෝ)",
       "News Content": "වසර 10ක පමණ කාලයක සිට අක්‍රිය තත්ත්වයේ පවතින ආදායම් බදු දෙපාර්තමේන්තු වේ රැමිස් මෘදුකාංග පද්ධතිය මේ වසරේදී ක්‍රියාකාරී තත්ත්වයට පත් කළ හැකි බව මුදල් රාජ්‍ය අමාත්‍ය රංජිත් සියඹලාපිටිය පවසනවා.\nරජයේ ගිණුම් පිළිබඳ කාරක සභාවේ ඊයේ මේ සම්බන්ධයෙන් පළ වු අදහස් සම්බන්ධයෙන් ප්‍රතිචාර දක්වමින් රාජ්‍ය අමාත්‍යවරයා මේ බව සදහන්\nරුපියල් බිලියන 10ක් වැය කර 2014 වසරේ දී ආදායම් බදු දෙපාර්තමේන්තුවට ලබාගත් ramis මෘදුකාංග පද්ධතිය තවමත් ක්‍රියාකාරී මට්ටමේ නොපවතින බව රජයේ ගිණුම් පිළිබඳ කාරක සභාවේ සභාපති පාර්ලිමේන්තු මන්ත්‍රී කබීර් හෂීම් පැවසුවා.\nඑම පද්ධතිය ක්‍රියාත්මක තත්ත්වයට ගෙන ඒම සඳහා තවත් විශාල මුදලක් වැය කිරීමට සිදුවන බවට කළ ප්‍රකාශයට මුදල් රාජ්‍ය අමාත්‍ය රංජිත් සියඹලාපිටිය අද (27) ප්‍රතිචාර දැක්වුවා.",
       "URL": "https://www.hirunews.lk/326016/රැමිස්-මෘදුකාංග-පද්ධතියේ-ක්‍රියාකාරිත්වය-පිළිබඳ-රන්ජිත්-සියඹලාපිටියගෙන්-ප්‍රකාශයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=576"
}