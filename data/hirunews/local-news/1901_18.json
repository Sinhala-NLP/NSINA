{
       "Source": "hirunews",
       "Timestamp": "Monday, 07 June 2021 - 11:10",
       "Headline": "ඉන්දියාවේ දෛනික කොරෝනා ආසාදිතයන් තවදුරටත් පහළට",
       "News Content": "අද උදෑසනින් අවසන් වූ පැය 24 තුල ඉන්දියාවෙන් නව කොරෝනා ආසාදිතයන් එක ලක්ෂ හයදහසක් ක් වාර්තා වී ඇති අතර, එය පෙර දිනට වඩා සියයට 12 ක පහත වැටීමක් බවයි ඉන්දීය මාධ්‍ය ප්‍රකාශ කළේ.\nඑමෙන්ම, කොරෝනා ආසාදනය අතින් දැන් වාර්තා වන්නේ මාස දෙකකින් අවම අගයන්.\nඉන්දියාවේ සමස්ත කොරෝනා ආසාදිතයින් සංඛ්‍යාව දෙකෝටි අසූ නව ලක්ෂයක්.\nඊයේ දිනයේ තවත් කොරෝනා මරණ 2477 ක් ඉන්දියාවෙන් වාර්තා වී ඇති අතර, ඒ අනුව, එරට කොරෝනා මරණ සංඛ්‍යාව තුන් ලක්ෂ හතලිස් නවදහස ඉක්මවනවා.\nමේ අතර, දිල්ලියේ සමස්ත ඉන්දීය වෛද්‍ය විද්‍යා ආයතනය කුඩා ළමයින් සඳහා කොවැක්සීන් කොරෝනා එන්නත ලබාදීමේ සායනික පරීක්ෂණ අද ආරම්භ කරනු ලබනවා.",
       "URL": "https://www.hirunews.lk/273598/ඉන්දියාවේ-දෛනික-කොරෝනා-ආසාදිතයන්-තවදුරටත්-පහළට",
       "Category": "Local News",
       "Parent URL": "https://www.hirunews.lk/local-news.php?pageID=1901"
}