{
       "Source": "hirunews",
       "Timestamp": "Saturday, 21 January 2017 - 18:11",
       "Headline": "සම්මුතිවාදී ආණ්ඩුව පරාජය කළ හැක්කේ ඒකාබද්ධ විපක්ෂයටයි - දිනේෂ් ගුණවර්ධන",
       "News Content": "සම්මුතිවාදි ආණ්ඩුවේ සිටිමින් එක්සත් ජාතික පක්ෂය සිදු කරන රටේ දේපල සහ වත්කම් විකිණිමේ වැඩපිලිවෙල පරාජයට පත් කල හැක්කේ ඒකාබද්ධ විපක්ෂයට බව පාර්ලිමේන්තු මන්ත්‍රී දිනේෂ් ගුණවර්ධන ප්‍රකාශ කළා.\nමන්ත්‍රීවරයා මේ බව ප්‍රකාශ කලේ ලබන 27 වනදා නුගේගොඩදී පැවත්වෙන රැලිය පිලිබද දැනුවත් කිරිමට කඩුවෙල ප්‍රදේශයේ අද (21) පැවති රැස්වීමකට එක්වෙමින්.\nමෙම රැස්වීම සදහා එක්වු පාර්ලිමේන්තු මන්ත්‍රී ගාමිණී ලොකුගේ කියා සිටියේ ආණ්ඩුවේ ඇතැම් මැතිඇමතිවරුන් මේ වනවිට රහසේ ඒකාබද්ධ විපක්ෂය සමඟ සාකච්ඡා කරමින් සිටින බවයි.\nවත්මන් රජය බේරාගැනීම සඳහා විවිධ දේශපාලනඥයින් විවිධාකාරයෙන් කුමන්ත්‍රණ සිදුකරන බව ද පාර්ලිමේන්තු මන්ත්‍රී ගාමිණී ලොකුගේ මහතා සඳහන් කලා.\nමේ අතර දෙමළ ඩයස්පෝරාවේ ඉල්ලීමක් මත රජය විසින් ව්‍යවස්ථා සංශෝධනයක් සිදුකරන බව එක්සත් ජනතා නිදහස් සන්ධානයේ පාර්ලිමේන්තු මන්ත්‍රී ප්‍රසන්න රණතුංග මහතා කළුතර පැවති ජන හමුවකදී ප්‍රකාශ කළා.",
       "URL": "https://www.hirunews.lk/152574/සම්මුතිවාදී-ආණ්ඩුව-පරාජය-කළ-හැක්කේ-ඒකාබද්ධ-විපක්ෂයටයි-දිනේෂ්-ගුණවර්ධන",
       "Category": "Local News",
       "Parent URL": "https://www.hirunews.lk/local-news.php?pageID=4699"
}