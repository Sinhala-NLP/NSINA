{
       "Source": "hirunews",
       "Timestamp": "Friday, 23 September 2016 - 12:05",
       "Headline": "ශ්‍රී ලංකාවේ නව ඉන්දීය මහකොමසාරිස් තරංජිත් සන්ධු",
       "News Content": "ශ්‍රී ලංකාවේ නව ඉන්දීය මහකොමසාරිස්වරයා ලෙස තරංජිත් සන්ධු ඉන්දීය රජය නිල වශයෙන් නම් කර තිබෙනවා.\nඉන්දීය විදේශ කටයුතු අමාත්‍යාංශය නිවේදනයක් නිකුත් කරමින් ප්‍රකාශ කළේ 1988 වසරේදී ඉන්දීය විදේශ සේවාවට එක්වූ තරංජිත් සන්ධු නුදුරේදීම සිය තනතුරේ වැඩභාර ගනු ඇති බවයි.\nරාජ්‍ය තාන්ත්‍රිකයෙකු ලෙස ඔහු පැරණි සෝවියට් දේශයේ යුක්රේනයේ සහ ඇමරිකා එක්සත් ජනපදයේ කටයුතු කර ඇති ඔහු 2000 වසරේ සිට 2004 වසර දක්වා කොළඹ ඉන්දීය මහකොමසාරිස් කාර්යාලයේ දේශපාලන කටයුතු පිළිබද කොන්සල්වරයා ලෙස කටයුතු කළා.\nපසුව, ඉන්දීය විදේශ කටයුතු අමාත්‍යාංශයේ දකුණු ආසියානු කටයුතු පිළිබදව සොයා බැලූ තරංජිත් සන්ධු 2005 වසරේදී නිව්යෝක් නුවර එක්සත් ජාතීන්ගේ සංවිධානයේ ඉන්දීය නිත්‍ය නියෝජිත කාර්යාලයට එක්වුණා.",
       "URL": "https://www.hirunews.lk/143622/ශ්‍රී-ලංකාවේ-නව-ඉන්දීය-මහකොමසාරිස්-තරංජිත්-සන්ධු",
       "Category": "Local News",
       "Parent URL": "https://www.hirunews.lk/local-news.php?pageID=4867"
}