{
       "Source": "hirunews",
       "Timestamp": "Friday, 09 April 2021 - 19:13",
       "Headline": "කැරොලයින් ජූරි, විවාහක රූ රැජිණ කිරුළ අත් හරී (වීඩියෝ)",
       "News Content": "2020 ලෝක විවාහක රූ රැජින කැරොලයින් ජූරි අද සිය ෆේස්බුක් ගිණුම ඔස්සේ විශේෂ ප්‍රකාශයක් සිදු කරමින් තමන් ලෝක රූ රැජින කිරුළ යළි භාරදීමට තීරණය කළ බව සදහන් කළා.\nඒල පසුගිය ඉරිදා විවාහක රූ රැජින තරගයේදී තේරී පත් වූ රූ රැජිනගේ කිරුළ ගැලවීමේ සිද්ධිය සම්බන්ධයෙන් මතු වූ ආන්දෝලනාත්මක තත්ත්වය හමුවේයි.\nමෙම සිදුවීමට මුල් වුණේ පසුගියදා ලෝක රූ රැජින තරගය සඳහා මෙරට නියෝජනය තෝරා පත්කර ගැනීමට පැවති තරගයේ ඇති වූ සිදුවීමයි.\nඑහිදී මෙරට 2020 විවාහක රූ රැජින ලෙස තේරී පත් වූ පුෂ්පිකා ද සිල්වාගේ සුදුසුකම් සම්බන්ධයෙන් කැරොලයින් ජූරි මෙලෙස ප්‍රකාශයක් සිදුකළා.\nඑහිදී ඉවත් කෙරුණු පුෂ්පිකාගේ රූ රැජින කිරුළ යළි ඇයටම හිමි වූ අතර කැරොලයින් ජූරි ඊයේ පොලිස් අත්අඩංගුවට ගෙන පසුව ඇප මත මුදාහැරුණා.",
       "URL": "https://www.hirunews.lk/268005/කැරොලයින්-ජූරි-විවාහක-රූ-රැජිණ-කිරුළ-අත්-හරී-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2030"
}