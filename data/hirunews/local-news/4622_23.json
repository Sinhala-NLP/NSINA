{
       "Source": "hirunews",
       "Timestamp": "Thursday, 09 March 2017 - 14:58",
       "Headline": "ධීවරයන් නිදහස් කිරීමට ඉන්දු ලංකා එකඟතාවක්",
       "News Content": "ඉන්දියාව සහ ශ්‍රී ලංකාව භාරයේ සිටින දෙරටේ ධීවරයින් 123 දෙනෙකු නිදහස් කිරීමට තීරණය වී තිබෙනවා.\nඒ අනුව, මෙරට භාරයේ පසුවන ඉන්දීය ධීවරයින් 85 දෙනෙකු සහ ඉන්දීය භාරයේ සිටින ශ්‍රී ලාංකික ධීවරයින් 19 දෙනෙකු නිදහස් කිරීමට නියමිත බවයි ධීවර කටයුතු අමාත්‍යාංශය සදහන් කළේ.\nමේ සම්බන්ධයෙන් ධීවර අමාත්‍ය මහින්ද අමරවීර , අග්‍රාමාත්‍ය රනිල් වික්‍රමසිංහ සමග සාකච්ඡාවක් ද අද පෙරවරුවේ පවත්වා තිබෙනවා.\nඑහිදී මෙරට භාරයේ සිටින ඉන්දීය ධීවරයින් 85 දෙනෙකු නිදහස් කරන ලෙස අග්‍රාමාත්‍ය කාර්යාලය නීතිපතිවරයා වෙත දැනුම්දුන් බවයි ධීවර අමාත්‍යාංශය නිවේදනයක් නිකුත් කරමින් ප්‍රකාශ කළේ.",
       "URL": "https://www.hirunews.lk/156458/ධීවරයන්-නිදහස්-කිරීමට-ඉන්දු-ලංකා-එකඟතාවක්",
       "Category": "Local News",
       "Parent URL": "https://www.hirunews.lk/local-news.php?pageID=4622"
}