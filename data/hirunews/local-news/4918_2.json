{
       "Source": "hirunews",
       "Timestamp": "Thursday, 18 August 2016 - 17:06",
       "Headline": "ලිංගික අපයෝජනයකට ශ්‍රී ලාංකිකයෙකු එංගලන්තයේදී වරදකරු වෙයි",
       "News Content": "එංගලන්තයේ දේශපාලන පක්ෂයක මැදිහත්වීමෙන් සරණාගතභාවය ලැබූ ශ්‍රී ලාංකිකයෙකු එරටදී සිදුකළ ලිංගික අපයෝජනයක් සම්බන්ධයෙන් වරදකරු වී තිබෙනවා.\nමෙලෙස වරදකරු වී ඇත්තේ සිවරාජා සුගන්දන් නමැති 31 හැවිරිදි පුද්ගලයෙක්.\nමොහු බ්‍රිතාන්‍යයෙන් පිටුවහල් කිරීමට මීට පෙර පියවර ගත්ත ද එරට ලිබරල් ප්‍රජාතන්ත්‍රවාදී පක්ෂයේ මන්ත්‍රීවරයෙකුගේ මැදිහත්වීමෙන් එය වළක්වා ඇති බව සදහන්.\nකෙසේ වුවත්, 2014 වසරේදී එංගලන්තයේ - බ්‍රිස්ටල් නුවරදී වයස අවුරුදු 21 ක කාන්තාවක් අපයෝජනයට ලක් කිරීම සම්බන්ධයෙන් මොහුට චෝදනා එල්ල වුණා.\nපසුගියදා අධිකරණයේදී ඔහු එම චෝදනා පිළිගැනීමෙන් අනතුරුවයි එරට අධිකරණය, අදාළ චෝදනාව සම්බන්ධයෙන් ඔහු වරදකරු කර ඇත්තේ.",
       "URL": "https://www.hirunews.lk/140927/ලිංගික-අපයෝජනයකට-ශ්‍රී-ලාංකිකයෙකු-එංගලන්තයේදී-වරදකරු-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=4918"
}