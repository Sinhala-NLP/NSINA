{
       "Source": "hirunews",
       "Timestamp": "Friday, 10 March 2023 - 9:31",
       "Headline": "2046 ආදරවන්තයන්ගේ දිනය ගැන ව්‍යසනකාරී අනාවැකියක්",
       "News Content": "2046 ආදරවන්තයින්ගේ දිනයේ දී (පෙබරවාරි 14) විශාල ග්‍රාහකයක් පෘථිවියේ ගැටිය හැකි බවට නාසා ආයතනය අනතුරු අඟවනවා.\nමෙම ග්‍රාහකය පීසා හී ඇලවෙන කුලුන තරම් විශාලත්වයක් සහිත බවත් එය සම්පූර්ණ නගරයක් ම විනාශ කළ හැකි ප්‍රමාණයේ එකක් බවත් නාසා ආයතනය පවසනවා.\n2023 පෙබරවාරි 28 මේ බව තහවුරු කර ඇති අතර, කෙසේ වෙතත් මෙම ග්‍රාහකය පෘථිවියේ කුමන ස්ථානයකට පතිත වේ දැ යි තව ම නිගමනය කර නෑ.\nනමුත් දැනට පුරෝකථනය කර ඇති පරිදි, මෙම ග්‍රාහකයේ බලපෑම ඉන්දියන් සාගරයේ සිට පැසිෆික් සාගරය දක්වා සහ බටහිරින් එක්සත් ජනපදයේ නැඟෙනහිර වෙරළ තීරය දක්වා විහිදිය හැකි බව සඳහන්.\nමීට වසර 114කට පෙර සයිබීරියාවට කඩා වැටුණු Tunguska 12-megaton ග්‍රාහකය ද මේ හා සමාන බව වාර්තා වන අතර, අඩි 160ක් උස වූ එම ග්‍රාහකය විශාල නාගරික ප්‍රදේශයක් විනාශ කිරීමට ඉඩ තිබුණු නමුත් එය වනාන්තරයකට කඩා වැටී ගස් මිලියන 80කට වඩා විනාශ කළා.\n'ඝට්ටනයක් නිසැකයි, එය අප දන්නා පරිදි, ගොඩබිමට හෝ සාගරයට බලපෑම් කළත් ශිෂ්ටාචාරයේ අනාගතයට තර්ජනයක් විය හැකි ගෝලීය දේශගුණික ව්‍යසනයක් ඇති කළ හැකි එකක්' බව ඇතැම් විද්‍යාඥයන් පවසනවා.\nඑවැනි සිදුවීම් සිදුවන්නේ සාමාන්‍යයෙන් වසර 100,000කට වරක් හෝ ඊට අඩු වාර ගණනක දී බව යි සඳහන් වන්නේ.",
       "URL": "https://www.hirunews.lk/329513/2046-ආදරවන්තයන්ගේ-දිනය-ගැන-ව්‍යසනකාරී-අනාවැකියක්",
       "Category": "Local News",
       "Parent URL": "https://www.hirunews.lk/local-news.php?pageID=486"
}