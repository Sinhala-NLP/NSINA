{
       "Source": "hirunews",
       "Timestamp": "Sunday, 23 August 2020 - 16:42",
       "Headline": "කොරෝනා පාලන සීමාවන් කඩ කළ පේරු රාත්‍රී සමාජශාලාවක තෙරපීමකින් 13ක් මරුට",
       "News Content": "කොරෝනා වෛරස් නිරෝධායන නීති උල්ලංගණය කරමින් තරුණ තරුණියන් එක්රැස් වූ පේරු රාජ්‍යයේ ලීමා අගනුවර රාත්‍රී සමාජශාලාවක තෙරපීමකින් පුද්ගලයන් 13 දෙනෙකු ජීවිතක්ෂයට පත්වී තිබෙනවා.\nඒ, කොරෝනා වෛරස් සීමාවන් කඩ කිරීම සම්බන්ධයෙන් පොලීසිය සිදුකළ වැටලීමකදී ඔවුන් ඉන් නික්මීමට උත්සාහ කරද්දීයි.\nපොලිස් නිලධාරීන් 3 දෙනෙකු ඇතුළු තවත් 6 දෙනෙකු මෙහිදී තුවාල ලබා ඇති බවයි විදෙස් වාර්තා සඳහන් කළේ.\nරාත්‍රී සමාජශාලාවට එක්රැස් වූ 23 දෙනෙකු පොලීසිය විසින් රඳවාගෙන තිබෙනවා.\nලතින් ඇමරිකාවේ දෙවනුව වැඩිම කොරෝනා ආසාදිත අනුපාතයක් සහිත පේරු රාජ්‍යය පසුගිය මාර්තු මාසයේ සිට රාත්‍රී සමාජශාලා සහ මත්පැන් අලෙවිසැල් වසා දැමීමට තීරණය කළා.\nඑරට කොරෝනා ආසාදිත සංඛ්‍යාව පසුගිය ජුලි 2 වන දා සිට මේ දක්වා දෙගුණයකින් ඉහළ ගොස් පන්ලක්ෂ 85,236ක් ලෙස සටහන් වනවා.\nපේරු රාජ්‍යයේ කොරෝනා මරණ සංඛ්‍යාව 27,453ක්.",
       "URL": "https://www.hirunews.lk/248462/කොරෝනා-පාලන-සීමාවන්-කඩ-කළ-පේරු-රාත්‍රී-සමාජශාලාවක-තෙරපීමකින්-13ක්-මරුට",
       "Category": "Local News",
       "Parent URL": "https://www.hirunews.lk/local-news.php?pageID=2503"
}