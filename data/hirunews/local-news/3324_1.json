{
       "Source": "hirunews",
       "Timestamp": "Saturday, 01 June 2019 - 7:47",
       "Headline": "රතන හිමි තවමත් උපවාසයේ",
       "News Content": "පාර්ලිමේන්තු මන්ත්‍රී පූජ්‍ය අතුරලියේ රතන හිමියන් ආරම්භ කළ උපවාසය මේ වනවිටත් ක්‍රියාත්මක වනවා.\nඅමාත්‍ය රිෂාද් බදියුදීන් සහ අසාද් සාලි, එම්.එල්.ඒ.එම් හිස්බුල්ලා යන ආණ්ඩුකාරවරුන් එම තනතුරුවලින් ඉවත් කිරිම ඇතුළු ඉල්ලීම් 04 ක් මුල් කර ගනිමිනුයි ඊයේ (31) පෙරවරුවේ මහනුවර ශ්‍රී දළඳා මාලිගාව ඉදිරිපිටදී උන්වහන්සේ මෙම උපවාසය ආරම්භ කරනු ලැබුවේ.\nමේ අතර, පූජ්‍ය අතුරලියේ රතන හිමියන්ගේ උපවාසයට සහය පළ කරමින් ඊයේ (31) පස්වරුවේ කතෝලික සභාවේ නියෝජිතයෙකු වන රාගම පදිංචි මැන්ෆ‍්‍රඩ් ඇන්තනී නමැත්තෙකු එක්වුණා.\nරතන හිමියන් උපවාසය කරන ස්ථානයට ඊයේ (31) රාත්‍රියේ පාර්ලිමේන්තු මන්ත්‍රී එස්.බී. දිසානායක ද පැමිණියා.",
       "URL": "https://www.hirunews.lk/217492/රතන-හිමි-තවමත්-උපවාසයේ",
       "Category": "Local News",
       "Parent URL": "https://www.hirunews.lk/local-news.php?pageID=3324"
}