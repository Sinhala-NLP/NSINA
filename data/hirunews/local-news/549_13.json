{
       "Source": "hirunews",
       "Timestamp": "Wednesday, 08 February 2023 - 13:06",
       "Headline": "කොටුව දුම්රියපොල ඉදිරිපිට විරෝධතාවක් නිසා ඕල්කට් මාවතේ මංතීරුවක් වැසේ (වීඩියෝ)",
       "News Content": "රජයේ බදු ප්‍රතිපත්තියට එරෙහිව විදුලි, ජල, වරාය සහ ඛනිජ තෙල් ඇතුළු තවත් ක්ෂේත්‍ර කිහිපයක වෘත්තීය සමිති ආරම්භ කර ඇති වෘත්තීය ක්‍රියාමාර්ගයට සමගාමීව ඔවුන් කොටුව දුම්රියපල ඉදිරිපිට මේ වනවිට උද්ඝෝෂණයක නිරත වනවා.\nඒ හේතුවෙන් කොටුව දුම්රියපොල ඉදිරිපිටින් ඕල්කට් මාවතේ එක් මංතීරුවක් අවහිර වී ඇති බවයි පොලීසිය ප්‍රකාශ කළේ.\nඑමෙන් ම, බදු ප්‍රතිපත්තියට එරෙහි වෘත්තීය ක්‍රියාමාර්ගයක නිරත වෘත්තීය සමිතිවලට එරෙහිව කොටුව මහේස්ත්‍රාත්වරයා නියෝගයක් නිකුත් කර තිබෙනවා.\nකොටුව පොලීසිය සිදුකළ දැනුම්දීමකට අනුව අදාළ නියෝගය නිකුත් කර ඇත්තේ මුදල් අමාත්‍යාංශයට, ජනපති කාර්යාලයට, ජනාධිපති මන්දිරයට සහ ගාලුමුවදොර භූමියට ඇතුළුවීමට නොහැකි වන පරිදියි.\nමේ අතර, සේවකයින්ගේ මූල්‍ය නොවන වරප්‍රසාද, උපයන විට බදු ගණනයෙන් ඉවත් කර තිබෙනවා.\nඊට අදාළ චක්‍රලේඛය මේ වනවිට නිකුත් කර ඇති බවයි මුදල් අමාත්‍යාංශය සඳහන් කළේ.",
       "URL": "https://www.hirunews.lk/326968/කොටුව-දුම්රියපොල-ඉදිරිපිට-විරෝධතාවක්-නිසා-ඕල්කට්-මාවතේ-මංතීරුවක්-වැසේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=549"
}