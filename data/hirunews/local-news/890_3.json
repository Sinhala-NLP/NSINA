{
       "Source": "hirunews",
       "Timestamp": "Monday, 05 September 2022 - 14:11",
       "Headline": "සේවා මුක්ත භට සංගමය සඳහා ස්ථිර කාර්යාල ගොඩනැගිල්ලක්",
       "News Content": "ආරක්ෂක මුලස්ථාන පරිශ්‍රය තුළ ශ්‍රී ලංකා සේවා මුක්ත භට සංගමය සඳහා ස්ථිර කාර්යාල ගොඩනැගිල්ලක් පිහිටුවීමට සැලසුම් කර ඇති බව ආරක්ෂක ලේකම් ජෙනරාල් කමල් ගුණරත්න ප්‍රකාශ කළා.\nඑම සංගමයේ 78 වැනි සංවත්සරයට ඊයේ එක්වෙමින් ඔහු වැඩිදුරටත් සඳහන් කර ඇත්තේ ඒ සදහා පර්චස් 175ක ඉඩමක් වෙන් කර ඇති බවයි.\nශ්‍රී ලංකා සේවා මුක්ත භට සංගමය සදහා ස්ථිර කාර්යාල ගොඩනැගිල්ලක ඉදිකිරීම සදහා රජයේ මුදල් භාවිත නොකරන බව ආරක්ෂක ලේකම්වරයා වැඩිදුරටත් සදහන් කළ බවයි ආරක්ෂක අමාත්‍යාංශය සදහන් කලේ.\n1944 දි පිහිටුවන ලද ශ්‍රී ලංකා සේවා මුක්ත භට සංගමය අද වන විට අනුබද්ධ සන්නද්ධ හමුදා සංගම් 48ක සමාජිකයින් 45,000කට අධික සංඛ්‍යාවකින් යුක්තයි.",
       "URL": "https://www.hirunews.lk/314609/සේවා-මුක්ත-භට-සංගමය-සඳහා-ස්ථිර-කාර්යාල-ගොඩනැගිල්ලක්",
       "Category": "Local News",
       "Parent URL": "https://www.hirunews.lk/local-news.php?pageID=890"
}