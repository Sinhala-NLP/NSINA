{
       "Source": "hirunews",
       "Timestamp": "Monday, 16 January 2023 - 14:28",
       "Headline": "පසුගිය වසරේ සුරාබදු දෙපාර්තමේන්තුවේ වැටලීම්වලින් 35,381 දෙනෙකු අත්අඩංගුවට",
       "News Content": "ශ්‍රී ලංකා සුරාබදු දෙපාර්තමේන්තුව විසින් පසුගිය වසරේ සිදුකළ විවිධ වැටලීම්වල දී පුද්ගලයින් 35,381දෙනෙකු අත්අඩංගුවට ගෙන තිබෙනවා.\nඒ අතරින් 5060දෙනෙකු කාන්තාවන්.\nමෙම වැටලීම්වල දී අත්අඩංගුවට ගන්නා ලද නඩු භාණ්ඩවල මුළු වටිනාකම රුපියල් කෝටි 40 ඉක්මවන බව ද සුරාබදු දෙපාර්තමේන්තුව සඳහන් කළා.\nඊට අමතරව මෙම මත්ද්‍රව්‍ය හා දුම්කොළ අපරාධ පිළිබඳ අධිකරණය ඉදිරියේ නඩු පැවරීමෙන් අනතුරුව අධිකරණය මඟින් රුපියල් මිලියන 129ක් දඩ මුදල් ලෙස පනවා ඇති බවයි එම දෙපාර්තමේන්තුව වැඩිදුරටත් කියා සිටියේ.",
       "URL": "https://www.hirunews.lk/325184/පසුගිය-වසරේ-සුරාබදු-දෙපාර්තමේන්තුවේ-වැටලීම්වලින්-35381-දෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=598"
}