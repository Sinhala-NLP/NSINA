{
       "Source": "hirunews",
       "Timestamp": "Wednesday, 09 February 2022 - 16:26",
       "Headline": "පානදුර වෙඩි තැබීමේ සිද්ධියේ මහ මොළකරු අල්ලයි (වීඩියෝ)",
       "News Content": "පසුගිය 27 වැනි දින පානදුර මූලික රෝහල ඉදිරිපිට දී ගිලන් රථ රියැදුරෙකුට වෙඩි තබා මනුෂ්‍ය ඝාතනයක් සිදු කිරීමට තැත් කිරීම සම්බන්ධයෙන් වන ප්‍රධාන සැකකරු අත් අඩංගුවට ගැනීමට සමත් වී ඇති බව පොලිස් මාධ්‍ය ප්‍රකාශක කාර් යාලය සඳහන් ක‍රනවා.\nමෙම අත් අඩංගුවට ගැනීම සිදු කර ඇත්තේ, සිද්ධිය සම්බන්ධයෙන් විමර්ශන සිදු කළ පානදුර දකුණ පොලිස්ථානයේ නිලධාරින් කණ්ඩායමක් විසින්.\nවයස අවුරුදු 32ක් වන අදාළ සැකකරු පානදුර - කුරුප්පුමුල්ල ප්‍රදේශයේ පදිංචිකරුවෙක්.\nමෙම පුද්ගලයා ඊයේ (08) රාත්‍රියේ පොලිස් අත් අඩංගුවට පත්වන අවස්ථාවේ ඔහු සතුව හෙරොයින් ග්‍රෑම් 08ක් ද තිබී සොයාගෙන ඇති බවයි වාර්තා වන්නේ.\nඅත් අඩංගුවට ගත් සැකකරු සම්බන්ධයෙන් වැඩිදුර විමර්ශන සඳහා පානදුර මහේස්ත්‍රාත් මගින් රැඳවුම් නියෝග ලබා ගැනීමට විමර්ශන නිලධාරින් කටයුතු කරන බව එම නිවේදනයේ වැඩිදුරටත් සඳහන්.",
       "URL": "https://www.hirunews.lk/296587/පානදුර-වෙඩි-තැබීමේ-සිද්ධියේ-මහ-මොළකරු-අල්ලයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1366"
}