{
       "Source": "hirunews",
       "Timestamp": "Monday, 21 March 2022 - 11:56",
       "Headline": "චීන තානාපති කාර්යාලයේ විශේෂ ප්‍රවෘත්ති සාකච්ඡාවක්",
       "News Content": "ශ්‍රී ලංකාවේ චීන තානාපති කුයි ෂැං හොං (Qi Zhenhong) සහභාගීවන විශේෂ ප්‍රවෘත්ති සාකච්ඡාවක් මේ වන විට කොළඹ ප්‍රධාන පෙළේ හෝටලයක දී පැවැත්වෙනවා.\nමෙම ප්‍රවෘත්ති සාකච්ඡාවේ දී චීන ශ්‍රී ලංකා ආර්ථික සහ දේශපාලනික සම්බන්ධතා මෙන්ම මෙරට ආර්ථික අර්බුදය සම්බන්ධයෙන් ද අදහස් දැක්වුනා.\nමෙම ප්‍රවෘත්ති සාකච්ඡාව සඳහා ශ්‍රී ලංකාවේ චීන තානාපති ඇතුළු පිරිසක් එක්ව සිටියා.\nපසුගිය කාලසීමාව තුළ දී ශ්‍රී ලංකාව සහ චීනය අතර පැවති රාජ්‍යතාන්ත්‍රික සම්බන්ධතාවල යම්කිසි දුරස් වීමක් දක්නට ලැබුණු අතර දේශපාලන විශ්ලේෂකයින් මෙම තත්ත්වය විග්‍රහ කරනු ලැබුවේ චීනයෙන් ආනයනය කරන ලද කාබනික පොහොර නෞකාවක් සම්බන්ධයෙන් ශ්‍රී ලංකාව ගත් පියවර සහ කොළඹ මහනුවර අධිවේගී මාර්ගයේ ගලගෙදර කොටස සඳහා ටෙන්ඩර් ඉදිරිපත් කළ චීන සමාගමට එම ටෙන්ඩරය ලබා නොදීම සම්බන්ධයෙන් ඇතිවූ අමනාපකම් මෙම තත්ත්වයට හේතු පාදක වන්නට ඇති බවයි.\nමේ හැරුණු විට රජය මේ දිනවල ඉන්දීය රජය සමග පවත්වාගෙන යනු ලබන දැඩි මිත්‍ර සම්බන්ධතාව ද චීනය සමග ඇති ඇයි හොඳයිකම් පලුදු කිරීමට යම් තරමකින් බලපෑමක් සිදුකර ඇති බවත් ඔවුන් පෙන්වා දෙනවා.\nශ්‍රී ලංකාවට වැඩිම විදෙස් ණය ආධාර ප්‍රමාණයක් ලබා දී ඇති රට වන්නේට වන්නේද චීනයයි අවස්ථා ගණනාවක දී මෙරට විවිධ සංවර්ධන කටයුතු සඳහා චීනය විසින් ඇමෙරිකානු ඩොලර් බිලියන 16 කට අධික මුදලක් ශ්‍රී ලංකාවට ලබා දී තිබෙනවා.\n\"ශ්‍රී ලංකාව සහ චීනය ඉතා හොඳ මිතුරන්. අර්බුදකාරී අවස්ථාවක චීනය මිතුරන් අත්හරින්නේ නැහැ. ලෝක ශ්‍රේණගත කිරීම්වල ලංකාවේ ණය ශ්‍රේණිගත කිරීම් පහළ දමා තිබුණත් චීනය ශ්‍රී ලංකාව ගැන තබා ඇති විශ්වාසය අඩු වී නැහැ. 2020 සිට ශ්‍රී ලංකාවට චීනය ඩොලර බිලියන 2.8ක මූල්‍ය ආධාර ලබා දී තිබෙනවා ඇති වී තිබෙන ආර්ථික අර්බුදවලින් ගොඩ එන්න. ඒ අතරට ඩොලර් බලියන 1.5ක මුල්‍ය හුවමාරුවත් (currency swap ) ඇතුළත්. ඒ වගේම චීනය එරට පෞද්ගලික අංශය දිරි ගන්නවනවා ලංකාවේ ආයෝජන ඉහළ නංවන හැටියට. විශේෂයෙන්ම පෝට් සිටියේ සහ හම්බන්තොට වරායේ\" මෙහිදී අදහස් දක්වමිනි චීන තානාපති කුයි ෂැං හොං (Qi Zhenhong) කියා සිටියා.\nමෙහිදී වැඩිදුරටත් අදහස් දැක්වූ චීන තානාපතිවරයා කියා සිටියේ දෙරට අතර අත්සන් කිරීමට නියමිත නිදහස් වෙලෙඳ ගිවිසුමෙන් චීනය අහිතකර වාසි ලබා ගැනීමට බලාපොරොත්තු නොවන බවයි.\nඑමෙන්ම ශ්‍රී ලංකාව muhe මුහුණ දී ඇති ආර්ථික අර්බුදයෙන් ගොඩ ඒමේදී දුෂ්කරතාවන්ට මුහුණ දීමට ඉඩ නොතබන බවද ඔහු පැවසුවා.\nදෙරට අතර ණය ප්‍රතිව්‍යුහගත කිරීමක් සම්බන්ධයෙන් සාකච්ඡා කරන්නේ දැයි කළ විමසීමේදී තානාපතිවරයා පැවසුවේ මූල්‍යමය කාරණා සම්බන්ධයෙන් දෙරට අතර ඉතා පැහැදිලි නිරවුල් අවබෝධයක් ඇතිව කටයුතු කරමින් සිටින බවයි.",
       "URL": "https://www.hirunews.lk/299979/චීන-තානාපති-කාර්යාලයේ-විශේෂ-ප්‍රවෘත්ති-සාකච්ඡාවක්",
       "Category": "Local News",
       "Parent URL": "https://www.hirunews.lk/local-news.php?pageID=1281"
}