{
       "Source": "hirunews",
       "Timestamp": "Wednesday, 07 September 2022 - 13:12",
       "Headline": "මුදල් හිඟයෙන් යළ කන්නයේ වී මිල දී ගැනීම අර්බුදයක",
       "News Content": "යල කන්නයේ වී මිල දී ගැනීම සදහා මුදල් හිගයක් මතුව ඇති බව කෘෂීකර්ම අමාත්‍ය මහින්ද අමරවීර අද (07) පාර්ලිමේන්තුවේ දී ප්‍රකාශ කළා.\nවී අලෙවි මණ්ඩලය මගින් යල කන්නයේ වී මිල දී ගැනීම මේ වන විට ආරම්භ කර ඇති අතර, ගොවින් චෝදනා කරන්නේ, වී සදහා ගෙවිම් ප්‍රමාදයක් පවතින බවයි.\nමේ අතර, ගැටලු රැසක් හමුවේ රුපියල් 120ක සහතික මිලකට රජයට වී ලබා දිය නො හැකි බව නොච්චියාගම ප්‍රදේශයේ ගොවීන් පවසනවා.\nඔවුන් පෙන්වා දෙන්නේ, මේ වනවිට අධික පිරිවැයක් දැරීමට සිදුවීම හේතුවෙන් වී සඳහා සහතික මිල රුපියල් 150 දක්වා ඉහළ නැංවිය යුතු බවයි.",
       "URL": "https://www.hirunews.lk/314773/මුදල්-හිඟයෙන්-යළ-කන්නයේ-වී-මිල-දී-ගැනීම-අර්බුදයක",
       "Category": "Local News",
       "Parent URL": "https://www.hirunews.lk/local-news.php?pageID=885"
}