{
       "Source": "hirunews",
       "Timestamp": "Sunday, 09 January 2022 - 21:09",
       "Headline": "හිටි හැටියේ යළිත් මතු වූ කිඹුලා",
       "News Content": "කොළඹ ගාලු මුවදොර ආසන්න මුහුදු තීරයේ වෙරළේ අද (09) කිඹුලෙකු සිටින ආකාරය නිරීක්ෂණය වුනා.\nකිඹුලෙකුගේ ප්‍රහාරයකට ලක්වීම හේතුවෙන් දෙහිවල මුහුදු තීරයේදී කිමිදුම්කරුවෙකු ජීවිතක්ෂයට පත්වූ පුවතක් අප ඉකුත් 3 වනදා වාර්තා කළා.\nකිඹුලාගේ ප්‍රහාරයට ලක්වූ මෙම පුද්ගලයා කළුබෝවිල රෝහලට ඇතුලත් කිරීමෙන් අනතුරුව ජීවිතක්ෂයට පත්වී තිබුනා.\nමෙලෙස ජීවිතක්ෂයට පත්ව තිබුණේ රත්මලාන දුම්රිය නිවාසවල පදිංචි 58 හැවිරිදි වියේ පසුවූ පුද්ගලයෙක්.\nපසුව කිඹුලා සොයා මෙහෙයුම් ක්‍රියාත්මක කර තිබුණන් කිඹුලා සොයා ගැනීමට නොහැකි වුණා.\nඒ අතරතුර අද දිනයේ මෙලෙස ගාලු මුවදොර ආසන්න මුහුදු තීරයේ වෙරළට පැමිණ සිටි කිඹුලෙකු නිරීක්ෂණය වී තිබුණා.",
       "URL": "https://www.hirunews.lk/293496/හිටි-හැටියේ-යළිත්-මතු-වූ-කිඹුලා",
       "Category": "Local News",
       "Parent URL": "https://www.hirunews.lk/local-news.php?pageID=1437"
}