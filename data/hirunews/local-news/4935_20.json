{
       "Source": "hirunews",
       "Timestamp": "Friday, 05 August 2016 - 12:13",
       "Headline": "අම්පාරේ සැමියෙකු බිරිදට ගිනි තබයි (ඡායාරූප)",
       "News Content": "අම්පාර - සමන්තුරේ - කාරතිව් ප්‍රදේශයේදී පුද්ගලයෙකු සිය බිරිඳ ගිනි තබා ඝාතනය කර තිබෙනවා.\nපවුල් ආරවුලක් දුරදිග ගොස් ඊයේ (04) රාත්‍රියේදී මෙලෙස සැමියා විසින් 31 හැවිරිදි බිරිඳට ගිනි තබා ඇති බවයි පොලිසිය පවසන්නේ.\nමේ වනවිට සැකකාර 30 හැවිරිදි සැමියා සමන්තුරේ පොලිසිය අත්අඩංගුවට ගෙන තිබෙනවා.\nමොවුන් විවාහ වී තවමත් ගත වී ඇත්තේ මාස 4 ක් පමණක් වන අතර, බීමත් සැමියා සහ බිරිද අතර දිගින් දිගටම ආරවුල් පැවති බව සදහන්.\nකෙසේ නමුත්, මොහු ඝාතනය සිදුකළ දිනයේ බීමත්ව නොසිටි බවයි වාර්තා වන්නේ.\nමියගිය  බිරිදගේ දෙමාපියන් ද එදින නිවසේ සිට ඇති අතර, ඔවුන්ට සිද්ධිය පිලිබද හෝඩුවාවක් ලැබී නැහැ.\nනිවසින් පිටත ගිනි ගොඩක් ගසා කාන්තාව පුළුස්සා ඇති බවට විශ්වාස කෙරෙන අතර, ඇය ඝාතනය කර එහි දමා ඇත්ද යන්න පිළිබදව මේ වනවිට පරීක්ෂණ සිදුකෙරෙනවා.\nඡායාරූප - අම්පාර වසන්ත චන්ද්‍රපාල",
       "URL": "https://www.hirunews.lk/139883/අම්පාරේ-සැමියෙකු-බිරිදට-ගිනි-තබයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4935"
}