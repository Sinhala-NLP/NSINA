{
       "Source": "hirunews",
       "Timestamp": "Saturday, 28 November 2020 - 18:09",
       "Headline": "කඩා වැටුණු බැම්මත් සමඟ ආ ජල කඳට යටවූ ළමයා (වීඩියෝ)",
       "News Content": "නිවස පැති බැම්මක් කඩා වැටීමත් සමඟ ගැලූ ජල කඳකට යටව වයස අවුරුදු 10ක දරුවෙක් තුවාල ලබා තිබෙනවා.\nත්‍රිකුණාමලය - දේවනගර් ප්‍රදේශයේදී ඊයේ (27) රාත්‍රියේ මෙම අනතුර සිදුව ඇති බවයි වාර්තා වන්නේ.\nඑම ප්‍රදේශයට ඊයේ රාත්‍රියේ ඇද හැලුණු අධික වර්ෂාවත් සමඟ තාප්පය මෙලෙස කැඩී ගොස් ඇති බවයි අප වාර්තාකරු සඳහන් කළේ.\nතාප්පය කැඩී යාමත් සමඟ විශාල ජල කඳක් නිවස දෙසට පැමිණ තිබෙනවා.\nදරුවා වැසිකිළියට යාමට නිවසින් පිටතට පැමිණි අවස්ථාවේ මෙම අනතුරට මුහුණ පා ඇති අතර අනතුරෙන් දරුවා සුළු තුවාල ලබා ඇති බවයි වාර්තා වන්නේ.\nසිදුවූ අනතුර අසල සවිකර තිබූ ආරක්‍ෂිත කැමරාවක සටහන්ව තිබුණේ මේ ආකාරයෙන්.",
       "URL": "https://www.hirunews.lk/255815/කඩා-වැටුණු-බැම්මත්-සමඟ-ආ-ජල-කඳට-යටවූ-ළමයා-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2306"
}