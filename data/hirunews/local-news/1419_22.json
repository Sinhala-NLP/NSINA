{
       "Source": "hirunews",
       "Timestamp": "Monday, 17 January 2022 - 12:57",
       "Headline": "පාණදුර සළිඳුගේ මත් ජාවාරමට සම්බන්ධ කාන්තාවක් අත්අඩංගුවට",
       "News Content": "ඩුබායි රාජ්‍යයට පලා ගොස් සිටින සංවිධානාත්මක අපරාධ කල්ලි සාමාජිකයෙකු වන පානදුර සළිඳු නැමැත්තාගේ මත්ද්‍රව්‍ය ජාවාරමට සම්බන්ධ කාන්තාවක් රුපියල් ලක්ෂ 15ක් පමණ වටිනා හෙරොයින් සමඟ අත්අඩංගුවට ගෙන තිබෙනවා.\nපානදුර උතුර - රතුවත්ත ප්‍රදේශයේ දී ඇයව ඊයේ මෙලෙස අත්අඩංගුවට ගෙන ඇත්තේ, තවත් පුද්ගලයෙකුට හෙරොයින් ලබාදීම සඳහා සූදානමින් සිටියදියි.\nඊසි කෑෂ් ක්‍රමයට මත් ජාවාරම වසර ගණනාවක් තිස්සේ මෙම කාන්තාව සිදු කරගෙන ගොස් ඇති බවට සිදු කළ පරීක්ෂණවල දී හෙළි වී තිබෙනවා.\nඒ සඳහා යොදාගත් ජංගම දුරකතන දෙකක් ද පොලිස් භාරයට ගෙන ඇති අතර, 44 හැවිරිදි වියේ පසුවන දෙදරු මවක් වන සැකකාරිය වලාන ප්‍රදේශයේ පදිංචිකාරිනියක්.",
       "URL": "https://www.hirunews.lk/294229/පාණදුර-සළිඳුගේ-මත්-ජාවාරමට-සම්බන්ධ-කාන්තාවක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1419"
}