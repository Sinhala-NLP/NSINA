{
       "Source": "hirunews",
       "Timestamp": "Sunday, 09 July 2017 - 18:30",
       "Headline": "රෝහල් රැසක් ඩෙංගු නිසා අර්බුදයක - මීගමුවේ එක ඇදක රෝගීන් 3ක්",
       "News Content": "ඩෙංගු රෝගීන්ගේ සංඛ්‍යාව ඉහළ යාමත් සමඟ දිවයින පුරා රෝහල්වල පවතින තදබදය තවත් උග්‍ර අතට හැරී තිබෙනවා.\nමීගමුව රෝහලේ ඩෙංගු රෝගීන්ට ප්‍රමාණවත් තරම් පහසුකම් නොමැති වීම හේතුවෙන් එක් ඇදක රෝගීන් 3 දෙනෙකු පමණ සිටින බවයි වාර්තා වන්නේ.\nඅප මේ සම්බන්ධයෙන් සෞඛ්‍ය සේවා කීට විද්‍යා සහකාර නිලධාරීන්ගේ සංගමයේ  සභාපති නජිත් සුමනසේනගෙන් විමසීමක් කළා.\nඑහිදී ඔහු කියා සිටියේ රුධිර පරීක්ෂණ කටයුතු සිදුකිරීමට ද මීගමුව රෝහලේ විශාල පෝලිම් දක්නට ලැබෙන බවයි.\nමේ අතර, ඩෙංගු රෝගීන් සඳහාම පමණක් ප්‍රතිකාර ලබාදීම සඳහා ජාතික රෝහලේ 33 වාට්ටුව නවීකරණය කර සියළු පහසුකම් සහිතව ඉදිකර තිබෙනවා.\nමේ අතර, සෞඛ්‍ය අමාත්‍යාංශය සම්පූර්ණ රුධිර පරීක්ෂණයක් සඳහා රුපියල් 250ක් සහ ඩෙංගු රුධිර පරීක්ෂණයක් සඳහා රුපියල් 1000ක් ලෙස පනවනු ලැබූ උපරිම මිල සීමාවන් උල්ලංගණය කළ පෞද්ගලික රෝහල් සම්බන්ධයෙන් විමර්ශන ආරම්භ කර තිබෙනවා.",
       "URL": "https://www.hirunews.lk/165472/රෝහල්-රැසක්-ඩෙංගු-නිසා-අර්බුදයක-මීගමුවේ-එක-ඇදක-රෝගීන්-3ක්",
       "Category": "Local News",
       "Parent URL": "https://www.hirunews.lk/local-news.php?pageID=4430"
}