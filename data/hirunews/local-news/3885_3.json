{
       "Source": "hirunews",
       "Timestamp": "Thursday, 21 June 2018 - 15:55",
       "Headline": "උතුරු සහ මන්නාරම් බොක්ක මුහුදු ප්‍රදේශවල දැඩි සුළං",
       "News Content": "උතුරු සහ මන්නාරම් බොක්ක ආශ්‍රිත මුහුුදු ප්‍රදේශවල තද සුළං ඇතිවිය හැකි බව කාලගුණ විද්‍යා දෙපාර්තමේන්තුව පවසනවා.\nපුත්තලම හරහා කන්කසන්තුරේ දක්වා වන මුහුදු ප්‍රදේශවල සුළෙඟේ වේගය පැයට කිලෝමීටර 60 ත් 70 ත් දක්වා වැඩිවිය හැකි බැවින් පුත්තලම සිට මන්නාරම දක්වා වන මුහුදු ප්‍රදේශ ඉතා රළුවිය හැකි බවයි එම දෙපාර්තමේන්තුව සඳහන් කළේ.\nඑමෙන්ම හම්බන්තොට සිට පොතුවිල් දක්වා මුහුදු ප්‍රදේශවල සුළෙඟේ වේගයද ඉහළ යා හැකියි.\nමේ හේතුවෙන් ඒ පිළිබඳව දැඩි අවධානයකින් කටයුතු කරන ලෙස කාලගුණ විද්‍යා දෙපාර්තමේන්තුව ධීවර සහ නාවික ප්‍රජාව ගෙන් ඉල්ලා සිටිනවා.\nමෙම තත්ත්වය හෙට උදෑසන 6 වන තෙක් බලපැවැත්විය හැකි බවයි ඔවුන් නිකුත් කළ නිවේදනයේ දැක්වෙන්නේ.",
       "URL": "https://www.hirunews.lk/193597/උතුරු-සහ-මන්නාරම්-බොක්ක-මුහුදු-ප්‍රදේශවල-දැඩි-සුළං",
       "Category": "Local News",
       "Parent URL": "https://www.hirunews.lk/local-news.php?pageID=3885"
}