{
       "Source": "hirunews",
       "Timestamp": "Monday, 13 February 2017 - 7:28",
       "Headline": "මෝල් හිමියන් සහල් නිෂ්පාදනය නවතයි",
       "News Content": "සහල් සඳහා පාලන මිලක් නියම කිරීමත් සමඟ සහල් මෝල් හිමියන් වෙළඳපොලට සහල් නිකුත් කිරීම තාවකාලිකව නතර කර තිබෙනවා.\nමරඳගහමුල සහල් නිෂ්පාදකයන්ගේ සංගමයේ සභාපති බී.කේ. රංජිත් කියා සිටියේ පාලන මිලක් නියම කිරීමත් සමඟ සහල් මෝල් හිමියන් මුහුණදී ඇති ගැටළු පිළිබඳව හෙට දිනයේ ජනපති හමුවී සාකච්ඡා කිරීමට නියමිත බවයි.\nකෙසේ වෙතත් සමස්ත ලංකා ගොවිජන සම්මේලනයේ ජාතික සංවිධායක පළාත් සභා මන්ත්‍රී නාමල් කරුණාරත්න කියා සිටියේ සහල් තොග නිෂ්පාදනය නොකරන සහ බෙදාහැරීමෙන් වැලකී සිටින ව්‍යාපාරිකයන් වහාම අත්අඩංගුවට ගත යුතු බවයි.",
       "URL": "https://www.hirunews.lk/154329/මෝල්-හිමියන්-සහල්-නිෂ්පාදනය-නවතයි",
       "Category": "Local News",
       "Parent URL": "https://www.hirunews.lk/local-news.php?pageID=4664"
}