{
       "Source": "hirunews",
       "Timestamp": "Wednesday, 18 January 2023 - 8:00",
       "Headline": "මානව හිමිකම් නඩුවල දී නීති වෙනස් විය යුතු බවට හිටපු ජනාධිපතිගෙන් ප්‍රකාශයක්",
       "News Content": "මානව හිමිකම් නඩුවල දී චෝදනාවට ලක්වන පුද්ගලයන්ට පෞද්ගලික ව අධිකරණයේ පෙනී සිටිමින් කරුණු දැක්වීමට අවස්ථාව ලැබෙන පරිදි නීති වෙනස් විය යුතු බවට හිටපු ජනාධිපති මෛත්‍රීපාල සිරිසේන ඊයේ (17) ඉල්ලීමක් කළා.\nඔහු මෙම ඉල්ලීම කරනු ලැබුවේ ඊයේ පාර්ලිමේන්තුවේ දී යි.\nමේ අතර, පාස්කු ප්‍රහාරය සම්බන්ධයෙන් ශ්‍රේෂ්ඨාධිකරණය හමුවේ ගොනු කෙරුණු පැමිණිල්ලේ වගකීම් පැහැර හැර ඇතැ යි සත් පුද්ගල විනිසුරු මඩුල්ල විසින් තීන්දු කළ හිටපු ජනාධිපති මෛත්‍රිපාල සිරිසේන ඇතුළු වගඋත්තරකරුවන් අත්අඩංගුවට ගන්නා ලෙස ඉල්ලමින් සර්වපාක්ෂික අරගලකරුවෝ සංවිධානය පොලිස්පතිවරයා වෙත ලිපියක්ද භාර දී තිබෙනවා.",
       "URL": "https://www.hirunews.lk/325302/මානව-හිමිකම්-නඩුවල-දී-නීති-වෙනස්-විය-යුතු-බවට-හිටපු-ජනාධිපතිගෙන්-ප්‍රකාශයක්",
       "Category": "Local News",
       "Parent URL": "https://www.hirunews.lk/local-news.php?pageID=594"
}