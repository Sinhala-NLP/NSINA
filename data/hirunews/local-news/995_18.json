{
       "Source": "hirunews",
       "Timestamp": "Sunday, 24 July 2022 - 20:10",
       "Headline": "හෙට සිට බස් ධාවනය 50%ක් දක්වා වැඩි වේ (වීඩියෝ)",
       "News Content": "පාසල් ආරම්භයත් සමඟ හෙට සිට පොදු ප්‍රවාහන සේවා සහ පාසල් වෑන් මෙන්ම බස් රථ ධාවනය යථා තත්ත්වයට පත් කිරීමට අවශ්‍ය පියවර ගෙන ඇති බව අධ්‍යාපන අමාත්‍ය සුසිල් ප්‍රේම්ජයන්ත් ප්‍රකාශ කළා.\nමේ අතර දකුණු පළාතේ පාසල් හෙට සිට ලබන 29 වනදා දක්වා සතියේ දින පහේම පැවැත්වීමට තීරණය කර තිබෙනවා.\nපාසැල් පැවැත්වීම සම්බන්ධයෙන් එළඹෙන සෙනසුරාදා යලි සමාලෝචනයක් සිදු කරන බවයි අධ්‍යාපන අමාත්‍යවරයා කියා සිටියේ.\nමේ අතර ලංගම හරහා ඉන්ධන ලබාදුන්න ද එම ඉන්ධන ප්‍රමාණවත් වන්නේ දින දෙකකට පමණක් බව සමස්ත ලංකා පෞද්ගලික බස් සමාගම් සමිති සම්මේලනයේ සභාපති අංජන ප්‍රියන්ජිත් සඳහන් කළා.\nකෙසේ වෙතත් ලංකා පෞද්ගලික බස් හිමියන්ගේ සංගමයේ සභාපති ගැමුණු විජේරත්න සඳහන් කළේ හෙට සිට සියයට 50ක ධාරිතාවයකින් බස්රථ ධාවනයට එක් කරන බවයි.\nමේ අතර සතියකට දින තුනක් පමණක් පාසල් පැවැත්වුවද ගාස්තු අඩු කිරීමට හැකියාවක් නොමැති බව සමස්ත ලංකා පාසල් ළමුන් ප්‍රවාහන සංගමයේ ලේකම් ලලිත් චන්ද්‍රසිරි ප්‍රකාශ කළා.",
       "URL": "https://www.hirunews.lk/310865/හෙට-සිට-බස්-ධාවනය-50ක්-දක්වා-වැඩි-වේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=995"
}