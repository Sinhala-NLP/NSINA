{
       "Source": "hirunews",
       "Timestamp": "Friday, 19 May 2023 - 21:06",
       "Headline": "රත්තරන් තොගයක් සමඟ ව්‍යාපාරිකයෙකු අත්අඩංගුවට",
       "News Content": "රුපියල් හාර කෝටි තිස් ලක්ෂයක් පමණ වටිනා රත්තරන් නොගයක් සිය ගමන් මලු තුළ සඟවාගෙන පැමිණි ව්‍යාපාරිකයෙකු කටුනායක ගුවන් තොටුපළ පැමිණීමේ පර්යන්තයේ දී රේගු නිලධාරීන් විසින් ඊයේ(18) අත්අඩංගුවට ගෙන තිබෙනවා.\nමෙම පුද්ගලයා නිතර ගුවන් ගමන්වල යෙදෙමින් ව්‍යාපාරික කටයුතු සිදු කරන කොළඹ ප්‍රදේශයේ පදිංචි 35 හැවිරිදි ව්‍යාපාරිකයෙක් බවයි වාර්තා වෙන්නේ.\nමෙම ව්‍යාපාරිකයා ඊයේ උදෑසන 08.30ට එමිරේට්ස් ගුවන් සේවයේ EK- 650 දරන ගුවන් යානයෙන් ඩුබායි සිට කටුනායක ගුවන් තොටුපළ වෙත පැමිණ තිබුණු බවත්, ඔහු රැගෙන ආ ගමන් මලු තුනක කිලෝ 02 ක් බරැති මෙම රත්තරන් තොගය කම්බි වශයෙන් සකස් කර එම ගමන් ඔලු තුළ ඔතා තිබියදී රේගු නිලධාරීන් විසින් සොයා ගත් බවයි රේගු මාධ්‍ය ප්‍රකාශක සුදත්ත සිල්වා හිරු නිවුස් වෙත ප්‍රකාශ කළේ.",
       "URL": "https://www.hirunews.lk/335673/රත්තරන්-තොගයක්-සමඟ-ව්‍යාපාරිකයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=331"
}