{
       "Source": "hirunews",
       "Timestamp": "Tuesday, 11 July 2017 - 15:55",
       "Headline": "නව යුද හමුදාපති, ජනපති හමුවෙයි",
       "News Content": "ශ්‍රී ලංකා යුද හමුදාවේ 22 වන යුද හමුදාපතිවරයා ලෙස පත්වීම් ලද ලූතිනන් ජෙනරාල් මහේෂ් සේනානායක අද ජනාධිපති මෛත්‍රීපාල සිරිසේන හමුවුණා.\nඒ, යුද හමුදාපති ධුරයේ වැඩ භාරගැනීමෙන් අනතුරුව රාජ්‍ය නායකයා බැහැදැකීමේ සම්ප්‍රදාය ඉටු කරමින්.\nමේ අතර, නව අභියාචනාධිකරණ විනිසුරුවරුන් තුන්දෙනෙකුද ජනාධිපති මෛත්‍රිපාල සිරිසේන ඉදිරියේ දිවුරුම් දී තිබෙනවා.\nඒ අනුව මහාධිකරණ විසුරුවරුන් වන ඒ.ඒ.ජී.ආර්. අමරසේකර, ඒ.එල්. ශිරාන් ගුණරත්න සහ නීතිපති දෙපාර්තමේන්තුවේ ජ්‍යෙෂ්ඨ නියෝජ්‍ය සොලිසිටර් ජනරාල් ජනක් ද සිල්වා මෙලෙස නව අභියාචනාධිකරණ විසුරුවරුන් ලෙස දිවුරුම් දුන් බව ජනාධිපති මාධ්‍ය අංශය ප්‍රකාශ කළා.",
       "URL": "https://www.hirunews.lk/165625/නව-යුද-හමුදාපති-ජනපති-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=4427"
}