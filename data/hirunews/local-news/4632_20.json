{
       "Source": "hirunews",
       "Timestamp": "Friday, 03 March 2017 - 22:57",
       "Headline": "අනවසර වෙළෙඳසැල් ඉවත් කිරීමට යාමේදී මාතර සහ බණ්ඩාරවෙල උණුසුම් තත්ත්වයක්",
       "News Content": "මාතර සහ බණ්ඩාරවෙල ප්‍රදේශවල ඉදිකර තිබෙන අනවසර වෙළෙඳසැල් ඉවත් කිරීමට යාමේදී අද උණුසුම් තත්ත්වයක් ඇතිවුණා.\nමාතර බස් නැවතුම්පොළේ මගී පරිහරණයට ඇති ප්‍රදේශවල පිහිටි වෙළෙඳසැල් ඉවත් කිරීමට අද පෙරවරුවේ මාතර නගර සභාව පැමිණියා.\nමෙහිදී, වෙළෙඳසැල් හිමියන් ඊට විරෝධය පළ කරමින් ප්‍රකාශ කළේ නගර පුරා අනවසර වෙළෙඳසැල් රැසක් ඇති බවයි.\nකෙසේ වෙතත්, වෙළෙඳසැල් ඉවත් කිරීමේ අවස්ථාවට පොලිසිය ප්‍රමාද වී පැමිණීම මාතර නාගරික කොමසාරිස්වරයාගේ දෝෂදර්ශනයට ලක්වුණා.\nමේ අතර, බණ්ඩාරවෙල නගරයේ එළවළු තොග වෙළෙඳ මධ්‍යස්ථානය ආසන්නයේ රෝහල පාරට මුහුණලා ඉදිකර ඇති අනවසර සිල්ලර වෙළෙඳසැල් ඉවත් කිරීමට බණ්ඩාරවෙල මහ නගර සභාව අද එම ස්ථානයට ගියා.\nඑම අවස්ථාවට මාර්ග සංවර්ධන අධිකාරියේ නිලධාරීන් සහ පොලිසියද පැමිණ සිටියා.\nඑහිදී බදුල්ල දිස්ත්‍රික් පාර්ලිමේන්තු මන්ත්‍රී චමින්ද විජේසිරි මහතා වෙළෙඳසැල් ඉවත් කිරීමට විරෝධය පළ කළා.",
       "URL": "https://www.hirunews.lk/156002/අනවසර-වෙළෙඳසැල්-ඉවත්-කිරීමට-යාමේදී-මාතර-සහ-බණ්ඩාරවෙල-උණුසුම්-තත්ත්වයක්",
       "Category": "Local News",
       "Parent URL": "https://www.hirunews.lk/local-news.php?pageID=4632"
}