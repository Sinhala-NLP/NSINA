{
       "Source": "hirunews",
       "Timestamp": "Tuesday, 01 November 2022 - 13:39",
       "Headline": "ලොව උස ම ගොඩනැගිල්ලේ විශාලත්වයට සමාන ග්‍රාහකයක් පෘථිවිය ආසන්නයේ",
       "News Content": "මෙම සතියේ දී ලොව උස ම ගොඩනැගිල්ල වන ඩුබායි හි පිහිටි බර්ජ් කලීෆා ගොඩනැගිල්ල ප්‍රමාණයේ විශාල ග්‍රහකයක් පෘථිවිය ආසන්නයෙන් ගමන් කරන බව නාසා ආයතනය පවසනවා.\nඔවුන් සඳහන් කළේ, මෙම ග්‍රහකය අද වනවිට පෘථිවියට සැතපුම් මිලියන 1යි දශම 4යි 3ක ආසන්නයෙන් ගමන් කරන බවයි.\nඑම දුර පෘථිවිය සහ සඳ අතර දුර මෙන් 6 ගුණයක් වනවා.\nනාසා ආයතනයේ ගණනය කිරීම්වලට අනුව එය ඉතා ආසන්න දුර ප්‍රමාණයක්.\n2022 ආර් එම් 4 ලෙස නම් කර ඇති මෙම ග්‍රහකයේ විශ්කම්භය අඩි 1083ත් 2428ත් අතර වන බවයි විදෙස් වාර්තා සඳහන් කළේ.",
       "URL": "https://www.hirunews.lk/319377/ලොව-උස-ම-ගොඩනැගිල්ලේ-විශාලත්වයට-සමාන-ග්‍රාහකයක්-පෘථිවිය-ආසන්නයේ",
       "Category": "Local News",
       "Parent URL": "https://www.hirunews.lk/local-news.php?pageID=763"
}