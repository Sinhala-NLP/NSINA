{
       "Source": "hirunews",
       "Timestamp": "Monday, 04 April 2022 - 18:26",
       "Headline": "ශ්‍රී ලංකා නිදහස් පක්ෂය පාර්ලිමේන්තුව තුළ ස්වාධීන වීමට තීරණය කරයි",
       "News Content": "ශ්‍රී ලංකා නිදහස් පක්ෂය ආණ්ඩුවෙන් ඉවත් වී පාර්ලිමේන්තුව තුළ ස්වාධීනව කටයුතු කිරීමට තීරණය කර තිබෙනවා.\nපක්ෂ නායක හිටපු ජනාධිපති මෛත්‍රීපාල සිරිසේනගේ ප්‍රධානත්වයෙන් අද පස්වරුවේ පැවති රැස්වීමකදී මෙම තීරණයට එළඹි බවයි හිටපු අමාත්‍ය මහින්ද අමරවීර හිරු ප්‍රවෘත්ති අංශයට සදහන් කළේ.\nමේ අතර, රාජ්‍ය අමාත්‍යවරුන් වන පියංකර ජයරත්න, ලසන්ත අලගියවන්න සහ දුමින්ද දිසානායක සිය ධුරවලින් ඉල්ලා අස් වී තිබෙනවා.\nඊයේ (03) කැබිනට් මණ්ඩලය ඉල්ලා අස් වූ අතර, ඉන් අනතුරුව යි රාජ්‍ය අමාත්‍යවරුන් මෙම තීරණ්‍ය ගෙන ඇත්තේ.\nතවදුරටත් දිවයින පුරා ජනතාව වීදි බැස වත්මන් ආන්ඩුවට හා පාලන ක්‍රමයට එරෙහි ව විරෝධතාවල නිරත වනවා.",
       "URL": "https://www.hirunews.lk/301191/ශ්‍රී-ලංකා-නිදහස්-පක්ෂය-පාර්ලිමේන්තුව-තුළ-ස්වාධීන-වීමට-තීරණය-කරයි",
       "Category": "Local News",
       "Parent URL": "https://www.hirunews.lk/local-news.php?pageID=1250"
}