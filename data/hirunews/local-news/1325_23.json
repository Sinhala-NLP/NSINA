{
       "Source": "hirunews",
       "Timestamp": "Tuesday, 01 March 2022 - 9:17",
       "Headline": "බැට් මෑන් රුසියාවට යන්න බෑ කියයි !",
       "News Content": "ඩිස්නි, වෝනර් බ්‍රදර්ස් සමාගම විසින් යුක්රේන ආක්‍රමණය හේතුවෙන් රුසියාවට චිත්‍රපට නිකුත් කිරීම නැවැත්වීමට තීරණය කර තිබෙනවා.\nපෙබරවාරි 28 විදෙස් පුවත් සේවා වාර්තා කරන පරිදි ප්‍රධාන හොලිවුඩ් චිත්‍රාගාර දෙකක් වන ඩිස්නි සහ වෝනර් බ්‍රදර්ස් සමාගම් විසිනු යි මෙම තීරණය ගෙන ඇත්තේ.\nයුක්රේනය ආක්‍රමණය කිරීම සහ දිග හැරෙමින් පවතින මානුෂීය අර්බුදයට ප්‍රතිචාර වශයෙන්, රුසියාව තුළ ඉදිරියට එන චිත්‍රපට සඳහා මෙම තහනම ක්‍රියාත්මක වනු ඇති.\nවෝල්ට් ඩිස්නි සමාගම (DIS.N) ඊයේ (28) ප්‍රකාශ කළේ රුසියාවේ නාට්‍ය චිත්‍රපට නිකුත් කිරීම නවත්වන බවත්, එළඹෙන Pixar Animation Studios නිකුතුව වන \"Turning Red\" සමඟින් ආරම්භ කිරීමට සිය සමාගම තීරණය කර ඇති බවයි.\nWarnerMedia ප්‍රකාශ කළේ මෙම සතියේ \"The Batman\" සිනමා පටය ද රුසියාවේ නිකුත් කිරීම නවත්වන බවයි.\n\"වත්මන් තත්ත්වය මොහොතින් මොහොත වෙනස් වන බැවින් ඒ සඳහා අදාළ ව්‍යාපාරික තීන්දු සහ තීරණ අදාළ අවස්ථාවන්හි දී ගැනීමට අප කටයුතු කරනවා\" යනුවෙන් ඩිස්නි සමාගම නිවේදනයක් නිකුත් කරමින් කියා සිටියා.\nඑමෙන්ම මේ වනවිට මෙම සමාගම යුක්‍රේන - රුසියානු යුද අර්බුදයෙන් පීඩාවට පත්ව සිටින සරණාගත පිරිසට මානුෂීය ආධාර ලබාදීමට ද සෙසු සමාජ ක්‍රියාකාරී සංවිධාන හා එක්ව කටයුතු කරමින් සිටින බව ද එම නිවේදනයේ වැඩිදුරටත් සඳහන්.\nසති අන්තයේ, යුක්‍රේනියානු චිත්‍රපට ඇකඩමිය, ආක්‍රමණයෙන් පසු රුසියානු සිනමාව සහ රුසියානු චිත්‍රපට කර්මාන්තය ජාත්‍යන්තරව වර්ජනය කරන ලෙස ඉල්ලා සිටි අන්තර්ජාල පෙත්සමක් ද ඒ වෙනුවෙන් ඉදිරිපත් කෙරුණා.\nරුසියානු සිනමා කර්මාන්තය හොලිවුඩ් ක්ෂේත්‍රය සඳහා සැලකිය යුතු ආදායම් වෙළඳපොළක් වන අතර, 2021 දී බොක්ස් ඔෆිස් හි ඩොලර් මිලියන 601 ක් උපයාගත් අතර, ලොව පුරා ප්‍රවේශපත්‍ර අලෙවියෙන් 2.8% ක් පමණ අගයක් ගනු ඇති.\nඑය පසුගිය වසරේ ඩොලර් බිලියන 21.4 ක් ද වනවා.\nප්‍රධාන චිත්‍රපට කිහිපයක් ගෝලීය නිකුතුව සඳහා සැලසුම් කර තිබෙනවා.\nඒ අතර, \"The Batman\" ප්‍රමුඛ වන අතර, එය මාර්තු 3 වෙනිදා රුසියාවේ දී ලොව පුරා එළිදැක්වීමේ කොටසක් ලෙස විවෘත කිරීමට සැලසුම් කර තිබුණා.\nNetflix විසින් ආයතනික නීතිරීති රෙගුලාසි ඉක්මවා යාමක් සිදු කර ඇති බවට විදෙස් මාධ්‍ය වාර්තා කරනවා.\nඔවුන් ඊයේ (28) දින නිවේදනයක් නිකුත් කරමින් සඳහන් කළේ, පවතින යුද තත්ත්වය මත රාජ්‍ය අනුග්‍රහය සහිත නාලිකා බෙදා හැරීම සඳහා සිය මාධ්‍ය ප්‍රවාහයට අවශ්‍ය වන රෙගුලාසි ද නොතකා මෙම තීන්දුව ගත් බවයි.\nඒ අනුව ඔවුන් තීරණය කර ඇත්තේ, යුද ගැටුම් සාමකාමී වන තෙක් කිසිදු අයුරකින් රුසියානු සේවාවට රාජ්‍ය නාලිකා එක් නොකරන බවයි.\nපැරමවුන්ට් පික්චර්ස් හි \"Sonic the Hedgehog 2\" අප්‍රේල් 8 වන දින සිය ගෝලීය මංගල දර්ශනය සිදු කිරීමට නියමිතයි.\nඑහෙත් රුසියාවේ සිනමා කර්ම්නාන්තයට ලද සම්බාධක හමුවේ මෙම සිනමා පට ප්‍රදර්ශනය නොවනු ඇති.\nWarnerMedia ප්‍රකාශ කළේ, යුද අර්බුදය විසඳා සාමකාමීත්වය අරමුණු කරගනිමින් මෙම තීරණයට එළඹි බවයි.",
       "URL": "https://www.hirunews.lk/298360/බැට්-මෑන්-රුසියාවට-යන්න-බෑ-කියයි",
       "Category": "Local News",
       "Parent URL": "https://www.hirunews.lk/local-news.php?pageID=1325"
}