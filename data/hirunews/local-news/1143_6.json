{
       "Source": "hirunews",
       "Timestamp": "Thursday, 26 May 2022 - 9:01",
       "Headline": "වැවක දිය නෑමට ගිය එක ම පවුලේ පියා සහ පුතුන් දෙදෙනා ජීවිතක්ෂයට (වීඩියෝ)",
       "News Content": "මහියංගනය -හබරවැව - කිරිමැඩිල්ල - දම්බරාව වැවේ දිය නෑමට ගිය එකම පවුලේ පිය සහ පුතුන් දෙදෙනා දියේ ගිලී ජීවිතක්ෂයට පත්ව තිබෙනවා.\nපොලිස් මාධ්‍ය ප්‍රකාශක කාර්යාලය සදහන් කළේ, ඊයේ පස්වරුවේ මොවුන් තුන් දෙනා මෙලෙස දියේ ගිලී ඇති බවයි.\nඔවුන් යළි නිවසට නොපැමිණීම හේතුවෙන් නිවැසියන් සහ ප්‍රදේශවාසීන් එම ස්ථානයට පැමිණ පරීක්ෂා කිරීමේ දී ඔවුන්ගේ ඇදුම් සහ පාවහන් පමණක් එම ස්ථානයේ තිබී හමුව තිබෙනවා.\nපසුව ඔවුන් ප්‍රදේශවාසීන් එක්ව දියෙන් ගොඩට ගෙන මහියංගනය රෝහලට ඇතුළත් කර ඇති අතර ඒ වන විටත් ඔවුන් මිය ගොස් ඇති බවයි තහවුරු වී ඇත්තේ.\nමෙලෙස මිය ගොස් ඇත්තේ වයස අවුරුදු 45ක පියෙකු සහ අවුරුදු 15 සහ 10 යන වයස්වල පසුවන දරුවන් දෙදෙනෙක්.",
       "URL": "https://www.hirunews.lk/305313/වැවක-දිය-නෑමට-ගිය-එක-ම-පවුලේ-පියා-සහ-පුතුන්-දෙදෙනා-ජීවිතක්ෂයට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1143"
}