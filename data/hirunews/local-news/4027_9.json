{
       "Source": "hirunews",
       "Timestamp": "Wednesday, 21 March 2018 - 14:05",
       "Headline": "තෙල්දෙණියේ පහරදීමට අත්අඩංගුවට ගත් පුද්ගලයින් ලබන මස 4 වනදා දක්වා රිමාන්ඩ් (ඡායාරූප)",
       "News Content": "මහනුවර - තෙල්දෙනිය ඉන්ධන පිරවුම්හලක් ඉදිරිපිටදි පසුගිය මස 22 වනදා පුද්ගලයෙකුට පහර දි ඝාතනය කිරිමේ සිද්ධියට අත්අඩංගුවට ගෙන සිටි සැකකරුවන් හතර දෙනා ලබන මස 4 වනදා දක්වා අද (21) යලි රක්ෂිත බන්ධනාගාර ගත කෙරුණා.\nඒ තෙල්දෙනිය මහේස්ත්‍රාත් එස්. එච්. පරිඩ්ඩීන් වෙත ඉදිරිපත් කළ අවස්ථාවේදීයි.\nසැකකරුවන් නඩුව යළි කැඳවන දිනයේදී හඳුනා ගැනීමේ පෙරට්ටුවකට ඉදිරිපත් කරන ලෙස ද මහේස්ත්‍රාත්වරයා නියෝග කළා.\nසැකකරුවන් වෙනුවෙන් අද (21) දිනයේදී කිසිදු නීතිඥයෙකු පෙනී නොසිටීම ද විශේෂත්වයක්.\nදැඩි ආරක්ෂාවක් යටතේ අඳුරු පැහැති වාහනයක සැකකරුවන් අධිකරණයට රැගෙන ආ අතර තෙල්දෙණිය මහේස්ත්‍රාත් අධිකරණය අවට ආරක්ෂාව දැඩි කර තිබුණා.\nඡායාරූප - මහනුවර චන්දන උඩුවාවල",
       "URL": "https://www.hirunews.lk/186480/තෙල්දෙණියේ-පහරදීමට-අත්අඩංගුවට-ගත්-පුද්ගලයින්-ලබන-මස-4-වනදා-දක්වා-රිමාන්ඩ්-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4027"
}