{
       "Source": "hirunews",
       "Timestamp": "Monday, 06 May 2013 - 7:55",
       "Headline": "පොදු රාජ්‍ය මණ්ඩලයෙන් හා ශ්‍රී ලංකා මානව හිමිකම් කොමිසමෙන්  ඒකාබද්ධ ක්‍රියාකාරී සැළැස්මක්.",
       "News Content": "මෙරට සංහිඳියාව ගොඩනැගීම සහ මානව හිමිකම් කොමිසමේ කටයුතු ශක්තිමත් කිරීම සම්බන්ධයෙන් පොදු රාජ්‍ය මණ්ඩලීය මහ ලේකම් කාර්යාලය සහ ශ්‍රී ලංකා මානව හිමිකම් කොමිසම් සභාව එකඟතාවයන් කිහිපයකට පැමිණ තිබෙනවා. ඒ අනුව විශේෂ ක්‍රියාකාරී සැලැස්මක් ක්‍රියාත්මක කිරීමට දෙපාර්ශවය එකඟතාවයකට පැමිණි බවයි ශ්‍රී ලංකා මානව හිමිකම් කොමිසම් සභාවේ සභාපති ආචාර්ය ප්‍රතිභා මහානාමහේවා පැවසුවේ. මෙහි මුල් අදියර ඉදිරි මාස 6 තුළ ක්‍රියාත්මක කිරීමට නියමිතයි.\n[MP3]s58427[/MP3]\nශ්‍රී ලංකා මානව හිමිකම් කොමිසම් සභාවේ විශේෂ නියෝජිත පිරිසක් පසුගිය අප්‍රේල් 29 වැනිදා සිට මැයි 3 වැනිදා දක්වා ලන්ඩන් නුවර පොදු රාජ්‍ය මණ්ඩලීය මහ ලේකම් කාර්යාලයේ විශේෂ සාකච්ඡාවකට සහභාගි වුණා. එහිදී මෙම එකඟතාවයන්ට පැමිණ ඇති බව සඳහන්.",
       "URL": "https://www.hirunews.lk/58427/පොදු-රාජ්‍ය-මණ්ඩලයෙන්-හා-ශ්‍රී-ලංකා-මානව-හිමිකම්-කොමිසමෙන්-ඒකාබද්ධ-ක්‍රියාකාරී-සැළැස්මක්",
       "Category": "Local News",
       "Parent URL": "https://www.hirunews.lk/local-news.php?pageID=5993"
}