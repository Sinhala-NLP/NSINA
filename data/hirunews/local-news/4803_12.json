{
       "Source": "hirunews",
       "Timestamp": "Wednesday, 09 November 2016 - 7:29",
       "Headline": "වකුගඩු ජාවාරමට, මිරිහාන රැදවුම් කඳවුරේ සිටි ඉන්දියානුවන් 6 දෙනාම පැන ගොස් ඇති බවට හෙළිවේ",
       "News Content": "වකුගඩු ජාවාරම සම්බන්ධයෙන් අත්අඩංගුවට ගෙන මිරිහාන රැදවුම් කදවුරේ රදවාගෙන සිටි ඉන්දියානු ජාතිකයන් 6 දෙනාම ඉන් පලා ගොස් ඇති බව කොළඹ අපරාධ කොට්ඨාශය, කොළඹ ප්‍රධාන මහේස්ත්‍රාත් ගිහාන් පිලපිටිය වෙත ඊයේ දැනුම් දුන්නා.\nකොළඹ අපරාධ කොට්ඨාශය කළ මෙම දැනුම් දීමට අනුව මහේස්ත්‍රාත්වරයා එම සැකකරුවන් අත්අඩංගුවට ගන්නා ලෙස වරෙන්තුවක් ද නිකුත් කළා.\nඑමෙන්ම සැකකරුවන් රටින් පිටවීමට පැමිණියහොත් ඔවුන් අත්අඩංගුවට ගන්නා ලෙස ආගමන විගමන පාලකවරයාට ද දැනුම් දී තිබෙනවා.\nමෙලෙස මිරිහාන රැදවුම් කදවුරෙන් පළා ගොස් ඇති බව පැවසෙන්නේ වකුගඩු පරිත්‍යාග කළ බව සහ වකුගඩු ජාවාරම් කළ බවට පැවසෙන ඉන්දියානු ජාතිකයන් 6 දෙනෙක්.\nමීට පෙර මෙම ජාවාරමේ ප්‍රධාන සැකකරු ලෙස සැලකෙන සුරේෂ් ලක්ෂ්මන් කුමාර නමැති ඉන්දියානු ජාතිකයා එම කඳවුරෙන් පළා ගොස් තිබුණා.",
       "URL": "https://www.hirunews.lk/147143/වකුගඩු-ජාවාරමට-මිරිහාන-රැදවුම්-කඳවුරේ-සිටි-ඉන්දියානුවන්-6-දෙනාම-පැන-ගොස්-ඇති-බවට-හෙළිවේ",
       "Category": "Local News",
       "Parent URL": "https://www.hirunews.lk/local-news.php?pageID=4803"
}