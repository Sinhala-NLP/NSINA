{
       "Source": "hirunews",
       "Timestamp": "Wednesday, 03 June 2020 - 12:42",
       "Headline": "මාලිගාවත්ත - ලක්සෙත සෙවණ මහල් නිවාස සංකීර්ණයට වෙඩි තැබීමේ සිද්ධියට තවත් සැකකරුවෙකු අත්අඩංගුවට",
       "News Content": "මාලිගාවත්ත - ලක්සෙත සෙවණ මහල් නිවාස සංකීර්ණයේ 10 වන මහලේ සිටි පුද්ගලයෙකුට වෙඩි තැබීමේ සිද්ධිය සම්බන්ධයෙන් ද සැකකරුවෙකු මාලිගාවත්ත පොලීසිය මගින් අත්අඩංගුවට ගැණුනා.\nඊයේ රාත්‍රියේ මෙලෙස අත්අඩංගුවට ගෙන ඇත්තේ 38 හැවිරිදි එම ප්‍රදේශයේම පදිංචිකරුවෙක්.\nමෙම වෙඩි තැබීම දැනට බන්ධනාගාර ගත කර සිටින කංජිපානි ඉම්රාන් විසින් මෙහෙයවා ඇති බවට තොරතුරු හෙළි වී තිබෙනවා.\nඑසේම, වැලිගම - මිරිස්ස ප්‍රදේශයේදී සන්ෂයින් සුද්දා නමැත්තාට වෙඩි තැබීමේ සිද්ධියේ ප්‍රධාන සැකකරු වන අතුරුගිරියේ ජෙරම් නමැති පාතාල කල්ලි සාමාජිකයා හෙරොයින් ග්‍රෑම් 40ක් සමඟ පොලිස් විශේෂ කාර්ය බලකාය අද අත්අඩංගුවට ගෙන තිබෙනවා.\nපසුගිය සෙනසුරාදා උදෑසන වැලිගම - මිරිස්ස ධීවර වරාය ආසන්නයේ දී යතුරුපැදියකින් පැමිණි දෙදෙනෙකු මෙම වෙඩි තැබීම සිදුකර තිබුණා.",
       "URL": "https://www.hirunews.lk/242181/මාලිගාවත්ත-ලක්සෙත-සෙවණ-මහල්-නිවාස-සංකීර්ණයට-වෙඩි-තැබීමේ-සිද්ධියට-තවත්-සැකකරුවෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2687"
}