{
       "Source": "hirunews",
       "Timestamp": "Wednesday, 23 October 2019 - 15:55",
       "Headline": "මුහුදු කූඩැල්ලන් ඇල්ලූ 23 දෙනෙකු අත්අඩංගුවට",
       "News Content": "බලපත්‍ර නොමැතිව ඇල්ලූ මුහුදු කූඩැල්ලන් 2300 ක් සමඟ පුද්ගලයින් 12 දෙනෙකු නාවික හමුදාව අත්අඩංගුවට ගෙන තිබෙනවා.\nඒ, මුලතිව් - පුදුමාතලන් වෙරළ තීරයේ ඊයේ සිදුකළ වැටලීමකිදියි. අත්අඩංගුවට ගත් පුද්ගලයින් අවුරුදු 36 ත් 40 ත් අතර වයස්වල පසුවන කල්පිටිය සහ ත්‍රිකුණාමලය ප්‍රදේශවල පදිංචිකරුවන් වන අතර, එම කටයුතු සඳහා යොදාගත් යාත්‍රා 4 ක් ද නාවික හමුදා භාරයට ගෙන තිබෙනවා.\nඑසේම ත්‍රිකුණාමලය - නල්ලූර් සහ මන්නාරම වංකාලේ ප්‍රදේශවල සිදුකළ තවත් වැටලීමකදි මුහුදු කූඩැල්ලන් ඇල්ලූ සහ ප්‍රවාහනය කළ 11 දෙනෙකු තම බාරයට ගත් බවයි නාවික හමුදාව වැඩිදුරටත් සඳහන් කළේ.",
       "URL": "https://www.hirunews.lk/226831/මුහුදු-කූඩැල්ලන්-ඇල්ලූ-23-දෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3083"
}