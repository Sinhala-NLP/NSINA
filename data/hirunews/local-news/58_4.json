{
       "Source": "hirunews",
       "Timestamp": "Friday, 01 September 2023 - 18:24",
       "Headline": "මුලතිව් සමූහ මිනී වළේ නඩුවට පෙනී සිටින නීතිඥවරුන්ට මරණීය තර්ජන",
       "News Content": "මුලතිව් කොක්කුතුඩුවායී සමූහ මිනී වළේ නඩුව සදහා පෙනී සිටින නීතිඥවරුන්ට මරණීය තර්ජන එල්ල වී ඇතැයි නීතිඥවරු පිරිසක් ඊයේ 31 දා මුලතිව් අධිකරණයට වාර්තා කළා\nමෙම සමූහ මිනී වළ සම්බන්ධයෙන් වූ නඩුව මුලතිව් මහේස්ත්‍රාත් ධර්මලිංගම් ප්‍රදීපන්ගේ ප්‍රධානත්වයෙන් ආරම්භ වූ අවස්ථාවේදී මෙම මරණීය තර්ජන පිළිබදව අධිකරණයට කරුණු වාර්තා කළේ.\nමෙහිදී මහේස්ත්‍රාත්වරයා නියෝග කළේ පොලීසියට මේ සම්බන්ධයෙන් කරුණු විමර්ශනය කොට අධිකරණයට වාර්තාවක් ඉදිරිපත් කරණ ලෙසයි.\nමේ අතර මුලතිව් කොක්කුතුඩුවායී සමූහ මිනී වළ පිහිටි ස්ථානය මුලතිව් මහෙස්ත්‍රාත්වරයාගේ පරීක්ෂාවට ලක් වීමෙන් පසුව සැප්තැම්බර මස 5 වෙනිදා සිට එම සමූහ මිනි වලේ කැණීම් කටයුතු යළි ආරම්භ කිරීමට මහේස්ත්‍රාත්වරයා නියෝගයක් ලබාදී තිබෙනවා.\nඑදිනට සියළුම පාර්ශ්වයන් කැණීම් සිදු කෙරෙන ස්ථානයට පැමිණෙන ලෙසටද මහේස්ත්‍රාත්වරයා මෙහිදී නියෝග කර තිබෙනවා.",
       "URL": "https://www.hirunews.lk/346824/මුලතිව්-සමූහ-මිනී-වළේ-නඩුවට-පෙනී-සිටින-නීතිඥවරුන්ට-මරණීය-තර්ජන",
       "Category": "Local News",
       "Parent URL": "https://www.hirunews.lk/local-news.php?pageID=58"
}