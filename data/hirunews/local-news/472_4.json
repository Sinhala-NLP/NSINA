{
       "Source": "hirunews",
       "Timestamp": "Thursday, 16 March 2023 - 19:55",
       "Headline": "රට බංකොලොත් වූයේ මහබැංකුවේ අස්වාධීන බව නිසයි - නන්දලාල් වීරසිංහ (වීඩියෝ)",
       "News Content": "මහබැංකුව ගනු ලබන්නේ ජනප්‍රිය තීන්දු නොව නිවැරදි තීරණ බව මහබැංකු අධිපති ආචාර්ය නන්දලාල් වීරසිංහ ප්‍රකාශ කළා.\nපාර්ලිමේන්තු පනත් කෙටුම්පත සම්බන්ධයෙන් කොළඹ අද පැවති සම්මන්ත්‍රණයකට එක්වෙමින් ඔහු කියා සිටියේ මෙම පනත් කෙටුම්පත සංශෝධනය වීම තුළින් දේශපාලන ඇඟිලි ගැසීම්වලින් තොරව මහබැංකුවේ කටයුතු ස්වාධීනව පවත්වාගෙන යාමට හැකිවනු ඇති බවයි.\nඑසේම රජයේ රෝහල්වල පවතින ඖෂධ හිඟය සම්බන්ධයෙන් මානව හිමිකම් කොමිෂන් සභාව ආරම්භ කර ඇති පරීක්ෂණයට අදාළව සිතාසි යොමුකළ ද සෞඛ්‍ය අමාත්‍යවරයා සහ ජාතික ඖෂධ නියාමන අධිකාරියේ සභාපතිවරයා ඊට නොපැමිණීම හේතුවෙන් පැමිණිලි විභාගය ලබන 23 වනදා කල් දමා තිබෙනවා.\nමීට අදාළ පැමිණිල්ල මානව හිමිකම් කොමිසම වෙත යොමුකර තිබුණේ වෛද්‍ය සහ සිවිල් අයිතිවාසිකම් පිළිබඳ වෛද්‍යවරුන්ගේ වෘත්තීය සමිති සහ ශ්‍රී ලංකා වෛද්‍ය සංගමයයි.",
       "URL": "https://www.hirunews.lk/330148/රට-බංකොලොත්-වූයේ-මහබැංකුවේ-අස්වාධීන-බව-නිසයි-නන්දලාල්-වීරසිංහ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=472"
}