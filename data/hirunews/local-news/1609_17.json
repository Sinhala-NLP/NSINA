{
       "Source": "hirunews",
       "Timestamp": "Sunday, 24 October 2021 - 7:18",
       "Headline": "ප්‍රවීණ රංගන ශිල්පිණී විශාඛා සිරිවර්ධන අභාවප්‍රාප්ත වෙයි",
       "News Content": "ප්‍රවීන සිනමා නිළි විශාකා සිරිවර්ධන අභාවප්‍රාප්ත වී තිබෙනවා.\nමියයන විට ඇය, 65 වන වියේ පසුවුණා.\nසිංහල සිනමාවේ උසම නිළිය ලෙස විරුදාවලිය ලත් විශාකා සිරිවර්ධන 1981 වසරේ රිදී තිරයට පිවිසුණේ සාරංගා චිත්‍රපටයෙන්.\nඉන් අනතුරුව සනසන්න මා, අනුරාධා, යහළු යෙහෙළි, සසර චේතනා, සුරදූතියෝ, සත්‍යග්‍රහණය, යසෝමා, සත්‍යදේවි, ඇහැලේපොල කුමාරිහාමි, සේයා ඇතුලු චිත්‍රපට රැසක රඟපෑ ඇය, 1985 වසරේ නැගී එන නිළිය ලෙස සරසවි සම්මානයෙන් පිදුම් ලැබුවා.\n1986 වසරේ විශාකා සිරිවර්ධනට හොඳම රඟපෑම වෙනුවෙන් ඕ.සී.අයි.සී. සිනමා සම්මානය හිමිවූයේ සුරදූතියෝ චිත්‍රපටයේ රංගනයෙන් දැක්වූ දස්කම් හේතුවෙන්.",
       "URL": "https://www.hirunews.lk/285884/ප්‍රවීණ-රංගන-ශිල්පිණී-විශාඛා-සිරිවර්ධන-අභාවප්‍රාප්ත-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=1609"
}