{
       "Source": "hirunews",
       "Timestamp": "Monday, 02 August 2021 - 7:10",
       "Headline": "රිෂාඩ්ගේ මස්සිනා තවත් මෙහෙකාර තරුණියකට අතවර කර ඇති බවට හෙළිවෙයි (වීඩියෝ)",
       "News Content": "දැනට අත්අඩංගුවට ගෙන ඇති පාර්ලිමේන්තු මන්ත්‍රී රිෂාඩ් බදියුදීන්ගේ නිවසේ සේවය කළ තවත් 29 හැවිරිදි කාන්තාවකට බදියුදීන්ගේ බිරිඳගේ සොහොයුරා විසින් ලිංගික අතවර සිදුකර ඇති බව හෙළිවී තිබෙනවා.\nඒ පිළිබඳවද තවදුරටත් විමර්ශන ක්‍රියාත්මක බවයි පොලිස් මාධ්‍ය ප්‍රකාශක ජ්‍යෙෂ්ඨ නියෝජ්‍ය පොලිස්පති අජිත් රෝහණ කියා සිටියේ.\nමේ අතර පාර්ලිමේන්තු මන්ත්‍රී රිෂාඩ් බදියුදීන්ගේ නිවසේ මෙහෙකාර සේවයේ යෙදී සිටියදී ඉෂාලිනී ජූඩ් දැරිය පිළිස්සී මියයෑමේ සිද්ධිය සම්බන්ධයෙන් ඊයේ (01) දිනයේත් ප්‍රකාශ දෙකක් සටහන් කරගෙන ඇති බව පොලිස් මාධ්‍ය ප්‍රකාශක ජ්‍යෙෂ්ඨ නියෝජ්‍ය පොලිස්පති අජිත් රෝහණ ප්‍රකාශ කළා.\nමියගිය ඉෂාලිනි ජූඩ් දැරියගේ දෙවන පශ්චාත් මරණ පරීක්ෂණය පෙරේදා පේරාදෙණිය ශික්ෂණ රෝහලේදී පැවති අතර, එහි වාර්තාව ලැබීමට නියමිත බවද පොලිස් මාධ්‍ය ප්‍රකාශකවරයා කියා සිටියා.",
       "URL": "https://www.hirunews.lk/278616/රිෂාඩ්ගේ-මස්සිනා-තවත්-මෙහෙකාර-තරුණියකට-අතවර-කර-ඇති-බවට-හෙළිවෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1781"
}