{
       "Source": "hirunews",
       "Timestamp": "Wednesday, 25 January 2017 - 17:04",
       "Headline": "මැදගම බැංකුවෙන් ලක්ෂ 58 ක් සොරකම් කළ සැකකරුවන් අත්අඩංගුවට (ඡායාරූප)",
       "News Content": "බිබිල මැදගම ප්‍රදේශයේ රජයේ බැංකුවක ස්වයංක්‍රීය ටෙලර් යන්ත්‍රය කඩා රුපියල් ලක්ෂ 58 කට ආසන්න මුදලක් සොරගත් සිද්ධියට සම්බන්ධ සැකකරුවන් සිව්දෙනෙකු පොලීසිය අද අත්අඩංගුවට ගෙන තිබෙනවා.\nඒ, මිනුවන්ගොඩ, බලංගොඩ, ආණමඩුව සහ වැලිමඩ ප්‍රදේශවලදියි.\nඔවුන් ළඟ තිබී සමසේ බෙදාගත් රුපියල් ලක්ෂ 50 ක මුදලක් සහ මෝටර් රථයක්ද පොලිස් භාරයට ගෙන ඇති බව සඳහන්.\nපසුගිය 20 වනදා රාත්‍රියේ මෙම සොරකම සිදුව තිබූ අතර, ටෙලර් යන්ත්‍ර කඩාදැමීමට භාවිත කළ ගෑස් සිලින්ඩර දෙකක් සහ ආයුධ කිහිපයක්ද පොලීසිය සොයාගෙන තිබෙනවා.\nමෙම කොල්ල කල්ලිය මෙහෙය වු ප්‍රධාන සැකකරු දිවයින පුරා සිදුකර ඇති ගෙවල් බිඳුම් සහ කොල්ලකෑම් රැසකට සම්බන්ධ ලියාපදිංචි අපරාධකරුවකු බවට පොලිසිය හඳුනාගෙන තිබෙනවා.\nඡායාරූප - සීදුව ප්‍රසාද් මුතුකුඩ",
       "URL": "https://www.hirunews.lk/152887/මැදගම-බැංකුවෙන්-ලක්ෂ-58-ක්-සොරකම්-කළ-සැකකරුවන්-අත්අඩංගුවට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4693"
}