{
       "Source": "hirunews",
       "Timestamp": "Friday, 17 June 2022 - 9:24",
       "Headline": "මාකුඹුර බහුවිධ ප්‍රවාහන මධ්‍යස්ථානයේ අවහිරය අවසන්",
       "News Content": "විරෝධතාවක් හේතුවෙන් අවහිර වූ මාකුඹුර බහුවිධ ප්‍රවාහන මධ්‍යස්ථානයට ප්‍රවේශ වන මාර්ගය දැන් යථා තත්වයට පත්කර තිබෙනවා.\nඅද (17) පෙරවරුවේ මෙලෙස විරෝධතාවයේ නිරතවූයේ ඉන්ධන නොලැබුණු බස් රථ සේවකයන් පිරිසක්.\nඔවුන් ප්‍රකාශ කළේ මාකුඹුර බහුවිධ ප්‍රවාහන මධ්‍යස්ථානයේ සිට අධිවේගී මාර්ගයේ ධාවනය වන බස් රථ සඳහා ගැටළුවකින් තොරව ලංකා ගමනාගමන මණ්ඩලයෙන් ඉන්ධන නිකුත් කරන බවයි.\nකෙසේ වෙතත් සාමාන්‍ය බස් රථවලට එම බස් රථවලට එම පහසුකම නොලැබීමෙන් දැඩි අසීරුතාවට පත්ව ඇති බවයි.\nඅධිවේගයේ බස් රථවලට ලබාදෙන ඉන්ධන පහසුකම සාමාන්‍ය බස්රථවලට ද ලබාදෙන බව ඔවුන් ඉල්ලා සිටියා.\nපසුව ලංකා ගමනාගමන මණ්ඩලයේ නිලධාරියෙකු එම ස්ථානයට පැමිණ සාමාන්‍ය බස් රථවලට ද ඉන්ධන නිකුත් කිරීමේ ක්‍රමවේදයක් සකසන බවට පොරොන්දුවීමත් සමඟ මාකුඹුර බහුවිධ ප්‍රවාහන මධ්‍යස්ථානයේ ප්‍රවේශ මාර්ගය අවහිර කරමින් පැවැත්වූ විරෝධතාව අවසන් කර තිබෙනවා.",
       "URL": "https://www.hirunews.lk/307360/මාකුඹුර-බහුවිධ-ප්‍රවාහන-මධ්‍යස්ථානයේ-අවහිරය-අවසන්",
       "Category": "Local News",
       "Parent URL": "https://www.hirunews.lk/local-news.php?pageID=1089"
}