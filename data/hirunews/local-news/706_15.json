{
       "Source": "hirunews",
       "Timestamp": "Saturday, 26 November 2022 - 16:43",
       "Headline": "ප්‍රධාන ආරාධිතයා ලෙස මෛත්‍රී එක් වූ උත්සවයට සෙනඟ නෑ (වීඩියෝ)",
       "News Content": "ශ්‍රී ලංකා නිදහස් පක්ෂයේ සභාපති; හිටපු ජනාධිපති මෛත්‍රීපාල සිරිසේන එක් වූ උත්සව අවස්ථාවකට සෙනඟ නොපැමිණීමේ පුවතක් වාර්තා වනවා.\nමෙය වාර්තා වන්නේ අද (26) පෙරවරුවේ කොළඹ පදනම ආයතනයේ පැවැත්වුණු බුද්ධිමය අරගලය විසින් සංවිධානය කරන ලද රට ගොඩනගන, අර්බුද විසඳන ජාතික සංවර්ධන එළිදැක්වීමේ උත්සව අවස්ථාවටයි.\nමෙම උත්සවයේ ප්‍රධාන ආරාධිත අමුත්තා ලෙසයි හිටපු ජනාධිපතිවරයා එක්ව සිටියේ.\nරට ගොඩනගන, අර්බුද විසඳන ජාතික සංවර්ධන සැලසුමේ පළමු කෘතිය නිල වශයෙන් හිටපු ජනාධිපතිවරයාට පිළිගැන්වීම සිදු කරනු ලැබුවා.\nනමුත්, මෙම උත්සවය සඳහා විශාල පිරිසකට අසුන් වෙන් කර තිබූ අයුරු දක්නට ලැබුණ ද, ඒ සඳහා පැමිණ සිටියේ හිටපු ජනාධිපතිවරයා සමග තවත් 10 දෙනෙකු පමණක් බවයි අප වාර්තාකරු සඳහන් කළේ.",
       "URL": "https://www.hirunews.lk/321350/ප්‍රධාන-ආරාධිතයා-ලෙස-මෛත්‍රී-එක්-වූ-උත්සවයට-සෙනඟ-නෑ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=706"
}