{
       "Source": "hirunews",
       "Timestamp": "Thursday, 25 August 2016 - 19:28",
       "Headline": "වී මිළදී නොගැනීම නිසා ගොවීන් පීඩාවට පත්වෙයි",
       "News Content": "රටේ ජනතාවගේ ප්‍රධාන ආහාරය වන බත සපයන වී වගාව අපේ රටේ ප්‍රධාන ජීවනෝපාය මාර්ගයයි.\nනමුත්, වී මිලදී ගැනීමේ නිසි ක්‍රමවේදයක් නොමැතිකමින් පීඩාවට පත්වූ ගොවීන් පිරිසක් පිළිබඳව අම්පාර දිස්ත්‍රික්කයෙන් වාර්තා වනවා.\nඅම්පාර දිස්ත්‍රික්කයේ මෙවර යළ කන්නයේ වී වගා කර ඇති අක්කර ප්‍රමාණය එක් ලක්ෂ 60,000කට අධිකයි.\nවී මිලදී ගැනීම සදහා දිස්ත්‍රික්කය පුරා රජය පිහිටුවා ඇති වී ගබඩා ගණන 51ක්.\nකෙසේ වුවත් මේ වනවිට අස්වැන්න නෙළමින් ඇති යල කන්නයේ වී තොග අළෙවි කර ගැනීමට නොහැකිව අම්පාර උහන ප්‍රාදේශීය ලේකම් කොට්ඨාසයේ ගොවීන් යළිත් වරක් පීඩාවට පත්ව සිටිනවා.\nඋහන ප්‍රාදේශීය ලේකම් කොට්ඨාසයේ වී ගබඩා 12ක් පිහිටුවා තිබුණද ගොවීන් පවසන්නේ මේ වනවිටත් ඉන් එකදු ගබඩාවක් හෝ විවෘත කර නොමැති බවයි.",
       "URL": "https://www.hirunews.lk/141480/වී-මිළදී-නොගැනීම-නිසා-ගොවීන්-පීඩාවට-පත්වෙයි",
       "Category": "Local News",
       "Parent URL": "https://www.hirunews.lk/local-news.php?pageID=4907"
}