{
       "Source": "hirunews",
       "Timestamp": "Wednesday, 10 April 2019 - 11:14",
       "Headline": "අලුත් සහල් මංගල්‍යයට ජනපති පොළොන්නරුවේදී එක්වෙයි",
       "News Content": "පසුගිය කාලසීමාවට සාපේක්ෂව වැඩිම වී අස්වැන්න මෙවර මහා කන්නයේදී ලබා ගත හැකිවූයේ රජයේ දක්ෂතාවය නිසා නොව, ස්වභාවධර්මයේ ආශිර්වාදයෙන් බව ජනාධිපති මෛත්‍රීපාල සිරිසේන ප්‍රකාශ කළා.\nජනාධිපතිවරයා මේ බව කියා සිටියේ පොළොන්නරුව ගල්විහාර පූජා භූමියේ අද පැවති අලූත් සහල් මංගල්‍යයට එක්වෙමින්.\nමේ අතර ගුවන් හමුදා සෙබලියක වන අයේෂා දිල්හානිගේ සිව් නිවුන් දරුවන් හදා වඩා ගැනීම වෙනුවෙන් රුපියල් මිලියන 2 ක පරිත්‍යාගයක් ජනාධිපති මෛත්‍රීපාල සිරිසේන ලබාදී තිබෙනවා.\nඑක් දරුවෙකු වෙනුවෙන් රුපියල් ලක්ෂ 5 බැගින් ඊයේ මෙලෙස මුදල් පරිත්‍යාග කර තිබුණේ ජනාධිපති කාර්යාලයේදීයි.\n‘‘ජනපතිට කියන්න’’ වැඩසටහනෙන් ඇය උපකාර ඉල්ලා සිටි අතර ඒ අනුවයි මෙම ජනාධිපතිවරයා මෙම මුදල් පරිත්‍යාගය සිදුකර ඇත්තේ.",
       "URL": "https://www.hirunews.lk/214189/අලුත්-සහල්-මංගල්‍යයට-ජනපති-පොළොන්නරුවේදී-එක්වෙයි",
       "Category": "Local News",
       "Parent URL": "https://www.hirunews.lk/local-news.php?pageID=3410"
}