{
       "Source": "hirunews",
       "Timestamp": "Tuesday, 19 April 2022 - 19:35",
       "Headline": "ආණ්ඩුක්‍රම ව්‍යවස්ථා සංශෝධනයට අදාළ මීළඟ සාකච්ඡාව අනිද්දා",
       "News Content": "21 වන ආණ්ඩුක්‍රම ව්‍යවස්ථා සංශෝධනය හඳුන්වාදීමට අදාළ මීළඟ සාකච්ඡාව අනිද්දා පැවැත්වීමට නියමිතයි.\nඑක්සත් ජාතික පක්ෂ නායක රනිල් වික්‍රමසිංහ විසින් ඊට අදාළ සංශෝධන යෝජනා කථානායකරවයා වෙත ඉදිරිපත් කර තිබෙනවා.\nමේ අතර මෙරට පවතින අර්බුදකාරී තත්වයට විසඳුම් සෙවීම සඳහා පාර්ලිමේන්තුව නියෝජනය කරන දේශපාලන පක්ෂ නායකයින් හා පාර්ලිමේන්තු කටයුතු පිළිබඳ කාරක සභාවේ සාමාජික මන්ත්‍රීවරුන් සමඟ පසුගිය දිනවල පැවති සාකච්ඡාවලදී ඉදිරිපත්වූ සාධනීය යෝජනා ද කථානායක මහින්ද යාපා අබේවර්ධන අද සභාවට දැනුම් දුන්නා.\nඑසේම විශේෂ ප්‍රකාශයක් සිදුකරමින් අග්‍රාමාත්‍ය මහින්ද රාජපක්ෂ සඳහන් කළේ 19 වන ව්‍යවස්ථා සංශෝධනය අත්‍යාවශ්‍ය සහ කාලීන සංශෝධන සහිතව ප්‍රජාතන්ත්‍රවාදීව බලාත්මක කිරීම අර්බුදයට කෙටි කාලීනව ගත හැකි කාලෝචිත විසදුම බවට විශ්වාස කරන බවයි.\nපවතින තත්වය පිළිබඳව විවිධ මත අද පාර්ලිමේන්තුව තුළ ඉදිරිපත් වුවත්, එහිදී අවසන් එකඟතාවක් පිළිබඳ මතයක් ඉදිරිපත් වූයේ නැහැ.",
       "URL": "https://www.hirunews.lk/302313/ආණ්ඩුක්‍රම-ව්‍යවස්ථා-සංශෝධනයට-අදාළ-මීළඟ-සාකච්ඡාව-අනිද්දා",
       "Category": "Local News",
       "Parent URL": "https://www.hirunews.lk/local-news.php?pageID=1222"
}