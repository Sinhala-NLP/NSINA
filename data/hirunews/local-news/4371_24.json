{
       "Source": "hirunews",
       "Timestamp": "Monday, 14 August 2017 - 15:34",
       "Headline": "වැලිකඩ බන්ධනාගාරය බණ්ඩාරගමට ගෙන ඒමට එරෙහිව ප්‍රදේශවාසීන් විරෝධතාවක",
       "News Content": "වැලිකඩ බන්ධනාගාරය, බණ්ඩාරගම - දොඹගොඩ ප්‍රදේශයට ගෙන ඒමේ සැලසුමක් ඇති බව පවසමින් එම ප්‍රදේශවාසීන් අද දහවල් විරෝධතාවක නිරත වුණා.\nඅප වාර්තාකරු සඳහන් කළේ මිනුම් දෙපාර්තමේන්තුවේ නිලධාරින් දොඹගොඩ ප්‍රදේශයට පැමිණ අදාළ ඉඩම වෙන් කිරීමට උත්සාහ දැරීමේදී ප්‍රදේශවාසීන් ඊට විරෝධය පළ කළ බවයි.\nපසුව අඟුරුවාතොට පොලීසියේ නිලධාරීන් එම ස්ථානයට පැමිණ විරෝධතාවය සමථයකට පත් කිරීමට උත්සාහ දැරුව ද එය ව්‍යර්ථ වී තිබෙනවා.\nකෙසේ වෙතත්, මිල්ලනිය ප්‍රදේශීය ලේකම් කාර්යාලයේ නිලධාරීන්ගේ මැදිහත්වීමෙන් පසුව විරෝධතාවය සමථයකට පත් වූ බවයි අප වාර්තාකරු වැඩිදුරටත් සඳහන් කළේ.",
       "URL": "https://www.hirunews.lk/168418/වැලිකඩ-බන්ධනාගාරය-බණ්ඩාරගමට-ගෙන-ඒමට-එරෙහිව-ප්‍රදේශවාසීන්-විරෝධතාවක",
       "Category": "Local News",
       "Parent URL": "https://www.hirunews.lk/local-news.php?pageID=4371"
}