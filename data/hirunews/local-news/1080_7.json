{
       "Source": "hirunews",
       "Timestamp": "Monday, 20 June 2022 - 20:51",
       "Headline": "රටේ පාලනයේ වගකීම තමන්ට භාර දෙන්නැයි සජිත් ඉල්ලයි (වීඩියෝ)",
       "News Content": "තවදුරටත් රටත් ජනතාවත් අපහසුතාවයට පත් නොකර රටේ පාලනයේ වගකීම තමන්ට භාර දෙන ලෙස විපක්ෂ නායක සජිත් ප්‍රේමදාස මහතා පවසනවා.\nවිපක්ෂ නායකවරයා මේ බව සඳහන් කළේ \"රට බේරා ගැනීමේ මෙහෙයුම\" නමින් අද සිට ආරම්භ කරන විරෝධතා සතිය සම්බන්ධයෙන් දැනුවත් කිරීමේ ප්‍රවෘත්ති සාකච්ඡාවකට එක් වෙමින්.\nමේ අතර පසුගියදා ශ්‍රී ලංකා පොදුජන පෙරමුණෙන් ස්වාධීන වූ පාර්ලිමේන්තු මන්ත්‍රීවරුන් වන චන්දිම වීරක්කොඩි සහ අනුර ප්‍රියදර්ශන යාපා යන මහත්වරුන් විපක්ෂ නායක කාර්යාලයේදී විපක්ෂ නායක සජිත් ප්‍රේමදාස මහතා හමුවුණා.\nමේ අතර ශ්‍රීලංකා නිදහස් පක්ෂ මූලස්ථානයේදී අද පැවති සාකච්ඡාවකින් අනතුරුව හිටපු ජනාධිපති මෛත්‍රීපාල සිරිසේ මහතා මෙලෙස අදහස් දැක්වූවා.",
       "URL": "https://www.hirunews.lk/307714/රටේ-පාලනයේ-වගකීම-තමන්ට-භාර-දෙන්නැයි-සජිත්-ඉල්ලයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1080"
}