{
       "Source": "hirunews",
       "Timestamp": "Sunday, 15 April 2018 - 12:54",
       "Headline": "අවුරුදු සමයේ ගිණිකෙළි අනතුරුවල අඩුවීමක්",
       "News Content": "මෙවර අලූත් අවුරුදු සමයේ ගිනිකෙළි සහ ගෘහස්ථ අනතුරුවල කැපී පෙනෙන අඩුවීමක් දක්නට ලැබෙන බව කොළඹ ජාතික රෝහල ප්‍රකාශ කළා.\nපසුගිය 13 වැනිදා සහ 14 වැනිදා හදිසි අනතුරු අංශයට රෝගීන් 379 ක් රැගෙන ආ බවයි එහි ජාතික පුහුණු කිරීමේ නිලධාරිනී පුෂ්පා රම්‍යානි සොයිසා කියා සිටියේ.\nමේ අතර දෙමව්පියන්ට නොදන්වා දුන්හිඳ දිය ඇල්ල නැරඹීමට ගිය සිසුන් හතරදෙනෙකු ගමන් කළ මෝටර් රථයක් අද අලූයම බදුල්ල - මහියංගණය මාර්ගයේ තල්දෙණ - හයේ කණුව ප්‍රදේශයේදී ප්‍රපාතයකට පෙරළී අනතුරට ලක්වී තිබෙනවා.\nඑහිදී අඩි 150 ක පමණ ප්‍රපාතයකට පෙරළුණු මෝටර් රථය ගසක රැඳී ඇති අතර,  අනතුරෙන් පාසල් සිසුන් සිව්දෙනා තුවාල ලබා බදුල්ල රෝහලට ඇතුළත් කරනු ලැබුවා.\nපොලීසිය සඳහන් කළේ ඔවුන් වයස අවුරුදු 14,16 සහ 18 වයස්වල පසුවන හසලක ප්‍රදේශයේ පදිංචිකරුවන් පිරිසක් බවයි.",
       "URL": "https://www.hirunews.lk/188435/අවුරුදු-සමයේ-ගිණිකෙළි-අනතුරුවල-අඩුවීමක්",
       "Category": "Local News",
       "Parent URL": "https://www.hirunews.lk/local-news.php?pageID=3990"
}