{
       "Source": "hirunews",
       "Timestamp": "Monday, 01 November 2021 - 23:11",
       "Headline": "වනිඳු හසරංගගෙන් වාර්තාවක්",
       "News Content": "ශ්‍රී ලංකා පා දඟ පන්දු යවන ක්‍රීඩක වනිඳු හසරංග කැලැන්ඩර වර්ෂයක වැඩිම පන්දුවාර 20 කඩුලු ලාභියාගේ වාර්තාව බිඳ දැමීමට අද සමත් වුනා.\nවනිඳු මේ වසරේ අභිබවා ගියේ මේ දක්වා කඩුලු 32ක් දවාගෙන සිටින දකුණු අප්‍රිකානු දඟ පන්දු යවන ක්‍රීඩක තබ්‍රේස් ෂම්සියි.\nමීට පෙර එම වාර්තාව තබා තිබුණේ කැලැන්ඩර් වර්ෂයකදී කඩුලු 31ක් දවාගත් ඔස්ට්‍රේලියාවේ  ඇන්ඩ්ෲ ටයයි.\nවනිදු හසරංග 2021 වසරේදී මේ දක්වා කඩුලු 34 ක් ලබා ඇති අතර ඔහු පන්දුවාර 20 ශ්‍රේණිගත කිරීම්වල ලොව අංක 2 පන්දු යවන්නා ද වනවා.\n2021 වසරේ පන්දුවාර 20 තරගවල වැඩිම කඩුලු ලාභීන්ගේ ලැයිස්තුවේ, ලෝක කුසලානයට ක්‍රීඩා කරන වසරකදී කඩුලු 30 කට වඩා දවා ගත් පන්දු යවන්නන් වන්නේ ෂම්සි සහ වනිඳු හසරංගයි.",
       "URL": "https://www.hirunews.lk/286736/වනිඳු-හසරංගගෙන්-වාර්තාවක්",
       "Category": "Local News",
       "Parent URL": "https://www.hirunews.lk/local-news.php?pageID=1590"
}