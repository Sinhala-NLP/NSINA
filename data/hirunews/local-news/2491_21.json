{
       "Source": "hirunews",
       "Timestamp": "Friday, 28 August 2020 - 18:32",
       "Headline": "කර්මාන්ත අමාත්‍යවරයා සහ හම්බන්තොට වරාය සමාගම අතර සාකච්ඡාවක්",
       "News Content": "ශ්‍රී ලංකාවේ කර්මාන්ත ක්ෂේත්‍රයේ ප්‍රවර්ධනය පිළිබඳව කර්මාන්ත අමාත්‍ය විමල් වීරවංශ සහ HIPG සමාගම අතර සාකච්ඡාවක්  කර්මාන්ත අමාත්‍යාංශයේ දී පැවැත්වුණා .\nඑහිදී ශ්‍රී ලංකාවේ කර්මාන්ත ක්ෂේත්‍රයේ ප්‍රවර්ධනය පිණිස එම සමාගම විසින් සකසන ලද යෝජනාවලියක් ද අමාත්‍යවරයා වෙත පිළිගන්වා තිබෙනවා.\nඉදිරියේ දී හම්බන්තොට ජාත්‍යන්තර වරාය පරිශ්‍රයේ ඉදිකිරීමට නියමිත හෙක්ටයාර 280ක කර්මාන්තපුරය පිළිබඳවද මෙහි දී කරුණු ඉදිරිපත් වූ බව සඳහන්.\nඑම කර්මාන්ත පුරයෙහි ප්‍රථමයෙන් ටයර් කර්මාන්ත ශාලාවක් ඉදි කිරීමට නියමිත අතර ඒ සඳහා සිදු කරන ආයෝජනය ඇමරිකන් ඩොලර් මිලියන 300ක් වන  බව අදාළ සමාගමේ ප්‍රධාන විධායක නිලධාරීවරයා පෙන්වා දෙනවා.\nමෙමගින් හම්බන්තොට ප්‍රදේශයේ 2000කට පමණ රැකියා අවස්ථා හිමිකරදීමත්,ටයර් නිෂ්පාදනය සඳහා අවශ්‍ය සියලු අමුද්‍රව්‍ය ශ්‍රී ලංකාවෙන් ලබා ගැනීමත් ප්‍රධාන අරමුණ බවයි ඔහු වැඩිදුරටත් සඳහන් කර ඇත්තේ.\nමෙම සඳහා HIPG සමාගමේ සාමාන්‍යාධිකාරී ටිම් ෂියාඕ ද එක්ව සිටියා.",
       "URL": "https://www.hirunews.lk/248864/කර්මාන්ත-අමාත්‍යවරයා-සහ-හම්බන්තොට-වරාය-සමාගම-අතර-සාකච්ඡාවක්",
       "Category": "Local News",
       "Parent URL": "https://www.hirunews.lk/local-news.php?pageID=2491"
}