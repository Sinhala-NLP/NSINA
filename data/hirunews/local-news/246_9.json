{
       "Source": "hirunews",
       "Timestamp": "Thursday, 22 June 2023 - 15:00",
       "Headline": "ගිනිගත් නිවසේ තිබී හමු වූ මළ සිරුරක් ගැන පරීක්ෂණ",
       "News Content": "වවුනියාව තේක්කවත්ත ප්‍රදේශයේ ගිනි ගනිමින් තිබූ නිවසක තිබී හමු වූ මළ සිරුර අයත් පුද්ගලයා සිය නිවසට ගිනි තබා ඔහුද සිය දිවි හානි කරගෙන ඇති බවට පොලීසියට විමර්ශනවලදී අනාවරණය වී තිබෙනවා.\nතේක්කවත්ත ප්‍රදේශයේ නිවසක ඊයේ(21) ගින්නක් හට ගෙන ඇති බව ප්‍රදේශවාසීන් විසින් වවුනියාව නගර සභාවේ ගිනි නිවන ඒකකය වෙත දැනුම් දීමෙන් පසුව\nඑහි කණ්ඩායමක් පැමිණ ගින්න නිවා දමා තිබෙනවා.\nඅප වාර්තාකරු පැවසුවේ පසුව කළ සෝදීසියකදී නිවස තුළ අයෙකු ලණුවකින් ගෙළ වැළලාගෙන මියගොස් සිටි අන්දමට දැක ගැනීමට එම කණ්ඩායමට හැකි වී තිබෙන බවයි.\nමෙසේ මියගොස් ඇත්තේ සොක්කලිංගම් තනුජන් සුජීව් නැමති එම ප්‍රදේශයේම පදිංචි අයෙක්.\nපොලීසිය සිද්ධිය පිළිබඳව වවුනියාව අධිකරණයට දැනුම් දීමෙන් අනතුරුව මළසිරුර වවුනියාව මහ රෝහලට රැගෙන ගොස් පරීක්ෂණ පවත්වා අධිකරණ වෛද්ය නිලධාරිවරයාගේ වාර්තාවක් අධිකරණයට ඉදිරිපත් කරණ ලෙස පොලීසියට නියෝග කොට තිබේ.",
       "URL": "https://www.hirunews.lk/338718/ගිනිගත්-නිවසේ-තිබී-හමු-වූ-මළ-සිරුරක්-ගැන-පරීක්ෂණ",
       "Category": "Local News",
       "Parent URL": "https://www.hirunews.lk/local-news.php?pageID=246"
}