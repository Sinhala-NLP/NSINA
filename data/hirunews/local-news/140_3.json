{
       "Source": "hirunews",
       "Timestamp": "Sunday, 30 July 2023 - 12:44",
       "Headline": "පොලිස් කොස්තාපල්වරයකුට පහර දුන් පිය පුතු දෙදෙනා අත්අඩංගුවට",
       "News Content": "පොලිස් කොස්තාපල්වරයකුට පහර දී තුවාල සිදු කළ පියකු සහ ඔහුගේ පුත්‍රයා හම්බන්තොට වරාය පොලිසිය විසින් අත්අඩංගුවට ගෙන තිබෙනවා.\nදින දෙකකට පෙර මෙලෙස පහරකෑමට ලක්ව තිබුණේ 22 හැවිරිදි හම්බන්තොට වරාය පොලිසියට අනුයුක්තව සේවය කරන පොලිස් කොස්තාපල්වරයෙක්.\nමෙම පහර දීම සිදුව තිබුණේ නීතිවිරෝධී මත්පැන් ජාවාරමක් වැටලීමට ගිය අවස්ථාවේදියි.\nතුවාල ලැබූ පොලිස් කොස්තාපල්වරයා හම්බන්තොට මූලික රෝහලට ඇතුළත් කර ඇති අතර, අත්අඩංගුවට ගත් සැකකරුවන් අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/343019/පොලිස්-කොස්තාපල්වරයකුට-පහර-දුන්-පිය-පුතු-දෙදෙනා-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=140"
}