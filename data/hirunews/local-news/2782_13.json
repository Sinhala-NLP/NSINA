{
       "Source": "hirunews",
       "Timestamp": "Tuesday, 21 April 2020 - 12:27",
       "Headline": "ඉසෙඩ් ඩී ඇලේ සිරව සිටි දැවැන්තයා ගොඩ ආ හැටි (වීඩියෝ)",
       "News Content": "මාදුරුඔය ඉසෙඩ් ඩී ඇළට අද (21) අළුයම වැටී සිටි අලියෙකු ගොඩට පැමිණි පසු, අලුත්වැව රක්ෂිතයට පලවාහැරීමට කටයුතු කළ බව වෙහෙරගල වනජීවි නිලධාරින් සඳහන් කළා.\nමෙම අලියා, සතියක් ඇතුළත, ඉසෙඩ් ඩී ඇළට වැටුණු තුන්වන අලියා බවයි අප වාර්තාකරු සඳහන් කළේ.\nඅළුයම ඇළට වැටුණු මෙම අලියා කිලෝමීටර් හයක් පමණ දුරට සැඩ පහරට ගසාගෙන ගොස් අනතුරුව වෙහෙරගල වනජීවි නිලධාරින් සහ ප්‍රදේශවාසීන් එක්ව මහත් පරිශ්‍රමයක් යොදා ගොඩගෙන තිබෙනවා.\nමේ දිනවල පවතින දැඩි නියඟයත් සමඟ රක්ෂිතයේ සිටින වන අලි ආහාර සහ ජලය සොයා ගම් බිම්වලට පැමිණෙන බව වනජීවි නිලධාරියෙකු සඳහන් කළා.\nඉසෙඩ් ඩී ඇලෙන් ජලය බිමට උත්සහ දැරිමත් සමඟ, පැති කොන්ක්‍රිට් බැමිමෙන් අලින් ලිස්සා ඇළට වැටීම සාමාන්‍ය සිද්ධියක් බවට පත්ව ඇති බවයි ඔහු පැවසුවේ.",
       "URL": "https://www.hirunews.lk/239111/ඉසෙඩ්-ඩී-ඇලේ-සිරව-සිටි-දැවැන්තයා-ගොඩ-ආ-හැටි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2782"
}