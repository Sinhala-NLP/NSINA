{
       "Source": "hirunews",
       "Timestamp": "Thursday, 24 February 2022 - 10:05",
       "Headline": "විදුලි කප්පාදුවෙන් ඔන්ලයින් අධ්‍යාපනයටත් බාධා (වීඩියෝ)",
       "News Content": "දිවයින පුරා දැනට ක්‍රියාත්මක විදුලි කප්පාදුව හේතුවෙන් ඔන්ලයින් අධ්‍යාපන කටයුතුවල නිරතවන සිසුන් දැඩි අපහසුතාවයට පත්ව ඇති බව වාර්තා වනවා.\nලංකා ගුරු සංගමය සඳහන් කළේ ඔන්ලයින් අධ්‍යාපන කටයුතු සඳහා භාවිතයට ගැනෙන තාක්ෂණික උපකරණ ක්‍රියාකරවීම සඳහා විදුලිය අවශ්‍යවීම හේතුවෙන් මෙම ගැටලුව හටගෙන ඇති බවයි.\nඑමෙන්ම එක් එක් ප්‍රදේශවලට එකිනෙකට වෙනස් වේලාවන් වලදී විදුලිය කප්පාදු කිරීමත් සමග දුරස්ථ ප්‍රදේශ වල සිටින ගුරුවරුන්ට සහ සිසුන්ට එකම වේලාවකදී ඔන්ලයින් අධ්‍යාපන කටයුතුවලට සම්බන්ධ වීමට බාධා ඇතිව තිබෙනවා.\nමෙවර උසස් පෙළ විභාගයට මුහුණ දී සිටින සිසුන්ද මෙම විදුලි කප්පාදුව සමග දැඩි අසීරුතාවයකට පත්ව ඇති බවයි ලංකා ගුරු සංගමය ඊයේ (23) සඳහන් කළේ.",
       "URL": "https://www.hirunews.lk/297890/විදුලි-කප්පාදුවෙන්-ඔන්ලයින්-අධ්‍යාපනයටත්-බාධා-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1337"
}