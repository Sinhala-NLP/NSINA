{
       "Source": "hirunews",
       "Timestamp": "Friday, 10 March 2023 - 13:37",
       "Headline": "එක්සත් ජාතින්ගේ කාර්‍යාලය ඉදිරිපිට විරෝධතාවක් (වීඩියෝ)",
       "News Content": "එක්සත් ජාතින්ගේ කාර්‍යාලය ඉදිරිපිට ඒකාබද්ධ විරෝධතාවක් කැඳවා තිබෙනවා.\nකඳුළු ගෑස් ඝාතනවලට එරෙහි වෙමු, සරසවි තුළ සිදු වන පොලිස් කඩා පැනීම්වලට එරෙහි වෙමු, කුරුඳු පොලු හමුදාවට එරෙහි වෙමු, පාසල් ළමුන්ට කඳුළු ගෑස් ගැස්වීමට එරෙහි වෙමු යන සටන් පාඨ මුල් කර ගනිමිනු යි මෙම ඒකාබද්ධ විරෝධතාව පැවැත්වෙන්නේ.\nමීට පෙර අවස්ථා දෙකක දී විරෝධතා අතර තුර පුද්ගලයන් දෙදෙනෙක් ජීවිතක්ෂය පත් වූ අතර, විරෝධතාකරුවන් සෘජු ව ම චෝදනා කරමින් පවසන්නේ, මේවා ආණ්ඩුව විසින් සිදු කළ ඝාතන බව යි.\nජාතික ජන බලවේගය විසින් සංවිධානය කළ විරෝධතාවෙ දී හා පෙරේ දා (08) කොළඹ සරසවිය සංවිධානය කර තිබූ විරෝධතාවේ දී මෙලෙස පුද්ගලයන් දෙදෙනෙකු මිය ගියා.\nමේ පිළිබඳ අදහස් දක්වමින් ඇතැම් පාර්ශවයන් ප්‍රකාශ කළේ, මේවා කඳුළු ගෑස් නො ව විෂ වායු වර්ගයක් බව යි.\nමේ අතර, මෙම විරෝධතා සඳහා භාවිත කරන ඇතැම් කඳුළු ගෑස් උණ්ඩ 2005 දී පමණ කල් ඉකුත් වූ ඒවා බව සමාජය හා සාමයික කේන්ද්‍රය සඳහන් කළේ, පසු ගිය දිනයක දී කෘතියක් ද එළි දක්වමින්.",
       "URL": "https://www.hirunews.lk/329532/එක්සත්-ජාතින්ගේ-කාර්‍යාලය-ඉදිරිපිට-විරෝධතාවක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=485"
}