{
       "Source": "hirunews",
       "Timestamp": "Monday, 19 July 2021 - 19:56",
       "Headline": "13 හැවිරිදි දැරිය අපයෝජනයට ලක් කළ, චීවරධාරියා ඇතුලු හතර දෙනා රිමාන්ඩ් (වීඩියෝ)",
       "News Content": "වයස අවුරුදු 13 ක දැරියක් අපහරණය කිරීම හා ඊට ආධාර අනුබලදීම සම්බන්ධයෙන් අත්අඩංගුවට ගත් චීවරධාරියෙකු ඇතුලු හතරදෙනෙකු ලබන මස 2 වන දා දක්වා අද රක්ෂිත බන්ධනාගාර ගත කෙරුණා.\nඅත්තනගල්ල මහේස්ත්‍රාත් අධිකරණය විසින් මෙලෙස රක්ෂිත බන්ධනාගාර ගත කරනු ලැබුවේ රාජගිරිය ප්‍රදේශයේ විහාරස්ථානයක විහාරාධිපති හිමිනමක් ඇතුළු සැකකරුවන් 3 දෙනෙක්.\nවේයන්ගොඩ - නුන්ගමුව ප්‍රදේශයේ පදිංචි මෙම දැරියට දේව වරමක් ලබාදෙන බව පවසමින් චීවරධාරියා විසින් ඇයව පැහැරගෙන ගොස් අපයෝජනය කර ඇති බවටයි අනාවරණ වී ඇත්තේ.\nමේ අතර ගල්කිස්සේ දැරිය අපයෝජනය සම්බන්ධයෙන් චෝදනා එල්ල වී සිටින දෙදෙනෙකුගේ ඇප ප්‍රතික්ෂේප වෙයි.\nගල්කිස්ස ප්‍රදේශයේ 15 හැවිරිදි දැරිය අලෙවි කිරීම සහ අපයෝජනයට ලක්කිරීමේ සිද්ධියට අදාලව අත්අඩංගුවට ගෙන රක්ෂිත බන්ධනාගාර ගත කර සිටින වෙබ් අඩවියක හිමිකරු සහ එහි මුදල් කළමණාකරුවෙකුට ඇප ලබාදීම කොළඹ මහේස්ත්‍රත් අධිකරණය අද ප්‍රතික්ෂේප කළා.\nඑම නඩුව අතිරේක මහේස්ත්‍රාත් ලෝචනී අබේවික්‍රම හමුවේ කැදවූ අවස්ථාවේදී දැරිය අලෙවි කිරීම සඳහා ප්‍රවාහන පහසුකම් ලබාදීම සම්බන්ධයෙන් අත්අඩංගුවට ගත් ත්‍රීරෝද රථ රියදුරෙක්ද ඇය විසින් හඳුනා ගනු ලැබුවා.\nඒ අනුව එම සැකකරු මේ මස 29 දක්වා රක්ෂිත බන්ධනාගාර ගත කිරීමටයි නියෝග කෙරුණේ.",
       "URL": "https://www.hirunews.lk/277429/13-හැවිරිදි-දැරිය-අපයෝජනයට-ලක්-කළ-චීවරධාරියා-ඇතුලු-හතර-දෙනා-රිමාන්ඩ්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1809"
}