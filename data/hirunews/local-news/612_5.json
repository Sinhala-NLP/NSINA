{
       "Source": "hirunews",
       "Timestamp": "Tuesday, 10 January 2023 - 10:26",
       "Headline": "රිය අනතුරු දෙකකින් පුද්ගලයින් දෙදෙනෙක් මරුට",
       "News Content": "අරණායක මාවනැල්ල මාර්ගයේ අලුපත ප්‍රදේශයේ දී ඊයේ (09) යතුරු පැදියක් අනතුරට ලක්වීමෙන් බරපතල තුවාල ලැබූ යතුරුපැදිකරු දිප්පිටිය රෝහලට ඇතුළත් කෙරුණාත\nපසුව ඔහු වැඩිදුර ප්‍රතිකාර සඳහා මහනුවර රෝහලට ඇතුළත් කිරීමේ දී මිය ගොස් තිබෙනවා.\nවයස අවුරුදු 22ක් වන මිය ගිය පුද්ගලයා කන්තලේ ප්‍රදේශයේ පදිංචිකරුවෙක්.\nඑමෙන්ම ඔහු අරණායක පොලිස්ථානයට අනුයුක්තව සේවය කළ පොලිස් කොස්තාපල්වරයෙක් බවයි පොලිසිය පවසන්නේ.\nමේ අතර මොනරාගල වැල්ලවාය මාර්ගයේ මදුරුකැටිය ප්‍රදේශයේ දී ඊයේ (09) යතුරු පැදියක් ට්‍රැක්ටර් රථයක ගැටී මෝටර් රථයක ද ගැටීමෙන් අනතුරක් සිදුව තිබෙනවා.\nඅනතුරෙන් බරපතල තුවාල ලැබූ යතුරුපැදිකරු මොනරාගල රෝහලට ඇතුළත් කිරීමේ දී මිය ගියා.\nවයස අවුරුදු 55ක් වන ඔහු හුලන්දාව ප්‍රදේශයේ පදිංචිකරුවෙක්.\nපොලිසිය පවසන්නේ මිය ගිය පුද්ගලයා ඔක්කම්පිටිය පොලිස් ස්ථානයට අනුයුක්තව සේවය කළ පොලිස් කොස්තාපල් රියදුරෙකු බවයි.",
       "URL": "https://www.hirunews.lk/324690/රිය-අනතුරු-දෙකකින්-පුද්ගලයින්-දෙදෙනෙක්-මරුට",
       "Category": "Local News",
       "Parent URL": "https://www.hirunews.lk/local-news.php?pageID=612"
}