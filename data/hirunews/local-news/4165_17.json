{
       "Source": "hirunews",
       "Timestamp": "Tuesday, 19 December 2017 - 15:48",
       "Headline": "අහංගම, වැරදුන කුරුමානම",
       "News Content": "අහංගම රාජ්‍ය බැංකුවක් කොල්ලකෑමට පැමිණි පුද්ගලයෙකු ආරක්ෂක නිලධාරියෙකුගේ වෙඩි ප්‍රහාරයකින් තුවාල ලබා රෝහල් ගත කර තිබෙනවා.\nඅද දහවල් මුහුණු ආවරණය කරගෙන යතුරුපැදියකින් පැමිණි දෙදෙනෙකු බැංකුවට ඇතුලූවී මුදල් කොල්ලකෑමට උත්සාහ කිරීමේදී බැංකුවේ ආරක්ෂක නිලධාරියෙකු මෙලෙස ඔවුන්ට වෙඩි තබා ඇති බවයි පොලීසිය සඳහන් කළේ.\nඅනතුරුව පලායාමට උත්සාහ කිරීමේදී  එක් කොල්ලකරුවෙකු බැංකුව අසළ ඇද වැටී ඇති අතර එහිදී ඔහු අත්අඩංගුවට ගත් බව පොලීසිය කියා සිටියා.\nසැකකරු මේ වනවිට කරාපිටිය ශික්ෂණ රෝහලේ ප්‍රතිකාර ලබනවා.",
       "URL": "https://www.hirunews.lk/178788/අහංගම-වැරදුන-කුරුමානම",
       "Category": "Local News",
       "Parent URL": "https://www.hirunews.lk/local-news.php?pageID=4165"
}