{
       "Source": "hirunews",
       "Timestamp": "Saturday, 19 March 2022 - 7:17",
       "Headline": "විදුලි කප්පාදුව අදත්",
       "News Content": "විදුලි ජනනය සඳහා බලාගාරවලට ප්‍රමාණවත් ඉන්ධන නොමැතිවීම හේතුවෙන් දිවයිනේ ප්‍රදේශ රැසකට අදත් පැය කිහිපයක් විදුලිය කප්පාදු කිරීමට සිදුවන බව ලංකා විදුලි බල මණ්ඩලය පවසනවා.\nඑම මණ්ඩලය සඳහන් කළේ ඒ අනුව ‘ඒ සිට ‘එල් දක්වා වන කලාප 12 ට පෙරවරු 8.00 ත් පස්වරු 6.00 ත් අතර පැය 2 යි විනාඩි 30 ක්ද, පස්වරු 6.00 ත් රාත්‍රී 11.00 ත් අතර පැයයි විනාඩි 15 ක් ද බැගින් පැය තුනයි විනාඩි 45 ක් විදුලිය කප්පාදු කිරීමට මහජන උපයෝගිතා කොමිසම අනුමැතිය ලබා දී ඇති බවයි.\n‘පී සිට ‘ඩබ්ලිව් දක්වා කලාප 8කට පෙරවරු 10.00 ත් පස්වරු 4.00 ත් අතර පැයයි විනාඩි 30 ක් ද, පස්වරු 4.00 ත්රාත්‍රී 10.00 ත් අතර පැයයි විනාඩි 30 ක් බැගින් පැය 3 ක් ද විදුලිය කප්පාදු කිරීමට අනුමැතිය හිමිව තිබෙනවා.\nමේ අතර ජල විදුලි උත්පාදනය සඳහා බලාගාර ආශ්‍රිත ප්‍රදේශවලට ප්‍රමාණවත් වර්ෂාපතනයක් ලබන මස අවසානයේදී ලැබෙනු ඇති බව කාළගුණ විද්‍යා දෙපාර්තමේන්තුව පවසනවා.\nඑහි අනාවැකිකරණ අංශයේ අධ්‍යක්ෂිකා ශිරෝමණි ජයවර්ධන හිරු ප්‍රවෘත්ති අංශයට කියා සිටියේ එතෙක් ලැබෙන වැසි ජල විදුලි උත්පාදනය සඳහා ප්‍රමාණවත් නොවන බවයි.",
       "URL": "https://www.hirunews.lk/299816/විදුලි-කප්පාදුව-අදත්",
       "Category": "Local News",
       "Parent URL": "https://www.hirunews.lk/local-news.php?pageID=1285"
}