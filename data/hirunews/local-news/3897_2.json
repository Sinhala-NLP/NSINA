{
       "Source": "hirunews",
       "Timestamp": "Thursday, 14 June 2018 - 7:41",
       "Headline": "තැපැල් වර්ජනය අදත්",
       "News Content": "සිය වර්ජනය හතරවන දිනටත් අද ක්‍රියාත්මක බව ඒකාබද්ධ තැපැල් වෘත්තිය සමිති පෙරමුණ පවසනවා.\nඑහි සම කැඳවුම්කරු චින්තක බණ්ඩාර කියා සිටියේ ඊයේ පස්වරුව වනවිට  කොළඹ මධ්‍යම තැපැල් හුවමාරුවේ සහ දිවයිනේ සියලූ තැපැල් ස්ථානවල ලක්ෂ 13 කට අධික ලිපි සහ තැපැල්පත් ගොඩගැසී තිබූ බවයි.\nතැපැල් දෙපාර්තමේන්තුව සඳහාම වෙන්වූ බදවා ගැනීමේ පටිපාටියක් ක්‍රියාත්මක කිරීම සහ වැඩබලන උප තැපැල් ස්ථානාධිපතිවරුන්ගේ රැකියාව සුරක්ෂිත කරන ලෙස ඉල්ලා තැපැල් වෘත්තීය සමිති 11 වනදා පස්වරු හතරේ සිට මෙම වර්ජනය ආරම්භ කළා.\nමේ අතර ලංකා පරිපාලන සේවය සඳහා යෝජිත විශේෂ දීමනාව ලබානොදීම සම්බන්ධයෙන් අද දිනයේදී ලෙඩ නිවාඩු දැමීමේ වෘත්තිය ක්‍රියාමාර්ගයක නිරත වන බව ශ්‍රී ලංකා පරිපාලන සේවා සංගමයේ ලේකම්  පී.එස්.ආර්. ද සිල්වා ප්‍රකාශ කළා.",
       "URL": "https://www.hirunews.lk/193024/තැපැල්-වර්ජනය-අදත්",
       "Category": "Local News",
       "Parent URL": "https://www.hirunews.lk/local-news.php?pageID=3897"
}