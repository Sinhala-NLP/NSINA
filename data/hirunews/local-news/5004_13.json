{
       "Source": "hirunews",
       "Timestamp": "Wednesday, 15 June 2016 - 19:57",
       "Headline": "Update : අලෙවි මවුලානාගේ අවසන් කටයුතු අද පස්වරුවේ",
       "News Content": "හිටපු අමාත්‍යවරයෙකු සහ බස්නාහිර පළාත් හිටපු ආණ්ඩුකාරවරයෙකු ලෙස කටයුතු කළ අලෙවි මවුලානා කොළඹ පෞද්ගලික රෝහලක ප්‍රතිකාර ලබමින් සිටියදී ඊයේ පස්වරුවේ අභාවප්‍රාප්ත වුණා.\nමියයනවිට 84 හැවිරිදි වියේ පසුුවූ ඔහු කම්කරු සහ වෘත්තිය සමිති නායකයෙකු ලෙසද සුවිසල් කාර්යභාරයක් ඉටුකරනු ලැබුවා.\n1956 වසරේදී ශ්‍රී ලංකා නිදහස් පක්ෂයේ සාමාජිකත්වය ලබාගත් අලෙවි මව්ලානා හිටපු ජනාධිපතිනි චන්ද්‍රිකා බණ්ඩාරනායක රජය් කම්කරු අමාත්‍යවරයා ලෙසද  කටයුතු කළා.\nඔහුගේ දේහය ඊයේ රාත්‍රියේ දෙහිවල - මල්වත්ත පාරේ පිහිටි නිවසට රැගෙන ගිය අතර, අද පස්වරුවේ දෙහිවල මුස්ලිම් දේවස්ථාන සුසාන භූමියේදී අවසන් කටයුතු සිදුකරනු ඇති.\nUpdate : Thursday, June 16, 2016 7.32\n-----------------------------------------------\nඅමාත්‍යවරයෙකු සහ හිටපු ආණ්ඩුකාරවරයෙකු ලෙස කටයුතු කළ අල්හාජ් අස්සෙයිද් අලෙවි මවුලානා මහතා අද පස්වරුවේ අභාවප්‍රාප්ත වුණා.\nඒ කොළඹ පෞද්ගලික රෝහලක ප්‍රතිකාර ලබමින් සිටියදී.\nහදිසියේ රෝගාතුර වූ අලෙවි මව්ලානා මහතා පසුගිය 13 වැනිදා රෝහල්ගත කෙරුණු අතර එහිදී සැත්කමකට භාජනය කර තිබෙනවා.\nසැත්කමින් පසු දැඩි සත්කාර ඒකකයේ ප්‍රතිකාර ලබමින් සිටි ඒ මහතා අද පස්වරු 7.40 ට පමණ අභාවප්‍රාප්ත වුණා.\nකොළඹ නාගරික මන්ත්‍රීවරයෙක් ලෙස දේශපාලනයට පිවිසි මව්ලානා මහතා ශ්‍රී ලංකා නිදහස් පක්ෂයේ ජ්‍යෙෂ්ඨ වෘත්තීය සමිති නායකයෙක්.\nපොදුජන එක්සත් පෙරමුණු ආණ්ඩුවේ අමාත්‍ය ධුර කිහිපයක් හෙඹවූ ඔහු පසුගිය එක්සත් ජනතා නිදහස් සන්ධාන රජය සමයේ බස්නාහිර පළාත් ආණ්ඩුකාර ධුරය ද තෙවරක් හොබවනු ලැබුවා.\n1932 වසරේදී උපත ලද අලෙවි මව්ලානා මහතා අභාවප්‍රාප්ත වනවිට පසුවූයේ 84 වන වියේයි.\nඅභාවප්‍රාප්ත අලෙවි මව්ලානා මහතාගේ දේහය අද රාත්‍රියේ දෙහිවල මල්වත්ත පාරේ පිහිටි නිවසට රැගෙන ඒමට නියමිත අතර අවසන් කටයුතු හෙට පස්වරුවේ දෙහිවල මුස්ලිම් දේවස්ථාන සුසාන භූමියේ සිදු කිරීමට නියමිතයි.",
       "URL": "https://www.hirunews.lk/135654/update-අලෙවි-මවුලානාගේ-අවසන්-කටයුතු-අද-පස්වරුවේ",
       "Category": "Local News",
       "Parent URL": "https://www.hirunews.lk/local-news.php?pageID=5004"
}