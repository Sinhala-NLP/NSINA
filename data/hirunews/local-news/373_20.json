{
       "Source": "hirunews",
       "Timestamp": "Tuesday, 02 May 2023 - 20:53",
       "Headline": "සුඩානයේ සිටි තවත් ශ්‍රී ලාංකිකයින් පිරිසක් සෞදි අරාබියේ ජෙඩා නුවරට (වීඩියෝ)",
       "News Content": "සුඩානයේ යුද ගැටුම්වලට මැදි වූ 11 දෙනෙකුගෙන් යුත් තවත් ශ්‍රී ලාංකිකයින් කණ්ඩායමක් සෞදි අරාබියේ ජෙඩා නුවරට ආරක්ෂිතව රැගෙන විත් තිබෙනවා.\nඒ අනුව මේ වනවිට සුඩානයේ යුද ගැටුම් ඇති ප්‍රදේශවලින් මුදාගෙන ඇති සමස්ත ශ්‍රී ලාංකිකයින් සංඛ්‍යාව 31ක්.\nලක්ෂ 8කට ජනතාවක් සරණාගතයින් බවට පත් කරමින් සුඩානයේ නිත්‍යානුකුල නොවන සන්නද්ධ හමුදා කණ්ඩායම් සහ එරට රාජ්‍ය හමුදාව අතර හටගෙන තිබෙන යුද ගැටුම්වලින් 500කට වැඩි පිරිසක් ජීවිතක්ෂයට පත්ව තවත් 2,000කට අධික පිරිසක් තුවාල ලබා තිබෙනවා.\nසරණාගත සඳහා වන එක්සත් ජාතීන්ගේ ඒජන්සිය පෙන්වා දෙන්නේ, යුද ගැටුම්වලට මැදිවූවන් අසල්වැසි රටවල් 7කට පළා ගොස් ඇති බවයි.\nමේ වනවිට සෞදි අරාබිය විසින් සුඩානයෙන් ඉවත් කරගත් සංඛ්‍යාව 5,409ක් වන අතර, ඒ අතරින් 5,184 ක් විදේශිකයින්.\nසුඩාන ගැටුම් ආරම්භ වන අවස්ථාවේ එරට ශ්‍රී ලාංකිකයින් 50කට අධික පිරිසක් රැඳී සිටියා.",
       "URL": "https://www.hirunews.lk/334085/සුඩානයේ-සිටි-තවත්-ශ්‍රී-ලාංකිකයින්-පිරිසක්-සෞදි-අරාබියේ-ජෙඩා-නුවරට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=373"
}