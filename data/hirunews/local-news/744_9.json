{
       "Source": "hirunews",
       "Timestamp": "Thursday, 10 November 2022 - 14:38",
       "Headline": "වසන්ත මුදලිගේ මහේස්ත්‍රාත්වරයෙකු හමුවට ඉදිරිපත් කරන්නැයි ශ්‍රේෂ්ඨාධිකරණයෙන් නියෝග",
       "News Content": "ත්‍රස්තවාදය වැළැක්වීමේ පනත යටතේ රඳවාගෙන සිටින අන්තර් විශ්ව විද්‍යාලයීය ශිෂ්‍ය බල මණ්ඩලයේ කැඳවුම්කරු වසන්ත මුදලිගේ මහේස්ත්‍රාත්වරයෙකු වෙත සහ අධිකරණ වෛද්‍ය නිලධාරියෙකු වෙත ඉදිරිපත්කරන ලෙසට ශ්‍රේෂ්ඨාධිකරණය අද නියෝග කළා.\nඒ අනුව ඔහු කරාපිටිය ශික්ෂණ රෝහලේ අධිකරණ වෛද්‍යවරයා වෙතද යොමුකරන ලෙසටයි ශ්‍රේෂ්ඨාධිකරණය ප්‍රකාශ කළේ.\nවසන්ත මුදලිගේ අත්අඩංගුවට ගැනීම පිළිබඳ අභියෝගයට ලක්කරමින් ගොනුකර ඇති පෙත්සම අද ශ්‍රේෂ්ඨාධිකරණය හමුවේ විභාගයට ගත් අතර එම අවස්ථාවේදී මෙම නියෝගය නිකුත් කෙරුණා.\nපෙත්සම ජනවාරි 31 වනදා යළි කැඳවීමට නියමිතයි.",
       "URL": "https://www.hirunews.lk/320066/වසන්ත-මුදලිගේ-මහේස්ත්‍රාත්වරයෙකු-හමුවට-ඉදිරිපත්-කරන්නැයි-ශ්‍රේෂ්ඨාධිකරණයෙන්-නියෝග",
       "Category": "Local News",
       "Parent URL": "https://www.hirunews.lk/local-news.php?pageID=744"
}