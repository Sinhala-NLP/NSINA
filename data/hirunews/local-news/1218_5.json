{
       "Source": "hirunews",
       "Timestamp": "Thursday, 21 April 2022 - 17:04",
       "Headline": "රඹුක්කන සිද්ධියට පොලිසියේ තුන්දෙනෙකුට ස්ථාන මාරු (වීඩියෝ)",
       "News Content": "වහාම ක්‍රියාත්මක වන පරිදි කෑගල්ල කොට්ඨාශය භාර ජ්‍යෙෂ්ඨ පොලිස් අධිකාරී, රඹුක්කන ප්‍රදේශය භාර පොලිස් අධිකාරී සහ රඹුක්කන පොලිස් ස්ථානාධිපතිවරයාට ස්ථාන මාරු ලබාදී තිබෙනවා.\nමෙම සිදුවීමේදී අගතියට පත් පාර්ශවයන්ට සහ සාක්ෂිකරුවන්ට ස්වාධීනව විමර්ශණනවලට සහ අධිකරණ කටයුතුවලට සහභාගී වීම සඳහා අදාළ නිලධාරීන් එම ප්‍රදේශයෙන් පිටතට ස්ථාන මාරු කිරීම සඳහා අවශ්‍ය පියවර ගෙන ඇති බවයි පොලිස් මාධ්‍ය ප්‍රකාශක කාර්යාලය නිවේදනය කළේ.\nමේ අතර රඹුක්කන ප්‍රදේශයේ සිදුවීමට අදාළ විමර්ශණ පොලිස්පතිවරයා විසින් අපරාධ පරීක්ෂණ දෙපාර්තමේන්තුවට භාරදීමට කටයුතු කර ඇති බව ද මාධ්‍ය ප්‍රකාශක කාර්යාලය ප්‍රකාශ කළා.",
       "URL": "https://www.hirunews.lk/302460/රඹුක්කන-සිද්ධියට-පොලිසියේ-තුන්දෙනෙකුට-ස්ථාන-මාරු-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1218"
}