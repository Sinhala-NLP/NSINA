{
       "Source": "hirunews",
       "Timestamp": "Tuesday, 11 October 2022 - 15:13",
       "Headline": "මිචෙල් මාෂ් නායකත්වය එපා කියයි",
       "News Content": "ඔස්ට්‍රේලියානු එක්දින කණ්ඩායමේ නායකත්වය දැරූ අරොන් ෆින්ච් පසුගිය දා එක්දින ජාත්‍යන්තර පිටියෙන් සමු ගැනීම නිවේදනය කළා.\nඒ හේතුවෙන් කණ්ඩායමේ නායකත්වය සඳහා මිචෙල් මාෂ්ගේ නම යි යෝජනා වී තිබුණේ.\nනමුත් ඔහු පවසන්නේ, කණ්ඩායමේ නායකත්ව වගකීම දැරීමට තමා සූදානම් නැති බව යි.\nතමා ක්‍රීඩකයෙක් ලෙස උපරිම දායකත්වය කණ්ඩායම වෙනුවෙන් ලබාදීමට අදිටන් කරන බව ඔහු පවසන අතර, එක්දින කණ්ඩායමේ නායකත්වය බොහෝ විට ආරම්භක පිතිකරු ඩේවිඩ් වෝනර්ට පැවරෙන බව සඳහන්.\nනමුත් ඊට පෙර නායකත්ව වගකීම් දැරීම තහනම් කරමින් එරට ක්‍රිකට් පාලක මණ්ඩලය වෝනර්ට එරෙහි ව පනවා ඇති නියෝගය හකුලා ගත යුතු ද වනවා.",
       "URL": "https://www.hirunews.lk/317579/මිචෙල්-මාෂ්-නායකත්වය-එපා-කියයි",
       "Category": "Local News",
       "Parent URL": "https://www.hirunews.lk/local-news.php?pageID=810"
}