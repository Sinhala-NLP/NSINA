{
       "Source": "hirunews",
       "Timestamp": "Saturday, 03 June 2017 - 18:58",
       "Headline": "ලේකම් ධුරය අහිමිවුණේ පක්ෂය සමගි කරන්න ගිහින් - තිස්ස අත්තනායක කියයි",
       "News Content": "තමන්ට පක්ෂ මහ ලේකම් ධුරයෙන් ඉවත්වීමට සිදුවූයේ දෙකඩ වී තිබූ එක්සත් ජාතික පක්ෂය යළි සමගි කිරීම සඳහා ගත් උත්සාහය හේතුවෙන් බව හිටපු පාර්ලිමේන්තු මන්ත්‍රී තිස්ස අත්තනායක පවසනවා.\nඔහු මේ බව සඳහන් කළේ හික්කඩුව - සීනිගම දේවාලයේ පැවති ආගමික වැඩසටහනකට එක්වීමෙන් අනතුරුව මාධ්‍යවේදීන් නැගූ ප්‍රශ්නවලට පිළිතුරු ලබාදෙමින්.\nඑහිදී තිස්ස අත්තනායක හිටපු මන්ත්‍රීවරයා සඳහන් කළේ මෙතෙක් තමන්ට එක්සත් ජාතික පක්ෂයෙන් ඍජු ආරාධනයක් ලැබී නොමැති වුවත් තමන් තවමත් එක්සත් ජාතික පාක්ෂිකයෙක් බවයි.",
       "URL": "https://www.hirunews.lk/162763/ලේකම්-ධුරය-අහිමිවුණේ-පක්ෂය-සමගි-කරන්න-ගිහින්-තිස්ස-අත්තනායක-කියයි",
       "Category": "Local News",
       "Parent URL": "https://www.hirunews.lk/local-news.php?pageID=4486"
}