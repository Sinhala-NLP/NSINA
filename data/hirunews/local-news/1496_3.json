{
       "Source": "hirunews",
       "Timestamp": "Tuesday, 14 December 2021 - 7:47",
       "Headline": "මහාචාර්‍ය බුද්ධි මාරඹේගෙන් විශේෂ ප්‍රකාශයක් (වීඩියෝ)",
       "News Content": "කාබනික දියර පොහොර අඩංගු කෑන් පුපුරා යාමට හේතුව එම පොහොර ප්‍රමිතියෙන් තොර ව නිෂ්පාදනය කර තිබීම නිසා බව පේරාදෙණි විශ්වවිද්‍යාලයේ කෘෂි විද්‍යා පීඨයේ මහාචාර්ය බුද්ධි මාරඹේ ප්‍රකාශ කළා.\nබොහෝ විට එලෙස ප්‍රමිතියෙන් තොර දියර පොහොර වර්ග හෝ ඒවා අවශ්‍ය ප්‍රමාණය ඉක්මවා වගාවන්ට යෙදීම තුළින් අස්වැන්නට ද හානි සිදුවිය හැකි බවයි ඔහු සඳහන් කළේ.\nමේ අතර, නිර්දේශ ලද වහා ම එළවළු සඳහා අවශ්‍ය පොහොර ආනයනය කිරීමට අවසර දෙන බව පොහොර ලේකම් කාර්යාලය ප්‍රකාශ කළා.\nකෙසේ වෙතත්, පොහොර නො මැති වීම හේතුවෙන් එළවළු ගොවීන් තවදුරටත් දැඩි අර්බුදයකට මුහුණ දී සිටිනවා.\nමේ හේතුවෙන් වෙළෙදපොළේ එළවළු මිල ද පවතින්නේ ඉහළ අගයක යි.\nකෙසේ වෙතත්, පොහොර ලේකම් කාර්යාලයේ අධ්‍යක්ෂ චන්දන ලොකුහේවගේ හිරු ප්‍රවෘත්ති අංශය සමඟ විශේෂ සාකච්ඡාවකට එක්වෙමින් ප්‍රකාශ කළේ, නිර්දේශ ලද වහා ම එළවළු සඳහා අවශ්‍ය පොහොර ආනයනය කර ලබාදෙන බවයි.",
       "URL": "https://www.hirunews.lk/290939/මහාචාර්‍ය-බුද්ධි-මාරඹේගෙන්-විශේෂ-ප්‍රකාශයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1496"
}