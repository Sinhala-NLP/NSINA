{
       "Source": "hirunews",
       "Timestamp": "Tuesday, 18 June 2019 - 16:00",
       "Headline": "අද ඉදිරිපත් කළ පරිපූරක ඇස්තමේන්තුව ඉවත් කරගනී",
       "News Content": "දෝෂ සහිත බැවින් අද පාර්ලිමේන්තුවට ඉදිරිපත් කළ රුපියල් මිලියන 57,546 කින් යුත් පරිපූරක ඇස්තමේන්තුව ඉවත් කරගන්නා බව සභානායක අමාත්‍ය ලක්ෂ්මන් කිරිඇල්ල ප්‍රකාශ කළා.\nඒ සම්බන්ධයෙන් පාර්ලිමේන්තු මන්ත්‍රී බිමල් රත්නායක ප්‍රශ්න කළ අතර, එහිදි සභානායක අමාත්‍ය ලක්ෂ්මන් කිරිඇල්ල කියා සිටියේ අදාළ පරිපූරක ඇස්තමේන්තුව නිවැරදිව සකස් කරගන්නා තෙක් එය සම්මත කරගැනීමට කටයුතු නොකරන බවයි.\nවිපක්ෂ නායකවරයාගේ භාවිතය සඳහා නිල වාහනයක් ලබාගැනීම, අමාත්‍ය ලක්ෂ්මන් කිරිඇල්ලගේ නිල නිවස නවීකරණයට අදාළ හිඟ බිල්පත් නිරවුල් කිරීම ඇතුළු වියදම් වෙනුවෙන් අතිරේක ප්‍රතිපාදන ලබා ගැනීම සඳහායි මෙම පරිපූරක ඇස්තමේන්තුව ඉදිරිපත් කර තිබුණේ.",
       "URL": "https://www.hirunews.lk/218645/අද-ඉදිරිපත්-කළ-පරිපූරක-ඇස්තමේන්තුව-ඉවත්-කරගනී",
       "Category": "Local News",
       "Parent URL": "https://www.hirunews.lk/local-news.php?pageID=3294"
}