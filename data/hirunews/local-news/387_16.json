{
       "Source": "hirunews",
       "Timestamp": "Thursday, 27 April 2023 - 11:57",
       "Headline": "හම්බන්තොට මහ රෝහලේ විශේෂඥ වෛද්‍ය සායන සම්පූර්ණයෙන් නැවතීමේ අවදානමක්",
       "News Content": "මේ වනවිටත් වෛද්‍යවරුන්ගේ හිඟය නිසා දැඩි අවදානමක පවතින හම්බන්තොට මහ රෝහලේ විශේෂඥ වෛද්‍ය සායන ඉදිරි දෙසතිය තුළ වසා දැමීමට සිදුවිය හැකි තත්ත්වයක් නිර්මාණය වී ඇති ආරංචි මාර්ග පවසනවා.\nරෝහලේ දැනට ඉතිරිව ඇත්තේ ශල්‍ය වෛද්‍යවරු දෙදෙනාත් ඉදිරි සති දෙක තුළ රෝහල හැර යාමට නියමිත අතර එක් ශල්‍ය වෛද්‍යවරයෙක් මේ වනවිටත් හැරයාමේ ලිපි භාර දී ඇති බවද එම ආරංචිමාර්ග තහවුරු කරනවා.\nඅනෙක් වෛද්‍යවරයාත් ස්ථාන මාරුවක් සඳහා ඉල්ලුම් කර තිබෙනවා.\nඑම ස්ථාන මාරුව නොලැබුණහොත් තමන්ද සේවය හැර යාමට කටයුතු කරන බව එම වෛද්‍යවරයාද පවසා තිබෙනවා.\nතවද නිර්වින්දන වෛද්‍යවරුන් දෙදෙනාගෙන් එක් වෛද්‍යවරයෙක්ද ඉදිරි සති දෙක තුල සේවයෙන් ඉවත් බව බවත්, අනිත් වෛද්‍යවරයාද ස්ථාන මාරුවක් ලබා පිටව යෑමට සූදානම් බවත් සඳහන්.\nඑමෙන්ම ළමා දැඩිසත්කාර ඒකකයේ ද වෛද්‍යවරුන් හිඟ වීම නිසා එම ප්‍රතිකාර ඒකකයද දැඩි අර්බුධයකට ලක් ව ඇත් බව එම අංශයේ වෛද්‍යවරයෙකු පවසනවා.\nතවද ගර්භනී මවුවරුන්ට අවශ්‍ය හදිසි ප්‍රතිකර සහ ශල්‍යකර්මද මෙ වන විට විශාල අවධානම් තත්ත්වයක පවතින බවත්, එම ප්‍රතිකාර නිසි ක්‍රමවේදයකට අනුව සිදු නොවුනහොත් වෙනත් රෝහලක් සඳහා මාරුකර යැවීමට සිදුවන බව රෝහල් ආරංචිමාර්ග පවසනවා.\nමෙලෙස රෝහල හැර ගිය වෛද්‍යවරුන්ගෙන් කල විමසීම් වලදී ඔවුන් පවසන්නේ ඉවුන්ට හිමි වැටුප සඳහා අදික ලෙස බදු අය කිරීම හේතුවෙන් ආර්ථික අර්බුදයට මුහුණ දීඉමට නොහැකි බැවින් මෙලෙස සිදුකළ බවයි.",
       "URL": "https://www.hirunews.lk/333574/හම්බන්තොට-මහ-රෝහලේ-විශේෂඥ-වෛද්‍ය-සායන-සම්පූර්ණයෙන්-නැවතීමේ-අවදානමක්",
       "Category": "Local News",
       "Parent URL": "https://www.hirunews.lk/local-news.php?pageID=387"
}