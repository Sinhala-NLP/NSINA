{
       "Source": "hirunews",
       "Timestamp": "Sunday, 08 May 2016 - 13:11",
       "Headline": "මහින්දගේ ආරක්ෂාව ගැන ප්‍රශ්ණය ජිනීවා යයි",
       "News Content": "හිටපු ජනාධිපති මහින්ද රාජපක්ෂට හමුදා ආරක්ෂාව යළි ලබාදෙන ලෙස ඉල්ලමින් ඒකාබද්ධ විපක්ෂයේ මන්ත්‍රීවරුන් ජිනීවා නුවර පිහිටි අන්තර් පාර්ලිමේන්තු සංගමය වෙත ලිපියක් යොමුකර තිබෙනවා.\nනිදහස් සන්ධාන පාර්ලිමේන්තු මන්ත්‍රී ඩලස් අලහප්පෙරුම හිරු ප්‍රවෘත්ති අංශයට ප්‍රකාශ කළේ ඒකාබද්ධ විපක්ෂයේ මන්ත්‍රීවරුන් 50 දෙනෙකුගේ අත්සනින් අදාළ ලිපිය අන්තර් පාර්ලිමේන්තු සංගමය වෙත යොමු කළ බවයි.\nඔහු ප්‍රකාශ කළේ හිටපු ජනාධිපතිවරයා තවදුරටත් ත්‍රස්තවාදීන්ගේ ඉලක්කයක් වන බැවින් ඔහුට හමුදා ආරක්ෂාව අත්‍යාවශ්‍ය වන අතර ඒ පිළිබඳව අදාළ ලිපියෙන් කරුණු ඉදිරිපත් කළ බවයි.\nහිටපු ජනාධිපති මහින්ද රාජපක්ෂ වෙත සපයා තිබූ හමුදා ආරක්ෂාව ඉවත් කොට ඒ වෙනුවට පොලිස් විශේෂ කාර්ය බලකායේ සෙබලූන් යෙදවීමට රජය පසුගියදා පියවර ගත්තා.",
       "URL": "https://www.hirunews.lk/132682/මහින්දගේ-ආරක්ෂාව-ගැන-ප්‍රශ්ණය-ජිනීවා-යයි",
       "Category": "Local News",
       "Parent URL": "https://www.hirunews.lk/local-news.php?pageID=5055"
}