{
       "Source": "hirunews",
       "Timestamp": "Monday, 10 May 2021 - 8:09",
       "Headline": "කොරෝනා ආසාදිත ගැබිණි මවක් කරාපිටියේදී ජීවිතක්ෂයට",
       "News Content": "කොරෝනා ආසාදිතව ප්‍රතිකාර ලබමින් සිටි තවත් ගර්භණී කාන්තාවක් කරාපිටිය රෝහලේ දී ඊයේ (09) ජීවිතක්ෂයට පත් වුනා.\nමෙලෙස මියගිය ගැබිණි මවගේ දේහය, නිරෝධායන නිතීරීති වලට අනුකූලව ඊයේ (09) පස්වරුවේ දඩල්ල ආදාහනාගාරයේදී සිදුකළ බව හිරු ප්‍රාදේශීය වාර්තාකරු සඳහන් කළා.\nමෙලෙස මියගොස් ඇත්තේ අකුරැස්ස විල්පිට ප්‍රදේශයේ පදිංචි 44 හැවිරිදි කාන්තාවක්.\nවසර ගණනාවක් දරුඵල නොමැතිව සිටි මෙම කාන්තාව නල දරු ක්‍රමය මගින් ගැබ් ගෙන තිබෙනවා.\nපළමුව ඇයගේ මවට කොරෝනා ආසාදනය වී ඇති අතර පසුව අදාළ කාන්තාවට සිදුකල PCR පරීක්ෂණයකින් අයටද කොරෝනා අසාදනය වී ඇති බව තහවුරු වී තිබෙනවා.\nපසුව ඇය මුල්ලේරියාව රෝහලට ඇතුලත්ව ප්‍රතිකාර ලබමින් සිටියදී පෙනහළු ආසාදනයට ලක් වී අසාධ්‍ය තත්ත්වයට පත්වීම නිසා එක්මෝ ප්‍රතිකාර දීම සඳහා ඉකුත් 29 වන දින කරාපිටිය රෝහලට මාරුකර තිබෙනවා.\nඑලෙස එක්මෝ යන්ත්‍රයට සම්බන්ධ කර ප්‍රතිකාර ලබමින් සිටියදී දරුවාද කුස තුලම මියයාම නිසා පෙරේදා මළ දරු උපතක් සිදු කළ ඇයද පසුව මියගියා.\nමේ අතර ඇයගේ ආශ්‍රිතයන් 17 දෙනෙකුටද කොරෝනා අසාදනය වී ඇති බවට තහවුරු වී තිබෙනවා.",
       "URL": "https://www.hirunews.lk/270924/කොරෝනා-ආසාදිත-ගැබිණි-මවක්-කරාපිටියේදී-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=1964"
}