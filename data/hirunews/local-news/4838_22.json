{
       "Source": "hirunews",
       "Timestamp": "Thursday, 13 October 2016 - 18:32",
       "Headline": "සම සෞඛ්‍ය සිසුන්ට ඇප",
       "News Content": "පහරදීමේ සිද්ධියක් සම්බන්ධයෙන් අත්අඩංගුවට ගත් පේරාදෙණිය විශ්වවිද්‍යාලයේ සම සෞඛ්‍ය විද්‍යා පීඨයේ සිසුන් 12 දෙනා ඇප මත මුදා හැරුණා.\nමහනුවර ප්‍රධාන මහේස්ත්‍රාත් බුද්ධික ශ්‍රී රාගල නියෝග කළේ එක් අයෙකුට රුපියල් ලක්ෂය බැගින් වූ ශරීර ඇප මත මුදා හැරීමටයි.\nපසුගිය අගෝස්තු 22 වනදා එම විශ්වවිද්‍යාලයේම සිසුන් පිරිසකට පහරදීමේ සිද්ධියක් සම්බන්ධයෙන් මොවුන් ඊයේ (12) අත්අඩංගුවට ගෙන අද (13) දිනය දක්වා රක්ෂිත බන්ධනාගාර ගත කෙරුණා.\nඅගෝස්තු 22 වනදා සිදුවූ මෙම පහරදීමෙන් පේරාදෙණිය විශ්වවිද්‍යාලයේ සිසුන් හතරදෙනෙකු තුවාල ලබා පේරාදෙණිය රෝහලට ඇතුළත් කළා.\nපසුව පහරකෑමට ලක්වූ සිසුන් මේ පිළිබඳව එදිනම සවස පේරාදෙණිය පොලීසියට පැමිණිලි කර තිබූ අතර, ඒ සම්බන්ධයෙන් සිදුකළ දීර්ඝ විමර්ශනයකින් අනතුරුව සම සෞඛ්‍ය විද්‍යාපීඨ සිසුන් පිරිස අත්අඩංගුවට ගෙන තිබුණේ පහරදීම සහ නීතිවිරෝධී රැස්වීමක සාමාජිකයන් වීම යන චෝදනා යටතේයි.",
       "URL": "https://www.hirunews.lk/145148/සම-සෞඛ්‍ය-සිසුන්ට-ඇප",
       "Category": "Local News",
       "Parent URL": "https://www.hirunews.lk/local-news.php?pageID=4838"
}