{
       "Source": "hirunews",
       "Timestamp": "Monday, 08 March 2021 - 8:39",
       "Headline": "ජාත්‍යන්තර දිරිය කාන්තාවන් 14 දෙනාගේ ලැයිස්තුවට ශ්‍රී ලාංකික කාන්තාවකුත්",
       "News Content": "ඇමරිකානු රාජ්‍ය දෙපාර්තමේන්තුව වාර්ෂිකව පිරිනමන මෙම වසරේ ජාත්‍යන්තර දිරිය කාන්තාවන් 14 දෙනාගේ ලැයිස්තුවට ශ්‍රී ලාංකික නීතීඥවරියක සහ සිවිල් ක්‍රියාකාරිනියක වන රනීතා ඥාණරාජා ඇතුළත් කර තිබෙනවා.\nඊට අදාළ සම්මාන ප්‍රදානෝත්සවය අද එරට වේලාවෙන් පෙරවරු 10 ට වීඩියෝ තාක්ෂණය ඔස්සේ පැවැත්වීමට නියමිතයි.\nඒ, ඇමරිකානු ජනාධිපති ආර්යා ආචාර්ය ජිල් බයිඩ්න් සහ රාජ්‍ය ලේකම් ඇන්ටනී බ්ලින්කන්ගේ ප්‍රධානත්වයෙන්.\nමෙම සම්මාන උළෙලේදී ශ්‍රී ලංකාවට අමතරව බෙලරුසය, බුරුමය, කැමරුන්, චීනය, කොළොම්බියාව, කොංගෝ, ග්වාතමාලාව, ඉරානය, නේපාලය, සෝමාලියාව, ස්පාඤ්ඤය, තුර්කිය සහ වෙනිසියුලාව නියෝජනය කරමින් දිරිය කාන්තාවන් ඇඟයීමට ලක්කෙරෙනු ඇති.",
       "URL": "https://www.hirunews.lk/264671/ජාත්‍යන්තර-දිරිය-කාන්තාවන්-14-දෙනාගේ-ලැයිස්තුවට-ශ්‍රී-ලාංකික-කාන්තාවකුත්",
       "Category": "Local News",
       "Parent URL": "https://www.hirunews.lk/local-news.php?pageID=2103"
}