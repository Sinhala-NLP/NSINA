{
       "Source": "hirunews",
       "Timestamp": "Wednesday, 20 June 2018 - 7:32",
       "Headline": "විසි දෙලක්ෂ පනස්දහසක විදේශීය දුම්වැටි තොගයක් කුරුණෑගලදී අල්ලයි (ඡායාරූප)",
       "News Content": "මුහුදු මාර්ගයෙන් මෙරටට එවන ලද භාණ්ඩ තොගයක් අතර සඟවා තිබූ විදේශීය නිෂ්පාදිත දුම්වැටි තොගයක් කුරුණෑගල ප්‍රදේශයේ ගබඩා සංකීර්ණයකදී ඊයේ (19) රේගු නිලධාරීන්ගේ භාරයට ගෙන තිබෙනවා.\nඩුබායි හි නිෂ්පාදිත දුම්වැටි 45,000ක් අඩංගු දුම්වැටි කාටූන් 225 ක් මෙහිදී සොයාගෙන ඇති අතර ඒවායේ වටිනාකම රුපියල් විසිදෙලක්ෂ පනස්දහසක් පමණ වන බවයි රේගුව පැවසුවේ.\nකුවේටයේ වසර 30 ක් සේවය කළ 50 හැවිරිදි, කන්තලේ ප්‍රදේශයේ පදිංචි කාන්තාවකගේ නමට මෙම භාණ්ඩ තොගය නැව් මඟින් එවා ඇති බවයි අනාවරණය වී ඇත්තේ.\nමෙම කාන්තාව කුවේටයේ දී එරට වැසියෙකු සමඟ විවාහ වී සිටින අතර ඇය ගුවන් මඟින් මෙරටට පැමිණ මෙම භාණ්ඩ තොගය නැව් මඟින් ඒවා තිබෙනවා.\nඡායාරූප -කටුනායක, ටී.කේ.ජී.කපිල",
       "URL": "https://www.hirunews.lk/193482/විසි-දෙලක්ෂ-පනස්දහසක-විදේශීය-දුම්වැටි-තොගයක්-කුරුණෑගලදී-අල්ලයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=3887"
}