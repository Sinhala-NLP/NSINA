{
       "Source": "hirunews",
       "Timestamp": "Sunday, 04 September 2022 - 10:18",
       "Headline": "මාරක රිය අනතුරකින් එක් අයෙකු මරුට",
       "News Content": "මහරගම පොලිස් වසමේ මිරිහාන - මහරගම ප්‍රධාන මාර්ගයේ දී මාරක රිය අනතුරක් සිදුව තිබෙනවා.\nමහරගම නගරයේ දී එදෙස සිට මිරිහාන දෙසට ධාවනය වූ යතුරුපැදියක් අපරික්ෂාකාරී ලෙස මෝටර් රථයක් ඉස්සර කිරීමට යාමේ දී ප්‍රතිවිරුද්ධ දෙසින් පැමිණි ත්‍රීරෝද රථයක ගැටීමෙන් මෙම අනතුර සිදුව ඇති බවයි පොලිසිය පැවසුවේ.\nඅනතුරින් බරපතළ තුවාල ලැබූ යතුරුපැදියේ ගමන් කළ පුද්ගලයින් දෙදෙනකු සහ ත්‍රීරෝද රථයේ රියදුරු කළුබෝවිල රෝහලට ඇතුළත් කිරීමෙන් පසුව යතුරුපැදියේ පසුපැදිකරු ජීවිතක්ෂයට පත්ව තිබෙනවා.\nමරණකරු 28 හැවිරිදි උඩුගම - ගාල්ලේ පදිංචිකරුවෙක්.\nමෙම අනතුරට හේතුව යතුරුපැදිකරුගේ නොසැකිලිමත් රිය ධාවනය වන බවයි පොලිසිය පැවසුවේ.\nසිද්ධිය සම්බන්ධයෙන් මහරගම පොලිසිය වැඩිදුර විමර්ශන සිදු කරනවා.",
       "URL": "https://www.hirunews.lk/314505/මාරක-රිය-අනතුරකින්-එක්-අයෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=893"
}