{
       "Source": "hirunews",
       "Timestamp": "Wednesday, 27 September 2023 - 8:15",
       "Headline": "ලෝක සංචාරක දිනය අදයි",
       "News Content": "සෑම වසරකම සැප්තැම්බර් 27 වැනිදාට ලෝක සංචාරක දිනය යෙදී තිබෙනවා.\n1980 වසරේදී එක්සත් ජාතින්ගේ ලෝක සංචාරක සංවිධානය විසින් මෙම දිනය නම් කරනු ලැබුවා.\nසංචාරක ව්‍යාපාරය සහ හරිත ආයෝජනය යන්න මෙවර ලෝක සංචාරක දිනයේ තේමාවයි.\nමේ අතර 2023 වසරේ මේ දක්වා කාලය තුළ ශ්‍රී ලංකාවට පැමිණි සංචාරකයින් සංඛ්‍යාව මිලියනය ඉක්වා තිබෙනවා.\nඑලෙස මෙරටට පැමිණි මිලියනවැනි සංචාරකයා බවට පත්ව ඇත්තේ ඕමානයේ සිට ශ්‍රී ලංකාවට පැමිණි රුසියානු ජාතික යුවළක් බවයි සංචාරක සංවර්ධන අධිකාරිය සඳහන් කළේ.\n2023 වසරේ ජනවාරි සිට අගෝස්තු මාසය දක්වා මෙරටට වැඩිම සංචාරකයින් පිරිසක් පැමිණ ඇත්තේ ඉන්දියාවෙන් වන අතර එම සංඛ්‍යාව 170,247 ක්.\nදෙවැනියට වැඩිම සංචාරකයින් පිරිසක් පැමිණ ඇත්තේ ජර්මනියෙන් . එම සංඛ්‍යාව 61,623ක්.\nඊට අමතරව පිළිවෙලින් ප්‍රංශය, චීනය සහ ඔස්ට්‍රේලියාවෙන් මෙරටට පැමිණ ඇති සංචාරකයින් ගණන වන්නේ 41,243 දෙනෙක්, 39,186 දෙනෙක් සහ 37,743 දෙනෙක්.\nමේ මාසයේ මුල් දින 24 තුළ පමණක් සංචාරකයින් 88,883 දෙනෙකු දිවයිනට පැමිණ ඇති අතර සංචාරක සංවර්ධන අධිකාරිය සඳහන් කළේ මේ මාසයේ දෛනික සාමාන්‍ය සංචාරක පැමිණීම 3,700ක් බවයි.\nඑමෙන්ම වසරේ මුල් මාස 8 සංචාරක ඉපැයීම රුපියල් කෝටි 41,600ක් එනම් අමෙරිකානු ඩොලර් මිලියන 1300ක තරම් ඉහළ අගයක් වීමත් කැපී පෙනෙනවා..",
       "URL": "https://www.hirunews.lk/349510/ලෝක-සංචාරක-දිනය-අදයි",
       "Category": "Local News",
       "Parent URL": "https://www.hirunews.lk/local-news.php?pageID=5"
}