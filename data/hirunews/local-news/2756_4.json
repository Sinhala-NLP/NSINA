{
       "Source": "hirunews",
       "Timestamp": "Monday, 04 May 2020 - 6:24",
       "Headline": "දෙපිරිසක් අතර ගැටුමකින් යාපනය, කොඩිකාමම් ප්‍රදේශයේදී පුද්ගලයෙකු කපා කොටා ඝාතනය කෙරේ",
       "News Content": "යාපනය, කොඩිකාමම්, මිරුසුවිල්, කරම්බකත්ති ප්‍රදේශයේදී දෙපිරිසක් අතර ඊයේ (03) රාත්‍රියේ ඇතිවූ ගැටුමකින් පුද්ගලයෙකු කපා කොටා ඝාතනයකර ඇති බව කොඩිකාමම් පොලිසිය පවසනවා.\nමෙලෙස ඝාතනයට ලක්ව ඇත්තේ කොඩිකාමම්, මිරුසුවිල්, කරම්බකත්ති ප්‍රදේශයේ පදිංචිව සිටි 40 හැවිරිදි පුද්ගලයෙක්.\nඥාති කණ්ඩායම් දෙකක් අතර මෙම ගැටුම හටගෙන ඇති අතර, කැපුම් තුවාලව සිටි අදාල පුද්ගලයා ප්‍රතිකාර සඳහා යාපනය රෝහලට ඇතුළත් කිරීමෙන් අනතුරුව ජීවිතක්ෂයට පත්ව තිබෙනවා.\nසිද්ධිය සම්බන්ධයෙන් පුද්ගලයින් දෙදෙනෙකු සැකපිට අත්අඩංගුවට ගෙන ඇති අතර කොඩිකාමම් පොලිසිය වැඩිදුර පරීක්ෂණ මෙහෙයවනවා.",
       "URL": "https://www.hirunews.lk/240003/දෙපිරිසක්-අතර-ගැටුමකින්-යාපනය-කොඩිකාමම්-ප්‍රදේශයේදී-පුද්ගලයෙකු-කපා-කොටා-ඝාතනය-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=2756"
}