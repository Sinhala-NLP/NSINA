{
       "Source": "hirunews",
       "Timestamp": "Thursday, 29 September 2016 - 21:53",
       "Headline": "වියළි කාලගුණයෙන් දිස්ත්‍රික්ක 5 ක ජනතාවට පීඩා",
       "News Content": "දිවයිනට බලපා ඇති වියළි කාලගුණයෙන් දිස්ත්‍රික්ක 5 ක පවුල් 43,302 ක පුද්ගලයින් එක් ලක්ෂ 53,391 ක් දෙනෙකු පීඩාවට පත්ව සිටිනවා.\nඉන් වැඩිම බලපෑම් එල්ලවී ඇත්තේ පොළොන්නරුව දිස්ත්‍රික්කයටයි.\nපොළොන්නරුව, ත්‍රිකුණාමලය, මඩකලපුව, කුරුණෑගල සහ කිලිනොච්චි යන ප්‍රදේශවල ජනතාව වියළි කාලගුණය හේතුවෙන් මේවන විට දැඩි පීඩාවට පත්ව සිටිනවා.\nඉන් වැඩිම බලපෑමක් එල්ල වී ඇත්තේ පොළොන්නරුව දිස්ත්‍රික්කයේයි.\nවියළි කාලගුණයෙන් එම දිස්ත්‍රික්කයේ පවුල් 22, 536 ක ට අයත් පුද්ගලයින් එක් ලක්ෂ 10,000 කට ආසන්න සංඛ්‍යාවක් දැඩි ලෙස පීඩාවට පත්ව සිටිනවා.\nපවතින අධික වියළි කාලගුණ තත්ත්වය පිළිබඳ කඩිනම් විසඳුම් ලබාදීම සඳහා ආපදා කළමනාකරණ අමාත්‍යාංශය අද පෙරවරුවේ අම්පාර දිස්ත්‍රික් ලේකම් කාර්යාලයේදී රැස්වීමක් පැවැත්වුවා.\nපවතින වියළි කාලගුණයත් සමග දිවයිනේ බොහෝ ප්‍රදේශවල ගංගා ජල මට්ටම ද සීඝ්‍රයෙන් පහත බැස තිබෙනවා.\nකෙසේ වෙතත් වාරිමාර්ග අධ්‍යක්ෂ ජනරාල් සරත් වීරසිංහ මහතා සඳහන් කළේ ජලාශ සහ ගංගාවල ජල මට්ටම පහළ ගියද පානීය ජල අවශ්‍යතා සැපයීම හෝ විදුලිබලය නිෂ්පාදනය සඳහා ඉන් බාධාවක් මෙතෙක් ඇතිවී නොමැති බවයි.",
       "URL": "https://www.hirunews.lk/144122/වියළි-කාලගුණයෙන්-දිස්ත්‍රික්ක-5-ක-ජනතාවට-පීඩා",
       "Category": "Local News",
       "Parent URL": "https://www.hirunews.lk/local-news.php?pageID=4857"
}