{
       "Source": "hirunews",
       "Timestamp": "Thursday, 26 May 2022 - 7:53",
       "Headline": "මීගමුවෙන් ඇල්ලුණු කෝටි දෙකක අයිස්",
       "News Content": "රුපියල් කෝටි 2කට ආසන්න අයිස් මත්ද්‍රව්‍ය සමග 3 දෙනෙකු මීගමුව, කොට්ඨාශ අපරාධ විමර්ශන කාර්යාංශය මගින් අත්අඩංගුවට ගෙන තිබෙනවා.\nඅයිස් ග්‍රෑම් 120ක් සමග සැකකරුවෙකු ඊයේ උදෑසන පළමුව අත්අඩංගුවට ගත් අතර, ඔහුගෙන් අනාවරණ වූ තොරතුරු මත මීගමුව බස් නැවතුම්පොළ අසළ දී තවත් සැකකරුවෙකු අත්අඩංගුවට ගෙන තිබුණා.\nඒ, අයිස් ග්‍රෑම් 157ක් සමඟයි.\nඑම සැකකරුවන් දෙදෙනාගෙන්ම සිදු කළ දීර්ඝ ප්‍රශ්න කිරීම්වල දී හෙළි වූ තොරතුරුවලට අනුව තුන් වන සැකකරු අත්අඩංගුවට ගනු ලැබුවේ මීගමුව - රමණි මාවත ප්‍රදේශයේදියි.\nමෙහිදී සැකකරු සතුව තිබී අයිස් කිලෝග්‍රෑම් එකයි ග්‍රෑම් 157ක් අත්අඩංගුවට ගත් බව පොලිස් මාධ්‍ය ප්‍රකාශක කාර්යාලය ප්‍රකාශ කළා.\nමෙලෙස අත්අඩංගුවට ගත් සැකකරුවන් මීගමුව සහ මරදාන ප්‍රදේශවල පදිංචිකරුවන්.",
       "URL": "https://www.hirunews.lk/305304/මීගමුවෙන්-ඇල්ලුණු-කෝටි-දෙකක-අයිස්",
       "Category": "Local News",
       "Parent URL": "https://www.hirunews.lk/local-news.php?pageID=1143"
}