{
       "Source": "hirunews",
       "Timestamp": "Saturday, 28 May 2016 - 15:11",
       "Headline": "කෑගල්ලේ නායයාමෙන් විපතට පත් ජනතාවට කඩිනමින් වන්දි මුදල්",
       "News Content": "කෑගල්ල දිස්ත්‍රික්කයේ නායයාමෙන් විපතට පත් වූ ජනතාවට වන්දි මුදල් අවම කාලසීමාවක් තුළ ලබාදීමට කටයුතු කරන බව අමාත්‍ය රංජිත් සියඹලාපිටිය පවසනවා.\nඊයේ කෑගල්ල දිස්ත්‍රික් සංවර්ධන කමිටු රැස්වීමට එක්වෙමින් අමාත්‍යවරයා මේ බව සදහන් කළා.\nඒ අනුව, නිවාස සහ දේපල හානිවූවන් පිළිබද තොරතුරු ලබා ගැනීම මේ වනවිටත් අවසන් කර ඇති බව සදහන්.\nමේ අතර, කෑගල්ල දිස්ත්‍රික්කයේ ඉඩම් සහ ගොඩනැගිලි සම්බන්ධයෙන් ගොඩනැගිලි පර්යේෂණ ආයතනයෙන් තවත් වාර්තාවක් ලබා ගැනීමට නියමිත බවයි දිස්ත්‍රික් සම්බන්ධීකරණ රැස්වීමට එක්වූ අමාත්‍යවරයා වැඩිදුරටත් කියා සිටියේ.",
       "URL": "https://www.hirunews.lk/134225/කෑගල්ලේ-නායයාමෙන්-විපතට-පත්-ජනතාවට-කඩිනමින්-වන්දි-මුදල්",
       "Category": "Local News",
       "Parent URL": "https://www.hirunews.lk/local-news.php?pageID=5029"
}