{
       "Source": "hirunews",
       "Timestamp": "Friday, 01 April 2016 - 19:06",
       "Headline": "ඇමති ජෝන්ටත් ප්‍රශ්නයක්",
       "News Content": "පෞද්ගලික ඉඩමක ඇවිදින මංතීරුවක් සකස් කිරීම තමාටද ප්‍රශ්නයක් බව ඉඩම් හා සංචාරක අමාත්‍ය ජෝන් අමරතුංග ප්‍රකාශ කළා.\nකඩා දැමුණු වත්තල - මාබෝලේ ඇවිදින මංතීරුව සම්බන්ධයෙන් අද කොළඹ දී විශේෂ මාධ්‍ය හමුවක් කැදවමින් අමාත්‍යවරයා මේ බව කියා සිටියා.\nප්‍රදේශයේ ජනතාවගේ ඉල්ලීමකට අනුව අදාළ මංතීරුව අසලින් මාර්ගයක් ඉදිකිරීම සඳහා කටයුතු කිරීමේදී මෙම මංතීරුව ඉවත් කෙරුණද අඩි 33 ක් දක්වා මාර්ගය පුළුල් කර මහජනතාවට ඇවිදයාමේ හැකියාව සහිතව එය යළි සකස් කරන බවයි ඔහු කියා සිටියේ.\nමෙම මංතීරුව සකස් කර ඇත්තේ ගැසට් කිරීමකින් තොරව නිසා මාර්ගය ඉදිකිරීමේදී රජයේ මුදල් භාවිත නොකරන බව අමාත්‍යවරයා කියා සිටියා.",
       "URL": "https://www.hirunews.lk/129904/ඇමති-ජෝන්ටත්-ප්‍රශ්නයක්",
       "Category": "Local News",
       "Parent URL": "https://www.hirunews.lk/local-news.php?pageID=5106"
}