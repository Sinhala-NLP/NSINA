{
       "Source": "hirunews",
       "Timestamp": "Wednesday, 28 March 2018 - 10:59",
       "Headline": "Update : මස්කෙළියට පොලිස් විශේෂ කාර්ය බළකාය කැඳවයි",
       "News Content": "මස්කෙළිය ප්‍රාදේශීය සභාවේ උණුසුම් තත්ත්වය පාලනය කිරීමට පොලිස් විශේෂ කාර්ය බළකාය කැදවා ඇති බව වාර්තා වනවා.\nUpdate : Wednesday, March 28, 2018 , 12.14PM\n-------------------------------------------------------------\nමස්කෙළිය ප්‍රාදේශීය සභාවේ සභාපතිවරයා තෝරා පත් කරගැනීමේදී අද (28) උණුසුම් තත්ත්වයක් හට ගත්තා.\nතත්ත්වය පාලනය කිරීම සඳහා හැටන් පොලීසියේ කැරළි මර්දන ඒකකය ද කැඳවා ඇති බවයි එහි සිටින හිරු වාර්තාකරු සඳහන් කළේ.\nඑක්සත් ජාතික පක්ෂයෙන් එම සභාවට තේරී පත් වූ මන්ත්‍රීවරියක් සභාවට නොපැමිණීම හේතුවෙන් මෙම උණුසුම් තත්ත්වය හට ගෙන ඇති බවයි වාර්තා වන්නේ.\nලංකා කම්කරු කොංග්‍රසයේ  සාමාජිකයින් විසින් ඇයව සඟවා ඇති බවටයි එක්සත් ජාතික පක්ෂ මන්ත්‍රීවරුන් චෝදනා කළේ.",
       "URL": "https://www.hirunews.lk/187069/update-මස්කෙළියට-පොලිස්-විශේෂ-කාර්ය-බළකාය-කැඳවයි",
       "Category": "Local News",
       "Parent URL": "https://www.hirunews.lk/local-news.php?pageID=4016"
}