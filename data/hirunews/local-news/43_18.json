{
       "Source": "hirunews",
       "Timestamp": "Friday, 08 September 2023 - 14:56",
       "Headline": "මව්පිය සෙනෙහස අහිමිව තනිවූ දඹුල්ලේ දරුවන් (වීඩියෝ)",
       "News Content": "ආර්ථික දුෂ්කරතා සහ විවිධ ගැටලු හේතුවෙන් මව්පිය සෙනෙහස අහිමිව තනිවූ දරුවන් තිදෙනෙකුගේ පුවතක් හිරු ප්‍රවෘත්ති අංශයට කුරුණෑගල - ගිරිබාව ප්‍රදේශයෙන් වාර්තා වුණා.\nඅවුරුදු 5, 7 සහ 14 වයස්වල පසුවන මෙම දරුවන් කටුමැටි ගෙපැලක තනිව ජීවත් වන අතර ඔවුන්ට පාසල් යාමටවත් නොහැකි තත්ත්වයකට පත්ව තිබෙනවා.\nපියා අහිමිවූ මෙම දරුවන් රැකබලා ගත් මව ද ආර්ථික දුෂ්කරතා පැවතීම හේතුවෙන් කුවේට් රාජ්‍යයේ විදේශ රැකියාවකට ගොස් ඇති අතර ඇය ද මේ වනවිට එරට අතරමංව සිටින බවයි වාර්තා වන්නේ.\nපියාත් නොමැතිව ජීවත් වන මෙම දරුවන්ගේ එකම ඉල්ලීම වන්නේ විදේශ රටක සිරවී සිටින තම මව මෙරටට ගෙන්වා දෙන ලෙසයි.\nමෙම තත්ත්වය මත කුලී රැකියාවන් වල නිරත වෙමින් තම බාල සොහොයුරා සහ සොහොයුරිය රැක බලා ගැනීමට සිදුව ඇත්තේ 14 හැවිරිදි පිරිමි දරුවාටයි.\nකෙසේ වෙතත්, විදෙස් ගතව සිටින මව හිරු ප්‍රවෘත්ති අංශයට දුරකථනය ඔස්සේ සම්බන්ධ කර ගැනීමට හැකිවූ අතර ඇය කියා සිටියේ තමන් රැකියාවක් බලාපොරොත්තුවෙන් විදෙස් ගතව වුව ද එය නොලැබීම හේතුවෙන් දැඩි අසරණභාවයට පත්ව ඇති බවයි.",
       "URL": "https://www.hirunews.lk/347591/මව්පිය-සෙනෙහස-අහිමිව-තනිවූ-දඹුල්ලේ-දරුවන්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=43"
}