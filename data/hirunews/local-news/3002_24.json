{
       "Source": "hirunews",
       "Timestamp": "Saturday, 14 December 2019 - 9:54",
       "Headline": "අග්නිදිග ආසියානු ජාතීන්ගේ සංගමයේ රටවල තානාපතිවරුන් ජනපති හමුවෙයි",
       "News Content": "අග්නිදිග ආසියානු ජාතීන්ගේ සංගමයේ රටවල තානාපතිවරුන් කණ්ඩායමක් ඊයේ පස්වරුවේ ජනාධිපති ගෝඨාභය රාජපක්ෂ හමුවී තිබෙනවා.\nඒ, ජනාධිපති කාර්යාලයේදීයි.\nතායිලන්තය, ඉන්දුනීසියාව, මියන්මාරය, වියට්නාමය, මැලේසියාව යන රටවල තානාපතිවරුන් සහ කොන්සල්වරුන් මෙලෙස ජනාධිපතිවරයා මුණ ගැසුණු අතර ඔවුන් එහිදී සුභාංෂිශන ද පළ කරනු ලැබුවා.\nශ්‍රී ලංකාව සහ සිය රටවල් අතර, සබඳතා වර්ධනය කර ගැනීම වෙනුවෙන් පූර්ණ කැප වීමක් කරන බවට එහිදී තානාපතිවරුන් ජනාධිපතිවරයා හමුවේ සහතික වූ බවයි ජනාධිපති මාධ්‍ය අංශය සඳහන් කළේ.",
       "URL": "https://www.hirunews.lk/230207/අග්නිදිග-ආසියානු-ජාතීන්ගේ-සංගමයේ-රටවල-තානාපතිවරුන්-ජනපති-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=3002"
}