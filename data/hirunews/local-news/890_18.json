{
       "Source": "hirunews",
       "Timestamp": "Monday, 05 September 2022 - 11:43",
       "Headline": "ලිට්‍රෝ ගෑස්වල මිල ගණන් අඩු වූ හැටි (වීඩියෝ)",
       "News Content": "මිල සූත්‍රයට අනුව අද මධ්‍යම රාත්‍රියේ සිට කිලෝග්‍රෑම් 12.5 හේ ගෘහස්ථ ගෑස් සිලින්ඩරයක මිල රුපියල් 113 කින් අඩුකිරීමට ලිට්රෝ සමාගම පියවර ගෙන තිබෙනවා.\nඒ අනුව එහි නව මිල රුපියල් 4,551 ක් ලෙස සටහන් වනවා.\nඑහි මෙතෙක් මිල පැවතියේ රුපියල් 4,664 ක් ලෙසයි.\nඑමෙන් ම කිලෝග්‍රෑම් පහේ ගෑස් සිලින්ඩරයක මිල රුපියල් 45 කින් අඩු කර ඇති අතර, එහි නව මිල 1,827 ක් ලෙස දැක්වුණා.\nමෙතෙක් එහි මිල සටහන් වූයේ රුපියල් 1,872 ක් ලෙසයි. රුපියල් 869 ක්ව පැවති කිලෝග්‍රෑම් 2.3 ගෑස් සිලින්ඩරයක මිල රුපියල් 21 කින් අඩු කර ඇති අතර, එහි නව මිල රුපියල් 848 ක් ලෙස දැක්වෙනවා.",
       "URL": "https://www.hirunews.lk/314590/ලිට්‍රෝ-ගෑස්වල-මිල-ගණන්-අඩු-වූ-හැටි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=890"
}