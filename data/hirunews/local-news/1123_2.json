{
       "Source": "hirunews",
       "Timestamp": "Friday, 03 June 2022 - 6:54",
       "Headline": "සියලු පක්ෂ නායකයන් අද අගමැති හමු වෙයි (වීඩියෝ)",
       "News Content": "අග්‍රාමාත්‍ය රනිල් වික්‍රමසිංහ සහ සියලු පක්ෂ නායකයින්ගේ සාකච්ඡාවක් අද පස්වරුවේ පැවැත්වෙනවා.\nපස්වරු 3.30ට අග්‍රාමාත්‍ය කාර්යාලයේ දී මෙම සාකච්ඡාව පැවැත්වීමට නියමිත බවයි වාර්තා වන්නේ.\n21 වන ආණ්ඩුක්‍රම ව්‍යවස්ථා සංශෝධන පනත් කෙටුම්පත සහ ඊට අදාළ ව ඉදිරිපත් වී ඇති යෝජනා සම්බන්ධයෙන් එහි දී අවධානයට යොමු වනු ඇති.\nලබන සඳු ඳා එම කෙටුම්පත අමාත්‍ය මණ්ඩලයට ඉදිරිපත් කිරීමට නියමිත ව ඇති අතර, ඊට පෙර ඒ පිළිබඳ එකඟතාවන්ට එළැඹීම සඳහායි මෙම හමුව සංවිධාන කර ඇත්තේ.",
       "URL": "https://www.hirunews.lk/306066/සියලු-පක්ෂ-නායකයන්-අද-අගමැති-හමු-වෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1123"
}