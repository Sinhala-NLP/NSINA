{
       "Source": "hirunews",
       "Timestamp": "Friday, 10 March 2023 - 13:17",
       "Headline": "රාගම දැරියකට පහරදුන් කුඩම්මා අත්අඩංගුවට (වීඩියෝ)",
       "News Content": "රාගම - කුරුකුලාව ප්‍රදේශයේ 17 හැවිරිදි දැරියකට සිය කුඩම්මා විසින් අමානුෂික ලෙස පහරදෙන ආකාරය දැක්වෙන සමාජ මාධ්‍යයේ සංසරණය වන වීඩියෝවට අදාළව රාගම පොලිසිය මෙම කාන්තාව අත්අඩංගුවට ගෙන තිබෙනවා.\nපහරකෑමට ලක්වූ දැරිය පොලිස් නිලධාරිනියකගේ අධීක්ෂණය යටතේ රාගම ශික්ෂණ රෝහලේ ප්‍රතිකාර ලබනවා.\nමෙම දැරියගේ පියා විදේශගතව සිටින අතර, ඇය ජීවත්වන්නේ සිය කුඩම්මා සමඟ බවට අනාවරණ වී තිබෙනවා.\nසමාජ මාධ්‍ය ඔස්සේ සංසරණය වන වූ මෙම වීඩියෝවෙන් පසුව දැරියට පහරදෙන කාන්තාව පොලිසියට කැඳවා ප්‍රකාශයක් සටහන් කරගැනීමෙන් අනතුරුව මුදාහැර ඇති බවයි වාර්තාවන්නේ.\nමෙම දැරිය ශාරීරික හෝ මානසික පීඩාවකට ලක්ව ඇත්ද යන්න සම්බන්ධයෙන් වාර්තාවක් අද අධිකරණයට ඉදිරිපත් කිරීමට නියමිත බවයි පොලිසිය ප්‍රකාශ කළේ.",
       "URL": "https://www.hirunews.lk/329528/රාගම-දැරියකට-පහරදුන්-කුඩම්මා-අත්අඩංගුවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=485"
}