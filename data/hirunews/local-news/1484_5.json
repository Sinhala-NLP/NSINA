{
       "Source": "hirunews",
       "Timestamp": "Sunday, 19 December 2021 - 10:36",
       "Headline": "නව හැවිරිදි දරුවෙකු දුම්රියේ ගැටී ජීවිතක්ෂයට",
       "News Content": "අලුත්ගම දුම්රිය ස්ථානය ආසන්නයේදී ගාල්ල සිට ගල්කිස්ස දක්වා ධාවනය වූ දුම්රියේ ගැටී වයස අවුරුදු 9ක දරුවෙකු ජීවිතක්ෂයට පත්ව තිබෙනවා.\nපොලීසිය ප්‍රකාශ කළේ මියගිය දර්ගා නගරය ප්‍රදේශයේ පදිංචිකරුවෙකු බවයි.\nඅලුත්ගම දුම්රිය ස්ථානයෙන් අදාළ දුම්රිය පිටත්වීමට සූදානම් වූ අවස්ථාවේ දුම්රිය හරස් මාර්ගයේ අනෙක් පස සිටි දෙමාපියන් තමන් වෙතට පැමිණෙන්නැයි කළ දැනුම්දීමත් සමඟ පැමිණි දරුවා දුම්රිය මාර්ගයේ ඇද වැටීමත් සමඟයි දුම්රියේ ගැටී ඇත්තේ.\nමෙලෙස මියගිය දරුවාගේ සිරුර මේ වනවිට කළුතර නාගොඩ රෝහලේ තැන්පත් කර තිබෙනවා.",
       "URL": "https://www.hirunews.lk/291487/නව-හැවිරිදි-දරුවෙකු-දුම්රියේ-ගැටී-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=1484"
}