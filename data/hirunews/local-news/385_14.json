{
       "Source": "hirunews",
       "Timestamp": "Friday, 28 April 2023 - 8:14",
       "Headline": "රිළවුන්ගෙන් හා වඳුරන්ගෙන් සිදුවන හානිය වළක්වා ගැනීමට නව උපකරණයක් (ඡායාරූප)",
       "News Content": "වගාවන්ට රිළවුන්ගෙන් හා වඳුරන්ගෙන් සිදුවන හානිය වළක්වා ගැනීම සඳහා නව උපකරකණයක් නිෂ්පාදනය කර තිබෙනවා.\nමේ වන විට එහි පර්යේෂණ කටයුතු සිදුකරගෙන යන බවයි වාර්තා වන්නේ.\nමෙම නව නිෂ්පාදනය ඉංජිනේරු මනතුංග ශෙරෝන් දීප්ති ජීවකාන්ත ද සිල්වා විසින් නිශ්පාදනය කර ඇති අතර එය නිෂ්පාදනය ලුනුවිල ජාතික පොල් පර්යේෂණ ආයතනයේ ඉල්ලීමක් මතයි.\nඉංජිනේරුවරයා කියා සිටින්නේ ලංකාවේ පොල් වගාවෙන් 30%කට වඩා වැඩි ප්‍රමාණයක් රිළවුන් වඳුරන් විසින් විනාශ කරන බවත් එම හේතුවෙන් මෙම උපකරණය මගින් එය වළක්වා ගැනීමට හැකිවන බවයි.\nඑමගින් රිළවුන්, වඳුරන්ට ධ්වනි ශබ්ද තරංග නිකුත් කරන අතර එම සතුන් පළවා හැරීමට කටයුතු කෙරෙනවා\nඑම නව නිර්මාණය නිශ්පාදනය කර ව්‍යාප්ත කිරීමට ආයෝජකයන්ගේ ඉදිරිපත් වීම ද අපේක්ෂා කරන බවත් මිනිසුන් මෙතෙක් එම සතුන් පළවා හැරීම සඳහා භාවිතා කරන ලද ක්‍රමවේදයන් මගින් මෙම ගැටලුවට විසඳුම් නොලැබෙන බවත් ඉංජිනේරුවරයා කියා සිටි‍යා.\nලුණුවිල ජාතික පොල් පර්යේෂණ ආයතනයේ වගා සංරක්ෂණ අංශ ප්‍රධානී රොෂාන් ද සිල්වා පවසන්නේ එම උපකරණයේ සාර්ථකත්වය පිළිබඳව සොයා බැලීම් තවදුරටත් සිදු කරන් බවයි.",
       "URL": "https://www.hirunews.lk/333652/රිළවුන්ගෙන්-හා-වඳුරන්ගෙන්-සිදුවන-හානිය-වළක්වා-ගැනීමට-නව-උපකරණයක්-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=385"
}