{
       "Source": "hirunews",
       "Timestamp": "Monday, 04 January 2016 - 17:06",
       "Headline": "අපරික්ෂාකාරී ලෙස රිය පැදවූ ඉතාලි ජාතිකයෙකු රිමාන්ඩ්",
       "News Content": "කැබිතිගොල්ලෑව නගරයේදී අපරික්ෂාකාරීව රිය පදවා සිදුවූ අනතුරක් සම්බන්ධයෙන් අත්අඩංගුවට ගත් ඉතාලි ජාතිකයෙකු ලබන 5 වන දා දක්වා රක්ෂිත බන්ධනාගාර ගත කිරීමට කැබිතිගොල්ලෑව වැඩබලන මහේස්ත්‍රාත්වරයා අද නියෝග කළා.\nෆ්‍රැන්සිස්කෝ හරවා නමැති සැකකාර ඉතාලි ජාතිකයා විසින් පසුගිය 31 වන දා කැබිතිගොල්ලෑව නගරයේදී අපරික්ෂාකාරී ලෙස අධික වේගයෙන් මෝටර් රථයක් ධාවනය කර, සිදුවූ රිය අනතුරකින්  පාසල් ගුරුවරියක් තුවාල ලබා තිබෙනවා.\nසිද්ධිය සම්බන්ධයෙන් අත්අඩංගුවට ගත් ඉතාලි ජාතිකයා අද කැබිතිගොල්ලෑව වැඩබලන මහේස්ත්‍රාත් රංග සුජීව වෙත ඉදිරිපත් කළ අවස්ථාවේදියි මෙම නියෝගය නිකුත් කර ඇත්තේ.",
       "URL": "https://www.hirunews.lk/123373/අපරික්ෂාකාරී-ලෙස-රිය-පැදවූ-ඉතාලි-ජාතිකයෙකු-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=5223"
}