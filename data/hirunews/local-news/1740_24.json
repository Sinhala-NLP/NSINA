{
       "Source": "hirunews",
       "Timestamp": "Saturday, 21 August 2021 - 7:53",
       "Headline": "මෙරට එන්නත්කරණය, ලෝක සෞඛ්‍ය සංවිධානය යළි අගයයි",
       "News Content": "මෙරට එන්නත්කරණ ක්‍රියාවලිය දැඩි පැසසුමට ලක් කරන බව ලෝක සෞඛ්‍ය සංවිධානයේ මෙරට නියෝජිතවරිය වන අලාකා සිං ප්‍රකාශ කළා.\nඒ, සෞඛ්‍ය අමාත්‍ය කෙහෙලිය රඹුක්වැල්ල සමඟ ඊයේ (20) පැවති හමුවකදි යි.\nනව සෞඛ්‍ය අමාත්‍යවරයා ලෙස කෙහෙලිය රඹුක්වැල්ල පත්වීමෙන් පසු ලෝක සෞඛ්‍ය සංවිධානයේ නියෝජිතවරයෙකු හමු වූ ප්‍රථම අවස්ථාව මෙය වනවා.\nහදිසි වෛද්‍ය පහසුකම් මෙරටට සැපයීම පිළිබදව ලෝක සෞඛ්‍ය සංවිධානයේ මෙරට නියෝජිතවරිය අදහස් දක්වා ඇති අතර, යුරෝපා සංගමය සමග සාකච්ඡා කර ඔක්සිජන් සැපයීම සම්බන්ධයෙන් අවධානය යොමු කරන බවයි ප්‍රකාශ කර ඇත්තේ.\nඑසේ ම අවශ්‍යතාව මත කොරෝනා පරීක්ෂණ කට්ටල ලබාදීමට ද පියවර ගන්නා බව ඇය වැඩිදුරටත් සඳහන් කර තිබෙනවා.\nමේ අතර, මේ වන විට ශ්‍රී ලංකාව තුළ ව්‍යාප්ත වෙමින් පවතින ඩෙල්ටා ප්‍රභේදය එන්නත්කරණ ක්‍රියාවලියට කෙලෙස බලපානු ඇත්දැ යි මාධ්‍යවේදීන් ශ්‍රී ජයවර්ධනපුර විශ්වවිද්‍යාලයේ ආසාත්මිකතා ප්‍රතිශක්තිවේද සහ ශල්‍ය ජෛව විද්‍යා අධ්‍යයන අංශයේ අධ්‍යක්ෂ ආචාර්ය චන්දිම ජීවන්දරගෙන් විමසා සිටියා.\nඒ, ඊයේ පැවති මාධ්‍ය හමුවකදි යි.",
       "URL": "https://www.hirunews.lk/280229/මෙරට-එන්නත්කරණය-ලෝක-සෞඛ්‍ය-සංවිධානය-යළි-අගයයි",
       "Category": "Local News",
       "Parent URL": "https://www.hirunews.lk/local-news.php?pageID=1740"
}