{
       "Source": "hirunews",
       "Timestamp": "Thursday, 16 June 2016 - 14:36",
       "Headline": "ඉදිරි දින කිහිපය තුළදී බස්නාහිර සහ නිරිත දිග ප්‍රදේශවලට තද වැසි",
       "News Content": "ඉදිරි දින කිහිපයේදී දිවයිනේ බස්නාහිර සහ නිරිතදිග ප්‍රදේශවල වැසි සහ සුළං තත්වයේ වර්ධනයක් ඇතිවන බව කාලගුණ විද්‍යා දෙපාර්තමේන්තුව පවසනවා.\nඋතුරු බෙංගාල බොක්ක මුහුදු ප්‍රදේශයේ අඩු පීඩන ප්‍රදේශයයක් වර්ධනය වන ලකුණු පවතින බවයි දෙපාර්තමේන්තුව නිවේදනය කලේ.\nදිවයින හරහා විශේෂයෙන් මධ්‍යම කඳුකරයේ බටහිර බෑවුම් ප්‍රදේශවල සහ දකුණු පළාතේ මෙන්ම දිවයිනට දකුණු දෙසින්වන මුහුදු ප්‍රදේශවල විටින් විට හමන තද සුළං ද ඇතිවිය හැකියි.\nඑමෙන්ම දකුණු ප්‍රදේශයේ අහස වලාකුලින් බරව පවතිනවා. ඇතැම් ස්ථානවලට මිලිමීටර් 75 ට වඩා තද වැසි ද ඇතිවිය හැකි බවයි කාලගුණ විද්‍යා දෙපාර්තමේන්තුව ප්‍රකාශ කලේ.",
       "URL": "https://www.hirunews.lk/135730/ඉදිරි-දින-කිහිපය-තුළදී-බස්නාහිර-සහ-නිරිත-දිග-ප්‍රදේශවලට-තද-වැසි",
       "Category": "Local News",
       "Parent URL": "https://www.hirunews.lk/local-news.php?pageID=5003"
}