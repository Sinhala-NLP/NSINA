{
       "Source": "hirunews",
       "Timestamp": "Sunday, 14 April 2019 - 6:55",
       "Headline": "ජාත්‍යන්තර පාසල් ගැන සොයන්න කමිටුවක් හෝ කොමිසමක් එන ලකුණු",
       "News Content": "ජාත්‍යන්තර පාසල්වල සියලූ කටයුතු අධීක්ෂණයට නියාමන කමිටුවක් හෝ කොමිසමක් පත් කිරීමට යෝජිත බව රජයේ ගිණුම් පිලිබද කාරක සභාවේදී අනාවරණ වී තිබෙනවා.\nඒ, එම කාරක සභාව පසුගියදා නිකුත් කළ දෙවන වාර්තාව මගින්.\nජාතික අධ්‍යාපන ප්‍රතිපත්තියට අනුව ජාත්‍යන්තර පාසල් අධීක්ෂණය කිරීම අමාත්‍යාංශයේ ප්‍රධාන අරමුණු අතරින් එකක් වූවත්, ඒ පිළිබඳව වැඩපිලිවෙලක් මෙතෙක් ක්‍රියාත්මක කිරීමට නොහැකි වී ඇති බවයි එහිදී අනාවරණ වී ඇත්තේ.\nඑහිදී අධ්‍යාපන අමාත්‍යාංශයේ ප්‍රධාන ගණන් දීමේ නිලධාරීයා ප්‍රකාශ කර ඇත්තේ ජාත්‍යන්තර පාසල් නියාමනයට මෙතෙක් තම අමාත්‍යාංශයට බලතල නොතිබූ බවයි.\nජාත්‍යන්තර පාසල් නියාමනයට අදාළව අග්‍රාමාත්‍යවරයා ඉදිරිපත් කළ කැබිනට් පත්‍රිකාවකට අනුව එම බලතල ලැබීමට නියමිත බවද එහිදී අධ්‍යාපන අමාත්‍යාංශයේ ප්‍රධාන ගණන් දීමේ නිලධාරීයා ප්‍රකාශ කර තිබෙනවා.\nකෙසේ වෙතත්, ලංකා ගුරු සංගමයේ ප්‍රධාන ලේකම් ජෝෂප් ස්ටාලින් චෝදනා කළේ මෙවැනි නියාමනයක් හරහා පෞද්ගලික පාසල් නීත්‍යානුකූල කිරීමට රජය සූදානම් වන බවටයි.",
       "URL": "https://www.hirunews.lk/214430/ජාත්‍යන්තර-පාසල්-ගැන-සොයන්න-කමිටුවක්-හෝ-කොමිසමක්-එන-ලකුණු",
       "Category": "Local News",
       "Parent URL": "https://www.hirunews.lk/local-news.php?pageID=3404"
}