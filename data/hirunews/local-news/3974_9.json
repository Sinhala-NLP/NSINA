{
       "Source": "hirunews",
       "Timestamp": "Wednesday, 25 April 2018 - 16:47",
       "Headline": "දක්ෂිණ අධිවේගයේ සිව්වන අදියර ලබන ජනවාරියේ අවසන් (ඡායාරූප)",
       "News Content": "දක්ෂිණ අධිවේගී මාර්ගයේ සිව්වන අදියරේ ඉදිකිරීම් 2019 වසරේ ජනවාරි මාසය වනවිට නිමා කිරීමට හැකිවනු ඇති බව එහි ඉදිකිරීම් සිදුකරන චයිනා හාබර් ඉංජිනේරු සමාගම පවසනවා.\nමාතර සිට හම්බන්තොට දක්වා කිලෝමීටර 25 ක් දිගින් යුත් මාර්ගයේ අවසාන පාලමේ ඉදිකිරීම් නිමා කිරීමේ අවස්ථාවට අද (25) එක්වෙමින් මේ බව සඳහන් කළේ එහි වැඩබලන ව්‍යාපෘති කළමනාකරු විසින්.\nමෙම සිව්වන අදියරේ ඉදිකිරීම් කටයුතු ආරම්භ කෙරුණේ පසුගිය 2016 වසරේදීයි.\nදක්ෂිණ අධිවේගි මාර්ගයේ සිව්වන අදියර විවෘත කිරීමෙන් පසු හම්බන්තොට සිට කොළඹට පැය දෙක හමාරක කාලයකින් ගමන් කළහැකි බවයි ඉංජිනේරු සමාගම පවසන්නේ.\n(ඡායාරූප - නුවන් ජයසේකර - සුරියවැව)",
       "URL": "https://www.hirunews.lk/189239/දක්ෂිණ-අධිවේගයේ-සිව්වන-අදියර-ලබන-ජනවාරියේ-අවසන්-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=3974"
}