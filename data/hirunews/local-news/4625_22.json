{
       "Source": "hirunews",
       "Timestamp": "Wednesday, 08 March 2017 - 9:52",
       "Headline": "ජ්‍යෙෂ්ඨ පොලිස් නිලධාරීන් 8 දෙනෙකුට ස්ථාන මාරු",
       "News Content": "නියෝජ්‍ය පොලිස්පතිවරයෙක්, ජ්‍යෙෂ්ඨ පොලිස් අධිකාරීවරුන් දෙදෙනෙකු සහ පොලිස් අධිකාරීවරුන් 5 දෙනෙකු සඳහා වහාම ක්‍රියාත්මක වන පරිදි ස්ථාන මාරුවීම් ලබාදී තිබෙනවා.\nපොලිස් මාධ්‍ය ප්‍රකාශක කාර්යාලය සඳහන් කළේ නියෝජ්‍ය පොලිස්පති එල්.එච්.ජී. කුරේ, ජ්‍යෙෂ්ඨ පොලිස් අධිකාරීවරුන් වන එම්.එච්. බුද්ධික සිරිවර්ධන, සමන් යටවර සහ පොලිස් අධිකාරීවරුන් වන කේ.ඩී. අනිල් ප්‍රියන්ත, ආර්.බී.එච්.ඩබ්ලිව්.ඒ. බ්‍රාහ්මන, එම්.එන්.එස්. මෙන්ඩිස්, ඒ.ජී.යූ.සී. හේරත් සහ ඩබ්ලිව්.එම්.ඒ. රොහාන් ප්‍රනාන්දු සඳහා මෙලෙස ස්ථාන මාරුවීම් ලබාදී ඇති බව සඳහන්.\nපොලිස්පතිවරයාගේ නිර්දේශ මත පොලිස් කොමිසම විසින් මෙම ස්ථාන මාරුවීම් සිදුකර තිබෙනවා.",
       "URL": "https://www.hirunews.lk/156344/ජ්‍යෙෂ්ඨ-පොලිස්-නිලධාරීන්-8-දෙනෙකුට-ස්ථාන-මාරු",
       "Category": "Local News",
       "Parent URL": "https://www.hirunews.lk/local-news.php?pageID=4625"
}