{
       "Source": "hirunews",
       "Timestamp": "Sunday, 13 March 2022 - 7:56",
       "Headline": "එක්ස්ප්‍රස් පර්ල් වෙනුවෙන් ඩොලර් විසි එක්ලක්ෂයක්",
       "News Content": "මෙරට මුහුදු තීරයේ දී ගිනිගැනීමට ලක්වූ එක්ස්ප්‍රස් පර්ල් නෞකාව සඳහා මාස 03 ක කාලයක් තුළ සිදුකළ වියදම් වෙනුවෙන් ඇමරිකානු ඩොලර් විසි එක් ලක්ෂ පනස් දහසක මුදලක් මේ වනවිට ලැබී ඇති බව සමුද්‍ර පරිසර ආරක්ෂණ අධිකාරියේ සභාපති නීතිඥ දර්ශනී ලහඳපුර සඳහන් කළා.\nපසුගිය වසරේ ජූනි 3 වනදා සිට අගෝස්තු 31 දක්වා කාළය තුළ එක්ස්ප්‍රස් පර්ල් නෞකාව සඳහා වැය කළ වියදම් වෙනුවෙන් ඇමරිකානු ඩොලර් මිලියන 04 ක වන්දියක් ලබාදෙන ලෙස නෞකාව හිමි සමාගමෙන් ඉල්ලීමක් කර තිබූ අතර, එම මුදලින් කොටසක් ලෙසයි අදාළ මුදල මෙරටට ලැබී ඇත්තේ.\nඑසේම පසුගිය වසරේ සැප්තැම්බර් 1 සිට නොවැම්බර් 30 දක්වා කාළය තුල සිදු වූ වියදම් සම්බන්ධයෙන් ද වාර්තාවක් ද වන්දි ලබා ගැනීම සඳහා සැකසෙනු ඇති.",
       "URL": "https://www.hirunews.lk/299347/එක්ස්ප්‍රස්-පර්ල්-වෙනුවෙන්-ඩොලර්-විසි-එක්ලක්ෂයක්",
       "Category": "Local News",
       "Parent URL": "https://www.hirunews.lk/local-news.php?pageID=1297"
}