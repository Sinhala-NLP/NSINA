{
       "Source": "hirunews",
       "Timestamp": "Thursday, 08 June 2023 - 15:23",
       "Headline": "මැතිවරණ කොමිසම අසළ සිට ජාතික ජන බලවේගයේ විරෝධතාව ඇරඹේ (වීඩියෝ)",
       "News Content": "ජාතික ජනබලවේගය රාජගිරිය මැතිවරණ කොමිෂන් සභාව ඉදිරිපිට දී සංවිධානය කළ උද්ඝෝෂනය මීට සුළු මොහොතකට පෙර ආරම්භ වී තිබෙනවා.\nපළාත් පාලන ඡන්ද විමසීම කල් දැමීමට එරෙහිව ජාතික ජනබලවේගය සංවිධාන කර ඇති මෙම විරෝධතාවට අදාළව, මාර්ග කිහිපයක පමණක් උද්ඝෝෂණ කිරීම වලක්වාලමින් කොළඹ ප්‍රධාන මහේස්ත්‍රාත් අධිකරණය නියෝගයක් නිකුත් කර තිබෙන වපසරියකයි මෙම උද්ඝෝෂනය ආරම්භ වී තිබෙන්නේ.\nඅධිකරණය විසින් අපරාධ නඩු විධාන සංග්‍රහ පනතේ 106 - 01 වගන්තිය ප්‍රකාරව මෙම නියෝගය නිකුත් කර ඇත්තේ ජාතික ජන බලවේගයේ නායක පාර්ලිමේන්තු මන්ත්‍රී අනුර කුමාර දිසානායක, එම පක්ෂයේ සාමාජිකයන් වන විජිත හේරත්, කේ.ඩී. ලාල් කාන්ත, ටිල්වින් සිල්වා, සුනිල් හදුන්නෙත්ති සහ වසන්ත සමරසිංහ ඇතුළු 26කට එරෙහිව මෙම අධිකරණය නියෝගය නිකුත් කර තිබෙනවා.\nශ්‍රී ජයවර්ධනපුර කෝට්ටේ මාර්ගය, කොටා පාර, නාවල පාර ඔස්සේ සරණ පාර සහ මැතිවරණ කාර්යාලයේ ප්‍රවේශ මාර්ගයන්හි උද්ඝෝෂණය කිරීම තහනම් කරමින් මෙම අධිකරණ නියෝගය නිකුත් කර තිබෙන බව සඳහන්.\nඑමෙන් ම ඊයේ දිනයේ (07) අන්තර් විශ්ව විද්‍යාලයීය ශිෂ්‍ය බලමණ්ඩලය සංවිධානය කළ විරෝධතාවක් විසුරුවා හැරීමට ශ්‍රී ජයවර්ධපුර විශ්වවිද්‍යාලය ආසන්නයේදී පොලිසිය ඊයේ දිනයේ (07) ජල හා කදුළු ගෑස් ප්‍රහාර එල්ල කර තිබෙනවා.",
       "URL": "https://www.hirunews.lk/337375/මැතිවරණ-කොමිසම-අසළ-සිට-ජාතික-ජන-බලවේගයේ-විරෝධතාව-ඇරඹේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=285"
}