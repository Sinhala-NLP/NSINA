{
       "Source": "hirunews",
       "Timestamp": "Thursday, 15 December 2022 - 9:06",
       "Headline": "කේන් විලියම්සන් ටෙස්ට් නායකත්වයෙන් ඉවතට",
       "News Content": "නවසීලන්ත ටෙස්ට් නායක කේන් විලියම්සන් ටෙස්ට් නායකත්වයෙන් ඉවත් වී තිබෙනවා.\nඒ අනුව එම වගකීම ටිම් සවුදිට හිමි වන බව යි සඳහන් වන්නේ.\nලෝක ටෙස්ට් ශූරතා තරගාවලියේ ඉතිරි තරග සඳහා කේන් විලියම්සන් නායකයකු ලෙස සිය වගකීම ඉෂ්ට නො කරනු ඇති අතර, කෙසේ වෙතත් ඔහු විශේෂඥ පිතිකරුවෙකු ලෙස රැඳී සිටින බව වාර්තා වනවා.\nනවසීලන්ත ක්‍රිකට් ආයතනය විසින් බ්‍රහස්පතින්දා උදෑසන විලියම්සන් ඉල්ලා අස් වන බව නිවේදනය කළේ, ටෙස්ට් කණ්ඩායමේ පකිස්තාන සංචාරය පිළිබඳ අවධානය යොමු කරමින්.\nවිලියම්සන් සංඛ්‍යානමය වශයෙන් නවසීලන්ත ඉතිහාසයේ හොඳ ම ටෙස්ට් නායකයා ලෙස සැළකෙන අතර, ඔහුගේ නායකත්වය යටතේ තරග 40න් 22ක් ජය ගෙන ඇති අතර, ජය පරාජයෙන් තොර ව තරග 8ක් සහ පරාජයන් 10ක් නවසීලන්තයට හිමි වී තිබෙනවා.\nඔහු 2021 වසරේ සවුත්හැම්ප්ටන් හි පැවති අවසන් මහා තරගයේ දී ඉන්දියාව පරාජය කරමින් මංගල ලෝක ටෙස්ට් ශූරතාව දක්වා කණ්ඩායම මෙහෙයවන්නට සමත් වුණා.",
       "URL": "https://www.hirunews.lk/322708/කේන්-විලියම්සන්-ටෙස්ට්-නායකත්වයෙන්-ඉවතට",
       "Category": "Local News",
       "Parent URL": "https://www.hirunews.lk/local-news.php?pageID=666"
}