{
       "Source": "hirunews",
       "Timestamp": "Thursday, 25 March 2021 - 14:56",
       "Headline": "කොවිෂීල්ඩ් එන්නත් අපනයනය අත්හිටුවීමෙන් ලොව පුරා එන්නත් බෙදාහැරීමේ ප්‍රමාදයක් - යුනිසෙෆ් සංවිධානය",
       "News Content": "කොවිෂීල්ඩ් එන්නත් අපනයනය අත්හිටුවීම හේතුවෙන් කොවැක්ස් පහසුකම යටතේ ලොව පුරා එන්නත් බෙදාහැරීමේ කටයුතුද ප්‍රමාද වනු ඇති බව යුනිසෙෆ් සංවිධානය ප්‍රකාශ කළා.\nමේ වනවිට මෙරටින් කොරෝනා ආසාදිතයින් 91,017 දෙනෙකු වාර්තා වන අතර, ඊයේ දිනයේදී හඳුනාගත් ආසාදිතයින් සංඛ්‍යාව 253 ක්.\nඉන් වැඩිම ආසාදිතයින් සංඛ්‍යාව වූ 53 දෙනෙකු කොළඹ දිස්ත්‍රික්කයෙන් හඳුනා ගැනුණා.\nමීට අමතරව ගම්පහ දිස්ත්‍රික්කයෙන් ආසාදිතයින් 41 දෙනෙකු සහ යාපනය දිස්ත්‍රික්කයෙන් ආසාදිතයින් 38 දෙනෙකුද වාර්තා වී තිබුණා.\nවෛරසය ආසාදනය වූ පුද්ගලයින් අතරින් 87,629 දෙනෙකු මේ වනවිට සම්පූර්ණයෙන්ම සුවය ලබා ඇති අතර, තවදුරටත් රෝහල්ගතව ප්‍රතිකාර ලබන්නේ ආසාදිතයින් 2,834 දෙනෙකු පමණයි.",
       "URL": "https://www.hirunews.lk/266496/කොවිෂීල්ඩ්-එන්නත්-අපනයනය-අත්හිටුවීමෙන්-ලොව-පුරා-එන්නත්-බෙදාහැරීමේ-ප්‍රමාදයක්-යුනිසෙෆ්-සංවිධානය",
       "Category": "Local News",
       "Parent URL": "https://www.hirunews.lk/local-news.php?pageID=2064"
}