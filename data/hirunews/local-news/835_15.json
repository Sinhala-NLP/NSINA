{
       "Source": "hirunews",
       "Timestamp": "Thursday, 29 September 2022 - 20:52",
       "Headline": "ශ්‍රී ලංකා ක්‍රිකට් කණ්ඩායම දළදා සමිදුන් වැඳ පුදා ගනියි  (වීඩියෝ)",
       "News Content": "එළඹෙන ලෝක කුසලාන පන්දුවාර 20 ක්‍රිකට් තරගාවලිය ඉලක්ක කරගනිමින් මේ දිනවලදී පල්ලෙකැලේ ජාත්‍යන්තර ක්‍රීඩාංගණයේදී පුහුණු කඳවුරක් සඳහා සහභාගිවී සිටින ශ්‍රී ලංකා ක්‍රිකට් කණ්ඩායමේ ක්‍රීඩකයින් මහනුවර ඓතිහාසික දළදා මාලිගයට පැමිණ දළදා සමිදුන්ගේ ආශිර්වාදය ලබා ගත්තා.\nලබන මස 16 වැනිදා ඔස්ට්‍රේලියාවේදී ආරම්භවන ලෝක කුසලාන පන්දුවාර 20 ක්‍රිකට් තරගාවලියට සහභාගිවන ශ්‍රී ලංකා කණ්ඩායම අනිද්දා දිවයිනෙන් පිටත්ව යාමට සැලසුම් කර තිබෙනවා.\nමේ අතර ලෝක කුසලාන පන්දුවාර 20 ක්‍රිකට් තරගාවලිය ඉන්දීය සුපිරි වේගපන්දු යවන ක්‍රීඩක ජස්ප්‍රිට් බුම්රාට අහිමි වීමේ අවදානමක් මතුව තිබෙනවා.\nබුම්රා මේවන විට පිට කොන්දේ ආබාධයකට මුහුණ දී සිටින අතර ඒ හේතුවෙන් ඔහුට දකුණු අප්‍රිකාව සමඟ පැවැත්වෙන පන්දුවර 20 ක්‍රිකට් තරගාවලිය ද අහිමිව ගියා.",
       "URL": "https://www.hirunews.lk/316652/ශ්‍රී-ලංකා-ක්‍රිකට්-කණ්ඩායම-දළදා-සමිදුන්-වැඳ-පුදා-ගනියි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=835"
}