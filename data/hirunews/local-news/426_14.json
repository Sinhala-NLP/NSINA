{
       "Source": "hirunews",
       "Timestamp": "Saturday, 08 April 2023 - 14:51",
       "Headline": "තායිවානයට කඩිනම් සහාය ලබාදීමට ඇමෙරිකාව සූදානමින්",
       "News Content": "තායිවානයේ හමුදා බල ඇණියට යුද පුහුණුව සහ කඩිනමින් අවි ආයුධ ලබාදීමට කටයුතු කරන බව ඇමෙරිකාව පවසනවා.\nචීනය මේ වනවිට තායිවානය වටා මුහුදු සීමාවේ යුද අභ්‍යාසයක් ආරම්භ කර තිබෙනවා.\nඑහිදී චීන ප්‍රහාරක ජෙට් යානා 42 ක්, තායිවාන ගුවන් සීමාව හරහා ගමන් කර ඇති බවයි නවතම විදෙස් මාධ්‍ය වාර්තා සඳහන් කළේ.\nමේ හේතුවෙනුයි ඇමෙරිකාව, තායිවානයට කඩිනමින් සහය ලබාදීමට කැමැත්ත පළ කර ඇත්තේ.\nපසුගියදා තායිවන ජනාධිපතිනි සායි ඉන්ග් වෙන්, ඇමරිකානු නියෝජිත මන්ත්‍රී මණ්ඩලයේ කථානායක කෙවින් මැකාති හමුවීමත් සමඟයි චීනය දින තුනක මෙම යුද අභ්‍යාසය ආරම්භ කළේ.",
       "URL": "https://www.hirunews.lk/332016/තායිවානයට-කඩිනම්-සහාය-ලබාදීමට-ඇමෙරිකාව-සූදානමින්",
       "Category": "Local News",
       "Parent URL": "https://www.hirunews.lk/local-news.php?pageID=426"
}