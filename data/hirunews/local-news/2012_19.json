{
       "Source": "hirunews",
       "Timestamp": "Sunday, 18 April 2021 - 14:14",
       "Headline": "නොනවතින වන අලි ගැටළුව (වීඩියෝ)",
       "News Content": "නිරන්තරයෙන් අපට අසන්නට දකින්ට ලැබෙන ගැටලුවක් තමයි අලි මිනිස් ගැටුම කියන්නේ.\nමේ අලිත් එක්ක ඔට්ටුවෙන මහියංගනය ප්‍රදේශයේ ජනතාවගේ කාතාවයි.\nඅලි මිනිස් ගැටුම් ඉතිහාසය පුරා නොවිසඳුනු ගැටලුවක්.\nමහියංගනය පූජානගරයේ රාත්‍රීයේ ගම්වැද සිටි අලි රංචුවක් නැවත මහවැලි ගඟ දෙසට යන ආකාරය කිසියම් පුද්ගලයෙකු විසින් ජංගම දුරකතනයකින් රූගත කර තිබුණා.\nමිනිපේ වේරගංතොට ගඟේයාය ප්‍රදේශයේ ගම්වැද සිටි වන අලියෙක් නැවතත් වනයට පලවා හැරීමට ප්‍රදේශවාසීන්ට මහත් පරිශ්‍රමයක් දැරීමට සිදුවුණා.\nමේ අතර මිනිපේ පාලම හන්දිය ගඟේයාය ප්‍රදේශයේ ගම්වැද රැදී සිටි වන අලියෙකුගේ ඡායාරූපයක් ලබා ගැනීමට ගිය තරුණයෙකු පසුපස වන අලියා\nලුහුබඳින ආකාරය දක්නට ලැබුණා.\nමේ අතර අලිමිනිස් ගැටුමට කඩිනමින් විසඳුම් ලබා දෙනලෙස ඉල්ලා මහියංගනය ගොවිජනතා එක්මුතුව පවත්වන අඛණ්ඩ සත්‍යග්‍රහයට අදට දින 33ක් ගත වනවා.",
       "URL": "https://www.hirunews.lk/268782/නොනවතින-වන-අලි-ගැටළුව-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2012"
}