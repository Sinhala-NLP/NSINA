{
       "Source": "hirunews",
       "Timestamp": "Sunday, 24 September 2023 - 9:56",
       "Headline": "'හඳයාගේ' සොයුරා මත්ද්‍රව්‍ය සමඟ අත්අඩංගුවට",
       "News Content": "ඩුබායි රාජ්‍යයේ සිට මෙරට මත්ද්‍රව්‍ය ජාවාරම මෙහෙය වන බව කියන 'හඳයා' නමැත්තාගේ සොයුරා හෙරොයින් මත්ද්‍රව්‍ය සමඟ අත්අඩංගුවට ගෙන තිබෙනවා.\nහෝමාගම හඳයා නමැත්තාගේ සහෝදරයා 'චුට්ටා' යන අන්වර්ථ නාමයෙන් හඳුන්වන අයකු වන අතර ඔහු සතුව හෙරොයින් ග්‍රෑම් තිහකට අධික ප්‍රමාණයක් තිබූ බව හෝමාගම පොලිසිය පවසනවා.\nපොලිසිය විසින් ඔවුන් සිටි ස්ථානය පරික්ෂා කිරීමේදී මත්ද්‍රව්‍ය කිරීමට යොදා ගන්නා විද්‍යුත් තරාදියක්, ඉටිකොළ සහ ජාවාරම් මුදල් බවට සැක කෙරෙන රුපියල් ලක්ෂයකට අධික මුදලක් සොයා ගෙන ඇති බව වාර්තා වෙනවා.\nමේ පිළිබඳ වැඩිදුර විමර්ශන කටයුතු හෝමාගම පොලිසිය විසින් සිදු කරනු ලබනවා.",
       "URL": "https://www.hirunews.lk/349239/හඳයාගේ-සොයුරා-මත්ද්‍රව්‍ය-සමඟ-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=10"
}