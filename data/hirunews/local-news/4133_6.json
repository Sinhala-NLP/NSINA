{
       "Source": "hirunews",
       "Timestamp": "Wednesday, 10 January 2018 - 13:00",
       "Headline": "ඡන්ද පෙත්සම් සියල්ල 15 වන දා සලකා බැලේ",
       "News Content": "පළාත් පාලන ඡන්ද විමසීමට අදාලව ඉදිරිපත් වී ඇති පෙත්සම් සියල්ල මේ මස 15 වනදා සලකා බැලීමට අභියාචනාධිකරණය තීරණය කළා.\nමෙම පෙත්සම් අද කැදවනු ලැබුවේ අභියාචනාධිකරණ සභාපති විනිසුරු එල්.ටී.බී. දෙහිදෙණිය සහ ශිරාන් ගුණරත්න හමුවේයි.\nමහරගම නගර සභාවට ශ්‍රී ලංකා පොදුජන පෙරමුණ ඉදිරිපත් කළ නාමයෝජනා පත්‍රය ප්‍රතික්ෂේප කිරීමට ගත් තීරණය අහෝසි කිරීමේ රිට් ආඥාවක් නිකුත් කරන ලෙස ඉල්ලා එම පක්ෂය ගොනු කර තිබු පෙත්සම ඊයේ (09) කැදවූ අතර එය අද (10) දිනය දක්වා කල්තැබීමටයි අභියාචනාධිකරණ විනිසුරු මඩුල්ල නියෝග කළේ.\nඊට අමතරව තවත් පක්ෂ කිහිපයක් ඇතැම් පළාත් පාලන ආයතන සඳහා ඉදිරිපත් කළ නාමයෝජනා ප්‍රතික්ෂේප කිරීම සම්බන්ධයෙන් පෙත්සම් ගොනු කර තිබුණා.",
       "URL": "https://www.hirunews.lk/180675/ඡන්ද-පෙත්සම්-සියල්ල-15-වන-දා-සලකා-බැලේ",
       "Category": "Local News",
       "Parent URL": "https://www.hirunews.lk/local-news.php?pageID=4133"
}