{
       "Source": "hirunews",
       "Timestamp": "Saturday, 18 May 2019 - 13:59",
       "Headline": "බිය නොවී වෙසක් තෙමඟුල සැමරීමට එක්වන්නැයි විපක්ෂ නායකවරයා ජනතාවගෙන් ඉල්ලයි",
       "News Content": "ජනතාව බිය නොවී මෙවර වෙසක් තෙමඟුල සැමරීමට එක්විය යුතු බව විපක්ෂ නායක මහින්ද රාජපක්ෂ පවසනවා.\nඔහු මේ බව සදහන් කළේ අද(18) උදෑසන තංගල්ල කාල්ටන් නිවසේ පැවති ආගමික උත්සවයකින් අනතුරුවයි.\nවෙසක් තෙමඟුල සැමරීමට එක්වන ජනතාවට ආරක්ෂාව සැලසීම ආණ්ඩුවේ සහ ආරක්ෂක අංශවල වගකීමක් බවයි විපක්ෂ නායකවරයා වදිදුරටත් සදහන් කළේ.\nඑම වැඩසටහනේ ධර්ම දේශනය සිදුකළේ සබරගමුව පළාත් ප්‍රධාන සංඝනායක, හුඹස්වලාන ශෛලබිම්බාරාම පුරාණ විහාරස්ථානයේ විහාරාධිපති ශ්‍රාස්ත්‍රපති පූජ්‍ය නාරංගස්තැන්නේ ධම්මකිත්ති හිමියන් විසින්.\nමේ අතර රණවිරු විජයග්‍රහණයේ දස වන සැමරුම වෙනුවෙන් සංවිධාන කළ උත්සවයක් විපක්ෂ නායක මහින්ද රාජපක්ෂගේ ප්‍රධානත්වයෙන් මහනුවර - මයිලපිටිය රණවිරු ස්මාරකය අභියසදී අද පස්වරුවේ පැවැත්වුණා.",
       "URL": "https://www.hirunews.lk/216610/බිය-නොවී-වෙසක්-තෙමඟුල-සැමරීමට-එක්වන්නැයි-විපක්ෂ-නායකවරයා-ජනතාවගෙන්-ඉල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=3346"
}