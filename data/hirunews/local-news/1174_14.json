{
       "Source": "hirunews",
       "Timestamp": "Thursday, 12 May 2022 - 12:31",
       "Headline": "නාවලපිටියේ දිගු වූ ඉන්ධන පෝලිම් (වීඩියෝ හා ඡායාරූප)",
       "News Content": "නාවලපිටිය නගරයේ ඉන්ධන පිරවුම්හල් අසල භුමිතෙල් සහ ඉන්ධන ලබා ගැනීමට දිගු පෝලිම් දක්නට ලැබෙනවා.\nපනවා තිබූ ඇඳිරිනීතිය ලිහිල් කිරීමත් සමග නාවලපිටිය නගරයේ පිහිටි ඉන්ධන පිරවුම්හල් අසල මෙලෙස භුමිතෙල් සහ වාහනවලට ඉන්ධන ලබා ගැනීමට පාරිභෝගිකයන් දිගු පෝලිම්වල රැඳී සිටින බවයි අප ප්‍රාදේශීය වාර්තාකරු පැවසුවේ.\nපාරිභෝගිකයන්ට භුමිතෙල් සීමාකර නිකුත් කළ අතර පෙට්‍රල්, ඉන්ධන ආදිය සංස්ථාවේ උපදෙස් පරිදි නිකුත් කිරීමටයි ඉන්ධන පිරවුම්හල් සේවකයින් පියවර ගෙන තිබුණේ.\nනාවලපිටිය නගර මධ්‍යයේ පිහිටි ඉන්ධන පිරවුම්හල්වලට ඉන්ධන දින ගණනාවක සිට නොලැබුණු බව ද ඉන්ධන පිරවුම්හල් සේවකයින් සඳහන් කරනවා.\nමේ අතර, මෙම අර්බුදයට ලක්ව නෝර්වුඩ් ප්‍රදේශයේ ඉන්ධන පිරවුම්හල් අසල ද දැඩි තදබදයක් හටගෙන ඇත්තේ, සීමාකර ඉන්ධන නිකුත් කිරීම හේතුවෙන් එය ලබා ගැනීමට ප්‍රමාණය ඉක්ම වූ පිරිසක් රැස්ව සිටින හේතුවෙන්.",
       "URL": "https://www.hirunews.lk/304138/නාවලපිටියේ-දිගු-වූ-ඉන්ධන-පෝලිම්-වීඩියෝ-හා-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=1174"
}