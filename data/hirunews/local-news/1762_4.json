{
       "Source": "hirunews",
       "Timestamp": "Wednesday, 11 August 2021 - 9:26",
       "Headline": "බාසිලෝනාවෙන් සමුගත් මෙසී,  ප්‍රංශ පාපන්දු සමාජයකට එක් වෙයි",
       "News Content": "වසර 21ක් ස්පාඤ්ඤයේ බාසිලෝනා ක්‍රීඩා සමාජය වෙනුවෙන් ක්‍රීඩා කළ ආජන්ටිනා පාපන්දු ක්‍රීඩක ලියොනල් මෙසී ප්‍රංශයේ පැරී - සෙන් - ජර්මා පාපන්දු සමාජයට එක් වී තිබෙනවා.\nඔහුට බාසිලෝනා පිලෙන් ඉවත්වීමට සිදු වූයේ ස්පාඤ්ඤ පා පන්දු රෙගුලාසිවලට අනුව නව කොන්ත්‍රාත්තුවක් අනුමත කිරීමට නො හැකි වීම හේතුවෙනි.\nවයස අවුරුදු 17 සිට තමා ක්‍රීඩා කළ බාසිලෝනා පිලෙන් ඉවත් වීම මෙසීට සංවේදී සිදුවීමක් වුණා.\nකෙසේ නමුත් ඔහු දැන් වසර 2ක කාලයක් සඳහා එක් ව සිටින ප්‍රංශ පා පන්දු සමාජයෙන් වාර්තාගත ගෙවීමක් හිමි වන බවට සඳහන්.\n34 හැවිරිදි ලියොනල් මෙසී ලොව විශිෂ්ටත ම පාපන්දු ක්‍රීඩකයාට හිමිවන රන් පාපන්දුව 6 වරක් දිනා ගෙන තිබෙනවා.",
       "URL": "https://www.hirunews.lk/279404/බාසිලෝනාවෙන්-සමුගත්-මෙසී-ප්‍රංශ-පාපන්දු-සමාජයකට-එක්-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=1762"
}