{
       "Source": "hirunews",
       "Timestamp": "Monday, 26 December 2022 - 6:27",
       "Headline": "ප්‍රදේශ කිහිපයකට වැසි",
       "News Content": "පීඩන අවපාතය අඩු-පීඩන කලාපයක් දක්වා දුර්වල වී ඇති අතර, එය අද දින (26) උදෑසන වන විට ශ්‍රී ලංකාවේ බටහිර වෙරළ දෙසට ගමන් කරනු ඇතැ යි කාලගුණ විද්‍යා දෙපාර්තමේන්තුව අපේක්ෂා කරනවා.\nමෙම පද්ධතිය දිවයිනෙන් ඉවතට ගමන් කිරීමත් සමඟ ම අද සවස් කාලයේ සිට දිවයිනේ කාලගුණයට එමඟින් සිදු වූ බලපෑම අඩු වනු ඇතැ යි බලාපොරොත්තු විය හැකි යි.\nමේ හේතුවෙන් බස්නාහිර, සබරගමුව, මධ්‍යම, වයඹ සහ උතුරු පළාත්වලත් ගාල්ල සහ මාතර දිස්ත්‍රික්වලත් විටින් විට වැසි හෝ ගිගුරුම් සහිත වැසි ඇති වන අතර, ඇතැම් ස්ථානවලට මිලි මීටර් 75ට වැඩි තරමක තද වැසි ද ඇති විය හැකි බව සඳහන්.\nඑසේ ම දිවයින හරහා විටින් විට හමන පැ‍යට කිලෝ මීටර් 40-50ක පමණ තද සුළං ඇති විය හැකි බව වාර්තා වනවා.\nගිගුරුම් සහිත වැසි සමඟ ඇති විය හැකි තාවකාලික තද සුළංවලින් සහ අකුණු මඟින් සිදු වන අනතුරු අවම කර ගැනීමට අවශ්‍ය පියවර ගන්නා ලෙස යි කාලගුණ විද්‍යා දෙපාර්තමේන්තුව ජනතාවගෙන් ඉල්ලා සිටින්නේ.",
       "URL": "https://www.hirunews.lk/323555/ප්‍රදේශ-කිහිපයකට-වැසි",
       "Category": "Local News",
       "Parent URL": "https://www.hirunews.lk/local-news.php?pageID=643"
}