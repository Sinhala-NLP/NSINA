{
       "Source": "hirunews",
       "Timestamp": "Saturday, 13 February 2021 - 20:05",
       "Headline": "Made in Sri Lanka වැඩපිළිවෙළ යටතේ සංවිධානය කළ වෙළෙඳ ප්‍රදර්ශනය අග්‍රාමාත්‍යවරයාගේ නිරීක්ෂණයට(වීඩියෝ)",
       "News Content": "කොවිඩ් 19 වසංගතය හමුවේ වුවද මෙරට ව්‍යවසායකයින් බලගන්වන්නට රජයට හැකිව තිබෙන බව කර්මාන්ත අමාත්‍ය විමල් වීරවංශ මහතා\nපවසනවා.\nMADE IN SRI LANKA වැඩසටහන යටතේ කොළඹ දී පැවැත්වෙන ප්‍රථම වෙළෙඳ ප්‍රදර්ශනය විවෘත කිරීමේ උත්සවයේදී අමාත්‍යවරයා මේ බව සඳහන් කළා.\nදේශීය සුළු හා මධ්‍ය පරිමාණ ව්‍යවසායකයින් දිරිගැන්වීමේ අරමුණින් Made in Sri Lanka වැඩපිළිවෙළ දියත් කරන්නේ කර්මාන්ත අමාත්‍යාංශය සහ ජාතික ව්‍යවසාය සංවර්ධන අධිකාරිය ඒකාබද්ධවයි.\nඒ යටතේ සංවිධානය කළ වෙළෙඳ ප්‍රදර්ශනය කොළඹ 7, පදනම් මාවතේ දී අද සහ හෙට පැවැත්වෙනවා මෙම වෙළෙඳ ප්‍රදර්ශනය විවෘත කිරීමේ උත්සවයට අග්‍රාමාත්‍ය මහින්ද රාජපක්ෂ ද එක්වුණා.\nප්‍රදර්ශන භූමියේ වෙළෙඳ කුටි නිරීක්ෂණයෙන් පසු එහි පැවති සම්ප්‍රදායික ගරා යක් ශාන්තිකර්මය ද නැරඹීමට අමාත්‍යවරයා ඇතුළු පිරිස එක්වුණා.",
       "URL": "https://www.hirunews.lk/262518/made-in-sri-lanka-වැඩපිළිවෙළ-යටතේ-සංවිධානය-කළ-වෙළෙඳ-ප්‍රදර්ශනය-අග්‍රාමාත්‍යවරයාගේ-නිරීක්ෂණයට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2149"
}