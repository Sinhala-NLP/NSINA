{
       "Source": "hirunews",
       "Timestamp": "Wednesday, 31 May 2017 - 19:59",
       "Headline": "හිරෙන් පැන්න ක්‍රෙඩිට් කාඩ් හොරා මෙන්න - කෑම තියෙන තැන්වලම හිටපු හැටි",
       "News Content": "හෝටල් සහ කේටරින් සර්විස්හි රැකියාව කරමින් ක්‍රෙඩිට් කාඩ් සොරකම් කරමින් ලක්ෂ ගණන් මුදල් වංචා කළ සිර ගෙදරින් පවා පැනගිය කලක් යුද හමුදාවේ සේවය කර ඇති පොලිසිය කාලයක් තිස්සේ සොයමින් සිටි අපරාධ රැසකට සම්බන්ධ පුද්ගලයෙකු අද(31) කල්පිටියේ දී අත්අඩංගුවට ගෙන තිබෙනවා.\n2017 ජනවාරි 17 වන දා කල්පිටිය ලැගුම් හලක සිටි සංචාරක යුවලකගෙන් රු 18000ක් හා ඔවුන්ගේ ක්‍රෙඩිට් කාඩ් හා දෙබිට් කාඩ් සොරාගෙන එම කාඩ්වලින් රු 3 95 000ක් වංචා කිරීම සැකකරුට ඇති ආසන්නතම චෝදනාවයි.\n2015දී තිස්සමහාරාම දෙබරවැව හෝටලයක සේවය කරමින් සිටියදී එහි මුදල් හා ක්‍රෙඩිට් කාඩ් සොරකම් කට අධිකරණයෙන් දඬුවම් ලබා බූස්ස කඳවුරේ සිරගත වී සිටි සැකකරු එයින් පැනගොස් තිබෙනවා.\nසැඟව සිටි කාලයේ ජා ඇල වැලිගම්පිටිය කේටරින් ආයතනයක සේවය කරමින් ක්‍රෙඩිට් කාඩ්පතක් සොරාගෙන රු 98 000ක් වංචනික ලෙස ලබා ගත් බවටද චෝදනා එල්ල වී තිබෙනවා.",
       "URL": "https://www.hirunews.lk/162558/හිරෙන්-පැන්න-ක්‍රෙඩිට්-කාඩ්-හොරා-මෙන්න-කෑම-තියෙන-තැන්වලම-හිටපු-හැටි",
       "Category": "Local News",
       "Parent URL": "https://www.hirunews.lk/local-news.php?pageID=4490"
}