{
       "Source": "hirunews",
       "Timestamp": "Sunday, 23 August 2020 - 6:20",
       "Headline": "අද දිවයින පුරා වැසි රහිත කාලගුණයක්",
       "News Content": "අද දිනයේ දිවයින පුරා ප්‍රධාන වශයෙන් වැසි රහිත කාලගුණික තත්වයක් පවතින බව කාලගුණ විද්‍යා දෙපාර්තමේන්තුව පවසනවා.\nකෙසේවෙතත් බස්නාහිර සහ සබරගමුව පළාත්වලත් ගාල්ල සහ මාතර දිස්ත්‍රික්වලත් සිහින් වැසි වාර කිහිපයක් ඇතිවිය හැකියි.\nමධ්‍යම සහ ඌව පළාත්වලත් ත්‍රිකුණාමලය, පොළොන්නරුව සහ මුලතිව් දිස්ත්‍රික්වලත් ස්ථාන ස්වල්පයක පමණක් සවස 2න් පසුව වැසි හෝ ගිගුරුම් සහිත වැසි ඇතිවීමේ හැකියාවක් පවතිනවා.\nඋතුරු මැද සහ වයඹ පළාත්වලත් හම්බන්තොට, ත්‍රිකුණාමලය සහ මාතලේ දිස්ත්‍රික්වලත් විටින් විට හමන පැයට කිලෝමීටර් 40ක් දක්වා තරමක් තද සුළං ඇතිවීමේ හැකියාවක් ද පවතින බවයි කාලගුණ විද්‍යා දෙපාර්තමේන්තුව කියාසිටියේ.\nමේ අතර මන්නාරම සිට පුත්තලම දක්වා සහ මාතර සිට හම්බන්තොට හරහා පොතුවිල් දක්වා වන මුහුදු ප්‍රදේශ විටින් විට රළු විය හැකියි.\nදිවයින වටා වන සෙසු මුහුදු ප්‍රදේශ ද විටින් විට තරමක් රළු විය හැකි බව කාලගුණ විද්‍යා දෙපාර්තමේන්තුව ප්‍රකාශ කළා.",
       "URL": "https://www.hirunews.lk/248413/අද-දිවයින-පුරා-වැසි-රහිත-කාලගුණයක්",
       "Category": "Local News",
       "Parent URL": "https://www.hirunews.lk/local-news.php?pageID=2504"
}