{
       "Source": "hirunews",
       "Timestamp": "Wednesday, 08 February 2017 - 12:55",
       "Headline": "විදුහල්පති දීමනාව වැඩි වේ",
       "News Content": "දිවයිනේ සියලුම විදුහල්පතිවරුන්ගේ දීමනාව රුපියල් 6500 දක්වා ඉහල නැංවීමට අධ්‍යාපන අමාත්‍යාංශය තීරණය කර තිබෙනවා.\nඒ සඳහා අමාත්‍ය මණ්ඩල අනුමැතියද හිමිව ඇති බවයි අධ්‍යාපන අමාත්‍යාංශයේ අද (08) පැවති මාධ්‍ය හමුවකට එක්වෙමින් විෂය භාර අමාත්‍ය අකිල විරාජ් කාරියවසම් සඳහන් කළේ.\nමේ අනුව දිවයිනේ පාසල් 10161ම විදුහල්පතිවරුන්ගේ දීමනාව රුපියල් 2500 සිට 6500 දක්වා ඉහල නැංවෙන බව ඔහු කියා සිටියා.\nමේ අතර, පසුගිය අයවැයෙන් යෝජනා කළ පාසල් ළමයින් ලක්ෂ 45කට ලබාදෙන රක්ෂණ ආවරණය මෙම වසරේ සිට ක්‍රියාත්මක කරන බවයි අධ්‍යාපන අමාත්‍යවරයා මෙම මාධ්‍ය හමුවේදී තවදුරටත් අනාවරණය කළේ.",
       "URL": "https://www.hirunews.lk/153966/විදුහල්පති-දීමනාව-වැඩි-වේ",
       "Category": "Local News",
       "Parent URL": "https://www.hirunews.lk/local-news.php?pageID=4671"
}