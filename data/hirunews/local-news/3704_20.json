{
       "Source": "hirunews",
       "Timestamp": "Thursday, 11 October 2018 - 11:02",
       "Headline": "බලංගොඩ නගර සභාවේ උණුසුම් තත්ත්වයක්",
       "News Content": "බලංගොඩ නගර සභාවේ අද උණුසුම් තත්ත්වයක් හටගත්තා.\nඒ, ශ්‍රී ලංකා නිදහස් පක්ෂයේ නාගරික මන්ත්‍රී නිමල් ගාමිණී වීරසිංහ සහ නගරාධිපති චාමික ජයමිණ වැවේගෙදර අතර ඇතිවූ ගැටුමක් හේතුවෙන්.\nඅද පෙරවරුවේ සභාව ආරම්භ වන අවස්ථාවේදී ශ්‍රී ලංකා පොදුජන පෙරමුණ නියෝජනය කරන මන්ත්‍රිවරුන් සහ ශ්‍රී ලංකා නිදහස් පක්ෂයේ නාගරික මන්ත්‍රී නිමල් ගාමිණී වීරසිංහ කළු පටි පැළඳ මාසික රැස්වීමට පැමිණියා.\nඒ, ඉන්ධන මිල ඉහළ යාම සහ බලංගොඩ නගරයේ සුනඛයින්ට බද්දක් අය කිරීම ඇතුලූ තවත් කරුණු කිහිපයකට විරෝධය පළ කරමින්.",
       "URL": "https://www.hirunews.lk/201885/බලංගොඩ-නගර-සභාවේ-උණුසුම්-තත්ත්වයක්",
       "Category": "Local News",
       "Parent URL": "https://www.hirunews.lk/local-news.php?pageID=3704"
}