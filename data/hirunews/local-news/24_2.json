{
       "Source": "hirunews",
       "Timestamp": "Sunday, 17 September 2023 - 17:14",
       "Headline": "ඉන්දීය පන්දු බලඇණිය ශ්‍රී ලංකා ඉනිම ලකුණු 50 ට සීමාකරයි",
       "News Content": "ආසියානු කුසලාන ක්‍රිකට් තරගාවලියේ අවසාන මහා තරගය ශ්‍රී ලංකාව සහ ඉන්දියාව අතර අද (17) කොළඹ ආර්. ප්‍රේමදාස ක්‍රීඩාංගණයේදී පැවැත්වෙනවා.\nඅවසන් තරගයේ කාසියේ වාසිය දිනා ගැනීමට ශ්‍රී ලංකා නායක දසුන් ශානක සමත් වුණා ඔහු තීරණය කළේ පළමුව පන්දුවට පහර දීමටයි.\nශ්‍රී ලංකා ඉනිම ආරම්භ කරමින් පිටියට පිවිසියේ පැතුම් නිස්සංක හා කුසල් පෙරේරායි.\nනමුත් පළමු පන්දු ඕවරයේ තුන්වන පන්දුවේදී කුසල් පෙරේරාට ලකුණු නොලබාම පිටියෙන් ඉවත් වීමට සිදුවුයේ Jusprit Bumrah ගේ පන්දුවකටයි. ඉන් පසුව පිළිවෙලින් පිටිය පිවිසි පැතුම් නිස්සංක, සධීර සමරවික්‍රම, චරිත් අසලංක, ධනංන්ජය ද සිල්වා සහ නායක දසුන් ශානක යන ශ්‍රී ලංකා මුල් පිතිකරුවන් සිව් දෙනාගේම කඩුලු 5 Mohammed Siraj විසින් ලබා ගත්තේ තරගයේ 5 වන පන්දු ඕවරය වන විටයි.\nලකුණු 17 ක් ලබා සිටි කුසල් මෙන්ඩිස් ද නැවත ප්‍රේක්ෂකාගාරයට හරවා යවන්නටMohammed Siraj සමත් වූයේ අද දිනයේ ඔහුගේ 6 වන කඩුල්ල ලෙසත් ශ්‍රී ලංකා කණ්ඩායමේ 7 වන කඩුල්ල ලෙසයි.\nHardik Pandya ගේ පන්දුවක් K L Rahul අතට උඩ පන්දුවක් ලෙස පතිතවීම නිසා 8 වන කඩුල්ල ලෙස දුනිත් වෙල්ලාලගේට ලකුණු 8ක් ලබා සිටියදී ප්‍රේක්ෂකාගාරයට යාමට සිදුවුණා.\nදුෂාන් හේමන්තට ද ලකුණු 13 ක් ලබා සිටියදී Hardik Pandya ගේ පන්දුවකින් දැවී යාමට සිදු වූ අතර මතීශ පතිරණටද ලකුණු නොලබාම පිටියෙන් ඉවත් කිරීමට Hardik Pandya සමත් වීමත් සමග ශ්‍රී ලංකා කණ්ඩායම 15 වන පන්දු වාරයේ 2 වන පන්දුවේදී සියලු දෙනාම දැවී ලකුණු 50 ට දවා ගන්නට ඉන්දීය පන්දු යවන්නන් සමත්වුණා.\nශ්‍රී ලංකා කණ්ඩායම අවම ලකුණු මට්ටම් වලට මීට පෙර අවස්ථාවලදී දැවී ගොස් ඇත්තේ 2012 වසරේදී දකුණු අප්‍රිකාවට එරෙහිව ලකුණු 34 කට ද\n1986 වසරේදී බටහිර ඉන්දීය කොදෙව්වන්ට එරෙහිව ලකුණු 55 කට ද හා 2014 වසරේදී එංගලන්තයට එරෙහිව ලකුණු 67 ක් ලෙසයි.\nඑක් දින තරග ඉතිහාසයේ ශ්‍රී ලංකා කණ්ඩායම වාර්තා කළ දෙවැනි අඩුම ලකුණු ගණන මෙන්ම ආසියානු කුසලාන ඉතිහාසයේ ඕනෑම කණ්ඩායමක් දැවී ගිය අඩුම ලකුණු ගණන මෙම තරගයේදී ශ්‍රී ලංකා කණ්ඩායම වාර්තා කළා.\n2023 ආසියානු කුසලානය ජය ගැනීමට නම් ඉන්දීය කණ්ඩායමට ලකුණු 51 ක් ලබා ගත යුතු වෙනවා.",
       "URL": "https://www.hirunews.lk/348574/ඉන්දීය-පන්දු-බලඇණිය-ශ්‍රී-ලංකා-ඉනිම-ලකුණු-50-ට-සීමාකරයි",
       "Category": "Local News",
       "Parent URL": "https://www.hirunews.lk/local-news.php?pageID=24"
}