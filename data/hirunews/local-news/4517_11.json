{
       "Source": "hirunews",
       "Timestamp": "Monday, 15 May 2017 - 7:53",
       "Headline": "එකම පවුලේ ළමයින් තුනක් පරිවාස භාරයට",
       "News Content": "මිනුවන්ගොඩ  - බටහිර මීපානගොඩ ප්‍රදේශයේ එකම පවුලේ ළමයින් තුන්දෙනකු පොලිස් ළමා හා කාන්තා කාර්යාංශ භාරයට ගෙන තිබෙනවා.\nඅවුරුදු 8, 9 සහ 13,  යන වයස්වල පසුවන මෙම දරුවන් ළමා හා කාන්තා කාර්යාංශය භාරයට ගෙන ඇත්තේ ප්‍රදේශවාසීන්ගෙන් ලැබුණු පැමිණිල්ලකට අනුවයි.\nමෙම දරුවන්ගේ පියා දැනට සිරගතව සිටින අතර මව දරුවන් හැරගොස් ඇති බවයි පොලිසිය සඳහන් කළේ.\nපියා සිරගත වීමෙන් පසු 75 හැවිරිදි දෑස් නොපෙන මිත්තනිය භාරයේ දරුවන් තුන්දෙනා ජීවත්ව තිබෙනවා.\nපියා සිරගත වීමෙන් පසු දරුවන් තුන්දෙනාගේ පාසල් ගමනද අඩාල වී ඇති බව සඳහන්.",
       "URL": "https://www.hirunews.lk/161349/එකම-පවුලේ-ළමයින්-තුනක්-පරිවාස-භාරයට",
       "Category": "Local News",
       "Parent URL": "https://www.hirunews.lk/local-news.php?pageID=4517"
}