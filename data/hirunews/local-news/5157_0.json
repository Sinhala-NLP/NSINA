{
       "Source": "hirunews",
       "Timestamp": "Tuesday, 23 February 2016 - 8:13",
       "Headline": "අගමැති පැහැදිලි ගමනක - කකුලෙන් අදින්න එපා",
       "News Content": "අග්‍රාමාත්‍ය රනිල් වික්‍රමසිංහ සහ හිටපු ජනාධිපති මහින්ද රාජපක්ෂ ඊයේ පස්වරුවේ ගංගාරාම විහාරස්ථානය වෙත පැමිණියා.\nඔවුන් දෙපළ එක්ව ආගමික වතාවත්වල නිරත වූ අතර ඊයේ දිනයේ අවසන් වූ ගංගාරාම නවම් මහා පෙරහැරේ කරඬුව හස්තියා පිට තැන්පත් කළේ ද හිටපු ජනාධිපති මහින්ද රාජපක්ෂ සහ අග්‍රාමාත්‍ය රනිල් වික්‍රමසිංහගේ ප්‍රධානත්වයෙන්.\nමෙහිදී හුණුපිටිය ගංගාරාම විහාරස්ථානයේ විහාරාධිපති ගලබොඩ ඥානීස්සර හිමියන් අනුශාසනාවක් ද සිදුකළා. උන්වහන්සේ කියා සිටියේ අග්‍රාමාත්‍යවරයාගේ වැඩපිළිවෙල පැහැදිලි අතර ඒ සඳහා කකුලෙන් නොඅදින ලෙස තමන් හිටපු ජනාධිපතිවරයාගේ ඉල්ලා සිටින බවයි.\nමීට අමතරව හීලෑ අලි ඇතුන් ලබාදීමට තැනක් නොමැති නම් තමන් වහන්සේ වෙත එය ලබාදෙන ලෙස ද ගලබොඩ ඥානීස්සර හිමියන් එහිදී වැඩිදුරටත් ඉල්ලා සිටියා.",
       "URL": "https://www.hirunews.lk/126922/අගමැති-පැහැදිලි-ගමනක-කකුලෙන්-අදින්න-එපා",
       "Category": "Local News",
       "Parent URL": "https://www.hirunews.lk/local-news.php?pageID=5157"
}