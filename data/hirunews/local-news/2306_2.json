{
       "Source": "hirunews",
       "Timestamp": "Saturday, 28 November 2020 - 20:02",
       "Headline": "වැස්සට සේදී ගිය ටස්කර්ස් - වයිකින්ග්ස් ගැටුමේ ජය වයිකින්ග්ස්වරුන්ට",
       "News Content": "ලංකා ප්‍රිමියර් ලීග් තරඟාවලියේ තුන්වන තරඟය ලෙස කැන්ඩි ටස්කර්ස් සහ දඹුල්ල වයිකින්ග්ස් අතර හම්බන්තොට මහින්ද රාජපක්ෂ ක්‍රීඩාගනයේ පැවති තරඟය ජය ගන්නට දඹුල්ල වයිකින්ග්ස් කණ්ඩායම සමත් වුණා.\nඩක්වත් ලුවිස් න්‍යායට අනුව ඔවුන් මෙම තරඟය ජය ගත්තේ ලකුණු 04කින්.\nතරගයේ පළමුව පන්දුවට පහරදුන් දඹුල්ල වයිකින්ග්ස් කණ්ඩායම පන්දු වාර විස්ස අවසානයේ කඩුලු 04ක් දැවී ලකුණු 195ක් රැස් කළා.\nඑහිදී කැපී පෙනෙන ඉනිමක් ක්‍රීඩා කළ දසුන් ශානක පන්දු 37 කදී රැස් කළ ලකුණු සංඛ්‍යාව 73ක්.\nකෙසේ වෙතත් කැන්ඩි ටස්කර්ස් ඉනිමේ 10 වන පන්දුවාරයේදී තරඟයට වර්ෂාවෙන් බාධා එල්ල වුණා.\nදිගින් දිගටම ඇද හැළුණු වර්ෂාව හේතුවෙන් තරගය අතහැර දමන්නට පියවර ගත් අතර ඒ වන විට ඩක්වර්ත් ලුවිස් න්‍යායට අනුව ටස්කර්ස් කණ්ඩායමට ජයග්‍රහණය සඳහා ලබා ගත යුතු වූ ඉලක්කය ලකුණු 88ක්.\nඒ වනවිට ඔවුන් කඩුලු 03ක් දැවී ලකුණු 84ක් රැස්කරගෙන සිටියා.",
       "URL": "https://www.hirunews.lk/255836/වැස්සට-සේදී-ගිය-ටස්කර්ස්-වයිකින්ග්ස්-ගැටුමේ-ජය-වයිකින්ග්ස්වරුන්ට",
       "Category": "Local News",
       "Parent URL": "https://www.hirunews.lk/local-news.php?pageID=2306"
}