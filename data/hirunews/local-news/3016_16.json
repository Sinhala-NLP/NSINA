{
       "Source": "hirunews",
       "Timestamp": "Thursday, 05 December 2019 - 19:25",
       "Headline": "මිරිහාන රැඳවුම් කඳවුරේ තිබී ජංගම දුරකතන 75 ක් සොයා ගැනේ",
       "News Content": "ආගමන විගමන දෙපාර්තමේන්තුව විසින් පවත්වාගෙන යන මිරිහාන රැදවුම් කදවුරේ සිටින විදේශිකයින් නීතිවිරෝධීව ළග තබා ගෙන සිටි ජංගම දුරකථන 75 ක් සොයා ගෙන තිබෙනවා.\nපොලිීසිය, පොලිස් විශේෂ කාර්ය බලකාය සහ ආගමන විගමන දෙපාර්තමේන්තුවේ විමර්ශන අංශය අද පෙරවරුවේ සිදුකළ හදිසි මෙහෙයුමකදී මේවා සොයා ගත් බවයි එම දෙපාර්තමේන්තුවේ මාධ්‍ය ප්‍රකාශක ගයාන් මිලින්ද කියා සිටියේ.\nඑමෙන්ම, මොවුන් සතුව තිබී ලැප්ටොප් පරිගණක 5 ක් සහ රුපියල් එක්ලක්ෂ 56,000 ක මුදලක් ද අත්අඩංගුවට ගැණුනා.\nශ්‍රී ලංකාවේ නීතිවිරෝධීව රැදී සිටින විදේශිකයින් අත්අඩංගුවට ගැනීමෙන් පසු මෙහි රදවා තැබෙන අතර, ඔවුන් අන්තර් ජාල, වංචා වලට සම්බන්ධ වී ඇති බවට ලද පැමිණිලි අනුවයි මෙම වැටලීම සිදුකරනු ලැබුවේ.\nදැනට මෙහි විදේශිකයින් 118 දෙනෙකු රඳවා සිටින අතර, ඉන් 55 දෙනෙකුම නයිජීරියානු ජාතිකයින්.",
       "URL": "https://www.hirunews.lk/229629/මිරිහාන-රැඳවුම්-කඳවුරේ-තිබී-ජංගම-දුරකතන-75-ක්-සොයා-ගැනේ",
       "Category": "Local News",
       "Parent URL": "https://www.hirunews.lk/local-news.php?pageID=3016"
}