{
       "Source": "hirunews",
       "Timestamp": "Tuesday, 05 July 2022 - 9:57",
       "Headline": "වේදනා නාශක ඖෂධ මත්ද්‍රව්‍ය ලෙස භාවිත කිරීමට ළඟ තබා ගත් අයෙක් අත්අඩංගුවට",
       "News Content": "වෛද්‍යවරුන් විසින් රෝගීන්ට වේදනා නාශක ලෙස නිර්දේශ කරන ඖෂධ වගයක්, මත්ද්‍රව්‍ය ලෙස භාවිත කිරීම සඳහා ළඟ තබාගත් පුද්ගලයකු විශේෂ කාර්ය බලකාය නිලධාරීන්ගේ අත්අඩංගුවට පත්ව තිබෙනවා.\nඒ විශේෂ කාර්ය බලකාය ගෝනහේන කඳවුරේ නිලධාරීන්ට ලද තොරතුරකට අනුව ඊයේ (04) ගමිපහ - මල්වතුහිරිපිටියේ දී කරන ලද වැටලීමක් අතරතුරයි.\nඒ අනුව බලපත්‍ර නොමැතිව නීති විරෝධීව ඹෟෂධ සන්තකයේ තබාගෙන සිටීමේ චෝදනාව මත අදාළ සැකකරුවා අත්අඩංගුවට ගෙන ඇති අතර ඔහු බුත්පිටිය ප්‍රදේශයේ පදිංචි වයස අවුරුදු 25ක් වන පුද්ගලයක්.\nඔහු සන්තකයේ තිබී Pregazime 150mg වර්ගයේ වේදනා නාශක ඖෂධ පෙති 530ක්, Pregabalin 150mg වර්ගයේ වේදනා නාශක ඖෂධ පෙති 190ක් හා Novapreg 150mg වර්ගයේ වේදනා නාශක ඖෂධ පෙති 880ක් සොයාගෙන තිබෙනවා.\nඅත්අඩංගුවට ගන්නා ලද ඹෟෂධ වල දළ වටිනාකම රුපියල් ලක්ෂ තුනකට අධික වන බවයි වාර්තා වන්නේ.\nසැකකරු අත්අඩංගුවට ගෙන වැඩිදුර විමර්ශන කටයුතු සඳහා මල්වතුහිරිපිටිය පොලිස් ස්ථානය වෙත භාර දීමට විශේෂ කාර්යය බලකා නිලධාරීන් කටයුතු කොර තිබෙනවා.",
       "URL": "https://www.hirunews.lk/309070/වේදනා-නාශක-ඖෂධ-මත්ද්‍රව්‍ය-ලෙස-භාවිත-කිරීමට-ළඟ-තබා-ගත්-අයෙක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1045"
}