{
       "Source": "hirunews",
       "Timestamp": "Sunday, 20 December 2015 - 14:32",
       "Headline": "අවිස්සාවේල්ල - ගුරුගල්ල පාලම අබලන් වෙයි",
       "News Content": "අවිස්සාවේල්ල අමිතිරිගල ප්‍රධාන මාර්ගයේ ගුරුගල්ල පාලම අබලන්වී වාහන ගමනාගමනයට බාධා මතුව තිබෙනවා.\nපොලිසිය සඳහන් කලේ පැවති අධික වර්ෂාව හමුවේ පාලම අබලන් තත්වයට පත්ව ඇති බවයි.\nමාර්ග සංවර්ධන අධිකාරිය මගින් පාලම පරීක්ෂා කර එය වාහන ගමනාගමනයට සුදුසු නොවන බවට තහවුරු කර එය වසා දමා තිබෙනවා.\nඑය අලුත්වැඩියා කරන තෙක් විකල්ප මාර්ග භාවිත කල යුතු බවයි පොලිසිය දැනුම් දෙන්නේ.\nඒ අනුව තල්දුවේ සිට රුවන්වැල්ල දක්වා ගොස් ගෝනගල්දෙණිය මාර්ගය නිට්ටඹුව දෙසට ද අමිතිරිගල සිට පුගොඩ දක්වා ගොස් පුගොඩ හංදියෙන් කොස්ගමට පැමිණ අවිස්සාවේල්ල දක්වා ගමන් කිරීමට ද හැකියාව පවතිනවා.",
       "URL": "https://www.hirunews.lk/122458/අවිස්සාවේල්ල-ගුරුගල්ල-පාලම-අබලන්-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=5241"
}