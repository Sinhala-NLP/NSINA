{
       "Source": "hirunews",
       "Timestamp": "Saturday, 18 December 2021 - 19:05",
       "Headline": "නව වසරේ මුල කැබිනට් සංශෝධනයක් එන ලකුණු",
       "News Content": "ලබන වසර මුලදී අමාත්‍ය මණ්ඩල සංශෝධනයක් සිදුකිරීම කෙරෙහි රජයේ අවධානය යොමුවී ඇතැයි වාර්තා වනවා.\nඒ අනුව, ප්‍රධාන පෙලේ ඇමති ධුර කිහිපයක වෙනස්කම් සිදුකරනු ඇති බවයි ආරංචි මාර්ග ප්‍රකාශ කළේ.\nමේ අතර, ඇතැම් අමාත්‍යවරුන් වර්තමානයේ කටයුතු කරන ආකාරය සම්බන්ධයෙන් තමන් සතුටු නොවන බව පසුගියදා පැවති සාකච්ඡාවකදී ජනාධිපතිවරයා ප්‍රකාශ කර ඇති බව දේශපාලන ආරංචි මාර්ග හිරු ප්‍රවෘත්ති අංශයට ප්‍රකාශ කළා.\nඑසේම, ඇතැම් අමාත්‍යවරුන්ගේ ද අදහස වී ඇත්තේ අමාත්‍ය මණ්ඩල සංශෝධනයක් සිදුකිරීම යෝග්‍ය බවටයි.",
       "URL": "https://www.hirunews.lk/291447/නව-වසරේ-මුල-කැබිනට්-සංශෝධනයක්-එන-ලකුණු",
       "Category": "Local News",
       "Parent URL": "https://www.hirunews.lk/local-news.php?pageID=1485"
}