{
       "Source": "hirunews",
       "Timestamp": "Sunday, 03 December 2017 - 14:16",
       "Headline": "සැකයක් ඉතිරිකර අවසන් ගමන් ගිය පද්මාවතී (ඡායාරූප)",
       "News Content": "තිස් දෙහැවිරිදි කාන්තාවකගේ මළ සිරුරක් යාපනය, ඩෙල්ෆ් ප්‍රදේශයේ ළිඳක තිබී සොයාගෙන තිබෙනවා.\nයෝගේන්ද්‍රන් පද්මාවතී නැමති මෙම කාන්තාවගේ මළ සිරුර ඊයේ (02) ඇය පදිංචිව සිටි නිවස අසල තිබූ ළිදෙන් සොයාගත් බවයි අප වාර්තාකරු සඳහන් කළේ.\nඊයේ පෙරවරුවේ ඇය නිවසේ නොමැති බව පවුලේ ඥාතීන් දැනගැනීමෙන් අනතුරුව ඒ සම්බන්ධයෙන් අසල්වැසියන් දැනුවත් කර තිබෙනවා.\nපසුව ප්‍රදේශවාසීන් සිදුකළ සෝදිසි කිරීම් වලදී අතුරුදන්ව සිටි කාන්තාවගේ සිරුර ළිඳේ පාවෙමින් තිබියදී සොයාගැනුනා.\nසිද්ධිය සම්බන්ධයෙන් ඩෙල්ෆ්ට පොලීසියට සිදුකළ  දැණුම් දීමෙන් පසුව පොලිසිය අධිකරණ නියෝගයක් මත මළ සිරුර ගොඩ ගෙන\nපරීක්ෂණ කටයුතු සදහා ඩෙල්ෆ්ට රෝහල වෙත බාර දී තිබෙනවා.\nමෙම මරණය සම්බන්ධයෙන් සැකයක් ඇති බැවින් මළ සිරුර යාපනය ශීක්ෂණ රෝහල වෙත යවා පශ්චාත් මරණ පරීක්ෂණය සිදුකිරීමට ඩෙල්ෆ්ට් පොලීසිය තීරණය කර ඇති බවයි වාර්තා වන්නේ.\nපොලීසිය සිද්ධිය සම්බන්ධයෙන් වැඩිදුර පරීක්ෂණ සිදුකරනවා.\nඡායාරූප - වව්නියාව, දිනසේන රතුගමගේ",
       "URL": "https://www.hirunews.lk/177495/සැකයක්-ඉතිරිකර-අවසන්-ගමන්-ගිය-පද්මාවතී-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4189"
}