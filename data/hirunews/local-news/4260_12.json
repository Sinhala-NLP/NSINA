{
       "Source": "hirunews",
       "Timestamp": "Saturday, 21 October 2017 - 14:41",
       "Headline": "බස්නාහිර පළාත් සභා මන්ත්‍රී ප්‍රසන්න සංජීව අත්අඩංගුවට",
       "News Content": "අලූත්ගම - දර්ගා නගරයේ පිහිටි රජයේ රෝහලේ කලහකාරීව හැසිරීමේ චෝදනාව මත බස්නාහිර පළාත් සභා මන්ත්‍රී ප්‍රසන්න සංජීව පොලීසිය අද (21) අත්අඩංගුවට ගත්තා.\nඔහු කළුතර මහේස්ත්‍රාත් අධිකරණය වෙත ඉදිරිපත් කිරීමෙන් පසු ලබන සදුදා දක්වා රක්ෂිත බන්ධනාගාර ගත කර තිබෙනවා.\nඊයේ රාත්‍රියේ විදුලිසැර වැදුණු තරුණයෙකු රෝහල් ගත කිරීමෙන් පසුව මෙම කලහකාරි සිදුවීම හට ගෙන තිබූ අතර, මන්ත්‍රීවරයා ඇතුළු පිරිස රෝහල් සේවකයන්ට තර්ජනය කළ බවටයි චෝදනා එල්ල වී ඇත්තේ.\nතර්ජනය කළ පිරිස් අත්අඩංගුවට ගන්නා ලෙස බලකරමින් රෝහල් සේවකයන් අද රාජකාරිවලින් ද බැහැර වුණා.\nකෙසේ වෙතත්, දර්ගා නගරයේ රජයේ රෝහලේ වෛද්‍ය ධර්මලිංගම් කිරුබේන්ද්‍රන් සිද්ධිය සම්බන්ධයෙන් අදහස් පළ කරමින් කියා සිටියේ බීමතින් සිටි පිරිසක් එම අවස්ථාවේදී වෛද්‍යවරයාට තර්ජනය කර ඇති බවයි.\nපුද්ගලයෙකු මියගොස් ඇති බවට තීරණය කළ හැක්කේ වෛද්‍යවරයෙකුට හෝ වෛද්‍ය ක්ෂේත්‍රයේ අයෙකුට පමණක් බව ද ඔහු සදහන් කළා.",
       "URL": "https://www.hirunews.lk/174080/බස්නාහිර-පළාත්-සභා-මන්ත්‍රී-ප්‍රසන්න-සංජීව-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4260"
}