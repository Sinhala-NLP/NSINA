{
       "Source": "hirunews",
       "Timestamp": "Saturday, 03 April 2021 - 7:37",
       "Headline": "ලංගම අවුරුදු දුර ගමන් සේවා අද සිට",
       "News Content": "අලුත් අවුරුද්ද වෙනුවෙන් ගම් බිම් බලා යන ජනතාව වෙනුවෙන් දුරගමන් සේවා සඳහා අමතර බස් රථ 200ක් අද (03) සිට යොදවා තිබෙනවා.\nමේ අතර එළඹෙන අලුත් අවුරුදු උත්සවය සමයේ ගම්බිම් බලා යන ජනතාව සඳහා විශේෂ දුම්රිය 21ක් ධාවනයට යොදවා ඇති බව දුම්රිය දෙපාර්තමේන්තුව පවසනවා.\nවැඩබලන දුම්රිය සාමාන්‍යාධිකාරී ඩබ්ලිව්. ඒ. ඩී. එස් ගුණසිංහ කියා සිටියේ ලබන 09 වනදා සිට එම විශේෂ දුම්රිය ධාවනය සිදු කෙරෙන බවයි.\nමීට  අමතරව සාමාන්‍ය පරිදි ධාවනය වන සියලු දුරගමන් සේවා දුම්රිය එලෙසම ධාවනය කෙරෙන බවද වැඩබලන දුම්රිය සාමාන්‍යාධිකාරිවරයා සඳහන් කළා.",
       "URL": "https://www.hirunews.lk/267354/ලංගම-අවුරුදු-දුර-ගමන්-සේවා-අද-සිට",
       "Category": "Local News",
       "Parent URL": "https://www.hirunews.lk/local-news.php?pageID=2045"
}