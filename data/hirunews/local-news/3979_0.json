{
       "Source": "hirunews",
       "Timestamp": "Monday, 23 April 2018 - 7:40",
       "Headline": "පාර්ලිමේන්තුවේ නව සැසියට වේලාව තීරණය කරයි",
       "News Content": "මෙතෙක් දැනුම්දී නොතිබුණු පාර්ලිමේන්තු නව සැසිවාරය පටන් ගන්නා වේලාවද මේ වනවිට ප්‍රකාශයට පත් කර තිබෙනවා.\nපාර්ලිමේන්තුවේ මහ ලේකම් ධම්මික දසනායක හිරු ප්‍රවෘත්ති අංශය කළ විමසීමකදී සඳහන් කළේ නව සැසිවාරය මැයි 08 වනදා පස්වරු 2.15 ට ආරම්භ කරන බවයි.\nජනාධිපති කාර්යාලයේ නිලධාරීන් මේ පිළිබඳව පාර්ලිමේන්තු නිලධාරීන් දැනුම්වත් කර ඇති බවද වාර්තාවනවා.\nඑංගලන්තයේ සංචාරයක යෙදී සිටින ජනාධිපති මෛත්‍රිපාල සිරිසේන අද (23) ශ්‍රී ලංකාවට පැමිණීමෙන් අනතුරුව මෙම වේලාව නිල වශයෙන් සඳහන් කර අලුතින් ගැසට් නිවේදනයක් නිකුත් කරනු ඇති බවයි පාර්ලිමේන්තු මහ ලේකම්වරයා සඳහන් කළේ.\nජනාධිපතිවරයා පසුගිය 12 වනදා පාර්ලිමේන්තු සැසිය අවසන් කරමින් ගැසට් නිවේදනයක් නිකුත් කළ අතර එහි නව සැසිය ආරම්භ කරන දිනය පමණක් සටහන් කර තිබුණා.",
       "URL": "https://www.hirunews.lk/189010/පාර්ලිමේන්තුවේ-නව-සැසියට-වේලාව-තීරණය-කරයි",
       "Category": "Local News",
       "Parent URL": "https://www.hirunews.lk/local-news.php?pageID=3979"
}