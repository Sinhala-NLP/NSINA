{
       "Source": "hirunews",
       "Timestamp": "Tuesday, 19 January 2016 - 13:19",
       "Headline": "17ක තරුණිය කෙලෙසූ බවට 25ක පුද්ගලයෙක්  මාට්ටු",
       "News Content": "හලාවත- ඉරණවිල ප්‍රදේශයේ පදිංචි තරුණියක දූෂණය කළ බව කියන මාරවිල - මැද තොඩුවාව ප්‍රදේශයේ  තරුණයෙක් අත්අඩංගුවට ගෙන ඇති බව හලාවත පොලීසිය කියයි. අත්අඩංගුවට ගෙන ඇත්තේ 25 හැවිරිදි අයෙක්. අතවරයට පත්ව ඇත්තේ අවුරුදු 17යි මාස 11ක  තරුණියක්.\nදියණිය සැකකරු විසින් දූෂණය කර ඇති බවට තරුණියගේ මව, හලාවත පොලීසියට පැමිණිලි කර තිබේ.  ඒ අනුව සැකකරු අත්අඩංගුවට ගෙන ඇත.\nසැකකරු සමග ප්‍රේම සම්බන්ධතාවයක් තිබූ බවට තරුණිය පොලීසිය හමුවේ පවසා තිබේ.\nඔහු විසින් ලබා දුන් දුරකථන ඇමතුමකට අනුව පසුගිය දෙසැම්බර් 02 වැනි දින හමුවූ බවත්, එම අවස්ථාවේදී තමන්ගේ විරෝධතාවය මත ඔහු මෙම අපරාධය සිදු කළ බවත්  තරුණිය පොලීසියට  දන්වා ඇති බව සඳහන්.\nසැකකරු හලාවත දිසා අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/124299/17ක-තරුණිය-කෙලෙසූ-බවට-25ක-පුද්ගලයෙක්-මාට්ටු",
       "Category": "Local News",
       "Parent URL": "https://www.hirunews.lk/local-news.php?pageID=5204"
}