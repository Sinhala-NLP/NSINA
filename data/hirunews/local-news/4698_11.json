{
       "Source": "hirunews",
       "Timestamp": "Sunday, 22 January 2017 - 17:12",
       "Headline": "තිහගොඩ රිය අනතුරකින් පුද්ගලයෙකු මරුට",
       "News Content": "මාතර - හක්මන ප්‍රධාන මාර්ගයේ තිහගොඩ,ගල්බඩ ප්‍රදේශයේ අද පස්වරුවේ සිදුවූ රිය අනතුරකින් පුද්ගලයෙකු ජීවිතක්ෂයට පත්වී තිබෙනවා.\nපොලීසිය සඳහන් කළේ මාර්ගයේ ගමන් ගත් ටිපර් රථයකට යට වී අදාළ පුද්ගලයා මිය ගොස් ඇති බවයි.\nමෙම අනතුරත් සමඟ ප්‍රදේශවාසීන් එක්ව එම ස්ථානයේ විරෝධතාවක ද නිරත වන අතර ටිපර් රථයට ද පහර දී ඇති බවටයි වාර්තා වන්නේ.\nසිද්ධියට සම්බන්ධ රියදුරු මේ වන විට අත්අඩංගුවට ගෙන තිබෙනවා.",
       "URL": "https://www.hirunews.lk/152626/තිහගොඩ-රිය-අනතුරකින්-පුද්ගලයෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=4698"
}