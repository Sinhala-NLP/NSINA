{
       "Source": "hirunews",
       "Timestamp": "Sunday, 26 September 2021 - 19:29",
       "Headline": "දිවයිනේ ප්‍රදේශ රැසකට තද වැසි සමග සුළං",
       "News Content": "උතුරු බෙංගාල බොක්ක ප්‍රදේශයේ හටගෙන ඇති ගුලාබ්  සුළි කුණාටුව හේතුවෙන් ඉදිරි පැය 24 තුල දිවයිනේ ප්‍රදේශ රැසකට මිලිමීයර 100 ඉක්මවූ තද වැසි සහ තද සුළං අපේක්ෂා කරන බව කාලගුණ විද්‍යා දෙපාර්තමේන්තුව පවසනවා.\nඑම දෙපාර්තමේන්තුව නිවේදනය කලේ ඒ අනුව බස්නාහිර, සබරගමුව, මධ්‍යම සහ වයඹ පළාත්වලත් ගාල්ල සහ මාතර ප්‍රදේශ වලටත් එලෙස වැසි හෝ ගිගුරුම් සහිත වැසි ඇති විය හැකි බවයි.\nඑමෙන්ම දිවයින වටා මුහුදු ප්‍රදේශ වල සුළගේ වේගය පැයට කිලෝමීටර 70 ක් පමණ දක්වා ඉහළ යා හැකි අතර ධීවර හා නාවික ප්‍රජාව ඒ පිළිබඳව සැලකිලිමත් වන ලෙසයි කාලගුණ විද්‍යා දෙපාර්තමේන්තුව දැනුම් දෙන්නේ.",
       "URL": "https://www.hirunews.lk/283303/දිවයිනේ-ප්‍රදේශ-රැසකට-තද-වැසි-සමග-සුළං",
       "Category": "Local News",
       "Parent URL": "https://www.hirunews.lk/local-news.php?pageID=1667"
}