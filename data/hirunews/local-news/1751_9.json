{
       "Source": "hirunews",
       "Timestamp": "Monday, 16 August 2021 - 13:06",
       "Headline": "යාල වනෝද්‍යානයේදී ඇතෙකුට වෙඩි තබා දළ කපාගැනීමේ සිද්ධිය ගැන පරීක්ෂණ ඇරඹේ",
       "News Content": "යාල ජාතික වනෝද්‍යානයේ කලාප අංක තුන ප්‍රදේශයේදී ඇතෙකුට වෙඩි තබා දළ සහ වල්ගය කපාගෙන යෑමේ සිද්ධිය සම්බන්ධයෙන් වනජීවී දෙපාර්තමේන්තුව සහ පොලිසිය විශේෂ විමර්ශනයක් ආරම්භ කර තිබෙනවා.\nසෙල්ල කතරගම - ගෝතමීගම - යාල විදුලි වැට සම්බන්ධ වන ස්ථානය ආසන්නයේදියි පෙරේදා මෙම ඇතාට කිසියම් පිරිසක් විසින් මෙලෙස වෙඩි තබා තිබුණේ.\nවෙඩි තැබීමෙන් අනතුරුව ඇතාගේ දළ සහ වල්ගය කපාගෙන ගොස් තිබූ අතර, හිසට මෙම වෙඩි තැබීම සිදුකර ඇති බව මූලික පරීක්ෂණවලදී අනාවරණ වී තිබෙනවා.",
       "URL": "https://www.hirunews.lk/279830/යාල-වනෝද්‍යානයේදී-ඇතෙකුට-වෙඩි-තබා-දළ-කපාගැනීමේ-සිද්ධිය-ගැන-පරීක්ෂණ-ඇරඹේ",
       "Category": "Local News",
       "Parent URL": "https://www.hirunews.lk/local-news.php?pageID=1751"
}