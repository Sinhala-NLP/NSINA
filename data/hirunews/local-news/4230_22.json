{
       "Source": "hirunews",
       "Timestamp": "Tuesday, 07 November 2017 - 15:57",
       "Headline": "යාපනය විශ්වවිද්‍යාලයේ වසා දැමුණු පීඨ ලබන සඳුදා යළි විවෘත වෙයි",
       "News Content": "පන්ති වර්ජනයක් හේතුවෙන් වසා දැමුණු යාපනය විශ්වවිද්‍යාලයේ සියලූ පීඨයන් අධ්‍යයන කටයුතු සඳහා ලබන සඳුදා යළි විවෘත කරන බව එහි උප කුලපති මහාචාර්ය රත්නම් විග්නේෂ්වරන් ප්‍රකාශ කළා.\nදේශපාලන සිරකරුවන් නිදහස් කරන ලෙස ඉල්ලා විශ්වවිද්‍යාල සිසුන් පසුගියදා මෙම පන්ති වර්ජනය ආරම්භ කළ අතර, ඒ හේතුවෙන් විශ්වවිද්‍යාලයේ කලා, විද්‍යා සහ කළමනාකරණ පීඨ පසුගිය මස 30 වනදා සිට වසා දැමීමටයි පාලනාධිකාරිය පියවර ගත්තේ.\nඅදාළ පීඨවල සියලූම සිසුන් විශ්වවිද්‍යාලය ආරම්භ කරන දිනට පෙර දිනයේ පස්වරුව වනවිට නේවාසිකාගාර වෙත වාර්තා කළ යුතු බවද යාපනය විශ්වවිද්‍යාලයේ උපකුලපතිවරයා සඳහන් කළා.",
       "URL": "https://www.hirunews.lk/175471/යාපනය-විශ්වවිද්‍යාලයේ-වසා-දැමුණු-පීඨ-ලබන-සඳුදා-යළි-විවෘත-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=4230"
}