{
       "Source": "hirunews",
       "Timestamp": "Monday, 14 September 2020 - 20:00",
       "Headline": "නැවේ ගින්න නිවීමේ හානි පූර්ණය තක්සේරුව අවසන් වූ පසු  (වීඩියෝ)",
       "News Content": "නිව් ඩයමන්ඩ් නෞකාවේ ගින්න නිවීම සදහා ශ්‍රී ලංකාව දැරු වියදමේ හානි පූර්ණ මුදල තක්සේරු කර අවසන් වු වහාම එම මුදල් අයකරගැනීමට අවශ්‍ය කටයුතු සිදුකරන බව සමුද්‍රීය පරිසර ආරක්ෂණ අධිකාරිය පවසනවා.\nඑහි සභාපතිනි නිතීඥ දර්ශනි ලහදපුර මේ බව කියා සිටියේ නීතිපති දෙපාර්තමේන්තුවේ අද පැවති සාකච්ජාවකින් අනතුරුව මාධ්‍ය වෙත අදහස් දක්වමින්.\nනෞකාව සම්බන්ධයෙන් ඉදිරි ක්‍රියාමාර්ග ගැනීම සඳහා වන සාකච්ජාවක් නීතිපතිවරයාගේ ප්‍රධානත්වයෙන් නීතිපති දෙපාර්තමේන්තුවේදි අදත් පැවත්වුණා.\nඑහිදි හානි පුර්ණ මුදල මෙරටට ලබා ගැනීමේ ක්‍රමවේදය සම්බන්ධයෙන් දීර්ඝ වශයෙන් සාකච්ජා කෙරුණු බව සඳහන්.\nනිව් ඩයමන්ඩ් නෞකාව මේ වන විට මඩකලපුවේ සිට නාවික සැතපුම් 59 ක් දුරින් ස්ථානගතව පවතිනවා.\nගිනිගැනීමෙන් තුවාල ලබා සිටියදි මුදාගෙන රෝහල් ගත කල පිලිපීන ජාතික නාවික ඉංජිනේරු නිලධාරියාගේ සුවදුක් විමසීමට එම දිවිගැලවීමේ මෙහෙයුමට සම්බන්ධ වු නාවිකයින් තුන්දෙනා අද ඔහු ප්‍රතිකාර ලබන කොළඹ පෞද්ගලික රෝහලට ගොස් තිබුනා.\nඑහිදි අදාල පිලිපීන ජාතික නාවිකයා තම ජිවිතය බේරාගැනීම සම්බන්ධයෙන් අදාල නිලධාරීන්ට ස්තුතිය කළා.",
       "URL": "https://www.hirunews.lk/250206/නැවේ-ගින්න-නිවීමේ-හානි-පූර්ණය-තක්සේරුව-අවසන්-වූ-පසු-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2455"
}