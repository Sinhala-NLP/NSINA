{
       "Source": "hirunews",
       "Timestamp": "Monday, 02 November 2020 - 14:02",
       "Headline": "දෙනියායේ ඉදිවන මාර්ගයක් සම්බන්ධයෙන් දෙපාර්ශ්වයක් අතර උණුසුම් තත්වයක්",
       "News Content": "දෙනියාය බෙරලපානාතර ප්‍රදේශයේ ඉදිවන මාර්ගයක් සම්බන්ධයෙන් දෙපාර්ශ්වයක් අතර උණුසුම් තත්ත්වයක් හටගත්තා.\nදෙණියාය - බෙරලපනාතර මාර්ගයේ කාපට් ඇතිරීම සඳහා මේ වන විට වැඩ ආරම්භකර තිබෙනවා.\nතලපලකන්ද සිට ජම්බුගස්මුල්ලදොල දක්වා මාර්ගය දෙපස ශුද්ධ පවිත්‍රකර ඇති අතර එම මාර්ගයේ පුහුල්හේන කන්ද දක්වා කොටස වැටී ඇත්තේ අනිල්කන්ද රක්ෂිතය හරහායි.\nරක්ෂිතය හරහා කාපට් ඇතිරීම සිදුනොකරන ලෙසට පිරිසක් ඉල්ලා සිටින අතර තවත් පිරිසක් පවසන්නේ පුහුල්හේන කන්ද දක්වා මාර්ගය කාපට් කර සකස් කරන ලෙසයි.\nරක්ෂිත විනාශ වුවහොත් බීමට පවා ජලය නොමැති වන බවටයි එක් පාර්ශ්වයක් චෝදනා කළේ.\nඑහිදී දෙපාර්ශ්වය අතර උණුසුම් තත්ත්වයක්ද ඇති වුණා.",
       "URL": "https://www.hirunews.lk/253847/දෙනියායේ-ඉදිවන-මාර්ගයක්-සම්බන්ධයෙන්-දෙපාර්ශ්වයක්-අතර-උණුසුම්-තත්වයක්",
       "Category": "Local News",
       "Parent URL": "https://www.hirunews.lk/local-news.php?pageID=2355"
}