{
       "Source": "hirunews",
       "Timestamp": "Monday, 12 September 2022 - 13:06",
       "Headline": "දමිතා කියන්නේ දේශපාලන සිරකරුවෙක් - සජිත් (වීඩියෝ)",
       "News Content": "දමිතා අබේරත්න දේශපාලන සිරකරුවෙකු බවත් ඇය වහා නිදහස් කරන්නැයි රජයට බලකර සිටින බවත් විපක්ෂ නායක සජිත් ප්‍රේමදාස පවසනවා.\nරක්ෂිත බන්ධනාගාරගත කර සිටින දමිතා අබේරත්නගේ සුවදුක් විමසීමට වැලිකඩ බන්ධනාගාරය වෙත පැමිණි අවස්ථාවේ ඔහු මේ බව\nසඳහන් කළා.\nජනාධිපති කාර්යාලයට බලහත්කාරයෙන් ඇතුළුවී එහි දේපළවලට හානි කිරීම සහ කලහකාරී ලෙස හැසිරීම යන චෝදනාවලට අදාළව පසුගිය 7 වැනිදා රාත්‍රියේ දී දමිතා අබේරත්න අත්අඩංගුවට ගනු ලැබුවා.\nපසුව ඇය කොටුව මහේස්ත්‍රාත් අධිකරණය මගින් මේ මස 14 වැනිදා දක්වා රක්ෂිත බන්ධනාගාරගත කිරීමට නියෝග කළා.\nරක්ෂිත බන්ධනාගාරගත කර සිටින දමිතා අබේරත්නගේ සුවදුක් විමසීමට විපක්ෂ නායක සජිත් ප්‍රේමදාස අද (12) පෙරවරුවේ වැලිකඩ බන්ධනාගාරය වෙත පැමිණියා.\nමේ අතර අග්‍රාමාත්‍ය කාර්යාලයට බලහත් කාරයෙන් ඇතුළු වී එහි දේපළවලට හානි කිරීම සම්බන්ධයෙන් අරගලයේ නිරත වූ තවත් දෙදෙනෙකු අපරාධ පරීක්ෂණ දෙපාර්තමේන්තුව වෙත අද පෙරවරුවේ කැඳවා තිබුණා.",
       "URL": "https://www.hirunews.lk/315215/දමිතා-කියන්නේ-දේශපාලන-සිරකරුවෙක්-සජිත්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=874"
}