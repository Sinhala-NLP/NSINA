{
       "Source": "hirunews",
       "Timestamp": "Saturday, 13 May 2023 - 20:18",
       "Headline": "තරුණයන්ට ලැබෙන අවස්ථාවක් ගැන ජනපති කියයි",
       "News Content": "ආංශික අධීක්ෂණ කාරක සභා හරහා මෙරට ඉදිරි සංවර්ධනය සදහා සම්බන්ධ වීමට තරුණ ප්‍රජාවට ඵලදායි අවස්ථාවක් ලැබී ඇතැයි ජනාධිපති රනිල් වික්‍රමසිංහ පවසනවා.\nකොළඹ සිරිමාවෝ බණ්ඩාරනායක ජාත්‍යන්තර අනුස්මරණ සම්මන්ත්‍රණ ශාලාවේදී අද(13) පෙරවරුවේ පැවති වැඩමුළුවකදීයි ජනාධිපතිවරයා මේ බව කියා සිටියේ.\nආංශික අධීක්ෂණ කාරක සභාවල තරුණ නියෝජිතයන් දැනුවත් කිරීම සඳහා එම වැඩමුළුව සංවිධාන කර තිබුණා. එම අවස්ථාවට කතානායක මහින්ද යාපා අබේවර්ධන ද එක්ව සිටියා.",
       "URL": "https://www.hirunews.lk/335093/තරුණයන්ට-ලැබෙන-අවස්ථාවක්-ගැන-ජනපති-කියයි",
       "Category": "Local News",
       "Parent URL": "https://www.hirunews.lk/local-news.php?pageID=346"
}