{
       "Source": "hirunews",
       "Timestamp": "Sunday, 13 March 2022 - 8:22",
       "Headline": "ද නිව්ස් පේපර් සම්මාන ලබයි",
       "News Content": "ඉන්දියාවේ බෙංගලූරු නුවර පවත්වන ලද 13 වන අන්තර්ජාතික සිනමා උළෙලේදී මෙරට චිත්‍රපට නිෂ්පාදනයක් වන ද නිව්ස් පේපර් ආසියානු කලාපයේ හොඳම චිත්‍රපටයට හිමි සම්මානයෙන් පිදුම් ලැබුවා.\nඅමාත්‍ය ආචාර්ය බන්දුල ගුණවර්ධනගේ නිෂ්පාදනයක් වන ''ද නිවුස් පේපර්'' සරත් කොතලාවල සහ කුමාර තිරිමාදුරගේ සම අධ්‍යක්ෂණයක්.\nපසුගිය 3 වනදා සිට 10 වනදා දක්වා බෙංගලූරු නුවර පවත්වන ලද මෙම අන්තර්ජාතික සිනමා උළෙලේ දී ද නිවුස් පේපර් චිත්‍රපටය සම්මාන හිමිකරගත්තේ එහි ප්‍රධානතම තරඟකාරී අංශයක් වන ආසියානු සිනමා තරගයෙන්.\nලොව පුරා ක්‍රියාත්මක සිනමා උළෙල ප්‍රමිතිකරණයේ හා වර්ගීකරණයේ නිරත ලොව ප්‍රමුඛතම ආයතනය වන ෆිඇෆ් මගින් මේ වසරේ සිට බෙංගලූරු අන්තර්ජාතික සිනමා උළෙල පිළිගැනීමත් සමඟ එය 44 වන අන්තර්ජාතික සිනමා උළෙල බවට පත්වුණා.\nද නිව්ස් පේපර්, බෙංගලූරු සිනමා ඉතිහාසයේ ආසියානු තරංග අංශය නියෝජනය කරන ලද 12 වන ශ්‍රී ලාංකීය සිනමා පටයයි.",
       "URL": "https://www.hirunews.lk/299353/ද-නිව්ස්-පේපර්-සම්මාන-ලබයි",
       "Category": "Local News",
       "Parent URL": "https://www.hirunews.lk/local-news.php?pageID=1297"
}