{
       "Source": "hirunews",
       "Timestamp": "Wednesday, 09 March 2022 - 7:48",
       "Headline": "නැඳුන්ගමුවේ රාජා රකින ක්‍රමය ගැන අනාවරණයක් (වීඩියෝ)",
       "News Content": "නැදුන්ගමුවේ රාජාගේ සිරුර සංරක්ෂණය කිරිමේ දී එම සත්ත්වයාගේ සම, දළ යුගලය සහ හිස් කබල එලෙසම භාවිතයට ගන්නා බව ජාතික කෞතුකාගාර දෙපාර්තමේන්තුවේ අධ්‍යක්ෂ ජනරාල් සනුජා කස්තුරිආරච්චි ප්‍රකාශ කළා.\nපෙරේදා මියගිය නැදුන්ගමුවේ රාජා ජාතික වස්තුවක් ලෙස නම්කර සංරක්ෂණය කිරීමට පියවර ගන්නා ලෙසයි ජනාධිපතිවරයා බුද්ධ ශාසන අමාත්‍යංශයේ ලේකම්වරයාට දැනුම් දෙනු ලැබුවේ.\nමේ අතර 2020 වසරේ ශ්‍රීපාද රක්ෂිතයේ දී මද්දකට හසුවීමෙන් පසු මියගිය කලු කොටියාගේ සිරුරද සංරක්ෂණය කිරීමට ජාතික කෞතුකාගාරය පියවර ගනු ලැබූවා.\nකෙසේ වෙතත් මේ දිනවල එම සත්වයාගේ ඡායාරූපයක් සමාජ මාධ්‍යයේ සැරිසරන අතර ඒ සම්බන්ධයෙන් අප කල විමසීමකදී ජාතික කෞතුකාගාරයේ අධ්‍යක්ෂ ජනරාල් සනුජා කස්තුරිආරච්චි කියා සිටියේ, එය සංරක්ෂණය කටයුතු නිමවීමට පෙර ගත් ඡායාරූපයක් බවයි.",
       "URL": "https://www.hirunews.lk/299019/නැඳුන්ගමුවේ-රාජා-රකින-ක්‍රමය-ගැන-අනාවරණයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1305"
}