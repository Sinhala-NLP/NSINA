{
       "Source": "hirunews",
       "Timestamp": "Thursday, 02 June 2016 - 13:15",
       "Headline": "මුදල් ඇමතිට එරෙහිව මානව හිමිකම් කොමිසමට පැමිණිල්ලක්",
       "News Content": "මුදල් අමාත්‍ය රවී කරුණානායකට එරෙහිව ලංකා ස්වයං රැකියා නියුක්තිකයන්ගේ සංගමය අද පෙරවරුවේ මානව හිමිකම් කොමිසමට පැමිණිල්ලක් ඉදිරිපත් කළා.\nඒ මෝටර් රථ සහ ත්‍රිරෝද රථ සඳහා රජය පැනවූ නිෂ්පාදන බද්ද හේතුවෙන් ත්‍රිරෝද රථ මිල වැඩි කිරීමට එරෙහිවයි.\nමේ අතර බදු වැඩිකිරීමත් සමඟ ත්‍රිරෝද රථ මිල ඉහළ යෑම පිළිබඳව සමස්ත ලංකා ත්‍රිරෝද රථ රියදුරන්ගේ වෘත්තීය සමිතිය ද කොළඹදී අද මාධ්‍ය හමුවක් කැඳවමින් අදහස් පළ කළා.",
       "URL": "https://www.hirunews.lk/134612/මුදල්-ඇමතිට-එරෙහිව-මානව-හිමිකම්-කොමිසමට-පැමිණිල්ලක්",
       "Category": "Local News",
       "Parent URL": "https://www.hirunews.lk/local-news.php?pageID=5022"
}