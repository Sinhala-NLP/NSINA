{
       "Source": "hirunews",
       "Timestamp": "Friday, 31 January 2020 - 20:30",
       "Headline": "පුරාවිද්‍යා දෙපාර්තමේන්තුවේ සේවය කර රැකියා අහිමි වූ පිරිසට පොරොන්දුවක්",
       "News Content": "ජනාධිපති ලේකම් කාර්යාලය ඉදිරිපිට විරෝධතාවයේ නිරතව සිටි, පුරාවිද්‍යා දෙපාර්තමේන්තුවේ සේවය කර රැකියා අහිමි වූ පිරිස අද පෙරවරුවේ එම ස්ථානයෙන් විසිර ගියා.\nඒ ජනාධිපති ලේකම් පී.බී ජයසුන්දර මහතා සමඟ පැවති සාකච්ඡාවකින් පසුව ඔවුන්ට මාසයක සේවා දිගුවක් සහ ලබන මාසය තුළ සේවය ස්ථීර කිරීමට ලබා දුන් පොරොන්දුවකින් අනතුරුවයි.\nඑම ස්ථානයට රැස්ව සිටි ලංකා ඛනිජතෙල් සංස්ථාවේ රැකියා අහිමි වූවන් අද පස්වරුවේ එම ස්ථානයෙන් විසිර ගියේ අරගියගහ මන්දිරයේදී ඛනිජතෙල් සංස්ථා සභාපති සුමිත් විජේසිංහ මහතා හමුවී පැවති සාකච්ඡාවකින් අනතුරුවයි.\nඅසාධාරණ ලෙස තමන් රැකියා වලින් ඉවත් කර ඇති බවට චෝදනා කරමින් ලංකා ඛනිජතෙල් නීතීගත සංස්ථාවේ සහ පුරා විද්‍යා දෙපාර්ථමේන්තුවේ රැකියා අහිමි වූවන් ඊයේ ජනාධිපති ලේකම් කාර්යාලය ඉදිරිපිට විරෝධතාවක් ආරම්භ කළා.\nවිරෝධතාකරුවන් ඊයේ පස්වරුව වන තෙක්ම ජනාධිපති ලේකම් කාර්යාලය ඉදිරිපිට රැදී සිටි අතර පොලීසියේ මැදිහත්වීමෙන් ඔවුන්ට සාකච්ඡාවක් ලබා දීමට උත්සහ කලද එයට එකඟ නොවූ විරෝධතාකරුවන් ජනාධිපති ලේකම් කාර්යාලය ඉදිරිපිට රැදී සිටියා.\nවිරෝධතාව අතරතුර රථවාහන ගමනාගමනය සදහා මාර්ගය සකස් කිරීමේදී පොලිස් නිළධාරීන් සහ විරෝධතාකරුවන් අතර උණුසුම් තත්ත්වයක් ඇති වුණා.\nජනාධිපති ලේකම් කාර්යාලය ඉදිරිපිට ඊයේ රාත්‍රීයෙත් විරෝධතාකරුවන් රැදී සිටි අතර, නියෝජ්‍ය පොලිස්පති දේශබන්දු තෙන්නකෝන් මහතා එම ස්ථානය පැමිණ විරෝධතාකරුවන් සමග සංවාදයක නිරත වුණේ මේ ආකාරයෙන්.\nඅද පෙරවරුවේත් විරෝධතාකරුවන් එම ස්ථානයේ රැදී සිටි අතර එක්සත් ජාතික පක්ෂ පාර්ලිමේන්තු මන්ත්‍රී මුජිබර් රහුමාන් මහතා එම ස්ථානය පැමිණ මාධ්‍යට අදහස් පළ කිරීමට යාමේදී විරෝධතාකරුවන් විසින් පැවති යහපාලන ආණ්ඩුවට සහ විපක්ෂනායක සජිත් ප්‍රේමදාස මහතාටද චෝදනා කර සිටියා.\nපොලිසියේ මැදිහත් වීමන් පසුව පුරාවිද්‍යා දෙපාර්ථමේන්තුවේ රැකියා අහිමි වූවන්ගේ නියෝජිතයින් කිහිප දෙනෙකුට ජනාධිපති ලේකම් කාර්යාලයේ නිළධාරීන් සමග අද පෙරවරුවේ සාකච්ඡාවක් සදහා අවස්ථාවක් හිමි වුණා.\nඑම පිරිස විසිර ගිය අතර එම ස්ථානයේ තවදුරටත් රැදී සිටි කරමින් ලංකා ඛනිජතෙල් නීතීගත සංස්ථාවේ රැකියා අහිමිවූවන්ටද අද පස්වරුවේ අරලියගහ මන්දිරයේදී ඛනිජතෙල් සංස්ථාවේ සභාපතිවරයා සමග සාකච්ඡා කිරීමට අවස්ථාව හිමි වූ අතර, එහිදී ලබන බදාදා විෂ්‍ය භාර අමාත්‍යවරයා හමුවී ගැටළුව විසදා ගැනීම සදහා එකඟතාවතක් ඇති වීමත් සමග විරෝධතාකරුවන් පිටව ගියා.",
       "URL": "https://www.hirunews.lk/233457/පුරාවිද්‍යා-දෙපාර්තමේන්තුවේ-සේවය-කර-රැකියා-අහිමි-වූ-පිරිසට-පොරොන්දුවක්",
       "Category": "Local News",
       "Parent URL": "https://www.hirunews.lk/local-news.php?pageID=2924"
}