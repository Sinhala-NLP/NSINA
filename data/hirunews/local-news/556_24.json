{
       "Source": "hirunews",
       "Timestamp": "Sunday, 05 February 2023 - 11:45",
       "Headline": "ශ්‍රී වික්‍රම රාජසිංහ රජු සිහිපත් කර විශේෂ පූජා",
       "News Content": "ශ්‍රී ලංකාව බ්‍රිතාන්‍ය පාලනයෙන් නිදහස ලබා 75 වැනි සංවත්සරය ඊයේ (04) සනිටුහන් කිරීම හේතුවෙන්, මහනුවර පාලනයේ අවසන් නායක්කාර් වංශික රජු වන ශ්‍රී වික්‍රම රාජසිංහ අනුස්මරණය කිරීමේ උත්සවයක් දකුණු ඉන්දියාවේ වෙල්ලෝර්හි දී පැවැත්වුණා.\nරජු වසර 191කට පෙර මිය ගිය අතර ඔහුගේ පරම්පරාව තවමත් ඔහුගේ මරණය සනිටුහන් කිරීම සඳහා ආගමික වතාවත්වල යෙදෙන බවයි ඉන්දීය මාධ්‍ය වාර්තා කරන්නේ.\nමුත්තු මණ්ඩප නම් ස්ථානයේ රජුගේ සහ බිසව රංගම්මාගේ භෂ්මාවශේෂ තැන්පත් කර තිබෙනවා.\nරජු අත්අඩංගුවේ තබාගෙන සිටි ස්ථානය මයිසූර් රාජධානියේ පාලක ටිප්පු සුල්තාන්ගේ නිවසක් වන මහනුවර මහල් නම් මන්දිරයක් වන අතර, රජු සහ ඔහුගේ ඥාතීන් වසර 16 ක් එහි වහල්භාවයේ තබාගෙන ඇති බවටයි ඉතිහාසයේ සඳහන් වන්නේ.\nශ්‍රී වික්‍රම රාජසිංහ රජු වයස අවුරුදු 52 දී අජීර්ණය හේතුවෙන් ඇති වූ සංකූලතා හේතුවෙන් මියගොස් තිබෙනවා.\nඔහුගේ දේහය පලාර් ගං ඉවුරේ පුළුස්සා දමිළ සම්ප්‍රදායේ ස්මාරකයක් බ්‍රිතාන්‍ය පාලන සමයේ දී ඉදිකර ඇති අතර එතැන් පටන් රජ පවුලේ මරණ අනුස්මරණය හින්දු චාරිත්‍රානුකූලව පවත්වනු ලබනවා.",
       "URL": "https://www.hirunews.lk/326705/ශ්‍රී-වික්‍රම-රාජසිංහ-රජු-සිහිපත්-කර-විශේෂ-පූජා",
       "Category": "Local News",
       "Parent URL": "https://www.hirunews.lk/local-news.php?pageID=556"
}