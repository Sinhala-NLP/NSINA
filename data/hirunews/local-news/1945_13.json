{
       "Source": "hirunews",
       "Timestamp": "Tuesday, 18 May 2021 - 14:19",
       "Headline": "ග්‍රාම නිලධාරීවරියට පහර දුන් ප්‍රාදේශීය සභා මන්ත්‍රීවරියගේ පක්ෂ සාමාජිකත්වය අත්හිටුවයි",
       "News Content": "නිරෝධායනයට ලක්වෙමින් සිටින පුද්ගලයින්ට සහන මළු බෙදීමේදී ඇල්කඩුව - තාලිංගාමඩ වසමේ ග්‍රාම නිලධාරීවරියට, පහර දුන් උකුවෙල ප්‍රාදේශීය සභාවේ ශ්‍රී ලංකා පොදුජන පෙරමුණේ මන්ත්‍රිනී එරන්දිකා කුමාරිගේ පක්ෂ සාමාජිකත්වය තාවකාලිකව අත්හිටුවා තිබෙනවා.\nපසුගිය 16 වන දා මෙම පහර දීම සිදුකර තිබූ අතර, සැකකාර මන්ත්‍රීවරිය අත්අඩංගුවට නොගැනීමට විරෝධය පළ කරමින් උකුවෙල ප්‍රාදේශීය ලේකම් කොට්ඨාශයේ සියළුම ග්‍රාම නිලධාරීන් ඊයේ සේවා කටයුතුවලින් ද ඉවත් වුණා.\nඅනතුරුව අත්අඩංගුවට ගත් මන්ත්‍රීවරිය අධිකරණයට ඉදිරිපත් කිරීමෙන් පසුව රුපියල් 50,000ක ශරීර ඇප මත මුදා හැරුණා.\nකෙසේ වෙතත්, අදාළ සිදුවීම සම්බන්ධයෙන් විමර්ශනයක් කර තීරණයකට පැමිණෙන තෙක් ඇයගේ පක්ෂ සාමාජිකත්වය අත්හිට වූ බවයි පොදුජන පෙරමුණේ ප්‍රධාන ලේකම් නීතිඥ සාගර කාරියවසම් සඳහන් කළේ.\nමේ අතර, මෙම සිද්ධිය පිළිබදව උකුවෙල ප්‍රාදේශීය සභාවේ අද පැවති මාසික සභා රැස්වීමේදී ද කතාබහට ලක්වූ අතර, මේ එහිදී අදහස් දැක්වූ ශ්‍රී ලංකා පොදුජන පෙරමුණේ ප්‍රාදේශීය සභා මන්ත්‍රී ගාමිණී කුලතුංග.",
       "URL": "https://www.hirunews.lk/271726/ග්‍රාම-නිලධාරීවරියට-පහර-දුන්-ප්‍රාදේශීය-සභා-මන්ත්‍රීවරියගේ-පක්ෂ-සාමාජිකත්වය-අත්හිටුවයි",
       "Category": "Local News",
       "Parent URL": "https://www.hirunews.lk/local-news.php?pageID=1945"
}