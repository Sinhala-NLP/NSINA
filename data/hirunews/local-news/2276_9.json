{
       "Source": "hirunews",
       "Timestamp": "Monday, 14 December 2020 - 8:46",
       "Headline": "පූනානි නිරෝධායන මධ්‍යස්ථානයේ භාණ්ඩ සොරකම් කළ 04ක් අත්අඩංගුවට",
       "News Content": "මඩකලපුව - පූනානි නිරෝධායන මධ්‍යස්ථානයෙන් ප්‍රතිකාර ලබා පිටව යෑමේදී එහි තිබූ භාණ්ඩ කිහිපයක් සොරාගත් පුද්ගලයින් 04 දෙනෙකු වාලච්චේන පොලීසිය විසින් අත්අඩංගුවට ගෙන තිබෙනවා.\nපොලිස් මාධ්‍ය ප්‍රකාශක නියෝජ්‍ය පොලිස්පති අජිත් රෝහණ ප්‍රකාශ කළේ මෙම පුද්ගලයන් පසුගිය 12 වැනිදා නිරෝධායන මධ්‍යස්ථානයෙන් පිටවීමේදී එහි තිබූ භාණ්ඩ කිහිපයක් සොරකම් කර ඇති බවට තොරතුරු ලැබී ඇති බවයි.\nමෙම පුද්ගලයන්ගෙන් තුන් දෙනෙක් කොළඹ 02 ප්‍රදේශයේ පදිංචිකරුවන් වන අතර, අනෙක් පුද්ගලයා මස්කෙලිය ප්‍රදේශයේ පදිංචිකරුවෙක්.",
       "URL": "https://www.hirunews.lk/256972/පූනානි-නිරෝධායන-මධ්‍යස්ථානයේ-භාණ්ඩ-සොරකම්-කළ-04ක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2276"
}