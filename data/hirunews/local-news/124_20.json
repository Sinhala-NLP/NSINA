{
       "Source": "hirunews",
       "Timestamp": "Friday, 04 August 2023 - 23:16",
       "Headline": "පාර්ලිමේන්තුවේ හැර අන් කිසිවකුගේ උපදෙස් හෝ නියෝග පිළිපැදීමට රජය සූදානම් නැතැයි ජනපති පවසයි",
       "News Content": "රාජ්‍ය මූල්‍ය පාලනය අයිති පාර්ලිමේන්තුවට බැවින් ණය ප්‍රශස්තකරණ වැඩපිළිවෙළේදී පාර්ලිමේන්තුවේ හැර අන් කිසිවෙකුගේ උපදෙස් හෝ නියෝග පිළිපැදීමට රජය සූදානම් නැතැයි ජනාධිපති රනිල් වික්‍රමසිංහ පවසනවා.\nජනාධිපතිවරයා පෙන්වා දෙන්නේ, දේශීය ණය ප්‍රතිව්‍යූහගතකරණ වැඩපිළිවෙළ ක්‍රියාත්මක කිරීමට නොහැකි වුවහොත්, එය රටේ බැංකු පද්ධතියට අහිතකර ලෙස බලපානු ඇති බවයි.\nඑවැනි තත්ත්වයක් ඇති වුවහොත් රට තුළ යළිත් පෝලිම් යුගයක් නිර්මාණය වනු ඇති බව ද ජනාධිපතිවරයා පැවසුවා.\nශ්‍රී ලංකා පොල් වගාකරුවන්ගේ සංගමයේ 29 වැනි වාර්ෂික හමුව ජනාධිපති රනිල් වික්‍රමසිංහගේ ප්‍රධානත්වයෙන් කොළඹ පදනම් ආයතනයේදී පැවැත්වුණා.",
       "URL": "https://www.hirunews.lk/343647/පාර්ලිමේන්තුවේ-හැර-අන්-කිසිවකුගේ-උපදෙස්-හෝ-නියෝග-පිළිපැදීමට-රජය-සූදානම්-නැතැයි-ජනපති-පවසයි",
       "Category": "Local News",
       "Parent URL": "https://www.hirunews.lk/local-news.php?pageID=124"
}