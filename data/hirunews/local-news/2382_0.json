{
       "Source": "hirunews",
       "Timestamp": "Monday, 19 October 2020 - 9:11",
       "Headline": "හෙරොයින් සමඟ කළුතර බන්ධනාගාරයේ නියාමකවරයෙකු අත්අඩංගුවට",
       "News Content": "කළුතර බන්ධනාගාරයේ නියාමකවරයෙකු හෙරොයින් සමඟ පුත්තලම - සේනකුඩිඉරිප්පුව ප්‍රදේශයේදී අත්අඩංගුවට ගෙන තිබෙනවා.\nපොලිස් මත්ද්‍රව්‍යනාශක කාර්යාංශයේ පුත්තලම නිලධාරීන්ට ලද තොරතුරක් මත ඊයේ (18) රාත්‍රියේ සිදුකළ වැටලීමකදී මෙම සැකකරු අත්අඩංගුවට ගෙන ඇති බව සඳහන්.\nමොහු සතුව තිබී හෙරොයින් ග්‍රෑම් 40 යි මිලිග්‍රෑම් 870 ක් පොලිසිය භාරයට ගෙන තිබෙනවා.\n32 හැවිරිදි සැකකරු කළුතර බන්ධනාගාරයේ දෙවන පෙළ නියාමකවරයෙකු වන අතර, ඔහුගේ බිරිඳ උසස් පොලිස් නිලධාරිනියක් බවටයි වාර්තාවන්නේ.",
       "URL": "https://www.hirunews.lk/252837/හෙරොයින්-සමඟ-කළුතර-බන්ධනාගාරයේ-නියාමකවරයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2382"
}