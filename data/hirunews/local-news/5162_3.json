{
       "Source": "hirunews",
       "Timestamp": "Friday, 19 February 2016 - 14:10",
       "Headline": "හෝමාගම බැංකුවක් ඉදිරිපිටදී කොල්ලයකට පැමිණි දෙදෙනෙකු අත්අඩංගුවට",
       "News Content": "හෝමාගම නගරයේ පිහිටි පෞද්ගලික බැංකුවක් ඉදිරිපිට කොල්ලයකට පැමිණි පුද්ගලයන් දෙදෙනෙකු පොලිසිය මගින් අද දහවල් අත්අඩංගුවට ගනු ලැබුවා.\nඔවුන් ළග තිබී පිහි දෙකක් සහ ගල්කටස් වර්ගයේ ගිනි අවියක් ද සොයා ගනු ලැබූ බවයි පොලිසිය සදහන් කළේ.\nප්‍රදේශයේ ඉන්ධනහලක හිමිකරුවෙකු රුපියල් ලක්ෂ 25කට ආසන්න මුදලක් බැංකුවේ තැන්පත් කිරීමට පැමිණ ඇති අතර, බංකුව ඉදිරිපිට දී කොල්ලකරුවන් එය පැහැරගෙන තිබෙනවා.\nපසුව එම ස්ථානයේ සිටි හමුදා නිලධාරියෙකු සහ පොලිස් රථ වාහන අංශයේ නිලධාරියෙකු දිව යමින් සිටි කොල්ලකරුවන් පසුපස හඹා ගොස් ඔවුන් තමන් භාරයට ගෙන ඇති බවයි පොලීසිය ප්‍රකාශ කළේ.",
       "URL": "https://www.hirunews.lk/126649/හෝමාගම-බැංකුවක්-ඉදිරිපිටදී-කොල්ලයකට-පැමිණි-දෙදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=5162"
}