{
       "Source": "hirunews",
       "Timestamp": "Friday, 25 December 2020 - 18:31",
       "Headline": "ශ්‍රී ලංකාවෙන් තවත් කොරෝනා ආසාදිතයන් 461ක් (වීඩියෝ)",
       "News Content": "තවත් කොරෝනා වෛරස් ආසාදිතයන් 461 දෙනෙකු වාර්තාවී තිබෙනවා.\nඒ අනුව ශ්‍රී ලංකාවෙන් හමුවී ඇති සමස්ත ආසාදිතයන් සංඛ්‍යාව 39693ක්.\nමේ අතර අද දහවල් සිට හුදෙකලා කෙරුණු මාතර - දික්වැල්ල - යෝනකපුර නැගෙනහිර සහ බටහිර ග්‍රාම නිලධාරී වසම් දෙකෙන් සහ දික්වැල්ල - දකුණ හා වත්තේගම ප්‍රදේශවලින් කෙරෝනා ආසාදිතයන් 24 දෙනෙකු හඳුනාගෙන තිබෙනවා.\nඉන් විසි දෙදෙනෙකුම හමුවී ඇත්තේ යෝනකපුර නැගෙනහිර හා බටහිර ප්‍රදේශවලින්.\nදික්වැල්ල දකුණ සහ වත්තේගම යන ප්‍රදේශවලින් ආසාදිතයෙකු බැගින් වාර්තා වී ඇති බව සෞඛ්‍ය වෛද්‍ය නිලධාරී කාර්යාලය ප්‍රකාශ කළා.\nමෙම ආසාදිතයන් වාර්තා වන ප්‍රදේශවල ප්‍රජාව පී.සී.ආර්. පරීක්ෂණ සඳහා පෙනී සිටීම ප්‍රතික්ෂේප කරන තත්ත්වයක් උද්ගතව ඇති අතර, ඒ හේතුවෙන් ආසාදිතයන් හඳුනා ගැනීම අසීරු වී ඇති බව සෞඛ්‍ය වෛද්‍ය නිලධාරී කාර්යාලය කියා සිටියා.\nඑමෙන්ම යෝනකපුර ප්‍රදේශයේ ප්‍රධාන පල්ලියේ මවුලවිවරයා ද කොරෝනා ආසාදිතයන් අතර වනවා.\nඔහුගේ සහභාගීත්වයෙන් පැවති යාඤා මෙහෙයන් වලට සහභාගි වූ පිරිස් පිළිබදව ද තොරතුරු සොයා ගැනීමේ ගැටළු මේ වන විට පැණ නැගී ඇති බවයි වාර්තා වන්නේ.",
       "URL": "https://www.hirunews.lk/257949/ශ්‍රී-ලංකාවෙන්-තවත්-කොරෝනා-ආසාදිතයන්-461ක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2253"
}