{
       "Source": "hirunews",
       "Timestamp": "Tuesday, 25 June 2019 - 20:46",
       "Headline": "ඇමති අකිලට ජනාධිපති පරීක්ෂණ කොමිෂන් සභාවෙන් නොතීසි",
       "News Content": "අධ්‍යාපන අමාත්‍ය අකිල විරාජ් කාරියවසම් මහතාට ජනාධිපති පරීක්ෂණ කොමිෂන් සභාව විසින් නොතීසි නිකුත් කර තිබෙනවා.\nඒ පෙළ පොත් මුද්‍රණය කිරීමේදී සිය ඡායාරූපය ඇතුලත් කිරීමෙන් රජයට සිදු වූ බව කියන මුල්‍ය පාඩුවක් පිළිබඳව ප්‍රශ්න කිරීමටයි.\nඅදාළ චෝදණාව සම්බන්ධයෙන් වන පැමිණිල්ල ඊයේ ජනාධිපති පරීක්ෂණ කොමිසම් සභාව හමුවේ විභාගයට ගැණූනා.\nඑම කොමිසම හමුවේ සාක්ෂි ලබා දීම සඳහා ඊයේ කැඳවා තිබුණේ අධ්‍යාපන අමාත්‍යංශයේ හිටපු අධ්‍යාපන ප්‍රකාශක කොමසාරිස් ජනරාල්, වත්මන් අධ්‍යාපන සැපයීම් අධ්‍යක්ෂ අයි.එම්.කේ.බී. ඉලංගසිංහ මහතායි.\nඑහිදී ඔහු සාක්ෂි ලබා දෙමින්, පෙළ පොත් මුද්‍රණයේදී තම රුව ඇතුළත් කරන ලෙස අධ්‍යාපන අමාත්‍ය අකිල විරාජ් කාරියවසම් මහතා තමාට පෞද්ගලිකව\nදැනුම් දුන් බව ප්‍රකාශ කර තිබෙනවා.\nහිටපු කොමසාරිස් ජනරාල්වරයා සාක්ෂි දෙමන් පවසා ඇත්තේ සිය ඡායාරූපය වර්ණ ඡායාරූපයක් ලෙසින් අත්සන ද සහිතව යොදා ගන්නා ලෙස අධ්‍යාපන\nඅමාත්‍යවරයා දැනුම් දුන් බවයි.\nඡායාරූප යෙදීමේදි සිය ඉදිරි දේශපාලන ගමන් මගට, පැවැත්මට සහ ජනප්‍රියතාවට ඉවහල් වන සේ සිය ඡායාරූප යොදන ලෙස අධ්‍යාපන අමාත්‍යවරයා දැනුම් දුන් බව ඉලංගසිංහ මහතාගේ සාක්ෂියේ සදහන්.\nපෙළ පොත් වලට අමතරව ගුරු අත්පොත්වලටද සිය ඡායාරූපය යොදන ලෙස අධ්‍යාපන අමාත්‍යවරයා දැනුම් දුන් බව සාක්ෂි ලබා දුන් එම්.කේ.බී. ඉලංගසිංහ මහතා සඳහන් කර තිබෙනවා.\nපෙළ පොත් මුද්‍රණයේදී අධ්‍යාපන අමාත්‍යවරයාගේ වර්ණ ඡායාරූපය යොදමින් මුද්‍රණය කරන සෑම පිටුවකටම අතිරේඛව රුපියල් 4 ක වැය බරක් දැරීමට සිදු වූ බව හිටපු කොමසාරිස් ජනරාල්වරයා ජනාධිපති කොමිසමට පෙන්වා දී තිබෙනවා.\nඒ අනුව අධ්‍යාපන අමාත්‍යවරයාගේ ඡායාරූපය ඇතුලත් කර මුද්‍රණය කර ඇති පෙළ පොත් සංඛ්‍යාව ආසන්න වශයෙන් කෝටි 4 කට ආසන්නයි.\nකෙසේ වෙතත් ඇතැම් පෙළ පොත් සඳහා තමන් අමාත්‍ය වරයාගේ නියෝගය නොතකා වර්ණ ඡායාරූපය වෙනුවට කලු සුදු ඡායාරූපය යොදා සැලකිය යුතු මුදලක් ඉතුරු කල බව හිටපු අධ්‍යාපන ප්‍රකාශක කොමසාරිස් ජනරාල්වරයා කොමිසම හමුවේ සදහන් කර තිබුණා.\nඔහු සඳහන් කර ඇත්තේ සියළුම පෙළ පොත් සඳහා අමාත්‍යවරයාගේ වර්ණ ඡායාරූපය යෙදුවේනම් රුලියල් කෝටි 8 ක පමණ මුදලක් වැය වීමට තිබූ බවයි.\nඑම සාක්ෂි අනුව ප්‍රකාශයක් ලබා දීම සඳහා ජූලි මස 1 වනදා පෙරවරු 9.30 ට ජනාධිපති පරීක්ෂණ කොමිසම් සභාවේ පොලිස් ඒකකයට පැමිණෙන ලෙස අධ්‍යාපන අමාත්‍ය අකිල විරාජ් කාරියවසම් මහතාට නොතීසි නිකුත් කර තිබෙනවා.\nඑමෙන්ම ජූලි මස 8 වනදා එම කොමිසම හමුවේ සාක්ෂි ලබා දීම සඳහා පෙනී සිටින ලෙසටද අධ්‍යාපන අමාත්‍යවරයාට නොතීසි නිතුක් කර ඇති බව කොමිසමේ ප්‍රකාශකයකු සදහන් කළා.",
       "URL": "https://www.hirunews.lk/219108/ඇමති-අකිලට-ජනාධිපති-පරීක්ෂණ-කොමිෂන්-සභාවෙන්-නොතීසි",
       "Category": "Local News",
       "Parent URL": "https://www.hirunews.lk/local-news.php?pageID=3281"
}