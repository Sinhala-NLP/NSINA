{
       "Source": "hirunews",
       "Timestamp": "Tuesday, 27 June 2017 - 19:06",
       "Headline": "විදේශ ඇමති රවීට මන්ත්‍රී බන්දුලගෙන් ප්‍රශ්න",
       "News Content": "හිටපු මුදල් අමාත්‍යවරයා වන විදේශ අමාත්‍ය රවී කරුණානායකට ඒකාබද්ධ විපක්ෂය අද ප්‍රශ්න 3 ක් යොමු කළා.\nකොළඹ පැවති මාධ්‍ය හමුවකදී පාර්ලිමේන්තු මන්ත්‍රි බන්දුල ගුණවර්ධන එම ප්‍රශ්න යොමු කළේ මුදල් අමාත්‍යාංශයේ අක්‍රමිකතා සිදුව ඇත්නම් ඔප්පු කරන ලෙසට අමාත්‍යවරයා ඊයේ සිදුකළ ප්‍රකාශයට පිළිතුරු ලෙසයි.\nඑහිදී මන්ත්‍රීවරයා ලොතරැයි මණ්ඩලවල වගකීම විදේශ කටයුතු අමාත්‍යවරයා ලෙස ඉටුකරන්නේ කෙසේද යන්න සම්බන්ධයෙන් මෙන්ම අයවැයෙන් අධ්‍යාපන සහ සෞඛ්‍ය අමාත්‍යාංශවලට වෙන් කළ මුදල් සම්බන්ධයෙන් ප්‍රශ්න කළා.\nඑමෙන්ම ඇමරිකානු ඩොලරයට සාපේක්ෂව රුපියල අවප්‍රමාණය වීම සම්බන්ධයෙන්ද මෙහිදී මන්ත්‍රීවරයා විදේශ කටයුතු අමාත්‍යවරයාගෙන් විමසා සිටියා.",
       "URL": "https://www.hirunews.lk/164539/විදේශ-ඇමති-රවීට-මන්ත්‍රී-බන්දුලගෙන්-ප්‍රශ්න",
       "Category": "Local News",
       "Parent URL": "https://www.hirunews.lk/local-news.php?pageID=4449"
}