{
       "Source": "hirunews",
       "Timestamp": "Saturday, 02 July 2022 - 11:02",
       "Headline": "දින තුනක් පෝළිමේ සිට 'ඉන්ධන නෑ' කියූ පුවරුව දුටු කොට්ටාවේ ජනතාව ප්‍රකෝපකාරී වෙති (වීඩියෝ)",
       "News Content": "කොට්ටාව මොරවක IOC ඉන්ධන පිරවුම්හලට ඉන්ධන ලැබෙන බව එහි හිමිකරු පැවසීම නිසා දින තුනක් පෝලිමේ රැඳී සිටී ජනතාවට, පෙනෙන පරිදි එක්වර ම එළඹෙන 4දා දක්වා ඉන්ධන නො ලැබෙන බව සදහන් පුවරුවක් ඉන්ධන හල ඉදිරිපිට ප්‍රදර්ශනය කිරීමෙන් ඊයේ (01) සවස ජනතාව ඊට විරෝධය පළ කළා.\nඑහි දී තත්ත්වය පාලනය කිරීමට යුද හමුදාව දැරූ උත්සාහය ව්‍යර්ථ වීම නිසා පොලිස් නිලධාරීන් ද පැමිණ තත්ත්වය පාලනය කිරීමට උත්සාහ දැරුවා.\nඑහි දී පැමිණ සිටි පොලිස් නිලධාරියෙක් අසභ්‍ය වචනයෙන් පුද්ගලයෙකුට බැන වැදීම නිසා ජනතාව ප්‍රකෝපකාරී ව හැසිරුණු අතර හූ තැබීමට ද කටයුතු කළා.\nමේ අතරතුර හෝමාගම මූලික රෝහලේ ගිලන් රථයක් ද ඉන්ධන ලබා ගැනීමට පැමිණි අපහසුතාවයට පත්වෙන අයුරු දක්නට ලැබුණා.\nතව ද තම එක ම දරුවා සමඟ දින තුනක් ඉන්ධන පෝලිමේ රැඳී සිටි කාන්තාවක් අපහසුතාවයට පත් වූ ආකාරය දක්නට ලැබුනු අතර ඇයගේ දරුවාට දිවා ආහාරය වෙනුවෙන් බනිස් ගෙඩියක් ලබා දී තිබෙනු දක්නට ලැබුණා.\nඉන්ධන නො ලැබෙන බව දන්වා පුවරුවක්ද ඉන්ධන හල ඉදිරිපිට ප්‍රදර්ශනය කර තිබුණා.",
       "URL": "https://www.hirunews.lk/308798/දින-තුනක්-පෝළිමේ-සිට-ඉන්ධන-නෑ-කියූ-පුවරුව-දුටු-කොට්ටාවේ-ජනතාව-ප්‍රකෝපකාරී-වෙති-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1052"
}