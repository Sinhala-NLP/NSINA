{
       "Source": "hirunews",
       "Timestamp": "Sunday, 19 July 2020 - 19:20",
       "Headline": "‘කහ’ මිල වාර්තාගත ලෙස ඉහළට",
       "News Content": "වෙළඳපොලේ අලෙවිකරන කහ කුඩුවල මිල ගණන් වාර්තා ගත අන්දමින් තවදුරටත් ඉහළ ගොස් තිබෙනවා.\nවෙළඳපොළ ආරංචි මාර්ග සඳහන් කළේ කහකුඩු කිලෝග්‍රෑමයක මිල මේ වනවිට රුපියල් 2500 දක්වා ඉහළ ගොස් ඇති බවයි.\nකහකුඩු වෙළඳපොළේ හිඟවීම හේතුවෙන් මෙලෙස මිල ගණන් සීග්‍රයෙන් ඉහළ යන බවටයි පාරිභෝගික සේවා අධිකාරිය සඳහන් කළේ.\nමෙරටට කහ කුඩු ආනයනය කෙරෙන ඉන්දියාව ඇතුළු රටවල් රැසක කටයුතු සීමා කිරීම නිසා ඒවා ආනයනය කිරීමට නොහැකි වී තිබෙනවා.\nකෙසේ වෙතත්, පසුගිය දින කිහිපය තුළම පාරිභෝගික සේවා අධිකාරිය කහකුඩු තොග සඟවන වෙළඳුන් සොයා වැටලීම් ක්‍රියාත්මක කළ අතර එහිදී අනාවරණ වූයේ ඇතැම් වෙළඳුන් කහ කුඩු සඳහා තිරිඟු පිටි මිශ්‍ර කරන බවටයි.",
       "URL": "https://www.hirunews.lk/245917/කහ-මිල-වාර්තාගත-ලෙස-ඉහළට",
       "Category": "Local News",
       "Parent URL": "https://www.hirunews.lk/local-news.php?pageID=2573"
}