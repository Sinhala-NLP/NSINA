{
       "Source": "hirunews",
       "Timestamp": "Tuesday, 14 June 2016 - 7:14",
       "Headline": "කොරියානු භාෂා ප්‍රවීණතා විභාගයේ අයදුම්පත් ලබන සදුදා සිට",
       "News Content": "කොරියානු භාෂා ප්‍රවීණතා විභාගයේ අයදුම්පත් නිකුත් කිරීම ලබන සදුදා සිට ආරම්භ වනවා.\nවිදේශ සේවා නියුක්ති කාර්යාංශයේ පළාත් කාර්යාල වලදි සහ පුහුණු මධ්‍යස්ථාන වලදී ලබන 23 වනදා තෙක් අයදුම්පත් නිකුත් කිරිම සිදුවනු ඇති.\nමෙවර විභාගය පැවැත්වෙන්නේ නිෂ්පාදන හා ධීවර රැකියා සඳහායි.\nවිභාගයට පෙනී සිටින අයදුම්කරුවන් වයස අවුරුදු 18ත් 39ත් අතර පසුවිය යුතු බවයි  විදේශ සේවා නියුක්ති කාර්යාංශය දැනුම් දී ඇත්තේ.\nකාර්යාංශයේ කොන්දේසි සපුරාලන අයදුම්කරුවන්ට විභාගයට පෙනී සිටිමේ අවස්ථාව හිමිවනු ඇති.\nවිභාගය ජුලි මාසයේදි පැවැත්වීමට නියමිතයි.\nඔන්ලයින් ක්‍රමයට පැවැත්වෙන මෙවර විභාගය කොරියානු පරිඝණක මධ්‍යස්ථානවලදීයි පවැත්වෙන්නේ.\nඒ පිළිබඳ වැඩිදුර තොරතුරු කාර්යාංශයේ නිල වෙබ් අඩවියෙන් ලබාගත හැකි වනවා.",
       "URL": "https://www.hirunews.lk/135471/කොරියානු-භාෂා-ප්‍රවීණතා-විභාගයේ-අයදුම්පත්-ලබන-සදුදා-සිට",
       "Category": "Local News",
       "Parent URL": "https://www.hirunews.lk/local-news.php?pageID=5007"
}