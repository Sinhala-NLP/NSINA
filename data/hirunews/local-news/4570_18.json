{
       "Source": "hirunews",
       "Timestamp": "Sunday, 09 April 2017 - 20:19",
       "Headline": "සංචාරක වීසා මත පැමිණ ගණිකා සේවයේ යෙදී අත්අඩංගුවට පත් රුසියානු කාන්තාවන් රටින් පිටුවහල් කිරීමට සැරසෙයි",
       "News Content": "හිරු සී.අයි.ඒ.හරහා ඊයේ හෙළිකලේ සංචාරක වීසා මත මෙරටට පැමිණ සිටින රුසියානු කාන්තාවන් පිරිසක් සංවිධානාත්මකව ගණිකා සේවයේ යෙදෙන අයුරුයි.\nඅන්තර් ජාලය ඔස්සේ ගණුදෙනුකරුවන් සොයා ගන්නා මොවුන් පැය දෙකක් ගත කිරීම සදහා අයකරනා මුදල රුපියල් 75,000 ක්.\nආගමන විගමන දෙපාර්තමේන්තු වීසා සහ පත්‍යන්ත පාලක W.M.M.B. වීරසේකර මහතාගේ මෙහෙයවීම මත මෙම ගණිකා ජාවාරම වැටලීමට කටයුතු කළා.\nගණිකා සේවය සැපයීම සදහා මෙම රුසියානු ජාතික කාන්තාවන් කොළඹ සුපිරි තරු පන්තියේ හෝටලයේ කාමරයක් තුලට පැමිණි පසු ආගමන විගමන නිලධාරින් තමන් කවුරුන්දැයි මෙලෙස හදුන්වා දුන්නා.\nරුසියානු කාන්තාවන්ගේ විදේශ ගමන් බලපත්‍ර පරීක්ෂා කිරීමේදී මොවුන් සියළු දෙනාම මෙරටට සංචාරක වීසා මත පැමිණ කලක පටන් මෙම ජාවාරමේ යෙදෙන බවට තොරතුරු හෙළි වුණා.\nඔවුන් හෙළි කලේ කාලයෙන් කාලයට කණ්ඩායම් වශයෙන් රුසියාවේ සිට පැමිණ කුලී පදනම මත ලබාගෙන ඇති කිරුළපනේ ප්‍රදේශයේ මහල් නිවාස සංකීර්ණයේ ලැගුම් ගනිමින් මෙම ජාවාරමේ නිරත වන බවයි.\nපැය දෙකක් ගණුදෙනුකරුවෙකු සමග ගතකිරීමට මෙම කාන්තාවක් අයකර ඇති මුදල 75,000 ක්.\nඑක් අයෙකු දිනපතා ගණුදෙනුකරුවන් 03 දෙනෙකු පමණ අන්තර් ජාලය ඔස්සේ සොයාගෙන විශාල මුදලක් උපයා ඇති බවයි මුලික විමර්ශනවලදී හෙළිවුයේ.\nවැටලීමේදී ආගමන විගමන නිලධාරීන් භාරයට ගැණුනු මෙම රුසියානු කාන්තාවන් පස්දෙනා මේ වනවිට මිරිහානේ පිහිටි විශේෂ රැදවුම් මධ්‍යස්ථානයේ රදවා තබා තිබෙනවා.\nපරීක්ෂණ කටයුතු අවසන් වු පසු ඔවුන් මෙරටින් පිටුවහල් කිරීමට නියමිතයි.",
       "URL": "https://www.hirunews.lk/158865/සංචාරක-වීසා-මත-පැමිණ-ගණිකා-සේවයේ-යෙදී-අත්අඩංගුවට-පත්-රුසියානු-කාන්තාවන්-රටින්-පිටුවහල්-කිරීමට-සැරසෙයි",
       "Category": "Local News",
       "Parent URL": "https://www.hirunews.lk/local-news.php?pageID=4570"
}