{
       "Source": "hirunews",
       "Timestamp": "Friday, 06 April 2018 - 17:51",
       "Headline": "උගුරේ කුරුමිණියෙකු සිරවීමෙන් මාස 11ක දරුවෙකු මිය යයි",
       "News Content": "කුරුමිණියෙකු උගුරේ සිරවීමෙන් මියගිය මාස 11ක් වයසැති දරුවෙකු පිළිබඳ පුවතක් බියගම ප්‍රදේශයෙන් හිරු ප්‍රවෘත්ති අංශයට වාර්තා වුණා.\nනෙත් මානයේ තබාගෙන දරුවන් රැක බලා ගත්තත්, එයත් දරුවන් වෙනුවෙන් ප්‍රමාණවත් නොවන බව මෙම පුවත යළි යළිත් තහවුරු කරනවා.\nමෙම අවාසනාවන්ත ඉරණමට  මුහුණ දුන්නේ බියගම පදිංචි සස්මිත පෙරේරා, පුංචි පුතුයි.\nමාස 11ක් වන දරුවාට මරණය කැදවාගෙන ආවේ කුරුමිණියෙක්.\nමිනිත්තු කිහිපයක් ඇතුළත කිරිබත්ගොඩ මූලික රෝහලට දරුවා රැගෙන ගියත් ඒ අවස්ථාව වනවිටත් දරුවා මියගොස් සිටි බව සස්මිතගේ පියා ප්‍රකාශ කළා.\nදරුවන් වෙනුවෙන් වූ අවදානය නිමේෂයකටවත් බැහැර කළ නොහැකි වන බවට මෙය තවත් උදාහරණයක් නොවේද?",
       "URL": "https://www.hirunews.lk/187807/උගුරේ-කුරුමිණියෙකු-සිරවීමෙන්-මාස-11ක-දරුවෙකු-මිය-යයි",
       "Category": "Local News",
       "Parent URL": "https://www.hirunews.lk/local-news.php?pageID=4002"
}