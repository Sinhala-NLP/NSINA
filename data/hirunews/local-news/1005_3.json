{
       "Source": "hirunews",
       "Timestamp": "Thursday, 21 July 2022 - 10:10",
       "Headline": "තවත් ඉන්දීය ධීවරයින් 6 දෙනෙකු නාවික හමුදා භාරයට",
       "News Content": "මෙරට මුහුදු සීමාව උල්ලංඝනය කළ ඉන්දීය ධීවරයන් 6 දෙනෙකු නාවික හමුදා භාරයට ගෙන තිබෙනවා.\nඉන්දියාවේ රාමේෂ්වරන් ප්‍රදේශයේ සිට පැමිණ ඇති මෙම ධීවරයන් ඊයේ රාත්‍රීයේ දී තලෙයිමන්නාරම - නාච්චිකුඩා වෙරළේ ධීවර කටයුතු වල නිරතවෙමින් සිටියදී නාවික හමුදා භාරයට ගෙන ඇති බව සඳහන්.\nඑමෙන්ම නාච්චිකුඩා වෙරළ ප්‍රදේශයේ නවතා තිබූ තවත් ඉන්දීය ධීවර යාත්‍රාවක් පරීක්ෂාවට ලක් කළ අවස්ථාවේදි අනාවරණය වී ඇත්තේ එය කාර්මික දෝෂයකට ලක්ව ඇති බවයි.\nකෙසේ වෙතත් පසුව අදාල ධීවර යාත්‍රාව ඉන්දියාවට පිටත් කිරීමට කටයුතු කර තිබෙනවා.",
       "URL": "https://www.hirunews.lk/310530/තවත්-ඉන්දීය-ධීවරයින්-6-දෙනෙකු-නාවික-හමුදා-භාරයට",
       "Category": "Local News",
       "Parent URL": "https://www.hirunews.lk/local-news.php?pageID=1005"
}