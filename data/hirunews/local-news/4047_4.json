{
       "Source": "hirunews",
       "Timestamp": "Thursday, 08 March 2018 - 20:04",
       "Headline": "update : කොටහේනේ වෙඩි තැබීමෙන් තුවාල ලැබූ අයෙක් මරුට",
       "News Content": "කොටහේන හෙට්ටියාවත්ත ප්‍රදේශයේ සිදුවූ වෙඩි තැබීමෙන් තුවාල ලැබු පුද්ගලයෙකු කොළඹ ජාතික රෝහලේ ප්‍රතිකාර ලබමින් සිටියදී මියගොස් තිබෙනවා.\nඔහු හෙට්ටියාවත්ත ප්‍රදේශයේ පදිංචි 29 හැවිරිදි පුද්ගලයෙක් බවයි පොලිසිය කියාසිටියේ.\nඅද රාත්‍රී 7.30 ට පමණ යතුරුපැදියකින් පැමිණි දෙදෙනෙකු කළ වෙඩි තැබීමකින් පුද්ගලයන් 3 දෙනෙකු තුවාල ලැබුවා.\nඔවුන් ප්‍රතිකාර සඳහා ඇතුලත් කෙරුනේ කොළඹ ජාතික රෝහලටයි.\nඑහි ප්‍රතිකාර ලබමින් සිටියදීයි එක් පුද්ගලයෙක් මරණයට පත්වී ඇත්තේ.\nවෙඩි තැබීමට සම්බන්ධ සැකකරුවන් මෙතෙක් අත්අඩංගුවට ගෙන නැහැ.\nupdate : Thursday, 08 March 2018 - 20.56\n------------------------------------------------------------------\nකොටහේනේ වෙඩි තැබීමක්\nකොටහේන හෙට්ටියාවත්ත හංදියේදී සිදුවූ වෙඩි තැබීමකින් පුද්ගලයන් 3 දෙනෙකු  තුවාල ලබා තිබෙනවා.\nඅද රාත්‍රී 7.30 ට පමණ යතුරුපැදියකින් පැමිණි දෙදෙනෙකුගෙන් පිටුපස සිටි පුද්ගලයා වෙඩි තැබීම සිදුකර ඇති බවයි පොලිසිය සඳහන් කළේ.\nවෙඩි ප්‍රහාරයෙන් තුවාල ලැබු තුන්දෙනා කොළඹ ජාතික රෝහලට ඇතුලත් කර තිබෙනවා.\nඔවුන් අවුරුදු 29, 34 සහ 61 වයස්වල පසුවන හෙට්ටියාවත්ත ප්‍රදේශයේම පදිංචිකරුවන් තිදෙනෙක්.\nවෙඩි තැබීම සිදුකළ පුද්ගලයන් එම යතුරුපැදියෙන්ම පළාගොස් තිබෙනවා.\nසිද්ධිය පිළිබඳ කොටහේන පොලිසියයි විමර්ශණ මෙහෙයවන්නේ.",
       "URL": "https://www.hirunews.lk/185451/update-කොටහේනේ-වෙඩි-තැබීමෙන්-තුවාල-ලැබූ-අයෙක්-මරුට",
       "Category": "Local News",
       "Parent URL": "https://www.hirunews.lk/local-news.php?pageID=4047"
}