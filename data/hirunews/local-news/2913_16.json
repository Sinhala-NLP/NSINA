{
       "Source": "hirunews",
       "Timestamp": "Friday, 07 February 2020 - 16:10",
       "Headline": "වාලච්චේන පොලිස් සැරයන් ඝාතනයේ සැකකරුවන් රිමාන්ඩ්",
       "News Content": "මඩකලපුව - වව්නතිව් - ආයිත්තමලේ ප්‍රධාන මාර්ගයේ මූනරකට්ට ප්‍රදේශයේදී පොලිස් සැරයන්වරයෙකු ඝාතනය කිරීමේ සිද්ධිය සම්බන්ධයෙන් අත්අඩංගුවට ගත් සැකකරුවන් දෙදෙනා මේ මස 20 දක්වා රක්ෂිත බන්ධනාගාර ගත කර තිබෙනවා.\nඒ ඔවුන් අද මඩකලපුව මහේස්ත්‍රාත් අධිකරණයට ඉදිරිපත් කිරීමෙන් අනතුරුවයි.\nපොලිස් මාධ්‍ය ප්‍රකාශක කාර්යාලය සඳහන් කළේ සැකකරුවන් ආයිත්තමලේ හා නාවක්කාඩු ප්‍රදේශවල පදිංචි 31 සහ 38 හැවිරිදි වියේ පසුවන පුද්ගලයින් බවයි.\nමෙම සැකකරුවන්, ඝාතනයට ලක්වූ පොලිස් සැරයන්වරයාට අයත් ඉඩමක් තුළ මත්පැන් පානය කරමින් සිටින අතරතුර ඇති වූ බහින්බස්වීමක් දුරදිග යාම මෙම ඝාතනයට හේතු වී ඇති බව මූලික විමර්ශනවලදී අනාවරණ වී තිබුණා.",
       "URL": "https://www.hirunews.lk/233910/වාලච්චේන-පොලිස්-සැරයන්-ඝාතනයේ-සැකකරුවන්-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=2913"
}