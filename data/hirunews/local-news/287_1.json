{
       "Source": "hirunews",
       "Timestamp": "Wednesday, 07 June 2023 - 21:20",
       "Headline": "වත්තේගම බාලිකා විදුහලේ විභාග නිරික්ෂක හෘදයාබාධයක් හේතුවෙන් ජීවිතක්ෂයට",
       "News Content": "අධ්‍යයන පොදු සහතික පත්‍ර සාමාන්‍ය පෙළ විභාගය ක්‍රියාත්මක වෙමින් තිබියදී වත්තේගම බාලිකා විදුහලේ නිරීක්ෂකයකු ලෙස කටයුතු කළ පාසල් ගුරුවරයකු විභාගය ආරම්භවීමට සුළු මොහොතකට පෙර එක්වරම අසනීප වීමෙන් අනතුරුව වත්තේගම රෝහලට ඇතුළත් කර තිබෙනවා.\nරෝහලට ඇතුළත් කිරීමෙන් පසු ඔහු මියගිය බවයි පොලිසිය පවසන්නේ.\nමෙසේ මියගොස් ඇත්තේ කේ. ජේ. සිල්වා නැමැති 48 හැවිරිදි කටුගස්තොට ප්‍රදේශයේ පාසලක සේවය කරන ගුරුවරයකු බවයි වාර්තා වන්නේ.\nමෙම ගුරුවරයාට හදිසියේ ඇති වූ හෘදයාබාධයක් හේතුවෙන් මිය යන්නට ඇති බවයි පොලීසිය සඳහන් කර සිටින්නේ.",
       "URL": "https://www.hirunews.lk/337314/වත්තේගම-බාලිකා-විදුහලේ-විභාග-නිරික්ෂක-හෘදයාබාධයක්-හේතුවෙන්-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=287"
}