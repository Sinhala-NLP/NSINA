{
       "Source": "hirunews",
       "Timestamp": "Monday, 26 October 2020 - 14:14",
       "Headline": "කොළඹ ස්ථාන කිහිපයක් විෂබීජහරණයට (වීඩියෝ)",
       "News Content": "කොවිඩ් 19 වෛරස ව්‍යප්තිය වැළැක්වීම සඳහා නොවැම්බර් මස 2 වැනිදා දක්වා කොළඹ දිස්ත්‍රික්කයේ ජනතාව ගැවසෙන සෑම ස්ථානයක්ම විෂබීජහරණය කිරීම සඳහා සැලසුම් කර ඇති බව ජ්‍යෙෂ්ඨ නියෝජ්‍ය පොලිස්පති දේශබන්දු තෙන්නකෝන් මහතා පවසනවා.\nඔහු මේ අදහස් පළ කළේ කොළඹ මැනිං වෙළඳ සංකීර්ණයේ අද පැවැති විෂබීජහරණ ව්‍යාපෘතියකට එක්වෙමින්.\nපැතිර යන කොවිඩ් 19 වසංගත තත්ත්වය වැළැක්වීම සඳහා මේ වනවිට ඇඳිරිනීතිය පනවා ඇති කොළඹ දිස්ත්‍රික්කයේ ජනයා ගැවසෙන ස්ථාන විෂබීජහරණය කිරීම අද ආරම්භ කෙරුණා.\nඒ අනුව කොළඹ මැනිං වෙළෙඳපොළ සංකීර්ණය, ගුණසිංහපුර, මධ්‍යම බස් නැවතුම්පල සහ බැස්ටියන් මාවත, බස්නැවතුම්පලවල් ඉලක්ක කර ගනිමින් ශ්‍රී ලංකා ඛණිජතෙල් තොග ගබඩා පර්යන්තය සහ පොලීසිය එක්ව මෙම විෂබීජහරණ වැඩපිළිවෙළ ක්‍රියාත්මක කෙරුණා.",
       "URL": "https://www.hirunews.lk/253349/කොළඹ-ස්ථාන-කිහිපයක්-විෂබීජහරණයට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2368"
}