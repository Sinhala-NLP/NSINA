{
       "Source": "hirunews",
       "Timestamp": "Sunday, 18 November 2018 - 19:01",
       "Headline": "එජාපයේ බලාපොරොත්තුව",
       "News Content": "ජනාධිපතිවරයාගේ ප්‍රධානත්වයෙන් මේ වන විට පැවැත්වෙන පක්ෂ නායක හමුවේදී පවතින අස්ථාවරභාවය නිමා කිරීමට අවස්ථාව උදා වනු ඇති බව එක්සත් ජාතික පක්ෂය පවසනවා.\nඅරලියගහ මන්දිරයේ අද (18) පැවති මාධ්‍ය හමුවකදී පාර්ලිමේන්තු මන්ත්‍රී ජේ.සී. අලවතුවල මේ බව කියා සිටියා.\nඑම මාධ්‍ය හමුවට පාර්ලිමේන්තු මන්ත්‍රීවරුන් වන අජිත් පී. පෙරේරා සහ ආශු මාරසිංහ ද එක්ව සිටියා.\nමේ අතර, හෙට දිනයේ පාර්ලිමේන්තුව රැස්වීම සම්බන්ධයෙන් අද පස්වරුවේ විශේෂ සාකච්ඡාවක් පැවැත්වීමට එක්සත් ජාතික පක්ෂය තීරණය කර තිබෙනවා.\nඒ අනුව, පක්ෂයේ සියලු මන්ත්‍රීවරුන් පස්වරු 7 ට අරලියගහ මන්දිරයේදී රැස්වන බවයි පාර්ලිමේන්තු මන්ත්‍රී අශෝක් අබේසිංහ ප්‍රකාශ කළේ.",
       "URL": "https://www.hirunews.lk/204458/එජාපයේ-බලාපොරොත්තුව",
       "Category": "Local News",
       "Parent URL": "https://www.hirunews.lk/local-news.php?pageID=3645"
}