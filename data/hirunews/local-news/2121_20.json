{
       "Source": "hirunews",
       "Timestamp": "Saturday, 27 February 2021 - 15:14",
       "Headline": "පාස්කු කොමිසමේ වාර්තාවේ වෙළුම් 4ක වාර්තා, විපක්ෂය ඉල්ලයි (වීඩියෝ)",
       "News Content": "පාස්කු ප්‍රහාරය පිළිබඳ විමර්ශනය කළ ජනාධිපති කොමිෂන් සභා වාර්තාවේ දෙවන වෙළුමේ සිට පස්වන වෙළුම දක්වා වූ වාර්තා පාර්ලිමේන්තු මන්ත්‍රීවරුන් වෙත ලබාදෙන ලෙස විපක්ෂයේ ප්‍රධාන සංවිධායක පාර්ලිමේන්තු මන්ත්‍රී ලක්ෂ්මන් කිරිඇල්ල, කතානායකවරයාගෙන් ඉල්ලීමක් කර තිබෙනවා.\nකතානායක මහින්ද යාපා අබේවර්ධන වෙත ලිපියක් යොමුකරමින් ඔහු වැඩිදුරටත් ඉල්ලා ඇත්තේ අදාල සියලු වාර්තා ඉදිරියේදී පැවැත්වීමට නියමිත පාර්ලිමේන්තු විවාදයට පෙර මන්ත්‍රීවරුන් වෙත ලබාදීමට කටයුතු කරන ලෙසයි.\nවෙළුම් 5 කින් සමන්විත පාස්කු ප්‍රහාරය පිළිබඳ ජනාධිපති කොමිෂන් සභාවේ සියලු වාර්තා නොමැතිව පාර්ලිමේන්තු මන්ත්‍රීවරුන් හට සාර්ථක විවාදයක් පැවැත්විය නොහැකි බව ද අදාළ ලිපියේ සඳහන්.\nමේ අතර, පාස්කු කොමිසමේ අවසන් වාර්තාව සම්බන්ධයෙන් පාර්ශ්ව කිහිපයක් අදහස් පළ කළා.",
       "URL": "https://www.hirunews.lk/263834/පාස්කු-කොමිසමේ-වාර්තාවේ-වෙළුම්-4ක-වාර්තා-විපක්ෂය-ඉල්ලයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2121"
}