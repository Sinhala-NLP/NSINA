{
       "Source": "hirunews",
       "Timestamp": "Sunday, 03 October 2021 - 12:03",
       "Headline": "ඖෂධීය ශාඛ ආනයනය නතර කර වගා කිරීමේ වැඩපිළිවෙලක්",
       "News Content": "ආයුර්වේද හා දේශීය වෙදකමට යොදා ගන්නා ඖෂධීය ශාඛ විශේෂයන් වන අරළු, බුළු හා නෙල්ලි ආනයනය කිරීම අත්හිටුවා ඒවා මෙරට වැඩි වශයෙන් වගා කිරීමේ වැඩපිළිවෙලක් පරිසර අමාත්‍යාංශය ආරම්භ කර තිබෙනවා.\nමෙම ශාඛ මෙරට තුළ ඇතත් ඒවා ඉන්දියාවෙන් ආනයනය කිරීමට වාර්ෂික ඩොලර් මිලියන 9ක පමණ මුදලක් වැය වන බවයි පරිසර අමාත්‍යාංශයේ පැවති දේශගුණික විපර්යාසයන්ට විසදුම් සහිත හරිත ආර්ථිකයක් සඳහා වන ජනාධිපති කාර්ය සාධක බලකා රැස්වීමේදී අනාවරණ වුණේ.\nඑහිදී පරිසර අමාත්‍ය මහින්ද අමරවීර පෙන්වා දුන්නේ මෙම ශාඛ වනාන්තර ආශ්‍රිතව මෙන්ම මාර්ග දෙපස වගා කළ හැකි බවයි.",
       "URL": "https://www.hirunews.lk/283926/ඖෂධීය-ශාඛ-ආනයනය-නතර-කර-වගා-කිරීමේ-වැඩපිළිවෙලක්",
       "Category": "Local News",
       "Parent URL": "https://www.hirunews.lk/local-news.php?pageID=1652"
}