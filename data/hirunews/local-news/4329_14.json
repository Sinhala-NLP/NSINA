{
       "Source": "hirunews",
       "Timestamp": "Sunday, 10 September 2017 - 12:28",
       "Headline": "පොලුවලින් පහරදී ඝාතනය කර සිද්ධියක සුළමුල හෙළිවෙයි (ඡායාරූප)",
       "News Content": "පසුගිය පස්වැනිදා දඹුල්ල නගර මධ්‍යයේදී පොලුවලින් පහරදී ඝාතනය කර තිබූ සනත් කුමාර නමැති තරුණයාගේ ඝාතකයා දඹුල්ල පොලීසිය විසින් අත්අඩංගුවට ගෙන තිබෙනවා.\nමෙලෙස අත්අඩංගුට ගෙන ඇත්තේ දඹුල්ල ආර්ථික මධ්‍යස්ථානයේ වෙළඳසැල සේවය කරන කම්කරුවෙක් බවයි අප වාර්තාකරු පැවසුවේ.\nමෙම මරණය සිදුවූ ස්ථානයේදී සොයාගත් අත් ඔරලෝසුව සහිත ජංගම දුරකථනය ඔස්සේ සිදුකළ පරීක්ෂණයකදී මෙය අනාවරණය කරගෙන ඇත්තේ.\n37 හැවිරිදි මෙම සැකකාර තරුණයා කාලයක සිට රාත්‍රී කාලයේ සැරිසරන මියගිය තැනැත්තා සමග අසම්මත හැසිරීම් වල නිරතවන පුද්ගලයෙකු බවත් මීට දින ගණනාවකට පෙර එවැනි අවස්ථාවක ඔහු සතුව තිබූ රුපියල් තිස්පන්දාහක් මුදලක් සොරාගැනීම නිසා වේදනාවෙන් සිටි බවත් පවසා තිබෙනවා.\nතවද එම හේතුව නිසා පසුගිය පස්වැනිදා දඹුල්ල නගරයේදී රාත්‍රී කාලයේ මෙම පුද්ගලයා හමුවී පහරදීම සිදුකළ බව සැකකරු පොලිසියට පාපොච්චාරණය කර ඇති බවයි වාර්තාවුණේ.\nමෙම පුද්ගලයා අකුරණ තාවකාලිකව පදිංචි දඹුල්ල ආර්ථික මධ්‍යස්ථානයේ වෙළඳ සැලක කම්කරුවෙකු ලෙස සේවය කර ඇති බවත්  සැකකරු අද ඹුල්ල මහේස්ත්‍රාත් අධිකරණය ඉදිරිපත් කරන බව ද පොලීසිය පැවසුවා.",
       "URL": "https://www.hirunews.lk/170564/පොලුවලින්-පහරදී-ඝාතනය-කර-සිද්ධියක-සුළමුල-හෙළිවෙයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4329"
}