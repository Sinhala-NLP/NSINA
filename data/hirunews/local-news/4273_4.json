{
       "Source": "hirunews",
       "Timestamp": "Friday, 13 October 2017 - 19:13",
       "Headline": "උතුරේ ජන ජීවිතය හර්තාලයෙන් අඩාල වෙයි",
       "News Content": "සිරගතව සිටින දෙමළ සිරකරුවන් වහා නිදහස් කරන්නැයි ඉල්ලමින් උතුර පළාතේ අද දිනය පුරා හර්තාලයක් ක්‍රියාත්මක වුණා.\nමේ හේතුවෙන් පළාතේ සියලූම දිස්ත්‍රික්කවල දෛනික කටයුතු අඩාල වූ අතර, රාජ්‍ය ආයතන සහ පාසල් තුළ සාමාන්‍ය කටයුතු පවත්වාගෙන යාමට ඉන් බාධා එල්ල වුණා.\nබොහෝ ප්‍රදේශවල සියලූ කඩ සාප්පු වසා දමා තිබූ අතර, ඇතැම් ප්‍රදේශවල කළු කොඩි ද ඔසවා තිබෙනු දක්නට ලැබුණු බවයි අප වාර්තාකරු කියා සිටියේ.\nහර්තාලය අතරතුර යාපනය සහ කිලිනොච්චිය දිස්ත්‍රික්කවල අද පෙරවරුවේ විරෝධතා ව්‍යාපාර ද සංවිධානය කර තිබුණා.",
       "URL": "https://www.hirunews.lk/173426/උතුරේ-ජන-ජීවිතය-හර්තාලයෙන්-අඩාල-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=4273"
}