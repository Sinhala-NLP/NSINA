{
       "Source": "hirunews",
       "Timestamp": "Sunday, 09 July 2017 - 9:53",
       "Headline": "හසකල අනතුරකින් 25 හැවිරිදි තරුණියකගේ දිවි අහිමි වෙයි",
       "News Content": "ඊයේ පෙරවරුවේ හසලක ප්‍රදේශයේ සිදුවූ අනතුරකින් 25 හැවිරිදි තරුණියක් ජිවිතක්ෂයට පත්ව තිබෙනවා.\nමෙලෙස ජිවිතක්ෂයට පත්ව ඇත්තේ මහස්වැව, ඉබුලුව ප්‍රදේශයේ පදිංචි නිරෝෂනී කුමාරි නමැති තැනැත්තියක් නව සදහන්.\nමහියංගනය, මහනුවර ප්‍රධාන මාර්ගයේ වැලි ප්‍රවාහනය කළ ලොරි රථයක් මාර්ගයේ නවතා රියදුරු තේ පානය සදහා අසල වෙළදසැලකට ගොස් තිබෙනවා.\nඑම අවස්ථාවේ මාර්ගය පසක නවතා තිබු ලොරි රථයේ තිරිංග නිදහස් වී පසුපසට ධාවනය වී ඇති බවයි වාර්තා වන්නේ.\nපසු පසට පැමිණි ලොරි රථය ඒ අසල වෙළදසැලකට පැමිණි කාන්තාවන් දෙදෙනෙකුගේ ගැටී ඇති අතර එහිදී එක් කාන්තාවක් එම ස්ථානයේදීම මියගොස් තිබෙනවා.\nබරලතල තුවාල ලැබූ අනෙක් කාන්තාව හසලක රෝහලට ඇතුලත් කිරීමෙන් අනතුරුව වැඩිදුර ප්‍රතිකාර සදහා මහියංගනය රෝහලට මාරුකර යවා ඇති බව සදහන්.\nපොලිසිය පවසනේ අනතුරෙන් මියගිය තරුණියගේ මෘත ශරීරය පශ්චාත් මරණ පරීක්ෂණය සදහා මහියංගනය රෝහලට ගෙන ගොස් ඇති බවයි.\nමරණ පරීක්ෂණය අද දින සිදුකිරීමට නියමිත අතර ලොරි රථයේ රියදුරු අත්අඩංගුවට ගෙන අධිකරණයට ඉදිරිපත් කිරීමෙන් අනතුරුව රක්ෂිත බන්ධනාගාර ගත කර තිබෙනවා.",
       "URL": "https://www.hirunews.lk/165436/හසකල-අනතුරකින්-25-හැවිරිදි-තරුණියකගේ-දිවි-අහිමි-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=4431"
}