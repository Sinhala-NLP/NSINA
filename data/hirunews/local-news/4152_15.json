{
       "Source": "hirunews",
       "Timestamp": "Thursday, 28 December 2017 - 16:25",
       "Headline": "පාසල් 58 ක පළමු පාසල් වාරය ජනවාරි 15",
       "News Content": "පසුගියදා නිමාවට පත්වූ සාමාන්‍ය පෙළ විභාගයේ පළමු අදියරයේ ඇගයීම් කටයුතු සඳහා යොදාගනු ලබන පාසල් 58 ක පළමු පාසල් වාරය ලබන ජනවාරි මස 15 වනදා ආරම්භ වන බව අධ්‍යාපන අමාත්‍යාංශය පවසනවා.\nඅනෙකුත් පාසල් සඳහා පළමු පාසල් වාරය ජනවාරි 2 වනදා ආරම්භ කිරීමට නියමිතයි.\nමේ අතර පළමු පාසල් වාරය ආරම්භවීමට පෙර දීපව්‍යාප්තව සියලූ පාසල්වල විශේෂ ඩෙංගු මර්දන වැඩසටහනක් ක්‍රියාවට නංවන බව අධ්‍යාපන අමාත්‍යාංශය සඳහන් කළා.\nඒ අනුව මේ මස 30 සහ 31 යන දෙදින තුළ මෙම ඩෙංගු මර්දන වැඩසටහන ක්‍රියාත්මක කරන බවයි අමාත්‍යාංශය නිවේදනය කළේ.\nජාතික ඩෙංගු මර්දන වැඩසටහනට සමගාමීව සියලූ පාසල් ඩෙංගු උවදුරෙන් තොර කලාප බවට පත් කිරිම අරමුණු කරගෙන මෙම වැඩසටහන ක්‍රියාත්මක වනවා.\nමීට අමතරව සතියේ සෑම ඉරිදා දිනකම පාසල් පරිශ්‍ර පවිත්‍ර කිරීමේ කටයුතු අඛන්ඩව පවත්වාගෙන යෑමට පියවර ගත යුතු බවද අධ්‍යාපන අමාත්‍යාංශය නිකුත් කළ නිවේදනයේ සඳහන්.",
       "URL": "https://www.hirunews.lk/179568/පාසල්-58-ක-පළමු-වාරය-ජනවාරි-15",
       "Category": "Local News",
       "Parent URL": "https://www.hirunews.lk/local-news.php?pageID=4152"
}