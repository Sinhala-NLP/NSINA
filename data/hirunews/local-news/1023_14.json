{
       "Source": "hirunews",
       "Timestamp": "Wednesday, 13 July 2022 - 20:25",
       "Headline": "සියලු ම පක්ෂ නායකයන් ජුලි 9 එකඟතාව අනුගමනය කළ යුතුයි - ඩලස්",
       "News Content": "සියලුම පක්ෂ නායකයින් ජුලි 9 වැනිදා ඇති කරගත් එකඟතාව අනුගමනය කළ යුතු අතර එකඟ වූ පරිදි වහා ම නව ජනාධිපතිවරයකු සහ පසුව නව අගමැතිවරයකු තෝරා පත් කර ගැනීමට ඉදිරියට යා යුතු බව පාර්ලිමේන්තු මන්ත්‍රී ඩලස් අලහප්පෙරුම පවසනවා.\nඒ බව ඔහු කියා සිටියේ ට්විටර් පණිවිඩයක් නිකුත් කරමින්.\nවැඩි දුරටත් අදාළ පණිවිඩයේ මන්ත්‍රීවරයා සඳහන් කරන්නේ වැඩි කාලයක් ගත වන තරමට, පවතින නොසන්සුන්තාව තවත් නරක අතට හැරෙනු ඇති බවයි.\nඑසේ නො කළහොත් නීතියක් නැති රටක් බවට පත්වීම වැලැක්වීමට කිසිවෙකුට හැකියාවක් නැති බවයි මන්ත්‍රීවරයා සිය පණිවිඩයේ සඳහන් කරන්නේ.\n(මන්ත්‍රීවරයා විසින් නිකුත් කළ ට්විටර් පණිවිඩය පහතින්)",
       "URL": "https://www.hirunews.lk/309915/සියලු-ම-පක්ෂ-නායකයන්-ජුලි-9-එකඟතාව-අනුගමනය-කළ-යුතුයි-ඩලස්",
       "Category": "Local News",
       "Parent URL": "https://www.hirunews.lk/local-news.php?pageID=1023"
}