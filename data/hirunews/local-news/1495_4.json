{
       "Source": "hirunews",
       "Timestamp": "Tuesday, 14 December 2021 - 15:15",
       "Headline": "මන්නාරමින් මුහුදු සවාරි ගොස් අතුරුදන් වූ තරුණයින්ගේ සිරුරු සොයා ගැනේ",
       "News Content": "මන්නාරම - කෝන්දපිට්ටි මුහුදේ බෝට්ටු සවාරියක් ගිය අවස්ථාවේ මුහුදට වැටී අතුරුදහන් වූ තරුණයින් දෙදෙනාගෙන් දෙවැන්නාගේ මළ සිරුරත් අද (14) උදෑසන සොයාගත් බව මන්නාරම පොලීසිය පවසනවා.\nපොලීසිය පැවසූවේ, මන්නාරම,පල්ලිමුනෙයි,කෝන්දපිට්ටි මුහුදේ බෝට්ටු සවාරියක් ගිය අවස්ථාවේ තරුණයින් දෙදෙනෙකු පෙරේදා (12) දියේ ගිලීමෙන් අතුරුදහන්ව ඇති බවයි.\nමෙලෙස අතුරුදන් වූ පුද්ගලයින් දෙදෙනාගෙන් එක් අයෙකු, යාපනය, පේදුරුතුඩුව ප්‍රදේශයේ පදිංචි 28 හැවිරිදි තරුණයෙකු වන අතර, සේන්දූරන් නමැත්තාගේ මළ සිරුර මෙලෙස අද(14) උදෑසන ධීවරයින් පිරිසකට හමුව තිබෙනවා.\nඅතුරුදහන්වූ 21 හැවිරිදි තරුණයෙකු වු දර්ශන් නමැත්තාගේ මළ සිරුර ඊයේ (13) සොයා ගැනුණේ ද ධීවරයින් පිරිසක් විසින්.",
       "URL": "https://www.hirunews.lk/290999/මන්නාරමින්-මුහුදු-සවාරි-ගොස්-අතුරුදන්-වූ-තරුණයින්ගේ-සිරුරු-සොයා-ගැනේ",
       "Category": "Local News",
       "Parent URL": "https://www.hirunews.lk/local-news.php?pageID=1495"
}