{
       "Source": "hirunews",
       "Timestamp": "Sunday, 13 March 2022 - 13:04",
       "Headline": "ඉන්දියාවෙන් ඩොලර් මිලියන 100ක ණයක්",
       "News Content": "සාම්පූර් හි සූර්ය විදුලි බලාගාරය ඒකාබද්ධව සංවර්ධනය කිරීමේ ගිවිසුම පිළිබඳව කොළඹ ඉන්දීය මහ කොමසාරිස් කාර්යාලය නිල නිවේදනයක් නිකුත් කළා.\nඑහි දැක්වෙන්නේ ඉන්දියාවේ එන්.ටී.පී.සී. සමාගම සහ ලංකා විදුලිබල මණ්ඩලය අතර ඒකාබද්ධ ව්‍යාපාරයක් වන ටි්‍රන්කොමලී පවර් කොම්පැනි ලිමිටඩ් සඳහා ඒකාබද්ධ ව්‍යාපාර සහ කොටස්කරුවන්ගේ ගිවිසුම සඳහා පෙරේදා (11) අත්සන් තැබූ බවයි.\nමෙගවොට් 100 ක සූර්ය විදුලි බලාගාරයක් මෙලෙස ඉදි කෙරෙන්නේ මීට පෙර ඉන්දියාව සමඟ හවුල් ව්‍යාපාරයක් ලෙස තාප විදුලි බලාගාරයක් පිහිටුවීමට සැළසුම් කළ ස්ථානයේ වීම විශේෂත්වයක්.\nමෙරට සූර්ය බල ව්‍යාපෘති සංවර්ධනය සඳහා ඉන්දියාව විසින් ඩොලර් මිලියන 100 ක ණය පහසුකමක් ක්‍රියාත්මක කර ඇති බවද මහ කොමසාරිස් කාර්යාලය සිහිපත් කර තිබෙනවා.",
       "URL": "https://www.hirunews.lk/299371/ඉන්දියාවෙන්-ඩොලර්-මිලියන-100ක-ණයක්",
       "Category": "Local News",
       "Parent URL": "https://www.hirunews.lk/local-news.php?pageID=1296"
}