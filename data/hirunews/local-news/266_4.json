{
       "Source": "hirunews",
       "Timestamp": "Thursday, 15 June 2023 - 16:06",
       "Headline": "වෑන් රථයක් කොල්ලකෑ පිරිසක් වලපනේ පොලිසියට කොටු.",
       "News Content": "කුලී ගමනක් යන මුවාවෙන් පැමිණ වෑන් රථයක් සොරාගත් කාන්තාවන් දෙදෙනකු ඇතුළු 8 දෙනෙකු වලපනේ පොලිසිය විසින් අද අත්අඩංගුවට ගෙන තිබෙනවා.\nමෙලෙස අත්අඩංගුවට ගෙන ඇති පිරිස වලපනේ ප්‍රදේශයේ පදිංචි කරුවන්ය .කාන්තාවන් දෙදෙනා පැමිණ වෑන් රථය කුලී ගමනක් යාමට අවශ්‍ය බව පවසා රියදුරු සමග වලපනේ  නගරයට පැමිණ ඇත. එලෙස පැමිණි වෑන් රථය පාළු ස්ථානයක නවතා සිටියදී එම ස්ථානයට පැමිණි පිරිමි පුද්ගලයින් හය දෙනා රියදුරු බිය ගන්වා වෑන් රථය පැහැරගෙන ගොස් ඇති බව පොලීසිය පවසයි .\nඅත්අඩංගුවට ගත් සැකකරුවන් හෙට දින අධිකරණයට ඉදිරිපත් කිරීමට නියමිතය.",
       "URL": "https://www.hirunews.lk/338039/වෑන්-රථයක්-කොල්ලකෑ-පිරිසක්-වලපනේ-පොලිසියට-කොටු",
       "Category": "Local News",
       "Parent URL": "https://www.hirunews.lk/local-news.php?pageID=266"
}