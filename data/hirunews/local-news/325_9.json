{
       "Source": "hirunews",
       "Timestamp": "Monday, 22 May 2023 - 15:24",
       "Headline": "දරුවා පොළොවේ ගැසූ පියෙකු අත්අඩංගුවට",
       "News Content": "තම තුන්හැවිරිදි දරුවා පොළොවේ ගැසූ බව කියන පියෙකු පිළිබඳ තොරතුරු අවිස්සාවේල්ල - ඉහළ තල්දූව ප්‍රදේශයෙන් හිරු ප්‍රවෘත්ති අංශයට වාර්තා වුණා.\nසැකකරු දරුවා පොළොවේ ගැසීමෙන් පසු වස පානය කර ඇති අතර පසුව ඔවුන් දෙදෙනාම ප්‍රදේශවාසින් සහ ඥාතීන් විසින් ඊයේ(21) දිනයේදී රෝහල්ගත කිරීමට පියවර ගෙන ඇති බව සඳහන්.\nඑහිදී පියා ප්‍රතිකාර ගැනීමෙන් පසු රෝහලෙන් පළායාමට උත්සහ කිරීමේදී පොලිසිය ඔහු අත්අඩංගුවට ගෙන තිබෙනවා.\nඅනතුරට පත් දරුවා අවිස්සාවේල්ල මූලික රෝහලට ඇතුළත් කිරීමෙන් පසු වැඩිදුර ප්‍රතිකාර සඳහා කොළඹ රිජ්වේ ආර්යා ළමා රෝහලට මාරුකර යැවුණු බවයි පොලිසිය සඳහන් කළේ.\nසිය බිරිඳ සමඟ පවතින ආරවුලක් හේතුවෙන් දරුවා පොළොවේ ගැසූ බවටයි සැකකරු පොලිසියට පාපොච්චාරණය කර ඇත්තේ.",
       "URL": "https://www.hirunews.lk/335927/දරුවා-පොළොවේ-ගැසූ-පියෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=325"
}