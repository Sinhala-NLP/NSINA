{
       "Source": "hirunews",
       "Timestamp": "Tuesday, 26 November 2019 - 12:58",
       "Headline": "විපක්ෂයේ අසුන් ගත්තත්, ආණ්ඩුවේ නිවැරදි තීරණවලට සහය - ආර් සම්බන්ධන්",
       "News Content": "වත්මන් ආණ්ඩුව සිදුකරන නිවැරදි දේ සඳහා ඕනෑම අවස්ථාවක අවශ්‍ය සහාය ලබාදීමට සූදානම් බව දෙමළ ජාතින සන්ධානයේ නායක පාර්ලිමේන්තු මන්ත්‍රී ආර්. සම්බන්ධන් පවසනවා.\nඔහු මේ බව කියා සිටියේ ත්‍රිකුණාමලය ප්‍රදේශයේ ඊයේ පැවති මාධ්‍ය හමුවකට එක්වෙමින්.\nඒ අනුව වත්මන් රජය යටතේ විපක්ෂයේ අසුන් ගැනීමට තීරණය කර ඇති දෙමළ ජාතික සන්ධානය මේ වන විට සිටින්නේ මන්ත්‍රීවරුන් 14 දෙනෙකු පමණයි.\nඑහි මන්ත්‍රීවරුන් දෙදෙනෙකු වන ශිවශක්ති ආනන්දන් සහ එස්. වියාලේන්ද්‍රන් ස්වාධීනව කටයුතු කිරීමට පසුගිය දා තීරණය කළා.\nකෙසේ වෙතත්, පාර්ලිමේන්තු මන්ත්‍රී එස්. වියාලේන්ද්‍රන් පසුගිය ජනාධිපතිවරණයේදී ජනාධිපති ගෝඨාභය රාජපක්ෂට සහය පළ කරනු ලැබුවා.",
       "URL": "https://www.hirunews.lk/229013/විපක්ෂයේ-අසුන්-ගත්තත්-ආණ්ඩුවේ-නිවැරදි-තීරණවලට-සහය-ආර්-සම්බන්ධන්",
       "Category": "Local News",
       "Parent URL": "https://www.hirunews.lk/local-news.php?pageID=3031"
}