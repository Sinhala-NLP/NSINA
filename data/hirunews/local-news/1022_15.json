{
       "Source": "hirunews",
       "Timestamp": "Thursday, 14 July 2022 - 10:50",
       "Headline": "අර්බුදවලට රුසියාව හේතුවක් ද? යුක්‍රේන ජනපතිගෙන් හෙළිදරවුවක්",
       "News Content": "යුක්රේන ජනාධිපති වොලොඩිමියර් සෙලෙන්ස්කි ශ්‍රී ලංකාවේ පවතින අර්බුදයට රුසියාව හේතු වූ බවට චෝදනා කරනවා.\nයුක්රේනය ආක්‍රමණය කිරීමේ දී රුසියා විසින් ආහාර නිෂ්පාදන අවහිර කිරීම මෙයට එක් හේතුවක් බව යි ඔහු පවසන්නේ.\nසෝල් හි පැවති ආසියානු නායකත්ව සමුළුවේදී සෙලෙන්ස්කි සිය දේශනය අතරතුර මේ බව අවධාරණය කළා.\nරුසියාව යුක්රේනය ආක්‍රමණය කිරීමේ දී භාවිතා කර ඇති එක් උපක්‍රමයක් නම් “ආර්ථික කම්පනයක්” ඇති කිරීම බව යි සෙලෙන්ස්කි ජනාධිපතිවරයා අවධාරණය කරන්නේ.\nසැපයුම් දාමයේ කඩාකප්පල් වීම හේතුවෙන් රටවල් ආහාර හා ඉන්ධන හිඟයකට මුහුණ දී ඇති අතර, එම තත්ත්වය රුසියාවේ න්‍යාය පත්‍රයක් වන බවත් ඔහු පවසනවා.",
       "URL": "https://www.hirunews.lk/309947/අර්බුදවලට-රුසියාව-හේතුවක්-ද-යුක්‍රේන-ජනපතිගෙන්-හෙළිදරවුවක්",
       "Category": "Local News",
       "Parent URL": "https://www.hirunews.lk/local-news.php?pageID=1022"
}