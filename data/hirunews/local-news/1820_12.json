{
       "Source": "hirunews",
       "Timestamp": "Wednesday, 14 July 2021 - 18:36",
       "Headline": "ගව ඝාතන තහනම යළි කරලියට",
       "News Content": "මෙරට තුල ගව ඝාතනය සම්පූර්ණයෙන්ම තහනම් කිරීමට අදාළ පනත් කෙටුම්පත සඳහා නීතිපතිවරයාගේ සහතිකය හිමිවී තිබෙනවා.\nරජයේ ආරංචි මාර්ග අනාවරණ කළේ අදාළ පනත් කෙටුම්පත, අනුමැතිය සඳහා ඉදිරි සති කිහිපය තුල අමාත්‍ය මණ්ඩලය වෙත ඉදිරිපත් කිරීමට ද නියමිත බවයි.\nබුද්ධ ශාසන අමාත්‍යවරයා ලෙස අග්‍රාමාත්‍ය මහින්ද රාජපක්ෂගේ යෝජනාවකට අනුව මෙම වැඩපිළිවෙල ක්‍රියාත්මක අතර අමාත්‍ය මන්ඩලයේ අනුමැතිය හිමිවීමෙන් පසු අදාළ කෙටුම්පත ගැසට් මගින් ප්‍රකාශයට පත් කිරීමට නියමිත වනවා.\nඉන් දින 7 කට පසු එම පනත් කෙටුම්පත පාර්ලිමේන්තුවට ඉදිරිපත් කර සම්මත කර ගත යුතුයි.\nමීට අදාළ සංකල්ප පත්‍රිකාව සඳහා අමාත්‍ය මණ්ඩලයේ අනුමැතිය හිමිව තිබුණේ මීට මාස කිහිපයකට පෙරයි.",
       "URL": "https://www.hirunews.lk/276972/ගව-ඝාතන-තහනම-යළි-කරලියට",
       "Category": "Local News",
       "Parent URL": "https://www.hirunews.lk/local-news.php?pageID=1820"
}