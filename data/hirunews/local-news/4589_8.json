{
       "Source": "hirunews",
       "Timestamp": "Wednesday, 29 March 2017 - 18:52",
       "Headline": "ඒකාබද්ධ විපක්ෂය පාර්ලිමේන්තුවේ ආංශික අධීක්ෂණ කාරක සභාවෙන් ඉවත්වෙයි",
       "News Content": "පාර්ලිමේන්තුවේ ආංශික අධීක්ෂණ කාරක සභා නියෝජනය කරන ඒකාබද්ධ විපක්ෂයේ මන්ත්‍රීවරු ඉන් ඉවත්වීමට තීරණය කර ඇති බව පාර්ලිමේන්තු මන්ත්‍රී ඩලස් අලහප්පෙරුම ප්‍රකාශ කළා.\nමන්ත්‍රීවරයා මේ බව කියා සිටියේ ඒකාබද්ධ විපක්ෂය කොළඹ අද කැඳවා තිබූ මාධ්‍ය හමුවකට  එක්වෙමින්.\nඑසේම ජිනීවා මානව හිමිකම් සමුළුවේදී රජය කටයුතු කළ ආකාරය සම්බන්ධයෙන් ලබන මස 6 වනදා  පාර්ලිමේන්තුවේදී විශේෂ විවාදයක් පැවැත්වීමට අවසර ඉල්ලා ඇති බව ද ඔහු කියා සිටියා.\nමාධ්‍ය හමුවට එක්වෙමින් හිටපු අමාත්‍ය මහාචාර්ය ජී.එල්. පීරිස් සඳහන් කළේ වර්තමාන ආණ්ඩුවේ ආයුකාලය අඩුවීගෙන යන බවක් පෙන්නුම් කරන බවයි.",
       "URL": "https://www.hirunews.lk/158051/ඒකාබද්ධ-විපක්ෂය-පාර්ලිමේන්තුවේ-ආංශික-අධීක්ෂණ-කාරක-සභාවෙන්-ඉවත්වෙයි",
       "Category": "Local News",
       "Parent URL": "https://www.hirunews.lk/local-news.php?pageID=4589"
}