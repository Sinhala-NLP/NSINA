{
       "Source": "hirunews",
       "Timestamp": "Thursday, 27 August 2020 - 14:09",
       "Headline": "බද්දේගමදී තරුණයෙකුට පහර දුන් කාන්තාවකට ඇතුළු පිරිසට වැඩ වරදී (වීඩියෝ)",
       "News Content": "ගාල්ල - බටේපොල ප්‍රදේශයේ 28 හැවිරිදි තරුණයෙකුට පිරිසක් පහර දෙන ආකාරය දැක්වෙන වීඩියෝවක් පසුගියදා සමාජ මාධ්‍ය ඔස්සේ සංසරණය  වූ අතර අප ඒ පිළිබදව හිරු ප්‍රවෘත්ති ඔස්සේ රටට අනාවරණ කළා.\nපෞද්ගලික සමාගමක ඖෂධ හදුන්වාදීමේ නිළධාරියෙකු ලෙස කටයුතු කල එම තරුණයාට එම වෘත්තියේම නිරත පිරිසක් පහරදි තිබුණේ ඔහුගේ මිතුරෙකුගේ නිවසකට ගෙන්වා ගෙනයි.\nඑම පහරදීම සිදුකළ නිවසේ හිමිකරු සහ ඔහුගේ බිරිඳ  පසුගිය අඟහරුවාදා පොලිසිය අත්අඩංගුවට ගත්තා.\nකෙසේ වෙතත් හිරු අණාවරණයත් සමග පහර දීම සිදුකළ තවත් පුද්ගලයින් 11 දෙනෙකු පොලිසියට භාර වී තිබෙනවා.\nඔවුන් සියලු දෙනා ඇප මත මුදා හැර ඇති අතර, සැකකරුවන්ට එරෙහිව අධිකරණය හමුවේ නඩු පවර බව බද්දේගම පොලීසිය පැවසුවා.",
       "URL": "https://www.hirunews.lk/248775/බද්දේගමදී-තරුණයෙකුට-පහර-දුන්-කාන්තාවකට-ඇතුළු-පිරිසට-වැඩ-වරදී-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2494"
}