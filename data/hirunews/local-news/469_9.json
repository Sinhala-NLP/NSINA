{
       "Source": "hirunews",
       "Timestamp": "Saturday, 18 March 2023 - 12:44",
       "Headline": "පවුලේ ගින්න නිවස ම අළු කළ හැටි",
       "News Content": "මොරටුමුල්ල, කඩලාන, බොල්ගොඩ - සිරිමාවතේ නිවසක ඊයේ (17) රාත්‍රියේ හටගත් ගින්නකින් නිවස සහ එහි ගෘහ උපකරණ සියල්ල මුළුමනින් ම විනාශ වුණා.\nඒ පවුල් ආරවුලක් දුර දිග ගොස් පියා විසින් දරුවන් දෙදෙනා සහා බිරිඳ නිවසින් පිටව ගොස් අවස්ථාවේ දී නිදන කාමරයේ මෙට්ටයට ගිනි තැබීමෙන් ඇති වූ ගින්න ගෑස් සිලින්ඩර ට ඇවිලී එය මුළු නිවෙස පුරා පැතිරීමෙන්.\nසිද්ධිය වාර්තා වූ වහා ම මොරටුව නගර සභාවේ ගිනි නිවන රථ තුනක් එම ස්ථානයට පැමිණ ඇති අතර පොලීසිය සහ ප්‍රදේශවාසීන්ගේ සහාය ඇතිව ගින්න මුළුමනින්ම නිවාදැමීමට කටයුතු කර තිබෙනවා.\nඑහෙත් ඒ වනවිට මුළු නිවස ම ගිනිබත් වී තිබූ අතර, අවට නිවාසවලට ගින්න පැතිරීම වළක්වා ගැනීමට අදාල අංශ කටයුතු කළා.\nවිශාල පිපුරුම් හඬක් සමඟ ගින්න හටගත් බවයි සිද්ධිය ඇසින් දුටුවන් පවසන්නේ.\nගින්නෙන් ජීවිත හානි කිසිවක් සිදුව නොමැති බවයි පොලිසිය සදහන් කළේ.\nගිනිතැබු පුද්ගලයා මොරටුමුල්ල පොලිසිය විසින් අත්තඩංගුවට ගත් ඇති අතර තමා විසින් ගිනිතැබු බව ඔහු විසින් පිළිගෙන තිබෙනවා.",
       "URL": "https://www.hirunews.lk/330252/පවුලේ-ගින්න-නිවස-ම-අළු-කළ-හැටි",
       "Category": "Local News",
       "Parent URL": "https://www.hirunews.lk/local-news.php?pageID=469"
}