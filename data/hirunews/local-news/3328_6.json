{
       "Source": "hirunews",
       "Timestamp": "Wednesday, 29 May 2019 - 17:20",
       "Headline": "පූජිත් ජයසුන්දර ශ්‍රේෂ්ඨාධිකරණයට යයි",
       "News Content": "තමා ධුරයෙන් ඉවත් කිරීම නීතිවිරෝධී යැයි පවසමින් අනිවාර්ය නිවාඩු යැවූ පොලිස්පති පූජිත් ජයසුන්දර අද, ශ්‍රේෂ්ඨාධිකරණය හමුවේ මූලික අයිතිවාසිකම් පෙත්සමක් ගොනුකරනු ලැබුවා.\nව්‍යවස්ථාදායක සභාව ඇතුලූ පිරිසක් මෙහි වගඋත්තරකරුවන් ලෙස නම්කර ඇති අතර, ජනාධිපතිවරයා ගත් තීරණය නීිතිවිරෝධී යැයි පවසමින් නියෝගයක් නිකුත් කරන ලෙස ඔහු එමඟින් ඉල්ලා ඇති බවයි හිරු අධිකරණ වාර්තාකරු කියා සිටියේ.\nපොලිස්පති පූජිත් ජයසුන්දර අනිවාර්ය නිවාඩු යැවීමෙන් අනතුරුව පසුගිය මස 29 වනදා වැඩබලන පොලිස්පතිවරයා ලෙස ජ්‍යෙෂ්ඨ නියෝජ්‍ය පොලිස්පති චන්දන වික්‍රමරත්න ජනාධීපති මෛත්‍රීපාල සිරිසේන විසින් පත් කරනු ලැබුවා.\nඒ අනුව ඒ සඳහා ව්‍යවස්ථාදායක සභාවේ අනුමැතියද හිමිව තිබුණා.",
       "URL": "https://www.hirunews.lk/217331/පූජිත්-ජයසුන්දර-ශ්‍රේෂ්ඨාධිකරණයට-යයි",
       "Category": "Local News",
       "Parent URL": "https://www.hirunews.lk/local-news.php?pageID=3328"
}