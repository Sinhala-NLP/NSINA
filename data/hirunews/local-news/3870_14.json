{
       "Source": "hirunews",
       "Timestamp": "Sunday, 01 July 2018 - 8:19",
       "Headline": "බ්‍රසීල ජාතිකයෙකුගේ උදරයෙන් කොකේන් ගුලි 60 ක් ඉවත් කරගැනේ (ඡායාරූප)",
       "News Content": "කොකේන් මත්ද්‍රව්‍ය ගුලි වශයෙන් ගිල පැමිණි බ්‍රසීල ජාතිකයෙකුගෙන් ග්‍රෑම් 500 ක පමණ එම මත්ද්‍රව්‍ය ඉවත් කරගැනීමට පොලිස් මත්ද්‍රව්‍ය කාර්යාංශය කටයුතු කර තිබෙනවා.\nඊයේ උදෑසන දෝහා කටාර් සිට කටුනායක ගුවන් තොටුපලට පැමිණි මෙම 30 හැවිරිදි බ්‍රසීල ජාතිකයා මීගමුව රෝහලට ඇතුළත් කිරීමෙන් අනතුරුව කොකේන් ගුලි 60 ක් ඉවත් කරගැනීමට හැකිවූ බවයි පොලීසිය සඳහන් කළේ.\nමෙම මත්ද්‍රව්‍ය තොගයේ වටිනාකම රුපියල් එක්කෝටි තිස් ලක්ෂයකට ආසන්න බව සඳහන්.\nපොලිස් මත්ද්‍රව්‍ය කාර්යාංශය මගින් සැකකරු අද දිනයේ මීගමුව මහේස්ත්‍රාත් අධිකරණය වෙත ඉදිරිපත් කිරීමට නියමිතයි.",
       "URL": "https://www.hirunews.lk/194257/බ්‍රසීල-ජාතිකයෙකුගේ-උදරයෙන්-කොකේන්-ගුලි-60-ක්-ඉවත්-කරගැනේ-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=3870"
}