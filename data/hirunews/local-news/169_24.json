{
       "Source": "hirunews",
       "Timestamp": "Wednesday, 19 July 2023 - 16:54",
       "Headline": "සිංගප්පූරු පාර්ලිමේන්තු මන්ත්‍රී ලියෝන් පෙරේරා ඉල්ලා අස්වෙයි",
       "News Content": "සිංගප්පූරු පාර්ලිමේන්තු මන්ත්‍රී ලියෝන් පෙරේරා මහතා සිය ධුරයෙන් ඉල්ලා අස්වී තිබෙනවා.\nඊයේ (18) දිනයේ මෙම අස්වීම ඉදිරිපත් කර ඇති අතර එයට හේතු වී ඇත්තේ ඔහු පැවැත්වූ අයථා සබඳතාවයක් පිළිබඳ වීඩියෝ පටයක් සමාජ මාධ්‍යයේ සංසරණය වීමයි.\nසිංගප්පූරු පාලක පක්ෂයේ ජ්‍යෙෂ්ඨ නායිකාවක් වන නිකොල් සේ සමඟ ලියෝන් පෙරේරා මෙම අනියම් සබඳතාවය පවත්වා ඇති බවයි විදෙස් මාධ්‍ය වාර්තා කොට සිටින්නේ.\nමේ දෙදෙනා සම්බන්ධ වීඩියෝවක් සමාජ මාධ්‍ය වෙත නිකුත් වීමත් සමඟ දෙදෙනාම වරද පිළිගෙන ඇති බවයි වාර්තා වෙන්නේ,\nපාර්ලිමේන්තු මන්ත්‍රී ලියෝන් පෙරේරා සිය මන්ත්‍රී ධුරයෙන් සහ නිකොල් සේ පක්ෂ සමාජිකත්වයෙනුත් ඉල්ලා අස් වී ඇති බවයි වැඩිදුරටත් වාර්තා වෙන්නේ.",
       "URL": "https://www.hirunews.lk/341787/සිංගප්පූරු-පාර්ලිමේන්තු-මන්ත්‍රී-ලියෝන්-පෙරේරා-ඉල්ලා-අස්වෙයි",
       "Category": "Local News",
       "Parent URL": "https://www.hirunews.lk/local-news.php?pageID=169"
}