{
       "Source": "hirunews",
       "Timestamp": "Monday, 26 June 2017 - 14:20",
       "Headline": "මවට පහරදුන් පුතා අත්අඩංගුවට",
       "News Content": "මත්පැන් බීමට මුදල් ඉල්ලා සිය මවට පොල්ලකින් පහර දී තුවාල සිදුකළ පුද්ගලයෙකු පොලිසිය විසින් අත්අඩංගුවට ගෙන තිබෙනවා.\nමෙලෙස අත්අඩංගුවට ගෙන තිබෙන්නේ ඌරගස්මන්හංදිය ප්‍රදේශයේ පදිංචි 23 හැවිරිදි තරුණයෙක්.\nසිද්ධිය වන අවස්ථාවේදී අසල් වාසියෙකු පොලිසියට දැනුම් දී ඇති බවත් පොලිසිය පැමිණෙනවිට කාන්තාව ලේ වැගිරී නිවසේ වැටී සිටි බවත් පොලිසිය පවසනවා.\nපසුව ගිලන් රථයක් මගින් කාන්තාව රෝහල් ගතකර ඇති අතර පහරදීමෙන් ඇයගේ දෙපාවලට සහ හිසට තුවාල වී තිබෙනවා.\nමෙම තරුණයා සිය මවගේ යටසායේ සඟවාගෙන සිටි මුදල් ඉල්ලා මෙලස පහරදී ඇති බවත් අත්අඩංගුවට ගන්නා අවස්ථාවේදීත් ඔහු නිවස පිටුපස මත්පැන් පානය කරමින් සිට ඇති බවත් පොලිසිය සඳහන් කළා.",
       "URL": "https://www.hirunews.lk/164444/මවට-පහරදුන්-පුතා-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4451"
}