{
       "Source": "hirunews",
       "Timestamp": "Thursday, 15 December 2022 - 20:26",
       "Headline": "පාසල්වල මත්ද්‍රව්‍ය නිවාරණයට කමිටු",
       "News Content": "ජනවාරි 2 වනදා වන විට, පාසල් තුළ මත්ද්‍රව්‍ය ව්‍යාප්ත වීම වැළැක්වීම සඳහා දිවයින පුරා පළාත් මට්ටමින් සහ කළාප මට්ටමින් මත්ද්‍රව්‍ය නිවාරණ කමිටු පත්කරන බව අධ්‍යාපන අමාත්‍ය සුසිල් ප්‍රේමජයන්ත ප්‍රකාශ කළා.\nඔහු මේ බව කියා සිටියේ කොළඹ අද (15) පැවති මාධ්‍ය හමුවකට එක්වෙමින්.\nමේ අතර පාසල් දරුවන් මත්ද්‍රව්‍යවලට ඇබ්බැහි වීම මේ වන විට බරපතල ගැටලුවක් බවට පත්ව තිබෙනවා. අයිස් මත්ද්‍රව්‍ය භාවිත කරන පාසල් දරුවන් ගැන අප කරුණු හෙළි කළේ වරක් දෙවරක් නොවේ.\nමෙවැනි ගැටළු සම්බන්ධයෙන් බොහෝවිට රට තුළ සිදුවන්නේ අශ්වයා පැන ගිය පසු ඉස්තාලය වසා දැමීම වැනි විසදුම්වලට එළැඹීම වුවත් දරුවන්ගේ අනාගතය වෙනුවෙන් වහාම මීට කඩිනම් පියවර ගත යුතුයි.",
       "URL": "https://www.hirunews.lk/322766/පාසල්වල-මත්ද්‍රව්‍ය-නිවාරණයට-කමිටු",
       "Category": "Local News",
       "Parent URL": "https://www.hirunews.lk/local-news.php?pageID=664"
}