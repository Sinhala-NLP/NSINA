{
       "Source": "hirunews",
       "Timestamp": "Tuesday, 06 June 2017 - 7:29",
       "Headline": "කොටුගොඩ දී ජීව උණ්ඩ 10ක් සමඟ කාන්තාවක් අත්අඩංගුවට",
       "News Content": "මට්ටක්කුලිය - ජුබිලි පාර ප්‍රදේශයේ දී වෙඩි තබා පුද්ගලයෙකු ඝාතනය කිරීමේ සිද්ධිය සම්බන්ධයෙන් පොලීසිය විශේෂ විමර්ශනයක් ආරම්භ කර තිබෙනවා.\nඒ සඳහා පොලිස් කණ්ඩායම් කිහිපයක් දැනටමත් පරීක්ෂණයක් ආරම්භ කර ඇති බව සඳහන්.\nත්‍රිරෝද රථයකින් යමින් සිටි පුද්ගලයෙකුට යතුරුපැදියකින් පැමිණි නාඳුනන පුද්ගලයන් දෙදෙනෙකු ඊයේ මෙලෙස වෙඩි තබා පළා ගොස් තිබුණා.\nවෙඩි වැදීමෙන් මිය ගියේ මට්ටක්කුලිය - සමිට්පුර ප්‍රදේශයේ පදිංචි ගයාන් ජීවන්ත හෙවත් ඉසුරු නැමැති දෙදරු පියෙක්.\nසිද්ධිය වන අවස්ථාවේ දී මිය ගිය පුද්ගලයාගේ බිරිඳ සහ දරුවෙකු ද ත්‍රිරෝද රථයේ ගමන් කරමින් සිටි නමුත්, වෙඩි තැබීමෙන් ඔවුන්ට හානියක් සිදුව තිබුණේ නැහැ.\nකෙසේ වෙතත්, පසුව අනාවරණ වූයේ් මෙය පාතාල කණ්ඩායම් දෙකක් අතර ඇති වූ ගැටුමක ප්‍රතිඵලයක් බවයි.\nමේ අතර, ජාඇල - කොටුගොඩ ප්‍රදේශයේදී ජීව උණ්ඩ 10ක් සමගින් කාන්තාවක් අත්අඩංගුවට ගෙන තිබෙනවා.\nපොලීසිය සඳහන් කළේ එම කාන්තාව පදිංචිව සිටි නිවසෙහි සඟවා තිබියදී ඊයේ මෙලෙස මෙම ජීව උණ්ඩ සොයා ගත් බවයි.\nකිසියම් අපරාධයක් සඳහා මේවා ළඟ තබා ගත්තේ ද යන්න පිළිබදව පොලීසිය පරීක්ෂණ ආරම්භ කර තිබෙනවා.",
       "URL": "https://www.hirunews.lk/162917/කොටුගොඩ-දී-ජීව-උණ්ඩ-10ක්-සමඟ-කාන්තාවක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4482"
}