{
       "Source": "hirunews",
       "Timestamp": "Friday, 10 June 2022 - 16:00",
       "Headline": "මන්නාරමේ ගැටුමකින් දෙදෙනෙකු ජිවිතක්ෂයට",
       "News Content": "මන්නාරම,නොච්චිකුලම ප්‍රදේශයේදී අද (10) උදැසන දෙපිරිසක් අතර සිදුවු ගැටුමකින් තුවාල ලැබු පුද්ගලයින් දෙදෙනෙකු ජිවිතක්ෂයට පත්ව තිබෙනවා.\nපොලිසිය පැවසූවේ පුද්ගලයින් දෙපිරිසක් අතර වු ආරවුලක් දුර දිග යාමෙන් මෙම ගැටුම සිදුව ඇති බවයි.\nඑහිදී සිදුවූ බරපතල තුවාල හේතුවෙන් පුද්ගලයින් සිව් දෙනෙකු මන්නාරම රෝහලට ඇතුළත් කර ඇති අතර, එහිදි පුද්ගලයින් දෙදෙනෙකු මියගොස් තිබෙනවා.\nමියගොස් ඇත්තේ වයස අවුරුදු 32ක් හා 43ක් වන සහෝදරයින් දෙදෙනෙකු බවටයි අනාවරණ වී ඇත්තේ.\nගම්මාන දෙකක් අතර පවතින ආරවුලක් ගැටුමට හේතු වී ඇති බවට මූලික විමර්ශනවලදී අනාවරණය වී තිබෙනවා.\nතුවාල ලැබූවන් මන්නාරම රෝහලේ ප්‍රතිකාර ලබන අතර, මියගිය පුද්ගලයින්ගේ මළ සිරුරු පශ්චාත් මරණ පරීක්ෂණ මෘත ශරීරාගාරයට යොමු කර තිබෙනවා.\nසිද්ධිය සම්බන්ධයෙන් උයිලන්කුලම පොලිසියයි වැඩිදුර පරීක්ෂණ මෙහෙයවන්නේ.",
       "URL": "https://www.hirunews.lk/306756/මන්නාරමේ-ගැටුමකින්-දෙදෙනෙකු-ජිවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=1105"
}