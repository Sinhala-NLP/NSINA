{
       "Source": "hirunews",
       "Timestamp": "Sunday, 23 July 2023 - 8:03",
       "Headline": "ආරවුලක් දුරදිග ගිහින් පුද්ගලයෙක් මරුට",
       "News Content": "රත්නපුර, හිදැල්ලන ප්‍රදේශයේ ඊයේ (22) දෙපිරිසක් අතර ඇති වූ ආරවුලක් හේතුවෙන් පහර දී පුද්ගලයකු ඝාතනය කර තවත් පුද්ගලයන් දෙදෙනකුට තියුණු ආයුධවලින් පහර දී බරපතළ තුවාල සිදු කර තිබෙනවා.\nමෙම ආරවුලෙන් මිය ගිය පුද්ගලයා 65 හැවිරිදි හිදැල්ලන ප්‍රදේශයේ පදිංචිකරුවෙක්.\nතුවාලකරුවන් අවුරුදු 36 හා 37 වයස්වල පසුවන මිය ගිය අයගේ පුතුන් දෙදෙනෙක්.\nපොලිස් විමර්ශනවලදී අනාවරණය වී ඇත්තේ කලක සිට පැවති ඉඩම් ආරවුලක් නිසා ඇති වූ බහින් බස් වීමක් දුරදිග යෑමෙන් මෙම අපරාධය සිදු වී ඇති බවයි.\nමෙම සිද්ධිය සම්බන්ධයෙන් සැකකාරියන් දෙදෙනෙකු හා සැකකරුවකු අත්අඩංඟුවට ගෙන තිබෙනවා.\nරත්නපුර පොලිසිය සිද්ධිය සම්බන්ධයෙන් වැඩිදුර විමර්ශන සිදු කරනවා.",
       "URL": "https://www.hirunews.lk/342187/ආරවුලක්-දුරදිග-ගිහින්-පුද්ගලයෙක්-මරුට",
       "Category": "Local News",
       "Parent URL": "https://www.hirunews.lk/local-news.php?pageID=160"
}