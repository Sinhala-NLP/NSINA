{
       "Source": "hirunews",
       "Timestamp": "Saturday, 15 October 2022 - 14:21",
       "Headline": "කැළණි ගඟේ ජලය පිටාර ගැලීමෙන් මාර්ග කිහිපයක් ජලයෙන් යටවෙයි - විකල්ප මාර්ග භාවිත කරන ලෙසට පොලිසියෙන් ඉල්ලීමක් (වීඩියෝ)",
       "News Content": "පවතින අධික වර්ෂාවත් සමග කැළණි ගගේ ජලය පිටාර ගැලීමෙන් බියගම ප්‍රදේශයෙන් මල්වාන, යබරලුව උතුර සහ දකුණ, බියගම නැගෙනහිර හා දකුණු ග්‍රාම නිලධාරි වසමේ නිවාස රැසක් ජලයෙන් යටවී තිබෙනවා.\nමේ හේතුවෙන් නිවාස 682 ක පුද්ගලයින් 1620 ක් පමණ අවතැන්ව ඇති බවයි පොලීසිය සඳහන් කළේ.\nඑමෙන්ම බියගම කැලණිය මාර්ගයේ බණ්ඩාරවත්ත හන්දියේ සිට රග්ගහවත්ත පාලම දක්වා කොටස, බණ්ඩාරවත්ත හන්දියෙන් මල්වානට හැරෙන හන්දිය ජලයෙන් යටවී තිබෙනවා.\nඑසේම මල්වාන කොළඹ මාර්ගයෙන් රක්ෂපාන ප්‍රදේශය සහ නව නුවර මාර්ගයේ 13 කණුව ප්‍රදේශය සහ යබරලුව පහත් බිම් ප්‍රදේශය ජලයෙන් යටවීම හේතුවෙන් විකල්ප මාර්ග භාවිත කරන ලෙසටයි පොලිසිය රියදුරන්ගෙන් සහ ජනතාවගෙන් ඉල්ලා සිටින්නේ.",
       "URL": "https://www.hirunews.lk/317944/කැළණි-ගඟේ-ජලය-පිටාර-ගැලීමෙන්-මාර්ග-කිහිපයක්-ජලයෙන්-යටවෙයි-විකල්ප-මාර්ග-භාවිත-කරන-ලෙසට-පොලිසියෙන්-ඉල්ලීමක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=801"
}