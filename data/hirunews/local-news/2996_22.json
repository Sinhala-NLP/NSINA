{
       "Source": "hirunews",
       "Timestamp": "Wednesday, 18 December 2019 - 9:15",
       "Headline": "සුරාබදු වැටලීම්වලින් මිලියන 168 ක දඩ අය කර ගනී",
       "News Content": "වසරේ ගතවූ මාස 11 ක කාලය තුළ සිදුකළ වැටලීම්වලින් රුපියල් මිලියන 168 කට අධික මුදලක් දඩ ලෙස අයකරගෙන ඇති බව සුරාබදු දෙපාර්තමේන්තුව පවසනවා.\nනිවේදනයක් නිකුත් කරමින් එම දෙපාර්තමේන්තුවේ නියෝජ්‍ය සුරාබදු කොමසාරිස් කපිල කුමාරසිංහ සඳහන් කරන්නේ දිවයින පුරා පිහිටි සුරාබදු ස්ථාන 57 ක් හා විශේස මෙහෙයුම් ඒකක 5 ක් මගින් වැටලීම් සිදුකර සැකකරුවන් අධිකරණයට ඉදිරිපත් කිරීමෙන් අනතුරුව මෙම දඩමුදල් අයකරගෙන ඇති බවයි.\nඑහිදී අත්අඩංගුවට ගත් ද්‍රව්‍යවල මුළු වටිනාකම රුපියල් මිලියන 500 ක් පමණ වන බවට ගණන් බලා තිබෙනවා.\nඑම කාලසීමාව තුළදී පුද්ගලයන් 42,979 ක් අත්අඩංගුවට ගෙන ඇති අතර, ඉන් 3971 ක් කාන්තාවන් වන බවයි සුරාබදු දෙපාර්තමේන්තුව සඳහන් කළේ.\nමෙලෙස සිදුකළ මත්ද්‍රව්‍ය වැටලීම් අතර නීතිවිරෝධී මත්පැන් නිෂ්පාදනය, සන්තකයේ තබාගැනීම, අලෙවි කිරීම ද ඇතුළත්.",
       "URL": "https://www.hirunews.lk/230483/සුරාබදු-වැටලීම්වලින්-මිලියන-168-ක-දඩ-අය-කර-ගනී",
       "Category": "Local News",
       "Parent URL": "https://www.hirunews.lk/local-news.php?pageID=2996"
}