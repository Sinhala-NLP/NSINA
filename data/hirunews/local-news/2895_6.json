{
       "Source": "hirunews",
       "Timestamp": "Tuesday, 18 February 2020 - 12:20",
       "Headline": "වී අස්වැන්න නෙලන්න ගිය ගොවියා පොළොං විෂෙන් මරුට",
       "News Content": "සිය වගා බිමේ අස්වැන්න නෙලීමට ගිය ගොවි මහතෙකු පොළගෙකු දෂ්ඨ කිරීමෙන් මිය යාමේ අවාසනාවන්ත පුවතක් ගල්කිරියාගම උල්පතගම ප්‍රදේශයෙන් වාර්තාවනවා වනවා.\nඊයේ[17] පස්වරුවේ මෙම අවාසනාවන්ත සිද්ධියට මුහුණ පා ඇත්තේ ගල්කිරියාගම උල්පතගම ප්‍රදේශයේ පදිංචිව සිටි එච්.ඒ. නවරත්න නමැති හැට හැවිරිදි තිදරු පියෙක්.\nඋල්පතගම ප්‍රදේශයේ පිහිටි සිය කුඹුරේ වී අස්වනු නෙලීමට ගිය අවස්ථාවේ නවරත්න මහතා පොළගා ගේ දෂ්ඨ කිරීමට ලක්ව තිබෙනවා.\nඑම අවස්ථාවේ එහි සිටි සෙසු පිරිස නවරත්න මහතා කඩිනමින් ප්‍රතිකාර සදහා දඹුල්ල මහ රෝහලට ඇතුලත් කිරීමට පියවර ගෙන තිබිණා.\nපොළගාගේ විග්‍ර උග්‍ර වීමෙන් බරපතළ තත්ත්වයේ සිටි නවරත්න මහතා රෝහල් ගතකිරීමෙන් පසුව මිය ගියා.\nඑම මරණය සම්බන්ධයෙන් වූ හදිසි මරණ පරීක්ෂණය කිරළව කෝරලයේ හදිසි මරණ පරීක්ෂකවරයා  විසින් පැවැත්වීමට නියමිතව තිබූ අතර ගල්කිරියාගම පොලිසිය එම හදිසි මරණය සම්බන්ධයෙන් වූ වැඩිදුර විමර්ශණ සිදු කරනවා.",
       "URL": "https://www.hirunews.lk/234689/වී-අස්වැන්න-නෙලන්න-ගිය-ගොවියා-පොළොං-විෂෙන්-මරුට",
       "Category": "Local News",
       "Parent URL": "https://www.hirunews.lk/local-news.php?pageID=2895"
}