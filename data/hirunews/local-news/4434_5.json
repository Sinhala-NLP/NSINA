{
       "Source": "hirunews",
       "Timestamp": "Friday, 07 July 2017 - 10:49",
       "Headline": "යතුරුපැදි අනතුරු දෙකකින් දෙදෙනෙකු ජීවිතක්ෂයට",
       "News Content": "මහඔය - අරලගංවිල මාර්ගයේ 16 වන කිලෝමීටර් කණුව අසලදී සිදුවූ අනතුරකින් පුද්ගලයෙකු ජීවිතක්ෂයට පත්ව තිබෙනවා.\nඊයේ රාත්‍රීයේ අරලගංවිල දෙසට ධාවනය වූ යතුරුපැදියක් මාර්ගය හරහා ගමන් ගත් ගවයෙකුගේ ගැටී මාර්ගයෙන් ඉවතට පෙරලී ඇති බවයි පොලිසිය සදහන් කළේ.\nඅනතුරෙන් 39 හැවිරිදි පොළොන්නරුව ප්‍රදේශයේ පදිංචි යතුරුපැදිකරු ජීවිතක්ෂයට පත්වුණා.\nමේ අතර, සෙවණගල ප්‍රදේශයේදී යතුරුපැදියක් ට්‍රැක්ටර් රථයක පිටුපස ගැටී සිදුවූ අනතුරකින් යතුරුපැදිකරු ජීවිතක්ෂයට පත්වී තිබෙනවා.\nමෙලෙස මියගොස් ඇත්තේ 38 හැවිරිදි දළුකැටිය ප්‍රදේශයේ පදිංචි පුද්ගලයෙක්.",
       "URL": "https://www.hirunews.lk/165295/යතුරුපැදි-අනතුරු-දෙකකින්-දෙදෙනෙකු-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=4434"
}