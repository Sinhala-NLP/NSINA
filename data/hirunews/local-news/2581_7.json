{
       "Source": "hirunews",
       "Timestamp": "Thursday, 16 July 2020 - 19:14",
       "Headline": "මුහුදු රළ ඉහළ යාම ගැන කාලගුණයෙන් නිවේදනයක්",
       "News Content": "මුහුදු රළ ඉහළ යාම සහ ගොඩබිමට මුහුදු රළ පැමිණීම පිළිබඳ කාලගුණ විද්‍යා දෙපාර්තමේන්තුවේ ස්වාභාවික විපත් පිළිබඳ පූර්ව අනතුරු ඇඟවීමේ මධ්‍යස්ථානය විසින් නිවේදනයක් නිකුත් කර තිබෙනවා.\nඒ හෙට පස්වරු 5 දක්වා වලංගු වන පරිදියි.\nකළුතර සිට ගාල්ල මාතර සහ හම්බන්තොට හරහා පොතුවිල් දක්වා වන මුහුදු ප්‍රදේශ සඳහායි මෙම නිවේදනය නිකුත් කර ඇත්තේ.\nඒ අනුව එම ප්‍රදේශවල වෙරළාසන්න මුහුදු ප්‍රදේශවල රළ මීටර් 2ත් 2.05ත් අතර ප්‍රමාණයකින් ඉහළ යාමට හැකි බව එම දෙපාර්තමේන්තුව සඳහන් කළා.\nකෙසේවෙතත් මෙය ගොඩබිමට පැමිණෙන උස් රළ නොවන බව ඔවුන් ප්‍රකාශ කරනවා.\nමේ හේතුවෙන් මුහුදු රළ ගොඩබිමට පැමිණීමේ හැකියාවක් ද පවතින අතර එම මුහුදු ප්‍රදේශ විටින් විට තරමක් රළු විය හැකියි.\nධීවර සහ නාවික ප්‍රජාව මෙන්ම ආසන්න වෙරළබඩ ජනතාව මේ පිළිබඳ අවධානයෙන් කටයුතු කරන ලෙසටයි ඉල්ලා සිටින්නේ.",
       "URL": "https://www.hirunews.lk/245670/මුහුදු-රළ-ඉහළ-යාම-ගැන-කාලගුණයෙන්-නිවේදනයක්",
       "Category": "Local News",
       "Parent URL": "https://www.hirunews.lk/local-news.php?pageID=2581"
}