{
       "Source": "hirunews",
       "Timestamp": "Friday, 19 October 2018 - 8:56",
       "Headline": "පාදුක්කේ සහ මොරගහහේන මාර්ග අනතුරුවලින් දෙදෙනෙකු මරුට",
       "News Content": "පාදුක්ක - හොරණ මාර්ගයේ, පෝරේ ගෙදර ප්‍රදේශයේදී සිදුවූ රිය අනතුරකින් මාර්ගය හරහා ගමන් ගත් පදිකයෙකු ජීවිතක්ෂයට පත්ව තිබෙනවා.\nඊයේ රාත්‍රියේ පාදුක්කේ සිට හොරණ දෙසට ධාවනය වූ ලොරි රථයක ගැටීමෙන් බරපතල තුවාල ලැබූ මොහු පාදුක්ක රෝහලට ඇතුළත් කිරීමෙන් අනතුරුව මියගොස් ඇති බව පොලීසිය සදහන් කළා.\nසිද්ධියෙන් ජීවිතක්ෂයට පත්වූයේ 56 හැවිරිදි වැලිකන්න වග ප්‍රදේශයේ පදිංචිකරුවෙක්. අනතුර සම්බන්ධයෙන් ලොරි රථයේ රියදුරු අත්අඩංගුවට ගෙන තිබෙනවා.\nමේ අතර, මොරගහහේන, තලගල හන්දිය අසලදී බස් රථයක, යතුරුපැදියක් ගැටීමෙන් අනතුරක් සිදුවූ අතර එය පැදවූ පුද්ගලයා ජීවිතක්ෂයට පත්වුණා.\nපිටුපස ගමන් කළ කාන්තාවක තුවාල ලබා රෝහල් ගත කර ඇති බවයි වාර්තා වන්නේ. අනතුරෙන් පසු බස් රථයේ රියදුරු පලාගොස් ඇති බවයි පොලීසිය ප්‍රකාශ කළේ.",
       "URL": "https://www.hirunews.lk/202446/පාදුක්කේ-සහ-මොරගහහේන-මාර්ග-අනතුරුවලින්-දෙදෙනෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=3692"
}