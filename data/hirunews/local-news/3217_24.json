{
       "Source": "hirunews",
       "Timestamp": "Saturday, 03 August 2019 - 20:54",
       "Headline": "බෙංගාල බොක්ක සහ අරාබි මුහුදු ප්‍රදේශවල ධීවරයින්ට අනතුරු ඇගවීමක්",
       "News Content": "අද සිට ලබන 11 වැනිදා දක්වා කාලය තුළ බෙංගාල බොක්ක මුහුදු ප්‍රදේශයේ සුළගේ වේගය පැයට කිලෝමීටර් 70 ත්, 80 ත් අතර දක්වා ඉහළ යා හැකි බව කාලගුණ විද්‍යා දෙපාර්තමේන්තුව පවසනවා.\nඒ හේතුවෙන් එම මුහුදු ප්‍රදේශ රළු විය හැකි බවයි එම දෙපාර්තමේන්තුව නිවේදනය කළේ.\nඑබැවින් එම බෙංගාල බොක්ක මුහුදු ප්‍රදේශයේ අනිද්දා සිට ලබන 09 වැනිදා දක්වා කාලය තුළ ධීවර සහ නාවුක කටයුතුවල යෙදීම අනතුරුදායක බව කාලගුණ විද්‍යා දෙපාර්තමේන්තුව නිකුත් කළ නිවේදනයේ දැක්වුණා.\nඑමෙන්ම, අනිද්දා සිට ලබන 11 වැනිදා දක්වා කාලය තුළදී අරාබි මුහුදු ප්‍රදේශයේ සුළගේ වේගය පැයට කිලෝමීටර් 70 ත්, 80 ත් දක්වා ඉහළ යා හැකි බැවින් එම මුහුදු ප්‍රදේශයේ ධීවර සහ නාවුක කටයුතුවල නිරතවීමද අනතුරුදායක බවයි එම දෙපාර්තමේන්තුව නිවේදනය කළේ.\nමේ අතර, ඉදිරි දින කිහිපයේදී උතුරු පළාතේ සුළං වේගය පැයට කිලෝමීටර් 55 ත්, 65 ත් අතර අගයක් ගනු ඇති බවද කාලගුණ විද්‍යා දෙපාර්තමේන්තුව පවසනවා.",
       "URL": "https://www.hirunews.lk/221490/බෙංගාල-බොක්ක-සහ-අරාබි-මුහුදු-ප්‍රදේශවල-ධීවරයින්ට-අනතුරු-ඇගවීමක්",
       "Category": "Local News",
       "Parent URL": "https://www.hirunews.lk/local-news.php?pageID=3217"
}