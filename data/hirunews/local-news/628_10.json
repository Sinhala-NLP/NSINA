{
       "Source": "hirunews",
       "Timestamp": "Monday, 02 January 2023 - 17:31",
       "Headline": "නිර්මාණශීලී ජවසම්පන්න මානව සම්පතක් බිහි කිරීම නව වසරේ අධිෂ්ඨානය බව මනුෂ නානායක්කාර පවසයි",
       "News Content": "කම්කරු හා විදේශ රැකියා අමාත්‍යංශය ලෙසින් නව වසරේ සිය අධිෂ්ඨානය නිර්මාණශීලී ජවසම්පන්න මානව සම්පතක් බිහි කිරීම සහ පවත්වාගෙන යාම බවත්, එහි දී අතීතයේ අත්දැකීම්වලට හෝ වටේ සිටින පිරිසට, අනාගතය හෝ ඉදිරි ගමන තීරණය කිරීමටවත් පාලනය කිරීමටවත්, කිසිසේත් ම ඉඩ නොදිය යුතු බව කම්කරු හා විදේශ රැකියා අමාත්‍ය මනුෂ නානායක්කාර පවසනවා.\nඅමාත්‍යවරයා මේ බව පැවසුවේ, අමාත්‍යංශ පරිශ්‍රයේ දී නව වසරේ රාජකාරී ආරම්භ කරමින් රාජ්‍ය නිලධරීන් ඇමතූ අවස්ථාවේ දීයි.\nඑමෙන්ම, සමාජ සාධාරණත්වය රැකෙන, මානව හිමිකම් ආරක්ෂා වෙන රටක් නිර්මාණය කිරිම උදෙසා වෙනස් ආකල්ප දරමින් ක්‍රියා කිරිම තුළ රටක් ලෙස දියුණු විය හැකි බව ද අමාත්‍යවරයා පැවසුවා.\nඑහිදී අමාත්‍යවරයා වැඩිදුරටත් පැවසුවේ, තව අවුරුදු 25කින් එනම්, 2048 දී මෙරට දියුණු රටක් බවට පත් කිරීමට කටයුතු කළ යුතු බවයි.",
       "URL": "https://www.hirunews.lk/324109/නිර්මාණශීලී-ජවසම්පන්න-මානව-සම්පතක්-බිහි-කිරීම-නව-වසරේ-අධිෂ්ඨානය-බව-මනුෂ-නානායක්කාර-පවසයි",
       "Category": "Local News",
       "Parent URL": "https://www.hirunews.lk/local-news.php?pageID=628"
}