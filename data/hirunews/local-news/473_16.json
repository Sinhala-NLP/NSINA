{
       "Source": "hirunews",
       "Timestamp": "Thursday, 16 March 2023 - 11:09",
       "Headline": "ඔන්ලයින් ක්‍රමයට දුර ගමන් බස්වල ආසන වෙන් කරන්න අවස්ථාව",
       "News Content": "ශ්‍රී ලංකා ගමනාගමන මණ්ඩලයට අයත් දුර ගමන් සේවා බස් රථ වල ආසන මාර්ගගත ක්‍රමයට වෙන් කිරීමේ පහසුකම මේ වනවිට ක්‍රියාවට නංවා තිබෙනවා.\nඊයේ (15) මාකුඹුර බහුවිධ ප්‍රවාහන මධ්‍යස්ථානයේදී ඊට අදාළ ආසන වෙන් කිරීමේ කවුළුව විවෘත කිරීම සිදු කෙරුණේ මහාමාර්ග රාජ්‍ය අමාත්‍ය සිරිපාල ගම්ලත්ගේ ප්‍රධානත්වයෙන්.\nඑහි දී එම ආසන වෙන් කිරීම් වලට අදාළ වෙබ් අඩවිය විවෘත කෙරුණු අතර පැය 24 පුරා භාෂා ත්‍රිත්වයෙන් ම ක්‍රියාත්මක 1315 ක්ෂණික දුරකථන අංකය හරහා ද ආසන වෙන් කර ගත හැකියි.",
       "URL": "https://www.hirunews.lk/330087/ඔන්ලයින්-ක්‍රමයට-දුර-ගමන්-බස්වල-ආසන-වෙන්-කරන්න-අවස්ථාව",
       "Category": "Local News",
       "Parent URL": "https://www.hirunews.lk/local-news.php?pageID=473"
}