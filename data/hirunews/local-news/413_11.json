{
       "Source": "hirunews",
       "Timestamp": "Saturday, 15 April 2023 - 13:01",
       "Headline": "රිදියගම සතුන් ඝාතනය ගැන තවත් අනාවරණයක් (වීඩියෝ)",
       "News Content": "රිදියගම සෆාරි උද්‍යානය තුල සිටින වන සතුන් තවමත් දඩයක්කරුවන්ගේ ග්‍රහණයට ලක්වන බව හිරු ප්‍රවෘත්ති වෙත වාර්තා වෙනවා.\nමේ බව මුල් වරට අණාවරණ වුණේ එහි ස්ථාන භාර පශු වෛද්‍ය නිළදාරී ප්‍රියසාද් එදිරිවර්ණ සමාජ මාධ්‍යට එක් කළ වීඩියෝවක් සමගයි.\nහිරු ප්‍රවෘත්ති ඔස්සේ අප දිගින් දිගිටම මේ පිළිබදව අනාවරණ කරන්නේ මෙලෙස දිනෙන් දින මිය යන රිදියගම සාෆාරි උද්‍යෑනයේ අසරණ සතුන්ගේ ජීවිත සුරක්ශිත කර ගැනීම උදෙසායි.\nඑමෙන්ම රිදියගම සෆාරි උද්‍යානයේ ඩෝරා නම් සිංහ පැටවා' ඝාතනය කිරීමේ' කුමන්ත්‍රණයක් ක්‍රියාත්මකව පවතින බවට හිරු ප්‍රවෘත්ති ඔස්සේ අප ඉකුත් 2022 වසරේදීත් අණාවරණ කළා.\nමේ අතර, බ්ලැක් බක් නම් මුව විශේෂයට අයත් වැඩුනු සත්වයෙක් රිදියගම සෆාරි උද්‍යානය තුළ වෙඩි ප්‍රහාරයක්ට ලක්ව ඝාතනය වී ඇති බවට පැවසෙන පුවතක් ද වාර්තා වෙනවා.\nලැක් බක් මුව විශේෂය සැලකෙන්නේ ගෝලීය වශයෙන් වද වීමේ තර්ජනයට ලක්ව ඇති සත්ව කොට්ඨාශයක් ලෙසයි.\nඝතානයට ලක් වූ මෙම මුව පැටවාගේ ඉදිරිපස පාද කිසියම් පිරිසක් විසින් කපාගෙන ගොස් තිබෙනවා.\nමේ අතර දෙහිවල සත්වෝද්‍යානය තුළ ද ජීවත් වන මිලෙන් අධික කුරුළු විශේෂවල බිත්තර එහි සේවකයින් විසින් පිටස්තර පාර්ශවවලට අලෙවි කිරීමේ සිද්ධීන් ද වාර්තා වනවා.\nඑහි ඇතැම් සේවකයින් පිරිසක් ගෝනපොල ප්‍රදේශයේ පවත්වාගෙන යන සතුන් අලෙවි කරන ස්ථාන හරහා එම කටයුතු සූක්ශම අයුරින් සිදු වන බවට්යි අප කළ සොයා බැලීමක දී අනාවරණය වුණේ.",
       "URL": "https://www.hirunews.lk/332573/රිදියගම-සතුන්-ඝාතනය-ගැන-තවත්-අනාවරණයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=413"
}