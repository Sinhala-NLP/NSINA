{
       "Source": "hirunews",
       "Timestamp": "Tuesday, 22 August 2023 - 9:41",
       "Headline": "ගාල්ල බන්ධනාගාරයේ රැඳවියන් අසනීපවීමට හේතුව බැක්ටීරියාවක් (Update)",
       "News Content": "UPDATE : ගාල්ල බන්ධනාගාරයේ රැඳවියන් අසනීපවීමට හේතුව බැක්ටීරියාවක් බවට අනාවරණය වී ඇතැයි නියෝජ්‍ය සෞඛ්‍ය සේවා අධ්‍යක්ෂ ජනරාල්වරයා කියයි.\nරෝහල්ගත කළ රැඳවියන් 16 දක්වා ඉහළට.\n=======\nඋණ රෝගය වැළදුණු ගාල්ල බන්ධනාගාරයේ සිටි තවත් රැඳවියන් තුන් දෙනෙකු ප්‍රතිකාර සඳහා කරාපිටිය ශික්ෂණ රෝහලට ඇතුළත් කර තිබෙනවා.\nමීට පෙර රැදවියන් 5 දෙනෙකු ප්‍රතිකාර සඳහා රෝහල්ගත කෙරුණු අතර ඉන් දෙදෙනෙකු ජිවිතක්ෂයට පත්වුණා.\nමියගිය රැඳවියන් දෙදෙනාගේ පශ්චාත් මරණ පරීක්ෂණය කරාපිටිය ශික්ෂණ රෝහලේදී ඊයේ (21) පැවති අතර එහිදී වෛද්‍යවරුන් විවෘත තීන්දුවක් ලබා දී තිබුණා.\nඒ අනුව මොවුන්ගේ ශරීර කොටස් වැඩිදුර විමර්ෂණ සඳහා රජයේ රස පරීක්ෂක වෙත යොමු කෙරුණා.\nකෙසේ වෙතත් රෝගී තත්ත්වය හදුනා ගන්නා තෙක් බන්ධනාගාරයේ සියළු දෙනාට මුඛ ආවරණ පළදින ලෙසටයි උපදෙස් දී ඇත්තේ.",
       "URL": "https://www.hirunews.lk/345667/ගාල්ල-බන්ධනාගාරයේ-රැඳවියන්-අසනීපවීමට-හේතුව-බැක්ටීරියාවක්-update",
       "Category": "Local News",
       "Parent URL": "https://www.hirunews.lk/local-news.php?pageID=82"
}