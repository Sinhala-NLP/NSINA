{
       "Source": "hirunews",
       "Timestamp": "Wednesday, 10 March 2021 - 13:19",
       "Headline": "සීගිරියේ පිහිටි පර්චස් 90ක ඉඩම කාගේද?(වීඩියෝ)",
       "News Content": "අඩු ආදායම්ලාභී කාන්තාවකගේ සීගිරියේ පිහිටි ඉඩමක් හිටපු ක්‍රිකට් ක්‍රීඩකයෙකුගේ බිරිඳගේ නමට සිදුකර ඇති පැවරීම අවලංගු කරන බව\nදඹුල්ල ප්‍රාදේශීය ලේකම් පියල් ජයසුරිය මහතා පවසනවා.\nඅදාල ඉඩම හිමි කාන්තාවගේ සැමියා පවසන්නේ මිය යනතෙක් තමන් හා බිරිඳ රැකබලාගන්නා බවට සිදුකළ ප්‍රකාශ හේතුවෙන් මෙම ඉඩම් පැවරීම\nසිදුකළ බවයි.\nදඹුල්ල - සීගිරියල මයිලැත්තෑව ප්‍රදේශයේ පිහිටා ඇති මෙම ඉඩමට ඓතිහාසික සීගිරිගල මනාව දර්ශනය වනවා පර්චස් 90 ක් පමණ වන මෙම ඉඩම හා නිවස ව්‍යාජ ලේඛන සකසා හිටපු ක්‍රිකට් ක්‍රීඩකයෙකුගේ බිරිඳකගේ නමට පවරා ගැනීමට කටයුතු කර ඇති බවට හෙළිවීමත් සමග අදාල ප්‍රදේශයේ ග්‍රාම නිලධාරීවරයාගේ වැඩ තහනම් කෙරුණේ ව්‍යාජ ලේඛන සැකසීමේ චෝදනාව මතයි.\nවැඩ තහනමට ලක්වු ග්‍රාම නිලධාරීවරයා මේ සම්බන්ධයෙන් මෙලෙස අදහස් පළ කළා.\nමෙම ඉඩම රජයෙන් හිමිව තිබුනේ ඇතුල් පේලිගේ පද්මිණී යන කාන්තාවටයි ඇය හා ඇගේ සැමියා අදාල ඉඩමේ හා නිවසේ පදිංචි වී සිටිනවා රෝගී තත්ත්වයන් හේතුවෙන් එක්තැන්වී සිටින මෙම කාන්තාවට ප්‍රතිකාර කිරීමට පසුගිය කාලයේ පුද්ගලයෙකු ඉදිරිපත්ව තිබෙනවා.\nඒ මීට යාබදව පිහිටි හිටපු ක්‍රිකට් ක්‍රීඩකයාගේ ඉඩම බලාගන්නා පුද්ගලයායි.\nකෙසේ වෙතත් ව්‍යාජ ලිපි ලේඛණ ඉදිරිපත් කරමින් සිදුකර ඇති මෙම ඉඩම් පැවරීම සම්බන්ධයෙන් දඹුල්ල ප්‍රාදේශීය ලේකම්වරයා මෙලෙස අදහස් පළ කළා.",
       "URL": "https://www.hirunews.lk/264916/සීගිරියේ-පිහිටි-පර්චස්-90ක-ඉඩම-කාගේද-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2098"
}