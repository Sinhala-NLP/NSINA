{
       "Source": "hirunews",
       "Timestamp": "Sunday, 07 October 2018 - 19:14",
       "Headline": "යාපනයේ එල්.ටී.ටී.ඊ. ස්මාරකයකට තහනමක්",
       "News Content": "මියගිය එල්.ටී.ටී.ඊ සාමාජිකයින් වෙනුවෙන් යාපනය - වැල්වැටිතුරෙයි ප්‍රදේශයේ ස්මාරකයක් ඉදිකිරිම අත්හිටුවමින් පේදුරුතුඩුව මහේස්ත්‍රාත් අධිකරණය තහනම් නියෝගයක් නිකුත් කර තිබෙනවා.\nඅදාළ ස්මාරකය ඉදිකිරිමට සුදානම් වී තිබුනේ උතුර පළාත් සභා මන්ත්‍රී කේ. සිවාජිලිංගම් සහ පළාත් සභා ඇමතිනී ආනන්දි ශෂිදරන් ඇතුළු පිරිසක්.\nප්‍රාදේශීය එල්.ටී.ටී.ඊ. නායකයෙකු ලෙස හැදින්වෙන කුමරප්පා පුලේන්ද්‍රන් නැමැත්තා වෙනුවෙන් ස්මාරකය ඉදිකරන බවට සිවාජිලිංගම් ඇතුළු පිරිස පවසනවා.\nකෙසේ වෙතත්, ස්මාරකයේ ඉදිකිරිම් ආරම්භ වීමට පෙර එහි පැමිණි ගම්වාසීන් පිරිසක් සිවාජිලිංගම් ඇතුලු පිරිසට විරෝධය පල කලා.\nමේ අතර, නව ස්මාරකයක් ඉදිකිරිම පිළිබඳ වැල්වැටිතුරෙයි පොලිසිය, පේදුරුතුඩුව අධිකරණයට කරුණු වාර්තා කරමින් තහනම් නියෝගයක් ලබා ගෙන තිබුණා.\nඅදාළ නිවේදනය ඔවුන්ට ඇසෙන සේ කියවීමට පොලිසිය කටයුතු කළා.\nකෙසේ වෙතත්, එම තහනම් නියෝගය සිවාජිලිංගම් ඇතුලු පිරිසට භාරදීමට පැමිණි අවස්ථාවේ ඔවුන් එය භාර ගැනීම ප්‍රතික්ෂේප කරනු ලැබුවා.",
       "URL": "https://www.hirunews.lk/201603/යාපනයේ-එල්-ටී-ටී-ඊ-ස්මාරකයකට-තහනමක්",
       "Category": "Local News",
       "Parent URL": "https://www.hirunews.lk/local-news.php?pageID=3711"
}