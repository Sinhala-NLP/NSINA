{
       "Source": "hirunews",
       "Timestamp": "Sunday, 27 November 2022 - 16:03",
       "Headline": "මාතලේ පොල් වත්තකින් මියගිය කාන්තාවකගේ සිරුරක් හමුවෙයි",
       "News Content": "මාතලේ - පල්ලේපොළ ප්‍රදේශයේ පොල්වත්තක තිබී මියගිය කාන්තාවකගේ සිරුරක් සොයාගෙන තිබෙනවා.\nමෙලෙස මියගොස් ඇත්තේ 55 හැවිරිදි අවිවාහක කාන්තාවක් බවයි පොලිසිය සඳහන් කළේ.\nපෙරේදා පස්වරුවේ පොලොස් කැඩීමට යන බව පවසා නිවසින් පිටවී ගිය අදාළ කාන්තාව රාත්‍රිය වනතෙක්ම නිවසට නොපැමිණීම හේතුවෙන් ප්‍රදේශවාසින් ඇය සෙවීමේ කටයුතු ආරම්භ කළ ද ඇය සොයාගැනීමට හැකිවී නැහැ.\nකෙසේ වෙතත් අද උදෑසන පොහොර බෑගයකින් වසා දමා තිබියදී ප්‍රදේශවාසින් විසින් ඇයගේ මළසිරුර සොයාගෙන තිබෙනවා.\nකාන්තාවගේ සිරුර තිබූ ස්ථානයේ තිබී දුම්වැටි ඇසුරුම් කොටස් කිහිපයක් සොයාගෙන ඇති බවයි පොලිසිය සඳහන් කළේ.",
       "URL": "https://www.hirunews.lk/321421/මාතලේ-පොල්-වත්තකින්-මියගිය-කාන්තාවකගේ-සිරුරක්-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=704"
}