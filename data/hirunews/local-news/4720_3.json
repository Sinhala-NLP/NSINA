{
       "Source": "hirunews",
       "Timestamp": "Saturday, 07 January 2017 - 14:23",
       "Headline": "හිංසාකාරි ලෙස ගවයින් ප්‍රවාහනය කළ සැකකරුවන් දෙදෙනෙකු සොයා පරීක්ෂණ  (ඡායාරූප)",
       "News Content": "හිංසාකාරී ලෙස ගවයින් 6 දෙනෙකු ලොරි රථයකින් ප්‍රවාහනය කරමින් සිටි සැකකරුවන් දෙදෙනෙකු අත්අඩංගුවට ගැනීම සදහා පරික්ෂණ ආරම්භ කර තිබෙනවා.\nඅප වාර්තාකරු කියා සිටියේ සැක කටයුතු ලොරි රථයක් පරීක්ෂා කිරීමට උත්සාහ කිරීමේදී එය අණ නොතකා ධාවනය කර බවයි.\nපසුව එම ලොරි රථය බදුල්ල - මැදපතන ප්‍රදේශයේ අතහැර දමා ගොස් තිබියදී සොයා ගත් බවයි පොලිසිය ප්‍රකාශ කළේ.\nපසුව, ලොරි රථය පරීක්ෂා කිරීමේදී හිංසාකාරි ලෙස එහි ගැට ගසා සිටි ගවයින් 6 දෙනෙකු සොයා ගෙන තිබෙනවා.\nපලාගිය සැකකරුවන් හදුනාගෙන ඇති බව සදහන්.\nඡායාරූප - බදුල්ල පාලිත අාරියවංශ",
       "URL": "https://www.hirunews.lk/151502/හිංසාකාරි-ලෙස-ගවයින්-ප්‍රවාහනය-කළ-සැකකරුවන්-දෙදෙනෙකු-සොයා-පරීක්ෂණ-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4720"
}