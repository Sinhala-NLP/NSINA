{
       "Source": "hirunews",
       "Timestamp": "Saturday, 06 July 2019 - 12:50",
       "Headline": "විපතට පත් මගී ප්‍රවාහන යාත්‍රාවක 10 දෙනෙකු නාවික හමුදාව බේරා ගනී",
       "News Content": "යාපනය අර්ධද්වීපයේ පිහිටි කරප්පන් සිට අනලතිව් ¥පත බලා මගී ප්‍රවාහනය කරමින් තිබූ යාත්‍රාවක් ආපදාවට ලක්ව තිබෙනවා.\nනාවික හමුදාව සඳහන් කළේ එහි සිටි පුද්ගලයින් දස දෙනෙකු පමණ බේරාගෙන ඩිංගි යාත්‍රාවක් මගින් ගොඩබිමට රැගෙන ආ බවයි.\nකරප්පන් සිට නාවික සැතපුම් එක හමාරක් පමණ දුරින් මෙම යාත්‍රාව අවරපෙත්තේ ලණුවකට පැටලීමෙන් ආපදාවට ලක්ව තිබුණා. මුදා ගත් පිරිස අතර යාත්‍රාවේ හිමිකරු, ඔහුගේ සහයකයා සහ මගීන් 8 දෙනෙකු අයත්.\nමේ අතර, බේරුවල ධීවර වරායෙන් මුහුදු ගිය යාත්‍රාවක සිටියදී මුහුදට වැටී අතුරුදන් වූ ධීවරයා සොයා නාවික හමුදා මෙහෙයුම් තවදුරටත් ක්‍රියාත්මකයි.\nධීවරයින් 6 දෙනෙකු රැගත් මෙම යාත්‍රාවේ සිටි පුද්ගලයෙකු බේරුවල ධීවර වරායේ සිට මුහුදු සැතපුම් 4ක් පමණ දුරින් ඊයේ රාත්‍රියේ මුහුදට වැටී තිබුණා.\nමෙලෙස අනතුරට පත්වුණේ වයස අවුරුදු 35ක් වන පයාගල - හල්කඳවිල, අළුබෝගහකන්ද ප්‍රදේශයේ පදිංචිකරුවෙක්.",
       "URL": "https://www.hirunews.lk/219766/විපතට-පත්-මගී-ප්‍රවාහන-යාත්‍රාවක-10-දෙනෙකු-නාවික-හමුදාව-බේරා-ගනී",
       "Category": "Local News",
       "Parent URL": "https://www.hirunews.lk/local-news.php?pageID=3263"
}