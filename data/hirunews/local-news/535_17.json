{
       "Source": "hirunews",
       "Timestamp": "Wednesday, 15 February 2023 - 7:24",
       "Headline": "සභාපතිගේ නොකැමත්ත උඩ විදුලි බිල 66%කින් වැඩි කිරීමට කොමිසමේ 3කගේ අනුමැතිය",
       "News Content": "ලංකා විදුලිබල මණ්ඩලය ඉදිරිපත් කළ සියයට 66ක ගාස්තු වැඩි වීමට තම කොමිසමේ සාමාජිකයින් තුන්දෙනා අනුමැතිය ලබාදී ඇති බව මහජන උපයෝගීතා කොමිසමේ සභාපති ජනක රත්නායක පවසනවා.\nමහජන උපදේශනයෙන් අනතුරුව කොමිෂන් සභාව විසින් සකස් කළ සංශෝධිත ගාස්තු ක්‍රමය සාමාජිකයින්ගේ අනුමැතිය සඳහා ඊයේ (14) ඉදිරිපත් කර තිබූ අතර එමගින් ගාස්තු වැඩිවීම සියයට 36කට සීමා කර තිබූ බවයි ඔහු කියා සිටියේ.\nඑමගින් ලංකා විදුලි බල මණ්ඩලයේ අමතර ආදායම රුපියල් බිලියන 142ක් දක්වා සාධාරණ මට්ටමක් දක්වා පහත හෙළා තිබූ බව ද සභාපතිවරයා කියා සිටියා.\nකෙසේ වෙතත් තමන් එම ගාස්තු ක්‍රමවේදයට අනුමැතිය ලබා දුන් නමුත් කොමිසමේ සෙසු සාමාජිකයින් තුන්දෙනා ඊට විරෝධය පල කර ඒ වෙනුවට විදුලි බලමණ්ඩලය ඉදිරිපත් කළ අධික ගාස්තු ක්‍රමයට අනුමැතිය ලබා දී ඇති බවයි මාධ්‍ය වෙත අදහස් දක්වමින් මහජන උපයෝගීතා කොමිසමේ සභාපති ජනක රත්නායක වැඩිදුරටත් සඳහන් කළේ.",
       "URL": "https://www.hirunews.lk/327447/සභාපතිගේ-නොකැමත්ත-උඩ-විදුලි-බිල-66කින්-වැඩි-කිරීමට-කොමිසමේ-3කගේ-අනුමැතිය",
       "Category": "Local News",
       "Parent URL": "https://www.hirunews.lk/local-news.php?pageID=535"
}