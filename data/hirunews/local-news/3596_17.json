{
       "Source": "hirunews",
       "Timestamp": "Thursday, 20 December 2018 - 16:55",
       "Headline": "සන්ධාන මන්ත්‍රී රංජිත් සොයිසා රිමාන්ඩ්",
       "News Content": "පුද්ගලයෙකුට පහරදීමේ සිද්ධියකට අදාළව එක්සත් ජනතා නිදහස් සන්ධාන පාර්ලිමේන්තු මන්ත්‍රී රංජිත් සොයිසා ඇතුළු පුද්ගලයින් 4 දෙනෙකු අත්අඩංගුවට ගෙන අධිකරණයට ඉදිරිපත් කිරීමෙන් පසු ජනවාරි පළමුවනදා දක්වා රක්ෂිත බන්ධනාගාර ගත කර තිබෙනවා.\nපොලිස් මාධ්‍ය ප්‍රකාශක පොලිස් අධිකාරි රුවන් ගුණසේකර සදහන් කළේ පසුගිය 16 වනදා ගොඩකවෙල නගරයේදී මෙම පහරදීම සිදුව ඇති බවයි.\nමන්ත්‍රීවරයා ඇතුළු සැකකරුවන් අද ගොඩකවෙල පොලිස් ස්ථානයට භාරවීමෙන් අනතුරුවයි අත්අඩංගුවට ගෙන ඇත්තේ.\nඔවුන් පැල්මඩුල්ල මහේස්ත්‍රාත් අධිකරණයට ඉදිරිපත් කිරීමෙන් අනතුරුව ලබන මස පළමුවනදා දක්වා රක්ෂිත බන්ධනාගාර ගත කිරීමට නියෝග කෙරුණා.",
       "URL": "https://www.hirunews.lk/206489/සන්ධාන-මන්ත්‍රී-රංජිත්-සොයිසා-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=3596"
}