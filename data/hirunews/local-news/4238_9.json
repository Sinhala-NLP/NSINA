{
       "Source": "hirunews",
       "Timestamp": "Friday, 03 November 2017 - 6:56",
       "Headline": "සිසුවෙකුට පහරදුන්  විදුහල්පති අත්අඩංගුවට",
       "News Content": "මාතර - ඌරුබොක්ක ජාතික පාසලේ විදුහල්පතිවරයා පොලිසිය ඊයේ (02) අත්අඩංගුවට ගෙන තිබෙනවා.\nපාසල් සිසුවෙකුට අමානුෂික ලෙස පහරදුන් බවට ලැබුණු පැමිණිල්ලක් හේතුවෙන් ඔහුව අත්අඩංගුවට ගෙන ඇති බවයි පොලිසිය සඳහන් කළේ.\nමෙවර සාමාන්‍ය පෙල විභාගයට පෙනී සිටීමට නියමිත සිසුවෙකුටයි විදුහල්පතිවරයා මෙලෙස පහරදී ඇත්තේ.\nඔහුගේ කොණ්ඩය නියමිත ප්‍රමාණයට වඩා වවා තිබීම හේතුවෙන් මෙම පහරදීම සිදුකර ඇති බවට වාර්තා වනවා.\nපහරකෑමට ලක්වු සිසුවා මේ වනවිට හීගොඩ රෝහලේ ප්‍රතිකාර ලබනවා.\nඅත්අඩංගුවට ගත් විදුහල්පතිවරයා මොරවක මහේස්ත්‍රාත් අධිකරණයට ඉදිරිපත් කිරීමෙන් අනතුරුව මේ මස 7 වනදා දක්වා රක්ෂිත බන්ධනාගාර ගත කිරීමට පියවර ගත් බවයි පොලීසිය සදහන් කළේ.",
       "URL": "https://www.hirunews.lk/175134/සිසුවෙකුට-පහරදුන්-විදුහල්පති-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4238"
}