{
       "Source": "hirunews",
       "Timestamp": "Sunday, 12 May 2019 - 19:21",
       "Headline": "ත්‍රස්තවාදී ක්‍රියා අනාගතයේදී සිදුනොවන ආකාරයට සැලසුම් ඇති කළ යුතු බව අගමැති කියයි",
       "News Content": "අයි.එස්. සංවිධානයට රටේ සංවර්ධනයත්, ආර්ථික දියුණුවත්, එදිනෙදා වැඩ කටයුතුත් කඩා කප්පල් කිරීමට ඉඩ නොදෙන බව අග්‍රාමාත්‍ය රනිල් වික්‍රමසිංහ ප්‍රකාශ කළා.\nඅග්‍රාමාත්‍යවරයා මේ බව කියා සිටියේ රන් මාවත් වැඩසටහන යටතේ රත්නපුර - මල්වල -  ශ්‍රී පළාබද්දල මාර්ගයේ වැඩ කටයුතු ආරම්භ කිරීමේ අවස්ථාවට අද (12) එක්වෙමින්.\nමෙම අවස්ථාවට එක්වීමට පෙර අග්‍රාමාත්‍යවරයා රත්නපුර - මුද්දූව - දෙමුවාවත පාලම විවෘත කරනු ලැබුවා.\nමේ අතර පාස්කු ඉරිදා ප්‍රහාරය මෙන් ත්‍රස්තවාදී ක්‍රියා අනාගතයේදී සිදු නොවන ආකාරයට සැලසුම් ඇති කළ යුතු බව අග්‍රාමාත්‍ය රනිල් වික්‍රමසිංහ  පවසනවා.\nඅග්‍රාමාත්‍යවරයා මෙම අදහස් පළ කළේ ශ්‍රී ලංකා අමරපුර මහා නිකායේ උත්තරීතර මහානායක අග්ගමහා පණ්ඩිත කොටුගොඩ ධම්මාවාස මහා නා හිමියන් බැහැ දැකීමෙන් අනතුරුව මාධ්‍යවේදින් නැගූ ප්‍රශ්නවලට පිළිතුරු ලබාදෙමින්.",
       "URL": "https://www.hirunews.lk/216253/ත්‍රස්තවාදී-ක්‍රියා-අනාගතයේදී-සිදුනොවන-ආකාරයට-සැලසුම්-ඇති-කළ-යුතු-බව-අගමැති-කියයි",
       "Category": "Local News",
       "Parent URL": "https://www.hirunews.lk/local-news.php?pageID=3355"
}