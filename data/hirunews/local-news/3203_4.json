{
       "Source": "hirunews",
       "Timestamp": "Monday, 12 August 2019 - 14:19",
       "Headline": "අනතුරකින් මියගිය පුද්ගලයෙකු ලදු කැලෑවකට දමා ගිය රියදුරෙකු අත්අඩංගුවට",
       "News Content": "තම වෑන් රථයේ ගැටුණු පුද්ගලයෙකු රෝහලට රැගෙන යන බව පවසා ලදු කැලෑවකට දමා යාමේ පුවතක් හලාවත - මහවැව - ලුණුවිල ප්‍රදේශයෙන් වාර්තාවනවා.\nඅද උදෑසන කොළඹ - හලාවත මාර්ගයේ මාරවිල - ලන්සිගම ප්‍රදේශයේදී වෑන් රථයේ ගැටී මෙලෙස ජීවිතක්ෂයට පත්වුණේ යතුරුපැදියකින් දේවස්ථානය වෙත යමින් සිටි 81 හැවිරිදි පුද්ගලයෙක්. අනතුර සිදුකළ වෑන් රථයේ රියදුරු, එම අවස්ථාවේ යතුරුපැදිකරු රෝහල වෙත රැගෙන යන බව පවසා අදාළ වෑන් රථයට දමාගෙන තිබෙනවා.\nකෙසේ වෙතත් ඔහු එම පුද්ගලයාව වෑන් රථයෙන් රැගෙනවිත් ලුණුවිල ප්‍රදේශයේ ලදු කැලෑවකට දමා ඇති බවයි මාරවිල පොලීසිය සඳහන් කළේ.\nපසුව ප්‍රදේශවාසීන් කළ දැනුම්දීමකට අනුව පලායමින් සිටි සැකකරු තෝප්පුව පොලිස් මාර්ග බාධකයේදී අත්අඩංගුවට ගැනුනා.\nමොහු 22 හැවිරිදි වියේ පසුවන කුරුණෑගල - අඹන්පොල ප්‍රදේශයේ පදිංචි තරුණයෙකු බවට හෙළිවී තිබෙනවා.",
       "URL": "https://www.hirunews.lk/222070/අනතුරකින්-මියගිය-පුද්ගලයෙකු-ලදු-කැලෑවකට-දමා-ගිය-රියදුරෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3203"
}