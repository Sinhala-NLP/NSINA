{
       "Source": "hirunews",
       "Timestamp": "Thursday, 22 December 2022 - 17:26",
       "Headline": "පේරාදෙණිය මහා ශිෂ්‍ය සංගමයේ සභාපති අත්අඩංගුවට ගන්නැයි නියෝගයක්",
       "News Content": "පේරාදෙණිය විශ්වවිද්‍යාලයේ හිටපු උප කුලපතිවරයාට පහරදීමේ සිද්ධිය සම්බන්ධයෙන් එම විශ්වවිද්‍යාල මහා ශිෂ්‍ය සංගමයේ සභාපති අනුරුද්ධ විතානගේ ව වහාම අත්අඩංගුවට ගෙන අධිකරණයට ඉදිරිපත් කරන ලෙස පේරාදෙණිය ප්‍රධාන මහෙස්ත්‍රාත්වරයා අද (22) පොලීසියට නියෝග කළා.\nමේ අතර පේරාදෙණිය විශ්වවිද්‍යාලයේ හිටපු උප කුලපතිවරයාට පහරදීමේ සිද්ධිය සම්බන්ධයෙන් අත්අඩංගුවට ගන්නා ලද සිසුන් 12 දෙනා එළඹෙන ජනවාරි 04 වනදා දක්වා යළි රක්ෂිත බන්ධනාගාරගත කිරීමට ද අධිකරණය අද නියෝග කළා.\nඋපකුලපතිවරයාට පහර දීමේ සිද්ධිය සම්බන්ධයෙන් අත්අඩංගුවට ගත් සැකකරුවන් අද හඳුනාගැනීමේ පෙරට්ටුවකට ඉදිරිපත් කර තිබුණා.\nඑහි දී පැමිණිල්ලේ සාක්ෂිකරුවන් විසින් සිසුන් 06 දෙනෙකුව හඳුනාගෙන තිබෙනවා.",
       "URL": "https://www.hirunews.lk/323307/පේරාදෙණිය-මහා-ශිෂ්‍ය-සංගමයේ-සභාපති-අත්අඩංගුවට-ගන්නැයි-නියෝගයක්",
       "Category": "Local News",
       "Parent URL": "https://www.hirunews.lk/local-news.php?pageID=650"
}