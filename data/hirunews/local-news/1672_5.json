{
       "Source": "hirunews",
       "Timestamp": "Friday, 24 September 2021 - 11:31",
       "Headline": "නීති විරෝධීව රැගෙන එන ලද කහ තොගයක් විශේෂ කාර්ය බලකායේ අත්අඩංගුවට",
       "News Content": "ඉලුප්පුකඩවායි පොලිස් වසමේ අන්තෝනිපුරම් කැලෑබද ප්‍රදේශය දී නීති විරෝධී ලෙස ඉන්දියාවේ සිට ධීවර බෝට්ටු මඟින් මෙරටට ගෙන්වා කැලෑබද ප්‍රදේශයේ සූක්ෂම ලෙස සඟවා තබන ලද කහ කිලෝග්‍රෑම් 251ක් අද (24) දින අත්අඩංගුවට ගැනීමට විශේෂ කාර්‍ය බලකාය සමත් වී තිබෙනවා.\nකහ තොගය වැඩිදුර විමර්ශන කටයුතු සඳහා ඉලුප්පුකඩවායි පොලිස් ස්ථානය වෙත භාර දී තිබෙන බවයි වාර්තා වෙන්නේ.\nවිශේෂ කාර්ය බලකාය මෙම වසර තුළ මේ දක්වා වැටලීම් 08ක් සිදුකර සැකකරුවන් 11ක් සමඟ රුපියල් දෙකෝටි හැට ලක්ෂයකට අධික වටිනාකමකින් යුත් කහ කිලෝග්‍රෑම් 5228ක් අත්අඩංගුවට ගෙන තිබෙන බව සඳහන්.",
       "URL": "https://www.hirunews.lk/283093/නීති-විරෝධීව-රැගෙන-එන-ලද-කහ-තොගයක්-විශේෂ-කාර්ය-බලකායේ-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1672"
}