{
       "Source": "hirunews",
       "Timestamp": "Tuesday, 10 January 2023 - 16:50",
       "Headline": "ලක්ෂ 13ක කේරළ ගංජා සමග පුද්ගලයකු stf අත්අඩංගුවට",
       "News Content": "රුපියල් ලක්ෂ 13කට අධික වටිනාකමකින් යුත් කේරළ ගංජා සමග පුද්ගලයකු වැල්ලම්පිටිය ප්‍රදේශයේදී විශේෂ කාර්ය බලකාය නිලධාරීන්ගේ අත්අඩංගුවට ගෙන තිබෙනවා.\nවිශේෂ කාර්ය බලකායට ලද තොරතුරකට අනුව වැල්ලම්පිටිය පොලිස් වසමේ වැල්ලම්පිටිය කාගිල්ස් ෆෘට්සිටිය ඉදිරියේ ඇති food point වෙළද සැල ඉදිරිපිට ඇති බස් නැවතුම අසල දී වැටලීම සිදු කර තිබෙනවා.\nඑහි දී ලක්ෂ 13කට අධික වටිනාකමකින් යුත් කේරළ ගංජා සමග කඩවත ප්‍රදේශයේ පදිංචි වයස අවුරුදු 51 ක් වන පුද්ගලයකු අත්අඩංගුවට ගෙන වැඩිදුර විමර්ශන කටයුතු සඳහා වැල්ලම්පිටිය පොලිස් ස්ථානය වෙත භාර දී තිබෙනවා\nමේ අතර අයිස් මත්ද්‍ර‍ව්‍ය, දේශිය නිෂ්පාදිත ජීව අත්බෝම්බ සහ කඩු සන්තකයේ තබාගෙන සිටි පුද්ගලයින් දෙදෙනෙකු කුරුවිට ප්‍රදේශයේදී විශේෂ කාර්ය බලකාය නිලධාරීන්ගේ අත්අඩංගුවට ගෙන තිබෙනවා\nමෙලෙස අත්අඩංගුවට ගෙන ඇත්තේ ඇඹිලිපිටිය සහ තලාවිටිය ප්‍රදේශයේ පදිංචි වයස අවුරුදු 43ක් සහ 47 ක් වන පුද්ගලයින් දෙදෙනෙක්.\nමොවුන් වැඩිදුර විමර්ශන කටයුතු සඳහා කුරුවිට පොලිස් ස්ථානය වෙත භාර දී තිබෙනවා.",
       "URL": "https://www.hirunews.lk/324724/ලක්ෂ-13ක-කේරළ-ගංජා-සමග-පුද්ගලයකු-stf-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=611"
}