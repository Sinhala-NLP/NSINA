{
       "Source": "hirunews",
       "Timestamp": "Wednesday, 30 March 2022 - 7:02",
       "Headline": "දුම්රිය රියදුරන් අතිකාල වර්ජනය තාවකාලිකව අත්හිටුවයි",
       "News Content": "ප්‍රවාහන අමාත්‍ය දිලුම් අමුණුගම සමග දුරකථනයෙන් සිදුකරන ලද සාකච්ඡාවකින් පසුව තම වර්ජනය අවසන් කිරීමට තීරණය කළ බව දුම්රිය රියදුරන්ගේ සංගමය පවසනවා.\nඒ අනුව අද දවසේ විසදුම් ලබාදීමට එකඟ වීම නිසා වෘත්තීය ක්‍රියාමාර්ගය අද දහවල් 12 දක්වා අත්හිට වූ බවයි දුම්රිය රියදුරන්ගේ සංගමය ප්‍රකාශ කළේ.\nඉල්ලීම් කිහිපයක් මුල් කරගනිමින් ඊයේ මධ්‍යම රාත්‍රියේ සිට දුම්රිය සේවකයින් අතිකාල සේවාවන්ගෙන් ඉවත්වීමේ වෘත්තිය ක්‍රියාමාර්ගයක නිරත වීමට තීරණය කර තිබුණා.\nදුම්රිය එන්ජින් රියදුරන්ගේ සංගමයේ ලේකම් ඉන්දික දොඩංගොඩ සඳහන් කළේ, උදෑසන කාලයේ දුම්රිය ධාවනය කළත් පස්වරුවේ ධාවන කටයුතු අඩාල වීමේ අවධානමක් පැවතිය හැකි බවයි.\nදුම්රිය ගාස්තු වැඩි කිරීම ඇතුළු ඉල්ලීම් කිහිපයක් මුල් කරගනිමින් සිය වෘත්තිය ක්‍රියාමාර්ගය ආරම්භ කිරීමට පෙර ඔවුන් දුම්රිය සාමාන්‍යාධිකාරීවරයා ඇතුලු බලධාරීන් හමුවී ඊයේ පැය 3ක පමණ සාකච්ඡාවක් පවත්වා තිබුණා.\nකෙසේ වෙතත් ඉන් විසඳුමක් නොලැබුණු බවයි දුම්රිය එන්ජින් රියදුරන්ගේ සංගමයේ ලේකම් ඉන්දික දොඩංගොඩ සඳහන් කළේ.\nමේ අතර දුම්රිය ගාස්තු ඉහළ නැංවීමටද රජය කටයුතු කර ඇති අතර, ඊට අදාළ ගාස්තු පිළිබඳව ඉදිරියේ දී ප්‍රකාශයට පත් කිරීමට නියමිත යි.",
       "URL": "https://www.hirunews.lk/300743/දුම්රිය-රියදුරන්-අතිකාල-වර්ජනය-තාවකාලිකව-අත්හිටුවයි",
       "Category": "Local News",
       "Parent URL": "https://www.hirunews.lk/local-news.php?pageID=1262"
}