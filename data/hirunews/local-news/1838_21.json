{
       "Source": "hirunews",
       "Timestamp": "Tuesday, 06 July 2021 - 11:01",
       "Headline": "මාතර උයන්වත්ත  හුදකලා නැහැ - පාර්ලිමේන්තු මන්ත්‍රීවරයෙක් කියයි",
       "News Content": "අද උදෑසන සිට හුදකලා  කෙරෙන බවට ප්‍රකාශ කෙරුණු මාතර උයන්වත්ත සහ මාතර උයන්වත්ත උතුර යන ග්‍රාම සේවා වසම් දෙක හුදෙකලා  කර නොමැති බව පාර්ලිමේන්තු මන්ත්‍රී වීරසුමන වීරසිංහ පවසනවා.\nහිරු ප්‍රවෘත්ති අංශය කළ විමසීමකදී ඔහු සඳහන් කළේ  දිස්‌ත්‍රික් වෛද්‍ය නිලධාරිවරයාගෙන් මේ සම්බන්ධයෙන් කළ විමසීමකදී  එය සන්නිවේදන දෝෂයක් හේතුවෙන් සිදුවූවක් බව අනාවරණය වූ බවයි.\nපසුගිය සෙනසුරාදත් දිස්ත්‍රික් කොවිඩ් කමිටු රැස්වීමක් පැවතී බවත් එහිදීත් මෙවැනි යමක් සකාච්ඡා නොවූ බවත් ඔහු වැඩි දුරටත් පවසා සිටියා.\nකෙසේ වෙතත් මෙම වරද නිවැරදි කිරීමට හැකි ඉක්මනින් පියවර ගන්නා බවයි පාර්ලිමේන්තු මන්ත්‍රීවරයා හිරු ප්‍රවෘත්ති අංශය සමග පැවසුවේ.",
       "URL": "https://www.hirunews.lk/276214/මාතර-උයන්වත්ත-හුදකලා-නැහැ-පාර්ලිමේන්තු-මන්ත්‍රීවරයෙක්-කියයි",
       "Category": "Local News",
       "Parent URL": "https://www.hirunews.lk/local-news.php?pageID=1838"
}