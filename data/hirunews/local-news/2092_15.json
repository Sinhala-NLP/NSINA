{
       "Source": "hirunews",
       "Timestamp": "Friday, 12 March 2021 - 18:40",
       "Headline": "ඕපනායක සිසුවෙකු අපයෝජනය කළ විදුහල්පතිට එරෙහිව උද්ඝෝෂණයක්",
       "News Content": "ඕපනායක සිසුවෙකු අපයෝජනයට ලක් කළ බව කියන විදුහල්පතිවරයා ඉවත් කරන ලෙස ඉල්ලා එම පාසලේ දෙමව්පියන් පිරිසක් අද පස්වරුවේ විරෝධතාවයක නිරත වුණා.\nසාධාරණ පරික්ෂණයක් සිදුකර චෝදනාවට ලක්ව සිටින විදුහල්පතිවරයාට විනය පියවර ගන්නා ලෙසයි විරෝධතාකරුවන් ඉල්ලා සිටියේ.\nපසුගියදා (09) ඕපනායක ප්‍රදේශයේ 16 හැවිරිදි පාසල් සිසුවකුට අතවර කිරීමට තැත් කිරීමේ චෝදනාවක් මත එම සිසුවා ඉගෙනුම ලබන පාසලේ විදුහල්පතිවරයා ඕපනායක පොලිසිය විසින් අත්අඩංගුවට ගෙන තිබුණා.\nඒ පාසල් කාලයෙන් පසු පාසල තුළදී මෙම සිසුවා අතවරයට ලක් කිරීමට තැත් කළේ යැයි එම සිසුවාගේ පියා ඕපනායක පොලිසියට කරන ලද පැමිණිල්ලකට අනුවයි.",
       "URL": "https://www.hirunews.lk/265148/ඕපනායක-සිසුවෙකු-අපයෝජනය-කළ-විදුහල්පතිට-එරෙහිව-උද්ඝෝෂණයක්",
       "Category": "Local News",
       "Parent URL": "https://www.hirunews.lk/local-news.php?pageID=2092"
}