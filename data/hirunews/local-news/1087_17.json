{
       "Source": "hirunews",
       "Timestamp": "Friday, 17 June 2022 - 18:09",
       "Headline": "වැසිකිළි වළකට ඇද වැටීමෙන් පිරිමි දරුවෙකු මරුට",
       "News Content": "නිවසක වැසිකිල වළකට ඇද වැටීමෙන් කුඩා පිරිමි දරුවෙකු මියගොස් තිබෙනවා.\nඅද (17) මෙලෙස මියගොස් ඇත්තේ අවුරුද්දයි මාස අටක් වයසැති පිරිමි දරුවෙක්.\nදරුවා මෙම වළ මතට නැගීම හේතුවෙන් එය තුලට ඇද වැටි මියගොස් ඇති බවයි අනාවරණය වන්නේ.\nමෙම දරුවා සිය 11 හැවිරිදි සහ 7 හැවිරිදි සහෝදරියන් දෙදෙනා සමග නිවස පිටුපස සෙල්ලම් කරමින් සිටියදී මෙම අනතුරට ලක්ව ඇති බවටයි අනාවරණ වී ඇත්තේ.\nමව නිවසේ ආහාර පිසිමින් සිට ඇති අතර දරුවා පෙනෙන්නට නොසිටීම හේතුවෙන් කළ සොයා බැලීමේදී වැසිකිළි වලේ තිබී සිරුර සොයා ගැණුනා.\nනිවසේ ගබඩා කාමරයක වැසිකිලි වළ පිහිටා තිබී ඇති අතර පොලිසිය කළ සොයා බැලීමේදී හෙළිවී ඇත්තේ කොන්ක්‍රීට් වළලු යොදා ඉදිකර ඇති වළ වසා දමා ඇත්තේ යකඩ තහඩුවකින් හා කාඩ්බෝඩ්වලින් බවයි.\nසිද්ධිය සම්බන්ධයෙන් පොලිස් පරීක්ෂණ ක්‍රියාත්මකයි.",
       "URL": "https://www.hirunews.lk/307412/වැසිකිළි-වළකට-ඇද-වැටීමෙන්-පිරිමි-දරුවෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=1087"
}