{
       "Source": "hirunews",
       "Timestamp": "Thursday, 14 July 2022 - 11:40",
       "Headline": "ගාලුමුවදොර විරෝධතාකරුවන් සියලු රාජ්‍ය ගොඩනැඟිලි යළි භාර දීමට තීරණය කර යි (වීඩියෝ)",
       "News Content": "ජනාධිපති මන්දිරය, අරලියගහ මන්දිරය සහ අග්‍රාමාත්‍ය කාර්යාලය යලි රජයට භාරදීමට තීරණය කළ බව අරගලකරුවන් පවසනවා.\nගාලුමුවදොර අරගල භූමියේ අද (14) පෙරවරුවේ පැවති මාධ්‍ය හමුවකට එක්වෙමින් සමාජ ක්‍රියාකාරිකයෙකු වන රතිඳු සේනාරත්න හෙවත් රැට්ටා කියා සිටියේ, ගොඩනැගිලිවලින් ඉවත් වුවත් සිය අරගලය තවදුරටත් ක්‍රියාත්මක බවයි.\nමේ අතර, අරලියගහ මන්දිරය යළි ජාත්‍යන්තර රතු කුරුස සංවිධානයට හෝ ආරක්ෂක අංශ වෙත භාර දීමට තීරණය කළ බව අරගල ක්‍රියාකාරියෙකු වන මනෝජ් මුදලිගේ සඳහන් කළේ.\nමේ අතර, ජනාධිපති මන්දිරය, අරලියගහ මන්දිරය, ජනාධිපති ලේකම් කාර්යාලය නැරඹීම සඳහා පසුගිය දිනවල විශාල පිරිසක් කොළඹට පැමිණියත් අද එම ගොඩනැගිලි නැරඹීම සඳහා ජනතාව පැමිණෙන ආකාරයක් දක්නට ලැබුණේ නැහැ.",
       "URL": "https://www.hirunews.lk/309952/ගාලුමුවදොර-විරෝධතාකරුවන්-සියලු-රාජ්‍ය-ගොඩනැඟිලි-යළි-භාර-දීමට-තීරණය-කර-යි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1022"
}