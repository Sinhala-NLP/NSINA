{
       "Source": "hirunews",
       "Timestamp": "Sunday, 06 August 2017 - 20:20",
       "Headline": "මත්ද්‍රව්‍යයෙන් දරුවන් ආරක්ෂාකර ගැනීම මව්පියන්ගේ ප්‍රමුඛ වගකීමක් - ජනපති",
       "News Content": "මත්ද්‍රව්‍ය උවදුරෙන් දරුවන් ආරක්ෂා කර ගැනීම මව්පියන්ගේ ප්‍රමුඛ වගකීමක් බව ජනාධිපති මෛත්‍රිපාල සිරිසේන අවධාරණය කරනවා.\nජනාධිපතිවරයා මේ අදහස් පළ කළේ ඊයේ (05) පස්වරුවේ අරලගංවිල ප්‍රදේශයේ පැවැති උත්සවයකට එක් වෙමින්.\nඅරලගංවිල ශ්‍රී ජේතවනාරාම විහාරස්ථානයේ අභිනව චෛත්‍යයේ කොත නිවාවරණය කිරීමේ පුණ්‍යෝත්සවය පැවැත්වුණේ ජනාධිපති මෛත්‍රිපාල සිරිසේනගේ ප්‍රධානත්වයෙන්.\nමෙහිදී ජනාධිපතිවරයා විසින් විහාරස්ථානයට අදාළ පුජා භූමි ඔප්පුව ද විහාරාධිපති හිමියන් වෙත පිළිගැන්වූ අතර, ජනාධිපතිවරයාගේ පැමිණීම සනිටුහන් කරමින් විහාරස්ථාන පරිශ්‍රයේ නා පැලයක් ද රෝපණය කෙරුණා.",
       "URL": "https://www.hirunews.lk/167787/මත්ද්‍රව්‍යයෙන්-දරුවන්-ආරක්ෂාකර-ගැනීම-මව්පියන්ගේ-ප්‍රමුඛ-වගකීමක්-ජනපති",
       "Category": "Local News",
       "Parent URL": "https://www.hirunews.lk/local-news.php?pageID=4383"
}