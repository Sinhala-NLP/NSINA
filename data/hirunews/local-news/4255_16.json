{
       "Source": "hirunews",
       "Timestamp": "Tuesday, 24 October 2017 - 16:45",
       "Headline": "ගිනි අවි 437 ක් සහ උණ්ඩ 547 ක් අත්අඩංගුවට",
       "News Content": "මෙම වසරේ අගෝස්තු 31 වනදා දක්වා ගතවු කාලය තුල ගිනි අවි 437 ක් සහ ජීව උණ්ඩ 547 ක් අත්අඩංගුවට ගෙන ඇතැයි පොලිසිය පවසනවා.\nටී 56 ගිනි අවි 18 ක් සහ එම වර්ගයේ උණ්ඩ 612 ක් / බඳින තුවක්කු 344 ක් / බෝර 12 ගිනි අවි 39 ක් සහ උණ්ඩ 27 ක් ඇතුලු අවි ආයුධ ඊට අයත්.\nඑමෙන්ම 2016 වසරේදී ද අදාළ කාල සීමාව තුල ගිනි අවි 637 ක් සහ උණ්ඩ 3001 ක් අත්අඩංගුවට ගත් බවයි පොලිසිය නිවේදනය කළේ.\nපසුගිය වසරේදී සහ මෙම වසරේ අගෝස්තු මාසය දක්වා සමස්ත දිවයිනම ආවරණය වන පරිදි විශේෂ මෙහෙයුම් ක්‍රියාවට නංවා ඇති අතර එහිදී මෙම ගිනි අවි අත්අඩංගුවට ගැනුනා.\nසංවිධානාත්මක අපරාධ කල්ලි මැඩපැවැත්වීම යටතේ පළාත් භාර ජ්‍යෙෂ්ඨ නියෝජ්‍ය පොලිස්පතිවරුන් මගින් සිදු කරන ලද මෙහෙයුම් තුලිනුයි මෙම අත්අඩංගුවට ගැනීම් සිදුකර ඇත්තේ.\nපොලිසිය සඳහන් කළේ ගිනි අවි සමග අත්අඩංගුවට ගත් සැකකරුවන් අධිකරණ වෙත ඉදිරිපත් කර තිබෙනවා.\nපොලිසිය මහජනතාවගෙන් ඉල්ලා සිටින්නේ ගිනි අවි ළග  තබාගන්නා පුද්ගලයන් පිළිබඳ තොරතුරු ලබාදීමෙන් අපරාධ නිවාරණයට දායක වන ලෙසටයි.",
       "URL": "https://www.hirunews.lk/174318/ගිනි-අවි-437-ක්-සහ-උණ්ඩ-547-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4255"
}