{
       "Source": "hirunews",
       "Timestamp": "Wednesday, 01 February 2023 - 17:40",
       "Headline": "හිමාලයානු හිම කුණාටුවක් පෝලන්ත ස්කී ක්‍රීඩකයින් දෙදෙනෙකු බිලි ගනී",
       "News Content": "හිමාලයානු සංචාරක නගරයක් වන ගුල්මාර්ග් අසල කඳුකරයේ ඉහළ හිම මත ලිස්සා යාමේ (ස්කී) ක්‍රීඩාවේ නියැලි පෝලන්ත ජාතික ක්‍රීඩකයින් දෙදෙනෙකු හිම කුණාටුවකට හසුවීම නිසා මියගොස් ඇති බව ඉන්දීය මාධ්‍ය වාර්ථා කරනවා.\nමෙම හිම කුණාටුව හේතුවෙන්වෙන් අදාළ ස්කී ක්‍රීඩකයින් දෙනාට අමතරව එම ප්‍රදේශයේ හිම ක්‍රීඩාවේ නියැලී තවත් විසි එක් දෙනෙකු එම කුණාටුවට හසු වීමෙන් හිම යට වැළලී සිටි බවයි වාර්තා වන්නේ.\nකෙසේ වෙතත් මෙම සිදුවීමත් සමග එම ස්ථානයට පැමිණි ගලවා ගැනීමේ කණ්ඩායම් හිම මත වැළලී සිටි පුද්ගලයින් 21 දෙනා ඉන් මුදවා ගැනීමට සමත් වුණා.\nකෙසේ වෙතත් හිම කුණාටුවට ඉදිරියෙන් ස්කී ක්‍රීඩාව යෙදුණු පෝලන්ත ක්‍රීඩකයින් දෙදෙනා ගේ සිරුරු මෙතෙක් සොයාගෙන නැහැ.\nඉන්දීය පාලිත කාශ්මීර නගරයක් වන ගුල්මාර්ග් ප්‍රදේශයේ ස්කී ක්‍රීඩාව සඳහා ම වෙන්වූ නවාතැන් පොලක් ආසන්නයේ මෙම හිම කුණාටුව ඇති වී ඇති අතර ඉහළ කඳුකරයේ හිම මත ලිස්සා යාමේ ක්‍රීඩාවේ නියැලි විදේශිකයන් 21 දෙනෙකු සහ ඔවුන්ගේ කාශ්මීර මාර්ගෝපදේශකයන් දෙදෙනා එම දැවැන්ත හිම කුණාටුවකට හසු වී හිම යට වැළලී තිබෙනවා.\nබටහිර හිමාලයේ පිහිටි පිර්පන්ජල් කඳුවැටිය ඉන්දියානුවන්ගේ සහ සංචාරකයින්ගේ ජනප්‍රිය හිම මත ලිස්සා යාමේ ගමනාන්තයක්.\nහිම කුණාටු සහ නාය යෑම් මෙම කාශ්මීර කඳු කළාපයේ සුලභව සිදු වන අතර ඒ හේතුවෙන් න්‍යෂ්ටික සන්නද්ධ ප්‍රතිවාදීන් වන ඉන්දියාව සහ පාකිස්ථානය අතර කාශ්මීරය බෙදා වෙන් කරන කඳුකර හා වනාන්තරවලින් සමන්විත දේශසීමාව අසල කඳවුරු බැඳ සිටින ඉන්දීය සහ පකිස්ථාන හමුදාවන්ට දැඩි මරණ සිදුවනවා.\n2017 වසරේ දී හිම කුණාටු තුනකින් අවම වශයෙන් ඉන්දීය සොල්දාදුවන් 20 දෙනෙකු මිය ගිය අතර 2012 දී පාකිස්ථාන පාලිත කාශ්මීරයේ ඇති වූ දැවැන්ත හිම කුණාටුවකින් පාකිස්ථාන සොල්දාදුවන් 129ක් ඇතුළුව පුද්ගලයින් 140ක් මිය ගියා.",
       "URL": "https://www.hirunews.lk/326418/හිමාලයානු-හිම-කුණාටුවක්-පෝලන්ත-ස්කී-ක්‍රීඩකයින්-දෙදෙනෙකු-බිලි-ගනී",
       "Category": "Local News",
       "Parent URL": "https://www.hirunews.lk/local-news.php?pageID=565"
}