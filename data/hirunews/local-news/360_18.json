{
       "Source": "hirunews",
       "Timestamp": "Monday, 08 May 2023 - 12:52",
       "Headline": "නිධානයකින් ගත් පිළිමයක් විකිණීමට ගිය පිරිසක් මාට්ටු",
       "News Content": "නිධානයකින් ලබාගත් බව කියන දේව රූපයක් විකිණීමට රැගෙන යමින් සිටි කාන්තාවන් දෙදෙනෙකු හා පුරුෂයෙකු මන්නාරම පොලීසිය විසින් ඊයේ(07) අත්අඩංගුවට ගෙන තිබෙනවා.\nමන්නාරම - මහනුවර බසයේ පිළිමයක් රැගෙන යන බවට ලද තොරතුරක් මත බස් රථය නවත්වා පරික්ෂා කිරීමේදී එම සැකකාරියන් සහ සැකකරු අත්අඩංගුවට ගැනීමට හැකි වූ බව මන්නාරම පොලිසිය පවසනවා.\nඅත් අඩංගුවට ගත් කාන්තාවන් දෙදෙනා සහ පුරුෂයා අද දින අධිකරණයට ඉදිරිපත් කිරීමට නියමිත අතර, සිදුවීම සම්බන්ධයෙන් මන්නාරම පොලිසිය විසින් වැඩිදුර විමර්ශන සිදුකරනු ලබයි.",
       "URL": "https://www.hirunews.lk/334588/නිධානයකින්-ගත්-පිළිමයක්-විකිණීමට-ගිය-පිරිසක්-මාට්ටු",
       "Category": "Local News",
       "Parent URL": "https://www.hirunews.lk/local-news.php?pageID=360"
}