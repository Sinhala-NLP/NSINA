{
       "Source": "hirunews",
       "Timestamp": "Tuesday, 26 October 2021 - 15:26",
       "Headline": "කුෂ් මත්ද්‍රව්‍ය නිපදවන ශාක වගා කළ විශේෂිත කුටියක් හිඹුටානේ තෙමහල් නිවසක (වීඩියෝ)",
       "News Content": "මුල්ලේරියාව - හිඹුටාන ප්‍රදේශයේ තෙමහල් නිවසක ඉහළ මාලයේ විශේෂිත කුටියක වගා කරන ලද කුෂ් මත්ද්‍රව්‍ය නිපදවන ශාක 33ක් තලංගම දූෂණ මර්දන අංශය විසින් අද සොයා ගනු ලැබුවා.\nඒ, කුෂ් මත්ද්‍රව්‍ය ළඟ තබාගෙන සිටියදී අත්අඩංගුවට ගත් සැකකරුවෙකුගෙන් සිදු කළ ප්‍රශ්න කිරීම්වලදීයි.\nවායු සමීකරණ යන්ත්‍ර සවි කර නියමිත උෂ්ණත්වය පවා පවත්වාගෙන යමින් අදාළ කුටියේ මෙම ශාක වගා කර තිබූ අතර, එම නිවස ඉදිකිරීම් සිදු කරන පුද්ගලයෙකුට අයත් බවට හෙළි වී තිබෙනවා.\n43 හැවිරිදි එම සැකකරු සහ අදාළ නිවසේ වගා කරන ලද ශාක තොගය වැඩිදුර පරීක්ෂණ සඳහා තලංගම දූෂණ මර්දන අංශය විසින් මුල්ලේරියාව පොලීසිය වෙත භාර දී තිබෙනවා.",
       "URL": "https://www.hirunews.lk/286105/කුෂ්-මත්ද්‍රව්‍ය-නිපදවන-ශාක-වගා-කළ-විශේෂිත-කුටියක්-හිඹුටානේ-තෙමහල්-නිවසක-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1604"
}