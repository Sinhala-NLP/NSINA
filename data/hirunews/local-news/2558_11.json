{
       "Source": "hirunews",
       "Timestamp": "Monday, 27 July 2020 - 7:10",
       "Headline": "විදෙස් ශ්‍රමිකයන් රවටා මුදල් වංචා කළ සැකකරුවන් පස්දෙනෙකු අත්අඩංගුවට",
       "News Content": "විදෙස්ගත ශ්‍රමිකයන්ට සහනදායී පොලී අනුපාත යටතේ ණය ලබාදෙන බවට පවසා මුදල් වංචා කළ පුද්ගලයන් පස්දෙනෙකු කිරුළපන පොලීසිය මගින් අත්අඩංගුවට ගෙන තිබෙනවා.\nරුපියල් ලක්ෂ 5 ක මුදලක් තම ගිණුමකින් වංචා සහගතව ලබාගත් බවට කාන්තාවකගෙන් ලද පැමිණිල්ලකට අදාළව එම සැකකරුවන් ඊයේ අත්අඩංගුවට ගෙන ඇති බවයි පොලිස් මාධ්‍ය කොට්ඨාසය සඳහන් කළේ.\nමොවුන් අවුරුදු 30, 39, 38 සහ 46 යන වයස්වල පසුවන පිටබැද්දර, නාරාහේන්පිට සහ වැල්ලම්පිටිය ප්‍රදේශවල පදිංචිකරුවන්.\nසැකකරුවන් සතුව තිබී ව්‍යාජ රියදුරු බලපත්‍ර සකස් කිරීම සඳහා යොදගත් ලැප්ටොප් පරිගණකයක්, ව්‍යාජ රියදුරු බලපත්‍ර 61ක්, ජාත්‍යන්තර රියදුරු බලපත්‍ර 5ක් සහ බැංකු කාඩ්පත් මෙන්ම ජාවාරම සඳහා යොදාගත් මෝටර් රථයක් සහ වෑන් රථයක්ද පොලීසිය භාරයට ගෙන තිබෙනවා.",
       "URL": "https://www.hirunews.lk/246471/විදෙස්-ශ්‍රමිකයන්-රවටා-මුදල්-වංචා-කළ-සැකකරුවන්-පස්දෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2558"
}