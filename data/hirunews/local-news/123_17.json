{
       "Source": "hirunews",
       "Timestamp": "Saturday, 05 August 2023 - 11:55",
       "Headline": "රියදුරෙකුට පහර දී මුදල් සොරාගෙන",
       "News Content": "ත්‍රීරෝද රථ රියදුරෙකුට පහර දී මුදල් කොල්ල කෑ පුද්ගලයින් දෙදෙනෙකු බලංගොඩ පොලිසිය විසින් අත්අඩංගුවට ගෙන තිබෙනවා.\nඅදාළ පුද්ගලයින් දෙදෙනා මෙම රියදුරා එන මාර්ගය හරස් කරමින් ත්‍රිරෝද රථයට ගොඩ වී ඔහුට පහර දී ඇති බවයි වාර්තා වන්නේ.\nකෙසේ වෙතත් අප වාර්තාකරු සඳහන් කර සිටියේ මෙම රියදුරා ළඟ තිබී ලක්ෂ 3කට වැඩි මුදලක් සැකකරුවන් දෙදෙනා විසින් සොරාගෙන ඇති බවයි.\nමෙසේ අත්අඩංගුවට ගෙන ඇත්තේ හේමන්ත සහ දුලාජ් යන නම්වලින් හදුන්වනු ලබන මිතුරන් දෙදෙනෙකු වන අතර ඔවුන් බලංගොඩ ප්‍රදේශයේ පදිංචිකරුවන් බවද සඳහන්.\nමේ පිළිබඳ වැඩිදුර පරීක්ෂණ බලංගොඩ පොලිසිය විසින් සිදු කරනවා.",
       "URL": "https://www.hirunews.lk/343688/රියදුරෙකුට-පහර-දී-මුදල්-සොරාගෙන",
       "Category": "Local News",
       "Parent URL": "https://www.hirunews.lk/local-news.php?pageID=123"
}