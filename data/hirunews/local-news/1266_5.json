{
       "Source": "hirunews",
       "Timestamp": "Monday, 28 March 2022 - 10:41",
       "Headline": "තෙල් ඉල්ලා මහමග විරෝධතා - ගමනාගමනයටත් බාධා (වීඩියෝ)",
       "News Content": "ඉන්ධන ලබාගැනීම සඳහා පැමිණි පිරිසකගේ විරෝධතාවක් හේතුවෙන් මීගමුව - කොළඹ ප්‍රධාන මාර්ගය කපුවත්ත මංසන්ධියෙන් අවහිර වුණා.\nමේ හේතුවෙන් එම මාර්ගයේ ගමනාගමනයටද දැඩි බාධා එල්ලවූ බවයි හිරු වාර්තාකරු ප්‍රකාශ කළේ.\nකපුවත්ත මංසන්ධිය අසළ පිහිටි ඉන්ධන පිරවුම්හලෙන් දින කිහිපයක සිට ඉන්ධන ලබාදීම ප්‍රමාද කළ බවට පවසමිනුයි අදාළ පිරිස මෙලෙස මාර්ගය අවහිර කරමින් විරෝධතාවයේ නිරත වුණේ.\nරට පුරා ඩොලර් අර්බුදය සමග පැන නැගී ඇති ආර්ථික ගැටලු හේතුවෙන් මේ වනවිට දැඩි ආර්ථික කලහකාරී තත්ත්වයක් ජනතාව අතර හටගෙන තිබෙනවා.\nඉන්ධන, ගෑස් සහ අත්‍යවශ්‍ය භාණ්ඩ හිඟය හේතුවෙනුයි, මෙම අර්බුදයන් නිර්මාණය වී ඇත්තේ.\nඉන්ධන නිසි පරිදි පිරවුම්හල්වල නොමැති බව පවසන ඉන්ධන පිරවුම්හල් හිමිකරුවන් පවසන්නේ, ජනතාව පැමිණ මේ අයුරින් ඉන්ධන අහිමි වීම හේතුවෙන් තමන්ට දෝෂාරෝපණය කරන බවයි.",
       "URL": "https://www.hirunews.lk/300587/තෙල්-ඉල්ලා-මහමග-විරෝධතා-ගමනාගමනයටත්-බාධා-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1266"
}