{
       "Source": "hirunews",
       "Timestamp": "Tuesday, 18 June 2019 - 12:34",
       "Headline": "විශ්‍රාමික පියා සහ 19 හැවිරිදි දියණිය රෝහල් ගතකළ බිබිල - මොණරාගල මාර්ගයේ අනතුර",
       "News Content": "බිබිල - මොණරාගල මාර්ගයේ උඩුබුබුල ප්‍රදේශයේදී ස්කැමල් රථයක් සහ යතුරුපැදියක් ගැටීමෙන්  සිදුවූ අනතුරකින් යතුරුපැදියේ ගමන්ගත් දෙදෙනෙකු බරපතල තුවාල ලබා රෝහල් ගතකර තිබෙනවා.\nඅනතුරෙන් තුවාල ලබා ඇත්තේ විශ්‍රාමික ගුරුවරයෙක් සහ ඔහුගේ 19 හැවිරිදි දියණිය බවයි අප වාර්තාකරු සදහන් කළේ.\nතුවාල ලැබූවන් බිබිල මූලික රෝහලවෙත ඇතුලත්කර ඇති අතර දෙදෙනාගේ තත්වය බරපතල බවයි වාර්තා වන්නේ.\nස්කැමල් රථයේ වේගය පාලනයකර ගැනීමට නොහැකිව යතුරුපැදියේ ගැටීමෙන් මෙම අනතුර සිදුව තිබෙනවා.\nගුරුවරයා තම දියණිය උපකාරක පන්තියකට රැගෙනයන අවස්ථාවේදී මෙම අනතුරට මූහුණ පා ඇති අතර ස්කැමල් ට්‍රක් රථය ත්‍රිකුණාමලයේ සිට මත්තල දක්වා සිමෙන්ති ප්‍රවාහනය කරමින් තිබූ බවයි වාර්තා වන්නේ.\nට්‍රක් රථයේ රියදුරු පොලිසිය විසින් අත්අඩංගුවට ගෙන ඇති අතර බිබිල පොලිසිය අනතුර සම්බන්ධයෙන් වැඩිදුර විමර්ශන සිදුකරණු ලබනවා.",
       "URL": "https://www.hirunews.lk/218625/විශ්‍රාමික-පියා-සහ-19-හැවිරිදි-දියණිය-රෝහල්-ගතකළ-බිබිල-මොණරාගල-මාර්ගයේ-අනතුර",
       "Category": "Local News",
       "Parent URL": "https://www.hirunews.lk/local-news.php?pageID=3294"
}