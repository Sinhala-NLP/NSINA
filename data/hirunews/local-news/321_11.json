{
       "Source": "hirunews",
       "Timestamp": "Wednesday, 24 May 2023 - 9:10",
       "Headline": "මහවැලි ගඟේ නාඳුනන මළ සිරුරක්",
       "News Content": "මහවැලි ගඟේ කටුගස්තොට, මාවිල්මඩ ප්‍රදේශයේදී ඊයේ (23) උදෑසන පුද්ගලයකුගේ මළ සිරුරක් හමු වී තිබෙනවා.\nපොලිස් හදිසි ඇමතුම් 119ට ලද තොරතුරක් මත කටුගස්තොට පොලිසිය විසින් මේ පිළිබඳ විමර්ශන ආරම්භ කර ඇති බවයි වාර්තා වන්නේ.\nමරණයට පත් වී ඇත්තේ වයස අවුරුදු 50ත් 60ත් අතර පිරිමි පුද්ගලයකු වන අතර ඔහුගේ අනන්‍යතාවය මෙතෙක් තහවුරු වී නැහැ.\nනිල් කොටු සහිත අත් කොට කමිසයක් සහ කළු බොටම් කලිසමක් හැඳ සිටින මරණකරුගේ මෘත ශරීරය මහනුවර මෘත ශරීරාගාරයේ තැන්පත් කොට තිබෙනවා.\nසිද්ධිය සම්බන්ධ වැඩිදුර විමර්ශන කටුගස්තොට පොලිසිය විසින් සිදු කරනු ලබන බවයි වාර්තා වන්නේ.",
       "URL": "https://www.hirunews.lk/336058/මහවැලි-ගඟේ-නාඳුනන-මළ-සිරුරක්",
       "Category": "Local News",
       "Parent URL": "https://www.hirunews.lk/local-news.php?pageID=321"
}