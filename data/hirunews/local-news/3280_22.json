{
       "Source": "hirunews",
       "Timestamp": "Wednesday, 26 June 2019 - 13:05",
       "Headline": "හුංගම ධීවර වරායේ ගින්න කඩා කප්පල් ක්‍රියාවක් බවට සැක",
       "News Content": "හුංගම - ගුරුපොකුණ ධීවර වරායේ ඊයේ රාත්‍රියේ ඇති වූ ගින්න කිසියම් පිරිසකගේ කඩාකප්පල්කාරි ක්‍රියාවක් බවට පොලීසිය සැක කරනවා.\nඊයේ අටවක පොහෝ දිනය හේතුවෙන් ධීවරයින් සිය රැකියාවේ නිරත නොවීම නිසා ධීවර යාත්‍රා විශාල ප්‍රමාණයක් වරායේ නතර කර තිබුණා.\nපළමුවෙන්ම ගින්න වරායේ මාළු මිලදී ගන්නා වාඩියේ හට ගෙන ඇති අතර, පසුව එය වරායේ නවතා තිබූ යාත්‍රා වෙත පැතිර ගොස් ඇති බවයි මූලික පරීක්ෂණ වලදී අනාවරණ වී ඇත්තේ.\nගින්නෙන් බෝට්ටු 20 ක් පමණ මුළුමනින්ම විනාශ වී ඇති අතර, දැල් ආම්පන්න සහ ඇතැම් බෝට්ටුවල සවිකර තිබූ එන්ජින් වලට ද ගින්නෙන් හානිසිදුවී ඇති බව පොලීසිය කියා සිටියා.\nපසුගිය දිනෙක මෙම වරායේ ධීවරයින් දෙපිරිසක් අතර ගැටුමක් ද හට ගෙන ඇති අතර, එහි ප්‍රතිඵලයක් ලෙස මෙම ගිනි තැබීම සිදුකර ඇති බවටයි පොලීසිය සැක කරන්නේ.",
       "URL": "https://www.hirunews.lk/219143/හුංගම-ධීවර-වරායේ-ගින්න-කඩා-කප්පල්-ක්‍රියාවක්-බවට-සැක",
       "Category": "Local News",
       "Parent URL": "https://www.hirunews.lk/local-news.php?pageID=3280"
}