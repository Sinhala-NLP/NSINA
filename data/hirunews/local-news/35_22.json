{
       "Source": "hirunews",
       "Timestamp": "Tuesday, 12 September 2023 - 11:17",
       "Headline": "රුපියල් බිලියන 45ක සංවර්ධන ව්‍යාපෘති සඳහා නාගරික සංවර්ධන අධිකාරිය ආයෝජන කැඳවයි",
       "News Content": "රුපියල් බිලියන 45 ක වටිනාකමින් යුතු සංවර්ධන ව්‍යාපෘති සඳහා ආයෝජන කැඳවීමට නාගරික සංවර්ධන අධිකාරිය පියවර ගෙන තිබෙනවා.\nමේ වන විටත් ව්‍යාපෘති 14ක සංවර්ධන කටයුතු සිදුකෙරෙමින් පවතින අතර කොළඹ, නුවරඑළිය හා ඒකළ ප්‍රදේශවල ක්‍රියාත්මක වන එම සංවර්ධන ව්‍යාපෘතිවල වටිනාකම රුපියල් බිලියන 35 ක්.\nපැරණි ගොඩනැඟිලිවල අති සුඛෝපභෝගී සංචාරක හෝටල් ඉදිකිරීම, බේරේ වැව ආශ්‍රිතව සිදුකෙරෙන ඉඩම් මිශ්‍ර සංවර්ධන ව්‍යාපෘති, ගුදම් පහසුකම් ව්‍යාපෘති සහ නාරාහේන්පිට පුද්ගලික රෝහලක් ඉදිකිරීමේ ව්‍යාපෘතිය ඇතුළු සංවර්ධන ව්‍යාපෘති මේවන විටත් ක්‍රියාත්මක බව නාගරික සංවර්ධන අධිකාරිය සඳහන් කළා.",
       "URL": "https://www.hirunews.lk/348011/රුපියල්-බිලියන-45ක-සංවර්ධන-ව්‍යාපෘති-සඳහා-නාගරික-සංවර්ධන-අධිකාරිය-ආයෝජන-කැඳවයි",
       "Category": "Local News",
       "Parent URL": "https://www.hirunews.lk/local-news.php?pageID=35"
}