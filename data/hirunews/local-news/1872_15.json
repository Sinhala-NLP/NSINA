{
       "Source": "hirunews",
       "Timestamp": "Sunday, 20 June 2021 - 13:28",
       "Headline": "මධ්‍යම අධිවේගයේ අවිධිමත් ගොඩ කිරීම්වලට විරෝධයක් (වීඩියෝ)",
       "News Content": "පසුගියදා ඇද හැලුනු අධික වර්ෂාවත් සමඟ ගම්පහ නගරය සහ ඒ අවට ගම්මාන රැසක් ජලයෙන් යටවූ අතර, ප්‍රදේශවාසීන් චෝදනා කළේ ඉදි කෙරෙන මධ්‍යම අධිවේගය හේතුවෙන් තම ගම්මාන යටවූ බවයි.\nඒ සමඟම අධිවේගී මාර්ගයේ ඉදිකිරීම් තාවකාලිකව නතර කෙරුණු අතර, ඊයේ සිට යළි ඉදිකිරීම් ආරම්භ කර තිබෙනවා.\nකෙසේ වෙතත් අද අදාළ කොන්ත්‍රාත් සමාගමේ සේවකයින් ඉදිකිරීම් සිදුකරන අතරතුර එහි උණුසුම් තත්වයක් ඇතිවුණා.\nඒ, ප්‍රදේශවාසීන් රත්මල්විට ප්‍රදේශයේදී ඉදිකිරීම් කටයුතු සිදුකරන සේවකයින්ට විරෝධය පළ කිරීමත් සමඟයි.",
       "URL": "https://www.hirunews.lk/274815/මධ්‍යම-අධිවේගයේ-අවිධිමත්-ගොඩ-කිරීම්වලට-විරෝධයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1872"
}