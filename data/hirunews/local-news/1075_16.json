{
       "Source": "hirunews",
       "Timestamp": "Wednesday, 22 June 2022 - 18:26",
       "Headline": "මුස්ලිම් විවාහ සහ දික්කසාද නීති ප්‍රතිසංස්කරණයට පත් කළ කමිටුව අධිකරණ ඇමති සමඟ සාකච්ඡාවක",
       "News Content": "මුස්ලිම් විවාහ සහ දික්කසාද නීතිය ප්‍රතිසංස්කරණය සඳහා පත්කරන ලද කමිටුවේ සාමාජිකයින් අධිකරණ, අමාත්‍ය විජයදාස රාජපක්ෂ හමුවී සාකච්ඡාවක නිරත වුණා.\nඑහිදී මුස්ලිම් විවාහ නීතිය සම්බන්ධයෙන් අධ්‍යනය කර මුස්ලිම් ගැහැණු දරුවකුගේ විවාහ වන වයස අවුරුදු 18ක් දක්වා වැඩි කිරීම, විවාහයේදී විවාහ සහතිකයට කාන්තා පාර්ශ්වයට අත්සන් කිරීම සඳහා අවස්ථාව ලබාදීම සම්බන්ධයෙන් සාකච්ඡා වූ බවයි අධිකරණ, අමාත්‍යංශය සඳහන් කළේ.\nමීට අමතරව බහු විවාහ සම්බන්ධයෙන් යම් කිසි තුලනාත්මක අධ්‍යයනයක නිරතවී ඒ පිළිබදව කරුණු ඉදිරිපත් කිරීම සුදුසු බවටත් අදහස් ඉදිරිපත්ව තිබෙනවා.\nමුස්ලිම් විවාහ සහ දික්කසාද නීතියට අමතරව සියලුම මුස්ලිම් නීති සම්බන්ධයෙන් අධ්‍යයනයක නිරත වන ලෙසත්, එමෙන්ම මුස්ලිම් නීතිය සංශෝධනය විය යුතු ආකාරය පිළිබඳ යෝජනා ඉදිරිපත් කර අදාළ නීති සංශෝධන ක්‍රියාත්මක වන තෙක් ඒ සම්බන්ධයෙන් අවශ්‍ය කටයුතු සොයා බලා ක්‍රියා කරන ලෙසත් අමාත්‍යවරයා විසින් උපදෙස් ලබා දෙනු ලැබුවා.",
       "URL": "https://www.hirunews.lk/307913/මුස්ලිම්-විවාහ-සහ-දික්කසාද-නීති-ප්‍රතිසංස්කරණයට-පත්-කළ-කමිටුව-අධිකරණ-ඇමති-සමඟ-සාකච්ඡාවක",
       "Category": "Local News",
       "Parent URL": "https://www.hirunews.lk/local-news.php?pageID=1075"
}