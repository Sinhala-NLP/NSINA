{
       "Source": "hirunews",
       "Timestamp": "Sunday, 09 July 2017 - 7:43",
       "Headline": "තරඟ පරාජයෙන් පසු සූරියවැව ගැටුමක්",
       "News Content": "සූරියවැව මහින්ද රාජපක්ෂ ක්‍රීඩාංගණයේ සිම්බාබ්වේ සහ ශ්‍රී ලංකාව අතර ඊයේ පැවති හතරවන එක්දින තරඟය අතරතුර තරුණයන් දෙපිරිසක් අතර ගැටුමක් සිදුව තිබෙනවා.\nක්‍රීඩාංගණය තුළ සිදුවූ බහින්බස්වීමක් දුරදිග ගොස්, තරඟය නිමවී පිටව යද්දී එය ගැටුමක් දක්වා වර්ධනය වී ඇති බවයි පොලීසිය සඳහන් කළේ.\nමෙම ගැටුමෙන් තුවාල ලැබූ එක් තරුණයෙකු සූරියවැව රෝහලට ඇතුළත් කර ඇති අතර, පසුව ඔහු රෝහලෙන් පලාගොස් ඇති බවයි එහි ප්‍රකාශකයෙකු කියා සිටියේ.\nඔහු දික්වැල්ල - කුඩාවැල්ල ප්‍රදේශයේ පදිංචිකරුවෙකු වන අතර, එම තරුණයා සමග ගැටුම් ඇතිකරගත් සූරියවැව ප්‍රදේශයේ පදිංචි තවත් තරුණයෙකු පොලීසිය අත්අඩංගුවට තිබෙනවා.",
       "URL": "https://www.hirunews.lk/165425/තරඟ-පරාජයෙන්-පසු-සූරියවැව-ගැටුමක්",
       "Category": "Local News",
       "Parent URL": "https://www.hirunews.lk/local-news.php?pageID=4431"
}