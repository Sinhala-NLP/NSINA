{
       "Source": "hirunews",
       "Timestamp": "Tuesday, 03 March 2020 - 19:25",
       "Headline": "බාලිකා විද්‍යාලවලට පැන්න සිසුන් අවවාද කර මුදාහැරේ",
       "News Content": "කොළඹ නගරයේ බාලිකා විද්‍යාල දෙකකට බලහත්කාරයෙන් ඇතුළුවීමට උත්සාහ කිරීමේදී පොලිස් භාරයට ගත් කොළඹ ප්‍රධාන පිරිමි පාසලක සිසුන් විසිදෙනා අවවාද කිරීමෙන් අනතුරුව මුදාහැර තිබෙනවා.\nඔවුන් අද පෙරවරුවේ කොළඹ නගරයේ විවිධ ස්ථානවල එක්රැස් වී බාලිකා විද්‍යාලවලට ඇතුළුවීමට උත්සාහ දරා ඇති බවටයි වාර්තාවූයේ.\nඑහිදී කොල්ලූපිටිය සහ කුරුදුවත්ත පොලීසිය එක්ව සිසුන්ව එම ස්ථානවලින් විසුරුවා හැරීමට කටයුතු කර තිබුණා.\nඅනතුරුවයි බලහත්කාරයෙන් බාලිකා විද්‍යාල දෙකකට ඇතුලූවූ මෙම සිසුන් 20 දෙනා පොලිස් භාරයට ගෙන කොල්ලූපිටිය පොලිස් ස්ථානයට රැගෙන ගියේ.\nඑම සිසුන්ගේ දෙමාපියන් සහ විදුහලේ ගුරුවරුන් පොලීසියට කැඳවා සිසුන්ට අවවාද කිරීමෙන් අනතුරුව ඔවුන් මුදාහැර තිබෙනවා.",
       "URL": "https://www.hirunews.lk/235714/බාලිකා-විද්‍යාලවලට-පැන්න-සිසුන්-අවවාද-කර-මුදාහැරේ",
       "Category": "Local News",
       "Parent URL": "https://www.hirunews.lk/local-news.php?pageID=2871"
}