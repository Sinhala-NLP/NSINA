{
       "Source": "hirunews",
       "Timestamp": "Thursday, 23 November 2017 - 7:47",
       "Headline": "8 ශ්‍රේණිය භූගෝල විද්‍යා පෙළපොත මුද්‍රණයේදී පාඩුවක් - ගුරු සංගම් කියයි",
       "News Content": "පාසල්වල අට ශ්‍රේණිය සඳහා භූගෝල විද්‍යා පෙළපොත මුද්‍රණය කිරීමේදී රුපියල් මිලියන 128.9 ක පාඩුවක් සිදුවී ඇති බවට ලංකා ගුරු සංගමය චෝදනා කරනවා.\nකොළඹ ඊයේ කැඳවා තිබූ මාධ්‍ය හමුවකට එක්වෙමින් එහි ප්‍රධාන ලේකම් ජෝෂප් ස්ටාලින් කියා සිටියේ සින්තටික් කඩදාසිය යොදාගෙන පොත් මුද්‍රණය කිරීම හේතුවෙන් මෙම පාඩුව සිදුව ඇති බවයි.\nමේ සම්බන්ධයෙන් අප අධ්‍යාපන රාජ්‍ය අමාත්‍ය වී. රාධක්‍රිෂ්ණන්ගෙන් විමසීමක් කළ අතර, ඔහු කියා සිටියේ පාර්ලිමේන්තුවට මේ පිළිබඳව ඉදිරියේදී කරුණු දක්වන බවයි.",
       "URL": "https://www.hirunews.lk/176700/8-ශ්‍රේණිය-භූගෝල-විද්‍යා-පෙළපොත-මුද්‍රණයේදී-පාඩුවක්-ගුරු-සංගම්-කියයි",
       "Category": "Local News",
       "Parent URL": "https://www.hirunews.lk/local-news.php?pageID=4205"
}