{
       "Source": "hirunews",
       "Timestamp": "Thursday, 26 May 2016 - 16:51",
       "Headline": "රජය භාරයේ සිටින අලි 15 කට තවත් අධිකරණ නියෝගයක්",
       "News Content": "රජයේ භාරයට ගෙන සිටින අලි 15 දෙනෙකු තාවකාලිකව හිමිකරුවන් වෙත ලබාදීමට කොළඹ ප්‍රධාන මහේස්ත්‍රාත් ගිහාන් පිලපිටිය පසුගියදා ලබාදුන් තීන්දුව කොළඹ මහාධිකරණ විනිසුරු මනිලාල් වෛද්‍යතිලක අද අත්හිටුවනු ලැබුවා.\nවනජිවි දෙපාර්තමේන්තුව භාරයේ සිටින අලි 15 දෙනෙකු රුපියල් කෝටි 3 ක බැදුම්කරයක් මත මාස 3 ක කාලයකට ඔවුන්ගේ හිමිකරුවන් වෙත භාරදීමටයි කොළඹ ප්‍රධාන මහේස්ත්‍රාත්වරයා පසුගියදා නියෝග කළේ.\nරජයේ නීතිපතිවරයා සිදුකළ ඉල්ලීමක් සලකා බැලීමෙන් අනතුරුව ලබන 9 වනදා දක්වා අදාළ තීන්දුව අත්හිටුවීමටයි මහාධිකරණ විනිසුරුවරයා නියෝග කළේ.\nමීට අමතරව අදාළ නඩුවේ මුල් ලිපිගොනු මහාධිකරණය වෙත භාර දෙන ලෙස ද ඔහු මහේස්ත්‍රාත් අධිකරණය වෙත දැනුම් දුන්නා.",
       "URL": "https://www.hirunews.lk/134096/රජය-භාරයේ-සිටින-අලි-15-කට-තවත්-අධිකරණ-නියෝගයක්",
       "Category": "Local News",
       "Parent URL": "https://www.hirunews.lk/local-news.php?pageID=5031"
}