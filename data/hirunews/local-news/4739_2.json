{
       "Source": "hirunews",
       "Timestamp": "Sunday, 25 December 2016 - 7:40",
       "Headline": "තවත් කාන්තා ජාවාරමක්",
       "News Content": "නිතීවිරෝධි අයුරින් කාන්තාවන් විදෙස් ගතකරන ජාවාරමක් පිලිබඳ අනුරාධපුර තලාව ගගසිරිපුර ප්‍රදේශයේ කාන්තාවක් තොරතුරු හෙලි කළා.\nඒ, ගලේවල පොලිසියට පැමිණිල්ලක්ද සිදුකරමින්.\nකුරුණෑගල ප්‍රදේශයේ බව පවසන පුද්ගලයෙකු කාන්තාවන් විදේශ ගත කරන මුවාවෙන් අදාල ව්‍යාජ එජන්සිය පවත්වාගෙන යනවා.\nදිවයිනේ විවිධ ප්‍රදේශවල සිටින කාන්තාවන් රවටා ගලේවල ප්‍රදේශයේ තැරැව්කරුවෙකු විසින් රැගෙන ගොස් එම ප්‍රදේශයේ නිවසක ඔවුන් රදවා ගන්නා බවයි අදාළ කාන්තාව පවසන්නේ.\nපසුව ඔහු විසින් කාන්තාවන් ව්‍යාජ ඒජන්සිය පවත්වාගෙන යන කුරුණැගල ප්‍රදේශයේ පුද්ගලයාට භාරදෙනු ලබනවා.\nඅනතුරුව මාසයකට ආසන්න කාලයක් ඔවුන් රදවා ගනිමින් ගණිකා ජාවාරමේ යොදවන බවත් පසුව ව්‍යාජ ගමන් බලපත්‍ර සකස් කරමින් කාන්තාවන් විදේශ රටවලට ද විකිණීම සිදුකරන බවත් ඇය කියා සිටියා.",
       "URL": "https://www.hirunews.lk/150516/තවත්-කාන්තා-ජාවාරමක්",
       "Category": "Local News",
       "Parent URL": "https://www.hirunews.lk/local-news.php?pageID=4739"
}