{
       "Source": "hirunews",
       "Timestamp": "Friday, 05 February 2016 - 13:48",
       "Headline": "විශාලතම මගී ප්‍රවාහන නෞකාවක් හම්බන්තොටට",
       "News Content": "හම්බන්තොට වරායට මෙතෙක් පැමිණෙන විශාලතම සුඛෝපභෝගි මගී ප්‍රවාහන සංචාරක නෞකාව ලබන ඉරිදා  එම වරායට පැමිණීමට නියමිතව තිබෙනවා.\nඒ නෙදර්ලන්තයට අයත් අධි සුඛෝපභෝගි එම් එස් රොටඩෑම් නෞකාවයි.\nමීටර් 238ක දිගින් යුත් එම නෞකාවේ කාර්ය මණ්ඩලය පමණක් 600 ඉක්මවනවා .\nඉන්දියාවේ කොච්චින් වරායේ සිට පැමිණෙන නෞකාව ලබන ඉරිදා උදෑසන 8ට හම්බන්තොට වරායේ නැංගුරම්ලෑමට නියමිතයි.\nනෞකාවෙන් මෙරටට පැමිණෙන මගීන් සඛ්‍යාව 1176 ක්.\nමීට පෙර හම්බන්තොට වරායට පැමිණි විශාලතම මගී ප්‍රවාහන සංචාරක නෞකාව වූයේ යුරෝපා - 2 නෞකාවයි.\nමීටර් 226ක දිගින් යුත් එය හම්බන්තොට වරායට පැමිණියේ පසුගිය 29 වනදායි.\nලබන 7 වැනිදින හම්බන්තොට වරායට පැමිණෙන එම් එස්  රොටඩෑම් නෞකාවද 1500කට ආසන්න මගීන් ප්‍රමාණයකට පහසුකම් ඇති ලොව පුමුඛ සුඛෝපභෝගි නෞකාවක්.",
       "URL": "https://www.hirunews.lk/125524/විශාලතම-මගී-ප්‍රවාහන-නෞකාවක්-හම්බන්තොටට",
       "Category": "Local News",
       "Parent URL": "https://www.hirunews.lk/local-news.php?pageID=5181"
}