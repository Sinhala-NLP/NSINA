{
       "Source": "hirunews",
       "Timestamp": "Saturday, 19 June 2021 - 6:29",
       "Headline": "ඇල්පිටියේ පාළු නිවසක පුද්ගල මළ සිරුරක්",
       "News Content": "ඇල්පිටිය, වල්අඹගල ප්‍රදේශයේ පිහිටි පාළු නිවසක තිබී දින කිහියකට පෙර මියගිය ගොස් ඇති පිරිමි පුද්ගලයෙකුගේ මළ සිරුරක් ඊයේ (18) දහවල් සොයාගත් බව ඇල්පිටිය පොලිසිය පවසනවා.\nමෙලෙස සොයාගෙන ඇත්තේ 45 හැවිරිදි වියේ පසු වූ අයෙකු බවත් ඔහු දෙමව්පියන්ගෙන් වෙන්ව තනියම මෙම නිවසේ ජීවත් ඇති බවයි වාර්තා වන්නේ.\nඑම නිවස දෙසින් දුර්ඝන්ධයක් හමන බවට ප්‍රදේශවාසින් විසින් කරන ලද දැනුම්දීමකට අනුව කළ සොයා බැලීමේදී අදාල මළ සිරුර සොයාගැනීමට හැකිව තිබෙනවා.\nපශ්චාත් මරණ පරික්ෂණය සඳහා මළ සිරුර ඇල්පිටිය රෝහල වෙත ගෙන ගොස් ඇති බවයි අප වාර්තාකරු සඳහන් කළේ.",
       "URL": "https://www.hirunews.lk/274683/ඇල්පිටියේ-පාළු-නිවසක-පුද්ගල-මළ-සිරුරක්",
       "Category": "Local News",
       "Parent URL": "https://www.hirunews.lk/local-news.php?pageID=1875"
}