{
       "Source": "hirunews",
       "Timestamp": "Thursday, 27 April 2023 - 20:57",
       "Headline": "වෙරළ තීරය ආසන්නයේ සිදුවන අපරාධ මැඩලීමට නිෂ්පාදිත විශේෂ රථ ජනපති නිරීක්ෂණයට",
       "News Content": "ශ්‍රී ලංකා නාවික හමුදා මැරියන් බලකායේ සංකල්පයට අනුව අයිඩියල් මෝටර් සමාගම විසින් නිෂ්පාදිත විශේෂ රථ 03ක් ජනාධිපතිතුමන් වෙත ඉදිරිපත් කිරීම අද (27) දිනයේ ජනාධිපති කාර්යාලයේ දී සිදුවුණා.\nශ්‍රී ලංකා වෙරළ තීරය ආශ්‍රිතව සිදුවන නීති විරෝධී කටයුතු හා ත්‍රස්තවාදී ක්‍රියා හා විවිධ ජාවාරම් මැඩලීමට මෙම රථ නිෂ්පාදනය කර ඇති බවයි වාර්තා වෙන්නේ.\nමෙම රථ ඉදිරියේ දී කොළඹ සහ මන්නාරම ප්‍රදේශයන්හි සිදුකෙරෙන නීති විරෝධී ක්‍රියාකාරකම් සහ මත්ද්‍රව්‍ය ජාවාරම් මැඩලීමට යොදා ගනු ලබනවා.\nඑමෙන් ම දැනට ශ්‍රී ලංකා නාවික හමුදා භාරයේ ඇති මෙම රථවල ක්‍රියාකාරිත්වය ද ජනපති ඉදිරියේ ප්‍රදර්ශනය කෙරුණු බවයි වැඩිදුරටත් සඳහන් වෙන්නේ",
       "URL": "https://www.hirunews.lk/333630/වෙරළ-තීරය-ආසන්නයේ-සිදුවන-අපරාධ-මැඩලීමට-නිෂ්පාදිත-විශේෂ-රථ-ජනපති-නිරීක්ෂණයට",
       "Category": "Local News",
       "Parent URL": "https://www.hirunews.lk/local-news.php?pageID=386"
}