{
       "Source": "hirunews",
       "Timestamp": "Thursday, 17 December 2020 - 16:47",
       "Headline": "කොරෝනා අසාදිත මවකට සිව් නිවුන් දරු උපතක් වෛද්‍යවරුන් ඇතුළු 39 දෙනෙකු සැත්කමට එක්වෙයි (වීඩියෝ)",
       "News Content": "කොරෝනා ආසාදිත මවක් කොළඹ “ද සොයිසා කාන්තා රෝහලේ” දී අද917) සිව් නිවුන් දරු උපතක් සිදු කළා.\nඑම රෝහලේ අධ්‍යක්ෂිකා වෛද්‍ය සාගරි කිරිවන්තුඩුව හිරු ප්‍රවෘත්ති අංශයට සඳහන් කළේ ගැහැණු දරුවන් දෙදෙනෙකු සහ පිරිමි දරුවන් දෙදෙනෙු බිහි කළ මව 29 හැවිරිදි මරදාන - කුප්පියාවත්ත ප්‍රදේශයේ පදිංචිකාරිනියක් බවයි.\nමව සහ දරුවන් සිව්දෙනා නිරෝගි සුවයෙන් පසුවනවා.\nකොරෝනා අසාදිත මවක් මෙරට සිවු නිවුන් දරුවන් බිහි කළ පළමු අවස්ථාව මෙයයි.\nඑමෙන්ම ගැබිණි මව්වරුන් ලක්ෂ 7 කින් එක් මවක් මෙලෙස සිවු නිවුන් දරුවන් බිහි කරනු ලබන අතර මෙම සිසේරියන් සැත්කම විශේෂත්වය  වන්නේ එය සිදු කිරිමට වෛද්‍යවරුන් සිවිදෙනෙකු ඇතුළු කාර්ය මණ්ඩලය 39  දෙනෙකු සහභාගි විමයි.\nදරුවන් සිව්දෙනාට සිදු කළ රැපිඩ් ඇන්ටිජන් පරීක්ෂණයේදී ඔවුන්ට කොරෝනා වෛරසය ආසාදනය නොවූ බවට තහවුරු වී ඇති අතර පී.සී.ආර් පරික්ෂණ සඳහා අදාළ සාමිපල යොමු කර ඇති නමුත් එහි ප්‍රතිඵල හෙට ලැබිමට නියමිතයි.\nපසුගිය 29 වනදා ඇය “ද සොයිසා කාන්තා රෝහලට” ඇතුළත් වන අවස්ථාවේදී ඇයට කොරෝනා ආසාදනය වී ඇති බවට තහවුරු වී තිබෙනවා.\nඑහෙත් සිව් නිවුන් දරුවන් බිහි කිරීමට සිටින නිසා මෙම මවට විශේෂ පහසුකම් සලසා දී ප්‍රතිකාර කිරීමට රෝහල් කාර්ය මණ්ඩලය පියවර ගත්තා.\nද සොයිසා රෝහලේදි සිදු වූ එම සිව් නිවුන් දරු උපතේ ඡායාරූප පෙළක් පහතින්..",
       "URL": "https://www.hirunews.lk/257270/කොරෝනා-අසාදිත-මවකට-සිව්-නිවුන්-දරු-උපතක්-වෛද්‍යවරුන්-ඇතුළු-39-දෙනෙකු-සැත්කමට-එක්වෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2269"
}