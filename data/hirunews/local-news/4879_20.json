{
       "Source": "hirunews",
       "Timestamp": "Wednesday, 14 September 2016 - 15:02",
       "Headline": "මහනුවර ඩෙංගු අවදානම ඉහළට",
       "News Content": "මහනුවර දිස්ත්‍රික්කයේ සෞඛ්‍ය වෛද්‍ය නිලධාරී කොට්ඨාශ 23න් 9ක් ඩෙංගු අධි අවදානම් කලාප ලෙස නම් කර තිබෙනවා.\nමහනුවර නගර සීමාව, ගම්පොළ, ගඟවටකෝරළය, හාරිස්පත්තුව, යටිනුවර, කුණ්ඩසාලේ, උඩුනුවර, නාවලපිටිය සහ වත්තේගම යන සෞඛ්‍ය වෛද්‍ය නිලධාරී කොට්ඨාශ ඊට ඇතුළත්.\nඒ අනුව ලබන 27 වන දා සිට ඔක්තෝම්බර් 3 වන දා දක්වා ප්‍රකාශයට පත් කර ඇති ජාතික මදුරු මර්දන සතිය මුල් කර ගනිමින් මදුරුවන් බෝ වන ස්ථාන විනාශ කිරීමට කඩිනම් පියවර ගන්නා ලෙස සෞඛ්‍ය අමාත්‍යාංශයේ ලේකම්වරයා මහනුවර දිස්ත්‍රික් සම්බන්ධීකරණ කමිටුව වෙත ලිඛිත දැනුම්දීමක් සිදුකර තිබෙනවා.",
       "URL": "https://www.hirunews.lk/142979/මහනුවර-ඩෙංගු-අවදානම-ඉහළට",
       "Category": "Local News",
       "Parent URL": "https://www.hirunews.lk/local-news.php?pageID=4879"
}