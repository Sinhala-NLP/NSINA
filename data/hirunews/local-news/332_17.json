{
       "Source": "hirunews",
       "Timestamp": "Friday, 19 May 2023 - 15:31",
       "Headline": "කළුතර රෝහලේ සිදුකළ සැත්කමකින් අනතුරුව කාන්තාවක් මියය‍යි (වීඩියෝ)",
       "News Content": "කළුතර ශික්ෂණ රෝහලේ සිදුකළ සැත්කමකින් අනතුරුව කාන්තාවක් මියගිය පුවතක් කළුතර ප්‍රදේශයෙන් අපට වාර්තා වුණා.\nමෙලෙස මියගොස් ඇත්තේ 53 හැවිරිදි පවුල් සෞඛ්‍යසේවා නිලධාරිනියක් වන අතර ඇගේ උදරයේ ඇතිවූ රෝගී තත්වයක් හේතුවෙන්, කළුතර ශික්ෂණ රෝහලේදී උන්ඩකපුච්චය ආශ්‍රිතව සැත්කමක් සිදු කර තිබෙනවා.\nමියගිය මෙම කාන්තාවගේ ඥාතීන් ප්‍රකාශ කරන ආකාරයට සැත්කමේදී මෙම වෛද්‍යවරයා ප්‍රකාශ කර ඇත්තේ මෙය උන්ඩකපුච්චයේ සැත්කමක් නොව මහ බඩවැල ආශ්‍රිතව සිදු කරන ආශ්‍රිතව සිදුකරන සැත්කමක් සිදුකළ බවයි.\nසැත්කම සිදු කිරීමෙන් අනතුරුව විශේෂඥ වෛද්‍යවරයා රෝහලට දක්වා ඇත්තේ මෙම රෝගියාට දියරමය ආහාර ලබා දෙන ලෙසයි.\nඑහිදී දියරමය ආහාර පමණක් මෙම රෝගියාට ලබා දී ඇති අතර එම ආහාර උදරයෙන් පිටතට ගලා එන බවත් ඒවා ඉතා දුර්ගන්ධයකින් යුක්ත බවටත් ඥාතීන් විසින් එම වාට්ටුවේ හෙද නිලධාරීන්ට දැන් වුව ද රෝහල් කාර්‍යමන්ඩලය විසින් ප්‍රකාශ කර ඇත්තේ මෙය සාමාන්‍ය තත්වයක් බවයි.\nඑහිදී ද මෙම සැත්කම සිදු කළ වෛද්‍යවරයා හමුවීමට රෝගියාගේ ඥාතීන් ඉල්ලීම් කළ ද එම වෛද්‍යවරයා මෙම රෝගියා බැලීම සඳහා වාට්ටුවට නොපැමිණි බවයි ඔවුන් පවසන්නේ.\nඑවැනි තත්ත්වයක් මත මෙම කාන්තාවට අසාධ්‍ය වූ බැවින් ඇයව කළුතර ශික්ෂණ රෝහලේම දැඩි සත්කාර ඒකකයට ඇතුළත් කර තිබෙනවා.\nපසුව ඥාතීන්ගේ බලකිරීම මත අදාල රෝගී කාන්තාව ගිලන් රථයකින් රාගම ශික්ෂණ රෝහලට ඇතුලත් කර තිබෙනවා.\nඑහිදී ප්‍රතිකාර ලබමින් සිටියදීයි මෙම කාන්තාව ජීවිතක්ෂයට පත් වී ඇත්තේ.\nමෙම කාන්තාවට සැත්කම කළ ස්ථානයෙන් අධික ලෙස ආහාර පිටවීම නිසා එම ප්‍රදේශය ආශ්‍රිතව විෂබීජ ආසාධනයක් ඇති වී ඇති බවයි රාගම රෝහලේ ප්‍රකාශකයෙකු හිරු නිවුස් අප වෙත සඳහන් කළේ.",
       "URL": "https://www.hirunews.lk/335638/කළුතර-රෝහලේ-සිදුකළ-සැත්කමකින්-අනතුරුව-කාන්තාවක්-මියය‍යි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=332"
}