{
       "Source": "hirunews",
       "Timestamp": "Sunday, 27 September 2020 - 19:46",
       "Headline": "නරි ගැටලුව විසඳෙන තෙක් මිල්ලනියට වනජිවි ආරක්ෂාව",
       "News Content": "කළුතර දිස්ත්‍රික්කයේ ප්‍රදේශ කිහිපයක ජනතාව පසුගියදා මුහුණ දුන් නරි සපා කෑමේ ගැටලුවට විසඳුමක් ලෙස වනජිවි නිලධාරින් යෙදවීමට විෂයභාර අමාත්‍ය සී.බී.රත්නායක පියවර ගෙන තිබෙනවා.\nඑහි පළමු පියවර ලෙස මිල්ලනිය ප්‍රාදේශීය ලේකම් කොට්ඨාශයේ මුවපට්ටිය ගම්මානයට වනජිවි නිලධාරින් දෙදෙනෙකු අනුයුක්ත කිරීමටයි අමාත්‍ය සී.බී. රත්නායක එකඟතාව පළකර ඇත්තේ.\nකළුතර දිස්ත්‍රික් සංවර්ධන කමිටුවේ සභාපති පාර්ලිමේන්තු මන්ත්‍රී සංජීව එදිරිමාන්න අද(27) එම ප්‍රදේශයේ සංචාරය කළ අවස්ථාවේදී ජනතාව අදාළ ගැටළුව සම්බන්ධයෙන් දැනුවත් කළ අතර, ඔහු එහිදී විෂය භාර අමාත්‍ය සී.බී.රත්නායක දුරකථනයෙන් සම්බන්ධ කරගත්තා.\nඑහිදී අමාත්‍ය සී.බී.රත්නායක කියා සිටියේ මිල්ලනිය ප්‍රදේශයට ආරක්ෂාව සඳහා වනජිවි නිලධාරින් යෙදවීමට කටයුතු කරන බවයි.",
       "URL": "https://www.hirunews.lk/251251/නරි-ගැටලුව-විසඳෙන-තෙක්-මිල්ලනියට-වනජිවි-ආරක්ෂාව",
       "Category": "Local News",
       "Parent URL": "https://www.hirunews.lk/local-news.php?pageID=2426"
}