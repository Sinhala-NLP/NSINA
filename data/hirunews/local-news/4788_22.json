{
       "Source": "hirunews",
       "Timestamp": "Saturday, 19 November 2016 - 19:08",
       "Headline": "ජනපති, අගමැති වැය ශීර්ෂ සංශෝධන රහිතව සම්මත වේ",
       "News Content": "අයවැය තුන්වන වර කියවීමේ විවාදය හෙවත් කාරක සභා අවස්ථාව ද අද ආරම්භ වූ අතර ජනාධිපති වැය ශීර්ෂය, අග්‍රාමාත්‍ය කාර්යාලය, ස්වාධීන කොමිෂන් සභා ඇතුළු ආයතන 22ක් සම්බන්ධයෙන් එහිදී විවාදයට ගැණුනා.\nපසුව ඒවා සම්මත වුණේ සංශෝධන රහිතවයි.\nජනාධිපති වැය ශීර්ෂය පිළිබද විවාදයට සහභාගිවීමට ජනාධිපති මෛත්‍රීපාල සිරිසේන ද පාර්ලිමේන්තුවට පැමිණියා.\nවිවාදයේදී පාර්ලිමේන්තු මන්ත්‍රී අනුර කුමාර දිසානායක සහ අග්‍රාමාත්‍ය රනිල් වික්‍රමසිංහ ද අදහස් දැක්වූ අතර අමාත්‍ය පාඨලී චම්පික රණවක අධිකරණයේ ස්වාධීනත්වය සම්බන්ධයෙන් අදහස් පළ කර සිටියා.\nඑසේම, අද පාර්ලිමේන්තුවේ දී ඩලස් අලහප්පෙරුම මන්ත්‍රීවරයා පළාත් පාලන ඡන්දය කල්දැමීම සම්බන්ධයෙන් අදහස් පළ කළ අතර, එහිදී විෂය භාර අමාත්‍ය ෆයිසර් මුස්තාෆා ද සංවාදයට මැදිහත් වුණා.",
       "URL": "https://www.hirunews.lk/147900/ජනපති-අගමැති-වැය-ශීර්ෂ-සංශෝධන-රහිතව-සම්මත-වේ",
       "Category": "Local News",
       "Parent URL": "https://www.hirunews.lk/local-news.php?pageID=4788"
}