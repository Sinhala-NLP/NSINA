{
       "Source": "hirunews",
       "Timestamp": "Saturday, 11 March 2023 - 22:00",
       "Headline": "රුපියල ශක්තිමත් වීමෙන් පහළ යන භාණ්ඩ හා සේවා (වීඩියෝ)",
       "News Content": "ඩොලරයට සාපේක්ෂව රුපියල ශක්තිමත් වීමත් සමග ඖෂධ, ආහාර ද්‍රව්‍ය, පාරිභෝගික භාණ්ඩ ඇතුළු ආනයන භාණ්ඩ හා සේවාවල මිල ගණන් ඉදිරියේදී තවදුරටත් ක්‍රමයෙන් පහළ යනු ඇති බව මුදල් රාජ්‍ය අමාත්‍ය රංජිත් සියඹලාපිටිය මහතා ප්‍රකාශ කළා.\nආනයන සීමා ලිහිල් කිරීම සිදුකරන්නේ නම් එය ගැඹුරින් සොයාබලා කළමනාකරණයකින් යුතුව සිදු කළ යුතු බවයි දෙහිඕවිට ප්‍රදේශයේ පැවති වැඩසටහනකින් අනතුරුව මාධ්‍ය වෙත අදහස් දක්වමින් රාජ්‍ය අමාත්‍යවරයා පැවසුවේ.\nඑමෙන්ම අපනයනය සඳහා රුපියල ශක්තිමත් වීම තුළින් යම් බලපෑමක් එල්ල කළද එය තාවකාලික තත්ත්වයක් බව ද රාජ්‍ය අමාත්‍යවරයා මෙහිදී පැවසුවා.",
       "URL": "https://www.hirunews.lk/329676/රුපියල-ශක්තිමත්-වීමෙන්-පහළ-යන-භාණ්ඩ-හා-සේවා-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=482"
}