{
       "Source": "hirunews",
       "Timestamp": "Tuesday, 25 May 2021 - 7:54",
       "Headline": "කොරෝනා සීමා මඟ හැරීමට චෙන්නායි යුවලක් ගුවනේදී යුග දිවියට",
       "News Content": "තුන්ලක්ෂයකට අධික කොරෝනා මරණ වාර්තා වූ 03 වන රට බවට පත්ව ඇති ඉන්දියාවේ ප්‍රාන්ත රැසක මේ වනවිට දැඩි සංචරණ සීමා ක්‍රියාත්මකයි.\nතමිල්නාඩු ප්‍රාන්තයද මේ වනවිට වසා දමා ඇති අතර, එහි විවාහ මංගල්‍යය උත්සව සිදුකළ හැක්කේ දැඩි සීමාවන්ට යටත්වයි.\nඑම සීමා වළක්වා ගැනීම සඳහා චෙන්නායි හි යුවලක් ගුවනේදී සිය විවාහ මංගල්‍යය පැවැත් වූ පුවතක් ඉන්දීය මාධ්‍ය වාර්තා කළා.\nඔවුන් ඒ සඳහා ස්පයිස් ජෙට් ගුවන් සේවයේ ජෙට් යානයක් කුලියට ලබාගෙන ඇති අතර, එය බැංගලෝරය වෙත ගමන් කර තිබෙනවා.\nයුවල විවාහ ගිවිස ගැනීම ඇතුළු සියලු කටයුතු සිදුකර ඇත්තේ ගුවන් යානය තුළයි.\nඒ සඳහා ඔවුන්ගේ ඥාතීන් ඇතුළු 160 දෙනෙකු යානය තුළ සමීපව ගමන් කළ බව සඳහන්.\nසිද්ධිය සම්බන්ධයෙන් ඉන්දීය සිවිල් ගුවන් සේවා බලධාරීන් පරීක්ෂණයක් ආරම්භ කර ඇති අතර, ගුවන් යානයේ කාර්ය මණ්ඩලයේ සේවය තාවකාලිකව අත්හිටුවා තිබෙනවා.",
       "URL": "https://www.hirunews.lk/272355/කොරෝනා-සීමා-මඟ-හැරීමට-චෙන්නායි-යුවලක්-ගුවනේදී-යුග-දිවියට",
       "Category": "Local News",
       "Parent URL": "https://www.hirunews.lk/local-news.php?pageID=1930"
}