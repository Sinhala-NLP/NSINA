{
       "Source": "hirunews",
       "Timestamp": "Tuesday, 08 November 2022 - 12:27",
       "Headline": "ICC Hall of Famers පුරාවෘත්ත නාමාවලියට තවත් තිදෙනෙක්",
       "News Content": "ජාත්‍යන්තර ක්‍රිකට් කවුන්සිලය අද ICC හෝල් ඔෆ් ෆේම් කීර්තිමත් ක්‍රිකට් ක්‍රීඩකයන්ගේ ලැයිස්තුවට එක්වන නව පුරාවෘත්තයන් තුනක් ප්‍රකාශයට පත් කළා.\nඒ අනුව ICC Hall of Famers ලැයිස්තුවට හිටපු බටහිර ඉන්දීය කොදෙව් සුපිරි පිතිකරු ශිවනරීන් චන්ද්‍රපෝල්, එංගලන්ත පිතිකාරිනී චාලට් එඩ්වඩ්ස් සහ පාකිස්ථාන හිටපු දඟපන්දු යවන්නෙකු වූ දිවංගත අබ්දුල් කාදිර් යන ක්‍රීඩකයන් නම් කර තිබෙනවා.\nඑම ක්‍රීඩකයන් ICC Hall of Famers ලැයිස්තුවේ පිළිවෙලින් අංක 107, 108 සහ 109 යන ස්ථාන හිමි කර ගෙන තිබෙන බවයි ICC ය සඳහන් කරන්නේ.\nඒ අනුව මෙම ක්‍රිකට් පුරාවෘත්තයන් වෙත හෙට දිනයේ දී සිඩ්නි ක්‍රීඩාංගනයේ පැවැත්වෙන විස්සයි විස්ස ලෝක කුසලාන තරගාවලියේ පළමු අවසන් පූර්ව තරගයට පෙර පැවැත්වෙන විශේෂ උත්සවයක දී උපහාර පිටිනැමීමට නියමිතයි.",
       "URL": "https://www.hirunews.lk/319873/icc-hall-of-famers-පුරාවෘත්ත-නාමාවලියට-තවත්-තිදෙනෙක්",
       "Category": "Local News",
       "Parent URL": "https://www.hirunews.lk/local-news.php?pageID=750"
}