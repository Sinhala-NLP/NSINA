{
       "Source": "hirunews",
       "Timestamp": "Wednesday, 30 November 2022 - 13:16",
       "Headline": "හික්කඩුවේ දී තියුණු ආයුධ ප්‍රහාරයකින් පුද්ගලයෙකු මරුට",
       "News Content": "හික්කඩුව - වෑවල ප්‍රදේශයේදී කළු පැහැති මෝටර් රථයකින් පැමිණි පිරිසක් තියුණු ආයුධවලින් සිදු කළ පහරදීමක් හේතුවෙන් පුද්ගලයෙකු මිය ගොස් කාන්තාවක් බරපතල තුවාල ලබා තිබෙනවා.\nපොලීසිය ප්‍රකාශ කළේ අද (30) පෙරවරුවේ ගාල්ල, කොළඹ ප්‍රධාන මාර්ගය ආසන්නයේදී මෙම පහර දීම සිදු කර ඇති බවයි.\nපහර දීමෙන් පසු සැකකරුවන් පැමිණි මෝටර් රථයෙන් පලා ගොස් ඇති අතර ඔවුන් කවුරුන්ද යන්න මෙතෙක් අනාවරණ වී නැහැ.\nබරපතල තුවාල ලැබූ කාන්තාව කරාපිටිය ශික්ෂණ රෝහලේ ප්‍රතිකාර ලබනවා.\nමේ අතර, මහනුවර - අම්පිටිය - මීකණුව ප්‍රදේශයේදී මෙවර සාමාන්‍ය පෙළ විභාගයෙන් ඒ සාමාර්ථ 9 ක් ලැබූ 17 හැවිරිදි සිසුවාට ගිනි තබා තුවාල සිදුකිරීමේ සිද්ධියේ සැකකරු අධිකරණය මගින් වරෙන්තු නිකුත් කර ඇති දිවයිනේ ලියාපදිංචි අපරාධකරුවෙකු බවට අනාවරණ වී තිබෙනවා.\n28 හැවිරිදි තැන්නේකුඹුර ප්‍රදේශයේ පදිංචි සැකකරු ඊයේ අත්අඩංගුවට ගත් අතර එහිදී පොලිස් නිලධාරින් සමග පොර බැදීමක් සිදුව ඇති බවයි පොලීසිය ප්‍රකාශ කළේ.",
       "URL": "https://www.hirunews.lk/321634/හික්කඩුවේ-දී-තියුණු-ආයුධ-ප්‍රහාරයකින්-පුද්ගලයෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=698"
}