{
       "Source": "hirunews",
       "Timestamp": "Tuesday, 28 February 2023 - 9:00",
       "Headline": "පාණදුර, පිංවත්තේ වෙඩි තැබීමකින් පුද්ගලයකු ජීවිතක්ෂයට (වීඩියෝ)",
       "News Content": "පාණදුර - පිංවත්ත ප්‍රදේශයේදී සිදුවූ වෙඩි තැබීමකින් පුද්ගලයකු ජීවිතක්ෂය පත් වී තිබෙනවා.\nමරණකරු මෝටර් රථයක ගමන් කරමින් සිටිය දී මෙම වෙඩි තැබීම සිදු වී ඇති බවට යි පොලිසිය වාර්තා කරන්නේ.\nඝාතකයා හා ඝාතනයට හේතුව පිළිබඳ නිශ්චිත තොරතුරක් තවම අනාවරණය වී නෑ.\nමේ අතර, අම්බලන්ගොඩ - රොන්නදූව, කුලීගොඩ ප්‍රදේශයේ පෙරපාසලක් ඉදිරිපිට සිදු වූ වෙඩි තැබීමකින් පුද්ගලයෙකු ජීවිතක්ෂයට පත්ව තිබෙනවා.\nඅද (28) පෙරවරුවේ එම පුද්ගලයා සිය බිරිඳ රැකියා කරන ස්ථානයට ඇරලවා, යතුරුපැදියෙන් යළි නිවස කරා ගමන්කරමින් සිටියදී තවත් යතුරුපැදියකින් පැමිණි නාදුනන පුද්ගලයින් දෙදෙනෙකු ටී 56 වර්ගයේ ගිනිඅවියකින් වෙඩි තැබීම සිදු කර පළාගොස් ඇති බවයි පොලිසිය කියා සිටියේ.\nඅනතුරු ව ඔහු බලපිටිය රෝහලට ඇතුළත් කිරීමෙන් අනතුරුව ජීවිතක්ෂයට පත්ව තිබෙනවා.\nමියගිය පුද්ගලයා 42 හැවිරිදි වියේ පසුවන අම්බලන්ගොඩ , උස්මුදුලාව ප්‍රදේශයේ පදිංචිකරුවෙක්.",
       "URL": "https://www.hirunews.lk/328562/පාණදුර-පිංවත්තේ-වෙඩි-තැබීමකින්-පුද්ගලයකු-ජීවිතක්ෂයට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=508"
}