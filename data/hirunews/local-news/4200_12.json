{
       "Source": "hirunews",
       "Timestamp": "Sunday, 26 November 2017 - 12:05",
       "Headline": "කෙසෙල්ගමු රක්ෂිතයේ මැණික් ගැරූ 8 ක් අත්අඩංගුවට",
       "News Content": "කෙසෙල්ගමු රක්ෂිතයේ අනවසරයෙන් මැණික් ගරමින් සිටි පුද්ගලයන් 8 දෙනෙකු මැණික් ගැරීමට යොදාගත් උපකරණ ද සමග අත්අඩංගුවට ගෙන තිබෙනවා.\nඅද අලුයම මෙම වැටලීම සිදුකර ඇත්තේ මස්කෙළිය පොලිස් විශේෂ කාර්ය බලකා නිලධාරීන්ට ලැබුනු තොරතුරකට අනුවයි.\nමෙම පුද්ගලයන් බගවන්තලාව පොලිසියට භාරදීම සඳහා රැගෙන යමින් සිටියදී හැටන් බගවන්තලාව මාර්ගයේදී පුද්ගලයෙකු පැමිණ සැකකරුවන් නිදහස් කරන ලෙසට ඉල්ලා පොලිස් විශේෂ කාර්ය බලකා නිලධාරීන්ට රුපියල් තිස් දහසක මුදලක් අල්ලස් වශයෙන් ලබාදීමට උත්සාහ කර තිබෙනවා.\nහිදී එම පුද්ගලයා ද අත්අඩංගුවට ගෙන ඇති බවයි පොලිසිය කියාසිටියේ.\nසැකකරු බගවන්තලාව ප්‍රදේශයේම පදිංචි 42 හැවිරිදි පුද්ගලයෙක්.\nමැණික් ගැරීමේ නිරතව සිටි පුද්ගලයන් ද බගවන්තලාව ප්‍රදේශයේම පදිංචිකරුවන්.\nඔවුන් සියලුදෙනා වැඩිදුර විමර්ශණ සඳහා බගවන්තලාව පොලිසියට භාරදී ඇති අතර අද හැටන් මහේස්ත්‍රාත් හමුවට ඉදිරිපත් කිරීමට නියමිතයි.",
       "URL": "https://www.hirunews.lk/176952/කෙසෙල්ගමු-රක්ෂිතයේ-මැණික්-ගැරූ-8-ක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4200"
}