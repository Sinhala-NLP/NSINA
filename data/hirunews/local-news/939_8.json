{
       "Source": "hirunews",
       "Timestamp": "Monday, 15 August 2022 - 14:42",
       "Headline": "නිවසින් අතුරුදහන්ව සිටි තරුණයෙකුගේ සිරුර තලගලඔයේ තිබි හමුවෙයි",
       "News Content": "නිවසින් අතුරුදහන්ව සිටි තරුණයෙකුගේ සිරුර නුවරඑලිය ග්‍රේගරි වැවිට ජලය ගලා බසිනා තලගලඔයේ තිබි අද (15) හමු වූ බව නුවරඑලිය පොලිසිය පවසනවා.\nමෙසේ තලගලඔයේ තිබි හමු වි ඇත්තේ නුවරඑලිය බඹරකැලේ වතුයායේ පදිංචිව සිටි සුන්දරලිංගම් ශෂිදරන් නැමති 22 හැවිරිදි තරුණයාගේ සිරුරයි.\nඅද (15) උදෑසන නුවරඑලිය තුරග තරග පිටිය හරහා ග්‍රේගරි වැවට ජලය ගලා බසින තලගල ඔයේ තිබෙනු ක්‍රිඩා අමාත්‍යංශයට අයත් නිවාඩු නිකේතනයේ සේවකයෙකු දැක ඒ බව ඔහු විසින් නුවරඑලිය පොලිසියට දැනුම් දී තිබෙනවා.\nතරුණයා අතුරුදහන් වි ඇති බවට මියගිය තරුණයාගේ ඥාතින් විසින් නුවරඑලිය පොලිසියට ඉකුත් (06) දින පැමිණිලි කර ඇති අතර, එම ඥාතින් විසින් තලගලඔයේ තිබී හමු වූ මළ සිරුර අතුරුදහන්ව සිටි තරුණයාගේ සිරුර බවට හදුනාගෙන තිබෙනවා.\nමේ අතර මියගිය තරුණයා නුවරඑලිය බඹරකැලේ ප්‍රදේශයේ පිහිටි ළමා ගම්මානය අසලින් මාර්ගයේ බිමත්ව නිවසට ගමන් කරන ආකාරය එම ළමා ගම්මානයේ ආරක්ෂිත කැමරාවේ සටහන් වි තිබුණා.\nමෙලෙස හමු වු මියගිය තරුණයාගේ සිරුර නුවරඑළිය මහෙස්ත්‍රාත්වරයාගේ ස්ථාන පරික්ෂාවෙන් අනතුරුව නුවරඑලිය දිස්ත්‍රික් මහ රෝහලේ විශේෂඥ අධිකරණ වෛද්‍යවරයා වෙත යොමු කර තිබෙනවා.\nසිද්ධිය සම්බන්ධයෙන් වැඩිදුර පරීක්ෂණ නුවරඑළිය පොලිසිය විසින් පවත්වනවා.",
       "URL": "https://www.hirunews.lk/312823/නිවසින්-අතුරුදහන්ව-සිටි-තරුණයෙකුගේ-සිරුර-තලගලඔයේ-තිබි-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=939"
}