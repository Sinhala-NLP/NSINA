{
       "Source": "hirunews",
       "Timestamp": "Tuesday, 09 March 2021 - 10:26",
       "Headline": "40 හැවිරිදි දෙදරු මවගේ හිස කඳින් වෙන් කළ මාරක අනතුර",
       "News Content": "නිකවැව දෙස සිට ගලෙන්බිඳුණුවැව දෙසට ගමන් කරමින් තිබූ වෑන් රථයක් එහි රියදුරුට වේගය පාලනය කරගැනීමට නොහැකිව මාර්ගයෙන් ඉවතට පැන මාර්ගය අසල තිබූ  ගසක ගැටීමෙන් සිදුවූ අනතුරකින් එක අයෙක් ජීවිතක්ෂයට පත්ව තිබෙනවා.\nගලෙන්බිඳුනුවැව පොලිසිය සඳහන් කළේ අනතුරට ලක් වූ වෑන් රථයේ සිටි කාන්තාවක් මෙලෙස ජීවිතක්ෂයට පත්ව ඇති බවයි.\nඊයේ (08) මෙලෙස අනතුරට ලක්ව ඇත්තේ මිහින්තලය ප්‍රදේශයේ පිහිටි ඇඟලුම්හලක සේවිකාවන් පිරිසක් ප්‍රවාහනය කළ වෑන් රථයක්.\nඅනතුරෙන් මියගොස් ඇත්තේ  දුටුවැව ප්‍රදේශයේ පදිංචිව සිටි 40 හැවිරිදි දෙදරු මවක් වන අතර අනතුරෙන් කාන්තාවගේ හිස කදින් වෙන්ව ඇති බවයි අප වාර්තාකරු සඳහන් කළේ.\nසිද්ධියට අදාළ වැන් රථයේ රියදුරු ගලෙන්බිදුණුවැව පොලිසිය මඟින් අත්අඩංගුවට ගෙන තිබෙනවා.",
       "URL": "https://www.hirunews.lk/264787/40-හැවිරිදි-දෙදරු-මවගේ-හිස-කඳින්-වෙන්-කළ-මාරක-අනතුර",
       "Category": "Local News",
       "Parent URL": "https://www.hirunews.lk/local-news.php?pageID=2100"
}