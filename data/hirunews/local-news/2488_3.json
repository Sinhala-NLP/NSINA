{
       "Source": "hirunews",
       "Timestamp": "Monday, 31 August 2020 - 6:58",
       "Headline": "පුත්තලම - අට්ටවිල්ලුව අනතුරකින් කාන්තාවක් ජීවිතක්ෂයට",
       "News Content": "පුත්තලම, අට්ටවිල්ලුව ප්‍රදේශයේ මාර්ගයේ ගමන් කරමින් සිටි කාන්තාවක් ලොරි රථයක ගැටීමෙන් ඊයේ (30) සිදුවූ අනතුරකින් ජීවිතක්ෂයට පත්ව තිබෙනවා.\nමෙලෙස ජීවිතක්ෂයට පත්ව ඇත්තේ 76 හැවිරිදි කාන්තාවක් බවයි අප වාර්තාකරු පැවසුවේ.\nඅනතුරට පත් කාන්තාව පුත්තලම මූලික රෝහලට ඇතුලත් කර ඇති අතර ඒ වනවිටත් ඇය මියගොස් සිටි බවයි වාර්තා වන්නේ.\nඅනතුර සිදුකළ ලොරි රථයේ රියදුරා අත්අඩංගුවට ගෙන ඇති අතර පොලිසියේදී අනාවරණය වී ඇත්තේ රියදුරු බලපත්‍රයක් නොමැතිව ඔහු රිය පදවා ඇති බවයි.\nසැකකාර රියදුරා අද (31) දින අධිකරණය හමුවට ඉදිරිපත් කිරීමට නියමිතයි.",
       "URL": "https://www.hirunews.lk/249023/පුත්තලම-අට්ටවිල්ලුව-අනතුරකින්-කාන්තාවක්-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=2488"
}