{
       "Source": "hirunews",
       "Timestamp": "Friday, 05 January 2018 - 11:17",
       "Headline": "කිළිනොච්චියෙන් හමුවූ පුපුරණ ද්‍රව්‍ය",
       "News Content": "කිළිනොච්චිය පලෙයි පෙරියපච්චි ප්‍රදේශයේ ඉඩමක තිබී  ජීව මෝටාර් උණ්ඩ 14 ක් පොලීසිය විසින් අද (5) සොයාගෙන තිබෙනවා.\nමෙම ඉඩම අයිති පුද්ගලයා ගෙවත්තේ වළක් කපමින් සිටියදී මතුවූ සැකකටයුතු බහාලුමක් දැක ඒ පිලිබදව පොලීසියට පැමිණිලි කිරීමෙන් පසුවයි මෙම මෝටාර් උණ්ඩ තොගය සොයාගෙන ඇත්තේ.\nමෙම මෝටාර් උණ්ඩ මිලිමීටර් 76 හා 81 වර්ග වලට අයත්බව පොලිසිය පවසනවා.\nපොලිසිය පැවසුවේ පසුගිය යුද සමයේදී එල්.ටී.ටී.ඊ සංවිධානය මෙම මෝටාර් උණ්ඩ  ඉතා බහුල වශයෙන් භාවිත කර ඇතිබවයි.\nඑමෙන්ම මෙම උණ්ඩ තොගය එල්.ටී.ටී.ඊ.ය විසින් වළ දමන්නට ඇතයි පොලිසිය සැක මතුකරනවා.\nඅධිකරණ නියෝගයකට අනුව කිළිනොච්චිය පොලීසිය, පොලිස් විශේෂ කාර්ය බලකායේ නිලධාරීන් ලවා මෙම මෝටාර් උණ්ඩ තොගය නිශ්ක්‍රීය කිරීමට නියමිත බව අප වාර්තාකරු පැවසුවා.",
       "URL": "https://www.hirunews.lk/180229/කිළිනොච්චියෙන්-හමුවූ-පුපුරණ-ද්‍රව්‍ය",
       "Category": "Local News",
       "Parent URL": "https://www.hirunews.lk/local-news.php?pageID=4141"
}