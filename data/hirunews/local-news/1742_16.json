{
       "Source": "hirunews",
       "Timestamp": "Friday, 20 August 2021 - 9:30",
       "Headline": "ත්‍රිරෝද රථයක ගැටී දෙදරු පියෙක් ජීවිතක්ෂයට",
       "News Content": "අධික වේගයෙන් ධාවනය වූ ත්‍රිරෝද රථයක ගැටී දෙදරු පියෙක් ජීවිතක්ෂයට පත් ව තිබෙනවා.\nකොටගල සිට හැටන් නගරය දක්වා අධික වේගයෙන් ධාවනය වූ ත්‍රිරෝද රථයක ගැටී මොහු ජීවිතක්ෂයට පත් වී ඇති බවට හැටන් පොලිසිය පැවසුවා.\nඅනතුරෙන් මියගොස් ඇත්තේ හැටන්-කුඩාගම ප්‍රදේශයේ පදිංචි සෙල්වරාජ් විජේවීරන් නමැති 42 හැවිරිදි අයෙක්.\nඅනතුර සිදු වී ඇත්තේ ඊයේ (19) රාත්‍රි 7.30 ට පමණ හැටන් - නුවරඑළිය ප්‍රධාන මාර්ගයේ හැටන් -කුඩාගම ප්‍රදේශයේ දී.\nමරණකරු තම නිවසට අවශ්‍ය ආහාර ද්‍රව්‍ය මිල දී ගැනිම සඳහා අනතුර සිදු වූ ස්ථානයේ පිහිටි වෙළඳසැලට යාමට මාර්ගය හරහා මාරු විමේ දී කොටගල සිට හැටන් දක්වා අධික වේගයෙන් ධාවනය වූ ත්‍රිරෝද රථයක ගැටී බරපතල ලෙස තුවාල ලබා තිබෙනවා.\nප්‍රදේශවාසීන් විසින් තුවාලකරු ව කොටගල ප්‍රාදේශිය රෝහල වෙත රැගෙන යන අවස්ථාවේ ජීවිතක්ෂයට පත් වී ඇති බවයි හැටන් පොලිසිය කියා සිටියේ.\nඅනතුර සිදුවීමත් සමඟ ත්‍රිරෝද රථයේ රියදුරා පලාගොස් හැටන් පොලිසියට භාර වී ඇති අතර , ත්‍රිරෝද රථයේ අධික වේගය අනතුරට හේතුව වී ඇති බවයි, අනතුර පිළිබඳ ව පරීක්ෂණ පවත්වන හැටන් පොලිසිය කියා සිටියේ.\nඅත්අඩංගුවට ගත් ත්‍රිරෝද රථයේ රියදුරා අද හැටන් මහෙස්ත්‍රාත් අධිකරණය වෙත ඉදිරිපත් කිරිමට නියමිතයි.",
       "URL": "https://www.hirunews.lk/280164/ත්‍රිරෝද-රථයක-ගැටී-දෙදරු-පියෙක්-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=1742"
}