{
       "Source": "hirunews",
       "Timestamp": "Wednesday, 10 May 2023 - 12:55",
       "Headline": "නඩු කටයුත්තට අගතියක් නොවන අයුරින් එක්ස්ප්‍රස් පර්ල් විවාදය පැවැත්වීමට පක්ෂ නායකයින්ගේ එකඟත්වය (වීඩියෝ)",
       "News Content": "එක්ස්ප්‍රස් පර්ල් නෞකාවේ වන්දි ලබා ගැනීමට අදාළව පැවැත්වෙන විවාදය අතරතුර දී කල් දැමුණු පාර්ලිමේන්තු සභා වාරය නැවත ආරම්භ කෙරුණා.\nඒ අදාළ විවාදය සිංගප්පූරුව අධිකරණය හමුවේ පවරා ඇති නඩුවට බාධා නොවන අයුරින් පැවැත්වීමට පක්ෂ නායකයින් තීරණය කිරීමත් සමගයි.\nඅදාළ නෞකාවේ වන්දි ලබා ගැනීම සම්බන්ධයෙන් සිංගප්පූරු අධිකරණයේ නඩු පවරා ඇති බැවින් මෙම විවාදය පැවැත්වීම සුදුසු ද නැද්ද යන්න පිළිබඳව තීරණයක් ලබාදෙන ලෙස අධිකරණ අමාත්‍ය ජනාධිපති නීතිඥ විජේදාස රාජපක්ෂ කතානායකවරයාගෙන් ඉල්ලා සිටියා.\nඑසේම තමන් විවාදයට සහභාගි නොවන බවට ද විවාදය ආරම්භයේදී අදහස් දක්වමින් අධිකරණ අමාත්‍යවරයා සභාවට දැනුම් දුන්නා.\nඅනතුරුව, සභාවේ ඇති වූ සංවාදාත්මක තත්ත්වය හමුවේ කතානායකවරයා, පාර්ලිමේන්තුව විනාඩි 10 කට කල් දමමින් හදිසි පක්ෂ නායක රැස්වීමක් කැඳවීමට පියවර ගනු ලැබුවා.",
       "URL": "https://www.hirunews.lk/334780/නඩු-කටයුත්තට-අගතියක්-නොවන-අයුරින්-එක්ස්ප්‍රස්-පර්ල්-විවාදය-පැවැත්වීමට-පක්ෂ-නායකයින්ගේ-එකඟත්වය-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=354"
}