{
       "Source": "hirunews",
       "Timestamp": "Wednesday, 19 July 2023 - 10:54",
       "Headline": "විද්‍යා පිඨයක සිසුවකු හදිසියේ මිය ගිහින්",
       "News Content": "වවුනියාව ජාතික අධ්‍යාපන විද්‍යා පිඨයේ ඉගෙනුම ලබමින් සිටි පළමු වසර ශිෂ්‍යයකු ඊයේ (18) හදිසියේ මිය ගොස් තිබෙනවා.\nමඩකලපුවේ පදිංචි අසීස් නමැති විසිඑක් හැවිරිදි මෙම සිසුවාට නේවාසිකාගාරයේ සිටියදී හදිසියේම උණ රෝගය වැලඳී ඇති අතර වහාම ඔහු රෝහල වෙත රැගෙන ගොස් ඇතත් ඔහු ඒ වන විටත මිය ගොස් ඇති බවයි වාර්තා වන්නේ.\nමීට මාස පහකට පමණ ඉහතදී ද මේ අන්දමටම වවුනියාව ජාතික අධ්‍යාපන විද්‍යා පීඨයේ සිසුවකු මිය ගිය අතර ඔහුගේ මරණයට හේතුව ද මෙතෙක් පැහැදිලිව අනාවරණය වී නැහැ.\nමෙවර මිය ගිය මඩකලපුවේ සිසුවාගේ මළ සිරුර පරීක්ෂණ කටයුතුවලින් පසුව මවුපියන්ට බාර දීමට නියමිතයි.\nවවුනියාව, මහරම්බකුලම පොලිසිය සිද්ධිය සම්බන්ධයෙන් පරීක්ෂණ සිදු කරනවා.",
       "URL": "https://www.hirunews.lk/341732/විද්‍යා-පිඨයක-සිසුවකු-හදිසියේ-මිය-ගිහින්",
       "Category": "Local News",
       "Parent URL": "https://www.hirunews.lk/local-news.php?pageID=171"
}