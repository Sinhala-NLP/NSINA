{
       "Source": "hirunews",
       "Timestamp": "Wednesday, 19 January 2022 - 7:20",
       "Headline": "කොරෝනා ආසාදිත ළමයින් සංඛ්‍යාව ඉහළට",
       "News Content": "රිජ්වේ ආර්යා ළමා රෝහලට කොරෝනා ආසාදිතව පැමිණෙන ළමයින් සංඛ්‍යාව ඉහළ ගොස් තිබෙනවා.\nඒ අනුව කුඩා දරුවන් කොරෝනා වෛරසයෙන් ආරක්ෂා කර ගන්නා ලෙස යි සෞඛ්‍ය බලධාරීන් උපදෙස් දෙන්නේ.\nරිජ්වේ ආර්යා ළමා රෝහලේ මේ වනවිට කොරෝනා වෛරසය ආසාදනය වු ළමයින් 31 දෙනෙකු නේවාසිකව ප්‍රතිකාර ලබනවා.\nදෙසැම්බර් මස මුල් කාල සිමාව තුළ වෛරසය ආසාදනය වු ළමයින් 4 දෙනෙකු පමණක් රෝහලේ ප්‍රතිකාර ලැබූ බවයි සෞඛ්‍ය අංශ සඳහන් කළේ.\nඑම නිසා පාසල් වෙත යොමු කිරිමේ දී මෙන්ම වෙනත් ගමන් සඳහා දරුවන් රැගෙන යාමේ දී නිසි සෞඛ්‍ය උපදෙස් අනුගමනය කරන ලෙසයි දෙමාපියන්ගෙන් ඉල්ලිමක් කරන්නේ.\nඑමෙන්ම, ගිනිගත්හේන ජාතික පාසලේ ළමයින් 8 දෙනෙකුට සහ ගුරුවරුන් තිදෙනෙකුට කොරෝනා වෛසරය ආසාදනය වීම නිසා එම සිසුන් අධ්‍යාපනය ලැබු 10 සහ 11 පන්ති කාමර තාවකාලිකව වසා දැමිමට පාසල් බලධාරින් කටයුතු කර තිබෙනවා.\nමේ අතර, තවත් කොරෝනා ආසාදිතයන් 672 දෙදෙනෙකු මෙරටින් ඊයේ හඳුනාගත් අතර, සමස්ත ආසාදිතයින් සංඛ්‍යාව 597,707ක් දක්වා ඉහළ ගියා.\nනව මරණ 13ක් සමඟ මෙරට සමස්ත මරණ සංඛ්‍යාව දැක්වුණේ, 15 දහස් 231ක් ලෙසයි.",
       "URL": "https://www.hirunews.lk/294396/කොරෝනා-ආසාදිත-ළමයින්-සංඛ්‍යාව-ඉහළට",
       "Category": "Local News",
       "Parent URL": "https://www.hirunews.lk/local-news.php?pageID=1416"
}