{
       "Source": "hirunews",
       "Timestamp": "Monday, 20 February 2023 - 16:04",
       "Headline": "ඇමරිකානු ජනාධිපතිවරයා හදිසියේම යුක්‍රේනයට",
       "News Content": "ඇමරිකානු ජනාධිපති ජෝ බයිඩන් හදිසියේම යුක්‍රේනයේ කියුව් අගනුවරට ගොඩබැස තිබෙනවා.\nඒ හරියට ම රුසියාවේ ආක්‍රමණයේ පළමු සංවත්සරයට දින තුනකට පෙරයි.\nයුක්‍රේනයට ගොඩ බට ඇමරිකානු ජනාධිපතිවරයා කියා සිටියේ \"ආක්‍රමණයෙන් වසරකට පසුවත්, කියෙව් එය ශක්තිමත්ව දරාගෙන සිටියි, යුක්රේනය එයට එරෙහිව නැගී සිටියි, ප්‍රජාතන්ත්‍රවාදය ශක්තිමත් සහ ස්ථාවරයි.\" යනුවෙනුයි.\nදරුණු යුධ ගැටුමකට මැදිව ඇති යුක්‍රේනයේ සිදුකළ මෙම හදිසි සංචාරය සඳහා ජනාධිපති බයිඩන් කියුව් වෙත ගොඩබසින අතරේ නව අවි ආයුධ සඳහා ඩොලර් මිලියන 500ක් ද ප්‍රකාශයට පත් කළා.\nඔහුගේ සංචාරය රහසිගතව සිදුව තිබූ අතර ඔහු සමග පැමිණ සිටියේ වාර්තාකරුවන් දෙදෙනෙකු පමණයි.\nඇමරිකානු ජනාධිපතිවරයා මැරින්ස්කි මාලිගයේදී ජනාධිපති ව්ලැද්මීර් සෙලෙන්ස්කි හමුවූ අතර කාලතුවක්කු, පතොරම්, සහ හොවිට්සර් ඇතුළු අමතර යුධ ආධාර සඳහා ඇමරිකානු ඩොලර් බිලියන භාගයක් වෙන් කරන බව ප්‍රකාශ කළේ එහිදී යි.\nඇමරිකානු ජනාධිපති ජෝ බයිඩන් පෝලන්තයේ දෙදින සංචාරයක් සඳහා අද (20) සවස වොෂින්ටන් නුවරින් පිටත්ව යාමට නියමිතව තිබූ අතර ඔහු වෝර්සෝහිදී අගමැති මෝෂස් මොරව්ෂී (Mateusz Morawiecki) හමුවීමට මීට පෙර සැලසුම් කර තිබුණා.\nඑක්සත් ජනපදය ප්‍රමුක, මිත්‍ර පාක්ෂිකයින් සහ හවුල්කරුවන් වෙතින් ලැබෙන ආධාර යුක්‍රේනයේ භූමි ප්‍රදේශ ආරක්ෂා කර ගැනීම සඳහා වන දඩබ්බර ප්‍රතිරෝධයට මහත් උපකාර‍යක් වී ඇති අතර මේ වන විට එක්සත් ජනපදය පමණක් ඇමරිකානු ඩොලර් බිලියන 100 කට වඩා ආයුධ සහ ආධාර එරටට යවා තිබෙනවා.",
       "URL": "https://www.hirunews.lk/327871/ඇමරිකානු-ජනාධිපතිවරයා-හදිසියේම-යුක්‍රේනයට",
       "Category": "Local News",
       "Parent URL": "https://www.hirunews.lk/local-news.php?pageID=523"
}