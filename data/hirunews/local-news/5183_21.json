{
       "Source": "hirunews",
       "Timestamp": "Wednesday, 03 February 2016 - 16:04",
       "Headline": "මවක් දියණිය සමඟ ළිඳට පනී",
       "News Content": "වෙන්නප්පුව - ලූණුවිල - බටහිර බොරලැස්ස ප්‍රදේශයේදී මවක් සිය දියණිය සමඟ  ළිඳකට පැන දිවි නසාගැනීමට තැත් කළ පුවතක් අද වාර්තාවුණා.\nපොලීසිය සඳහන් කළේ මෙහිදී කුඩා දියණිය මියගොස් ඇති බවයි.\nබරපතල තත්ත්වයේ පසුවන මව මාරවිල මූලික රෝහලට ඇතුළත් කිරීමෙන් අනතුරුව වැඩිදුර ප්‍රතිකාර සඳහා රාගම ශික්ෂණ රෝහල වෙත මාරුකර යවා තිබෙනවා.\nමරණයට පත්වී ඇත්තේ මාස 10 ක් වයසැති බිළිඳියක්. රෝහල් ගතව ඇති කාන්තාවගේ වයස අවුරුදු 28 ක් බව සඳහන්.\nඇය මානසික ආබාධයකින් පෙළෙන අයෙකු බවට පොලිසිය විසින් අනාවරණ කරගෙන ඇති බවයි අප වාර්තාකරු සඳහන් කලේ.\nවෙන්නප්පුව පොලිසිය විමර්ශණ මෙහෙයවනවා.",
       "URL": "https://www.hirunews.lk/125385/මවක්-දියණිය-සමඟ-ළිඳට-පනී",
       "Category": "Local News",
       "Parent URL": "https://www.hirunews.lk/local-news.php?pageID=5183"
}