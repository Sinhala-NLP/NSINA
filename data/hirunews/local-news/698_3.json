{
       "Source": "hirunews",
       "Timestamp": "Wednesday, 30 November 2022 - 14:53",
       "Headline": "ලෝක බැංකුව ශ්‍රි ලංකාවට අඛණ්ඩව සහය දෙන බවට සහතික වෙයි",
       "News Content": "රටේ ආර්ථික තත්ත්වය ලිහිලි කිරීම සඳහා රජය ගෙන ඇති කෙටි කාලීන ක්‍රියාමාර්ග පිළිබඳව තෘප්තිමත් වන බව ලෝක බැංකුව පවසනවා.\nවත්මන් ආර්ථික අර්බුදයෙන් රට ගොඩ ගැනීමට ගෙන ඇති නව මූල්‍ය හා අනෙකුත් ප්‍රතිසංස්කරණ සම්බන්ධයෙන් ලෝක බැංකුවේ මෙරට අධ්‍යක්ෂිකා චියෝ කන්දා ඇතුළු නියෝජිත පිරිසක් අග්‍රාමාත්‍ය දිනේෂ් ගුණවර්ධන සමඟ සාකච්ඡා කළා.\nඒ, ඔවුන් අද (30) අග්‍රාමාත්‍ය කාර්යාලයේ දී අග්‍රාමාත්‍ය දිනේෂ් ගුණවර්ධන හමු වූ අවස්ථාවේ දීයි.\nඅඛණ්ඩව මධ්‍යකාලීන හා දිගු කාලීන ප්‍රයන්තයන්ගේ අවශ්‍යතාවය ද එහිදී ලෝක බැංකු නියෝජිතයින් අවධාරණය කළ අතර ණය ප්‍රතිව්‍යූහගත කිරීමේ වැඩසටහන හොඳ ප්‍රගතියක් අත් කර ගෙන ඇති නිසා අන්තර්ජාතික මූල්‍ය අරමුදලින් අපේක්ෂිත ඩොලර් බිලියන 2.9ක ණය මුදලක් ලැබෙනු ඇති බව විශ්වාස කරන බව ද පැවසුවා.",
       "URL": "https://www.hirunews.lk/321644/ලෝක-බැංකුව-ශ්‍රි-ලංකාවට-අඛණ්ඩව-සහය-දෙන-බවට-සහතික-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=698"
}