{
       "Source": "hirunews",
       "Timestamp": "Thursday, 08 July 2021 - 10:42",
       "Headline": "සයිනොෆාම් පළමු මාත්‍රාව පුද්ගලයින් 2,356,130කට ලබාදී අවසන්",
       "News Content": "මෙරට එන්නත්කරණ වැඩසටහන යටතේ සයිනොෆාම් එන්නතේ පළමු මාත්‍රාව පුද්ගලයින් 2,356,130කට සහ දෙවන මාත්‍රාව ද පුද්ගලයින් 921,702කට ලබාදී තිබෙනවා.\nවසංගත රෝග විද්‍යා අංශය ප්‍රකාශ කළේ ස්පුට්නික් වී එන්නතේ පළමු මාත්‍රාව පුද්ගලයින් 114,795 දෙනෙකුට සහ දෙවන මාත්‍රාව පුද්ගලයින් 147,95කට ලබාදී අවසන් බවයි.\nඑමෙන්ම, කොවිෂිල්ඩ් ඇස්ට්‍රාසෙනෙකා එන්නතේ පළමු මාත්‍රාව පුද්ගලයින් 925,242කට සහ එහි දෙවන මාත්‍රාව 384,374ක් ලබාදී තිබෙනවා.\nකෙසේ වෙතත්, ඇස්ට්‍රා සෙනෙකා එන්නතේ දෙවන මාත්‍රාව ලෙස පුද්ගලයින් 2171කට ෆයිසර් එන්නත ලබාදි ඇති අතර එය අද සිට නතර කිරීමටද තීරණය කෙරුණා.\nඇස්ට්‍රාසෙනෙකා එන්නත් මිලයන 1.4ක් එළඹෙන තුන්වන සතියේදී ශ්‍රී ලංකාවට ලැබීමට නියමිත බැවින් ෆයිසර් එන්නත ලබාදීම එලෙස නතර කළ බවයි යුද හමුදාපති ජෙනරාල් ශවේන්ද්‍ර සිල්වා ප්‍රකාශ කළා.",
       "URL": "https://www.hirunews.lk/276407/සයිනොෆාම්-පළමු-මාත්‍රාව-පුද්ගලයින්-2356130කට-ලබාදී-අවසන්",
       "Category": "Local News",
       "Parent URL": "https://www.hirunews.lk/local-news.php?pageID=1834"
}