{
       "Source": "hirunews",
       "Timestamp": "Sunday, 05 December 2021 - 13:39",
       "Headline": "එල්.පී.එල්. අද රාත්‍රියේ",
       "News Content": "ලංකා ප්‍රිමියර් ලීග් විස්සයි විස්ස තරගාවලියේ සමාරම්භක තරගය කොළඹ ආර්. ප්‍රේමදාස ක්‍රීඩාංගණයේදී අද (05) රාත්‍රියේ පැවැත්වෙනවා.\nඑහිදී තරග වදින්නේ ගෝල් ග්ලැඩියේටර්ස් කණ්ඩායම සහ ජැෆ්නා කිංග්ස් කණ්ඩායමයි.\nග්ලැඩියේටර්ස් පිල තිසර පෙරේරා විසින් මෙහෙයවන අතර, භානුක රාජපක්ෂ ජැෆ්නා කිංග්ස් කණ්ඩායම මෙහෙයවනු ලබනවා.\nමෙවර එල්.පී.එල්. තරගාවලියේ දෙවන කලාපය පැවැත්වෙන්නේ ජෛව බුබුළ ක්‍රමවේදය යටතේ දැඩි සෞඛ්‍ය මාර්ගෝපදේශ පිළිපදිමින්.\nකෙසේ නමුත් ක්‍රීඩාංගණයේ සියයට 50ක ධාරිතාවක් දක්වා ප්‍රේක්ෂකයන් ඇතුළු කරගැනීමට සෞඛ්‍ය අංශ වෙතින් අනුමැතිය හිමිවී තිබෙනවා.\nඑහිදී ප්‍රේක්ෂකයන් පූර්ණ එන්නත්කරණය ලබාසිටිය යුතු අතර, දෙවන එන්නත් මාත්‍රාව ලබා අවම වශයෙන් සති 2ක් ගත වී තිබිය යුතුයි.",
       "URL": "https://www.hirunews.lk/290077/එල්-පී-එල්-අද-රාත්‍රියේ",
       "Category": "Local News",
       "Parent URL": "https://www.hirunews.lk/local-news.php?pageID=1516"
}