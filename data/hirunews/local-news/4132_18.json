{
       "Source": "hirunews",
       "Timestamp": "Wednesday, 10 January 2018 - 16:51",
       "Headline": "ගනේමුල්ල ගුවන් පාලම හෙට ජනතා අයිතියට (ඡායාරූප)",
       "News Content": "ගනේමුල්ල ගුවන් පාලම හෙට ජනතා අයිතියට පත් කෙරෙනවා.\nඒ අමාත්‍ය ලක්ෂ්මන් කිරිඇල්ලගේ ප්‍රධානත්වයෙන්.\nගම්පහ දිස්ත්‍රික්කයේ ප්‍රධාන වාණිජ නගරයක් වන ගනේමුල්ල දුම්රිය මාර්ගය ද හේතුවෙන් දැඩි රථ වාහන තදබදයකට මුහුණපා තිබුනා.\nඊට පිළියමක් ලෙසටයි 2016 අප්‍රේල් මස 19 වනදා ගනේමුල්ල ගුවන් පාලම ඉදි කිරීමට මුල්ගල් තබනු ලැබුවේ.\nමීටර් 300 ක දිගින් යුත් පිවිසුම් මාර්ගයත් සමග පාලමේ සම්පුර්ණ දිග මීටර් 504 ක්.\nමංතීරු දෙකක් සහිතව ඉදිකර ඇති ව්‍යාපෘතියට වැයවූ මුදල රුපියල් මිලියන 1768 කට අධිකයි.\nගනේමුල්ල දුම්රිය මාර්ගය හරහා දෛනිකව දුම්රිය වාර 154 ක් පමණ ගමන් කරන බැවින් පැය 3 ක පමණ කාලයක් විටින් විට ප්‍රධාන මාර්ගය වසා තැබෙනවා.\nඑමගින් ඇතිවු වාහන තදබදය හමුවේ ජනතාවට මුහුණපෑ අසීරු තත්වය මෙම පාලම විවෘත කිරීම මගින් පහව යන බවයි උසස් අධ්‍යාපන හා මහාමාර්ග අමාත්‍යංශය පෙන්වා දෙන්නේ.",
       "URL": "https://www.hirunews.lk/180700/ගනේමුල්ල-ගුවන්-පාලම-හෙට-ජනතා-අයිතියට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4132"
}