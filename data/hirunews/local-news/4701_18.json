{
       "Source": "hirunews",
       "Timestamp": "Thursday, 19 January 2017 - 20:14",
       "Headline": "දකුණේ ඝාතනවලට සම්බන්ධ 5 ක් රිමාන්ඩ්",
       "News Content": "දකුණු පළාතේ සිදුවු පුද්ගල ඝාතන රැසකට සැකපිට අත්අඩංගුවට ගත් සැකකරුවන් 6 දෙනාගෙන් 5 දෙනෙකු ලබන 30 දක්වා රක්ෂිත බන්ධනාගාර ගතකර තිබෙනවා.\nඑක් අයෙකු හෙට දක්වා රඳවාගෙන ප්‍රශ්ණ කිරීමටයි බලපිටිය මහේස්ත්‍රාත් අධිකරණය නියෝග කර ඇත්තේ.\nපොලිසිය සඳහන් කලේ අම්බලන්ගොඩ සහ මීටියගොඩ පොලිස් වසම්වල සිදුවු පුද්ගල ඝාතනයන් රැසකට මෙම පිරිස සම්බන්ධ බවට සැක කරන බවයි.\nඑම ඝාතනවලට උපයෝගී කරගත් ගිනි අවි 3 ක් ඊට යොදන උණ්ඩ සහ මෝටර් රථයක් ද සොයාගෙන තිබෙනවා.\nඅම්බලන්ගොඩ ඉඩම්තොට ප්‍රදේශයේ මව / පියා සහ දරුවා ඝාතනය කිරීම / මීටියාගොඩ නගරයේදී පළතුරු ව්‍යාපාරිකයකු ඝාතනය කිරීම සැකකරුවන් සිදුකල මනුෂ්‍ය ඝාතන අතර වන බවයි පොලිසිය ප්‍රකාශ කලේ.\nඅම්බලන්ගොඩ පොලිසිය විමර්ශණ මෙහෙයවනවා.",
       "URL": "https://www.hirunews.lk/152452/දකුණේ-ඝාතනවලට-සම්බන්ධ-5-ක්-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=4701"
}