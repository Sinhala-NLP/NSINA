{
       "Source": "hirunews",
       "Timestamp": "Saturday, 11 September 2021 - 13:21",
       "Headline": "සන්ෂයින් සුද්දා ඝාතනයට යොදාගත් වෑන් රථයේ හිමිකරු අත් අඩංගුවට",
       "News Content": "අපරාධ කල්ලි සාමාජිකයෙකු වන සන්ෂයින් සුද්දා ඝාතනයට යොදාගත් වෑන් රථයේ හිමිකරු සහ එහි රියදුරා අත් අඩංගුවට ගෙන තිබෙනවා.\nමොවුන් වැල්ලම්පිටිය - සේදවත්ත ප්‍රදේශයේ පදිංචිකරුවන් වන අතර, ඝාතකයින්ට රුපියල් ලක්ෂ 08ක මුදලකට වෑන් රථය ලබා දී ඇති බවට යි අනාවරණ වී ඇත්තේ.\nමත්ද්‍රව්‍ය ජාවාරම්කරුවෙකු සහ අපරාධ කල්ලි සාමාජිකයෙකු වෙන අමිල හෙට්ටිහේවා හෙවත් සන්ෂයින් සුද්දා පසුගිය දා මෝටර් රථයකින් ගමන් කරමින් සිටිය දී කොටවිල - වරකපිටිය ප්‍රදේශයේ දී ඝාතනයට ලක්වුණා.\nපසු ව ඝාතනයට යොදාගත් මෝටර් රථය පොලිසිය මගින් සොයා ගැනුණේ තිහගොඩ - බණ්ඩත්තර ප්‍රදේශයේ අතහැර ගොස් දමා තිබියදි යි.\nමෙම ඝාතනයට අනුබල දීමේ චෝදනාව මත අපරාධ කල්ලි සාමාජිකයෙකු වෙන රුවන් චින්තක හෙවත්  හරක් කටාගේ සමීපතමයෙකු වෙන ගනේෂ් නැමැත්තා මීට පෙර අත් අඩංගුවට ගනු ලැබුවා.\nඔහුගෙන් සිදු කළ ප්‍රශ්න කිරීම්වල දී සහ සී.සී.ටී.වී. දර්ශන පිරික්සීමේ දී හෙළි වූ තොරතුරුවලට අනුව යි වෑන් රථයේ හිමිකරු සහ රියදුරු මෙලෙස අත් අඩංගුවට ගෙන ඇත්තේ.",
       "URL": "https://www.hirunews.lk/281935/සන්ෂයින්-සුද්දා-ඝාතනයට-යොදාගත්-වෑන්-රථයේ-හිමිකරු-අත්-අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1699"
}