{
       "Source": "hirunews",
       "Timestamp": "Thursday, 20 April 2017 - 13:40",
       "Headline": "තිදරු මවක් බසයක් යට අවසන් ගමන් යයි (ඡායාරූප)",
       "News Content": "මස්කෙළිය සාමිමලේ සිට මස්කෙළිය දක්වා ධාවනය වු පෞද්ගලික බස් රථයකට යටවි කාන්තාවක් මරණයට පත්වි ඇති බව මස්කෙළිය පොලිසිය පවසනවා.\nඅද (20) දහවල් 12.30 ට පමණ මෙම අනතුර සිදුවි ඇත්තේ මස්කෙළිය සාමිමලේ ප්‍රධාන මාර්ගයේ ගවරවිල මංසන්ධියේදිය.\nමෙම අනතුරෙන් මියගොස් ඇත්තේ මස්කෙළිය සාමිමලේ ස්ටැස්පි වතුයායේ පදිංචි මුත්තයියා අමරජොදි නැමැති (60) තිදරු මවක්.\nසාමිමලේ නගරයේ සිට තම නිවස කරා යෑමට එම බස් රථයේම පැමිණි කාන්තාව එම බස් රථයෙන් බැස පාර මාරුවීමට යෑමේදි බස් රථය ඉදිරියට ධාවනය කරනවාත් සමගම එම බස් රථයේ ඉදිරිපස රෝදයට යටවි මෙම කාන්තාව මරණයට පත්වි ඇති බවයි මස්කෙළිය පොලිසිය පවසන්නේ.\nබස් රථයේ රියදුරාව මස්කෙළිය පොලිසිය මගින් අත්අඩංගුවට ගෙන ඇති අතර අනතුර පිළිබද මස්කෙළිය පොලිසිය පරීක්ෂණ පවත්වනවා.\nඡායාරූප - හැටන් රංජිත් රාජපක්ෂ",
       "URL": "https://www.hirunews.lk/159578/තිදරු-මවක්-බසයක්-යට-අවසන්-ගමන්-යයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4555"
}