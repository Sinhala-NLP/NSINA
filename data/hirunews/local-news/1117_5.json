{
       "Source": "hirunews",
       "Timestamp": "Sunday, 05 June 2022 - 14:51",
       "Headline": "ගෘහස්ථ ලාෆ් ගෑස් මිල ඉහළට (වීඩියෝ)",
       "News Content": "ගෘහස්ථ ලාෆ් ගෑස් සිලින්ඩරයක මිලද ඉහළ දැමීමට අදාළ සමාගම පියවර ගෙන තිබෙනවා.\nඒ අනුව කිලෝග්‍රෑම් 12.5 ගෘහස්ථ ගෑස් සිලින්ඩරයක මිල රුපියල් 6,850 දක්වාත්, කිලෝග්‍රෑම් 5ක ගෑස් සිලින්ඩරයක මිල රුපියල් 2,740 දක්වාත් ඉහළ දමා ඇති බවයි ලාෆ් අලෙවිකරුවන් හිරු ප්‍රවෘත්ති අංශයට සඳහන් කළේ.\nකෙසේවෙතත් ලාෆ්ස් ගෑස් මිල ඉහළ යන බවට පළවන වාර්තා සම්බන්ධයෙන් ප්‍රතිචාර දක්වමින් ලාෆ්ස් සමාගම ඊයේ සඳහන් කළේ එවැනි තීරණයක් මෙතෙක් ගෙන නොමැති බවයි.\nගෑස් අලෙවි මධ්‍යස්ථාන වෙත ලාෆ් ගෑස් බෙදා හැරීමේ කටයුතු අද ආරම්භ කරන බවයි ලාෆ් සමාගම ප්‍රකාශ කළේ.\nකෙසේ වෙතත්, එම සමාගම පාරිභෝගිකයින්ගෙන් ඉල්ලා සිටියේ තම අලෙවි මධ්‍යස්තානය වෙත ගෑස් ලැබෙන තෙක් පෝලිම්වල රැදී නොසිටින ලෙසයි.\nපවතින ඩොලර් අර්බුදය හමුවේ ණයවර ලිපි විවෘත කර ගැනීමට පැවති බාධා හේතුවෙන් ලාෆ් ගෑස් ගෙන්වා ගැනීමට මාස ගණනාවක් පුරා එම සමාගමට හැකියාව ලැබුනේ නැහැ.\nඒ අනුව ලාෆ් ගෑස් රැගත් නෞකාවක් ඊයේ පැමිණිමෙන් අනතුරුවයි මෙලෙස අද සිට ගෑස් බෙදාහැරීම් සිදු කරනු ලබන්නේ.\nලාෆ් සමාගම සදහන් කළේ තම අලෙවි මධ්‍යස්ථාන වෙත ගෑස් ලැබෙන තෙක් පෝලිම් වල රැදි නොසිටින ලෙසයි.\nකෙසෙවෙතත් ප්‍රදේශ රැසකදී ලාෆ් ගෑස් මිලදි ගැනිම සඳහා ජනතාව රැදි සිටින අයුරු දක්නට ලැබුණා.\nමේ අතර ලබන අගහරුවාදා තෙක් ගෑස් බෙදා හැරීමේ කටයුතු සිදු නොකරන බව ලිට්‍රෝ සමාගම සඳහන් කළා.\nඑම සමාගම පෙන්වා දෙන්නේල ඊයේ ගෑස් මෙට්‍රික් ටොන් 2500ක් රැගෙන මෙරටට ළඟා වු නෞකාවේ ගෑස් තොග ගොඩබෑමේ කටයුතු අද සහ හෙට සිදු කෙරෙන බවයි.\nඒ හේතුවෙන් ලිට්‍රෝ ගෑස් ලබා ගැනීම සඳහා අද සහ හෙට පෝලීම් වල රැදී නොසිටින ලෙසට ලිට්‍රෝ සමාගම ද ජනතාවට දැනුම් දෙනවා.\nකෙසේ වෙතත්, ජනතාව ගෑස් ලබාගැනිමේ අපේක්ෂාවෙන් අලෙවි මධ්‍යස්ථාන ඉදිරිපිට රැදි සිටිනු දක්නට ලැබුණා.",
       "URL": "https://www.hirunews.lk/306287/ගෘහස්ථ-ලාෆ්-ගෑස්-මිල-ඉහළට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1117"
}