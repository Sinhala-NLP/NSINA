{
       "Source": "hirunews",
       "Timestamp": "Wednesday, 18 August 2021 - 9:19",
       "Headline": "තලේබාන් සංවිධානය පිළිගැනීමට යුරෝපා සංගමයෙන් කොන්දේසි",
       "News Content": "කාන්තා අයිතිවාසිකම් සහ මානව හිමිකම් සුරකින්නේ නම් ඇෆ්ගනිස්ථානයේ මේ වනවිට පාලන බලය හිමි තලේබාන් සංවිධානය පිළිගැනීමට සූදානම් බව යුරෝපා සංගමය පවසනවා.\nඑම සංගමය වැඩිදුරටත් පෙන්වා දෙන්නේ ත්‍රස්තවාදය මුළුමනින් අතහැර දැමීමට ද ඔවුන් කටයුතු කළ යුතු බවයි.\nකෙසේ වෙතත් ඇෆ්ගනිස්ථානයේ සිටින තම රාජ්‍ය තාන්ත්‍රික නියෝජිතයන් නැවත ගෙන්වා ගැනීමට යුරෝපා සංගමය තවදුරටත් කටයුතු කරමින් සිටින බව ද විදෙස් මාධ්‍ය වාර්තා කළා.\nමේ අතර ඊයේ මාධ්‍ය හමුවක් පවත්වමින් තලේබාන් සංවිධානය ප්‍රකාශ කර තිබුණේ කාන්තා අයිතිවාසිකම් පිළිබඳ ව ඉස්ලාම් නීතිය යටතේ සළකා බැලීමට සූදානම් බවයි.",
       "URL": "https://www.hirunews.lk/279990/තලේබාන්-සංවිධානය-පිළිගැනීමට-යුරෝපා-සංගමයෙන්-කොන්දේසි",
       "Category": "Local News",
       "Parent URL": "https://www.hirunews.lk/local-news.php?pageID=1746"
}