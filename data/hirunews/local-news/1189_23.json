{
       "Source": "hirunews",
       "Timestamp": "Thursday, 05 May 2022 - 23:10",
       "Headline": "අධික වේගය තරුණයින් දෙදෙනකු රෝහල්ගත කරයි (වීඩියෝ)",
       "News Content": "මහනුවර - තෙල්දෙණිය ප්‍රදේශයේදී හෙට්ටිපොළ සිට මහනුවර දෙසට ධාවනය වූ බස් රථයක යතුරුපැදියක් ගැටී අනතුරට ලක් වුණා.\nඒ අද (05) පෙරවරුවේ දීයි.\nඅධික වේගයෙන් පැමිණ බස් රථයට වේගය පාලනය කරගත නොහැකිවයි ඉදිරියෙන් ආ යතුරු පැදියේ ගැටී ඇත්තේ.\nඅනතුරින් යතුරුපැදිකරු සහ පසුපැදිකරු බරපතළ තුවාල ලබා තෙල්දෙණිය රෝහලට ඇතුළත් කෙරුණා.\nඅනතුර සම්බන්ධයෙන් බස් රථයේ රියැදුරු පොලිස් අත්අඩංගුවට ගැනුණු අතර, බස් රථය යතුරුපැදියේ ගැටෙන ආකාරය අසල සවිකර තිබූ ආරක්ෂිත කැමරාවක සටහන් ව තිබුණා.",
       "URL": "https://www.hirunews.lk/303604/අධික-වේගය-තරුණයින්-දෙදෙනකු-රෝහල්ගත-කරයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1189"
}