{
       "Source": "hirunews",
       "Timestamp": "Tuesday, 01 December 2020 - 8:15",
       "Headline": "ටිපර් රථයට යටකළ කොස්තාපල්වරයාට උසස්වීමක්",
       "News Content": "කොබෙයිගනේ හාතලව ප්‍රදේශයේ දී වැලි  ජාවාරමක්  වැටලීමට ගොස් සිටියදී ජාවාරම්කරුවන් විසින් ටිපර් රථයකට යටකර ඝාතනය කරන ලද, පොලිස් කොස්තාපල්වරයා පොලිස් සැරයන් තනතුරට උසස් කර තිබෙනවා.\nඒ පොලිස්පති සී.ඩී.වික්‍රමරත්නගේ උපදෙස් අනුවයි.\nපසුගිය 29 වැනිදා අලුයම මෙම පොලිස් කොස්තාපල්වරයා ඝාතනයට ලක්වුණේ දැදුරු ඔයේ වැලි ජාවාරමක් වැටලීමට ගිය අවස්ථාවේදීයි.\nඒ, වැටලීම සිදුකිරීමට ගිය අවස්ථාවේදී එහි සිටි ටිපර් රථ රියදුරෙකු සිය රථයෙන් පොලිස් කොස්තාපල්වරයා යටකර පළා යෑම හේතුවෙන්. සිද්ධියට සම්බන්ධ ටිපර් රථය සහ එහි රියදුරා පසුව සිදුකළ විමර්ශනවලදී නිකවැරටිය සහ කුලියාපිටිය ප්‍රදේශවලදී සොයා ගනු ලැබුවා.",
       "URL": "https://www.hirunews.lk/256024/ටිපර්-රථයට-යටකළ-කොස්තාපල්වරයාට-උසස්වීමක්",
       "Category": "Local News",
       "Parent URL": "https://www.hirunews.lk/local-news.php?pageID=2301"
}