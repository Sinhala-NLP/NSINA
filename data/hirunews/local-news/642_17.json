{
       "Source": "hirunews",
       "Timestamp": "Monday, 26 December 2022 - 13:20",
       "Headline": "සමෘද්ධි ප්‍රතිලාභීන් හඳුනා ගැනීමේ සමීක්ෂණ ලබන මාර්තු මාසයෙන් අවසන්",
       "News Content": "සමෘද්ධි ප්‍රතිලාභීන් නිවැරදි ව හදුනාගැනීමේ සමීක්ෂණ කටයුතු එළඹෙන මාර්තු මාසය වන විට අවසන් කිරීමට අපේක්ෂිත බව මුදල් අමාත්‍යාංශය පවසනවා.\nමේ වන විට සමෘද්ධි ලාභීන් පිළිබද නිසි ඇස්තමේන්තුවක් නොමැති බවට ඉදිරිපත් වන කරුණු සැලකිල්ලට ගෙන පසුගියදා විවෘත අයදුම්පත් කැඳවීමට රජය පියවර ගත්තා.\nඒ අනුව මේවන විට ලැබි ඇති මුළු අයදුම්පත් සංඛ්‍යාව ලක්ෂ 38ක්.\nඑම අයදුම්පත් අතරින් සැබෑ ප්‍රතිලාභින් තෝරාගැනීමේ කටයුතු ග්‍රාම නිලධාරි මට්ටමින් ආරම්භ කර ඇති බවයි මුදල් අමාත්‍යාංශය සදහන් කළේ.\nසමෘද්ධි ප්‍රතිලාභ ලැබිය යුතු බොහෝ පිරිසකට එය නොලැබෙන බවටත් ව්‍යාජ තොරතුරු ඉදිරිපත් කර ඇතැම් පිරිස් එම ප්‍රතිලාභය භුක්ති විදින බවටත් සංවාදයක් පවතින්නේ බොහෝ කලක සිට යි.",
       "URL": "https://www.hirunews.lk/323583/සමෘද්ධි-ප්‍රතිලාභීන්-හඳුනා-ගැනීමේ-සමීක්ෂණ-ලබන-මාර්තු-මාසයෙන්-අවසන්",
       "Category": "Local News",
       "Parent URL": "https://www.hirunews.lk/local-news.php?pageID=642"
}