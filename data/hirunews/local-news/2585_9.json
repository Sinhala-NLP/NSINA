{
       "Source": "hirunews",
       "Timestamp": "Wednesday, 15 July 2020 - 8:21",
       "Headline": "නිරෝධායනය අවසන් කළ 365 දෙනෙකු අද පිට වේ",
       "News Content": "නිරෝධායනය අවසන් කළ 365 දෙනෙකු නිරෝධායන මධ්‍යස්ථාන 6කින් අද පිටත්ව යාමට නියමිතව ඇති බව යුද හමුදාව ප්‍රකාශ කළා.\nඒ අනුව බූස්ස නිරෝධායන මධ්‍යස්ථානයෙන් 21 දෙනෙකු ද, කල්පිටිය නිරෝධායන මධ්‍යස්ථානයෙන් 8 දෙනෙකු ද, දියතලාව මධ්‍යස්ථානයෙන් 137 දෙනෙකු ද, දියතලාව නිවාඩු නිකේත මධ්‍යස්ථානයෙන් 3 දෙනෙකු ද, දියතලාව යුද හමුදා මධ්‍යස්ථානයෙන් 47 දෙනෙකු ද, පූනානි නිරෝධායන මධ්‍යස්ථානයෙන් 149 දෙනෙකු ද මෙලෙස පිටව යාමට නියමිත බවයි හමුදා ප්‍රකාශක, බි්‍රගේඩියර් චන්දන වික්‍රමසිංහ සඳහන් කළේ.\nඒ අනුව නිරෝධායන මධ්‍යස්ථාන 58ක තවදුරටත් පුද්ගලයින් 7119 දෙනෙකු නිරෝධායනය වෙමින් පවතිනවා.",
       "URL": "https://www.hirunews.lk/245534/නිරෝධායනය-අවසන්-කළ-365-දෙනෙකු-අද-පිට-වේ",
       "Category": "Local News",
       "Parent URL": "https://www.hirunews.lk/local-news.php?pageID=2585"
}