{
       "Source": "hirunews",
       "Timestamp": "Wednesday, 01 March 2017 - 13:03",
       "Headline": "කළුතර වෙඩි තැබීමෙන් මියගිය රැදවියෙකුගේ ඥාතීන්ට තර්ජන",
       "News Content": "බන්ධනාගාර බස් රථයට එල්ල වූ ප්‍රහාරයෙන් මියගිය කඩුවෙල - කොරතොට ප්‍රදේශයේ පදිංචි බන්ධනාගාර රැදවියෙකුගේ දේහය භාර ගැනීමට ඔහුගේ පවුලේ කිසිවෙකු මෙතෙක් ඉදිරිපත් වී නොමැති බවට වාර්තා වනවා.\nඑම ප්‍රදේශයේ තවත් පාර්ශවයකින් ඥාතීන්ට බලපෑම් එල්ල වීම ඊට හේතුවී ඇති බව සදහන්.\nමියගිය සමයංගේ දේහය කැළණිය පට්ටිවල ප්‍රදේශයේ නිවසක තැන්පත් කර ඇති අතර අනෙක් රැදවියන් තිදෙනාගේ දේහයන් කඩුවෙල - කොරතොට - අල්විස්වත්ත, මුතුලන්ද වත්ත සහ කෝංගහහේන ප්‍රදේශවල පිහිටි ඔවුන්ගේ නිවෙස්වල තැන්පත් කර තිබෙනවා.\nමේ අතර, ඝාතනයට පැමිණි සැකකරුවන් පිළිබද වැඩිදුර තොරතුරු අනාවරණ කර ගැනීම සදහා පොලිසිය දක්ෂිණ අධිවේගී මාර්ගයේ දොඩම්ගොඩ පිවිසුමේ සහ කළුතර බන්ධනාගාරය අවට පිහිටි සී.සී.ටී.වී කැමරා දර්ශන පරික්ෂාවට ලක් කෙරෙමින් පවතින බව ද වාර්තා වනවා.\nඝාතනය සිදුවූ අවස්ථාවේ බස් රථය තුළ දර්ශන පෙළක් පහතින්.\nසංවේදී පුද්ගලයන් නැරඹීමෙන් වළකින්න",
       "URL": "https://www.hirunews.lk/155766/කළුතර-වෙඩි-තැබීමෙන්-මියගිය-රැදවියෙකුගේ-ඥාතීන්ට-තර්ජන",
       "Category": "Local News",
       "Parent URL": "https://www.hirunews.lk/local-news.php?pageID=4637"
}