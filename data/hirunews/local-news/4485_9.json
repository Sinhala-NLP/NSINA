{
       "Source": "hirunews",
       "Timestamp": "Sunday, 04 June 2017 - 10:33",
       "Headline": "තම දියණිය දුෂණය කළ පියෙක් සොයා පොලිස් පරීක්ෂණ",
       "News Content": "අවුරුදු 11 ක් වයසැති පාසල් දැරියක් වසර 5 ක් තිස්සේ අපයෝජනය කිරීමට සම්බන්ධ පුද්ගලයෙකු සොයා පොලිසිය පරීක්ෂණ ආරම්භ කර තිබෙනවා.\nදැරියගේ පියා සහ ඔහුගේ මිතුරෙකු විසින් ඇය බරපතල ලිංගික අපයෝජනයකට ලක් කර ඇති බවටයි දැරියගේ මව විසින් ඉකුත් 30 වැනිදා ගල්ගමුව පොලිස්ථානයට පැමිණිල්ලක් කර ඇත්තේ.\nමෙලෙස ලිංගික අපයෝජනයට ලක්ව ඇත්තේ ගල්ගමුව කුඩාකත්නෝරුව ප්‍රදේශයේ පාසල් දැරියක්.\nඇය වයස අවුරුදු 7 සිට මේ දක්වාම ඇගේ පියා හා තවත් පුද්ගලයෙකු විසින් අවස්ථා ගණනාවකදී දූෂණයට ලක් කර ඇති අතර දැරියගේ මව නිවසේ නොමැති අවස්ථාවලදී පියා හා මිතුරා විසින් දැරියට බරපතල ලෙස අතවර කර  ඇති බවටයි මව පැමිණිලි කර ඇත්තේ.\nඅදාල දැරියගේ මව එක් අවස්ථාවකදී විදේශ ගතව සිට ඇති අතර ඒ කාල වකවානුව තුළදී  පියා විසින් මුලින්ම දැරිය අතවරයට  කර ඇති අතර එතැන් පටන් මේ දක්වාම නොයෙක් අවස්ථාවලදී පියා විසින් දැරිය අතවරයට ලක් කොට ඇතැයි අනාවරණ වී තිබෙනවා.\nකෙසේ වෙතත් මීට වසර දෙකකට පෙර දැරියගේ මව ආපසු පැමිණ ඇති අතර ඇය නිවසේ නොමැති අවස්ථාවලදී දැරියගේ පියා හා මිතුරා විසින් දැරිය අතවරයට ලක් කොට ඇති බවයි පොලීසිය සදහන් කළේ.\nදැරිය පොලීසියට ප්‍රකාශ කර ඇත්තේ පියා හා මිතුරා අධික ලෙස මත්වතුර පානයට ඇබ්බැහි වූ පුද්ගලයින් බවත්, මත්වතුර පානය කර පැමිණි අවස්ථාවලදී තමා  දූෂණය කළ බවයි.\nඅදාල සිදුවීම සම්බන්ධයෙන් දැරිය පාසලේ ගුරුවරියකට පැවසීමෙන් අනතුරුව ඇය හරහා ප්‍රදේශයේ ග්‍රාම නිලධාරීවරිය දැනුවත් කිරීමෙන් පසු ග්‍රාමනිලධාරීවරයා දැරියගේ මවට මේ පිළිබද පවසා තිබේ.\nඒ අනුවයි පසුගිය ඉකුත් 30 වැනිදා ගල්ගමුව පොලිස්ථානයට පැමිණි දැරිය හා ඇයගේ මව අදාල සිදුවීම සම්බන්ධයෙන් පැමිණිල්ලක් සටහන් කර ඇත්තේ.\nඒ අනුව අදාල සිදුවීමට සම්බන්ධයැයි සැකකරන  පියාගේ මිතුරා එදිනම අත්අඩංගුවට ගෙන ගල්ගමුව අධිකරණයට ඉදිරිපත් කිරීමෙන් පසු ලබන 09 වනදා දක්වා රක්ෂිත බන්ධනාගාර ගතකර තිබෙනවා.\nසැකකරු කදුරුවැව ප්‍රදේශයේ පදිංචි පැට්ටා නැමැති 34 හැවිරිදි පුද්ගලයෙක්. මෙම සිද්ධියට අදාලව කොළඹ ප්‍රදේශයේ රැකියාවක නියුතු දැරියගේ පියා  අත්අඩංගුවට ගැනීමට මේවන විට කටයුතු කරමින් සිටින බවත් ගල්ගමුව පොලීසිය වැඩිදුරටත් සදහන් කර සිටියේය.\nඅතවරයට ලක් වූ දැරිය වෛද්‍ය ප්‍රතිකාර හා පරීක්ෂණ කටයුතු සදහා කුරුණෑගල ශික්ෂණ රෝහලට මේවන විට ඇතුලත් කර තිබෙනවා.",
       "URL": "https://www.hirunews.lk/162793/තම-දියණිය-දුෂණය-කළ-පියෙක්-සොයා-පොලිස්-පරීක්ෂණ",
       "Category": "Local News",
       "Parent URL": "https://www.hirunews.lk/local-news.php?pageID=4485"
}