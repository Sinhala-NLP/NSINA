{
       "Source": "hirunews",
       "Timestamp": "Wednesday, 10 August 2016 - 13:57",
       "Headline": "අනුර සේනානායක සහ නාරාහේන්පිට පොලිසියේ අපරාධ අංශයේ හිටපු ස්ථානාධිපති යළි රිමාන්ඩ්",
       "News Content": "රගර් ක්‍රීඩක වසීම් තාජුඞීන්ගේ ඝාතනය සම්බන්ධයෙන් අත්අඩංගුවට ගෙන සිටින බස්නාහිර පළාත භාර හිටපු ජ්‍යෙෂ්ඨ නියෝජ්‍ය පොලිස්පති අනුර සේනානායක සහ නාරාහේන්පිට පොලීසියේ අපරාධ අංශයේ හිටපු ස්ථානාධිපති සුමිත් චම්පික මේ මස 24 වනදා දක්වා යළි රක්ෂිත බන්ධනාගාර ගත කෙරුණා.\nඒ, මොවුන් අද පෙරවරුවේ  කොළඹ අතිරේක මහේස්ත්‍රාත් නිශාන්ත පීරිස් හමුවට ඉදිරිපත් කිරීමෙන් පසුවයි.\nසිය දියණියගේ උපාධි ප්‍රදානෝත්සවය සදහා සහභාගි වීමට හිටපු ජ්‍යෙෂ්ඨ නියෝජ්‍ය පොලිස්පති අනුර සේනානායකට අවසර ලබාදෙන ලෙස මෙහිදී ඔහුගේ නීතීඥයන්  ඉල්ලීමක් සිදුකළා.\nකෙසේ වෙතත්, එය විනිසුරුවරයා විසින් ප්‍රතික්ෂේප කළ බවයි හිරු අධිකරණ වාර්තාකරු සදහන් කළේ.\nඑමෙන්ම, ඝාතන සිද්ධියට අදාළ සී.සී.ටී.වී දර්ශන කැනඩාවට රැගෙනයාම සදහා අපරාධ පරීක්ෂණ දෙපාර්තමේන්තුවේ නිලධාරින්ට වීසා ලැබී ඇතැයි ද අද අධිකරණයේදී අනාවරණ වුණා.",
       "URL": "https://www.hirunews.lk/140291/අනුර-සේනානායක-සහ-නාරාහේන්පිට-පොලිසියේ-අපරාධ-අංශයේ-හිටපු-ස්ථානාධිපති-යළි-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=4928"
}