{
       "Source": "hirunews",
       "Timestamp": "Sunday, 14 August 2022 - 8:29",
       "Headline": "මැදිහත්වීමට සූදානම් - ජාතික ළමාරක්ෂක අධිකාරිය",
       "News Content": "ළමා අපයෝජන සම්බන්ධයෙන් සිදු කරන විමර්ශන නියාමනය කිරීමේ අවශ්‍යතාවක් පවතින්නේ නම් ඒ වෙනුවෙන් මැදිහත්වීමට සූදානම් බව ජාතික ළමාරක්ෂක අධිකාරිය පවසනවා.\nඑහි සභාපති ආචාර්ය උදය කුමාර අමරසිංහ මේ බව කියා සිටියේ ගාල්ල ප්‍රදේශයේ දේවාලයක් පවත්වාගෙන ගිය පුද්ගලයෙකු ළමයින් පිරිසක් අපයෝජනයට ලක් කිරීම පිළිබඳව විමර්ශන සම්බන්ධයෙන් අප කළ විමසීමකදීයි.\nඅදාළ විමර්ශන කටයුතුවලට විවිධ බලපෑම් එල්ල වන බවටද වාර්තා පළව තිබුණා.\nඅපරාධ පරීක්ෂණ දෙපාර්තමේන්තුව සඳහන් කළේ සිද්ධියට සම්බන්ධ වී ඇති බවට සැක කෙරෙන තවත් ළමයින් 20 දෙනෙකු පමණ පිළිබඳව විමර්ශන ක්‍රියාත්මක බවයි.\nළමයින්ගේ රැකවරණය සම්බන්ධයෙන් ජාතික ළමාරක්ෂක අධිකාරියටද වගකීම් පැවරෙන අතර, ඒ අනුව සිදුකරන කටයුතු කවරේදැයි අප එහි සභාපති ආචාර්ය උදය කුමාර අමරසිංහගෙන් විමසීමක් කළා.",
       "URL": "https://www.hirunews.lk/312703/මැදිහත්වීමට-සූදානම්-ජාතික-ළමාරක්ෂක-අධිකාරිය",
       "Category": "Local News",
       "Parent URL": "https://www.hirunews.lk/local-news.php?pageID=942"
}