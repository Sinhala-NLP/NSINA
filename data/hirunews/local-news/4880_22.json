{
       "Source": "hirunews",
       "Timestamp": "Wednesday, 14 September 2016 - 7:37",
       "Headline": "ගව ඝාතකයන් පිලිබඳ පොලිසියට තොරතුරු දීම හේතුවෙන් ගම්මුන්ට ප්‍රහාරයක්",
       "News Content": "මාවනැල්ල ප්‍රදේශයේ අනවසර ගව ඝාතකාගාරයක් පිළිබඳ තොරතුරු හෙළි කිරීම පිළිබඳව උරණ වූ එය පවත්වාගෙන යන පිරිසක් ගම්වාසීන්ට පහරදී තිබෙනවා.\nඑම පහ දීමෙන් පුද්ගලයන් දෙදෙනෙකු තුවාල ලැබුවා.\nගම්වාසීන් චෝදනා කරන්නේ මෙහි සියලු අපද්‍රව්‍ය හිඟුල් ඔයට මුදා හරිනා බවයි.\nමාවනැල්ල පොලිසිය මේ සම්බන්ධයෙන් නිහඬ පිළිවෙතක් දරද්දී පසුගිය 11 වැනිදා කෑගල්ල පොලිසිය මෙම ස්ථානය වටලා සැකකරුවන් 8 දෙනෙකු අත්අඩංගුවට ගෙන මාවනැල්ල මහේස්ත්‍රාත් අධිකරණයට ඉදිරිපත්කළා.\nකෙසේ වෙතත් ඊයේ දිනයේ ගව ඝාතකයන් නීති විරෝධී ගව ඝාතකාගාරය නැවත විවෘත කිරීමට කටයුතු කළ බවයි ගම්වාසීන් පවසන්නේ.\nගම්වාසීන් මේ සම්බන්ධයෙන් අද පෙරවරුවේ කෑගල්ල පොලිස් ස්ථානයට නැවතත් තොරතුරු ලබාදුන් බවට චෝදනා කරමින් ගවඝාතකාගාරය පවත්වාගෙන ගිය පිරිස ගම්වාසීන්ට පහර දී තිබෙනවා.",
       "URL": "https://www.hirunews.lk/142923/ගව-ඝාතකයන්-පිලිබඳ-පොලිසියට-තොරතුරු-දීම-හේතුවෙන්-ගම්මුන්ට-ප්‍රහාරයක්",
       "Category": "Local News",
       "Parent URL": "https://www.hirunews.lk/local-news.php?pageID=4880"
}