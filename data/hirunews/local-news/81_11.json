{
       "Source": "hirunews",
       "Timestamp": "Tuesday, 22 August 2023 - 13:56",
       "Headline": "කරාපිටිය ශික්ෂණ රෝහලට ළමා හෘද රෝග විශේෂඥ වෛද්‍යවරයෙක්",
       "News Content": "ගාල්ල - කරාපිටිය ශික්ෂණ රෝහලේ ළමා හෘද කැතීටර්කරණ ඒකකය සඳහා විශේෂඥ වෛද්‍යවරයෙකු අනුයුක්ත කර ඇති බව සෞඛ්‍ය අමාත්‍ය කෙහෙළිය රඹුක්වැල්ල අද (22) පාර්ලිමේන්තුවේදී ප්‍රකාශ කළා.\nහිටපු විශේෂඥ වෛද්‍යවරයා විදේශගතවීම හේතුවෙන් දරුවන් අදාළ පරික්ෂණ සඳහා කොළඹ රිජ්වේ ආර්යා ළමා රෝහලට රැගෙන ඒමට සිදුව ඇති බවට මුල්වරට පසුගියදා හිරු ප්‍රවෘත්ති මගින් අනාවරණ කළා.\nමේ සම්බන්ධයෙන් පාර්ලිමේන්තු මන්ත්‍රී ගයන්ත කරුණාතිලක අද පාර්ලිමේන්තුවේදී විමසා සිටි අතර ඊට සෞඛ්‍ය අමාත්‍යවරයා පිළිතුරු ලබාදුන්නා.",
       "URL": "https://www.hirunews.lk/345703/කරාපිටිය-ශික්ෂණ-රෝහලට-ළමා-හෘද-රෝග-විශේෂඥ-වෛද්‍යවරයෙක්",
       "Category": "Local News",
       "Parent URL": "https://www.hirunews.lk/local-news.php?pageID=81"
}