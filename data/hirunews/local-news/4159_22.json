{
       "Source": "hirunews",
       "Timestamp": "Saturday, 23 December 2017 - 14:28",
       "Headline": "දිවයින පුරා පොලිස් නිලධාරින් 4300 ක්",
       "News Content": "උත්සව සමයේ ආරක්ෂාව වෙනුවෙන් පොලිස් නිළධාරින් 4300 යොදවා ඇති බව පොලිස් මාධ්‍ය ප්‍රකාශක කාර්යාලය සඳහන් කළා.\nඒ සදහා නිල ඇදුමින් පොලිස් නිලධාරින් 2800 ක් සහ සිවිල් ඇදුමින් නිලධාරින් 300 ක් යොදවා ඇති අතර, රථ වාහන රාජකාරි සදහා අනුයුක්ත නිලධාරින්ගේ සංඛ්‍යාව 1200 ක්.\nඋත්සව සමයේ නගරාශ්‍රිතව රථ වාහන තදබදය අවම කිරීම සදහා විශේෂ වැඩපිළිවෙලක් ද ආරම්භ කර තිබෙනවා.\nඑමෙන්ම, රථ වාහන සහ ජනතාව වැඩිපුර ගැවසෙන ස්ථානවලදී මුදල් පසුම්බි, රන් ආභරණ හා අනෙකුත් වටිනා දෑ පිළිබදව අවධානයෙන් පසුවන ලෙසටයි පොලීසිය මහජනතාවගෙන් ඉල්ලා සිටින්නේ.\nගිනි කෙළි භාවිතයේදී සැලකිලිමත්ව කටයුතු කළ යුතු අතර ප්‍රමිතියෙන් යුත් ගිනි කෙළි භාවිත කරන ලෙසටයි පොලිසිය දැනුම් දෙන්නේ.\nඑමෙන්ම කුඩා දරුවන්ගෙන් ගිනි කෙළි භාවිතය වෙත් කරන ලෙසට ද ඉල්ලීමක් කෙරෙනවා.\nඋත්සව සමයේදී බීමත් රියදුරන් මගින් සිදුවන අනතුරු අවම කිරීම සඳහා බීමත් රියදුරන් අත්අඩංගුවට ගැනීමේ මෙහෙයුම් ද වැඩි වශයෙන් ක්‍රියාවට නංවා ඇති බවයි පොලිසිය නිවේදනය කළේ.\nඋත්සව සමයේදී මහජනතාව වැඩි වශයෙන් නගර කරා පැමිණෙන බැවින් ඔවුන්ගේ ආරක්ෂාව වෙනුවෙන් වැඩි පොලිස් නිලධාරීන් සංඛ්‍යාවක් යොදවන ලෙසටයි පොලිස්පතිවරයා උපදෙස් ලබාදී තිබෙනවා.\nරථ වාහන තදබදය අවම කිරීමට විශේෂ වැඩපිළිවෙලක් සකස් කර ගැනීමට සහ ඊට වැඩි වශයෙන් නිලධාරීන් යොදවන ලෙසට ද පොලිස්පතිවරයා උපදෙස් ලබාදී ඇතැයි පොලිස් මාධ්‍ය ප්‍රකාශක කාර්යාලය සඳහන් කළා.",
       "URL": "https://www.hirunews.lk/179123/දිවයින-පුරා-පොලිස්-නිලධාරින්-4300-ක්",
       "Category": "Local News",
       "Parent URL": "https://www.hirunews.lk/local-news.php?pageID=4159"
}