{
       "Source": "hirunews",
       "Timestamp": "Saturday, 29 April 2023 - 8:24",
       "Headline": "සුඩානයේ ගැටුම්වලට මැදි වූ ලාංකිකයින් පිරිසක් මුදා ගැනේ",
       "News Content": "සුඩානයෙන් මුදාගන්නා ලද 6 දෙනෙකුගෙන් යුතු දෙවන ශ්‍රී ලාංකිීය පිරිස ජෙඩා හී වැඩබලන කොන්සල් ජනරාල්වරයා විසින් භාරගෙන තිබෙනවා.\nඔවුන් ජෙඩා හී කිං පයිසාල් නාවික කදවුර වෙත රැගෙන ඒමෙන් අනතුරුවයි මෙලස ඔහු විසින් භාරගෙන ඇත්තේ.\nමේ අතර සෞදි අරාබි රජය සුඩානයේ, පෝට් සුඩාන්හි ස්ථාපනය කළ තාවකාලික මෙහෙයුම් කාර්යාලය වෙත පැමිණෙන ලෙස සුඩානයේ ගැටුම්වලට මැදිව සිටින ශ්‍රී ලාංකිකයින්ට විදේශ අමාත්‍යාංශය පසුගිය දා දැනුම් දුන්නා.\nට්විටර් පණිවුඩයක් නිකුත් කරමින් විදේශ අමාත්‍ය ජනාධිපති නීතිඥ අලි සබි්‍ර සඳහන් කළේ පෝට් සුඩාන්හි එම මෙහෙයුම් කාර්යාලය ශ්‍රී ලංකාවේ ඉල්ලීමකට අනුව ස්ථාපනය කර ඇති බවයි.\nමේ අතර ගැටුම්වලට මැදිව සිටින ශ්‍රී ලාංකිකයින් දැනට සෞදි තානාපති කාර්යාලයේ මැදිහත්වීමෙන් පෝට් සුඩාන් නගරයේ හෝටලයක් තුළ තාවකාලිකව රඳවා සිටිනවා.\nපවතින තත්ත්වය මත ශ්‍රී ලාංකිකයින්ට දුරකථන පහසුකම් ලබාදීමට ද අපහසු වී ඇති බවයි විදේශ අමාත්‍යවරයා ප්‍රකාශ කළේ.\nඑසේම පවතින තත්ත්වය මත අවශ්‍ය මැදිහත්වීම් සඳහා සෞදි තානාපති කාර්යාලයේ ඒ සම්බන්ධයෙන් වෙනම නිලධාරියෙකු අනුයුක්ත කර ඇති අතර තොරතුරු ලබාදීම සඳහා 00 24 99 99 10 757 දුරකථන අංකය හඳුන්වා දී තිබෙනවා.\nසුඩානයේ ක්‍රියාත්මක මිලිටරි පාලන ක්‍රමවේදයට අනුගත විවිධ කණ්ඩායම් අතර ගැටුම් හටගත්තේ පසුගිය 15 වනදා සිටයි.\nගැටුම්වලට මැදි වූ සුඩානයේ වැසියන් 450 කට අධික පිරිසක් මියගිය අතර 4000 කට අධික පිරිසක් මේ වන විට තුවාල ලබා තිබෙනවා",
       "URL": "https://www.hirunews.lk/333730/සුඩානයේ-ගැටුම්වලට-මැදි-වූ-ලාංකිකයින්-පිරිසක්-මුදා-ගැනේ",
       "Category": "Local News",
       "Parent URL": "https://www.hirunews.lk/local-news.php?pageID=383"
}