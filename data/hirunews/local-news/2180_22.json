{
       "Source": "hirunews",
       "Timestamp": "Saturday, 30 January 2021 - 10:07",
       "Headline": "අංගොඩ ලොක්කාගේ ගෝලයෙකු මෙහෙයවන මත්ද්‍රව්‍ය ජාවාරමක තොරතුරු හෙලිවේ (වීඩියෝ)",
       "News Content": "ඉන්දියාවේදී මියගිය බවට සැක කෙරෙන සංවිධානාත්මක අපරාධ කල්ලි නායක මද්දුමගේ ලසන්ත චන්දන පෙරේරා හෙවත් අංගොඩ ලොක්කාගේ ගෝලයෙකු විසින් බන්ධනාගාරයේ සිට මෙහෙයවන මත්ද්‍රව්‍ය ජාවාරමක සුලමුල සොයා ගැනීමට කොළඹ සංවිධානාත්මක අපරාධ නිවාරණ කොට්ඨාශය සමත් වී තිබෙනවා.\nඒ, ගංජා කිලෝග්‍රෑම් 03 ක් සහ අයිස් ග්‍රෑම් 21 ක් සමඟ මුල්ලේරියාවේදී අත්අඩංගුවට ගත් සැකකරුවෙකුගෙන් හෙලිකරගත් තොරතුරුවලට අනුවයි.\nඊයේ රාත්‍රියේ අත්අඩංගුවට ගත් මෙම සැකකරු සන්තකයේ තිබූ මත්ද්‍රව්‍යවල වටිනාකම රුපියල් ලක්ෂ 07 කට අධික බවයි පොලිසිය පැවසුවේ.\nඔහු අංගොඩ ලොක්කාගේ ගෝලයෙකු වන දැනට බන්ධනාගාරගතව පසුවන ක්ලෙමන් ගුණරත්න නැමැත්තා විසින් මෙහෙයවා ඇති බවට තොරතුරු ලැබී ඇති බවයි කොළඹ සංවිධානාත්මක අපරාධ නිවාරණ කොට්ඨාශය සඳහන් කළේ.",
       "URL": "https://www.hirunews.lk/261120/අංගොඩ-ලොක්කාගේ-ගෝලයෙකු-මෙහෙයවන-මත්ද්‍රව්‍ය-ජාවාරමක-තොරතුරු-හෙලිවේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2180"
}