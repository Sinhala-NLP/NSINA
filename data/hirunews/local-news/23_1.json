{
       "Source": "hirunews",
       "Timestamp": "Monday, 18 September 2023 - 11:51",
       "Headline": "ඉදිකිරීම් කර්මාන්තයේ සුබසාධනයට යෝජනා 13ක්",
       "News Content": "ඉදිකිරීම් කර්මාන්තයේ පසුබෑම මගහරවා ගැනීමට අවශ්‍ය කඩිනම් යෝජනා 13ක් ජනාධිපතිවරයා වෙත භාරදුන් බව නාගරික සංවර්ධන හා නිවාස අමාත්‍යාංශයේ ලේකම් ඩබ්ලිව්.එස්.සත්‍යානන්ද පවසනවා.\nජනාධිපතිවරයා මීට පෙර ඉදිකිරීම් කර්මාන්තය සම්බන්ධයෙන් සොයාබැලීම සඳහා අමාත්‍යාංශ ලේකම්වරුන්ගේ ප්‍රධානත්වයෙන් යුත් කමිටු හයක් පත් කර තිබෙනවා.\nඑම කමිටු මගින් යෝජනා කැඳවීමේදී ඊට යෝජනා 50ක් ඉදිරිපත්ව තිබූ බවයි වාර්තාවන්නේ.\nඒවා අතරින් කඩිනම් යෝජනා 13ක් මෙලෙස ජනාධිපතිවරයාගේ අවධානයට යොමු කර ඇති බව සඳහන්.\nනාගරික සංවර්ධන හා නිවාස අමාත්‍යාංශයේ ලේකම්වරයා වැඩිදුරටත් ප්‍රකාශ කළේ 2024 අයවැය මගින් ඉදිකිරීම් කර්මාන්තය මුහුණ දෙන ගැටළුවලට විසඳුම් ඉදිරිපත් කිරීමට සැලසුම් කරමින් සිටින බවයි.",
       "URL": "https://www.hirunews.lk/348627/ඉදිකිරීම්-කර්මාන්තයේ-සුබසාධනයට-යෝජනා-13ක්",
       "Category": "Local News",
       "Parent URL": "https://www.hirunews.lk/local-news.php?pageID=23"
}