{
       "Source": "hirunews",
       "Timestamp": "Monday, 03 July 2017 - 7:03",
       "Headline": "තීරණාත්මක ආණ්ඩු පක්ෂ රැස්වීමක් පස්වරුවේ",
       "News Content": "තීරණාත්මක ආණ්ඩු පක්ෂ රැස්වීමක් ජනාධිපති මෛත්‍රිපාල සිරිසේන සහ අග්‍රාමාත්‍ය රනිල් වික්‍රමසිංහගේ ප්‍රධානත්වයෙන් ජනාධිපති ලේකම් කාර්යාලයේදී අද පස්වරුවේ පැවැත්වෙනවා.\nරජයේ ජ්‍යෙෂ්ඨ අමාත්‍යවරයෙකුගෙන් හිරු ප්‍රවෘත්ති අංශය කළ විමසීමකදී කියා සිටියේ හෙටින් ආරම්භ වන පාර්ලිමේන්තු සතියේ කටයුතු මෙන්ම රජයේ ඉදිරි වැඩපිළිවෙල සම්බන්ධයෙන්ද මෙහිදී සාකච්ඡා කරනු ඇති බවයි.\nඑමෙන්ම ශ්‍රී ලංකා නිදහස් පක්ෂය සහ එක්සත් ජාතික පක්ෂය අතර ජාතික ආණ්ඩුවක් පවත්වාගෙන යාම සඳහා අත්සන් කෙරුණු ගිවිසුම සම්බන්ධයෙන්ද මෙම සාකච්ඡාවේදී තවදුරටත් අවධානය යොමු කරනු ඇති බවද ඔහු සඳහන් කළා.",
       "URL": "https://www.hirunews.lk/164939/තීරණාත්මක-ආණ්ඩු-පක්ෂ-රැස්වීමක්-පස්වරුවේ",
       "Category": "Local News",
       "Parent URL": "https://www.hirunews.lk/local-news.php?pageID=4441"
}