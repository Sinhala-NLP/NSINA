{
       "Source": "hirunews",
       "Timestamp": "Sunday, 06 January 2019 - 19:13",
       "Headline": "නිදහස් පක්ෂ නව මහලේකම් මහනාහිමිවරුන් බැහැ දකී",
       "News Content": "ශ්‍රී ලංකා නිදහස් පක්ෂයේ පිරිස් තවදුරටත් එක්සත් ජාතික පක්ෂයට සහයෝගය ලබා නොදෙනු ඇතැයි තමන් විශ්වාස කරන බව පක්ෂ මහලේකම් පාර්ලිමේන්තු මන්ත්‍රී දයාසිරි ජයසේකර ප්‍රකාශ කළා.\nඔහු මේ බව කියා සිටියේ අස්ගිරි සහ මල්වතු මහනාහිමිවරුන් අද (06) බැහැදැකීමෙන් අනතුරුව මාධ්‍ය වෙත අදහස් දක්වමින්.\nශ්‍රී ලංකා නිදහස් පක්ෂයේ නව මහලේකම්වරයා ලෙස තේරී පත්වීමෙන් පසු පාර්ලිමේන්තු මන්තීී‍්‍ර දයාසිරි ජයසේකර පළමුව අස්ගිරි මහාවිහාරයට ගොස් මහානායක අතිපූජ්‍ය වරකාගොඩ ශ්‍රී ඥානරතන හිමියන් බැහැ දැක ආශිර්වාද ලබා ගත්තා.\nඅනතුරුව දළදා මාළිිගාව වෙත ගිය දයාසිරි ජයසේකර මන්ත්‍රීවරයා දළදා සමිඳුන් වැද පුදාගෙන ආශිර්වාද ලබා ගත් බවයි මහනුවර හිරු වාර්තාකරු සඳහන් කළේ.\nපසුව මල්වතු පාර්ශවයේ මහානායක අතිපුජ්‍ය තිබ්බටුවාවේ ශ්‍රී සුමංගල නාහිමියන් බැහැදැක ආශීර්වාද ලබා ගත් මන්ත්‍රීවරයා මල්වතු පාර්ශවයේ අනුනාහිමිවරුන් වන පූජ්‍ය නියංගොඩ ශ්‍රී විජිතසිරි සහ පූජ්‍ය දිඹුල්කුඹුරේ ශ්‍රී විමලධම්ම හිමියන් ද බැහැදුටුවා.",
       "URL": "https://www.hirunews.lk/207600/නිදහස්-පක්ෂ-නව-මහලේකම්-මහනාහිමිවරුන්-බැහැ-දකී",
       "Category": "Local News",
       "Parent URL": "https://www.hirunews.lk/local-news.php?pageID=3569"
}