{
       "Source": "hirunews",
       "Timestamp": "Friday, 26 May 2023 - 16:47",
       "Headline": "සියරාලියෝන්හි වසර 400ට වඩා පැරණි කපු පුළුන් වෘක්ෂයක් කඩා වැටෙයි",
       "News Content": "සියරාලියෝන්හි ෆ්‍රීටවුන් අගනුවර පිහිටි වසර 400ට වඩා පැරණි යැයි විශ්වාස කෙරෙන දැවැන්ත කපු පුළුන් වෘක්ෂයක් කුණාටුවකට හසු වීමෙන් කඩා වැටී තිබෙනවා.\nමෙම සුවිශාල වෘක්ෂය එරට මුල් පදිංචිකරුවන්ගේ නිදහසේ සංකේතයක් ලෙසින් පිළිගනු ලැබුවා.\nඅධික වර්ෂාවත් සමග හටගත් සුළිකුණාටු තත්වයක් සමග විශාල පුළුන් වෘක්ෂය බිමට පෙරළී තිබෙන බව විදෙස් මාධ්‍ය වාර්තා කරනවා.\nමීට පෙර ද කුණාටු තත්වයන්ට හසු වී ගසෙහි අතු කිහිපයක් විනාශ වී තිබුණත්, මෙම දැවැන්ත වෘක්ෂය තවත් දීර්ඝ කාලයක් සුරැකිව පවතිනු ඇති බවට, ජනතාව තුළ විශ්වාසය හටගෙන තිබුණා.\nඇතැම් පිරිස් එම වෘක්ෂය ඔවුන්ගේ ලෙ‍ඩ රෝග සහ කරදර සුවපත් කිරීමට දේව ආශිර්වාදයක් ලෙස ද පිළිගෙන තිබෙනවා.\nසියරාලියෝන් ජනාධිපතිවරයා ප්‍රකාශ කර ඇත්තේ, මෙය ජාතික උරුමයක් විනාශ වීමක් බවයි.\nවිනාශයට පත් පුළුන් ගස සියරාලියෝන් මුදල් නෝට්ටුවලට ද ඇතුළත් කර තිබීම සුවිශේෂී කරුණකි.",
       "URL": "https://www.hirunews.lk/336300/සියරාලියෝන්හි-වසර-400ට-වඩා-පැරණි-කපු-පුළුන්-වෘක්ෂයක්-කඩා-වැටෙයි",
       "Category": "Local News",
       "Parent URL": "https://www.hirunews.lk/local-news.php?pageID=315"
}