{
       "Source": "hirunews",
       "Timestamp": "Tuesday, 11 July 2023 - 17:06",
       "Headline": "ඩුබායි සිහින පෙන්වා මුදල් වංචා කළ සැකකරු පොලිස් දැලේ",
       "News Content": "ඩුබායි සංචාරක වීසා ලබා දෙන බව පවසා රුපියල් ලක්ෂ 11ක මුදලක් වංචා කල  පුද්ගලයෙකු  මීගමුව කොට්ඨාස අපරාධ විමර්ශන ඒකකය විසින් අත්අඩංගුවට ගෙන තිබෙනවා.\nමීගමුව නගර සභාවේ සේවය කරන අඹුසැමි යුවළක් ඩුබායි සංචාරක වීසා මත පිටත් කරන බව පවසා මෙම අත්අඩංගුවට ගත් සැකකරු මුදල් වංචා කර ඇති බව පොලීසිය පවසයි.\nපැමිණිලිකාර යුවල හට සැකකරු විසින් ව්‍යාජ වීසා බලපත් සහ ව්‍යාජ ගුවන්  ටිකට්පත් ලබා දී ගුවන්තොටුපළට රැගෙන විත් ඇති අතර අසත්‍ය ප්‍රකාශ සිදුකර නැවතත් ඔවුන් නිවෙස් වලට පිටත් කර ඇති බව විමර්ශනවලදී හෙළිවී තිබෙනවා.\nඅත්අඩංගුවට ගත් සැකකරු  අධිකරණයට ඉදිරිපත් කිරීමට නියමිතය.",
       "URL": "https://www.hirunews.lk/340874/ඩුබායි-සිහින-පෙන්වා-මුදල්-වංචා-කළ-සැකකරු-පොලිස්-දැලේ",
       "Category": "Local News",
       "Parent URL": "https://www.hirunews.lk/local-news.php?pageID=193"
}