{
       "Source": "hirunews",
       "Timestamp": "Thursday, 16 November 2017 - 13:42",
       "Headline": "අර්ජුන් මහේන්ද්‍රන් සහ කසුන් පලිසේන අතර සිදු වූ දුරකතන සංවාද සහ කෙටි පණිවුඩ පිළිබඳ තොරතුරු හෙලිවේ",
       "News Content": "හිටපු මහ බැංකු අධිපති අර්ජුන් මහේන්ද්‍රන් සහ පර්පචුවෙල් ටෙ‍්‍රෂරීස් සමාගමේ ප්‍රධාන විධායක නිලධාරී කසුන් පලිසේන අතර සිදුවූ දුරකතන සංවාද 07ක් සහ කෙටි පණිවුඩ 07ක් හමුවී ඇති බව අපරාධ පරීක්ෂණ දෙපාර්තමේන්තුව බැදුම්කර කොමිසමට අද දැනුම් දුන්නා.\nඒවායේ ඇතැම් දත්ත ප්‍රශ්ණගත බැදුම්කර සිද්ධියට සම්බන්ධ බවයි අපරාධ පරීක්ෂණ දෙපාර්තමේන්තුව කියා සිටියේ.\nමේ අතර අද පෙරවරුවේ බැදුම්කර කොමිසම හමුවේ සාක්ෂි ලබාදෙමින් අපරාධ පරීක්ෂණ දෙපාර්තමේන්තුවේ උප පොලිස් පරීක්ෂක යසන්ත ජයසිංහ කියා සිටියේ පර්පචුවෙල් ටෙ‍්‍රෂරීස් සමාගමේ හිමිකරු වන අර්ජුන් ඇලෝසියස්ගේ ජංගම දුරකතනයේ තිබූ ඇතැම් දත්ත මකා දමා ඇති බවට හෙලිව ඇති බවයිි.\nමෙහිදී අර්ජුන් ඇලෝසියස්ගේ සහ හිටපු මහ බැංකු අධිපති අර්ජුන් මහේන්ද්‍රන්ගේ ජංගම දුරකතන වල තිබූ දත්ත විශ්ලේෂණය කර සකස් කළ වාර්තාවක්ද ඔහු කොමිසම වෙත ඉදිරිපත් කළා.",
       "URL": "https://www.hirunews.lk/176192/අර්ජුන්-මහේන්ද්‍රන්-සහ-කසුන්-පලිසේන-අතර-සිදු-වූ-දුරකතන-සංවාද-කෙටි-පණිවුඩ-පිළිබඳ-තොරතුරු-හෙලිවේ",
       "Category": "Local News",
       "Parent URL": "https://www.hirunews.lk/local-news.php?pageID=4215"
}