{
       "Source": "hirunews",
       "Timestamp": "Monday, 10 April 2017 - 13:04",
       "Headline": "තද සුළඟකින් වවුනියාවේ නිවාස 42 කට හානි",
       "News Content": "වව්නියාව කාත්තාර් සින්නකුලම් හා තෙක්කිලිප්පුකුලම් ගම්මාන හරහා ඊයේ රාත්‍රී හමාගිය තද සුළඟින් නිවාස 42 කට හානි සිදුව ඇති බව ආපදා කළමනාකරණ මධ්‍යස්ථානය පවසනවා.\nඑහි නියෝජ්‍ය අධ්‍යක්ෂ ප්‍රදීප් කොඩිප්පිලි සඳහන් කළේ සුළං හේතුවෙන් නිවාස 7 ක් සම්පූර්ණයෙන් විනාශ වී ඇති බවයි.\nමේ නිසා පුද්ගලයින් 168 දෙනෙකු පීඩාවට ඇති බවයි ඔහු කියා සිටියේ.\nමේ අතර, දිවයිනට ලබන මැයි මස මැදභාගය දක්වා ප්‍රමාණවත් වර්ෂාවක් නොලැබෙන බව කාලගුණ විද්‍යා දෙපාර්තමේන්තුව සඳහන් කළා.\nකෙසේ වෙතත් අනිද්දා දිවයිනේ බොහෝ ප්‍රදේශවලට සුළු වැසි ඇතිවිය හැකි බවයි එම දෙපාර්තමේන්තුවේ අනාවැකිකරණ සම්බන්ධ අධ්‍යක්ෂ අතුල කරුණානායක කියා සිටියේ.",
       "URL": "https://www.hirunews.lk/158905/තද-සුළඟකින්-වවුනියාවේ-නිවාස-42-කට-හානි",
       "Category": "Local News",
       "Parent URL": "https://www.hirunews.lk/local-news.php?pageID=4570"
}