{
       "Source": "hirunews",
       "Timestamp": "Friday, 14 April 2023 - 13:28",
       "Headline": "ලිහිසි තෙල්, ග්‍රීස් නිෂ්පාදනයට සහ ආනයනයටත් බලපත්‍ර",
       "News Content": "ලිහිසි තෙල් හෝ ග්‍රීස් නිෂ්පාදනය සහ ආනයනය කිරීම සඳහා ඛනිජ තෙල් නීතිගත සංස්ථා පනත යටතේ වන නියමයන්ට අනුකූලව බලපත්‍රයක් ලබාගත යුතු බව දක්වමින් පාරිභෝගික කටයුතු පිළිබඳ අධිකාරිය අතිවිශේෂ ගැසට් පත්‍රයක් නිකුත් කර තිබෙනවා.\nඑහි සභාපති ශාන්ත නිරිඇල්ල විසින් නිකුත් කර ඇති එමඟින් දක්වා ඇත්තේ ලිහිසි තෙල් හෝ ග්‍රීස් අලෙවි කිරීමේදී අදාළ බලපත්‍රයේ අංකය ලේබලයේ සටහන් කළ යුතු බවයි.\nඑසේ නොමැතිව එම ද්‍රව්‍ය ගබඩා කිරීම, ඇසුරුම් කිරීම හෝ විකිණීම සිදු නොකළ යුතු බවද ගැසට් නිවේදනයේ සඳහන්.",
       "URL": "https://www.hirunews.lk/332514/ලිහිසි-තෙල්-ග්‍රීස්-නිෂ්පාදනයට-සහ-ආනයනයටත්-බලපත්‍ර",
       "Category": "Local News",
       "Parent URL": "https://www.hirunews.lk/local-news.php?pageID=414"
}