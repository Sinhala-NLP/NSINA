{
       "Source": "hirunews",
       "Timestamp": "Thursday, 01 February 2018 - 10:06",
       "Headline": "මඟ වැරදුණු බස් රථය (ඡායාරූප)",
       "News Content": "නුවරඑළිය, ඩන්සිනන් ප්‍රදේශයේ සිට නුවරඑළිය දක්වා ධාවනය වු පෞද්ගලික බස් රථයක් මාර්ගය හරහා පෙරලීයාමෙන් බස් රථයේ ගමන් ගත් පාසල් ළමුන් ඇතුලු නවදෙනෙකු තුවාල ලබා තිබෙනවා.\nඅනතුරෙන් තුවාල ලැබූවන් නුවරඑළිය මුලික රෝහල වෙත ඇතුලත් කර ඇති බවයි නුවරඑළිය පොලිසිය පැවසුවේ.\nඅද (01) උදෑසන 7.40ට පමණ මෙම අනතුර සිදුව ඇති අතර අනතුරෙන් තුවාල ලැබූවන් අතර පාසල් ළමුන් සිව්දෙනෙකු, වැඩිහිටියන් සිව්දෙනෙකු සහ අවුරුදු හතරක කුඩා දැරියක් ද සිටින බවයි වාර්තා වන්නේ.\nඅනතුර සිදුවන අවස්ථාවේදී බස් රථය තුල විසි පස්දෙනෙකු පමණ ගමන්කර තිබෙනවා.\nඅධික වේගයෙන් ධාවනය වි ඇති බස් රථය ලිස්සා ගොස් ප්‍රධාන මාර්ගය අසල තිබු කන්ද හැපි පෙරලි ඇති බවයි පොලිසිය වැඩිදුරටත් සඳහන් කළේ.\nබස් රථයේ රියදුරා පොලිසිය විසින් සැකපිට අත්අඩංගුවට ගෙන ඇති අතර අනතුර සම්බන්ධයෙන් නුරඑළිය පොලිසිය වැඩිදුර පරීක්ෂණ ආරම්භ කර තිබෙනවා.\nඡායාරූප - හැටන්, රංජිත් රාජපක්ෂ",
       "URL": "https://www.hirunews.lk/182571/මඟ-වැරදුණු-බස්-රථය-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4098"
}