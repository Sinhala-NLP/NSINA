{
       "Source": "hirunews",
       "Timestamp": "Tuesday, 18 May 2021 - 8:23",
       "Headline": "ස්පුට්නික් එන්නතේ මාත්‍රා 185,000ක් ලබන සතියේ මෙරටට",
       "News Content": "රුසියාවේ නිෂ්පාදිත ස්පුට්නික් වී කොවිඩ් එන්නතේ මාත්‍රා 185,000ක් ලබන සතියේ අඟහරුවාදා මෙරටට ලැබෙන බව රාජ්‍ය අමාත්‍ය මහාචාර්ය චන්න ජයසුමන පවසනවා.\nඑමෙන්ම ඊයේ (17) දිනයේදී සයිනොෆාම් එන්නත පුද්ගලයින් 52,315 කට සහ ඇස්ට්‍රාසෙනෙකා එන්නත පුද්ගලයින් 8,760 දෙනෙකුට ලබාදී තිබෙනවා.\nමේ අතර ෆයිසර් සහ මොඩර්නා එන්නත් සීග්‍ර ව්‍යාප්තියක් සහිත ඉන්දීය නව ප්‍රභේදයට සහ දකුණු අප්‍රිකානු ප්‍රභේදයට එරෙහිව වැඩි සාර්ථකත්වයක් පෙන්නුම් කරන බව අනාවරණ වී තිබෙනවා.\nඒ, ඇමරිකානු විද්‍යාඥ කණ්ඩායමක් සිදුකළ නවතම අධ්‍යයනයකින්.",
       "URL": "https://www.hirunews.lk/271685/ස්පුට්නික්-එන්නතේ-මාත්‍රා-185000ක්-ලබන-සතියේ-මෙරටට",
       "Category": "Local News",
       "Parent URL": "https://www.hirunews.lk/local-news.php?pageID=1946"
}