{
       "Source": "hirunews",
       "Timestamp": "Sunday, 12 June 2022 - 14:36",
       "Headline": "නීතිවිරෝධී මත්ද්‍රව්‍ය ළඟ තබාගත් පුද්ගලයින් දෙදෙනකු අත්අඩංගුවට",
       "News Content": "විශේෂ කාර්ය බලකාය අගුණුකොළපැලැස්ස කඳවුරේ නිලධාරින් විසින් පෙරේදා (10) දිනයේ දී සිදු කළ පරීක්ෂාවක දී තාවකාලිකව රැඳවියන් රඳවා තබන රැඳවුම් කුටියේ සිටි රැඳවියෙකු අත් අඩංගුවට ගෙන තිබෙනවා.\nබන්ධනාගාරයේ රැඳවියන් හා කාර්ය මණ්ඩලය පරීක්‍ෂා කරන ස්ථානයේ දී අදාළ සැකකරු අත් අඩංගුවට ගැනුණු අතර, ඔහු 35 හැවිරිදි වියෙහි පසුවන අයෙක්.\nසැකකරු පරීක්ෂා කිරීමේ දී පොලිතීන් කැබලිවලින් ඔතන ලද දුම්කොළ, සුරුට්ටු ගුද මාර්ගයේ සඟවාගෙන සිටියදියි අත්අඩංගුවට ගැනුණේ.\nසිද්ධිය සම්බන්ධයෙන් බන්ධනාගාර පොලිසිය වැඩිදුර විමර්ශන සිදු කරනවා.\nමේ අතර, විශේෂ කාර්ය බලකායේ සංවිධානාත්මක අපරාධ මර්දන ඒකකය II හි නිලධාරීන් විසින් සිදු කරන ලද වැටලීමක දී නීතිවිරෝධී මත්ද්‍රව්‍ය සමග පුද්ගලයෙකු අත් අඩංගුවට ගැනුණා.\nඊයේ (11) වැල්ලවත්ත පොලිස් වසමේ අංක X / 26,වේළුවනාරාම ප්‍රදේශයේ දි අදාළ සැකකරු අත්අඩංගුවට ගැනුණා.\nසැකකරු සන්තකයේ තිබුණු අයිස් මත්ද්‍රව්‍ය ග්‍රෑම් 05ක් හා මත්පෙති (Pregub) 70ක් ද පොලිස් භාරයට ගෙන තිබෙනවා.\nමෙම සැකකරු වැඩිදුර විමර්ශන සඳහා වැල්ලවත්ත පොලිසියට භාර දී තිබෙනවා.",
       "URL": "https://www.hirunews.lk/306933/නීතිවිරෝධී-මත්ද්‍රව්‍ය-ළඟ-තබාගත්-පුද්ගලයින්-දෙදෙනකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1100"
}