{
       "Source": "hirunews",
       "Timestamp": "Sunday, 05 May 2019 - 18:14",
       "Headline": "යුද හමුදා රථයක් තිඹිරිගස්පිටියේදී අනතුරට ලක්වෙයි",
       "News Content": "බදුල්ල - මහියංගනය ප්‍රධාන මාර්ගයේ තිඹිරිගස්පිටිය ප්‍රාථමික විද්‍යාලය අසලදී ඊයේ (04) රාත්‍රී අනතුරක් සිදුව තිබෙනවා.\nදියතලාව යුද හමුදා කදවුරට අයත් බැකෝ යන්ත්‍රයක් පටවාගත් ස්කැමල් වර්ගයේ රථයක් මෙලෙස අනතුරට ලක්ව ඇති බවයි වාර්තා වන්නේ.\nදියතලාවේ සිට නාඋල දක්වා ධාවනය වෙමින් සිටි අවස්ථාවේදී රථය මෙම අනතුරට මුහුණ පා ඇත්තේ.\nරථයේ තිරිංග ක්‍රියාවිරහිත වීමෙන් අනතුර සිදුව ඇති බවයි මුලික පොලිස් පරීක්ෂණ වලින් අනාවරණය වන්නේ.\nඅනතුරින් රථයේ රියදුරු ලෙස කටයුතු කළ හමුදා සෙබලා සහ තවත් හමුදා සෙබලෙක් තුවාල ලබා ඇති බව සඳහන්.\nඅනතුර සම්බන්ධයෙන් බදුල්ල පොලීසිය වැඩිදුර පරීක්ෂණ සිදුකරනවා.",
       "URL": "https://www.hirunews.lk/215801/යුද-හමුදා-රථයක්-තිඹිරිගස්පිටියේදී-අනතුරට-ලක්වෙයි",
       "Category": "Local News",
       "Parent URL": "https://www.hirunews.lk/local-news.php?pageID=3367"
}