{
       "Source": "hirunews",
       "Timestamp": "Friday, 21 July 2023 - 20:53",
       "Headline": "සිසුවියන් අපයෝජනය කළ කළුතර උපකාරක පංති ගුරාට ඇප",
       "News Content": "කළුතර ප්‍රදේශයේ උපකාරක පංති වලට සහභාගී වූ සිසුවියන් පිරිසකට ලිංගික අතවර කිරීම සම්බන්දයෙන් චෝදනා එල්ල වී රිමාන්ඩ් බන්ධනාගාර ගතකර සිටී ගුරුවරයෙකු අධිකරණයට ඉදිරිපත් කිරීමෙන් පසු රුපියල් ලක්ෂ දෙක බැගින් වූ ශරීර ඇප මත මුදාහරින ලෙස කළුතර ප්‍රධාන මහේස්ත්‍රාත් නීතා හේමාලී හාල්පාන්දෙනිය අද (21) නියෝග කළා.\nමෙලෙස ඇප නියම වූයේ කළුතර උතුර, සුභසාධක මාවතේ පදිංචි විදානආරච්චි සංක තිවංක ජයවික්‍රම යන 30 හැවිරිදි අයටයි.\nඇප කොන්දේසි වලට අමතරව සැකකරුට විදෙස් ගමන් තහනම් කරන ලෙස ද ආගමන විගමන පාලක වෙත නියෝග නිකුත් කල මහේස්ත්‍රාත්වරිය සැකකරුට සෑම මසකම අවසන් ඉරු දින උදෑසන 9 ත් 12 ත් අතර කාලයේ අපරාධ කොට්ඨාශය කළුතර දිසාව වෙත වාර්තා කරන ලෙසත් සාක්කි කරුවන්ට බලපැම් නොකරන ලෙසත් වැඩිදුරටත් නියෝග කළා.",
       "URL": "https://www.hirunews.lk/342068/සිසුවියන්-අපයෝජනය-කළ-කළුතර-උපකාරක-පංති-ගුරාට-ඇප",
       "Category": "Local News",
       "Parent URL": "https://www.hirunews.lk/local-news.php?pageID=163"
}