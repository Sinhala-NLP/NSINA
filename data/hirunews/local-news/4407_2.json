{
       "Source": "hirunews",
       "Timestamp": "Monday, 24 July 2017 - 7:16",
       "Headline": "ඇමති රවී බැඳුම්කර කොමිසමට",
       "News Content": "විදේශ ඇමති රවී කරුණානායක බැඳුම්කර කොමිසම හමුවේ හෙට සාක්ෂි ලබාදීමට කැදවා තිබෙනවා.\nප්‍රශ්න ගත බැදුම්කර ගණුදෙනුව සිදුවන සමයේ මුදල් අමාත්‍යවරයා ලෙස රවී කරුණානායක කටයුතු කළ අතර, මේ හේතුවෙන් ඔහු බැඳුම්කර කොමිසම හමුවේ සාක්ෂි දීමට කැදවා ඇති බව සදහන්.\nපසුගිය 21 වැනිදා පැමිණිල්ල වෙනුවෙන් පෙනී සිටි රජයේ ජ්‍යෙෂ්ඨ නීතිඥ ආචාර්ය අවන්ති පෙරේරා මෙම කොමිසම හමුවේ කිියා සිටියේ ඉදිරි දිනකදී විශ්මයට පත්වන ආකාරයේ සාක්ෂිකරුවෙකු බැඳුම්කර කොමිසමට ඉදිරිපත් කිරීමට කටයුතු කරන බවයි.\nදැනටමත් එම පුද්ගලයාගෙන් ප්‍රකාශ සටහන් කරගනිමින් සිටින බව ද ඇය කොමිසමට දැනුම්දී තිබුණා.\n2015 වසරේ පෙබරවාරි මස පළමුවැනිදාත්, 2016 වසරේ මාර්තු මස 31 වනදාත් අතර, කාලයේ වත්මන් රජය යටතේ භාණ්ඩාගාර බැඳුම්කර නිකුත් කිරීම පිළිබදව සොයා බැලීම සදහා මෙම ජනාධිපති කොමිසම පත් කෙරුණා.",
       "URL": "https://www.hirunews.lk/166599/ඇමති-රවී-බැඳුම්කර-කොමිසමට",
       "Category": "Local News",
       "Parent URL": "https://www.hirunews.lk/local-news.php?pageID=4407"
}