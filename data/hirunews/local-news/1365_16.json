{
       "Source": "hirunews",
       "Timestamp": "Thursday, 10 February 2022 - 7:24",
       "Headline": "හිටපු ජනපති මෛත්‍රී දකුණු කොරියාවට",
       "News Content": "ශ්‍රී ලංකා නිදහස් පක්ෂයේ සභාපති හිටපු ජනාධිපති මෛත්‍රීපාල සිරිසේන දකුණු කොරියාවේ පැවැත්වෙන ලෝක සාම සමුළුවට සහභාගිවීම සඳහා ඊයේ රාත්‍රියේ දිවයිනෙන් පිටත්ව ගියා.\n2022 කොරියාවේ පැවැත්වෙන ලෝක සාම සමුළුවේ ප්‍රධාන ආරාධිත දේශනය සදහා හිටපු ජනපතිවරයා ආරාධනා ලැබ තිබෙනවා.\nරටවල් 157ක නියෝජනයෙන් මෙවර සමුළුව පැවැත්වෙනවා.\nමේ අතර, පෙරේ දා (07) දිනයේ දී කොරියානු තානාපති Woonjin JEONG හමු වී ලෝක සාම සමුළුව පිළිබඳ ද කොරියාවේ සහ ශ්‍රී ලංකාවේ වර්තමාන තත්ත්වය ගැන ද මෛත්‍රීපාල සිරිසේන සාකච්ඡා කර ඇති බව යි වාර්තා වන්නේ.\nතනාපති හමු වී සාකච්ඡා කිරීමට ලැබීම පිළිබඳ තමන් සතුටු වන බවත් තානාපතිතුමන් ඉදිරිපත් කරන ලද අදහස් හා යෝජනා වෙනුවෙන් ස්තුතිවන්ත වන බවත් ඔහු සඳහන් කළා.\nලෝක සමුළුව ඇමතීමට මෙන්ම රාජ්‍ය නායකයින් කිහිප දෙනෙකු මුණගැසීමට ද මෙම සංචාරය අතරතුර දී මෛත්‍රීපාල සිරිසේන බලාපොරොත්තු වනවා.\nසමුළුව අවසන් වීමෙන් අනතුරුව පෙබරවාරි 14 වැනි දින ඔහු නැවත ශ්‍රී ලංකාවට පැමිණීමට නියමිතයි.",
       "URL": "https://www.hirunews.lk/296618/හිටපු-ජනපති-මෛත්‍රී-දකුණු-කොරියාවට",
       "Category": "Local News",
       "Parent URL": "https://www.hirunews.lk/local-news.php?pageID=1365"
}