{
       "Source": "hirunews",
       "Timestamp": "Saturday, 08 April 2023 - 12:33",
       "Headline": "“හෙඩ් සෙට්” භාවිතයෙන් තරුණ ප්‍රජාවට ශ්‍රවණාබාධ",
       "News Content": "අධික ශබ්දයෙන් යුතු ශ්‍රවණ උපකරණ භාවිතයෙන් තරුණ පිරිස් ශ්‍රවණාබාධවලට ලක්වීමේ වැඩි අවදානමක් පවතින බව උගුර, කණ, නාසය පිළිබඳ විශේෂඥ ශල්‍ය වෛද්‍ය චන්ද්‍රා ජයසූරිය පවසනවා.\nජංගම දුරකථන සහ සංගීතය නිකුත් වන උපකරණ භාවිතයේ දී පැහැදිළිව සවන් දීම සඳහා ශ්‍රවණ උපකරණ උපයෝගී කරගැනීම බහුලව දක්නට ලැබෙන ඇය පාලනයක් සහිතව එම උපකරණ භාවිත කිරීම යෝග්‍ය බවයි ඇය වැඩිදුරටත් කියා සිටියේ.\nමේ අතර, ඇතමුන් කන් පිරිසිදු කිරීම සඳහා විවිධ උපකරණ භාවිත කිරීම හේතුවෙන් කණ අභ්‍යන්තරයට හානි සිදුවිය හැකි බවද විශේෂඥ ශල්‍ය වෛද්‍ය චන්ද්‍රා ජයසූරිය වැඩිදුරටත් ප්‍රකාශ කළා.",
       "URL": "https://www.hirunews.lk/332003/හෙඩ්-සෙට්-භාවිතයෙන්-තරුණ-ප්‍රජාවට-ශ්‍රවණාබාධ",
       "Category": "Local News",
       "Parent URL": "https://www.hirunews.lk/local-news.php?pageID=426"
}