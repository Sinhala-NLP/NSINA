{
       "Source": "hirunews",
       "Timestamp": "Monday, 14 November 2022 - 13:06",
       "Headline": "ගල් අඟුරු ප්‍රසම්පාදන ටෙන්ඩරය අවලංගු කිරීමට කැබිනට් අනුමැතිය",
       "News Content": "තාක්ෂණික කමිටුවේ නිර්දේශ මත ගල් අඟුරු ප්‍රසම්පාදනය සඳහා වන ස්ථාන සහ කාලීන ටෙන්ඩරය අවලංගු කිරීමට අමාත්‍ය මණ්ඩලයේ අනුමැතිය අද හිමිව තිබෙනවා.\nඉදිරිපත්ව සිටි ලංසුකරුවන් කිසිවෙක් සුදුසුකම් නිර්ණායක සපුරා නොමැතිවීම හේතුවෙන් ප්‍රධාන ටෙන්ඩර් මාර්ගෝපදේශවලට අනුකූලව ටෙන්ඩරය අවලංගු කළ බවයි විදුලිබල සහ බලශක්ති අමාත්‍ය කංචන විජේසේකර ට්විටර් පණිවුඩයක් නිකුත් කරමින් සඳහන් කළේ.\nඒ අනුව දිගුකාලීන ණය පදනමක් මත සැපයුම්කරුවන්ගෙන් යෝජනා කැඳවීමට ප්‍රසම්පාදන කමිටුව විසින් අනුමැතිය දී ඇති බව ද ඔහු වැඩිදුරටත් කියා සිටියා.",
       "URL": "https://www.hirunews.lk/320353/ගල්-අඟුරු-ප්‍රසම්පාදන-ටෙන්ඩරය-අවලංගු-කිරීමට-කැබිනට්-අනුමැතිය",
       "Category": "Local News",
       "Parent URL": "https://www.hirunews.lk/local-news.php?pageID=735"
}