{
       "Source": "hirunews",
       "Timestamp": "Wednesday, 13 April 2022 - 18:04",
       "Headline": "මන්ත්‍රීවරුන් මුදලට ගැනීමට උත්සාහ නොකරන්න - සජිත්ගෙන් බැසිල්ට අවවාදයක්",
       "News Content": "සිය බලය රැකගැන්ම වෙනුවෙන් හිටපු මුදල් අමාත්‍ය බැසිල් රාජපක්ෂ විසින් මේ වනවිට මන්ත්‍රීවරුන් මුදලට මිලදී ගැනීමට උත්සාහ කරමින් සිටින බව විපක්ෂ නායක සජිත් ප්‍රේමදාස චෝදනා කරනවා.\nලාබෙට බලය රැකගැන්ම උදෙසා සිදු කරන මෙවැනි ක්‍රියාදාම වහාම නවත්වන ලෙස ට්විටර් ගිණුමේ සටහනක් තබමින් විපක්ෂ නායකවරයා ඉල්ලා සිටිනවා.\nවිපක්ෂ නායකවරයා කියා සිටින්නේ, මන්ත්‍රීවරුන් විකිණීමට නොමැති අතර, බැසිල් රාජපක්ෂ විසින් මිලදී ගත් අනිත් භාණ්ඩ සේ එම ක්‍රියාවලිය පහසු නොවන බවයි.\nමේ අතර, හිටපු අමාත්‍ය විමල් වීරවංශ ද ප්‍රකාශ කළේ, හිටපු මුදල් අමාත්‍යවරයා අමාත්‍ය ධුර ලබා දී මන්ත්‍රීවරුන් නම්මා ගැනීමට උත්සාහ කරන බවයි.",
       "URL": "https://www.hirunews.lk/301895/මන්ත්‍රීවරුන්-මුදලට-ගැනීමට-උත්සාහ-නොකරන්න-සජිත්ගෙන්-බැසිල්ට-අවවාදයක්",
       "Category": "Local News",
       "Parent URL": "https://www.hirunews.lk/local-news.php?pageID=1232"
}