{
       "Source": "hirunews",
       "Timestamp": "Friday, 13 November 2020 - 20:21",
       "Headline": "රිමාන්ඩ් මන්ත්‍රීවරුන්ට, පාර්ලිමේන්තුවේ දොර වැසේ (වීඩියෝ)",
       "News Content": "කොරෝනා ව්‍යාප්තිය හමුවේ වැලිකඩ හා මැගසින් බන්ධනාගාරවල සිට පාර්ලිමේන්තුව වෙත රැගෙන එන මන්ත්‍රීවරුන් පාර්ලිමේන්තු රැස්වීම් සඳහා නොකැදවීමට තීරණය කර තිබෙනවා.\nකෙසේ වෙතත්, අද පැවති පාර්ලිමේන්තු කටයුතු පිළිබඳ කාරක සභා රැස්වීමේදී තීරණය කර ඇත්තේ ඡන්ද විමසීමක් පැවැත්වෙන අවස්ථාවවලදී දැඩි සෞඛ්‍ය මාර්ගෝපදේශයන්ට යටත්ව ඔවුන්ව පාර්ලිමේන්තුවට රැගෙන ඒමටයි.\nඒ අනුව කොරෝනා ව්‍යාප්තිය සම්බන්ධයෙන් අද පැවති කල් තැබීමේ විවාදයට දැනට බන්ධනාගාරගතව සිටින පාර්ලිමේන්තු මන්ත්‍රීවරුන් වන රිෂාඩ් බදියුදීන්, ශිවනේෂතුරෙයි චන්ද්‍රකාන්තන් හෙවත් පිල්ලෙයාන් සහ ප්‍රේමලාල් ජයසේකර පාර්ලිමේන්තුවට රැගෙනවිත් තිබුණේ නැහැ.",
       "URL": "https://www.hirunews.lk/254661/රිමාන්ඩ්-මන්ත්‍රීවරුන්ට-පාර්ලිමේන්තුවේ-දොර-වැසේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2334"
}