{
       "Source": "hirunews",
       "Timestamp": "Tuesday, 20 September 2022 - 8:24",
       "Headline": "වනජීවී සංරක්ෂණ දෙපාර්තමේන්තුවේ සියලු ම ක්‍ෂේත්‍ර නිලධාරීන් වෘත්තිය ක්‍රියාමාර්ගයකට",
       "News Content": "වනජීවී සංරක්ෂණ දෙපාර්තමේන්තුවට අයත් සියලු ම ක්‍ෂේත්‍ර නිලධාරීන් ලබන 23 වනදා සිට අඛන්ඩ වෘත්තිය ක්‍රියාමාර්ගයක් ආරම්භ කිරීමට තීරණය කර තිබෙනවා.\nසමස්ත ලංකා වනජීවී නියාමක නිලධාරීන්ගේ සංගමය නිවේදනයක් නිකුත් කරමින් සඳහන් කළේ, ක්‍ෂේත්‍ර නිලධාරීන්ට අතිකාල වෙනුවෙන් ලබාදෙන දීමනාවට කොන්දේසි පැනවීම ඇතුළු තවත් කරුණු කිහිපයක් මුල් කරගනිමින් මෙම වෘත්තිය ක්‍රියාමාර්ගය ආරම්භ කරන බවයි.\nමේ හේතුවෙන් අලි පළවා හැරීම, උද්‍යාන තුළ සිදු කෙරෙන සංචාරක කටයුතු ඇතුලු අනෙකුත් සේවාවන් අකර්මන්‍ය විය හැකි බවයි ඔවුන් පෙන්වා දෙන්නේ.",
       "URL": "https://www.hirunews.lk/315850/වනජීවී-සංරක්ෂණ-දෙපාර්තමේන්තුවේ-සියලු-ම-ක්‍ෂේත්‍ර-නිලධාරීන්-වෘත්තිය-ක්‍රියාමාර්ගයකට",
       "Category": "Local News",
       "Parent URL": "https://www.hirunews.lk/local-news.php?pageID=856"
}