{
       "Source": "hirunews",
       "Timestamp": "Monday, 14 August 2017 - 14:07",
       "Headline": "බස් රථයක් අඩි එකසිය පනහක  ප්‍රපාතයකට පෙරළෙයි, 22කට තුවාල",
       "News Content": "කතරගම සිට වලපනේ - කිර්තිබන්ඩාරපුර දක්වා ධාවනය වෙමින් තිබු පෞද්ගලික බස් රථයක් ඊයේ (14) රාත්‍රි 7.45ට පමණ රාගල වලපනේ ප්‍රධාන මාර්ගයේ මහාඌව ප්‍රදේශයෙදි අඩි එකසිය පනහක පමණ ප්‍රපාතයකට පෙරළිමෙන් අනතුරක් සිදුව තිබෙනවා.\nමෙම අනතුරෙන් තුවාල ලැබු බස් රථයේ ගමන් ගත් විසිදෙදෙනෙකු ප්‍රදේශවාසන් විසින් ඊයේ රාත්‍රියේදි නුවරඑළිය රොහලට ඇතුලත් කොට ඇති අතර මේ වන විට කාන්තාවන් අටදෙනෙකු සහ පිරිමින් හතර දෙනෙකු රොහලේ ප්‍රතිකාර ලබා ගන්නා බවත් ඔවුන්ගේ තත්වය බරපතල නොවන බව රොහල් ප්‍රකාශකයෙකු පැවසුවා.\nඅනතුරට පත් පිරිස මිහින්තලේ සිට කතරගම දක්වා ගොස් කතරගම සිට වලපනේ දක්වා ගමන් ගැනිමෙදි මෙසේ අනතුරට ලක්ව ඇති අතර අනතුර පිළිබදව වලපනේ පොලිසිය මගින් වැඩිදුර පරික්ෂණ පවත්වනවා.",
       "URL": "https://www.hirunews.lk/168406/බස්-රථයක්-අඩි-එකසිය-පනහක-ප්‍රපාතයකට-පෙරළෙයි-22කට-තුවාල",
       "Category": "Local News",
       "Parent URL": "https://www.hirunews.lk/local-news.php?pageID=4372"
}