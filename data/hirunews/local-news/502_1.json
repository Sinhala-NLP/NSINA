{
       "Source": "hirunews",
       "Timestamp": "Thursday, 02 March 2023 - 20:28",
       "Headline": "වෘත්තීය සමිති 8 වැනිදා සිට අඛණ්ඩ වර්ජනයකට සැරසේ",
       "News Content": "රාජ්‍ය, අර්ධ රාජ්‍ය ඇතුළු ක්ෂේත්‍ර රැසක වෘත්තීය සමිතිවල එකමුතුවෙන් මාර්තු 08 වැනිදා අඛණ්ඩ වර්ජනයක් ආරම්භ කිරීමට වෘත්තීය සමිති සූදානම් වනවා.\nඊයේ (01) දිනයේ දී වෘත්තිකයන්ගේ වෘත්තීය සමිති එකමුතුව රජයේ නව බදු ප්‍රතිපත්තියට විරෝධය පළකරමින් විවිධ වෘත්තීය ක්‍රියාමාර්ගවල නිරත වී තිබුණා.\nපසුව ඉල්ලීම්වලට ප්‍රතිචාර දැක්වීම සඳහා ඔවුන් රජයට සතියක කාලයක් ලබාදුන්නා.\nඑවන් පසුබිමක රාජ්‍ය, අර්ධ රාජ්‍ය වෘත්තීය සමිති එකමුතුව හෙට (02) දිනයේ දහවල් කෑම පැයේ දී සේවා ස්ථාන ඉදිරිපිට විරෝධතා ව්‍යාපාරයක් දියත් කිරීමට ද සැළසුම් කර තිබෙනවා.\nමේ අතර ඒකාබද්ධ සෞඛ්‍ය සේවක සංගමය ද අනතුරු ඇඟවීමක් සිදුකළේ සිය ඉල්ලීම්වලට යහපත් ප්‍රතිචාරයක් නොදැක්වුවහොත් ඉදිරියේ දී වර්ජනයකට එළැඹෙන බවටයි.",
       "URL": "https://www.hirunews.lk/328822/වෘත්තීය-සමිති-8-වැනිදා-සිට-අඛණ්ඩ-වර්ජනයකට-සැරසේ",
       "Category": "Local News",
       "Parent URL": "https://www.hirunews.lk/local-news.php?pageID=502"
}