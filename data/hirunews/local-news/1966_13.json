{
       "Source": "hirunews",
       "Timestamp": "Sunday, 09 May 2021 - 7:41",
       "Headline": "ව්‍යාජ ලේඛණ සකසා එතනෝල් ලීටර් 5000ක් ප්‍රවාහනය කළ ලොරියක් අත්අඩංගුවට",
       "News Content": "එතනෝල් ලීටර් 5000ක් අඩංගු බැරල් 25ක් ව්‍යාජ ලේඛණ සකස් කර ප්‍රවාහනය කරමින් තිබූ ලොරියක් දක්ෂිණ අධිවේගී මාර්ගයේ කසාගල ප්‍රදේශයේදී පොලිස් අත්අඩංගුවට ගෙන තිබෙනවා.\nපොලිස් මාධ්‍ය ප්‍රකාශක නියෝජ්‍ය පොලිස්පති අජිත් රෝහණ කියාසිටියේ ඊයේ (08) සවස 2.30ට පමණ අඟුණකොලපැලැස්ස පිවිසුමෙන් අධිවේගී මාර්ගයට ඇතුලුකළ සැක සහිත වාහනයක් සම්බන්ධයෙන් ඇතිවූ සැකයක් මත එය පසුපස හඹාගොස් පරීක්ෂා කර ඇති බවයි.\nඑහිදී එතනෝල් අඩංගු බැරල් 25ක් හමුවී තිබෙනවා.\nතවදුරත් කළ සොයා බැලීමේදී හෙළිවී ඇත්තේ සුරාබදු දෙපාර්තමේන්තුවෙන් නිකුත් කරනු ලබන ආකාරයේ ව්‍යාජ ලේඛණ යොදා ගනිමින් මෙම එතනෝල් දංකොටුව ප්‍රදේශය දක්වා ප්‍රවාහනය කිරීමට සැලසුම් කර තිබු බවයි.\nලොරිය පැදවූ කැළණිය තොරණ හංදිය ප්‍රදේශයේ පදිංචි සැකකරු සහ ලොරිය වැඩිදුර විමර්ශණ සඳහා වීරකැටිය පොලිසියට භාරදී තිබෙනවා.\nඔහු අද වලස්මුල්ල මහේස්ත්‍රාත් අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/270843/ව්‍යාජ-ලේඛණ-සකසා-එතනෝල්-ලීටර්-5000ක්-ප්‍රවාහනය-කළ-ලොරියක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1966"
}