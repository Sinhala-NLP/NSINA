{
       "Source": "hirunews",
       "Timestamp": "Saturday, 18 March 2017 - 10:18",
       "Headline": "ආරච්චිකට්ටුව ප්‍රාදේශීය සභාවේ සේවකයෙකු විරෝධතාවක (ඡායාරූප)",
       "News Content": "ආරච්චිකට්ටුව ප්‍රාදේශීය සභාවේ සේවකයෙකු මේ වනවිට එහි අඩි 70 ක් පමණ උසැති ජල ටැංකියක් මතට නැගී විරෝධතාවක නිරත වනවා.\nඒ ප්‍රාදේශීය සභාවේ ආදේශක කම්කරුවෙකු ලෙස ඔහු සේවය කළ ද විධිමත් රාජකාරියක් නොමැතිවීම නිසා තම වැටුප අඩුවී ඇති බව පවසමින්.\nප්‍රාදේශීය සභාවේ ලේකම්වරයා හෝ වයඹ පළාත් පාලන කොමසාරිස්වරයා පැමිණ තම ගැටලූවට විසදුමක් ලබාදෙන තුරු ජල ටැංකියෙන් බිමට නොබසින බවයි ඊයේ (17) රාත්‍රීයේ සිට විරෝධතාවයේ නිරත ඔහු හිරු ප්‍රවෘත්ති අංශයට සදහන් කළේ.\nප්‍රාදේශීය සභාවේ සෙසු ආදේශක කම්කරුවන්ට ලේකම්වරයා විසින් රාජකාරි පවරන බවත් තමන්ට රාජකාරි හිමි නොවන බවත් ආර්.කේ සුනිල් ශාන්ත නමැති මෙම සේවකයා ප්‍රකාශ කරනවා.\nඑම ස්ථානයට ගිය අප වාර්තාකරු ආරච්චිකට්ටුව ප්‍රාදේශීය සභාවේ ලේකම් පෝල් ප්‍රනාන්දුගෙන් මේ පිළිබද විමසූ විට ඔහු සදහන් කර ඇත්තේ රාජකාරි පැවරීම අවශ්‍යතා අනුව පමණක් සිදුකරන බවයි.",
       "URL": "https://www.hirunews.lk/157148/ආරච්චිකට්ටුව-ප්‍රාදේශීය-සභාවේ-සේවකයෙකු-විරෝධතාවක-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4608"
}