{
       "Source": "hirunews",
       "Timestamp": "Monday, 31 July 2017 - 10:20",
       "Headline": "අනියම් බිරිඳගේ පෙම එපා වූ පුද්ගලයා සිලින්ජරයකින් කළ දේ",
       "News Content": "තම අනියම් බිරිඳගේ හිසට විෂ ද්‍රව්‍යක් එන්නත් කර ඝාතනය කිරීමේ වරදට කෑගල්ල පළාත් බද මහාධිකරණයෙන් මරණ දඬුවම නියම කර තිබෙනවා.\nමෙලෙස මරණ දඬුවම නියම වී ඇත්තේ කෑගල්ල, මොළගොඩ ප්‍රදේශයේ පදිංචි නිශාන්ත කිත්සිරි පීරිස් නමැති පුද්ගලයෙකු බවයි වාර්තා වන්නේ.\nඝාතනය ලක්ව ඇති කාන්තාව මොළගොඩ, වල්පොල ප්‍රදේශයේ පදිංචිව සිටි විදානලාගේ අනුලාවතී නමැති තිදරු මවක් බවයි අප වාර්තාකරු පැවසුවේ.\n2006 වසරේ මාර්තු මාසයේදී නිවසේ කාමරයක සිටින අවස්ථාවක අදාල පුද්ගලයා පිටතින් පැමිණ කාන්තාවගේ හිසට ජනේලයෙන් අදාල විෂ ද්‍රව්‍ය එන්නත් කර ඇති අතර එම අවස්ථාව කාන්තාවගේ දියණියක් විසින් එය දැක තිබෙනවා.\nඅදාල ඝාතනය සම්බන්ධයෙන් වන නඩුව කෑගල්ල මහේස්ත්‍රාත් අධිකරණයේ විභාග කර නීතිපතිවරයා විසින් කෑගල්ල පළාත්බද මහාධිකරණය වෙත යොමු කිරීමෙන් අනතුරුව මෙම දඬුවම නියම වී තිබෙනවා.",
       "URL": "https://www.hirunews.lk/167197/අනියම්-බිරිඳගේ-පෙම-එපා-වූ-පුද්ගලයා-සිලින්ජරයකින්-කළ-දේ",
       "Category": "Local News",
       "Parent URL": "https://www.hirunews.lk/local-news.php?pageID=4394"
}