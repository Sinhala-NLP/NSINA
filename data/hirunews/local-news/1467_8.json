{
       "Source": "hirunews",
       "Timestamp": "Monday, 27 December 2021 - 13:06",
       "Headline": "සාකච්ඡා අසාර්ථකයි, දුම්රිය ස්ථානාධිපති වර්ජනය අඛණ්ඩව(වීඩියෝ)",
       "News Content": "දුම්රිය සාමාන්‍යාධිකාරිවරයා සමඟ පැවති සාකච්ඡාව අසාර්ථකවීම හේතුවෙන් සිය වෘත්තිය සමිති ක්‍රියාමාර්ගය තවදුරටත් ක්‍රියාත්මක කරන බව දුම්රිය ස්ථානාධිපති සංගමය ප්‍රකාශ කළා.\nඒ අනුව, සාමාන්‍ය දුම්රිය ප්‍රවේශපත්‍ර නිකුත් කිරීම සහ පාර්සල් භාරගැනීමේ කටයුතුවලින් තවදුරටත් ඉවත්වන බවයි, එම සංගමයේ සභාපති සුමේධ සෝමරත්න සඳහන් කළේ.\nදුම්රිය සංඥා ක්‍රමවේදයේ දෝෂ නිවැරදි කිරීම හා ධාවන කාලසටහන් යථාවත් කිරීම ඇතුලු ඉල්ලීම් 25 ක් මුල් කරගනිමිනුයි, මෙම වෘත්තිය සමිති ක්‍රියාමාර්ගය දියත් කර ඇත්තේ.\nකෙසේ වෙතත්, මේ සම්බන්ධයෙන් ගන්නා ඉදිරි ක්‍රියාමාර්ග අද(27) පස්වරුවේ රැස්වන විධායක කමිටුවේදී තීරණය කරන බව, දුම්රිය ස්ථානාධිපති සංගමයේ සභාපතිවරයා වැඩිදුරටත් කියා සිටියා.",
       "URL": "https://www.hirunews.lk/292260/සාකච්ඡා-අසාර්ථකයි-දුම්රිය-ස්ථානාධිපති-වර්ජනය-අඛණ්ඩව-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1467"
}