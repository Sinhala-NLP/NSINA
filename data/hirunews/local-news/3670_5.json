{
       "Source": "hirunews",
       "Timestamp": "Friday, 02 November 2018 - 17:27",
       "Headline": "ග්‍රෑන්ඩ්පාස් සහ මෝදර මාර්ග කිහිපයක වාහන ගමනාගමනයට සීමා",
       "News Content": "ග්‍රෑන්ඩ්පාස් - පරාක්‍රම මාර්ගයේ ජල නළ එලීමේ ව්‍යාපෘතියක් හේතුවෙන් අද සිට ලබන 30 වන දා දක්වා සෑම සිකුරාදා දිනකම මාර්ගයේ ගමනාගමනය සීමා කරන බව පොලීසිය පවසනවා.\nඒ අනුව රාත්‍රී 10 සිට අලූයම 5 දක්වා මෙම ජල නළ එලීමේ කටයුතු සිදුකරන අතර, එම කාලසීමාව තුළ විකල්ප මාර්ග භාවිතා කරන ලෙසටයි පොලීසිය රියදුරන්ගෙන් ඉල්ලා සිටියේ.\nමේ අතර, මෝදර - අලූත්මාවත - මාදම්පිටිය පාර හන්දියේ සිට පඤ්ඤානන්ද මාවත හන්දිය දක්වා ද වාහන ගමනාගමනය සීමා කර තිබෙනවා.\nජල නළ එලීමේ ව්‍යාපෘතියක් නිසා රාත්‍රී 10 සිට අලූයම 5 දක්වා එම මාර්ගයේ ද වාහන ගමනාගමන කටයුතු සීමා වනු ඇති.",
       "URL": "https://www.hirunews.lk/203448/ග්‍රෑන්ඩ්පාස්-සහ-මෝදර-මාර්ග-කිහිපයක-වාහන-ගමනාගමනයට-සීමා",
       "Category": "Local News",
       "Parent URL": "https://www.hirunews.lk/local-news.php?pageID=3670"
}