{
       "Source": "hirunews",
       "Timestamp": "Monday, 14 August 2023 - 13:38",
       "Headline": "බොජුන් හලේ අමතක වී ගිය දෙලක්ෂ විසිපන්දහසක් අයිතිකරු සොයා භාර දෙයි",
       "News Content": "අමතක වී ගිය රුපියල් දෙලක්ෂ විසිපන්දහසක මුදලක් හිමිකරු සොයා ලබාදුන් පුවතක් පසුගිය 13 දා නාඋල - නාලන්ද ප්‍රදේශයේ පිහිටි හෙළ බොජුන් හලෙන් වාර්තා උනා.\nකෘෂිකර්ම දෙපාර්ථමේන්තුව යටතේ පාලනය වන හෙළ බොජුන් හලට ආහාර ගැනීම සදහා පැමිණි පුද්ගලයෙකුගේ මුදල් පසුම්බියක් තිබී හමුවී එම හෙළ බොජුන් හලටම ආහාර ගැනීම සදහා පැමිණි මහනුවර - කුන්ඩසාලේ ප්‍රදේශයේ පදිංචිකරුවෙකු වන මුතුකුමාරන නැමති අයෙක් මුදල් පසුම්බිය හෙළ බොජුන්හලේ සේවකයින්ට භාරදී තිබෙනවා.\nපසුව රජයේ නාලන්ද දිස්ත්‍රික් කෘෂිකර්ම පුහුුණු මධ්‍යස්ථානයේ කලමණාකරු ආනන්ද විමලවීරට මේ සම්බන්ධයෙන් දැනුම් දීමෙන් පසු ඔහු විසින් අදාල මුදල් පසුම්බියේ හිමිකරු සොයා ඔහුට බාරදී තිබෙන බවයි වාර්තා වෙන්නේ.\nමේ සම්බන්ධයෙන් අදහස් දැක්වු ආනන්ද වීමලවීර කියා සිටියේ මුදල් පසුම්බියේ හිමිකරු යැයි පවසා කිහිපදෙනෙකු පැමිණි බවත් නමුත් වකුගඩු රෝගයෙකු වන ඇලහැර - අත්තනකඩවල ප්‍රදේශයේ පදිංචිකරුවෙකු වන වලිසුන්දර මුදියන්සේලාගේ සේනාරත්න නැමැති අය වෛද්‍ය ප්‍රතිකාර සදහා වෛද්‍ය වරයෙකුට මුදල් බැදිම සදහා රැගෙන ගිය මුදලක් බවට තහවුරුවීමෙන් පසු එම මුදල ඔහුට ආපසු ලබාදීමට කටයුතු කළ බවයි.\nතමන්ගේ රෝගී තත්ත්වයට පිලියම් යෙදීම සඳහා රැගෙන ගිය රුපියල් දෙලක්ෂ විසිපන්දහසක මුදල යළි තමන් වෙත ලබාදීම සම්බන්ධයෙන් සේනාරත්න පුහුුණු මධ්‍යස්ථානයේ කලමණාකරු ආනන්ද විමලවීරට සිය හෘදයාංගම කෘතවේදීත්වය පලකළා.",
       "URL": "https://www.hirunews.lk/344783/බොජුන්-හලේ-අමතක-වී-ගිය-දෙලක්ෂ-විසිපන්දහසක්-අයිතිකරු-සොයා-භාර-දෙයි",
       "Category": "Local News",
       "Parent URL": "https://www.hirunews.lk/local-news.php?pageID=99"
}