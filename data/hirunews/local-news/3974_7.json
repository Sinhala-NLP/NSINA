{
       "Source": "hirunews",
       "Timestamp": "Wednesday, 25 April 2018 - 18:22",
       "Headline": "කුළුණක සිට පුද්ගලයෙකු වස බොයි",
       "News Content": "යක්කල - කතුරුවත්ත ප්‍රදේශයේදී දුරකථන කුළුණක් මත නැගී විරෝධතාවක නිරත වූ පුද්ගලයෙකු වස පානය කිරීමෙන් පසු අද (25) පෙරවරුවේ රෝහල් ගත කර තිබෙනවා.\nදෙදරු පියෙකු වන ඔහු ඊයේ පස්වරුවේ මෙම කුළුණට නැග තිබුණේ තමන් හැර ගිය බිරිද යළි ගෙන්වා දෙන ලෙස ඉල්ලමින්.\nකෙසේ වෙතත්, පොලීසිය අද උදෑසන ගිනි නිවන රථයක ආධාරයෙන් මොහු දුරකථන කුළුණෙන් බස්සවා ගම්පහ රෝහල වෙත ඇතුළත් කර තිබෙනවා.\nඔහුගේ තත්ත්වය සාමාන්‍ය බවයි රෝහල් ආරංචි මාර්ග සදහන් කළේ.\nයක්කල - කතුරුවත්ත ප්‍රදේශයේම පදිංචි මෙම පුද්ගලයා 29 වන වියේ පසුවනවා.",
       "URL": "https://www.hirunews.lk/189248/කුළුණක-සිට-පුද්ගලයෙකු-වස-බොයි",
       "Category": "Local News",
       "Parent URL": "https://www.hirunews.lk/local-news.php?pageID=3974"
}