{
       "Source": "hirunews",
       "Timestamp": "Saturday, 22 June 2019 - 12:47",
       "Headline": "හදිසි නීතිය යළි දීර්ඝ වෙයි",
       "News Content": "හදිසි නීතිය අද සිට තවත් මසකින් දීර්ඝ කර තිබෙනවා. ඒ අනුව ඊට අදාළ ගැසට් නිවේදනය ජනාධිපතිවරයා විසින් අද නිකුත් කරනු ලැබුවා.\nමහජන ආරක්ෂක ආඥා පනතේ දෙවන වගන්තියෙන් ජනාධිපතිවරයා වෙත පැවරී ඇති බලතල ප්‍රකාරව එකී ආඥා පනතේ දෙවන කොටසේ විධිවිධාන දිවයින පුරාම ක්‍රියාත්මක විය යුතුයැයි එම ගැසට් පත්‍රයේ සඳහන්.\nපාස්කු ඉරිදා ත්‍රස්ත ප්‍රහාරයෙන් පසුවයි දිවයින පුරා බල පැවැත්වෙන පරිදි හදිසි නීති රෙගුලාසි යලි පනවනු ලැබුවේ.\nඅප්‍රේල් මස 24 වන දා හදිසි නීති රෙගුලාසිවලට පාර්ලිමේන්තුවේ අනුමැතිය හිමි වූ අතර එය මැයි මස 22 වන දා සිට අද දක්වා දීර්ඝ කර තිබුණා.\nමහජන ආරක්ෂාව සහ රටේ පැවැත්ම සුරක්ෂිත කිරීම හා ජන ජීවිතයට අත්‍යවශ්‍ය සැපයීම් හා සේවා පවත්වාගෙන යෑමට මෙම හදිසි තත්ත්වය ප්‍රකාශයට පත් කරන බව අදාල ගැසට් නිවේදනයේ සඳහන්.",
       "URL": "https://www.hirunews.lk/218887/හදිසි-නීතිය-යළි-දීර්ඝ-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=3287"
}