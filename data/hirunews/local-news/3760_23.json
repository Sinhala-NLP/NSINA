{
       "Source": "hirunews",
       "Timestamp": "Friday, 07 September 2018 - 7:29",
       "Headline": "පොලිස්පතිවරයා ව්‍යවස්ථාදායක සභාවට කැඳවයි",
       "News Content": "පොලිස්පති පුජිත ජයසුන්දර සහ පොලිස් කොමිසමේ සමාජිකයින් කිහිපදෙනෙක් අද ව්‍යවස්ථාදායක සභාව වෙත කැඳවා තිබෙනවා.\nතමන් ලබා දුන් නියෝග 10ක් පොලිස්පතිවරයා විසින් ක්‍රියාත්මක නොකිරිම සම්බන්ධයෙන් පොලිස් කොමිසමේ ලේකම් ජී.එච්.මනතුංග පසුගිය 29 වනදා කථානායකවරයා වෙත කළ ලිඛිත දැනුම් දීම අනුව මෙම කැඳවීම සිදු කළ බවයි එහි ප්‍රකාශයෙකු සඳහන් කළේ.\n19 වැනි ආණ්ඩුක්‍රම ව්‍යවස්ථා සංශෝධන අනුව කථානායකවරයාගේ ප්‍රධානත්වයෙන් රැස්වන ව්‍යවස්ථාදායක සභාව සමාජිකයින් 10 දෙනෙකුගෙන් යුක්තවන අතර, අද පස්වරු 2.30ට ව්‍යවස්ථාදායක සභාව රැස්වීමට නියමිතයි.",
       "URL": "https://www.hirunews.lk/199330/පොලිස්පතිවරයා-ව්‍යවස්ථාදායක-සභාවට-කැඳවයි",
       "Category": "Local News",
       "Parent URL": "https://www.hirunews.lk/local-news.php?pageID=3760"
}