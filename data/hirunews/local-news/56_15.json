{
       "Source": "hirunews",
       "Timestamp": "Saturday, 02 September 2023 - 13:19",
       "Headline": "යතුරුපැදියේ පසුපස රෝදයේ සාරි පොට එතීමෙන්  කාන්තාවක් ජිවිතක්ෂයට",
       "News Content": "සාරි පොට යතුරුපැදියේ පසුපස රෝදය එතීමෙන් මහමග ඇද වැටුණු කාන්තාවක් බරපතල තුවාල ලබා ප්‍රතිකාර ලබමින් සිටියදී මියගොස් ඇති බව පොලිසිය පවසනවා.\nමෙලෙස මියගොස් ඇත්තේ 52 හැවිරිදි පෝරතිව් ප්‍රදේශයේ පදිංචිකාරියක් බව අනාවරණය වෙනවා.\nපසුගිය 28 වැනි දා සිය පුත්‍රයා සමඟ කෝවිල් යාමට යතුරු පැදියෙන් ගමන් කළ අවස්ථාවේදී මෙම අනතුර සිදුවී ඇති බව පොලීසිය වැඩිදුරටත් අනාවරණය කරනවා.\nපොලිසිය වැඩිදුරටත් පැවසුවේ අනතුර සම්බන්ධයෙන් කලවංචිකුඩි පොලිසිය විමර්ශන ආරම්භ කර ඇති අතර, යතුරුපැදිය පැද වූ මියගිය කාන්තාවගේ පුතා අත්අඩංගුවට ගත් බවයි.",
       "URL": "https://www.hirunews.lk/346900/යතුරුපැදියේ-පසුපස-රෝදයේ-සාරි-පොට-එතීමෙන්-කාන්තාවක්-ජිවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=56"
}