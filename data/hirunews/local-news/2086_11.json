{
       "Source": "hirunews",
       "Timestamp": "Monday, 15 March 2021 - 20:21",
       "Headline": "සහල් මිල අහසට උසට නගිද්දී, පාරිභෝගික දිනය සැමරේ (වීඩියෝ)",
       "News Content": "සහල් ඇතුළු අත්‍යාවශ්‍ය ආහාර ද්‍රව්‍ය කිහිපයක මිල සීග්‍රයෙන් ඉහළ ගොස් ඇති අවස්ථාවක ජගත් පාරිභෝගික අයිතිවාසිකම් දිනය අද සමරනු ලැබුවා.\nප්ලාස්ටික් දූෂණය මැඬ පැවැත්වීම යන්න තේමා කර ගනිමින් එහි නිළ උත්සවය නාරාහේන්පිට - රජවාස පරිශ්‍රයේදී පැවැත්වුණේ අමාත්‍ය ආචාර්ය බන්දුල ගුණවර්ධනගේ ප්‍රධානත්වයෙන්.\nකෙසේ නමුත්, පාරිභෝගිකයන් සහල් සඳහා අධික මිලක් වැය කරන්නේ දේශීය ගොවිතැන්වලින් අතිරික්ත වී අස්වැන්නක් ලැබී තිබියදී වීම විශේෂයෙන් සදහන් කළ යුතු කරුණක්.\nමෙවර මහ කන්නයේ  අපේක්ෂිත වී අස්වැන්න මෙටි්‍රක් ටොන් මිලියන 1යි දශම 8ක් පමණ වනවා.\nඑය මෙරට වාර්ෂික සහල් අවශ්‍යතාව වන මෙටි්‍රක් ටොන් මිලියන 2 යි දශම 4න් අඩක් ඉක්මවනවා.\nමහ කන්නයේ වී අස්වැන්න වෙළදපොලට ලැබෙමින් පවතින පසුබිමක වුවද වෙළදපොලේ සහල් මිල සීඝ්‍රයෙන් ඉහල යමින් පවතින්නේ පාලන මිලක්ද පනවා ඇති පසුබිමකයි.",
       "URL": "https://www.hirunews.lk/265435/සහල්-මිල-අහසට-උසට-නගිද්දී-පාරිභෝගික-දිනය-සැමරේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2086"
}