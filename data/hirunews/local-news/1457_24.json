{
       "Source": "hirunews",
       "Timestamp": "Friday, 31 December 2021 - 15:47",
       "Headline": "ඔබතුමාලා මහ බැංකුවට ගිහිල්ලා ණයවර ලිපි විවෘත කර දෙන්නේ නම් අපි ගෑස් දෙනවා - ලාෆ් ගෑස් සභාපති පාරිභෝගිකයන්ට කියයි (වීඩියෝ)",
       "News Content": "මහ බැංකුව විසින් ගෑස් ආනයනය සඳහා අවශ්‍ය ඩොලර් සහ ඒ සඳහා අවශ්‍ය කරන ණයවර ලිපි විවෘත කිරීමට පහසුකම් සලසන්නේනම් හිඟයකින් තොරව ගෑස් බෙදාහැරීමට සිය සමාගම සූදානම් බව ලාෆ් ගෑස් සමාගමේ සභාපති ඩබ්.කේ.එච් වෑගපිටිය පවසනවා.\nදකුණු ආසියාවේ විශාලතම ගෑස් ගබඩාව සිය සමාගම සතු බවත් එහි ඇති ගෑස් මෙරට වෙළෙඳපොළ වෙත නිකුත් කිරීම තමන්ට බරපතළ ප්‍රශ්නයක් නොවන බවත් ඔහු වැඩිදුරටත් කියා සිටියා.\nඑමෙන්ම මේ ආකාරයේ ගෑස් අර්බූදයක් රට ඉදිරියේ ඇති බව අදාළ බලධාරීන් හට තමන් දැනුම් දෙන්නේ මීට මාස ගණනාවකට පමණ පෙර බවත් ඔහු සඳහන් කළා.\nකෙසේ වෙතත් තමන් සිදු කළ ඒ අනතුරු ඇඟවීම් අදාළ බලධාරීන් කණකට නොගත් බවයි ඔහු කියා සිටියේ.\nලාෆ් ගෑස් සමාගමේ සභාපතිවරයා මේ අදහස් පළ කළේ අද උදෑසන එක්සත් ස්වයං රැකියා හිමියන්ගේ සංගමයේ සභාපතිවරයා ලාෆ් ගෑස් සමාගම ඉදිරිපිට නිහඬ විරෝධතාවක් පවත්වමින් සිටි අතරවාරයේ පැමින ඔහු හමුවීමෙන් අනතුරුවයි.\nඔබතුමන්ලා මහ බැංකුවට ගොස් අපට ණයවර ලිපි විවෘත කර දෙන්නේ නම් සතියක් ඇතුළත රටේ ගෑස් හිගය මග හැරවීමට අපේ සමාගම සූදානම් ලාෆ් ගෑස් සමාගමේ සභාපතිවරයා එහිදී වැඩිදුරටත් කියා සිටියා.",
       "URL": "https://www.hirunews.lk/292658/ඔබතුමාලා-මහ-බැංකුවට-ගිහිල්ලා-ණයවර-ලිපි-විවෘත-කර-දෙන්නේ-නම්-අපි-ගෑස්-දෙනවා-ලාෆ්-ගෑස්-සභාපති-පාරිභෝගිකයන්ට-කියයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1457"
}