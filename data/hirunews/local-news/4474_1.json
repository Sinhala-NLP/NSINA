{
       "Source": "hirunews",
       "Timestamp": "Monday, 12 June 2017 - 10:56",
       "Headline": "අමුතු යන්ත්‍රයක් සමග අයෙක් අල්ලයි",
       "News Content": "තබුත්තේ ගම පොලිසිය විසින් මසක පමණ සිට කොටු කරගැනීමට උත්සහ කළ පුද්ගලයෙකු ඊයේ සවස තබුත්තේගම නගරයේදී අත්අඩංගුවට ගෙන තිබෙනවා.\nමොහුගේ අතැතිව නවීන පන්නයේ ස්කෑන් යන්ත්‍රයක් ද තිබු බවයි සඳහන් වන්නේ.\nපසුව ඒ සම්බන්ධයෙන් අදාළ සැකකරු කළ පාපොච්චාරණයෙන් අනාවරණය වී ඇත්තේ එම යන්ත්‍රය මගින් වර්ග අඩි 800 ක වපසරියක් තුළ ඇති රත්තරන් සහ ලෝහ ද්‍රව්‍ය තිබෙන ස්ථානය පෙන්නුම් කරන බවත් ඉන් අනතුරුව එම ස්ථානයේ සිට අඩි 30 ක් පොළොව යට ඇති රත්තරන් සහ ලෝහ ද්‍රව්‍ය තිබේනම් එමගින් සොයාගත හැකි බවයි.\nඅද දින මෙම සැකකරු තබුත්තේගම අධිකරණයට ඉදිරිපත් කිරීමට නියමිතයි.\nමිට අමතරව මෙම පුද්ගලයා නිදන් හාරන පුද්ගලයින්ට උදව් කළ අයෙකු බවයි අනාවරණ වී තිබෙන්නේ.",
       "URL": "https://www.hirunews.lk/163373/අමුතු-යන්ත්‍රයක්-සමග-අයෙක්-අල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=4474"
}