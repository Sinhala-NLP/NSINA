{
       "Source": "hirunews",
       "Timestamp": "Saturday, 25 September 2021 - 18:55",
       "Headline": "හිරු සුපර් ඩාන්සර් සීසන් 3 ග්‍රෑන්ඩ් ෆිනාලේ තවත් හෝරාවකින්",
       "News Content": "පුංචි නැට්ටුවන් පිරිවරාගත් ප්‍රාසාංගික නර්ථනයේ රියැලිටි ටෙලිවිෂන් සන්නාමය, “හිරු සුපර් ඩාන්සර් සීසන් ත්‍රී“ අවසාන මහා තරගය සඳහා මේ වනවිට සියල්ල සූදානම්.\nඑහි සජීව රූපමය අත්දැකීම රාත්‍රී 7.30 සිට හිරු ටීවි ඔස්සේ ඔබට සමීප කිරීමටත් කටයුතු කෙරෙනවා.\nදඟකාර පොඩිත්තන්ගේ නර්ථන දක්ෂතා සමගින් අනාගත ටෙලිවිෂන් වංශය ලියන්නට හිරු සුපර් ඩාන්සර් සීසන් ත්‍රී රියැලිටි නර්ථන තරගාවලිය ඇරඹුනේ හිරු මාධ්‍ය ජාලයේ සභාපති රේනෝ සිල්වා මහතාගේ සංකල්පයක් අනුවයි.\nතම සිහින තුරුළු කරගනිමින් රටේ සිව් දෙසින් පැමිණි පුංචි නැට්ටුවන් 10,000 කට අධික පිරිසක් අතරින් තරඟකරුවන් 48 දෙනෙකු මෙවර හිරු සුපර් ඩාන්සර් වේදිකාවේ තරඟ වැදුණා.\nඉන් තරඟකරුවන් 5 දෙනෙකු අද පැවැත්වෙන අවසන් මහා තරගයේදී හිරු සුපර් ඩාන්සර් සීසන් ත්‍රී කිරුළ වෙනුවෙන් තරග වැදීමට නියමිතයි.\nවිචිත්‍රවත් අවසන් මහා තරග රාත්‍රියේදී නර්තනයෙන් බලගැන්වෙන ඒ පංචමහා බලකාය වන්නේ, කලුතර දිස්ත්‍රික්කයේ ,වස්කඩුවේ ඔකඳි සමරතුංග, කෑගල්ල දිස්ත්‍රික්කයේ, රඹුක්කන ධනූජ ඉන්දීවර, කොළඹ දිස්ත්‍රික්කයේ, නුගේගොඩ ඩේලියා සේනානායක, අතුරුගිරියේ මිිලාන් මාලක සහ කලුතර දිස්ත්‍රික්කයේ දොඩංගොඩ ක්‍රිස්ටිනා ඇලෙක්සැන්ඩ්‍රෝනායි.\nනර්ථනයෙන් බල ගැන්වෙන මෙම පංච මහා බලකාය අතරින් හිරු සුපර් ඩාන්සර් සීසන් ත්‍රි කිරුළ හිමි කරගන්නා පුංචි නැට්ටුවා තෝරා ගැණෙන්නේ ඔබේ මනාපයෙන්.\nඔබ ආදරය කරන පුංචි නැට්ටුවාට හෝ නැට්ටුක්කාරියට මනාපය පල කිරිමේදි ඔහුට හෝ ඇයට අයත් කේතය සටහන් කර 7766 ට එස්.එම්.එස්  කිරිමේ අවස්ථාව ප්‍රේක්ෂක ඔබට හිමිවනවා.\nඑසෙත් නොමැතිනම් WWW. HIRUTV. LK  හෝ WWW. HIRU SUPER DANCER. LK වෙත පිවිස ඔබට වටිනා මනාපය පළ කළ හැකියි.\nඅද අවසන් මහා තරග රාත්‍රිය වර්ණවත් කරන්නට ලොවම ආදරය කරන ජනප්‍රිය යොවුන් ගායිකා යොහානි ද සිල්වා ද එක්විමට නියමිතයි.\nදඟකාර පුංචි නැට්ටුවන් පිරිවාරගත්, නව්‍යවාදී, අසමසම, නිර්මාණශිලී, ජාත්‍යන්තර ප්‍රමිතියෙන් පිරිපුන්, ජාතියේ මහා ප්‍රසාංගීක වේදිකාවේ අවසන් මහා තරගය හිරු ලයිෆ් මැදිරි සංකීර්ණයේ සිට ගෙන එන සජීවි රූපමය අද්දැකිම අද රාත්‍රි 7.30 සිට හිරු ටීවි ඔස්සේ විඳ ගන්නට අප ඔබ සැමට ආරාධනා කරනවා.",
       "URL": "https://www.hirunews.lk/283220/හිරු-සුපර්-ඩාන්සර්-සීසන්-3-ග්‍රෑන්ඩ්-ෆිනාලේ-තවත්-හෝරාවකින්",
       "Category": "Local News",
       "Parent URL": "https://www.hirunews.lk/local-news.php?pageID=1669"
}