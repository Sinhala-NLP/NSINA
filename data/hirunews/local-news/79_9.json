{
       "Source": "hirunews",
       "Timestamp": "Wednesday, 23 August 2023 - 12:08",
       "Headline": "ආහාර සංචිත පවත්වා ගැනීමට අමාත්‍ය මණ්ඩල පත්‍රිකාවක්",
       "News Content": "ආහාර සංචිතයක් පවත්වා ගැනීම පිළිබඳව ඉදිරි පියවර ගැනීම වෙනුවෙන් අමාත්‍ය මණ්ඩල පත්‍රිකාවක් සකස් කරන්නැයි කෘෂිකර්ම අමාත්‍යවරයා වී අලෙවි මණ්ඩලයට උපදෙස් දී තිබෙනවා.\nඉදිරියේදී ආහාර හිඟයක් ඇති වුව හොත් ඊට මුහුණ දීම සදහා රජය සතුව කිසිදු ආහාර සංචිතයක් නොමැති බැවින් මෙම උපදෙස් ලබා දී ඇති බවයි කෘෂිකර්ම අමාත්‍යාංශය සඳහන් කළේ.\nපසුගිය මහ කන්නයේ වී අස්වනු වී අලෙවි මණ්ඩලය විසින් මිල දී නොගැනීම හේතුවෙන් එම මණ්ඩලය සතුව විශාල වී සංචිතයක් නොමැති බව ද කෘෂිකර්ම අමාත්‍යාංශය පෙන්වා දෙනවා.\nයල කන්නයේ මිල දී ගත් වී මෙට්‍රික් ටොන් දෙලක්ෂ 15,672 ක ප්‍රමාණයක් පමණක් වී අලෙවි මණ්ඩලය සතුව පවතින බවයි අමාත්‍යාංශය නිකුත් කළ නිවේදනයක දැක්වෙන්නේ.",
       "URL": "https://www.hirunews.lk/345799/ආහාර-සංචිත-පවත්වා-ගැනීමට-අමාත්‍ය-මණ්ඩල-පත්‍රිකාවක්",
       "Category": "Local News",
       "Parent URL": "https://www.hirunews.lk/local-news.php?pageID=79"
}