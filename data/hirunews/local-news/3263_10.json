{
       "Source": "hirunews",
       "Timestamp": "Saturday, 06 July 2019 - 13:51",
       "Headline": "පාලු නිවසකින් සොයාගත් ජීව අත්බෝම්බ දෙකක් නිෂ්ක්‍රිය කෙරේ",
       "News Content": "තිස්සමහාරාම වීරහෙල ප්‍රදේශයේ පාලු නිවසක සඟවා තිබූ ජීව අත්බෝම්බ දෙකක් පොලිස් විශේෂ කාර්ය බළකාය විසින් සොයාගෙන තිබෙනවා.\nපොලිස් හදිසි ඇමතුම් ඒකකයට ඊයේ (05) සවස ප්‍රදේශවාසියෙකුගෙන් ලද තොරතුරකට අනුවයි පොලිස් විශේෂ කාර්ය බළකාය මෙම ජීව අත්බෝම්බ දෙක සොයාගෙන ඇත්තේ.\nකතරගම පොලිස් විශේෂ කාර්ය බළකායේ බෝම්බ නිෂ්ක්‍රීය අංශයේ නිලධාරින් විසින් අද (06) උදෑසන මේ අත්බෝම්බ නිෂ්ක්‍රිය කර තිබෙනවා.\nතිස්සමහාරාම පොලීසිය සිද්ධිය සම්බන්ධයෙන් වැඩිදුර විමර්ශන සිදුකරනවා.",
       "URL": "https://www.hirunews.lk/219769/පාලු-නිවසකින්-සොයාගත්-ජීව-අත්බෝම්බ-දෙකක්-නිෂ්ක්‍රිය-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=3263"
}