{
       "Source": "hirunews",
       "Timestamp": "Saturday, 09 January 2021 - 16:51",
       "Headline": "තබ්බෝව ජලාශයේ වාන් දොරටු දෙකක් විවෘත කෙරේ",
       "News Content": "පවතින අයහපත් කාලගුණික තත්වය හමුවේ පුත්තලම තබ්බෝව ජලාශයේ වාන් දොරටු දෙකක් විවෘත කර තිබෙනවා.\nපුත්තලම ප්‍රාදේශීය වාරිමාර්ග ඉංජිනේරුවරයා සඳහන් කර ඇත්තේ පවතින වැසි තත්වය සමග ජලාශය වාන් මට්ටමට පැමිණ ඇති බවයි.\nඑබැවින් වාන් දොරටු දෙකක් අඩිය බැගින් විවෘත කර තිබෙනවා.\nඒ අනුව මී ඔයට මුදා හැරෙන ජලය ප්‍රමාණය තත්පයරට ඝණ අඩි 450ක්. මේවන විට තබ්බෝව ජලාශයේ ජල මට්ටම අක්කර අඩි 4500ක ධාරිතාවක පවතිනවා.\nමේ අතර පරාක්‍රම සමුද්‍රයේ වාන් දොරටු හතරක් අඩිය බැගින් විවෘත කර ඇති අතර, ඒ හේතුවෙන් අඹන් ගඟ දෙපස පහත්බිම්වල වෙසෙන ජනතාව අවධානයෙන් පසුවන ලෙසටයි ආපදා කළමනාකරණ මධ්‍යස්ථානය ඉල්ලා සිටියේ.",
       "URL": "https://www.hirunews.lk/259252/තබ්බෝව-ජලාශයේ-වාන්-දොරටු-දෙකක්-විවෘත-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=2222"
}