{
       "Source": "hirunews",
       "Timestamp": "Tuesday, 26 October 2021 - 18:30",
       "Headline": "මහබැංකු අධිපති ධුරය මෙරට පුද්ගල ධුරාවලියේ පස්වන තැනට",
       "News Content": "මෙරට මහබැංකු අධිපති තනතුර ලංකාවේ පුද්ගල ධුරාවලියේ පස්වන ස්ථානයේ තබා කටයුතු කිරීමට රජය තීරණය කර තිබෙනවා.\nඒ අනුව මේ වනවිට පුද්ගල ධුරාවලියේ පස්වන ස්ථානයේ ලා සැලකෙන විපක්ෂ නායක ධුරය, කැබිනට් අමාත්‍ය ධුර, ෆීල්ඩ් මාෂල් ධුරය හා සම තත්ත්වයෙහිලා මහ බැංකු අධිපති ධුරයත් සැලකෙනු ඇති.\nමහ බැංකු අධිපති ධුරය අජිත් නිවාඩ් කබ්‍රාල් වෙත පැවරීමේදී ඔහු විසින් එම තනතුරට අදාළව කැබිනට් පත්‍රයෙහි බලතල ඉල්ලා සිටි බවට මීට පෙර වාර්තා ද පළ වුණා.\nමෙරට පුද්ගල ධුරාවලියේ පළමු ස්ථානය ජනාධිපතිවරයාට පිරිනැමෙන අතර, දෙවැනි ස්ථානය අග්‍රාමාත්‍යවරයාට හිමි වනවා.\nඑම ධුරාවලියේ සිව්වන ස්ථානය හිමිවන්නේ, මෙරට අගවිනිසුරුවරයා වෙතයි.",
       "URL": "https://www.hirunews.lk/286119/මහබැංකු-අධිපති-ධුරය-මෙරට-පුද්ගල-ධුරාවලියේ-පස්වන-තැනට",
       "Category": "Local News",
       "Parent URL": "https://www.hirunews.lk/local-news.php?pageID=1604"
}