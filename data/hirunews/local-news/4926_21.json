{
       "Source": "hirunews",
       "Timestamp": "Friday, 12 August 2016 - 6:37",
       "Headline": "නෝර්වේ අගමැතිනිය අද ජනපති, අගමැති හමුවේ",
       "News Content": "පෞද්ගලික චාරිකාවක් සදහා ශ්‍රී ලංකාවට පැමිණ සිටින නෝර්වේ අගමැතිනි එර්නා සෝල්බර්ග් අද (12) සහ හෙට රජයේ ආරාධනයෙන් නිල වැඩසටහනකට එක්වනවා.\nනෝර්වේ අගමැතිනිය ජනාධිපති කාර්යාලයේදී අද හමුදා උත්තමාචාරයකින් පිළිගැනෙන අතර, ඉන් පසු ජනාධිපති මෛත්‍රීපාල සිරිසේන සමග නිල සාකච්ඡාවලට එක්වනවා.\nනෝර්වේ අගමැතිනි එර්නා සෝල්බර්ග්  අද අග්‍රාමාත්‍ය රනිල් වික්‍රමසිංහ මෙන්ම, විදේශ කටයුතු ඇමති මංගල සමරවීර සහ විපක්ෂ නායක ආර්. සම්බන්ධන් ද මුණ ගැසීමට නියමිතයි.\nඅද සන්ධ්‍යාවේදී නෝර්වේ අගමැතිනිය ජාත්‍යන්තර සබදතා සහ ක්‍රමෝපාය අධ්‍යයනය පිළිබද ලක්ෂ්මන් කදිරගාමර් ආයතනයේදී ලක්ෂ්මන් කදිරගාමර් අනුස්මරණ දේශනය පැවැත්වීමට නියමිතයි.\nනෝර්වේ අගමැතිනිය හෙට දකුණු වෙරළ තීරයේ පිහිටි මිරිස්ස ධීවර වරාය ව්‍යාපෘතිය නිරීක්ෂණය කිරීමට යන අතර, වරාය සංවර්ධන කමිටු නියෝජිතයන් ද මුණ ගැසෙනු ඇති.\nඇය හෙට දිනයේ ගාලූ කොටුවේ ද සංචාරයක නිරත වීමට නියමිතයි.",
       "URL": "https://www.hirunews.lk/140417/නෝර්වේ-අගමැතිනිය-අද-ජනපති-අගමැති-හමුවේ",
       "Category": "Local News",
       "Parent URL": "https://www.hirunews.lk/local-news.php?pageID=4926"
}