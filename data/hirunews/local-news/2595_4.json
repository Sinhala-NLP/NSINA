{
       "Source": "hirunews",
       "Timestamp": "Saturday, 11 July 2020 - 9:03",
       "Headline": "බ්‍රිතාන්‍යයේ රැඳී සිටි ශ්‍රී ලාංකිකයින් 234 දෙනෙකු දිවයිනට රැගෙන එයි (වීඩියෝ)",
       "News Content": "කොවිඩ් 19 ගෝලීය වසංගතය හේතුවෙන් බ්‍රිතාන්‍යයේ රැදී සිටි ශ්‍රී ලාංකිකයන් 234 දෙනෙකු අද උදෑසන දිවයිනට පැමිණියා.\nලන්ඩනයේ හීත්‍රෝ ගුවන් තොටුපළේ සිට ඔවුන් රැගත් ශ්‍රී ලන්කන් ගුවන් සේවයේ යූ.එල් 504 දරණ විශේෂ ගුවන් යානය උදෑසන 8.45ට පමණ කටුනායක ගුවන් තොටුපළ වෙත ළඟා වූ බවයි හිරු ගුවන් තොටුපළ වාර්තාකරු සඳහන් කළේ.\nඔවුන් ගුවන් තොටුපළේ ස්ථාපිත කෙරුණු නව වෛද්‍ය රසායනාගාරය වෙත යොමු කෙරුණේ පී.සී.ආර්. පරීක්ෂණ සඳහායි.\nරුසියාවේ මොස්කව් නුවර සිට ඊයේ දිවයිනට පැමිණි ශ්‍රී ලාංකිකයන් පිරිස පළමු කණ්ඩායම ලෙස මෙහි පී.සී.ආර්. පරීක්ෂණවලට ලක් කෙරුණා.",
       "URL": "https://www.hirunews.lk/245193/බ්‍රිතාන්‍යයේ-රැඳී-සිටි-ශ්‍රී-ලාංකිකයින්-234-දෙනෙකු-දිවයිනට-රැගෙන-එයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2595"
}