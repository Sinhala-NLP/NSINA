{
       "Source": "hirunews",
       "Timestamp": "Sunday, 13 November 2022 - 21:55",
       "Headline": "පස් කඳු හා ගල් වැටීම නිසා මාර්ග දෙකක රථ වාහන ගමනාගමනයට බාධා",
       "News Content": "පස් කඳු හා ගල් මාර්ගයට වැටීම හේතුවෙන් මාර්ග දෙකක රථ වාහන ගමනාගමනයට බාධා එල්ලවි තිබෙනවා.\nඇල්ල ප්‍රදේශයට පවතින අයහපත් කාලගුණි තත්ත්වය හේත-වෙන් ඇල්ල වැල්ලවාය මාර්ගයේ 12 කණුව ප්‍රදේශයේ මාර්ගයට ගල් සහ ගස් කඩා වැටීම හේතුවෙන් ගමනාගමනයට බාධා මතුවී ඇති බවයි පොලිසිය කියාසිටියේ.\nඑබැවින් ගල් සහ ගස් ඉවත් කරන තෙක් එම මාර්ගයේ ගමනාගමනය සීමාකර ඇති අතර මාර්ග සංවර්ධන අධිකාරිය හා පොලිසිය එක්ව මාර්ගය යථා තත්ත්වයට පත් කිරීමේ කටයුතුවල නිරතව සිටිනවා.\nමේ අතර ලුණුගල ප්‍රදේශයට පවතින අයහපත් කාලගුණික තත්වය හේතුවෙන් ඒ 5 මාර්ගයේ පස්සර ලුණුගල අතර හොප්ටන් කොටසට පස් කන්දක් කඩා වැටී තිබෙනවා.\nඑබැවින් එම පස් කන්ද ඉවත් කරන තෙක් එම මාර්ගයේ පස්සර සහ ලුණුගල අතර රථ වාහන ධාවනය තාවකාලිකව නතකර ඇති බවයි පොලිසිය කියාසිටියේ.\nඉහත මාර්ගවල ගමන් කරන රියදුරන්ට සහ මහජනතාවට විකල්ප මාර්ග භාවිත කරන ලෙසට පොලිසිය දැනුම් දෙනවා.\nමේ අතර බදුල්ල දිස්ත්‍රික්කයේ ප්‍රදේශ කිහිපයකට ජාතික ගොඩනැගිලි පර්යේෂණ සංවිධානය විසින් නායයාමේ අනතුරු ඇගවීම් නිකුත් කර තිබෙනවා.\nඒ බණ්ඩාරවෙල, පස්සර, ලුණුගල, ඇල්ල සහ බදුල්ල යන ප්‍රාදේශීය ලේකම් කොට්ඨාශ සහ ඒ අවට ප්‍රදේශ සඳහායි.",
       "URL": "https://www.hirunews.lk/320323/පස්-කඳු-හා-ගල්-වැටීම-නිසා-මාර්ග-දෙකක-රථ-වාහන-ගමනාගමනයට-බාධා",
       "Category": "Local News",
       "Parent URL": "https://www.hirunews.lk/local-news.php?pageID=736"
}