{
       "Source": "hirunews",
       "Timestamp": "Wednesday, 27 July 2016 - 9:59",
       "Headline": "කැනඩා විදේශ අමාත්‍යවරයා අද දිවයිනට",
       "News Content": "කැනඩා විදේශ අමාත්‍ය ස්ටෙෆන් ඩියොන් අද දිවයිනට පැමිණෙනවා.\nකැනඩා විදේශ අමාත්‍යවරයෙකු මෙරටට පැමිණෙන්නේ වසර 13 කට පසුව වීම විශේෂත්වයක්.\nමෙහිදී කැනඩා විදේශ අමාත්‍යවරයා, ජනාධිපතිවරයා, අග්‍රාමාත්‍යවරයා මෙන්ම විදේශ අමාත්‍යවරයාද මුණ ගැසී ද්වීපාර්ශවික සාකච්ඡා පැවැත්වීමට නියමිතයි.\nසංචාරය අතරතුර විපක්ෂ නායක ආර්.සම්බන්ධන් ද හමුවන ඔහු අනිද්දා උතුරේ සංචාරයක නිරත වනවා.\nඑහිදී පළාත් ආණ්ඩුකාර රෙජිනෝල්ඞ් කුරේ, ප්‍රධාන අමාත්‍ය සී.වී.විග්නේෂ්වරන් මෙන්ම, සිවිල් සංවිධාන නියෝජිතයින් හමුවීමට කැනඩා විදේශ අමාත්‍යවරයා සැලසුම් කර ඇති බවයි ශ්‍රී ලංකාවේ කැනඩා මහකොමසාරිස් කාර්යාලය නිවේදනය කළේ.",
       "URL": "https://www.hirunews.lk/139098/කැනඩා-විදේශ-අමාත්‍යවරයා-අද-දිවයිනට",
       "Category": "Local News",
       "Parent URL": "https://www.hirunews.lk/local-news.php?pageID=4947"
}