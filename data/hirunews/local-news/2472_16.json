{
       "Source": "hirunews",
       "Timestamp": "Sunday, 06 September 2020 - 22:07",
       "Headline": "පොළොන්නරුව බන්ධනාගාරයේ රැඳවියෙකු සිය දිවි නසාගනී",
       "News Content": "පොළොන්නරුව - කඳුරුවෙල ප්‍රදේශයේදී හෙරොයින් සමඟ අත්අඩංගුවට ගත් සැකකරුවන් තිදෙනෙකු බන්ධනාගාර ගත කිරීමෙන් පසු ඉන් එක් අයෙකු ගෙළ වැළලාගෙන සිය දිවි හානි කරගෙන තිබෙනවා.\nපසුගිය 04 වනදා හෙරොයින් ග්‍රෑම් 02ක් සමඟ මෙම සැකකරුවන් තිදෙනා අත්අඩංගුවට ගනු ලැබුවා.\nමෙලෙස අත්අඩංගුවට ගනු ලැබුවේ හංවැල්ල ප්‍රදේශයේ පදිංචි අවුරුදු 26ත්, 28ත් අතර වයස්වල පසුවන්නන්.\nමෙම සැකකරුවන් ප්‍රදේශයේ විවිධ අපරාධ සිද්ධීන්වලට සම්බන්ධ බවට සිදුකළ පරීක්ෂණවලදී අනාවරණ වූ බව පොලීසිය සඳහන් කළා.\nපසුව ඔවුන් අධිකරණයට ඉදිරිපත් කිරීමෙන් අනතුරුව පොළොන්නරුව රිමාන්ඩ් බන්ධනාගාර ගත කිරීමෙන් පසු ඉන් එක් අයෙකු ගෙළ වැළලාගෙන සිය දිවි හානි කර ගත් බවයි පොලීසිය සඳහන් කළේ.\nමෙලෙස සිය දිවි හානි කරගෙන ඇත්තේ 28 හැවිරිදි තරුණයෙකු වන අතර ඔහුට හංවැල්ල ප්‍රදේශයේ ස්ත්‍රී දූෂණ සිද්ධියකට චෝදනා එල්ලව මීට පෙර බන්ධනාගාර ගතව සිට ඇප මත මුදා හැර සිටි අයෙකු බවටයි පොලීසිය කියා සිටියේ.",
       "URL": "https://www.hirunews.lk/249573/පොළොන්නරුව-බන්ධනාගාරයේ-රැඳවියෙකු-සිය-දිවි-නසාගනී",
       "Category": "Local News",
       "Parent URL": "https://www.hirunews.lk/local-news.php?pageID=2472"
}