{
       "Source": "hirunews",
       "Timestamp": "Thursday, 11 May 2023 - 6:58",
       "Headline": "රූපලාවන්‍යාගාරවල මුදල් පසුම්බි සොරකම් කළ තරුණිය අත්අඩංගුවට  (වීඩියෝ)",
       "News Content": "රූපලාවන්‍යාගාරයක පැමිණි එහි හිමිකාරියගේ ඒ. ටී.එම කාඩ්පත සොරකම් කර රුපියල් 90598 ක් වටිනා භාණ්ඩ මිළට ගත් කාන්තාව ඊයේ (10) දිනයේ අත්අඩංගුවට ගෙන තිබෙනවා.\nඒ අවිස්සාවේල්ල පොලිස් ස්ථානයට කරන ලද පැමිණිල්ලක් මත සිදු කළ විමර්ශනයකට අනුවයි.\nඅදාළ සැකකාරිය අත්අඩංගුවට ගෙන ඇත්තේ අවිස්සාවේල්ල- පුවක්පිටිය ප්‍රදේශයේදීයි.\nඅත්අඩංගුවට ගත් සැකකාරිය වයස අවුරුදු 20 ක් වන මාතර ප්‍රදේශයේ පදිංචිකාරියක් බවයි වාර්තා වී ඇත්තේ.\nසැකකාරිය වරකාපොල හා ගම්පොල යන ප්‍රදේශවල ද මෙවැනි ආකාරයට ATM කාඩ්පත සොරකම් කර දේපල මිලට ගෙන ඇති බවද මූලික පොලිස් විමර්ශනවල දී අනාවරණය වී තිබෙනවා.\nසැකකාරිය අද (11) වන අද දින අවිස්සාවේල්ල ගරු මහේස්ත්‍රාත් අධිකරණය වෙත ඉදිරිපත් කිරීමට නියමිතයි.\nඅවිස්සාවේල්ල පොලිසිය මේ සම්බන්ධයෙන් වැඩිදුර විමර්ශන සිදු කරන බවයි වාර්තා වන්නේ.\nඅත්අඩංගුවට ගැනීමට යාමේදී අදාළ සැකකාරියගේ ඥාතිවරයෙක් සඳහන් කළේ මෙවැනි අදහසක්.\n'' මේකිට තියෙන්නේ රත්තරන් බඩු ගන්න ඇදුම ගන්න පිස්සුවක්. අපි ගහලා පැන්නුවා. ගොඩක් කල් ගිහිං හිටියා. අපිට ඇප දීලා ගන්න සල්ලි නෑ. අපි වේලක් ඇර වේලක් කාලා ඉන්නේ. තාත්තා කුලී වැඩ කරන්නේ. ඇයි මේ වගේ බලු වැඩ කරන්නේ. අපිට මැරෙන්න බෑ.\"",
       "URL": "https://www.hirunews.lk/334841/රූපලාවන්‍යාගාරවල-මුදල්-පසුම්බි-සොරකම්-කළ-තරුණිය-අත්අඩංගුවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=353"
}