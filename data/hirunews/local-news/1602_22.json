{
       "Source": "hirunews",
       "Timestamp": "Wednesday, 27 October 2021 - 13:07",
       "Headline": "කොල්ලුපිටිය නව වෙළෙඳ සංකීර්ණ ව්‍යාපෘතිය කඩිනම් කරන්නැයි උපදෙස්",
       "News Content": "කොල්ලුපිටිය නව වෙළද සංකීර්ණ ව්‍යාපෘතිය කඩිනම් කරන ලෙස අග්‍රාමාත්‍ය මහින්ද රාජපක්ෂ උපදෙස් ලබාදී තිබෙනවා.\nඒ, කොළඹ මහනගර සභාවේ පක්ෂ නායකයින් සමඟ ඊයේ අරලියගහ මන්දිරයේ පැවති සාකච්ඡාවකදියි.\nආයෝජකයින් දිරිමත් කර සහ එහි පවතින ගැටලු සාකච්ඡා කරමින්, මන්ත්‍රීවරුන් සහ නිලධාරීන් සියලු දෙනා එක්ව එම ව්‍යාපෘතියේ ඉදිකිරීම් කටයුතු කඩිනම් කරන ලෙසට අග්‍රාමාත්‍යවරයා මෙහිදී සදහන් කර තිබෙනවා.\nදැනට කොල්ලුපිටිය වෙළෙඳපල පවතින ස්ථානයේ මෙම සංකීර්ණය ඉදිකිරීමට යෝජිත අතර, එය පසුගිය මාර්තු 12 වන දා අග්‍රාමාත්‍යවරයාගේ ප්‍රධානත්වයෙන් එළිදැක්වුණා.",
       "URL": "https://www.hirunews.lk/286182/කොල්ලුපිටිය-නව-වෙළෙඳ-සංකීර්ණ-ව්‍යාපෘතිය-කඩිනම්-කරන්නැයි-උපදෙස්",
       "Category": "Local News",
       "Parent URL": "https://www.hirunews.lk/local-news.php?pageID=1602"
}