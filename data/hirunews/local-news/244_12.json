{
       "Source": "hirunews",
       "Timestamp": "Friday, 23 June 2023 - 10:54",
       "Headline": "වසරක පමණ කාලයක් තිස්සේ අවුරුදු 3ට අඩු ළමයින්ට ත්‍රිපෝෂ ලැබෙන්නේ නෑ",
       "News Content": "අවුරුදු 3ට අඩු ළමයින්ට ත්‍රිපෝෂ ලබා දීම වසරකට අධික කාලයක සිට නතර වී ඇති බව රජයේ පවුල් සෞඛ්‍ය සේවා සංගමය පවසනවා.\nඑහි සභාපති දේවිකා කොඩිතුවක්කු සඳහන් කළේ, මෙය දරුවන්ගේ පෝෂණ තත්ත්වය සම්බන්ධයෙන් බරපතල ගැටලු ඇති කරන්නක් බවයි.\nමන්දපෝෂණ තත්ත්වය මෑත කාලීනව ඉහළ යමින් ඇති පසුබිමක බලධාරීන් මේ පිළිබඳ කඩිනම් ක්‍රියාමාර්ග ගත යුතු බවද ඇය ප්‍රකාශකර සිටියා.\nමේ සම්බන්ධයෙන් කළ විමසීමකදී ත්‍රීපෝෂ සමාගමේ සභාපති දීප්ති කුලරත්න සඳහන් කළේ , බඩ ඉරිඟුවල අඩංගු ඇෆ්ලටොක්සීන් ප්‍රතිශතයේ පවතින ගැටලුවක් හේතුවෙන් කුඩා ළමුන්ට ත්‍රිපෝෂ නිෂ්පාදනය කළ නොහැකි වී ඇති බවයි.",
       "URL": "https://www.hirunews.lk/338805/වසරක-පමණ-කාලයක්-තිස්සේ-අවුරුදු-3ට-අඩු-ළමයින්ට-ත්‍රිපෝෂ-ලැබෙන්නේ-නෑ",
       "Category": "Local News",
       "Parent URL": "https://www.hirunews.lk/local-news.php?pageID=244"
}