{
       "Source": "hirunews",
       "Timestamp": "Monday, 25 July 2016 - 19:17",
       "Headline": "ආබාධිත රණවරුන් කොටුවේ උද්ඝෝෂණයක",
       "News Content": "ආබාධිත රණවිරුවන් පිරිසකගේ විරෝධතාවයක් හේතුවෙන් කොළඹ - කොටුව දුම්රියපොළ ඉදිරිපිටින් රථ වාහන ගමනාගමනයට අද පස්වරුවේ බාධා එල්ල වුණා.\nපොලීසිය සදහන් කළේ මේ නිසා පිටකොටුව -  ඕල්කට් මාවතේ කොළඹ දෙසට දිවෙන මං තීරුව මුළුමනින්ම පාහේ අවහිර වූ බවයි.\nතමන්ට හිමි විශ්‍රාම වැටුප් නොලැබෙන බවට චෝදනා කරමින් ආබාධිත රණවිරුවන් පිරිසක් කොටුව දුම්රියපොල ඉදිරිපිට අද උදෑසන විරෝධතා ව්‍යාපාරයක් ආරම්භ කළා.\nවිරෝධතාකරුවන් එම ස්ථානයේ සිට ජනාධිපති ලේකම් කාර්යාලය දෙසට පාගමනින් පැමිණියේ ජනාධිපතිවරයාට සහ අග්‍රාමාත්‍යවරයාට සංදේශයක් භාරදීම සදහායි.\nඊට පොලිසිය මැදිහත්වීමත් සමග විරෝධතාකරුවන් ජනාධිපති ලේකම් කාර්යාලය පිහිටි ලෝටස් මාර්ගයේ බිම හිඳ ගනිමින් විරෝධතාවයේ නිරත වූ අතර යළි ඔවුන් පසුව කොටුව දුම්රියපොළ ඉදිරිපිට මාර්ගයේ බිම හිඳ ගනිමින් විරෝධතාවයේ නිරත වුණා.",
       "URL": "https://www.hirunews.lk/138973/ආබාධිත-රණවරුන්-කොටුවේ-උද්ඝෝෂණයක",
       "Category": "Local News",
       "Parent URL": "https://www.hirunews.lk/local-news.php?pageID=4950"
}