{
       "Source": "hirunews",
       "Timestamp": "Thursday, 12 March 2020 - 18:38",
       "Headline": "හිටපු ජනපති මෛත්‍රිපාල පොහොට්ටුවෙන් නාමයෝජනා සඳහා අත්සන් තබයි",
       "News Content": "ශ්‍රී ලංකා නිදහස් පක්ෂයේ සභාපති හිටපු ජනාධිපති මෛත්‍රීපාල සිරිසේන අද ශ්‍රී ලංකා පොදුජන පෙරමුණ යටතේ ඉදිරි මැතිවරණයට පොළොන්නරුව දිස්ත්‍රික්කයෙන් තරඟ කිරීමට අදාළ නාමයෝජනා පත්‍රයට අත්සන් තැබුවා.\nතවත් දිස්ත්‍රික්ක කිහිපයක පොදුජන පෙරමුණේ අපේක්ෂකයන් අද නාමයෝජනා අත්සන් කර තිබෙනවා.\nකෙසේ වෙතත්, පොලොන්නරුව දිස්ත්‍රික්කයේ නාමයෝජනා පත්‍ර අත්සන් කිරීමට ඊයේ තමන්ට ආරාධනා නොකිරීම සම්බන්ධයෙන් කණගාටු වන බව හිටපු පාර්ලිමේන්තු මන්ත්‍රී රොෂාන් රණසිංහ පොලොන්නරුවේ අද පැවති මාධ්‍ය හමුවකට එක්වෙමින් සඳහන් කළා.\nමේ අතර, කොරෝනා වෛරසය දේශපාලන අතකොලූවක් කර නොගන්නා ලෙස එක්සත් ජාතික පක්ෂයෙන් සහ ජනතා විමුක්ති පෙරමුණෙන් ශ්‍රී ලංකා පොදුජන පෙරමුණ ඉල්ලීමක් කළා.\nකොළඹ අද කැඳවා තිබු මාධ්‍ය හමුවකට එක්වෙමින් හිටපු පාර්ලිමේන්තු මන්ත්‍රී ශෙහාන් සේමසිංහ මේ බව කියා සිටියා.",
       "URL": "https://www.hirunews.lk/236357/හිටපු-ජනපති-මෛත්‍රිපාල-පොහොට්ටුවෙන්-නාමයෝජනා-සඳහා-අත්සන්-තබයි",
       "Category": "Local News",
       "Parent URL": "https://www.hirunews.lk/local-news.php?pageID=2856"
}