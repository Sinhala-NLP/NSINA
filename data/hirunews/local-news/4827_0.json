{
       "Source": "hirunews",
       "Timestamp": "Saturday, 22 October 2016 - 13:29",
       "Headline": "නීතිවිරෝධී ලෙස ගෙන ආ විදේශ මත්පැන් තොගයක් සමගින් පුද්ගලයෙකු ගාල්ලේදී අත්අඩංගුවට",
       "News Content": "ඉතාලියේ නිෂ්පාදිත විදේශීය මත්පැන් තොගයක් සමගින් පුද්ගලයෙකු ගාල්ල සුරාබදු ඒකකය විසින් අත්අඩංගුවට ගෙන තිබෙනවා.\nමොහු දීර්ඝ කාලයක් පුරා නීතිවිරෝධී ලෙස විදෙස් මත්පැන් මෙරටට ගෙනවිත් හික්කඩුව ප්‍රදේශයේ සංචාරක හෝටල්වලට අලෙවි කර ඇති බවටයි වාර්තා වන්නේ.\nඑමෙන්ම, විදෙස් සංචාරකයින් සහ මංගල උත්සව වලට ද එලෙස ගෙන්වන ලද මත්පැන් බෙදා හැර ඇති බවට සුරාබදු දෙපාර්තමේන්තුව විසින් තොරතුරු අනාවරණ කරගෙන තිබෙනවා.\nසැකකරු අත්අඩංගුවට ගන්නා අවස්ථාවේදී ඉතාලියෙන් ගෙන්වන ලද විදෙස් මත්පැන් බෝතල් 48 ක් ද සොයා ගෙන ඇති අතර ඔහු රුපියල් 50,000 ක සහතික ඇප මත මුදා හැරීමට කටයුතු කළ බවයි ගාල්ල සුරාබදු ස්ථානාධිපතිවරයා සදහන් කළේ.",
       "URL": "https://www.hirunews.lk/145820/නීතිවිරෝධී-ලෙස-ගෙන-ආ-විදේශ-මත්පැන්-තොගයක්-සමගින්-පුද්ගලයෙකු-ගාල්ලේදී-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4827"
}