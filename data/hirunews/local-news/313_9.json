{
       "Source": "hirunews",
       "Timestamp": "Saturday, 27 May 2023 - 13:43",
       "Headline": "මත්පැන් ජාවාරම්කරුවෙකුගේ පිහි පහරින් පොලිස් සැරයන් රෝහලේ",
       "News Content": "නීතිවිරෝධී මත්පැන් ජාවාරම් කරුවෙකුගේ තියුණු ආයුධ ප්‍රහාරයකට ලක්වී බරපතළ තුවාල ලැබූ පොලිස් සැරයන්වරයකු ප්‍රතිකාර සඳහා ඇල්පිටිය රෝහලට ඇතුළත් කර තිබෙනවා.\nඊයේ(26) දිනයේ පොලිස් නිලධාරීන් දෙදෙනකු ලැබුණු තොරතුරක් මත දිවිතුරු වත්ත ප්‍රදේශයේ සිටින වරෙන්තුකරුවෙකු අත්අඩංගුවට ගැනීමට ගොස් තිබෙනවා.\nඑම අවස්ථාවේදී මත්පැන් ජාවාරම්කරු මාර්ගයේ මත්පැන් රැගෙන යමින් සිටිනු දැක එම සැකකරු අත්අඩංගුවට ගැනීමට යාමේදී මෙලෙස පහරදීම සිදුව ඇති බවයි පොලිසිය පවසන්නේ.\nපොලිස් නිලධාරීන්ට පහරදුන් \"බටපොලයා\" නැමැති අන්වර්ථ නාමයෙන් හැඳින්වෙන සැකකරු පොලිසිය විසින් අත්අඩංගුවට ගෙන ඇති අතර ඇල්පිටිය පොලිසිය ඉදිරි විමර්ශන සිදු කරයි.",
       "URL": "https://www.hirunews.lk/336364/මත්පැන්-ජාවාරම්කරුවෙකුගේ-පිහි-පහරින්-පොලිස්-සැරයන්-රෝහලේ",
       "Category": "Local News",
       "Parent URL": "https://www.hirunews.lk/local-news.php?pageID=313"
}