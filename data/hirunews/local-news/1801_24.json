{
       "Source": "hirunews",
       "Timestamp": "Friday, 23 July 2021 - 8:10",
       "Headline": "කෝටි ගණනක මත්කුඩු සමඟ දෙදෙනෙකු අත්අඩංගුවට",
       "News Content": "රුපියල් එක්කෝටි විසි හතර ලක්ෂයක වටිනාකමකින් යුත් හෙරොයින් සහ අයිස් සමඟ දෙදෙනෙකු ස්ථාන දෙකකදී අත්අඩංගුවට ගෙන තිබෙනවා.\nරුපියල් අසූ තුන් ලක්ෂයකට අධික වටිනාකමකින් යුත් අයිස් සහ හෙරොයින් මත්ද්‍රව්‍ය තොගයක් මෝටර් රථයකින් ප්‍රවාහනය කරමින් සිටි එක් පුද්ගලයෙකු පොලිස් විශේෂ කාර්ය බලකාය අත්අඩංගුවට ගනු ලැබුවේ නාරම්මල ප්‍රදේශයේදීයි.\nසැකකරු සතුව තිබී අයිස් ග්‍රෑම් 805 ක් සහ හෙරොයින් ග්‍රෑම් 30ක් සොයාගැනුනා.\nමේ අතර අත්තිඩිය ප්‍රදේශයේදී ද පොලිස් විශේෂ කාර්ය බලකාය සිදුකළ වැටලීමකදී රුපියල් ලක්ෂ 40 ක් පමණ වටිනා හෙරොයින් ග්‍රෑම් 400 ක් සමඟ 32 හැවිරිදි පුද්ගලයෙකු අත්අඩංගුවට ගෙන තිබෙනවා.\nඔහු සතුව තිබී මත්ද්‍රව්‍ය ජාවාරමෙන් ඉපයූ බවට සැක කෙරෙන රුපියල් 94,040 ක මුදලක්ද විශේෂ කාර්ය බලකාය භාරයට ගනු ලැබූ බවයි පොලිස් මාධ්‍ය ප්‍රකාශක ජ්‍යෙෂ්ඨ නියෝජ්‍ය පොලිස්පති අජිත් රෝහණ සඳහන් කළේ.",
       "URL": "https://www.hirunews.lk/277759/කෝටි-ගණනක-මත්කුඩු-සමඟ-දෙදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1801"
}