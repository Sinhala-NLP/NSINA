{
       "Source": "hirunews",
       "Timestamp": "Sunday, 19 August 2018 - 17:14",
       "Headline": "පුත්තලම වෙරළෙන් මතුවූ ඉන්දීය කසල මන්නාරමටත් ගොඩ ගසයි (ඡායාරූප)",
       "News Content": "මන්නාරම, පුනරීන්, තලෙයිමන්නාරම යන වෙරළ තීර වලට ද ඉන්දියානු සමාගම්වල ලිපිනයන් සඳහන් ලේබල සහිත අපද්‍රව්‍ය තොග ගොඩ ගසා ඇති බව සමුද්‍රීය පරිසර ආරක්ෂණ අධිකාරිය පවසනවා.\nඑහි සාමාන්‍යාධිකාරී ආචාර්ය ටර්නි ප්‍රදීප් කුමාර හිරු ප්‍රවෘත්ති අංශයට සඳහන් කළේ එම අපද්‍රව්‍ය තොග හෙට දිනයේ විශේෂ කණ්ඩායමක් යොදවා ඉවත් කිරීමට ද කටයුතු යොදා ඇති බවයි.\nමීට පෙර පුත්තලම - පෙරියපල්ලිය, චින්නපල්ලි, පල්ලියවත්ත, කන්දදූව වැනි ප්‍රදේශවලට ද මෙලෙස සායනික අපද්‍රව්‍ය පසුගිය දින කිහිපයක සිට ගොඩගසා තිබුණා.\nහිරු ප්‍රවෘත්ති අංශයට අදහස් දක්වමින් සමුද්‍රීය පරිසර ආරක්ෂණ අධිකාරියේ සාමාන්‍යාධිකාරීවරයා කියා සිටියේ එම අපද්‍රව්‍ය තොග හෙට (20) දිනයේ විශේෂ කණ්ඩායමක් යොදවා ඉවත් කිරීමට ද කටයුතු යොදා ඇති බවයි.\nඡායාරූප - වව්නියාව, දිනසේන රතුගමගේ",
       "URL": "https://www.hirunews.lk/197907/පුත්තලම-වෙරළෙන්-මතුවූ-ඉන්දීය-කසල-මන්නාරමටත්-ගොඩ-ගසයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=3791"
}