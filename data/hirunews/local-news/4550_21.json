{
       "Source": "hirunews",
       "Timestamp": "Sunday, 23 April 2017 - 20:36",
       "Headline": "ගවයින් සොයා ගිය නොඑන ගමන",
       "News Content": "මිනිසා සතුන් දඩයම් කිරීමේදී විවිධ නීති විරෝධී උපක්‍රම භාවිත කිරීම මෙරට තුළ සුලබව සිදුවන දෙයක්.\nඑවැනි අවස්ථාවලදී සතුන්ට අටවන උගුල්වලට මිනිසුන් ද හසුව ජීවිතක්ෂයට පත්වීම හේතුවෙන් නිරන්තරයෙන් වාර්තා වනවා.\nඑවැනි සිද්ධියක් මතුගම නෑබඩ ප්‍රදේශයෙන් වාර්තා වනවා.\nමෙම සිද්ධිය වී ඇත්තේ නෑබඩ - ගීකියනකන්දවත්ත නැගෙනහිර කොටසේ කැලෑබද ප්‍රදේශයකදීයි.\nවල් ඌරන්ට ඇට වූ විදුලි උගුලකට හසුවීමෙන් එම සතා මෙන්ම මිනිසෙකු ද මියගොස් තිබුණා.\nප්‍රදේශවාසීන් පවසන්නේ අදාළ පුද්ගලයා කැලෑබඳ ප්‍රදේශයට ගොස් ඇත්තේ නැති වූ තම ගවයින් දෙදෙනෙකු සොයා ගැනිම සඳහායි.\nමෙම සිද්ධියෙන් මියගියේ කස්තුරි කුප්පා නැමැති 68 හැවිරිදි දෙදරු පියෙක්.",
       "URL": "https://www.hirunews.lk/159822/ගවයින්-සොයා-ගිය-නොඑන-ගමන",
       "Category": "Local News",
       "Parent URL": "https://www.hirunews.lk/local-news.php?pageID=4550"
}