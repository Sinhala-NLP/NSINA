{
       "Source": "hirunews",
       "Timestamp": "Friday, 08 September 2017 - 18:46",
       "Headline": "නොකළ යුතු දෙයක් කළ අම්මා නිසා දරු දෙදෙනෙකුට අත් වූ ඉරණම",
       "News Content": "නොකළ යුතු දෙයක් කළ අම්මා නිසා දරු දෙදෙනෙකුට අත් වූ ඉරණම\nමහා පරිමානයෙන් හෙරොයින් ජාවාරම් කිරීම හා හෙරොයින් ග්‍රෑම් 2කට වඩා ළඟ තබා ගැනීම යන චෝදනා යටතේ වරදකාරිය වූ කාන්තාවකට ජීවිතාන්තය දක්වා බරපතල වැඩ සහිත සිර දඬුවමක් ලබා දී තිබෙනවා.\nපාණදුර පළාත්බද මහාධිකරණ විනිසුරු පදමණි රණවක ගුණතිලක අද (08) මෙම දඬුවම් තීන්දුව ලබා දුන්නා.\nවිත්තිකාරිය දෙදරු මවක් බවයි අප අධිකරණ වාර්තාකරු කියා සිටියේ.\nඇයට නගා ඇති චෝදනාව සාධාරණ සැකයකින් තොරව අධිකරණය ඉදිරියේ සනාථ වී තිබෙනවා.\nවත්මන් නිතිය අනුව මත කුඩු ළඟ තබා ගැනීම හා ජාවාරම් කිරීම ගැන අධිකරණය ඉදිරියේ වරදකරුවන් වන පුද්ගලයන්ට මරණ දඬුවම නියම කළ හැකියි.\nමෙම නඩුවේ විත්තිකාරිය කාන්තාවක් වන නිසා අැයට ජීවිතාන්තය දක්වා බරපතල සිර දඬුවමක් නියම කරන බව තීන්දුව ප්‍රකාශකරමින් විනිසුරුවරිය පවසා තිබෙනවා.\nමේ අතර හෙරොයින් ග්‍රෑම් 2.45ක් ජාවාරම් කිරීමේ චෝදනාවට වරදකරු කළ පුද්ගලයෙකුට කොළඹ මහාධිකරණය ද අද (08) ජීවිතාන්තය දක්වා සිර දඬුවම් නියම කළා.\nඅධිකරණය දඬුවම නියම කළ පසු වරදකරු බන්ධනාගාර නිලධාරීන්ගෙන් මිදී පලා යාමට උත්සාහ දරා තිබෙනවා.\nඑහිදී බන්ධනාගාර නිලධාරීන් ඔහුව අල්ලාගෙන ඇති බවයි අප අධිකරණ වාර්තාකරු කියා සිටියේ.\nමෙම පුද්ගලයාට මෙම චෝදනාව එල්ල වී ඇත්තේ මිට වසර 5කට පමණ පෙරයි.\nඑහිදී නඩු විභාගයක් පවත්වා එකල හිටපු විනිසුරුවරයා ජීවිතාන්තය දක්වා සිර දඬුවම් නියම කර තිබෙනවා.\nඑහෙත් විත්තිකරු කර ඇත්තේ එම තීන්දුවට එරෙහිව අභියාචනාධිකරණයේ අභියාචනයක් ගොනු කිරීමයි.\nඒ අනුව අභියාචනාධිකරණය ලමහාධිකරණයට නියෝග කලේ මෙම නඩුව ගැන නැවත සාක්ෂි විභාගයක් පවත්වන ලෙසයි.\nඑසේ පැවැත්වූ විභාගය අනුව පෙර දුන් තීන්දුව වන ජීවිතාන්තය දක්වා සිර දඬුවම කොළඹ මහාධිකරණය ලබා දී තිබෙනවා.",
       "URL": "https://www.hirunews.lk/170460/නොකළ-යුතු-දෙයක්-කළ-අම්මා-නිසා-දරු-දෙදෙනෙකුට-අත්-වූ-ඉරණම",
       "Category": "Local News",
       "Parent URL": "https://www.hirunews.lk/local-news.php?pageID=4332"
}