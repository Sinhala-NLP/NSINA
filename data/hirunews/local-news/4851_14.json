{
       "Source": "hirunews",
       "Timestamp": "Tuesday, 04 October 2016 - 18:18",
       "Headline": "මහින්ද දෙමළ මාධ්‍යවේදීන් හමුවෙයි",
       "News Content": "හිටපු ජනාධිපති මහින්ද රාජපක්ෂ අද බත්තරමුල්ල - නෙඵම් මාවතේ පිහිටි තම කාර්යාලයේදී දෙමළ මාධ්‍යවේදින් මුණ ගැසුණා.\nඑහිදී ඔවුන් කරුණූ කිහිපයක්  සම්බන්ධයෙන් හිටපු ජනාධිපතිවරයාගෙන් විමසු අතර එල්.ටී.ටී.ඊ නායක ප්‍රභාකරන්ගේ මළ සිරුර සියසින් දුටුවාද යන්න පිළිබඳවද  ප්‍රශ්ණ කර සිටියා.\nතමන් මළ සිරුරු දැක සතුටුවන පුද්ගලයෙකු නොවන බව ඔහු එහිදී සඳහන් කළා.\nඋතුරු පළාත් ප්‍රධාන අමාත්‍යවරයාගේ ප්‍රකාශය සම්බන්ධයෙන් අදහස් දැක්වු හිටපු ජනාධිපති මහින්ද රාජපක්ෂ කියා සිටියේ ඔහු ජාතිවාදියෙකු නොවන බවයි.\nපැවති රජය සමයේ මාධ්‍යවේදීන් අතුරුදන් වු බවට නැගෙන චෝදනා සම්බන්ධයෙන් ද හිටපු ජනාධිපතිවරයාගෙන් මාධ්‍යවේදීන් ප්‍රශ්ණ කළා.\nමීළඟ මැතිවරණයට ඒකාබද්ධ විපක්ෂය වෙනම තරඟ කිරීමටද ඉඩක් ඇති බව ඔහු මාධ්‍යවේදීන් විමසූ ප්‍රශ්නවලට පිළිතුරු දෙමින් වැඩිදුරටත් කියා සිටියා.",
       "URL": "https://www.hirunews.lk/144450/මහින්ද-දෙමළ-මාධ්‍යවේදීන්-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=4851"
}