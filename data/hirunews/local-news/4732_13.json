{
       "Source": "hirunews",
       "Timestamp": "Thursday, 29 December 2016 - 19:38",
       "Headline": "විල්පත්තු වනාන්තර පද්ධතිය යළිත් රටට අහිමි වීමේ අවදානමක්",
       "News Content": "පරිසර බලධාරීන්ගේ මුණිවත රැකීම හමුවේ විල්පත්තු ආශ්‍රිත වනාන්තර පද්ධතිය යළිත් වරක් රටට අහිමි වීමේ අවදානමක් මතුව තිබෙනවා.\nඅදත් හිරු සී.අයි.ඒ වෙන්වන්නේ විල්පත්තු ආශිත ප්‍රදේශයේ සිදුවන වන විනාශයේ නවතම තොරතුරු හෙළි කිරීම සදහායි.\nහිරු සි.අයි.ඒ හරහා ඊයේ අප හෙළි කළේ විල්පත්තුව සමග බැදී පවතින විලත්තිකුලම් වනාන්නතර පද්ධතිය හෙළි පෙහෙලි කර ජනාවාස පිහිටුවන ආකාරයයි.\nසංවිධානාත්මකව වනාන්තරය හෙලි පෙහෙළි කරන සැනින් ලහි ළහියේ නිවාස ඉදිකිරීම් කටයුතු සිදුවනවා.\nවන සංරක්ෂණ දෙපාර්තමේන්තුව යටතේ පාලනය වන විලත්තිකුලම් වන කලාපයේ සිදුවන හෙළි පෙහෙළි කිරීම් සම්බන්ධව එම දෙපාර්තමේන්තුවේ අධ්‍යක්ෂ ජනරාල් අනුර සතරසිංහ මහතාගෙන් අප විමසීමක් කළා.\nවසර ගණනාවක් පැරණි දැවැන්ත රුක්ෂලතා මෙම වනාන්තරයෙන් ඉවත් කොට අලුතින් ප්‍රජා වන වගා සිදුකිරිම හාස්‍යයට කරුණක්.\nදැන්වත් මුළු මහත් රටකට අයිති විලත්තිකුලම් වනාන්තර කලාපය රැක ගැනීම ඔබ නිලධාරීන් සතු වගකීමක් නොවේද?\nහිරු සි.අයි.ඒ ඉදිරියේදීත් අවධියෙන්.",
       "URL": "https://www.hirunews.lk/150871/විල්පත්තු-වනාන්තර-පද්ධතිය-යළිත්-රටට-අහිමි-වීමේ-අවදානමක්",
       "Category": "Local News",
       "Parent URL": "https://www.hirunews.lk/local-news.php?pageID=4732"
}