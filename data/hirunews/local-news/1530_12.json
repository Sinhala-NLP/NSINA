{
       "Source": "hirunews",
       "Timestamp": "Monday, 29 November 2021 - 11:04",
       "Headline": "පොලිස්පති සී.ඩී වික්‍රමරත්න අධිකරණයට (වීඩියෝ)",
       "News Content": "පාස්කු ඉරුදින ත්‍රස්ත ප්‍රහාරයක් එල්ල වන බවට ප්‍රමාණවත් බුද්ධි තොරතුරු ලැබී තිබියදීත් එය වළක්වා ගැනීමට ක්‍රියාමාර්ග නොගැනීම ඇතුලු චෝදනා එල්ල වී සිටින හිටපු පොලිස්පති ජූජිත් ජයසුන්දරට එරෙහිව ගොනු කර තිබෙන නඩුවේ සාක්ෂි සටහන් කර ගැනීම අද (29) හයවන දිනටත් සිදු කෙරුණා.\nඅද සාක්ෂි දීම සඳහා පොලිස්පති සී.ඩී. වික්‍රමරත්න අධිකරණය හමුවේ පෙනී සිටියා.\nනාමල් බළල්ලේ, ආදිත්‍ය පටබැදිගේ සහ මොහොමඩ් ඉර්ෂඩීන් යන ත්‍රිපුද්ගල මහාධිකරණ විනිසුරු මඩුල්ල ඉදිරියේ මෙම නඩු විභාගය පැවැත්වෙනවා.\nපැමිණිල්ල වෙනුවෙන් පෙනී සිටින ජ්‍යෙෂ්ඨ නියෝජ්‍ය සොලිසිටර් ජනරාල් දිලීප පිරීස්ගේ මෙහෙයවීම යටතේ පොලිස්පතිවරයාගෙන් සාක්ෂි සටහන් කර ගැනීම ආරම්භ කර තිබෙනවා.",
       "URL": "https://www.hirunews.lk/289508/පොලිස්පති-සී-ඩී-වික්‍රමරත්න-අධිකරණයට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1530"
}