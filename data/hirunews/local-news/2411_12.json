{
       "Source": "hirunews",
       "Timestamp": "Sunday, 04 October 2020 - 19:16",
       "Headline": "සතුන්ට ඇට වූ විදුලි රැහැනක ගැටී කාන්තාවන් දෙදෙනෙක් මරුට (වීඩියෝ)",
       "News Content": "නීතිවිරෝධී ලෙස සතුන්ට ඇටවූ විදුලි රැහැනක ගැටී කාන්තාවන් දෙදෙනෙකු මිය යාම සම්බන්ධයෙන් පුද්ගලයෙකු අත්අඩංගුවට ගෙන තිබෙනවා.\nමීට දින 4කට පෙර මෙලෙස විදුලි රැහැනක ගැටී මිය ගොස් තිබුණේ මාවනැල්ල - අඹදෙනිය ප්‍රදේශයේ පදිංචි 36 හැවිරිදි සහ 67 හැවිරිදි කාන්තාවන් දෙදෙනෙක්.\nපසුව අදාළ පුද්ගලයා විසින් නීතියේ රැහැනින් බේරීම සඳහා මෙම මළ සිරුරු සිද්ධිය වූ ස්ථානයට ආසන්නයේ කැළෑබඳ ප්‍රදේශයක සඟවා තිබෙනවා.\nපසුව පොලීසිය විසින් සැකකරු අත්අඩංගුවට ගෙන මළ සිරුරු සොයා ගන්නා අවස්ථාවේ ඒවා නරක් වී තිබූ බවයි හිරු වාර්තාතරු සදහන් කළේ.\nමේ අතර, මීගමුව - සෙත්තපාඩුව - කම්මල්තොට මෝයකට අසල මුහුදේ දියනෑමට ගොස් අතුරුදන් වූ තරුණයන් තුන්දෙනාගේ සිරුරු අද පෙරවරුවේ නාවික හමුදාව විසින් සොයාගෙන තිබෙනවා.\nඊයේ පස්වරුවේ අතුරුදන් තරුණයන් තුන්දෙනා තවත් සිව් දෙනෙකු සමඟ මුහුදේ දිය නෑමට ගොස් තිබුණා.\nමොවුන් 20 ත් 24 ත් අතර වයස්වල පසුවන තලවකැලේ සහ නමුණුකුල ප්‍රදේශයේ පදිංචිකරුවන්.",
       "URL": "https://www.hirunews.lk/251797/සතුන්ට-ඇට-වූ-විදුලි-රැහැනක-ගැටී-කාන්තාවන්-දෙදෙනෙක්-මරුට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2411"
}