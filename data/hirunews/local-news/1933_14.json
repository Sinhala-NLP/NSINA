{
       "Source": "hirunews",
       "Timestamp": "Monday, 24 May 2021 - 6:14",
       "Headline": "මෙරටින් කොවිඩ් ආසාදිත තවත් මරණ 32ක්",
       "News Content": "තවත් කොරෝනා මරණ 32ක් සිදුව ඇති බව රජයේ ප්‍රවෘත්ති දෙපාර්තමේන්තුව නිවේදනය කළා.\nඑහිදී ඊයේ (23) දිනය තුළ සිදුව ඇති මරණ සංඛ්‍යාව 05ක් බවයි එමඟින් සඳහන් කළේ.\nඅනෙක් මරණ 27 අතුරෙන් එක් මරණයක් අප්‍රේල් 23 වනදා සිදුව ඇති අතර, මැයි 17 වනදා සහ මැයි 18 වනදා එක් මරණයක් බැගින් වාර්තා වන බවයි රජයේ ප්‍රවෘත්ති දෙපාර්තමේන්තුව නිකුත් කළ නිවේදනයේ දැක්වෙන්නේ.\nඊට අමතරව මැයි 19 වැනිදා තවත් මරණ 04 ක්, මැයි 20 වැනිදා මරණ 10 ක්, මැයි 21 සහ 22 වන දිනවල මරණ 05 බැගින් සිදුව ඇති බව එහි සඳහන්.\nඒ සමඟම ශ්‍රී ලංකාවෙන් වාර්තා වන කොරෝනා ආසාදිත රෝගීන්ගේ සමස්ත මරණ සංඛ්‍යාව 1210 ක් ලෙස දැක්වෙනවා.\nප්‍රවෘත්ති දෙපාර්තමේන්තුව ඊයේ ප්‍රකාශයට පත්කළ කොරෝනා මරණ අවුරුදු 28 සිට 91 දක්වා වයස් කාණ්ඩවල අයයි.",
       "URL": "https://www.hirunews.lk/272251/මෙරටින්-කොවිඩ්-ආසාදිත-තවත්-මරණ-32ක්",
       "Category": "Local News",
       "Parent URL": "https://www.hirunews.lk/local-news.php?pageID=1933"
}