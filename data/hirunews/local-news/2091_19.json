{
       "Source": "hirunews",
       "Timestamp": "Saturday, 13 March 2021 - 8:21",
       "Headline": "නැගෙනහිර ජල සංවර්ධන ව්‍යාපෘතියේ කෝටි ගණනක අක්‍රමිකතාවක්",
       "News Content": "නැගෙනහිර පළාතේ සංවර්ධන ව්‍යාපෘතිවල අක්‍රමිකතා හේතුවෙන් රුපියල් කෝටි හයක පාඩුවක් සිදුව ඇති බව රජයේ ගිණුම් කාරක සභාවේදී අනාවරණ වී තිබෙනවා.\nජී.අයි. පයිප්ප සහ උපාංග ගෙන්වීමේදී මෙලෙස සිදුව ඇති අක්‍රමිකතා නිසා රුපියල් හයකෝටි විසි හතරලක්ෂයකට අධික මුදලක් වැඩිපුර ගෙවීමට රජයට සිදුව ඇති බව සඳහන්.\nනැගෙනහිර පළාත්වල සංවර්ධන ව්‍යාපෘති සිදු කෙරුණේ ජයිකා ආයතනයේ ආධාර මතයි.\nමහා භාණ්ඩාගාරය ඊට අවශ්‍ය ජී.අයි. පයිප්ප සහ උපාංග ගෙන්වීම, ජල සම්පාදන මණ්ඩලයට පවරා තිබුණා.\n2013 වසරේ සිදුකළ ව්‍යාපෘතියට අනුව ඊට අදාළ කොන්ත්‍රාත්තුව පෞද්ගලික ආයතනයකට ලබාදී තිබූ අතර, ගුදමෙන් නිදහස් කරගැනීමේදී ව්‍යාජ තොරතුරු සටහන් කර මෙම අක්‍රමිකතාව සිදුකර ඇති බවයි අනාවරණ වී ඇත්තේ.\nඑමඟින් අදාළ ආයතනයට හිමිකර දී ඇති මුදල ඇමරිකානු ඩොලර් දොළොස් ලක්ෂයකට අධිකයි.\nඑසේම ව්‍යාජ තොරතුරු ඉදිරිපත් කර තිබියදී අදාළ ආයතනය වරදක් නොකළ ලෙස සළකා රේගුව විමර්ශනය සිදුකර ඇති බවද ගිණුම් කාරක සභාවේදී හෙළිවුණා.",
       "URL": "https://www.hirunews.lk/265186/නැගෙනහිර-ජල-සංවර්ධන-ව්‍යාපෘතියේ-කෝටි-ගණනක-අක්‍රමිකතාවක්",
       "Category": "Local News",
       "Parent URL": "https://www.hirunews.lk/local-news.php?pageID=2091"
}