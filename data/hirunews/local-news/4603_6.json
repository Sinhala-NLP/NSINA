{
       "Source": "hirunews",
       "Timestamp": "Tuesday, 21 March 2017 - 13:19",
       "Headline": "ව්‍යාපාරිකයාගේ මරණය සැකයි",
       "News Content": "මහියංගනය - ලොග්ගල්ලාඔය වැවේ තිබී සිරුර හමුවූ ව්‍යාපාරිකයාගේ මරණය සැක සහිත බව ඔහුගේ ඥාතීන් පවසනවා.\nදින 3ක සිට අතුරුදන්ව සිටි නුවරඑළිය - රාගල ප්‍රදේශයේ පදිංචි 44 හැවිරිදි  ව්‍යාපාරිකයාගේ මළ සිරුර මහියංගනය - ලොග්ගල්ලාඔය වැවේ තිබී ඊයේ හමුවුණා. පසුගිය 18 වනදා මොහු නිවසින් පිටත්ව ගොස් ඇත්තේ ව්‍යාපාර කටයුත්තක් සදහායි.\nනමුත් එදින සිට තම සොහොයුරා සම්බන්ධයෙන් කිසිදු තොරතුරක් සොයා ගැනීමට නොහැකි වූ බවයි ඔහුගේ සොහොයුරිය හිරු ප්‍රවෘත්ති අංශයට ප්‍රකාශ කළේ.\nකෙසේ වෙතත්, පසුව මහියංගනය පොලීසියට ලද තොරතුරක් මත ඔහුගේ සිරුර ඊයේ ලොග්ගල්ලාඔය වැවේ තිබී සොයා ගත්තා.\nමේ වන විට ඔහුගේ මෘත ශරීරය බදුල්ල - මූලික රෝහලේ තැන්පත් කර ඇති අතර, අද පශ්චාත් මරණ පරීක්ෂණය ද සිදුකිරීමට නියමිතයි.\nමිය ගිය ව්‍යාපාරිකයාගේ නැගනිය හිරු ප්‍රවෘත්ති අංශයට අදහස් පළ කරමින් කියා සිටියේ ඔහුගේ මරණය සැක සහිත බවයි.\nපොලීසිය සදහන් කළේ ව්‍යාපාරිකයාගේ මරණය සම්බන්ධයෙන් නිශ්චිත ප්‍රකාශයක් සිදුකළ හැක්කේ ඔහුගේ සිරුර පිළිබද පශ්චාත් මරණ පරීක්ෂණයෙන් පසුව බවයි.",
       "URL": "https://www.hirunews.lk/157370/ව්‍යාපාරිකයාගේ-මරණය-සැකයි",
       "Category": "Local News",
       "Parent URL": "https://www.hirunews.lk/local-news.php?pageID=4603"
}