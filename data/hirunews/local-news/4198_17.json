{
       "Source": "hirunews",
       "Timestamp": "Monday, 27 November 2017 - 14:00",
       "Headline": "පුද්ගල ඝාතනයකට සම්බන්ධ සැකකරුවන් දෙදෙනෙකු අත්අඩංගුවට",
       "News Content": "බොරැල්ල - සරණපාල හිමි මාවත ප්‍රදේශයේදී තියුණු ආයුධයකින් පහරදී පුද්ගලයෙකු ඝාතනය කළ සැකකරුවන් දෙදෙනෙකු අත්අඩංගුවට ගෙන තිබෙනවා.\nකොළඹ අපරාධ කොට්ඨාශය විසින් බොරැල්ල - සිරිසර උයන ප්‍රදේශයේදී ඊයේ අත්අඩංගුවට ගත් මොවුන් 26 සහ 30 යන වයස්වල පසුවන බොරැල්ල ප්‍රදේශයේම පදිංචිකරුවන් බවයි පොලිස් මාධ්‍ය ප්‍රකාශක කාර්යාලය සදහන් කළේ.\nසරණපාල හිමි මාවත දුම්රිය මාර්ගය ආසන්නයේදී අදාළ පුද්ගලයා ඝාතනය කර තිබුණේ පසුගිය සැප්තැම්බර් මස 15 වනදායි.",
       "URL": "https://www.hirunews.lk/177049/පුද්ගල-ඝාතනයකට-සම්බන්ධ-සැකකරුවන්-දෙදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4198"
}