{
       "Source": "hirunews",
       "Timestamp": "Sunday, 27 December 2015 - 11:29",
       "Headline": "පාසැල් නොයන දැරියගේ ප්‍රේමය ගිය දුර",
       "News Content": "අවුරුදු 15 ක බාල වයස්කාර දැරියක් පැහැරගෙන ගොස් ඇය සමග අඹු සැමි සම්බන්ධතා පැවැත්වු 31 හැවිරිදි පුද්ගලයකු පොලිස් අත්අඩංගුවට ගෙන තිබෙනවා.\nසැකකරු මදුරන්කුලිය ජයසිරිගම ප්‍රදේශයේ පදිංචිකරුවෙකු බවයි හෙළිවී ඇත්තේ.\nපෙරේදා රාත්‍රී මෙම පුද්ගලයා මදුරන්කුලිය සුහදගම ප්‍රදේශයේ පදිංචිව සිටින 15 හැවිරිදි දැරිය පැහැරගෙන ගොස් තිබෙනවා.\nඒ සම්බන්ධයෙන් ඇයගේ දෙමව්පියන් පොලිසියට කල පැමිණිල්ලකට අනුව කල විමර්ශණයකදීයි ඔවුන් දෙදෙනා සොයාගෙන ඇත්තේ.\n15 හැවිරිදි දැරිය පොලිසිය හමුවේ ප්‍රකාශකර ඇත්තේ මව පියා සහ සහෝදරියන් සමග ජීවත්වන තමා මෙම පුද්ගලයා සමග ප්‍රේම  සම්බන්ධතාවක් පවත්වාගෙන ගිය බවයි.\nඑහි ප්‍රතිඵලයක් මත ඔහුගේ ඇරයුමෙන් ඔහු සමග ගිය බව ද දැරිය ප්‍රකාශකර ඇතැයි සඳහන්.\nපොලිසිය කල විමර්ශණවලදී හෙළිවී ඇත්තේ මෙම 15 හැවිරිදි දැරිය පාසැල් නොයන බවයි.\nඇය වෛද්‍ය පරීක්ෂණයක් සඳහා පුත්තලම මුලික රෝහලට ඇතුලත් කර තිබෙනවා. සැකකරු පුත්තලම දිසා අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/122868/පාසැල්-නොයන-දැරියගේ-ප්‍රේමය-ගිය-දුර",
       "Category": "Local News",
       "Parent URL": "https://www.hirunews.lk/local-news.php?pageID=5233"
}