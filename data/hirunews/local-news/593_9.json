{
       "Source": "hirunews",
       "Timestamp": "Wednesday, 18 January 2023 - 20:07",
       "Headline": "රජයේ රෝහල්වල සුළු සේවකයින් රාජකාරී වේලාවන් තුළ මත්ද්‍රව්‍ය භාවිතා කිරීමෙන් රෝගීන් අපහසුතාවයට (වීඩියෝ)",
       "News Content": "රජයේ ඇතැම් රෝහල්වල සුළු සේවකයින් රාජකාරී වේලාවන් තුළ අයිස් හා ගංජා භාවිතා කර සේවය කරන බව කොළඹ ජාතික රෝහලේ නියෝජ්‍ය අධ්‍යක්ෂ, රජයේ වෛද්‍ය නිලධාරීන්ගේ සංසදයේ සභාපති රුක්ෂාන් බෙල්ලන පවසනවා.\nඒ හේතුවෙන් ඇතැම් සුළු සේවකයින් රෝගීන්ගේ බඩු භාහිරාදිය පවා සොරකම් කිරීමට පෙළඹී ඇති බවයි ඔහු හිරු ප්‍රවෘත්ති අංශයට අදහස් දක්වමින් ප්‍රකාශ කළේ.\nකොළඹ ජාතික රෝහලේ සේවකයෙකු රාජකාරී වේලාව තුළ සිය නිල ඇඳුමින්ම ගංජා භාවිතා කරන බවට දර්ශන සාක්ෂි සහිතව මේ වනවිට තහවුරු වී තිබෙනවා.\nඇතැම් සෞඛ්‍ය සේවකයින් මෙලෙස මත්ද්‍රව්‍ය භාවිතා කිරීමෙන් රෝගීන්ට බලපෑම් එල්ල වී ඇති බවයි රජයේ වෛද්‍ය නිලධාරීන්ගේ සංසදයේ සභාපති රුක්ෂාන් බෙල්ලන සඳහන් කළේ.",
       "URL": "https://www.hirunews.lk/325361/රජයේ-රෝහල්වල-සුළු-සේවකයින්-රාජකාරී-වේලාවන්-තුළ-මත්ද්‍රව්‍ය-භාවිතා-කිරීමෙන්-රෝගීන්-අපහසුතාවයට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=593"
}