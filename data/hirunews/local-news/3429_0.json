{
       "Source": "hirunews",
       "Timestamp": "Saturday, 30 March 2019 - 11:21",
       "Headline": "පොලිස් නිලධාරියෙකුට පහර දී රන් මාලයක් කොල්ල කෑ සැකකරුවෙකු එල්ලක්කල දී අත්අඩංගුවට",
       "News Content": "පොලිස් නිලධාරියෙකුට තියුණු ආයුධයකින් පහර දී තුවාල සිදුකර, ගෙල බැදි රන් මාලයක් කොල්ල කා පළා ගිය සැකකරුවෙකු නිට්ටඹුව - මීවිටිය - එල්ලක්කල ප්‍රදේශයේදී ජීව අත්බෝම්බයක් සමඟ අත්අඩංගුවට ගෙන තිබෙනවා.\nපොලීසිය පැවසුවේ ඔහු එම ප්‍රදේශයේ පදිංචි 24 හැවිරිදි තරුණයෙකු බවයි.\nපසුගිය බදාදා මීරිගම - පස්යාල මාර්ගයේ දී සිදුවූ මෙම සිද්ධියේදී තුවාල ලැබූ පොලිස් නිලධාරියා මේ වන විටත් වතුපිටිවල රෝහලේ දැඩි සත්කාර ඒකකයේ ප්‍රතිකාර ලබනවා.\nඔහු ප්‍රභූ ආරක්ෂක කොට්ඨශයට අනුයුක්තව සේවය කරන නිලධාරියෙක්.",
       "URL": "https://www.hirunews.lk/213469/පොලිස්-නිලධාරියෙකුට-පහර-දී-රන්-මාලයක්-කොල්ල-කෑ-සැකකරුවෙකු-එල්ලක්කල-දී-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3429"
}