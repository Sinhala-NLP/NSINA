{
       "Source": "hirunews",
       "Timestamp": "Saturday, 20 May 2023 - 13:30",
       "Headline": "අතිපූජ්‍ය දොඩම්පහළ චන්දසිරි නා හිමියන්ගේ ආදාහන පූජෝත්සවය හෙට (වීඩියෝ)",
       "News Content": "අපවත් වී වදාළ අමරපුර මහා නිකායේ උත්තරීතර මහා නායක අග්ගමහා පණ්ඩිත අතිපූජ්‍ය දොඩම්පහළ චන්දසිරි නා හිමියන්ගේ ශ්‍රී දේහය පිලිබඳ ආදාහන පූජෝත්සවය හෙට පස්වරුවේ පූර්ණ රාජ්‍ය ගෞරව සහිතව කොළඹ නිදහස් චතුරස්‍රෙය්දී සිදු කිරීමට නියමිතයි.\nඋන්වහන්සේගේ ශ්‍රී දේහය මේ වනවිට රාජගිරිය ගෝතම තපෝවන විහාරස්ථානයේ තැන්පත් කර තිබෙනවා.\nඅමරපුර මහා නිකායේ උත්තරීතර මහ නායක අග්ගමහා පණ්ඩිත අතිපූජ්‍ය දොඩම්පහළ චන්දසිරි මහ නාහිමියන්ගේ ශ්‍රී දේහයට අවසන් ගෞරව පුද කිරීමට විශාල පිරිසක් මේ වනවිට රාජගිරිය ගෝතම තපෝවන විහාරස්ථානය වෙත පැමිණෙමින් සිටිනවා.\nමල්වතු මහා විහාර පාර්ශවයේ අනුනායක අතිපූජ්‍ය නියංගොඩ විජිතසිරි හිමියන්ද උන් වහන්සේගේ ශ්‍රී දේහයට අවසන් ගෞරව දැක්වීම සදහා වැඩම කර සිටියා.\nමේ අතර හිටපු ජනපති මෛත්‍රිපාල සිරිසේන, කතානායක මහින්ද යාපා අබේවර්ධන ඇතුළු දේශපාලනඟයින් රැසක් උන්වහන්සේගේ ශ්‍රී දේහයට අවසන් ගෞරව දැක්වීම සඳහා එක්ව සිටියා.\nඅමරපුර මහා නිකායේ උත්තරීතර මහ නායක අග්ගමහා පණ්ඩිත අතිපූජ්‍ය දොඩම්පහළ චන්දසිරි මහ නාහිමියන් ශ්‍රී ජයවර්ධනපුර රෝහලේදී අපවත් වන විට 84 වැනි වියේ පසුවුණා.\nඅපවත් වී වදාළ අතිපූජ්‍ය දොඩම්පහළ චන්දසිරි මහ නාහිමියන්ගේ ශ්‍රී දේහය මේ වනවිට රාජගිරිය ගෝතම තපෝවන විහාරස්ථානයේ තැන්පත් කර තිබෙන අතර ආදාහන පූජෝත්සවය හෙට පස්වරුවේ පූර්ණ රාජ්‍ය ගෞරව සහිතව කොළඹ නිදහස් චතුරශ්‍රයේ දී සිදු කිරීමට නියමිතයි.",
       "URL": "https://www.hirunews.lk/335718/අතිපූජ්‍ය-දොඩම්පහළ-චන්දසිරි-නා-හිමියන්ගේ-ආදාහන-පූජෝත්සවය-හෙට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=330"
}