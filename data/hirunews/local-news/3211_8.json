{
       "Source": "hirunews",
       "Timestamp": "Wednesday, 07 August 2019 - 15:54",
       "Headline": "දිගුකලක් නිහඬව සිටි නියෝජ්‍ය ඇමති තෙවරප්පෙරුම පුනුරුත්තාපන කඳවුරකට යයි",
       "News Content": "කම්කරු, වෘත්තිය සමිති සබදතා සහ සමාජ සවිබල ගැන්වීම් නියෝජ්‍ය අමාත්‍ය පාලිත තෙවරප්පෙරුම සිය අමාත්‍යංශය යටතේ ක්‍රියාත්මක වන අවිස්සාවේල්ල පුවක්පිටිය පුනුරුත්තාපන කඳවුර වෙත හදිසියේම පැමිණියා.\nඒ එම කඳවුරේ සිදුවන වැඩකටයුතු පිළිබඳව අධීක්ෂණය කිරීම සඳහායි.\nකෙසේ වෙතත් එහිදී අනාවරණ වූයේ එම කඳවුරේ ස්ථානභාර නිලධාරීවරයා හෝ සමාජ සේවා නිලධාරීවරයා එහි නොමැති බවයි.\nඑම අවස්ථාවේ කොන්ත්‍රාත් පදනම මත එහි සේවය කරන සහායකයන් දෙදෙනෙක් පමණක් එහි සිටීම හේතුවෙන් මේ පිළිබඳව අමාත්‍යවරයා දුරකථනයෙන් සමාජ සේවා අධ්‍යක්ෂතුමියගෙන් කරුණු විමසා සිටියා.\nඑහිදී අමාත්‍යවරයා වැඩිදුරටත් පෙන්වාදුන්නේ එම කඳවුරේ භාවිතයට ගැනීමට ඇති ජලය ඉතා අපිරිසිදු මට්ටමක පවතින බවයි.\nඒ වනවිටත් අදාළ කඳවුරේ පුනුරුත්ථාපානය ලබමින් සිටි පිරිස 150 කට අධිකයි.\nඅනතුරුව නියෝජ්‍ය අමාත්‍යවරයා ඔවුන් සමඟ සුහද පිළිසඳරක යෙදුනේ මෙලෙසින්.",
       "URL": "https://www.hirunews.lk/221738/දිගුකලක්-නිහඬව-සිටි-නියෝජ්‍ය-ඇමති-තෙවරප්පෙරුම-පුනුරුත්තාපන-කඳවුරකට-යයි",
       "Category": "Local News",
       "Parent URL": "https://www.hirunews.lk/local-news.php?pageID=3211"
}