{
       "Source": "hirunews",
       "Timestamp": "Tuesday, 20 October 2020 - 13:33",
       "Headline": "සැෂේ තහනම් කිරීමට කැබිනට් අනුමැතිය",
       "News Content": "ආහාර සහ ඖෂධ සඳහා භාවිතා කරන මිලිලීටර් 20ට හෝ ග්‍රෑම් 20ට අඩු පොලිතින් හා ප්ලාස්ටික් වලින් නිෂ්පාදිත සැෂේ ඇසුරුම් තහනම් කිරීමට අමාත්‍ය මණ්ඩල අනුමැතිය හිමිව තිබෙනවා.\nඒ වෙනුවට මිලිලීටර් 100 හෝ ග්‍රෑම් 100 හෝ ඊට වැඩි ඇසුරුම් භාවිතා කිරීමටයි ඊයේ( පැවති අමාත්‍ය මණ්ඩලයේදී අනුමැතිය හිමිව ඇත්තේ.\nඑමෙන්ම බැලුන්, බෝල වර්ග සහ දියමත පාවෙන සෙල්ලම් බඩු හැර ප්ලාස්ටික් වලින් සාදන ලද විවිධ හුළං පුරවන ලද සෙල්ලම් බඩු තහනම් කිරීම හා ඒ සඳහා විකල්පයක් ලෙස පරිසර හිතකාර හා සෞඛ්‍යාරික්ෂිත අමුද්‍රව්‍ය වලින් නිෂ්පාදිත දෑ භාවිතා කිරීමටද කැබිනට් අනුමැතිය හිමි වුණා.\nසෞඛ්‍ය ප්‍රතිකාර සඳහා යොදාගන්නා ද්‍රව්‍ය හැර ප්ලාස්ටික් කොට්න් බඩ් තහනම් කිරීමටත් ඊට විකල්පයක් ලෙස දිරාපත්වන අමුද්‍රව්‍ය වලින් නිෂ්පාදිත කොට්න් බඩ් භාවිත කළ යුතු බවද දැනුම් දී තිබෙනවා",
       "URL": "https://www.hirunews.lk/252933/සැෂේ-තහනම්-කිරීමට-කැබිනට්-අනුමැතිය",
       "Category": "Local News",
       "Parent URL": "https://www.hirunews.lk/local-news.php?pageID=2379"
}