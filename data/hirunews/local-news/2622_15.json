{
       "Source": "hirunews",
       "Timestamp": "Tuesday, 30 June 2020 - 8:12",
       "Headline": "මිල්ලන්ගොඩ ඇත් පන්තියේ ජයන්ති මිය යයි (වීඩියෝ)",
       "News Content": "ශ්‍රී දළදා මාලිගාවේ දළදා කරඬුව කිහිප අවස්ථාවක වැඩම කර වූ කෑගල්ල “මිල්ලන්ගොඩ ජයන්ති“ ඇතා මිය ගොස් තිබෙනවා.\nඊයේ (29) මෙම ඇතා මිය යන විට වයස අවුරුදු 70ක් පමණ විය.\nවයස අවුරුදු හතරේදී දෙහිවල සත්වෝද්‍යානයේ පැවැති ප්‍රසිද්ධ වෙන්දේසියකදී රුපියල් 5000ක වටිනාකමකට වෙන්දේසි වු අවස්ථාවේ දී එස්.ආර්.එස් මිල්ලංගොඩ මහතා විසින් එම ඇතා මිලදී ගෙන තිබුණි.\nමෙම ඇතා “පොඩි රාජා“ නමින්ද, හඳුන්වයි.\n1956 බුද්ධ ජයන්ති වසරේ මෙම ඇතා මිලදි ගෙන තිබු නිසා ඇතාට ''ජයන්ති'' නම යොදා තිබෙනවා.\nඇතා මිය යන විට අඩි 9 කට ආසන්න උසකින් යුක්ත විය.\nමෙම ඇතා 2017 වසරේ ශ්‍රී දළදා මාලිගාවේ රන්දෝලි පෙරහැරේ ප්‍රථමවරට සදාතුක කරඬුව වැඩම වූ බව වාර්තාවනවා.",
       "URL": "https://www.hirunews.lk/244280/මිල්ලන්ගොඩ-ඇත්-පන්තියේ-ජයන්ති-මිය-යයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2622"
}