{
       "Source": "hirunews",
       "Timestamp": "Friday, 06 December 2019 - 7:54",
       "Headline": "මාලදිවයින් විදේශ කටයුතු ඇමති ජනපති හමුවෙයි",
       "News Content": "මාලදිවයින් විදේශ කටයුතු අමාත්‍ය අබ්දුල්ලා ෂාහිඩ් සහ ජනාධිපති ගෝඨාභය රාජපක්ෂ අතර හමුවක් ඊයේ සිදුවුණා.\nඑහිදී මාලදිවයින් විදේශ ඇමතිවරයා එරට රජය වෙනුවෙන් ජනාධිපතිවරයාට සුභාශිංසන එක්කර තිඛෙනවා.\nදෙරට අතර සබඳතාවල වත්මන් ප්‍රගතිය පිළිබඳව සතුට පළ කළ ඔහු ද්විපාර්ශවික සබඳතා පමණක් නොව කලාපීය සබඳතා වැඩිදියුණු කර ගැනීමේ අවශ්‍යතාව ද අවධාරණය කළ බවයි ජනාධිපති මාධ්‍ය අංශය සඳහන් කළේ.\nඑහිදී ජනාධිපති ගෝඨාභය රාජපක්ෂ සඳහන් කර ඇත්තේ ද්විපාර්ශවික සහ කලාපීය සබඳතා අඛණ්ඩව ශක්තිමත් කළ යුතු බවයි.\nමේ අතර, කැලණිය රජමහා විහාරයේ වාර්ෂික දුරුතු පෙරහර පැවැත්වීම පිළිබඳව සාකච්ඡාවක් අග්‍රාමාත්‍ය මහින්ද රාජපක්ෂගේ ප්‍රධානත්වයෙන් ඊයේ අරලියගහ මන්දිරයේදී පැවැත්වුණා.\nඑළැඹෙන ජනවාරි මස 06, 07, 08 සහ 09 යන දිනවල ඵෙතිහාසික දුරුතු පෙරහර පැවැත්වීමට කටයුතු යොදා තිඛෙනවා.\nඑම හමුවට කැලණිය රජමහා විහාරයේ විහාරාධිපති මහාචාර්ය පූජ්‍ය කොල්ලූපිටියේ මහින්ද සංඝරක්ඛිත නාහිමියන්ද එක්වූ අතර, එහිදී අග්‍රාමාත්‍යවරයා සඳහන් කළේ පෙරහර සාර්ථකව පැවැත්වීමට දිය හැකි සෑම සහයෝගයක්ම ලබාදෙන බවයි.",
       "URL": "https://www.hirunews.lk/229655/මාලදිවයින්-විදේශ-කටයුතු-ඇමති-ජනපති-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=3016"
}