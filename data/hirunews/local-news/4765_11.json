{
       "Source": "hirunews",
       "Timestamp": "Tuesday, 06 December 2016 - 18:16",
       "Headline": "බොදුබල සේනාවෙන් පොලිස්පතිට අලූත් සහතිකයක්",
       "News Content": "පොලිස්පතිවරයා ක්‍රියාකරන ආකාරය සම්බන්ධයෙන් ගැටලූ රැසක් පවතින බව බොදුබල සේනා සංවිධානය ප්‍රකාශ කළා.\nකොළඹ අද (06) පැවති මාධ්‍ය හමුවකදී එහි මහ ලේකම් පූජ්‍ය ගලගොඩඅත්තේ ඥාණසාර හිමියන් කියා සිටියේ පොලිස්පතිවරයා අන්දරේගේ තත්ත්වයට පත්ව ඇති බවයි.\nඔහු පොලිස්පතිවීමට පෙර තිබූ ගෞරවය නැති වී ඇති බවද උන්වහන්සේ සඳහන් කළා.\nමේ අතර, පොලිස්පති පූජිත් ජයසුන්දර එම ධුරයෙන් ඉවත් කිරීම රජයේ වගකීමක් බව සාධාරණ සමාජයක් සඳහා වූ පුරවැසි හඬ සංවිධානය කියාසිටියා.\nකොළඹ අද (06) පැවති මාධ්‍ය හමුවකට එක්වෙමින් එම සංවිධානයේ කැඳවුම්කරු හිටපු පාර්ලිමේන්තු මන්ත්‍රී චන්ද්‍රසේන විජේසිංහ මේ බව සඳහන් කළා.",
       "URL": "https://www.hirunews.lk/149104/බොදුබල-සේනාවෙන්-පොලිස්පතිට-අලූත්-සහතිකයක්",
       "Category": "Local News",
       "Parent URL": "https://www.hirunews.lk/local-news.php?pageID=4765"
}