{
       "Source": "hirunews",
       "Timestamp": "Tuesday, 21 November 2017 - 18:47",
       "Headline": "වෙනස ගැන ජනපති කථා කරයි",
       "News Content": "වසර 03 කට පසු සිදුවී ඇති වෙනස පිළිබඳව තමන් තෘප්තිමත් බව ජනාධිපති මෛත්‍රීපාල සිරිසේන ප්‍රකාශ කළා.\nසූර්යබල සංග්‍රාමයේ මෙගාවොට් 100 සම්පූර්ණවීම නිමිත්තෙන් බත්තරමුල්ලේ අද පැවති උත්සවයකට එක්වෙමිනුයි ජනාධිපතිවරයා මේ බව කියා සිටියේ.\n‘‘මේ ගෙවී ගිය වසර තුන තුළ මම එදා ආණ්ඩුවෙන් එළියට බැස්සේ අද වගේ දවසක ඉලක්කයක් සම්පූර්ණ කරන්න. එය බොහෝ සංකීර්ණ වූ ඉලක්කයක්. අද ලෝකයේ සියලූ රාජ්‍යයන් අපේ මිතුරන් බවට පත්වෙලා තියෙනවා. අපේ රටට අහිිමිවූ බොහෝ දේ අප ලබාගත්තා. ආණ්ඩුවක් විදිහට වැඩකරන විට විවේචන තියෙනවා, නින්දා අපහාස තියෙනවා. ප්‍රජාතන්ත්‍රවාදී රටක නිදහස් සමාජයක ඒ දී ඇති අයිතිය භුක්ති විඳින සමාජයක අපි ඒ සියලූදෙයට ගෞරව කරනවා. මීට අවුරුදු තුනකට පෙර මේ රට තිබූ තත්වයෙන්ම මේ රට තිබුණා නම් මේ වෙනස නොවී, ඇතැම් අය අහනවා වෙනස සනීපද? කියලා. අපි කියනවා වෙනස හොඳට සනීපයි කියලා, රටේ ජනතාවට.’’",
       "URL": "https://www.hirunews.lk/176592/වෙනස-ගැන-ජනපති-කථා-කරයි",
       "Category": "Local News",
       "Parent URL": "https://www.hirunews.lk/local-news.php?pageID=4207"
}