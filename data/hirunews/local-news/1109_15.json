{
       "Source": "hirunews",
       "Timestamp": "Wednesday, 08 June 2022 - 21:46",
       "Headline": "ආගමන විගමනය ඉදිරිපිට දිගු පෝලිම් (වීඩියෝ)",
       "News Content": "වත්මන් අර්බුදකාරී තත්ත්වය හේතුවෙන් මෙරටින් පිටවීමට උත්සාහ දරන ජනතාවටත් තවත් පෝලිමක දින ගණන් තිස්සේ රැඳී සිටීමට සිදු ව\nතිබෙනවා.\nඒ, ඉන්ධන හෝ ගෑස් පෝලිමක් නො වෙ යි\nපවතින ආර්ථික අර්බුදය හමුවේ බොහෝ දෙනා මේ දිනවල රටින් පිටවීමට උත්සාහ කරමින් සිටිනවා.\nඒ අනුව විදේශ ගමන් බලපත්‍ර ලබා ගැනීම සඳහා ද බත්තරමුල්ලේ පිහිටි ආගමන විගමන දෙපාර්තමේන්තු කාර්යලය වෙත විශාල පිරිසක් දෛනික ව ඇදී එන අතර, එහි එක් දින සේවාව වෙනුවෙනු යි මෙලෙස ජනතාව රැස් වී සිටින්නේ.\nආගමන විගමන දෙපාර්තමේන්තුව පවසන්නේ විදෙස් ගමන් බලපත්‍ර ඉල්ලුම් කරන ප්‍රමාණය සාමාන්‍ය දිනවලට වඩා සිව් ගුණයකින් පමණ ඉහළ ගොස් ඇති බව යි.\nමේ හේතුවෙන් එම පරිශ්‍රයේ දින ගණනාවක් තිස්සේ දිවා රෑ නො තකා දිගු පෝලිම්වල රැඳී සිටීමට යි ජනතාවට සිදු ව ඇත්තේ.\nආගමන විගමන දෙපාර්තමේන්තුව පවසන්නේ, විදෙස් ගමන් බලපත්‍ර සඳහා පවතින ඉල්ලුම ශිඝ්‍රයෙන් ඉහළ යාමත් සමඟ මෙම තත්ත්වය උද්ගත ව ඇති බව යි.",
       "URL": "https://www.hirunews.lk/306613/ආගමන-විගමනය-ඉදිරිපිට-දිගු-පෝලිම්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1109"
}