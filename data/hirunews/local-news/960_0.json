{
       "Source": "hirunews",
       "Timestamp": "Saturday, 06 August 2022 - 19:28",
       "Headline": "ගම්පහ 20 හැවිරිදි තරුණයා ඝාතනය,පස්පොඩ්ඩා ඝාතනයේ දිගුවක්දැයි සැක",
       "News Content": "ගම්පහ කෙහෙල්බද්දරදී අද උදෑසන 20 හැවිරිදි තරුණයකු වෙඩි තබා ඝාතනය කිරීම පසුගිය 27 වනදා ගම්පහ මහාධිකරණය ඉදිරිපිටදී සමන් රෝහිත පෙරේරා හෙවත් පස්පොඩ්ඩා ඇතුලු දෙදෙනෙකු ඝාතනය කිරීමේ සිද්ධියේ දිගුවක් දැයි පොලිසිය සැක පළ කරනවා.\nඅද උදෑසන යතුරුපැදියකින් පැමිණි දෙදෙනෙකු විසින් මෙම වෙඩි තැබීම සිදු කර පලාගොස් ඇති අතර සිද්ධිය සම්බන්ධයෙන් කණ්ඩායම් දෙකක් විමර්ශණ සිදුකරන බවයි පොලිසිය සදහන් කළේ.\nමෙලෙස ජීවිතක්ෂයට පත් වූයේ ගම්පහ අස්ගිරිය ප්‍රදේශයේ පදිංචිව සිටි තරුණයෙක්.\nපසුගිය මැයි 30 වනදා සිට මේ දක්වා ගත වූ කාලය තුල දිවයිනේ සිදුවූ වෙඩි තැබීමේ සිද්ධීන් 21 කින් පුද්ගලයින් 23 දෙනෙකු ජිවිතක්ෂයට පත්ව ඇති බවයි පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරී නිහාල් තල්දූව කියා සිටියේ.\nමේ අතර දික්ඕවිට ධීවර වරායේ උතුරු පර්යන්තය අසළ මුහුදු තීරයේ පාවෙමින් තිබියදී සොයා ගැණුනු පිරිමි මළ සිරුරේ අනන්‍යතාවය තවමත් හෙළි වී නොමැති බව පොලිසිය ප්‍රකාශ කළා.",
       "URL": "https://www.hirunews.lk/312091/ගම්පහ-20-හැවිරිදි-තරුණයා-ඝාතනයපස්පොඩ්ඩා-ඝාතනයේ-දිගුවක්දැයි-සැක",
       "Category": "Local News",
       "Parent URL": "https://www.hirunews.lk/local-news.php?pageID=960"
}