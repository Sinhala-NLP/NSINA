{
       "Source": "hirunews",
       "Timestamp": "Friday, 22 December 2017 - 13:46",
       "Headline": "ඉදිරියෙන් බව ජවිපෙ කියයි",
       "News Content": "නාම යෝජනා පත්‍ර සැකසීමේදී ශ්‍රී ලංකා පොදුජන පෙරමුණ සහ නිදහස් පක්ෂය මැතිවරණ නීති උල්ලංඝනය කර ඇති බවට ජනතා විමුක්ති පෙරමුණ චෝදනා නගනවා.\nඑම පෙරමුණේ ප්‍රචාරක ලේකම් පාර්ලිමේන්තු මන්ත්‍රී විජිත හේරත් මේ බව කියා සිටියේ සිය පක්ෂ කාර්යාලයේ අද (22) පෙරවරුවේ පැවති මාධ්‍ය හමුවකට එක්වෙමින්.\nඔහු කියා සිටියේ ජනතා විමුක්ති පෙරමුණ එම පක්ෂවලට වඩා එම කාර්යයේදී ඉදිරියෙන් පසුවන බවයි.\nමේ අතර දුගීබව තුරන් කිරීමට අදාළ ආණ්ඩුවේ ව්‍යාපෘතිය අසාර්ථක බවට ඔහු චෝදනා කරනවා.\nඑහිදී ඔහු වැඩිදුරටත් කියා සිටියේ කොළඹ නගරයේ සිටින යාචකයන් ඉවත් කිරීමේ තීරණය ප්‍රායෝගික නොවන බවයි.",
       "URL": "https://www.hirunews.lk/179040/ඉදිරියෙන්-බව-ජවිපෙ-කියයි",
       "Category": "Local News",
       "Parent URL": "https://www.hirunews.lk/local-news.php?pageID=4161"
}