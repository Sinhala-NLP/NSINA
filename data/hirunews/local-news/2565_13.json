{
       "Source": "hirunews",
       "Timestamp": "Thursday, 23 July 2020 - 12:50",
       "Headline": "දිස්ත්‍රික් ලේකම්වරු කොළඹට කැඳවයි",
       "News Content": "එළඹෙන 26 වන ඉරිදා දිවයිනේ සියලු තේරීම්භාර නිලධාරීාන්වරුන්, මැතිවරණ කොමිසම විසින් කොළඹට කැඳවා තිබෙනවා.\nඒ, මහ මැතිවරණයට අදාළ අවසන් අදියරයේ කටයුතු පිළිබඳව සාකච්ඡා කිරීම සඳහායි.\nමෙහිදී විශේෂයෙන් සෞඛ්‍යාරක්ෂිත ක්‍රමවේදයන් අනුව මහ මැතිවරණය පැවැත්වීම පිළිබඳව යළි දිස්ත්‍රික් තේරීම් භාර නිලධාරීවරුන් දැනුවත් කරන බව මැතිවරණ කොමිසමේ ප්‍රකාශකයෙකු සඳහන් කළා.\nමහ මැතිවරණයට අදාළව පැමිණිලි 228ක් මේ වනවිට පොලීසිය වෙත ඉදිරිපත්ව තිබෙනාව.\nඅත්අඩංගුවට ගෙන ඇති සැකකරුවන් සංඛ්‍යාව 226ක් වන අතර, ඊට අපේක්ෂකයන් තුන්දෙනෙකුද ඇතුළත්.\nමේ අතර නුවරඑළිය දිස්ත්‍රික්කයෙන් සමගි ජනබලවේගය යටතේ තරග කරන ජයලත් දිසානායක, හඟුරන්කෙත පොලීසිය විසින් අද උදෑසන අත්අඩංගුවට ගෙන තිබෙනවා.\nඒ, හිටපු රාජ්‍ය අමාත්‍ය සී.බී. රත්නායකගේ සම්බන්ධීකරණ නිලධාරියෙකුගේ රියදුරෙකුට පහරදුන් බව කියන සිද්ධිය සම්බන්ධයෙන්.\nජයලත් දිසානායක හිටපු රාජ්‍ය අමාත්‍ය එස්.බී. දිසානායකගේ සහෝදරයෙකු වන අතර, පහරකෑමට ලක්වූ පුද්ගලයා හඟුරන්කෙත ප්‍රාදේශීය රෝහලට ඇතුළත් කිරීමෙන් පසු මහනුවර ශික්ෂණ රෝහල වෙත මාරුකර යවා තිබෙනවා.",
       "URL": "https://www.hirunews.lk/246219/දිස්ත්‍රික්-ලේකම්වරු-කොළඹට-කැඳවයි",
       "Category": "Local News",
       "Parent URL": "https://www.hirunews.lk/local-news.php?pageID=2565"
}