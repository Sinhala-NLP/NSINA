{
       "Source": "hirunews",
       "Timestamp": "Friday, 19 May 2023 - 13:40",
       "Headline": "ආණ්ඩුවට විපක්ෂයෙන් චෝදනාවක්",
       "News Content": "ආණ්ඩුව ජනතාවගේ මූලික අයිතිවාසිකම් උල්ලංඝනය කරමින් සිටින බවට විපක්ෂ නායක සජිත් ප්‍රේමදාස චෝදනා කරනවා.\nකැළණිය විශ්වවිද්‍යාලය ඉදිරිපිට ඊයේ රාත්‍රියේ පැවති විරෝධතාවක් අතරතුර අන්තර් විශ්වවිද්‍යාලයීය ශිෂ්‍ය බල මණ්ඩලයේ කැඳවුම්කරු වසන්ත මුදලිගේ ඇතුලු අටදෙනෙකු රාගම පොලීසිය මගින් අත්අඩංගුවට ගනු ලැබුවා.\nකැළණිය විශ්වවිද්‍යාලයේ මහා ශිෂ්‍ය සංගමය මෙම විරෝධතාව සංවිධාන කර තිබුණේ දැනට බන්ධනාගාර ගතකර සිටින එම විශ්වවිද්‍යාලයේ මහා ශිෂ්‍ය සංගමයේ සභාපති කැළුම් මුදන්නායක ඇතුලු සිසුන් දෙදෙනා නිදහස් කරන ලෙස බල කරමින්.\nසැකකරුවන් අද පෙරවරුවේ උතුරු කොළඹ ශික්ෂණ රෝහලේ අධිකරණ වෛද්‍යවරයා වෙත ඉදිරිපත් කළ අතර එම අවස්ථාවට විපක්ෂ නායක සජිත් ප්‍රේමදාස ද එක්වුණා.",
       "URL": "https://www.hirunews.lk/335625/ආණ්ඩුවට-විපක්ෂයෙන්-චෝදනාවක්",
       "Category": "Local News",
       "Parent URL": "https://www.hirunews.lk/local-news.php?pageID=332"
}