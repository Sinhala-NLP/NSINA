{
       "Source": "hirunews",
       "Timestamp": "Sunday, 03 April 2022 - 19:54",
       "Headline": "ඇඳිරි නීතියෙන් ආර්ථික මධ්‍යස්ථාන වල එළවළු ගොඩගැසේ (වීඩියෝ)",
       "News Content": "ඇඳිරි නීතිය පැනවීමත් සමග දිවයින පුරා ආර්ථික මධ්‍යස්ථාන වෙත රැගෙන ආ එළවළු අලෙවි කරගැනීමට නොහැකිව දැඩි අපහසුතාවයට පත්ව ඇති බව වෙළඳුන් පවසනවා.\nඅවම වශයෙන් ඇඳිරි නීතිය පැනවීම පිළිබඳව කල්වේලා ඇතිව දැනුවත් කළේ නම් තමන්ට සිදුවන පාඩුව අවම කර ගැනීමට හැකිව තිබූ බවයි වෙළඳුන් පෙන්වා දෙන්නේ.\nමීගොඩ, මැණික්කුඹුර, මැනිං සහ තඹුත්තේම මෙන්ම කැප්පෙටිපොල ආර්ථික මධ්‍යස්ථාන වෙත රැගෙන ආ එළවළු තොග අලෙවි කර ගත නොහැකිවීමෙන් ඉවතට දැමීමට සිදුවූ බව ද වාර්තා වනවා.",
       "URL": "https://www.hirunews.lk/301119/ඇඳිරි-නීතියෙන්-ආර්ථික-මධ්‍යස්ථාන-වල-එළවළු-ගොඩගැසේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1252"
}