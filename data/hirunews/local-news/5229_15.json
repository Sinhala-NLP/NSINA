{
       "Source": "hirunews",
       "Timestamp": "Wednesday, 30 December 2015 - 8:56",
       "Headline": "රාජාංගන ජලාශයේ වාන් දොරටු 10ක් විවෘත කරයි",
       "News Content": "රජරට ප්‍රදේශයට පවතින අධික වැසි හේතුවෙන් රාජාංගනය ජලාශයේ වාන් දොරටු 10ක් මේ වන විට විවෘත කර තිබෙනවා.\nකලාවැව භාර වාරිමාර්ග ඉංජිනේරු එම්.එච්.එම්.ආර්. බණ්ඩාර සඳහන් කළේ කලාවැවේ ජල මට්ටම ඉහළ යාම හේතුවෙන් එහි වාන් දොරටු දෙක මේ වන විට අඩි 12 බැගින් විවෘත කර ඇති බවයි.\nකලාවැවෙන් ජලය මුදා හැරීම හේතුවෙන් කලාඔය පිටාර ගැලීම ආරම්භ කර ඇති බවත්, මේ නිසා අවුකන -කලාවැව මාර්ගය සහ බුල්නෑව - ඇදගල මාර්ගය ජලයෙන් යටව ඇති බවත් ඔහු සදහන් කළා.\nඊට අමතරව අංගමුව වැවේ වාන් දොරටු දෙක ද පවතින අධික ජල ධාරිතාවය හේතුවෙන් අඩි දෙක බැගින් විවෘත කර තිබෙනවා.",
       "URL": "https://www.hirunews.lk/123057/රාජාංගන-ජලාශයේ-වාන්-දොරටු-10ක්-විවෘත-කරයි",
       "Category": "Local News",
       "Parent URL": "https://www.hirunews.lk/local-news.php?pageID=5229"
}