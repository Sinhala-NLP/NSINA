{
       "Source": "hirunews",
       "Timestamp": "Wednesday, 06 July 2016 - 13:50",
       "Headline": "ව්‍යාජ වීසාවලින් ඉතාලියට යාමට හැදු තරුණයෙකු අත්අඩංගුවට",
       "News Content": "ව්‍යාජ වීසා භාවිතා කරමින් ඉතාලිය බලා පිටත්වීමට සූදානම් වූ තරුණයෙකු කටුනායක බණ්ඩාරනායක ජාත්‍යන්තර ගුවන් තොටුපලේදී රහස් පොලීසිය අත්අඩංගුවට ගෙන තිබෙනවා.\nඊයේ මෙලෙස පොලිස් භාරයට ගෙන ඇත්තේ කිලිනොච්චිය ප්‍රදේශයේ පදිංචි 36 හැවිරිදි පුද්ගලයෙක්.\nසැකකරු මීගමුව ප්‍රදේශයේ තැරැව්කරුවෙකුට රුපියල් එක්ලක්ෂ විසි දහසක මුදලක් ගෙවීමේ පදනම මත මෙම ව්‍යාජ වීසා සකස් කර ඇති බව අනාවරණ වී තිබෙනවා.\nරහස් පොලීසියේ නිලධාරීන්ට ලැබුණු තොරතුරකට අනුව  ඔහු අත්අඩංගුවට ගෙන ඇති අතර, සැකකරු අද මීගමුව මහේස්ත්‍රාත් අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/137343/ව්‍යාජ-වීසාවලින්-ඉතාලියට-යාමට-හැදු-තරුණයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4976"
}