{
       "Source": "hirunews",
       "Timestamp": "Saturday, 05 June 2021 - 15:30",
       "Headline": "නිවසක මුළුතැන්ගෙය තුල නීති විරෝධී මත්පැන් නිෂ්පාදනය කළ 3ක් අත්අඩංගුවට",
       "News Content": "පනවා ඇති සංචරණ සිමා හමුවේ නිවසක මුළුතැන්ගෙයක් තුල නීති විරෝධී මත්පැන් නිෂ්පාදනය කරමින් සිටි සැකකරුවන් තුන් දෙනෙකු පොලිස් අත්අඩංගුවට ගෙන තිබෙනවා.\nගිනිගත්හේන පොල්පිටිය ප්‍රදේශයේ පිරිසක් නීති විරෝධී ලෙස මත්පැන් නිෂ්පාදනය කර ප්‍රදේශය පුරා ත්‍රී රෝද රථයකින් අලෙවි කරන බවට ගිනිගත්හේන පොලිසියට ලද තොරතුරක් මතයි අද මෙම වැටලීම සිදු කර ඇත්තේ.\nඑහිදී මත්පැන් මිලිලීටර් 6750ක්, ගෝඩා මිලිලීටර් 15750ක් සහ නීති විරෝධී ලෙස මත්පැන් නිෂ්පාදනයට උපයෝගී කරගත් උපකරණ රැසක්ද පොලිස් භාරයට ගෙන තිබෙනවා.\nසැකකරුවන් මෙම මත්පැන් පෙරා ඇසුරුම්කර ඉතා සුක්ෂම ලෙස කාලයක් තිස්සේ බෙදා හරිමින් සිට ඇති බව සඳහන්.\nඔවුන් එම ප්‍රදේශයේම පදිංචි වයස අවුරුදු 32, 35 සහ 38 යන වයස්වල පසුවනවා.\nසැකකරුවන් පොලිස් ඇප මත මුදා හැර ඇති අතර, ඔවුන්ට එරෙහිව හැටන් මහෙස්ත්‍රාත් අධිකරණය හමුවේ නඩු පැවරීමට නියමිතයි.",
       "URL": "https://www.hirunews.lk/273461/නිවසක-මුළුතැන්ගෙය-තුල-නීති-විරෝධී-මත්පැන්-නිෂ්පාදනය-කළ-3ක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1904"
}