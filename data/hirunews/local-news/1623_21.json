{
       "Source": "hirunews",
       "Timestamp": "Saturday, 16 October 2021 - 19:52",
       "Headline": "තරුණ තරුණියන්ට ඩුබායි සිහින පෙන්වා මුදල් ගැරූ කුරුණෑගල ඒජන්සිය (වීඩියෝ)",
       "News Content": "හිරු සී.අයි.ඒ. විසින් අනාවරණය කරගත් ඩුබායි සිහින පෙන්වා මෙරට තරුණ තරුණියන්ගේ මුදල් ගසා කෑ කුරුණෑගල ඒජන්සිය පිළිබඳව තවත් තොරතුරු රැසක් අප වෙත හෙළිවුණා.\nඅදත් හිරු සී.අයි.ඒ.විශේෂාංග වෙන්වන්නේ ඒ පිළිබඳවයි.\nහිරු සී.අයි.ඒ.හරහා ඊයේ අප හෙළිකලේ සංචාරක වීසා මත ඩුබායි රාජ්‍යයේ රැකියා සඳහා තරුණ තරුණියන් යොමුකළ බව කියන කුරුණෑගල විදෙස් රැකියා ඒජන්සියක් සම්බන්ධවයි.\nඩුබායි රැකියාව සදහා රුපියල් ලක්ෂ 3 ක් මෙරටදී අය කර එරටට යැවුව ද පොරොන්දු වු පරිදි රැකියා ලබානොදී බොහෝ පිරිසක් එරට අතරමං කිරීමට රැකියා ඒජන්සියේ හිමිකරු කටයුතු කර තිබූ ආකාරය අප එහිදී රට හමුවේ හෙළිදරව් කළා.\nවිදෙස් රැකියා වංචාවට හසුවුවන් මේ පිළිබඳව විමසීමේදී ඔවුන්ට මරණ තර්ජන එල්ල කර බිය ගැන්වීමටද ඒජන්සියේ හිමිකරු කටයුතු කර තිබුනා.\nවිදේශ රැකියා නියුක්ති කාර්යාංශයට මෙම වංචාව ගැන පැමිණිලි කළ ද ඔවුන්ට එහිදී කිසිදු සාධාරණයක් ඉටු නොවුනු පසුබිමකයි හිරු සී.අයි.ඒ.මේ පිළිබඳව ඊයේ අනාවරණය කලේ.\nහිරු පුවත් සිරස්තල හරහා අදාල ප්‍රවෘත්තිය ප්‍රචාරය වන බවට දැන ගැනීමත් සමග එය ප්‍රචාරය නොකරන ලෙස එම ඒජන්සිය පවත්වාගෙන යන පුද්ගලයා අපට බැගෑපත් වුණා.\nඇටෝනි බලපත්‍රයක් හරහා ඒජන්සියේ අයිතිය භාරගෙන සිටින ඔහු සිංහල නමකින් පෙනීසිටි මුස්ලිම් ජාතිකයෙක්.",
       "URL": "https://www.hirunews.lk/285202/තරුණ-තරුණියන්ට-ඩුබායි-සිහින-පෙන්වා-මුදල්-ගැරූ-කුරුණෑගල-ඒජන්සිය-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1623"
}