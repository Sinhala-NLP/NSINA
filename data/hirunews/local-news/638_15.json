{
       "Source": "hirunews",
       "Timestamp": "Wednesday, 28 December 2022 - 13:06",
       "Headline": "ඉන්දියාවට යන ශ්‍රී ලංකා ක්‍රිකට් සංචිතයට තවමත් අනුමැතිය නෑ",
       "News Content": "ඉන්දීය තරග සංචාරය සඳහා සහභාගි වන ශ්‍රී ලංකා ක්‍රිකට් සංචිතයට මෙතෙක් ක්‍රීඩා අමාත්‍යවරයාගේ අනුමැතිය හිමි ව නැහැ.\nහිරු ප්‍රවෘත්ති අංශය කළ විමසීමක දී ශ්‍රී ලංකා ක්‍රිකට් ආයතනය සඳහන් කළේ, පසුගිය 25 වැනි දා සංචිතය අනුමැතිය සඳහා යොමුකර ඇති බව යි.\nශ්‍රි ලංකා පිල ලබන 3 වැනි දා ආරම්භ වන පන්දුවාර විස්ස සහ එක්දින තරගාවලිය සඳහා ලබන 31 වැනි දා දිවයිනෙන් පිටත් ව යාමට නියමිත ව තිබෙනවා.\nකෙසේ වෙතත්, තරගාවලියට සහභාගි වන ශ්‍රී ලංකා සංචිතයට මෙතෙක් අනුමැතිය හිමි නො වුව ද ක්‍රිකට් ආයතනය නම් කර යවන ලද සංචිතයට ඇතුළත් ක්‍රීඩකයින් මේ වන විට කොළඹ ආර්.ප්‍රේමදාස ජාත්‍යන්තර ක්‍රිකට් ක්‍රීඩාංගනයේ දී පුහුණුවීම් ආරම්භ කර ඇති බව සඳහන්.\nමේ අතර, ශ්‍රී ලංකාව සමග තරගාවලියට එක්වන ඉන්දීය සංචිතය මේ වන විට නම් කර තිබෙනවා.",
       "URL": "https://www.hirunews.lk/323745/ඉන්දියාවට-යන-ශ්‍රී-ලංකා-ක්‍රිකට්-සංචිතයට-තවමත්-අනුමැතිය-නෑ",
       "Category": "Local News",
       "Parent URL": "https://www.hirunews.lk/local-news.php?pageID=638"
}