{
       "Source": "hirunews",
       "Timestamp": "Friday, 22 September 2023 - 12:58",
       "Headline": "ලොව පුරා පාසල් නොයන දරුවන් සංඛ්‍යාව මිලියන 250 ක්",
       "News Content": "පසුගිය වසර තුල ලොව පුරා පාසල් අධ්‍යාපනයක් අහිමි වන දරුවන්ගේ සංඛ්‍යාව මිලියන 250 ක් බව යුනෙස්කෝ සංවිධානය පවසනවා.\nඑම සංවිධානය එළිදැක්වූ නවතම සංඛ්‍යාලේඛනවලින් හෙළිවී ඇත්තේ 2021 වසර හා සැසදීමේදී මෙය මිලියන හයක වැඩිවීමක් බවටයි.\nමෙම වැඩිවීමට අර්ධ වශයෙන් හේතු වී ඇත්තේ ඇෆ්ගනිස්ථානයේ කාන්තාවන් සහ ගැහැණු ළමයින් විශාල වශයෙන් අධ්‍යාපනයෙන් බැහැර කිරීම බවද එහිදී හෙළි වී තිබෙනවා.\nදියුණු වෙමින් පවතින බොහෝ රටවල් අධ්‍යාපන ප්‍රතිපත්ති යාවත්කාලීන නොකිරීම මෙම තත්ත්වයට හේතුවී ඇති බවයි යුනෙස්කෝ සංවිධානය පෙන්වා දෙන්නේ.",
       "URL": "https://www.hirunews.lk/349077/ලොව-පුරා-පාසල්-නොයන-දරුවන්-සංඛ්‍යාව-මිලියන-250-ක්",
       "Category": "Local News",
       "Parent URL": "https://www.hirunews.lk/local-news.php?pageID=13"
}