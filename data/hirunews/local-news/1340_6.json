{
       "Source": "hirunews",
       "Timestamp": "Tuesday, 22 February 2022 - 20:01",
       "Headline": "පාස්කු ඉරිදා ප්‍රහාරය ගැන අවසන් වාර්තාව හෙට සභාගත කරනවා - කතානායක (වීඩියෝ)",
       "News Content": "පාස්කු ඉරිදා ප්‍රහාරය පිළිබඳ සෙවීමට පත් කළ ජනාධිපති පරීක්ෂණ කොමිෂන් සභාවේ අවසන් වාර්තාව සහ සාක්ෂි සටහන් ඇතුළු සියළුම වෙළුම් පාර්ලිමේන්තුවට භාර දී තිබෙනවා.\nජනාධිපති නීති අධ්‍යක්ෂ ජනරාල් හරිගුප්තා රෝහණධීර විසින් කථානායක මහින්ද යාපා අබේවර්ධන වෙත අද පෙරවරුවේ පාර්ලිමේන්තුවේදී මෙම අවසන් වාර්තාව ලබාදුන් බවයි ජනාධිපති මාධ්‍ය අංශය සඳහන් කළේ.\nපාස්කු ප්‍රහාරය පිළිබද සෙවීමට පත් කළ ජනපති පරීක්ෂණ කොමිෂන් සභාවේ අවසන් වාර්තාව පසුගිය වසරේ පෙබරවාරි 23 වනදා පාර්ලිමේන්තුවට භාරදුන් අතර නීතිමය හේතූන් මත එහි සාක්ෂි සටහන් හා සලකුණු අනාවරණ කෙරුණේ නැහැ.\nපසුව එය ජනතාව අතරට සන්නිවේදනය විය යුතු බැවින් වෙළුම් 88කින් සම්පූර්ණ වූ මෙම වාර්තාව අද කථානායකවරයා වෙත භාර දී තිබෙනවා.",
       "URL": "https://www.hirunews.lk/297751/පාස්කු-ඉරිදා-ප්‍රහාරය-ගැන-අවසන්-වාර්තාව-හෙට-සභාගත-කරනවා-කතානායක-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1340"
}