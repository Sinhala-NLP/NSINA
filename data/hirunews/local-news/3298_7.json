{
       "Source": "hirunews",
       "Timestamp": "Sunday, 16 June 2019 - 10:56",
       "Headline": "දින 3ක් අතුරුදන්ව සිටි පාසල් සිසුවියකගේ සිරුරක් හමුවෙයි",
       "News Content": "දින 3ක කාලයක් අතුරුදන්ව සිටි පාසල් සිසුවියකගේ මළ සිරුරක් ලොග්ගල්ලා ඔය ජලාශයේ තිබී සොයාගෙන තිබෙනවා.\nඅද උදෑසන 7.30ට පමණ ජලාශයේ වන ලැහැබක් තුල සිරවී තිබියදීයි සිසුවියගේ සිරුර හමුවී ඇත්තේ.\nමෙලෙස සැක කටයුතු ලෙසට මියගොස් ඇත්තේ බදුල්ල මැදපතන ප්‍රදේශයේ පදිංචි 19 හැවිරිදි සිසුවියක්.\nඇය පසුගිය 14වනදා සිට නිවසින් අතුරුදන්ව ඇති බවට ඥාතීන් විසින් පොලිසියට කළ පැමිණිල්ලකට අනුව ප්‍රදේශවාසීන්ගේ ද සහය ඇතිව ඇය සෙවීමේ  මෙහෙයුම් ක්‍රියාත්මක කර තිබුනා.\nපසුව මෙම සිසුවිය භාවිත කළ භාණ්ඩ කිහිපයක් ලොග්ගල්ලා ඔය ජලාශය අසල වන ලැහැබක තිබී පොලිසියට හමුවී තිබු බවයි අප වාර්තාකරු සඳහන් කළේ.\nඒ අනුව ලොග්ගල්ලා ඔය ජලාශයේ මෙහෙයුමක් ආරම්භ කළ අතර අද පෙරවරුවේයි ජලාශයට ජලය රැගෙන එන ප්‍රධාන ඇල මාර්ගය ආසන්නයේ වන ලැහැබක සිරවී තිබියදී සිරුර හමුවී ඇත්තේ.\nමේ සම්බන්ධයෙන් මහේස්ත්‍රාත් පරීක්ෂණයක් සිදු කිරීමට නියමිතයි.\nමෙය දිවි නසා ගැනීමක් ද නැතහොත් ඝාතනයක් ද යන්න මෙතෙක් අනාවරණ වී නැහැ.\nසිද්ධිය පිළිබඳ කන්දකැටිය පොලිසිය විමර්ශණ සිදු කරනවා.",
       "URL": "https://www.hirunews.lk/218500/දින-3ක්-අතුරුදන්ව-සිටි-පාසල්-සිසුවියකගේ-සිරුරක්-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=3298"
}