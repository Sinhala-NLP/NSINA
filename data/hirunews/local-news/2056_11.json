{
       "Source": "hirunews",
       "Timestamp": "Sunday, 28 March 2021 - 21:41",
       "Headline": "මහනුවර ඉපදුණු අරුම පුදුම බලු පැටියා (වීඩියෝ)",
       "News Content": "මහනුවර ප්‍රදේශයේ බැල්ලකට ඉපදී ඇති  කොළ පැහැති පැටවකු පිළිබඳ තොරතුරක් සමාජ මාධ්‍ය ඔස්සේ සංසරණය වෙනවා.\nඅපි මේ පිළිබදව පශු වෛද්‍යවරයකුගෙන් අප විමසා සිටියා.\nඅප කළ විමසීමට පිළිතුරු දුන් ඔහු කියා සිටියේ සතුන්ගේ කළල අවස්ථාවේ ඇති රතු රුධිරාණු ප්‍රසුතියෙදී පුපුරා යන අතර මෙහිදී නිකුත්කරන බිලිවඩීන් වර්ණකය ඇතැම් අවස්ථාවල උපතේදි හමේ තැන්පත් වන බවයි.\nඒ  අනුව මෙවැනි වර්ණ සහිතව පැටවුන් බිහිවීමේ හැකියාවක් පවතින බවයි ඔහු කියා සිටියා.\nමේ අනුව කොළ සහ නිල් පැහැ පැටවුන් බිහිවීමේ හැකියාවක් පවතින අතර මෙම සංසිද්ධිය ඉතාම විරල අවස්ථාවක් බවයි ඔහු වැඩිදුරටත් කියා සිටියේ.\nකෙසේ වෙතත් ඔහු පවසන්නේ හිරුගේ පාරජම්බුල කිරණවලට නිරාවරණය වී ටික දිනකින් මේ තත්ත්වය වෙනස් වන බවයි.",
       "URL": "https://www.hirunews.lk/266836/මහනුවර-ඉපදුණු-අරුම-පුදුම-බලු-පැටියා-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2056"
}