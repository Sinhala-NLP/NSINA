{
       "Source": "hirunews",
       "Timestamp": "Wednesday, 14 June 2023 - 14:36",
       "Headline": "රිදියගම සෆාරි උද්‍යානයේ ෂීනා සිංහ ධේනුව යළිත් වරක් පැටවුන් දෙදෙනෙකු බිහි කරයි (වීඩියෝ)",
       "News Content": "රිදියගම සෆාරි උද්‍යානයේ ෂීනා සිංහ ධේනුව යළිත් වරක් පැටවුන් දෙදෙනෙකු බිහි කර තිබෙනවා.\nමෙලෙස ෂීනා තුන්වැනි වරට මව් පදවියෙන් පිදුම් ලැබුවේ ගැහැණු පැටවුන් දෙදෙනකු බිහි කරමින්.\nවයස අවුරුදු 14 වන ෂිනා මින් පෙර අවස්ථා 2කකදී පැටවුන් බිහි කර තිබෙනවා.\nරජයේ සත්ත්ව හුවමාරු වැඩසටහන යටත් ජර්මන් රජයේ පරිත්‍යාගයක් ලෙස ෂිනා මෙරටට හිමිවී ඇත්තේ මීට වසර 6කට පමණ පෙරයි.\nදෙහිවල සත්ත්වෝද්‍යානයට හිමිවූ මෙම සිංහ ධේනුව පසුව රිදියගම සෆාරි උද්‍යානය වෙත ගෙනැවිත් තිබෙනවා.\nසත්ත්ව උද්‍යාන පාලකවරයා සඳහන් කළේ ඉදිරි සති දෙක තුළ එම පැටවුන් මහජන ප්‍රදර්ශනයට යොමු කිරීමට බලාපොරොත්තු වන බවයි.",
       "URL": "https://www.hirunews.lk/337920/රිදියගම-සෆාරි-උද්‍යානයේ-ෂීනා-සිංහ-ධේනුව-යළිත්-වරක්-පැටවුන්-දෙදෙනෙකු-බිහි-කරයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=269"
}