{
       "Source": "hirunews",
       "Timestamp": "Saturday, 08 May 2021 - 11:03",
       "Headline": "ටෝකියෝ ඔලිම්පික් උළෙල පවත්වන බවට ජාත්‍යන්තර ඔලිම්පික් කමිටුවෙන් සහතිකයක්",
       "News Content": "කොරෝනා වෛරස් ගෝලීය වසංගතය පැවතුණ ද, මෙවර ටෝකියෝ ඔලිම්පික් උළෙල සැලසුම් කළ ආකාරයෙන් මේ වසරේ ජූලි සහ අගෝස්තු මාසවලදී පැවැත්වෙන බව ජාත්‍යන්තර ඔලිම්පික් කමිටුවේ උප සභාපති ජෝන් කෝට්ස් පවසනවා.\nඔහු කියා සිටියේ ක්‍රීඩක ක්‍රීඩිකාවන් මෙන්ම, ජපාන පොදු ජනතාවගේ ද ආරක්ෂාව සහතික කරන විශේෂිත ඔලිම්පික් බුබුළක් සංවිධායකයන් විසින් සකස් කරන බවයි.\nජපානයේ නව කොරෝනා රැල්ලක් මතුවීමත් සමඟ ඔලිම්පික් උළෙල කල් දමන ලෙස ඉල්ලීම් රැසක් ඉදිරිපත්ව තිබෙනවා.\nගෝලීය වසංගතය හේතුවෙන් පසුගිය වසරේ පැවැත්වීමට නියමිතව තිබූ ටෝකියෝ ඔලිම්පික් උළෙල මේ වසර දක්වා කල් තැබුණා.\nඒ අනුව, එය ලබන ජූලි 23 වනදා ආරම්භ වීමට නියමිතයි.",
       "URL": "https://www.hirunews.lk/270773/ටෝකියෝ-ඔලිම්පික්-උළෙල-පවත්වන-බවට-ජාත්‍යන්තර-ඔලිම්පික්-කමිටුවෙන්-සහතිකයක්",
       "Category": "Local News",
       "Parent URL": "https://www.hirunews.lk/local-news.php?pageID=1968"
}