{
       "Source": "hirunews",
       "Timestamp": "Tuesday, 25 July 2023 - 16:02",
       "Headline": "චීනය ශ්‍රී ලංකාවේ සැබෑ මිතුරෙක් බව ආරක්ෂක ලේකම් පවසයි",
       "News Content": "ජාත්‍යන්තරයෙන් පදනම් විරහිත චෝදනා අප රට වෙත එල්ල වූ අවස්ථාවන්හිදී විනය සැබෑ මිතුරෙකු ලෙස රැඳී සිටිමින් අප සමග උරෙන් උර ගැටී අපව අවබෝධ කරගනිමින් අපට අවශ්‍ය සහයෝගය ලබාදුන් බව ආරක්ෂක ලේකම් ජෙනරල් කමල් ගුණරත්න සඳුදා (ජුලි 24) පැවති වින මහජන විමුක්ති හමුදාවේ 96 වැනි සංවත්සර සැමරුම් උත්සවයේදී පැවසීය. චීන තානාපති Qi Zhenhong විසින් ඊයේ (24) සවස කොළඹ ෂැංග්‍රීලා හෝටලයේ පැවති මෙම උත්සවයේ ප්‍රධාන ආරාධිත අමුත්තා ලෙස සහභාගී වූ ආරක්ෂක ලේකම් ජෙනරල් ගුණරත්න සහ චිත්‍රානි ගුණරත්න පිළිගනු ලැබීය.\nඅපගේ රටවල් ශක්තිමත් රාජ්‍ය තාන්ත්‍රික සබඳතා ගොඩනඟා ගෙන ඇති අතර විශේෂයෙන් ආරක්ෂාව සම්බන්ධයෙන් සහ විවිධ ක්ෂේත්‍රයන්හි ඉතා සහයෝගයෙන් කටයුතු කර ඇති බව දෙරට අතර පවතින දිගුකාලීන මිත්‍රත්වය පිළිබඳව සිහිපත් කරමින් ජෙනරල් ගුණරත්න මෙහිදී පැවසීය.\nශ්‍රී ලංකාව සහ චීනය යන දෙරටම කලාපයේ සහ ලෝකය තුළ සාමය සහ ස්ථාවරත්වය අගය කරන අතර, මෙම කැපවීම තහවුරු කිරීම සහ ජනතාවගේ ආරක්‍ෂාව සහතික කිරීම මෙන්ම කලාපීය සහ ගෝලීය ආරක්ෂාව සඳහා දායක වීම සඳහා දෙරටේ සන්නද්ධ හමුදාවන් වැදගත් කාර්යභාරයක් ඉටුකරන බව ඔහු වැඩිදුරටත් පැවසීය.\nචීන මහජන විමුක්ති හමුදාව ආරම්භයේ සිට එහි වර්තමාන ස්වරූපය වන නවීන හා බලගතු බලවේගයක් දියුණු කිරීමට දක්වා වූ කැපී පෙනෙන ගමන එහි ස් වෛරී භාවය සුරැකීමට සහ කලාපීය ස්ථාවරත්වය වැඩි චීනයේ ඇති අධිෂ්ඨානය පිළිබඳ සාක්ෂියක් බවයි ඔහු සඳහන් කළේ.\nයුද ගැටුම් පැවති සමයේ දී චීනය විසින් අප වෙත ලබාදුන් සහයෝගය වෙනුවෙන් ඔහු සිය කෘතඥතාවයද මෙහිදී පළ කළේය.\nමැති ඇමතිවරුන්, ආරක්ෂක මාණ්ඩලික ප්‍රධානී, ත්‍රිවිධ හමුදාපතිවරුන්, ජාතික බුද්ධි ප්‍රධානී, හිටපු හමුදාපතිවරුන්, ආරක්ෂක අමාත්‍යාංශයේ හමුදා සම්බන්ධතා නිලධාරී, චීන ආරක්ෂක උපදේශක ජ්‍යෙෂ්ඨ කර්නල් Zhou Bo, රාජ්‍යතාන්ත්‍රික සාමාජිකයින් සහ ජ්‍යෙෂ්ඨ ත්‍රිවිධ හමුදා නිලධාරීන් ද මෙම අවස්ථාවට එක්ව සිටියහ.",
       "URL": "https://www.hirunews.lk/342493/චීනය-ශ්‍රී-ලංකාවේ-සැබෑ-මිතුරෙක්-බව-ආරක්ෂක-ලේකම්-පවසයි",
       "Category": "Local News",
       "Parent URL": "https://www.hirunews.lk/local-news.php?pageID=152"
}