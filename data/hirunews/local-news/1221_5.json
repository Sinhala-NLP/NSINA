{
       "Source": "hirunews",
       "Timestamp": "Wednesday, 20 April 2022 - 9:31",
       "Headline": "දුම්රියක ගැටී යුද හමුදා කෝප්‍රල්වරයෙකු මරුට (ඡායාරූප)",
       "News Content": "යාපනය - චාවාකච්චේරී ප්‍රදේශයේ දුම්රිය මාර්ගය හරහා ගමන් කිරීමට උත්සාහ කළ යුද හමුදා කෝප්‍රල්වරයෙකු දුම්රියක ගැටීමෙන් ඊයේ (19) ජීවිතක්ෂයට පත් ව තිබෙනවා.\nයාපනයේ සිට කොළඹ කොටුව දක්වා ධාවනය වූ දුම්රියක ගැටී මෙලෙස මියගොස් ඇත්තේ කුරුණෑගල පදිංචි 37\nහැවිරිදි ඩබ්ලිව්.එම්.එස්.සමන් කුමාර නමැති දෙදරු පියෙක්.\nඔහු චාවාකච්චේරී ප්‍රදේශයේ යුද හමුදා කදවුරක සේවය කරන ශ්‍රී ලංකා 7 වන විජයබාහු රෙජිමෙන්තුවට අනුයුක්තව සේවය කළ කෝප්‍රල්වරයෙකු බවයි අප ප්‍රාදේශීය වාර්තාකරු පැවසුවේ.",
       "URL": "https://www.hirunews.lk/302343/දුම්රියක-ගැටී-යුද-හමුදා-කෝප්‍රල්වරයෙකු-මරුට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=1221"
}