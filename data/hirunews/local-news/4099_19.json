{
       "Source": "hirunews",
       "Timestamp": "Wednesday, 31 January 2018 - 15:55",
       "Headline": "විශේෂ වැටලීම්වලින් පුද්ගලයින් 1670 දෙනෙකු අත්අඩංගුවට",
       "News Content": "ඊයේ රාත්‍රි 11 සිට අද අලූයම 3 දක්වා මාර්ග බාධක 1308 ක් යොදා දිවයින පුරා සිදුකළ විශේෂ වැටලීම්වලින් විවිධ වැරදි සම්බන්ධයෙන් පුද්ගලයින් 1670 දෙනෙකු අත්අඩංගුවට ගෙන තිබෙනවා.\nඑහිදී වරෙන්තුකරුවන් 397 ක් සහ බීමත් රියදුරන් 719 ක් අත්අඩංගුවට ගත් බවයි පොලිස් මාධ්‍ය ප්‍රකාශක පොලිස් අධිකාරී රුවන් ගුණසේකර සඳහන් කළේ.\nමීට අමතරව නීතිවිරෝධී ගිනි අවි ළඟ 5 ක් සහ විවිධ වැරදි සම්බන්ධයෙන් පුද්ගලයින් 554 දෙනෙකු ද මෙහිදී අත්අඩංගුවට ගෙන තිබෙනවා.\nගංජා කිලෝ 11 යි ග්‍රෑම් 293ක්, හෙරොයින් ග්‍රෑම් 13 යි මිලිග්‍රෑම් 943 ක් සහ නීතිවිරෝධී මත්පැන් ලීටර 3860 ක්ද මෙම මෙහෙයුමේදී පොලිස් භාරයට ගැනුනා.\nඑසේම රථවාහන වැරදි සම්බන්ධයෙන් නඩු 3715ක්ද ගොනුකර ඇති අතර, පොලිස් මාධ්‍ය ප්‍රකාශකවරයා සඳහන් කළේ මෙහෙයුමේදී පුද්ගලයින් 42,673 දෙනෙකු සහ වාහන 20,913 ක් පරීක්ෂාවට ලක් කළ බවයි.",
       "URL": "https://www.hirunews.lk/182528/විශේෂ-වැටලීම්වලින්-පුද්ගලයින්-1670-දෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4099"
}