{
       "Source": "hirunews",
       "Timestamp": "Saturday, 06 May 2023 - 10:55",
       "Headline": "පොලිස් කණිෂ්ඨ නිළධාරින්ගේ සංගමයේ මූල්‍ය වංචාවක්",
       "News Content": "පොලිස් කණිෂ්ඨ නිළධාරින්ගේ සංගමයේ අවන්හලට මත්පැන් මිලදී ගැනීමේ දී රුපියල් ලක්ෂ හතළිස් හතරකට අධික මුදලක වංචාවක් සිදුව ඇති බව සංගමයේ විධායක නිලධාරීන් විසින් එම සංගමයේ සභාපතිවරයා දැනුවත් කර තිබෙනවා.\nවසරක් වැනි කාලයක් තුළ දී මෙම මුදල් ප්‍රමාණය අතුරුදන් වී ඇති බවයි ඔවුන් පවසන්නේ.\nගිණුම් වාර්තා නිසි ලෙස පවත්වා නොයාම, නිසි පරිදි බිල්පත් නිකුත් නොකිරීම යන කරුණු මෙම වංචාවට මූලික හේතු වී ඇති බවයි විධායක නිලධාරීන් සභාපති අභිමුව ප්‍රකාශකර ඇත්තේ.",
       "URL": "https://www.hirunews.lk/334388/පොලිස්-කණිෂ්ඨ-නිළධාරින්ගේ-සංගමයේ-මූල්‍ය-වංචාවක්",
       "Category": "Local News",
       "Parent URL": "https://www.hirunews.lk/local-news.php?pageID=365"
}