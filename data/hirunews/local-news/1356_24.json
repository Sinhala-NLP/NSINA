{
       "Source": "hirunews",
       "Timestamp": "Monday, 14 February 2022 - 14:54",
       "Headline": "හෙරෝයින් සහ අයිස් ජාවාරම්කරුවන් 3 ක් අත්අඩංගුවට",
       "News Content": "පොලිස් විශේෂ කාර්ය බලකා සෙබළුන් පිරිසක් විසින් දිවයිනේ ප්‍රදේශ කිහිපයක කරනලද වැටලීම් කිහිපයකදී මත්ද්‍රව්‍ය ජාවාරමේ නිරතව සිට ප්‍රධානපෙළේ සැකකරුවන් තිදෙනෙකු අත්අඩංගුවට ගෙන තිබෙනවා.\nසැකකරුවන් දෙමටගොඩ සහ වැලිපැන්න ප්‍රදේශවල පදිංචි කරුවන් බවයි පොලිස් මාධ්‍යය ප්‍රකාශක කාර්යාලය නිවේදනය කළේ\nදෙමටගොඩ බේස්ලයින් ප්‍රදේශයේ දී සහ වැලිපැන්න ප්‍රදේශයේ දී අත්අඩංගුවට ගන්නා ලද සැකකරුවන් දෙදෙනෙකු සතුව තිබී හෙරෝයින් ගෑරෑම් 33 කට ආසන්න ප්‍රමාණයක් මෙහිදී සොයාගෙන තිබෙනවා.\nදෙමටගොඩ බේස්ලයින් ප්‍රදේශයේ දී අත්අඩංගුවට ගත් සැකකරු සතුව තිබී මත්ද්‍රව්‍ය වෙළදාමෙන් උපයාගන්නා ලද බව කියන රුපියල් 21 50 000 ක මුදලක්ද සොයාගෙන ඇති අතර ඔහු පැමිණි මෝටර් රථයක්ද පොලිසිය සිය භාරයට ගෙන තිබෙනවා.ඔහු සතුව තිබී ජංගම දුරකථන 3 ක් ද සොයාගෙන තිබෙනවා.\nමෙහිදී අත්අඩංගුවට ගන්නා ලද දෙමටගොඩ ප්‍රදේශයේ අනිත් සැකකරු සන්තකයේ තිබී අයිස් මත්ද්‍රව්‍ය ගෑර්ම් 9 යි මිලි ගෑම් 670 ක් විශේෂ කාර්ය බලකා සෙබළුන් විසින් සොයාගෙන තිබෙනවා.\nසැකකරුවන් අවුරුදු 25 සහ 26 වයසේ පසුවන්නන් බවයි පොලිස් මාධ්‍යය ප්‍රකාශක කාර්යාලය සඳහන් කළේ.\nඅත්අඩංගුවට පත් සැකකරු බොරැල්ල ප්‍රදේශයේ පදිංචි වයස අවරුදු 26 ක පුද්ගලයෙක් බවයි පොලිස් මාධ්‍යය ප්‍රකාශක කාර්යාලය නිවේදනය කළේ\nපොලිස් විශේෂ කාර්ය බලකායේ ගෝනහේන සහ අළුත්ගම කඳවුරු වල සෙබළුන් පිරිසක් මෙම වැටලීමට සම්බන්ධ වී ඈති අතර සැකකරු දෙමටගොඩ සහ වැලිපැන්න පොලීස් ස්ථානවල භාරදී තිබෙනවා",
       "URL": "https://www.hirunews.lk/296995/හෙරෝයින්-සහ-අයිස්-ජාවාරම්කරුවන්-3-ක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1356"
}