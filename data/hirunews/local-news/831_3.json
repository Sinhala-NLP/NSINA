{
       "Source": "hirunews",
       "Timestamp": "Sunday, 02 October 2022 - 6:39",
       "Headline": "ඛේදවාචකයකින් අවසන් වූ පාපන්දු තරගය",
       "News Content": "ඉන්දුනීසියාවේ පාපන්දු තරගයක් අතරතුර ඇතිවූ කලහකාරී තත්ත්වයකින් පුද්ගලයන් 127ක් පමණ පිරිසක් මියගොස් ඇතැයි විදෙස් මාධ්‍ය වාර්තා පවසනවා.\nනැගෙනහිර ජාවා හි මලන්ග් රීජන්සි හිදී පැවති තරගයේදී Arema කණ්ඩායම ගෝල 3-2 කින් පරාජයට පත්වීමෙන් පසු Arema සහ Persebaya Surabaya හි ආධාරකරුවන් අතර ගැටුම හටගෙන ඇති බවයි විදෙස් වාර්තාවල දැක්වෙන්නේ.\nතුවාල ලැබූවන්ගේ සංඛ්‍යාව මෙතෙක් නිශ්චිතව අනාවරණ වී නැහැ. මියගිය පිරිස අතර පොලිස් නිලධාරීන් දෙදෙනෙකු ද වන බව සඳහන්.\nඅධික තදබදය, පෑගීම සහ තෙරපීම හේතුවෙන් මරණ රැසක් සිදුව ඇති බවටයි අනාවරණ වී ඇත්තේ.\nතුවාල ලැබූවන් සියයකට වඩා වැඩි වන අතර ඔවුන් විවිධ ප්‍රාදේශීය රෝහල් වෙත යොමු කර ඇති බව ද සඳහන්.\nArema කණ්ඩායම පරාජය වීමෙන් පසු දහස් ගණන් ක්‍රීඩා ලෝලීන් පිටියට කඩා වැදීමත් සමඟ ගැටුම ආරම්භ වූ බව වාර්තා වනවා.\nතත්ත්වය පාලනය කිරීම සඳහා එරට ආරක්ෂක අංශ ජල සහ කඳුළු ගෑස් ප්‍රහාරයක්ද එල්ල කර ඇති බව සඳහන්.\nමෙම සිද්ධිය හේතුවෙන් ඉන්දුනීසියානු ලීගය සතියක කාලයකට අත්හිටුවා තිබෙනවා.\nPT Liga Indonesia Baru හි සභාපති Akhmad Hadian Lukita පැවසුවේ මෙම සිදුවීම සම්බන්ධයෙන් කනස්සල්ලට පත්වන අතර දැඩි ලෙස කනගාටු වන බවයි.",
       "URL": "https://www.hirunews.lk/316824/ඛේදවාචකයකින්-අවසන්-වූ-පාපන්දු-තරගය",
       "Category": "Local News",
       "Parent URL": "https://www.hirunews.lk/local-news.php?pageID=831"
}