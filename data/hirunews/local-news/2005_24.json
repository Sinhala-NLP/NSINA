{
       "Source": "hirunews",
       "Timestamp": "Wednesday, 21 April 2021 - 14:36",
       "Headline": "පාස්කු ප්‍රහාරයේ කදුළු මතක (වීඩියෝ)",
       "News Content": "පාස්කු ප්‍රහාර මාලාව අතිශයින් බිහිසුණු මෙන්ම වේදනාකාරී අත්දැකීමක් බවට පත්වූ බොහෝදෙනෙක් අදටත් ජීවිතය විඳවමින් සිටිනවා.\nඔවුන්ගේ වේදනාව බෙදා හදා ගැනීමේ අරමුණින් හිරු ප්‍රවෘත්ති සිද්ධියට මුහුණදුන් කිහිපදෙනෙකු සොයා ගියා.\nමීට දෙවසරකට පෙර පාස්කු ඉරිදාවේ කටුවාපිටිය දේවාස්ථානයේදී දෙවියන් යදිමින් සිටියදී අත්විඳි අමිහිරි මතකයයි ඇය එලෙස සිහිපත් කළේ.\nඑතැන් පටන් තවමත් ඇය කල් ගෙවන්නේ ගිලන් ඇඳක් මතයි.\nඇයගේ ශාරීරික සහ මානසික වේදනාවන්ට සහනයක් වෙමින් නිහඩව ඇය අසල සිටින්නේ ඇගේ ස්වාමිපුරුෂයායි.\nමේ පාස්කු ප්‍රහාරයේ නොමිනිස් කමට තවත් උදාහරණයක්.\nයක්ෂයාගේ හෝරාව උදාවෙද්දි ඒ කිසිවක් නොදැන සිය දරු පවුල සමඟ දේවාස්ථානයට පැමිණි තිළිණා හර්ෂනි යළි නිවසට ගියේ වසරකුත් මාස 02කට සහ\nදින 02කට පසුවයි.\nඒ පාස්කු ප්‍රහාරයෙන් තුවාල ලබා රෝහලෙන් නිවසට ආ අවසන් තැනැත්තිය ලෙසයි.\nපාස්කු ඉරිදා ප්‍රහාරයෙන් මඩකලපුව සියෝන් දේවස්ථානයත් වැනසී ගියා. මේ අදටත් ශේෂ වී ඇති ඒ විනාශයේ ප්‍රතිඵලයි.\nමේ පුංචි එලීෂා ඩේබි.\nඇය තවමන් අට හැවිරිදි වියේ පසුවන ළදැරියක්. කුරිරු අන්තවාදීන් පැහැර ගත්තේ ඇගේ මව්පියන් පමණක් නොවේ.\nතනිව හෝ ජීවිතයට මුහුණ දෙන්නට මඟ පෙන්වන දෙනෙතක්වත් අද ඇයට හිමි නැහැ.\nඇගේ දෙනෙතට යළි ආලෝකය ලබාදීමට නම් අතිවිශාල මුදලක් වැය කළ යුතු වන නමුත් ඇගේ දස හැවිරිදි සොයුරාටත්, ඥාතීන්ටත් එය සිහිනයක් පමණයි.\nමේ මීට දෙවසරකට පෙර සුන්දර මල් කැකුළක්ව සිටි රෙබේකා.\nඇගේ යෞවනත්වයේ සුන්දරත්වය ද පාස්කු ප්‍රහාරයට බිලිවු නමුත් ඇය මේ වනවිට ජීවිතය ගොඩනගා ගැනීම වෙනුවෙන් දිරිමත් වී අවසන්.",
       "URL": "https://www.hirunews.lk/269079/පාස්කු-ප්‍රහාරයේ-කදුළු-මතක-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2005"
}