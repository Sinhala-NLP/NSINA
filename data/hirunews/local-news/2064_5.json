{
       "Source": "hirunews",
       "Timestamp": "Thursday, 25 March 2021 - 15:02",
       "Headline": "අලුත් අවුරුද්දේ සාප්පු සවාරි සීමා කරන්නැයි සෞඛ්‍ය අංශ වෙතින් ඉල්ලීමක්",
       "News Content": "කෙසේ වෙතත්, රෝගීන් වාර්තා වීමේ අඩුවීමක් පෙන්නුම් කළත් තවදුරටත් ජනතාව සෞඛ්‍ය මාර්ගෝපදේශ අනුගමනය කළ යුතු බවයි වසංගත රෝග විද්‍යා අංශයේ ප්‍රධාන වසංගත රෝග විද්‍යාඥ විශේෂඥ වෛද්‍ය සුදත් සමරවීර කියා සිටියේ.\nරාජ්‍ය සේවකයින්ට වැටුප් ලැබීමත් සමඟ උත්සව සමයේ සාප්පු සවාරි යෑම සම්බන්ධයෙන්ද වසංගත රෝග විද්‍යා අංශයේ ප්‍රධාන වසංගත රෝග විද්‍යාඥ විශේෂඥ වෛද්‍ය සුදත් සමරවීර අදහස් පළ කළා.\nමේ අතර, පුද්ගලික සහ ජාත්‍යන්තර කතෝලික පාසල්වල  5, 11 සහ 13 ශ්‍රේණි හැර සෙසු ශ්‍රේණි අප්‍රේල් 05 වැනිදා ආරම්භ කිරීමට නියමිතයි.\nඑසේම බස්නාහිර පළාතේ ඇන්ග්ලිකන් සභාවට අයත් සියළු පාසල්වල අධ්‍යයන කටයුතු ලබන සඳුදා ආරම්භ කරන බව ඇන්ග්ලිකන් සභාව නිවේදනය කළා.\nමේ අතර, නැගෙනහිර යුරෝපයේ තුන් වන කොරෝනා රැල්ල ආරම්භ වී තිබෙනවා.\nමේ වන විට පෝලන්තය, හංගේරියාව, චෙක් ජනරජයේ වෛරසය සීග්‍රයෙන් ව්‍යාප්ත වී ඇති බවයි විදෙස් මාධ්‍ය වාර්තා කළේ.\nමෙම තත්ත්වය තුළ නැගෙනහිර යුරෝපයේ හෝටල්, සිනමා ශාලා සහ සාප්පු සංකීර්ණ තාවකාලිකව වසා දමා තිබෙනවා.",
       "URL": "https://www.hirunews.lk/266498/අලුත්-අවුරුද්දේ-සාප්පු-සවාරි-සීමා-කරන්නැයි-සෞඛ්‍ය-අංශ-වෙතින්-ඉල්ලීමක්",
       "Category": "Local News",
       "Parent URL": "https://www.hirunews.lk/local-news.php?pageID=2064"
}