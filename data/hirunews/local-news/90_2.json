{
       "Source": "hirunews",
       "Timestamp": "Friday, 18 August 2023 - 7:29",
       "Headline": "ලැගුම්හලකදී කොකේන් සමඟ විදේශිකයකු අත්අඩංගුවට",
       "News Content": "නාරාහේන්පිට ලැගුම්හලකදී කොකේන් මත්ද්‍රව්‍ය කිලෝ 02 ග්‍රෑම් 294ක් සන්තකයේ තබාගෙන සිටි විදේශ ජාතික සැකකරුවකු පෙරේදා (16) අත්අඩංගුවට ගෙන තිබෙනවා.\nඅත්අඩංගුවට ගත් සැකකරු වයස අවුරුදු 28ක පිලිපීන ජාතිකයෙක්.\nමෙම මත්ද්‍රව්‍ය සම්බන්ධයෙන් වැඩිදුර විමර්ශන සිදු කර ඊයේ (17) එම සැකකරුගෙන් මත්ද්‍රව්‍ය ලබා ගැනීමට එම ලැගුම්හලට මෝටර් රථයකින් පැමිණි පුද්ගලයකු රුපියල් ලක්ෂ 07ක් හා පැමිණි මෝටර් රථය ද සමඟ අත්අඩංගුවට ගෙන තිබෙනවා.\nමොහු වයස අවුරුදු 49ක කිරුළපන ප්‍රදේශයේ පදිංචිකරුවෙක්.\nඑමෙන්ම, මෙම පුද්ගලයා විදේශගතව සිටින ප්‍රධාන මත්ද්‍රව්‍ය ජාවාරම්කරුවකුගේ උපදෙස් මත මෙම මත්ද්‍රව්‍ය රැගෙන යාම සඳහා පැමිණ ඇති බව විමර්ශනයේදී අනාවරණය වී තිබෙනවා.\nවිදේශ ජාතික සැකකරු ඊයේ (17) මාලිගාකන්ද මහේස්ත්‍රාත් අධිකරණයට ඉදිරිපත් කිරීමට රැඳවුම් නියෝග ලබා ගෙන තිබුණා. අනෙක් සැකකරු මාලිගාකන්ද අධිකරණයට ඉදිරිපත් කිරීමට නියමිතයි.\nපොලිස් මත්ද්‍රව්‍ය කාර්යංශය වැඩිදුර විමර්ශන සිදු කරනවා.",
       "URL": "https://www.hirunews.lk/345222/ලැගුම්හලකදී-කොකේන්-සමඟ-විදේශිකයකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=90"
}