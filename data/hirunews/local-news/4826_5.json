{
       "Source": "hirunews",
       "Timestamp": "Sunday, 23 October 2016 - 10:34",
       "Headline": "මඩකලපුවේදී යතුරුපැදි අනතුරකින් තරුණයන් දෙදෙනෙකු ජීවිතක්ෂයට",
       "News Content": "එරාවුර් - මඩකලපුව මාර්ගයේ සතුරු-කොන්ඩාන් ප්‍රදේශයේදී යතුරුපැදියක් අනතුරට ලක්වීමෙන් එහි ගමන් ගත් තරුණයන් දෙදෙනෙකු ජීවිතක්ෂයට පත්වී තිබෙනවා.\nඊයේ රාත්‍රී 9.30 ට පමණ මෙම අනතුර සිදුවී ඇති අතර,යතුරුපැදිකරුට එය පාලනය කරගැනීමට නොහැකිව පෙරළීමෙන් මෙම අනතුර සිදුව ඇති බවයි වාර්තාවන්නේ.\nඅනතුරින් පසු තුවාල ලැබූ පැදිකරු සහ පසුපැදිකරු මඩකලපුව රෝහලට ඇතුළත් කිරීමෙන් පසු දෙදෙනාම ජීවිතක්ෂයට පත්වී තිබෙනවා.\nමෙලෙස මියගොස් ඇත්තේ එරාවුර් - කුඩිඉරිප්පු හි පදිංචි වයස අවුරුදු 17 ක් වන තරුණයන් දෙදෙනෙක්.\nඔවුන්ගේ සිරුරු පිළිබඳ පශ්චාත් මරණ පරීක්ෂණය අද සිදුකිරීමට නියමිතයි.",
       "URL": "https://www.hirunews.lk/145857/මඩකලපුවේදී-යතුරුපැදි-අනතුරකින්-තරුණයන්-දෙදෙනෙකු-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=4826"
}