{
       "Source": "hirunews",
       "Timestamp": "Saturday, 17 July 2021 - 10:36",
       "Headline": "කළා බළලු වැව සුන්දරත්වයත් එහි අලි ඇතුනුත් විනාශ මුඛයේ  (ඡායාරූප)",
       "News Content": "කළා වැව පුරා පැතිර ඇති ජපන් ජබර ආක්‍රමණශීලී ශාකය නිසා කලා බලලු වැවේ වන අලින් උග්‍ර ආහාර හිඟයකට මුහුණ පා ඇති බව වාර්ථා වනවා.\nමේ නිසා වැවෙහි සුන්දරත්වයට මෙන්ම එහි සිටි පක්ෂි විශේෂ රැසකටද හානි සිදුවී ඇතැයි ජනතාව පවසනවා.\nසාමාන්‍යයෙන් කළා බළලු වැව ආශ්‍රිතව අලි ඇතුන් 350 පමන ගහනයක් වසරේ මෙම කාලයේදී දැක ගත හැකි වනවා.\nමේ දිනවල කලා වැවේ තත්ත්වය සොයා බැලීම සඳහා අපි කළා වැව අවට ප්‍රදේශයේ සංචාරය කලා.\nවෙනදා කලා බලලු වැව්තාවුල්ලේ බෙරු තණ ආහාරයට ගන්නා අලි ඇතුන් 350 ක් පමණ පිරිසක් මෙන්ම කුරුල්ලන් ද විශාල සංඛ්‍යාවක් දැකගැනීමට හැකි වී තිබුණු බව අවට ජනතාව අප සමග පවසා සිටියා.\nඑහෙත් මේ දිනවල වන අලින් තිස් පහත් හතළිහත් අතර කුඩා රංචු කලා වැවේ මෙන්ම බළලු වැවෙත් තැන තැන වී ආහාර සොයමින් යන බව අපට දක ගන්නට ලැබුනා.\nඒ අනුව අප බලලු වැව ප්‍රදේශයේ වන අලින් පිලිබඳ නිතර සොයා බලන අයි .ජී. කුමාර නොහොත් \" අලි කුමාර \"සමඟ ඔරුවක නැග මෙම වන අලින් සහ ඇතුන් මෙන්ම කලා වැවට සිදුවී ඇති විනාශය සොයා ගියා.\nකිලෝමීටර් ගණනාවක් කුඩා ඔරුවක නැගී කලා බළලු වැවේ ඉස්මත්තේ සැරි සරූ අපට වෙනදා මෙන් පක්ෂින් දැක ගැනීමට නොහැකි වූවා පමනක් නොව 40ක,50ක පමණ අලි ඇතුන් රංචු  කිහිපයක් පමනක් දැකගැනීමට හැකි වුනා.\nඑමෙන්ම ඔවුන්ගේ ප්‍රියතම බෙරුතණ කලා බලලු වැව ඉස්මත්තේ දැක ගැනීමට ඇත්තේ ද ඉතා සීමිත ප්‍රමාණයක්.\nආක්‍රමණශීලී ජපන් ජබර වලින් වැව ඉස්මත්ත වැසී ගොස් ඇති අයුරු අපට පෙන්වූ අලි කුමාර කියා සිටියේ මෙම ජපන් ජබර නිසාවෙන් බෙරුතණ වවෙන්නේ නති බවයි.\nමේ නිසා වන අලින් විශාල ගස්වල අතු කඩා ආහාරයට ගන්නා දසුන් ද අපට දැක ගැනීමට හැකි වූ අතර කුඩා සතුන් ඉතිරි වී ඇති ඉතා සීමිත බෙරුතණ ප්‍රමාණය ආහාර බවට පත්කර ගන්නා අයුරුද මෙහිදී අපට දැක ගැනීමට ලබුනා.\nඅප සමඟ අදහස් දැක්වූ අයි.ජි. කුමාර කියා සිටියේ කලා බළලු වැවේ ජපන් ජබර පිළිබඳව  බලධාරීන් කොතෙක් දැනුවත් කළ ද පලක් නොවූ බවයි.\nමේ නිසා වන අලින් ගම්වැදීම සිදුවෙන බවත් එයින් වන අලින් ද මෙන්ම ජනතාවටද ප්‍රශ්න රැසකට මුහුණ පෑමට සිදුවන බවත් ඔහු පෙන්වා දුන්නා.\nඒ නිසා කඩිනමින් මෙම ක්‍රමණශීලී ජපන් ජබර ශාකය කලාවැවෙන් වූ ඉවත් නොකළහොත් ඉදිරියේ දී අලි මිනිස් ගැටුම තවත් තීව්‍ර විය හැකි බවයි ඔහු පෙන්වා දෙන්නේ.",
       "URL": "https://www.hirunews.lk/277199/කළා-බළලු-වැව-සුන්දරත්වයත්-එහි-අලි-ඇතුනුත්-විනාශ-මුඛයේ-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=1815"
}