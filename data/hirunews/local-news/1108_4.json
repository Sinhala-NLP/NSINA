{
       "Source": "hirunews",
       "Timestamp": "Thursday, 09 June 2022 - 12:57",
       "Headline": "හෙට සිට ලැබෙන ගෑස්? (වීඩියෝ)",
       "News Content": "හෙට දිනයේ දී ගෑස් බෙදා හැරීමට හැකියාවක් පවතින බව ලිට්රෝ සමාගම පවසනවා.\nඊයේ දිනයේ දී මෙරටට ළගා වූ ගෑස් මෙටි්‍රක් ටොන් 3900ක් නෞකාවෙන් ගෑස් ගොඩබෑමේ කටයුතු අවසන් අදියරේ පවතින බැවින් හෙට දිනයේ සිට ගෑස් සිලින්ඩර 50,000 බැගින් බෙදා හැරීමට හැකියාවක් පවතින බවයි එම සමාගමේ නියෝජිතයෙකු සඳහන් කළේ.\nදින 6ක් පුරා එම බෙදා හැරීම් සිදු කළ හැකි බවයි ඔහු වැඩිදුරටත් සඳහන් කළේ.\nකෙසේ වෙතත් අද දිනයේ දී ගෑස් මිල දී ගැනීම සඳහා පෝලිම්වල රැදී නො සිටින ලෙසට ලිට්රෝ සමාගම දැනුම් දුන්න ද ජනතාව තවදුරටත් දිගු පෝලිම්වල රැදී සිටියා.\nඑමෙන්ම, දිවයින පුරා පිහිටි පිරවුම්හල්වල තවදුරටත් ඉන්ධන මිල දී ගැනීම සඳහා ජනතාව දිගු පෝලිම්වල රැදී සිටි බවයි හිරු වාර්තාකරුවන් සඳහන් කළේ.\nඑළවළු වගාව ඇතුළු අනෙකුත් බෝග වගා සඳහා ද ඉන්ධන අර්බුදයෙන් බලපෑම් එල්ල වි තිබෙනවා.\nමේ අතර, ගෑස් ඉල්ලා සිදු කරන විරෝධතාවක් නිසා, මාලිඟාවත්ත පොලීසිය ඉදිරිපිටින් ප්‍රධාන මාර්ගය අවහිර වී ඇති බව වාර්තා වනවා.",
       "URL": "https://www.hirunews.lk/306652/හෙට-සිට-ලැබෙන-ගෑස්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1108"
}