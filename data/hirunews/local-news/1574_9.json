{
       "Source": "hirunews",
       "Timestamp": "Tuesday, 09 November 2021 - 6:46",
       "Headline": "බඳින ලද තුවක්කුව පත්තු වී පුද්ගලයෙකු මරුට",
       "News Content": "හොරොව්පොතාන පොලිස් වසමේ පදවිය රක්ෂිතයට අයත් වඩුවාගම ප්‍රදේශයේදී බඳින තුවක්කුවක් පත්තු වී, බරපතල තුවාල ලැබූ පුද්ගලයෙකු ඊයේ (08) දින මියගොස් ඇති බවට හොරොව්පතාන පොලිසියට ලද තොරතුරක් මත විමර්ශන ආරම්භ කර තිබෙනවා.\nජීවිතක්ෂයට පත් පුද්ගලයා 42 හැවිරිදි නිකවැන, හොරොව්පොතාන ප්‍රදේශයේ පදිංචිකරුවෙක්.\nමෘතශරීරය අනුරාධපුර රෝහලේ මෘත ශරීරාගාරයේ තබා තිබෙන අතර, බඳින තුවක්කුවක් අටවන ලද පුද්ගලයා කවුරුන්ද යන්න මෙතෙක් අනාවරණය වී නැහැ.\nසිද්ධිය සම්බන්ධයෙන් හොරොව්පොතාන පොලිසිය වැඩිදුර විමර්ශන සිදු කරනවා.",
       "URL": "https://www.hirunews.lk/287430/බඳින-ලද-තුවක්කුව-පත්තු-වී-පුද්ගලයෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=1574"
}