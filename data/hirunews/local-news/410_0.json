{
       "Source": "hirunews",
       "Timestamp": "Monday, 17 April 2023 - 7:36",
       "Headline": "මෙල්බන්හිදී කාර්මික දෝෂයකට ලක් වූ ශ්‍රී ලංකන් යානය අද දිවයිනට (වීඩියෝ)",
       "News Content": "ඔස්ට්‍රෙලියාවේ මෙල්බන් නුවර ගුවන්තොටුපලේදී කාර්මික දෝෂයකට ලක් වූ ශ්‍රී ලංකන් ගුවන් යානය අද (17) උදෑසන කටුනායක ගුවන් තොටුපලට පැමිණ තිබෙනවා.\nයූ.එල්. 605 දරණ මෙම යානයේ මගීන් 218 දෙනෙකු සහ කාර්ය මණ්ඩලයේ 17 දෙනෙකු සිට තිබෙනවා.\nප්‍රංශයේ නිෂ්පාදිත ඒ 330 එයාර් බස් වර්ගයේ මෙම යානය පසුගිය 15 වනදා රාත්‍රී 10.25 ට කටුනායක ගුවන් තොටුපලට පැමිණීමට නියමිතව තිබියදියි කාර්මික දෝෂයකට ලක්වුණේ.\nපසුව මෙම යානය යථා තත්වයට පත් කිරීම සඳහා ශ්‍රී ලංකන් ගුවන් සේවයේ ඉංජිනේරුවන් හයදෙනෙකුගෙන් සමන්විත පිරිසක් එදිනම රාත්‍රියේ ඔස්ට්‍රෙලියාව වෙත ගොස් තිබුණා.",
       "URL": "https://www.hirunews.lk/332712/මෙල්බන්හිදී-කාර්මික-දෝෂයකට-ලක්-වූ-ශ්‍රී-ලංකන්-යානය-අද-දිවයිනට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=410"
}