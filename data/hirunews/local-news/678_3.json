{
       "Source": "hirunews",
       "Timestamp": "Friday, 09 December 2022 - 16:13",
       "Headline": "ශ්‍රී ලංකා දෘශ්‍යාබාධිත ක්‍රිකට් කණ්ඩායම දකුණු අප්‍රිකාව පරදවයි",
       "News Content": "ඉන්දියාවේ පැවැත්වෙන තුන්වන දෘශ්‍යාබාධිත පන්දුවාර විස්සයි විස්ස ක්‍රිකට් තරගාවලියේ අද (09) පැවති තරගයකදී දකුණු අප්‍රිකානු කණ්ඩායම ලකුණු 54 කින් පරාජයට පත් කිරීමට ශ්‍රී ලංකා දෘශ්‍යාබාධිත ක්‍රිකට් කණ්ඩායම සමත් වුණා.\nතරගයේ මුලින් පන්දුවට පහරදුන් ශ්‍රී ලංකා දෘශ්‍යාබාධිත ක්‍රිකට් කණ්ඩායම නියමිත පන්දුවාර විස්ස අවසානයේ කඩුලු 3 ක් දැවී ලකුණු 215 ක් රැස් කළා.\nඑහිදී සුරංග සම්පත් ලකුණු 161 ක් රැස් කළා.\nපිළිතුරු ඉනිම ක්‍රීඩා කළ දකුණු අප්‍රිකානු දෘශ්‍යාබාධිත ක්‍රිකට් කණ්ඩායමට පන්දුවාර විස්ස අවසානයේ කඩුලු 6 ක් දැවී ලබා ගත හැකිවූයේ ලකුණු 161 ක් පමණයි.\nමෙම තරගාවලියේ ශ්‍රී ලංකා දෘශ්‍යාබාධිත ක්‍රිකට් කණ්ඩායම සහභාගි වූ පළමු තරගයේදී ඔස්ට්‍රෙලියාව පරාජයට පත් කිරීමට සමත් වුණා.",
       "URL": "https://www.hirunews.lk/322298/ශ්‍රී-ලංකා-දෘශ්‍යාබාධිත-ක්‍රිකට්-කණ්ඩායම-දකුණු-අප්‍රිකාව-පරදවයි",
       "Category": "Local News",
       "Parent URL": "https://www.hirunews.lk/local-news.php?pageID=678"
}