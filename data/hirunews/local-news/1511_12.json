{
       "Source": "hirunews",
       "Timestamp": "Tuesday, 07 December 2021 - 14:36",
       "Headline": "පාරෙන් පිට පැන්න අධික වේගය (ඡායාරූප සහිතයි)",
       "News Content": "ත්‍රිකුණාමලය චීන වරාය පොලිස් වසමේ කප්පල්තුරෙයි ප්‍රදේශයේ පෞද්ගලික ඇඟලුම් කම්හලකට සේවිකාවන් ප්‍රවාහනය කරමින් තිබූ බස් රථයක් අනතුරට ලක්ව තිබෙනවා.\nමෙලෙස වේගය පාලනය කර ගත නොහැකිව අනතුරට ලක්ව ඇත්තේ ගෝමරන්කඩවෙල ප්‍රදේශයේ සිට පෞද්ගලික ඇඟලුම් කම්හලක් වෙත සේවකයින් රැගෙන යමින් තිබූ බස් රථයක්.\nමෙම සිද්ධියෙන් බස් රථයේ ගමන් ගත් 20කට වැඩි පිරිසක් තුවාල ලබා ඇති බවයි අප වාර්තාකරු පැවසුවේ.\nතුවාල ලැබූවන් ප්‍රතිකාර සඳහා ත්‍රිකුණාමලය රෝහලට ඇතුළත් කර තිබෙනවා.\nසිද්ධිය සම්බන්ධයෙන් චීන වරාය පොලිසිය වැඩිදුර පරීක්ෂණ පවත්වයි.",
       "URL": "https://www.hirunews.lk/290293/පාරෙන්-පිට-පැන්න-අධික-වේගය-ඡායාරූප-සහිතයි",
       "Category": "Local News",
       "Parent URL": "https://www.hirunews.lk/local-news.php?pageID=1511"
}