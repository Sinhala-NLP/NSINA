{
       "Source": "hirunews",
       "Timestamp": "Monday, 13 April 2020 - 8:07",
       "Headline": "අලුත් අවුරුදු සූදානමේ වෙනසක්",
       "News Content": "සෑම වසරකම වෙනදාට දක්නට ලැබෙන අලුත් අවුරුදු සූදානම මෙවර දක්නට ලැබෙන්නේ නැහැ.\nඒ, කොරෝනා වසංගතයේ බලපෑම ශ්‍රී ලංකාවටද එල්ලවීම හේතුවෙන්.\nවෙනදාට ජනයාගෙන් පිරී යන නගරවල අද දක්නට ලැබෙන්නේ හුදකලා බවක්.\nඅවුරුද්දට ගම් බිම් බලා යන ජනතාවගෙන් පිරී යන කොළඹ නගරය අද පාළුවට ගොස් තිබෙනවා.\nවෙනදාට ජනයාගෙන් පිරී යන කොළඹ මධ්‍යම බස් නැවතුම්පලේ දක්නට ලැබෙන්නේ ගාල් කර ඇති බස් රථ පමණයි.\nඑමෙන්ම තොර තෝංචියක් නොමැති කොටුව දුම්රියපලෙහිද ගාල් කර තිබෙන දුම්රිය දක්නට ලැබෙනවා.\nකොරෝනා වසංගතයත් සමඟ රෙදිපිළි ව්‍යාපාරිකයින්, ගිනි කෙළි, රසකැවිලි සහ වළං නිෂ්පාදකයින් ඇතුලු විශාල පිරිසක් මේ වනවිට ආර්ථික දුෂ්කරතාවන්ට මුහුණදී සිටිනවා.",
       "URL": "https://www.hirunews.lk/238516/අලුත්-අවුරුදු-සූදානමේ-වෙනසක්",
       "Category": "Local News",
       "Parent URL": "https://www.hirunews.lk/local-news.php?pageID=2799"
}