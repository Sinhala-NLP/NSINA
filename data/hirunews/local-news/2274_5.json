{
       "Source": "hirunews",
       "Timestamp": "Tuesday, 15 December 2020 - 9:04",
       "Headline": "මාල කඩපු හිටපු ලුතිනන්වරයෙක් පොලිස් දැලේ",
       "News Content": "යතුරු පැදියකින් ගොස් මහ මඟ ගමන් ගන්නා කාන්තාවන්ගේ ගෙළ බැඳී රන් මාල කොල්ල කෑමේ නිරත වූ හිටපු යුධ හමුදා ලුතිනන්වරයෙකු අතුරුගිරිය පොලීසිය විසින් අත්අඩංගුවට ගෙන තිබෙනවා.\nඅත්අඩංගුවට ගත් පුද්ගලයා මාලඹේ ප්‍රදේශයේ පදිංචි 28 හැවිරිදි එක් දරු පියෙක්.\nඔහු , සොරකම් කළ රන් මාල, රන් භාණ්ඩ උකස් ගන්නා ආයතනයවලට උකස් කර සුඛෝපභෝගී ජීවිතයක් ගත කර ඇති බවට හෙළි වී ඇති බව සඳහන්.\nඑලෙස කොල්ල කා උකස් කර තිබූ රුපියල් ලක්ෂ 60 කට ආසන්න රන් අභරණ සොයා ගැනීමට හැකි වූ බව අතුරුගිරිය පොලීසිය ප්‍රකාශ කළා.\nසාමාන්‍ය පෙළ විභාගයට A සාමාර්ථ 10ක් සහ අ.පො. ස. උසස් පෙළ විභාගය ද A සාමාර්ථ 3ක් සමඟින් සමත් වූ ඔහු යුද හමුදාවේ ලුතිනන්වරයෙකු ලෙස රාජකාරි සිදු කර තිබෙනවා.\nකෙසේවෙතත් අදාළ සැකකරු යුද හමුදාවෙන් ඉවත් කළ අයෙකු බවයි වාර්තා වන්නේ.\nසැකකරු කඩුවෙල මහේස්ත්‍රාත්වරයා වෙත ඉදිරිපත් කිරීමට නියමිතයි.\nසිද්ධිය සම්බන්ධයෙන් වැඩිදුර විමර්ශන අතුරුගිරිය පොලිසිය විසින් ක්‍රියාත්මක කරනවා.",
       "URL": "https://www.hirunews.lk/257055/මාල-කඩපු-හිටපු-ලුතිනන්වරයෙක්-පොලිස්-දැලේ",
       "Category": "Local News",
       "Parent URL": "https://www.hirunews.lk/local-news.php?pageID=2274"
}