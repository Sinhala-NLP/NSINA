{
       "Source": "hirunews",
       "Timestamp": "Monday, 31 August 2020 - 13:04",
       "Headline": "භික්ෂූන් වහන්සේ පාර්ලිමේන්තු නියෝජනයට ක්‍රමවේදයක් ව්‍යවස්ථාවට ඇතුළත් කරන්නැයි අස්ගිරි පාර්ශවයෙන් ඉල්ලීමක් (වීඩියෝ)",
       "News Content": "භික්ෂූන් වහන්සේලාට යම් නියෝජනයක් සැකසෙන මණ්ඩලයක් පිහිටුවීමේ ක්‍රමවේදයක් ආණ්ඩුක්‍රම ව්‍යවස්ථාවට ඇතුළත් කළ යුතු බව අස්ගිරි පාර්ශවයේ මහාලේඛකාධිකාරී පූජ්‍ය මැදගම ධම්මානන්ද හිමියන් ප්‍රකාශ කළා.\nනව ආණ්ඩුක්‍රම ව්‍යවස්ථාවක් ගෙන ඒම සම්බන්ධයෙන් සහ 19 වන ආණ්ක්‍රම ව්‍යවස්ථා සංශෝධනය ඉවත් කිරීම පිළිබඳව මහනුවර ඊයේ පැවති විද්වත් හමුවකට එක්වෙමිනුයි උන්වහනසේ මේ බව කියා සිටියේ.\nමෙම අවස්ථාවට මල්වතු පාර්ශවයේ අනුනායක අතිපූජ්‍ය නියංගොඩ විජිතසිරි නාහිමියන්ද එක්ව සිටියා.\nඑහිදී අමාත්‍ය මහාචාර්ය ජී.එල්. පීරිස් කියා සිටියේ 19 වන ආණ්ඩුක්‍රම ව්‍යවස්ථා සංශෝධනයෙන් රටට යහපතක් සිදුව ඇති බැවින් එය රැකගත යුතු බවට ගෙන යන මතය මිත්‍යාවක් බවයි.",
       "URL": "https://www.hirunews.lk/249059/භික්ෂූන්-වහන්සේ-පාර්ලිමේන්තු-නියෝජනයට-ක්‍රමවේදයක්-ව්‍යවස්ථාවට-ඇතුළත්-කරන්නැයි-අස්ගිරි-පාර්ශවයෙන්-ඉල්ලීමක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2487"
}