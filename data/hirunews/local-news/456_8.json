{
       "Source": "hirunews",
       "Timestamp": "Friday, 24 March 2023 - 18:39",
       "Headline": "ගොවි ගැටලු විසඳා රට සහලින් ස්වයංපෝෂිත කරනවා - වාරිමාර්ග ඇමති",
       "News Content": "ගොවි ජනයා මුහුණදෙන පොහොර හා ඉන්ධන ඇතුළු වෙනත් සියලුම ගැටලු විසඳා, ආර්ථිකය ශක්තිමත් කරමින් රට සහලින් ස්වයංපෝෂිත කිරීමට කටයුතු කරන බව වාරිමාර්ග අමාත්‍ය රොෂාන් රණසිංහ පවසනවා.\nඅමාත්‍යවරයාගේ ප්‍රධානත්වයෙන්, ගන්නෝරුව ජාතික කෘෂිකර්ම තොරතුරු හා සන්නිවේදන මධ්‍යස්ථානයේදී ඊයේ (23) පැවැති 2023 යල කන්නයට නියමිත ජල කළමනාකරණ කමිටු රැස්වීමේ දියි මේ බව අවධාරණය කෙරුණේ.\nඑහිදී අදහස් දැක්වූ අමාත්‍යවරයා කියා සිටියේ, අප රටේ පවතින මුල්‍ය අර්බුදය විසදීමට මේ වන විට ජාත්‍යන්තර මුල්‍ය අරමුදලේ සහයෝගය ලබා දී ඇති බවත් එමගින් මේ වනවිට මෙරට ගොවිජනතාව මුහුණදෙන පොහොර හා ඉන්ධන ඇතුලු ගොවිජන ගැටලු රැසක් විසඳීමට වත්මන් රජය කටයුතු සලසා ඇති බවයි.",
       "URL": "https://www.hirunews.lk/330831/ගොවි-ගැටලු-විසඳා-රට-සහලින්-ස්වයංපෝෂිත-කරනවා-වාරිමාර්ග-ඇමති",
       "Category": "Local News",
       "Parent URL": "https://www.hirunews.lk/local-news.php?pageID=456"
}