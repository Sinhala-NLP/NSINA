{
       "Source": "hirunews",
       "Timestamp": "Monday, 29 April 2019 - 13:04",
       "Headline": "ඒකාබද්ධයත් මැයි දින රැළිය නවතයි",
       "News Content": "ශ්‍රී ලංකා පොදුජන පෙරමුණ හා ඒකාබද්ධ විපක්ෂය එක්ව පැවැත්වීමට සැළසුම් කර තිබූ මැයි දින රැළිය සහ පෙළපාලිය නවතා දමා මැයි දිනයේදී විශේෂ මාධ්‍ය හමුවක් පැවැත්වීමට තීරණය කර තිබෙනවා.\nඒ, විපක්ෂ නායක මහින්ද රාජපක්ෂගේ ප්‍රධානත්වයෙන් කොළඹ විජේරාම මාවතේ පිහිටි නිල නිවසේ අද පෙරවරුවේ පැවති ඒකාබද්ධ විපක්ෂයේ පක්ෂ නායක රැස්වීමේදියි.\nරට තුළ පවතින වර්තමාන තත්ත්වය පිළිබඳවද මෙහිදී දීර්ඝ ලෙස සාකච්ඡා කෙරුණු බව සාකච්ඡාවට එක්වූ පාර්ලිමේන්තු මන්ත්‍රී රංජිත් සොයිසා කියා සිටියා.\nමේ අතර රටේ පවතින තත්ත්වය පිළිබඳව විපක්ෂ නායක මහින්ද රාජපක්ෂ මේ වනවිට මුස්ලිම් නියෝජිතයින් පිරිසක් සමඟ ද සාකච්ඡාවක නිරත වනවා.",
       "URL": "https://www.hirunews.lk/215386/ඒකාබද්ධයත්-මැයි-දින-රැළිය-නවතයි",
       "Category": "Local News",
       "Parent URL": "https://www.hirunews.lk/local-news.php?pageID=3378"
}