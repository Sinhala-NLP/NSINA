{
       "Source": "hirunews",
       "Timestamp": "Monday, 23 October 2017 - 12:08",
       "Headline": "රයන් ජයලත්ට ඇප - සයිටම් තීන්දුව අද",
       "News Content": "රක්ෂිත බන්ධනාගාර ගතකර සිටි වෛද්‍ය පීඨ ශිෂ්‍ය ක්‍රියාකාරී කමිටුවේ කැඳවුම්කරු රයන් ජයලත් හට ඇප ලබාදී තිබෙනවා.\nඒ ඔහු අද (23) කොළඹ මහාධිකරණය වෙත ඉදිරිපත් කිරීමෙන් අනතුරුවයි.\nසෞඛ්‍ය අමාත්‍යංශයට බලහත්කාරයෙන් ඇතුළු වී එහි දේපළ වලට අනර්ථයක් සිදුකරන ලදැයි කියන සිද්ධිය සම්බන්ධයෙන් ඔහු රක්ෂිත බන්ධනාගාර ගතකර සිටියා.\nමේ අතර සයිටම් ගැටළුව සම්බන්ධයෙන් ජනාධිපති මෛත්‍රීපාල සිරිසේන අද (23)  දිනය තුළ තීරණයක් ගන්නා බව ලක්ෂ්මන් කිරිඇල්ල ප්‍රකාශ කලා.\nඔහු මේ බව ප්‍රකාශ කළේ මහනුවර දිස්ත්‍රික් ලේකම් කාර්යාලයේ සංවර්ධන කමිටු රැස්වීමට සහබාගි වී පිටව යන අවස්ථාවේ මාධ්‍යවේදීන් ඇසූ ප්‍රශ්ණවලට පිළිතුරු දෙමින්.",
       "URL": "https://www.hirunews.lk/174184/රයන්-ජයලත්ට-ඇප-සයිටම්-තීන්දුව-අද",
       "Category": "Local News",
       "Parent URL": "https://www.hirunews.lk/local-news.php?pageID=4258"
}