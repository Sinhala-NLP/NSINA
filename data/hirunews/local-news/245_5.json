{
       "Source": "hirunews",
       "Timestamp": "Friday, 23 June 2023 - 7:51",
       "Headline": "රාජ්‍ය අමාත්‍ය ඩයනාට එරෙහිව නඩු?",
       "News Content": "අධිකරණයට අපහාස කිරීම සම්බන්ධයෙන් රාජ්‍ය අමාත්‍ය ඩයනා ගමගේට එරෙහිව නඩුවක් ගොනු කරන්නැයි කොළඹ ප්‍රධාන මහේස්ත්‍රාත්\nඊයේ (22) අභියාචනාධිකරණයෙන් ඉල්ලිමක් කර තිබෙනවා.\nඒ අධිකරණයේ ඇයට එරෙහිව විභාග වෙමින් පවතින තවමත් තීන්දුවක් දී නොමැති නඩුවක් සම්බන්ධයෙන් පෞද්ගලික විද්‍යුත් වැඩසටහනක දී සිදු කළ ප්‍රකාශයක් සම්බන්ධයෙන් බව‍යි වාර්තා වන්නේ.\nකෙසේ වෙතත් ඇය එම මාධ්‍යට ප්‍රකාශ කර ඇත්තේ තමාට එරෙහි නඩුවක තීන්දුව එය ප්‍රකාශ කිරීමට පෙර පැමිණිලිකරු මුදල්වලට ගෙන ඇති බවයි.\nඒ අනුව අධිකරණයට අපහාසයක් සිදුව ඇති බැවින් රාජ්‍ය අමාත්‍ය ඩයනා ගමගේට එරෙහිව නඩුවක් ගොනු කරන ලෙසයි මහේස්ත්‍රාත්වරයා අධිකරණයෙන් ඉල්ලා සිටියේ.",
       "URL": "https://www.hirunews.lk/338778/රාජ්‍ය-අමාත්‍ය-ඩයනාට-එරෙහිව-නඩු",
       "Category": "Local News",
       "Parent URL": "https://www.hirunews.lk/local-news.php?pageID=245"
}