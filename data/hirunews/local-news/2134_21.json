{
       "Source": "hirunews",
       "Timestamp": "Saturday, 20 February 2021 - 14:38",
       "Headline": "වල්සපුගල සත්‍යග්‍රහයට අදට දින 34 ක්",
       "News Content": "හම්බන්තොට යෝජිත වන අලි කළමනාකරණ රක්ෂිතය ගැසට් කිරීම ඇතුලු ඉල්ලීම් කිහිපයක් මුල් කරගනිමින් සූරියවැව - වල්සපුගල ගොවීන් ආරම්භ කළ සත්‍යග්‍රහයට අදට දින 34 ක් ගතවනවා.\nසත්‍යග්‍රහය පැවැත්වෙන ස්ථානයේදී පරිසරය ආරක්ෂා කරන්නැයි යන තේමාව යටතේ පාසල් ළමයින් චිත්‍ර ඇඳ ප්‍රදර්ශනය කළ බවයි අප වාර්තාකරු  ප්‍රකාශ කළේ. අදාළ ගැසට් පත්‍රය නිකුත් කරන බවට රජය ලබාදුන් පොරොන්දුවට දින 28 ක් ගතවන බවද සත්‍යග්‍රහයේ නිරත ගොවීන් ප්‍රකාශ කළා.\nගොවින්ට සහය පළ කරමින් සූරියවැව නගරයේදී සමාජවාදී තරුණ සංගමය අද දහවල් උද්ඝෝෂණයකද නිරතවූ බවයි අප වාර්තාකරු සඳහන් කළේ.",
       "URL": "https://www.hirunews.lk/263161/වල්සපුගල-සත්‍යග්‍රහයට-අදට-දින-34-ක්",
       "Category": "Local News",
       "Parent URL": "https://www.hirunews.lk/local-news.php?pageID=2134"
}