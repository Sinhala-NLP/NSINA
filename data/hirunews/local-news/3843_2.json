{
       "Source": "hirunews",
       "Timestamp": "Wednesday, 18 July 2018 - 14:49",
       "Headline": "විහාරස්ථානවල පිං කැට කඩා මුදල් සොරකම් කළ දෙදෙනෙකු අත්අඩංගුවට (ඡායාරූප)",
       "News Content": "විහාරස්ථානවල සවිකර ඇති පිං කැට කඩා මුදල් සොරකම් කළ සංවිධානාත්මක කණ්ඩායමක සාමාජිකයන් දෙදෙනෙකු බලංගොඩ නගරයේදී අත්අඩංගුවට ගෙන තිබෙනවා.\nඒ සුඛෝපභෝගී මෝටර් රථයක් සහ සොරකම් කළ කාසි මලු 5 ක් ද සමගින්.\nසැකකරුවන් දීර්ඝ කාලයක සිට බලංගොඩ ප්‍රදේශයට සුඛෝපභෝගී මෝටර් රථයකින් පැමිණ මෙම ජාවාරමේ නිරතවී ඇති බවටයි අනාවරණ වී ඇත්තේ.\nඅප වාර්තාකරු සඳහන් කළේ සොරකම් කරන ලද කාසි මාරු කිරීම සඳහා සුපිරි වෙළඳසැලකට රැගෙන යන අවස්ථාවේ ලැබුනු තොරතුරකට අනුව සිදුකළ මෙහෙයුමකදී සැකකරුවන් අත්අඩංගුවට ගෙන ඇති බවයි.\nඔවුන් භාවිත කළ සුඛෝපභෝගී මෝටර් රථය වාහන කුලියට ලබාදෙන ආයතනයකින් ලබාගත් එකක් බවට මූලික විමර්ශණවලදී හෙළිවී තිබෙනවා.\nඅත්අඩංගුවට ගැනුනු සැකකරුවන් දෙදෙනා කැබිතිගොල්ලෑව සහ කලවාන ප්‍රදේශවල පදිංචිකරුවන්.\nඔවුන් හෙට බලංගොඩ මහේස්ත්‍රාත්  හමුවට ඉදිරිපත් කිරීමට නියමිත අතර බලංගොඩ පොලිසිය විමර්ශණ මෙහෙයවනවා.\nඡායාරූප - බලංගොඩ රෝහණ වසන්ත",
       "URL": "https://www.hirunews.lk/195488/විහාරස්ථානවල-පිං-කැට-කඩා-මුදල්-සොරකම්-කළ-දෙදෙනෙකු-අත්අඩංගුවට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=3843"
}