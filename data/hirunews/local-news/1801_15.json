{
       "Source": "hirunews",
       "Timestamp": "Friday, 23 July 2021 - 10:59",
       "Headline": "අන්තර් පළාත් බස් හා දුම්රිය සේවා ලබන පළමු වනදා සිට (වීඩියෝ)",
       "News Content": "අන්තර් පළාත් බස් හා දුම්රිය සේවා අගෝස්තු 01 සිට සීමා සහිතව ආරම්භ කරන බව ප්‍රවාහන රාජ්‍ය අමාත්‍ය දිලුම් අමුණුගම පවසනවා.\nමේ අතර තවදුරටත් පළාත් අතර සංචරණ සීමා ක්‍රියාත්මක වීම හේතුවෙන් වයඹ සහ උතුරුමැද පළාත් වෙන් කෙරෙන තඹුත්තේගම කලාඔය පාලම අසළ දී මගීන් බස් රථවලට හුවමාරු වන අතර එහිදී මගීන් චෝදනා කළේ තමන්ට බස් රථ 04කට පමණ හුමවාරු වීමට සිදුවූ බවයි.\nඑමන්ම ගෙවුණු දිනයේ ද මෙරටින් වාර්තා වූ කොරෝනා ආසාදිතයින් 1721 දෙනාගෙන් වැඩිම ආසාදිතයින් ප්‍රමාණයක් වාර්තා වී ඇත්තේ කොළඹ දිස්ත්‍රික්කයෙන්.\nඑම සංඛ්‍යාව 347ක්.\nමීට අමතරව ගම්පහ, කළුතර සහ ගාල්ල යන දිස්ත්‍රික්කවලින් ද ආසාදිතයින් වාර්තා වී තිබෙනවා.\nඒ අනුව මෙරට සමස්ත ආසාදිත සංඛ්‍යාව ලෙස දැක්වෙන්නේ 291,298ක් ලෙසයි.",
       "URL": "https://www.hirunews.lk/277779/අන්තර්-පළාත්-බස්-හා-දුම්රිය-සේවා-ලබන-පළමු-වනදා-සිට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1801"
}