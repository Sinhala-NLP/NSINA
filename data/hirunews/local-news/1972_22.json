{
       "Source": "hirunews",
       "Timestamp": "Thursday, 06 May 2021 - 7:50",
       "Headline": "පෞද්ගලික බැංකුවක ආරක්ෂක නිලධාරියෙකුට වෙඩි ප්‍රහාරයක්",
       "News Content": "අනුරාධපුර නගරයේ පෞද්ගලික බැංකුවක මුදල් කොල්ලකෑමට පැමිණි දෙදෙනෙකු එහි සිටි ආරක්ෂක නිලධාරියාට වෙඩි තබා පළා ගොස් තිබෙනවා.\nඅදාළ බැංකුවේ ඒ.ටී.එම්. යන්ත්‍රයට අද උදෑසන මුදල් ඇතුළත් කිරීමට පැමිණි අවස්ථාවකදීයි මෙම කොල්ලකෑම සිදුකිරීමට උත්සාහ දරා ඇත්තේ.\nකෙසේ වෙතත්, පැමිණි පිරිසට මුදල් කොල්ල කෑම සිදුකිරීමට නොහැකි වී ඇති අතර, වෙඩි තබා ඇත්තේ ආරක්ෂක නිලධාරියාගේම ගිනි අවියෙන් බවයි පොලීසිය සදහන් කළේ.",
       "URL": "https://www.hirunews.lk/270573/පෞද්ගලික-බැංකුවක-ආරක්ෂක-නිලධාරියෙකුට-වෙඩි-ප්‍රහාරයක්",
       "Category": "Local News",
       "Parent URL": "https://www.hirunews.lk/local-news.php?pageID=1972"
}