{
       "Source": "hirunews",
       "Timestamp": "Wednesday, 10 May 2023 - 16:04",
       "Headline": "\"මෝචා\" වෙනුවෙන් ඉන්දියාව සීරුවෙන්",
       "News Content": "බෙංගාල බොක්ක ආශ්‍රිතව නිර්මාණය වෙමින් පවතින \"මෝචා\" සුළි කුණාටුව සිකුරාදා(12) වන විට ඉතා දරුණු කුණාටුවක් දක්වා තීව්‍ර වීමට ඉඩ ඇති බව ඉන්දීය කාලගුණ විද්‍යා දෙපාර්තමේන්තුව පවසනවා.\nගිනිකොන දිග බෙංගාල බොක්ක මුහුදු ප්‍රදේශයේ සහ දකුණු අන්දමන් මුහුද ආශ්‍රිතව අඩු පීඩන කලාපයක් මේ වන විටත් නිර්මාණය වී ඇති බව එම දෙපාර්තමේන්තුව ප්‍රකාශ කරනවා.\nමේ හේතුවෙන් ඉන්දියාවේ ඔඩීෂා සහ බටහිර බෙංගාලය ඇතුළු නැගෙනහිර ප්‍රාන්ත සිදුවිය හැකි අවධානමට මුහුණ දීම සඳහා සූදානම් වී ඇති බවයි ඉන්දීය මාධ්‍ය වාර්තා කරන්නේ.\nඉන්දීය කාලගුණ විද්‍යා දෙපාර්තමේන්තුව අනුව, \"මෝචා\" සුළි කුණාටුව ඊයේ(09) දින පීඩන අවපාතයක් බවට පත්ව අද සුළි කුණාටුවක් දක්වා වර්ධනය වීමට ඉඩ ඇති බවත්, සිකුරාදා දිනයේ බංගලාදේශය සහ මියන්මාර වෙරළ දෙසට ගමන් කරනු ඇතැයි අපේක්ෂා කෙරෙන බවත් සඳහන්.",
       "URL": "https://www.hirunews.lk/334804/මෝචා-වෙනුවෙන්-ඉන්දියාව-සීරුවෙන්",
       "Category": "Local News",
       "Parent URL": "https://www.hirunews.lk/local-news.php?pageID=354"
}