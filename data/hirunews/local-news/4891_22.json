{
       "Source": "hirunews",
       "Timestamp": "Monday, 05 September 2016 - 18:49",
       "Headline": "තානාපතිට පහරදීම රජයට කළ පහරදීමක් - මහින්ද",
       "News Content": "මැලේසියාවේ තානාපතිවරයාට එල්ල කළ ප්‍රහාරය මෙරට රජයට එල්ල කළ ප්‍රහාරයක් බව හිටපු ජනාධිපති මහින්ද රාජපක්ෂ පවසනවා.\nසිය මැලේසියානු සංචාරය නිමවා නැවත අද උදෑසන ශ්‍රී ලංකාවට පැමිණි හිටපු ජනාධිපතිවරයා ගුවන් තොටුපළේදී මාධ්‍ය වෙත මේ බව සදහන් කළා.\nමැලේසියාවේ පැවැත්වුණු ආසියානු දේශපාලන පක්ෂවල ජාත්‍යන්තර සම්මේලනයට සහභාගි වූ හිටපු ජනාධිපති මහින්ද රාජපක්ෂ දිවයිනට පැමිණීම සඳහා ක්වාලාලම්පූර් ජාත්‍යන්තර ගුවන් තොටුපළ වෙත පැමිණියේ විශේෂ ආරක්ෂාවක් යටතේයි.\nඑරට ආරක්ෂක නිලධාරීන් මෝටර් රථයකින් හිටපු ජනාධිපතිවරයා පැමිණීමට නියමිත වූ ගුවන් යානය වෙත ඔහුව රැගෙන ආවා.\nඑලෙස මැලේසියාවෙන් පිටත් වූ හිටපු ජනාධිපති මහින්ද රාජපක්ෂ අද පෙරවරු 10.30ට දිවයිනට පැමිණියා.\nහිටපු ජනාධිපතිවරයා ගුවන් තොටුපළින් පිිටතට පැමිණියේ සාමාන්‍ය මගීන් පැමිණෙන පර්යන්තයෙන් වීම විශේෂත්වයක්.\nඔහු පිළිගැනීම සඳහා ඒකාබද්ධ විපක්ෂය නියෝජනය කරන පාර්ලිමේන්තු මන්ත්‍රීවරුන් ඇතුළු විශාල පිරිසක් කටුනායක බණ්ඩාරනායක ගුවන් තොටුපළ වෙත පැමිණ තිබුණා.\nඑම අවස්ථාවේ රැස්ව සිටි පිරිස් හිටපු ජනාධිපතිවරයා පිළිගැනීමට පැමිණීමේ පර්යන්තයෙන් ඇතුළුවීමට උත්සාහ කිරීමත් සමඟ උණුසුම් තත්ත්වයක් ඇති වුණා.",
       "URL": "https://www.hirunews.lk/142309/තානාපතිට-පහරදීම-රජයට-කළ-පහරදීමක්-මහින්ද",
       "Category": "Local News",
       "Parent URL": "https://www.hirunews.lk/local-news.php?pageID=4891"
}