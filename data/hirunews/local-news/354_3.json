{
       "Source": "hirunews",
       "Timestamp": "Wednesday, 10 May 2023 - 16:32",
       "Headline": "පාකිස්ථානයේ විරෝධතාවට එක්වූ දහසක් අත්අඩංගුවට",
       "News Content": "හිටපු පකිස්ථාන අග්‍රාමාත්‍ය ඉම්රාන් ඛාන් අත්අඩංගුවට ගැනීමෙන් පසු ඇතිවූ විරෝධතා හේතුවෙන් පන්ජාබ් ප්‍රාන්තයේ පුද්ගලයින් දහසකට ආසන්න පිරිසක් අත්අඩංගුවට ගෙන තිබෙනවා.\nවිදෙස් වාර්තා සඳහන් කළේ, විරෝධතා හේතුවෙන් පුද්ගලයින් 130 දෙනෙකු පමණ තුවාල ලබා ඇති බවයි. මෙම විරෝධතා පාලනය කිරීම සඳහා එරට අන්තර්ජාල සේවාවන්ද තාවකාලිකව අත්හිටුවනු ලැබුවා.\nදූෂණ චෝදනාවක් සම්බන්ධයෙන් පැවති නඩු විභාගයකට පෙනී සිටීමට ඉස්ලාමාබාද් අධිකරණය වෙත ඊයේ පැමිණි අවස්ථාවේදියි ආරක්ෂක අංශ විසින් හිටපු පකිස්ථාන අග්‍රාමාත්‍ය ඉම්රාන් ඛාන් අත්අඩංගුවට ගනු ලැබුවේ.",
       "URL": "https://www.hirunews.lk/334809/පාකිස්ථානයේ-විරෝධතාවට-එක්වූ-දහසක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=354"
}