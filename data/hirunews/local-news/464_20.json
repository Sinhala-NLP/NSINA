{
       "Source": "hirunews",
       "Timestamp": "Monday, 20 March 2023 - 13:15",
       "Headline": "ඇප මුදල් භාර නොගන්නැයි කියූ හපුහින්න ජනාධිපති කාර්යාලයට",
       "News Content": "රාජ්‍ය පරිපාලන ලේකම් නීල් බණ්ඩාර හපුහින්න එම ධුරයෙන් ඉවත්කර ජනාධිපති ලේකම් කාර්යාලයේ ජ්‍යේෂ්ඨ අතිරේක ලේකම් ධුරය සඳහා අනුයුක්ත කර ඇති බවට දේශපාලන ආරංචි මාර්ග සඳහන් කරනවා.\nහිරු ප්‍රවෘත්ති කළ විමසීමක දී ලේකම්වරයා සඳහන් කළේ තමන් අද (20) පෙරවරුවේ සිදුකළ කැඳවීමකට අනුව ජනාධිපති කාර්යාලය වෙත ගිය බවයි.\nපළාත් පාලන ඡන්ද විමසීමට අදාළව ඇප මුදල් භාර නොගන්නැයි රාජ්‍ය පරිපාලන ලේකම්වරයා ලෙස සිටිය දී දිස්ත්‍රික් තේරීම් භාර නිලධාරින් වෙත ලබාදුන් නියෝගයක් හේතුවෙන් ඔහු පිළිබඳ ඇතිවූයේ දැඩි කතාබහක්.\nපසුව ඒ සම්බන්ධයෙන් කරුණු විමසීම සඳහා නීල් බණ්ඩාර හපුහින්න මැතිවරණ කොමිසම වෙතද කැඳවනු ලැබුවා.\nඑහිදී ඔහු ප්‍රකාශ කර තිබුණේ කැබිනට් මණ්ඩල තීරණයක් අනුව තමන් අදාළ ලිපිය දිස්ත්‍රික් තේරීම් භාර නිලධාරින් වෙත යොමුකළ බවයි.",
       "URL": "https://www.hirunews.lk/330447/ඇප-මුදල්-භාර-නොගන්නැයි-කියූ-හපුහින්න-ජනාධිපති-කාර්යාලයට",
       "Category": "Local News",
       "Parent URL": "https://www.hirunews.lk/local-news.php?pageID=464"
}