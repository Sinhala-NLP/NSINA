{
       "Source": "hirunews",
       "Timestamp": "Tuesday, 18 April 2017 - 13:07",
       "Headline": "නිදහස් පක්ෂයෙන් මීතොටමුල්ලට විසදුම්",
       "News Content": "පුද්ගලයින් රැසකට දිවි අහිමි කළ මීතොටමුල්ලේ කසල කන්ද නාය යාමේ සිද්ධිය සම්බන්ධයෙන් දේශපාලන පක්ෂ කොළඹ අද කැදවා තිබූ මාධ්‍ය හමුවලදී අදහස් පළ වුණා.\nශ්‍රි ලංකා නිදහස් පක්ෂයේ තරුණ පෙරමුණ, පක්ෂ මුලස්ථානයේ පැවැත්වූ මාධ්‍ය හමුවට එක්වෙමින් අදහස් දැක්වූ එහි සභාපති, හිටපු නියෝජ්‍ය අමාත්‍ය ශාන්ත බණ්ඩාර කියා සිටියේ කසල කන්දේ ගැටළුවට ඉදිරි මාස 03 ඇතුළත ස්ථිර විසදුමක් රජයට ඉදිරිපත් කරන බවයි.\nමීතොටමුල්ල කුණු කන්දෙන් එක්රැස් වන ජලය නිසි ලෙස බැහැර කරලීම සඳහා සකස් කර ඇති කාණු පද්ධති වත්මන් රජය විසින් නිසි ආකාරයෙන් පිරිසිදු නොකිරිම මෙම නාය යාමට ප්‍රධාන හේතුව බව පිවිතුරු හෙළ උරුමය චෝදනා කළා.\nඑහි ප්‍රධාන ලේකම්, පාර්ලිමේන්තු මන්ත්‍රී උදය ගම්මන්පිල මේ බව කියා සිටියේ කොළඹ අද පැවති මාධ්‍ය හමුවට එක්වෙමින්.",
       "URL": "https://www.hirunews.lk/159415/නිදහස්-පක්ෂයෙන්-මීතොටමුල්ලට-විසදුම්",
       "Category": "Local News",
       "Parent URL": "https://www.hirunews.lk/local-news.php?pageID=4558"
}