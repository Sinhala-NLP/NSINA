{
       "Source": "hirunews",
       "Timestamp": "Sunday, 19 September 2021 - 16:23",
       "Headline": "කහවත්ත රෝහලේදී මියගිය දැරිය ගැන විශේෂඥ වෛද්‍ය චන්න පෙරේරාගෙන් පැහැදිළි කිරීමක් (වීඩියෝ)",
       "News Content": "රත්නපුර - කහවත්ත රෝහලේදී මියගිය වයස අවුරුදු 6 ක දැරියගේ මරණයට හේතුව කොරෝනා වෛරසය ආසාදනය වීම නිසා ඇතිවූ සංකූලතා නොවන බවත්, ඊට හේතුව තවමත් නිශ්චිතව අනාවරණ කරගත නොහැකි බවත් ජාතික බෝවන රෝග විද්‍යායතනය සහ නැගෙනහිර කොළඹ මූලික රෝහලේ අධිකරණ විශේෂඥ වෛද්‍ය චන්න පෙරේරා පවසනවා.\nපසුගියදා මෙම දැරිය කහවත්ත රෝහලේ ප්‍රතිකාර ලබමින් සිටියදී ජීවිතක්ෂයට පත්වුණා.\nපසුව එහිදි සිදුකරන ලද කොරෝනා පරීක්ෂාවකදී අනාවරණ වූයේ ඇයට කොරෝනා ආසාදනය වී ඇති බවටයි.\nඑමෙන්ම ඇයට නිධන්ගත කිසිදු රෝගයක් නොතිබුණු නිසා පශ්චාත් මරණ පරීක්ෂණය සඳහා දේහය ජාතික බෝවන රෝග විද්‍යායතනය වෙත යොමුකර තිබෙනවා.",
       "URL": "https://www.hirunews.lk/282659/කහවත්ත-රෝහලේදී-මියගිය-දැරිය-ගැන-විශේෂඥ-වෛද්‍ය-චන්න-පෙරේරාගෙන්-පැහැදිළි-කිරීමක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1681"
}