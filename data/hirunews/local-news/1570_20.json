{
       "Source": "hirunews",
       "Timestamp": "Wednesday, 10 November 2021 - 14:49",
       "Headline": "LPL තරගාවලියට ක්‍රීඩයින් තේරීමේදී වෙනසක්",
       "News Content": "ලංකා ප්‍රිමියර් ලීග් පන්දුවාර 20 ක්‍රිකට් තරගාවලියේ ක්‍රීඩකයින් තෝරා ගැනීමේදී ඇන්ජලෝ මැතිව්ස්, දිනේෂ් චන්දිමාල්, කුසල් ජනිත් පෙරේරා, ධනංජය ද සිල්වා, අකිල ධනංජය, මිනෝද් භානුක, ප්‍රවින් ජයවික්‍රම, සධිර සමරවික්‍රම වැනි ක්‍රීඩකයින් තෝරා ගැනීමක් සිදුව නැහැ.\nඒ වෙනුවට ජාත්‍යන්තර ක්‍රිකට් පිටියෙන් සමුගත් සහ දේශීය ක්‍රිකට් පිටියේ වයස්ගත ක්‍රීඩකයින් කිහිප දෙනෙකු තෝරා ගෙන තිබෙනවා.\nක්‍රීඩකයින් තෝරා ගැනීමට පෙර ශ්‍රී ලංකා ක්‍රිකට් ආයතනය ලොව සුපිරි ක්‍රිකට් ක්‍රීඩකයින්ගේ නම් ලැයිස්තුවක් ඉදිරිපත් කර තිබුණා.\nකෙසේ වෙතත්, ඔවුන්ගෙන් අතලොස්සක් පමණක් මෙවර එල්.පී.එල් ක්‍රීිඩක තෝරා ගැනීමේදී කණ්ඩායම් විසින් එක්කර ගැනීම පිළිබඳ පවතින්නේ ප්‍රශ්නාර්ථයක්.\nකෙසේ වෙතත්, එංගලන්ත තරඟ සංචාරය අතරතුර විනය කඩ කිරීමේ චෝදනාවට ලක්ව දේශීය තරඟ තහනමකින් ඉවත් කළ ධනුෂ්ක ගුණතිලක, නිරෝෂණ් දික්වැල්ලට සහ කුසල් මෙන්ඩිස්ට මෙවර එල්.පී.එල් තරගාවලියට ක්‍රීඩා කිරීමට අවස්ථාව ලබා දී තිබෙනවා.",
       "URL": "https://www.hirunews.lk/287587/lpl-තරගාවලියට-ක්‍රීඩයින්-තේරීමේදී-වෙනසක්",
       "Category": "Local News",
       "Parent URL": "https://www.hirunews.lk/local-news.php?pageID=1570"
}