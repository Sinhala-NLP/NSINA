{
       "Source": "hirunews",
       "Timestamp": "Saturday, 21 January 2023 - 16:59",
       "Headline": "මිනිස් ආහාරයට නුසුදුසු ආහාර අලෙවි කළ ආපනශාලාවකට සීල්",
       "News Content": "මීයන් විසින් කොටසක් කා දමා තිබූ එලවලු රොටී තුනක් අලෙවි කිරීමේ චෝදනාව යටතේ යාපනය චාවකච්චේරී මීසාලෙයි නගරයේ වෙළෙන්දෙකු මහජන සෞඛ්‍ය පරීක්ෂකවරු විසින් අත්අඩංගුවට ගෙන තිබෙනවා.\nමහජනයාගෙන් ලැබුණු පැමිණිල්ලකට අනුව ක්‍රියාත්මක වූ යාපනය චාවකච්චේරී බල ප්‍රදේශයේ මහජන සෞඛ්‍ය පරීක්ෂකවරු විසින් මෙම වෙළෙන්දාව අත්අඩංගුවට ගෙන ඔහුගේ ආපන ශාලාවට සීල් තබා තිබෙනවා.\nමිනිස් ආහාරයට නුසුදුසු ආහාර අලෙවි කළ වෙළෙන්දාව අධිකරණයට ඉදිරිපත් කිරීමට පියවර ගෙන තිබෙනවා.",
       "URL": "https://www.hirunews.lk/325584/මිනිස්-ආහාරයට-නුසුදුසු-ආහාර-අලෙවි-කළ-ආපනශාලාවකට-සීල්",
       "Category": "Local News",
       "Parent URL": "https://www.hirunews.lk/local-news.php?pageID=587"
}