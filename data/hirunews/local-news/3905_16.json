{
       "Source": "hirunews",
       "Timestamp": "Friday, 08 June 2018 - 14:00",
       "Headline": "දක්ෂිණ අධිවේගී මාර්ගයේ ලොරියක ගින්නක්",
       "News Content": "දක්ෂිණ අධිවේගී මාර්ගයේ කිලෝමීටර් 19.5 සහ 19.4 අතර ප්‍රදේශයේදී ලොරියක් ගිනි ගැනීමකට ලක්ව තිබෙනවා.\nඅද දහවල් 12.10 ට පමණ කඩවත සිට මාතර දෙසට ගමන් ගත් රෙදි පිළි ප්‍රවාහනය කළ ලොරියක් මෙලෙස ගිනි ගැනීමට ලක්ව ඇති බවයි පොලිසිය කියාසිටියේ.\nගින්නෙන් ලොරියේ ගමන් කළ කිසිවෙකුටත් හානියක් සිදුව නොමැති අතර රෙදිපිළි තොගය සම්පුර්ණයෙන් විනාශ වී තිබෙනවා.\nමිල්ලනිය පොලිස් වසමට අයත් ප්‍රදේශයකදී ගින්න සිදුව ඇති අතර ගැලිනිගම පිවිසුමේ පොලිස් මුරපොලේ නිලධාරීන් විසින් එය මැඩපවත්වා තිබෙනවා.\nගින්නට හේතුවක් මෙතෙක් අනාවරණ වී නැහැ.",
       "URL": "https://www.hirunews.lk/192589/දක්ෂිණ-අධිවේගී-මාර්ගයේ-ලොරියක-ගින්නක්",
       "Category": "Local News",
       "Parent URL": "https://www.hirunews.lk/local-news.php?pageID=3905"
}