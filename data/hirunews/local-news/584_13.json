{
       "Source": "hirunews",
       "Timestamp": "Monday, 23 January 2023 - 11:04",
       "Headline": "ලාසා වෛරසය ආසාදනය වූ 105ක් හමුවෙයි",
       "News Content": "ලාසා වෛරසය ආසාදනය වූ 105 දෙනෙකු නයිජිරියාවෙන් වාර්තා වී තිබෙනවා.\nඑම වෛරසය ආසාදිත බවට සැක කෙරෙන තවත් 369දෙනෙකු හඳුනාගෙන ඇති බවයි විදෙස් වාර්තා සඳහන් කළේ.\nජනවාරි මස 2 වැනිදා සහ 15 වැනිදා අතර, කාලය තුළ මෙම රෝගීන් වාර්තා වී ඇති අතර, නයිජිරියාවේ ප්‍රාන්ත 10ක එය ව්‍යාප්තව ඇති බවටයි පැවසෙන්නේ.\nඉබෝලා, මාබර්ග් වැනි මාරාන්තික වෛරසයක් වන මෙය මීයන් හරහා ව්‍යාප්ත වන අතර, මුල්වරට එය සොයා ගනු ලැබුවේ නයිජිරියාවේ ඊසානදිග බෝනෝ ප්‍රාන්තයෙන්.\nඒ, 1969 වසරේ දීයි.\nඋණ, හිසරදය, උගුරේ වේදනාව, කැස්ස, පාචනය, මාංශ පේෂි වේදනාව මෙන්ම, පපුවේ වේදනාව ද මෙම ලාසා රෝගයේ ලක්ෂණ බවයි විදෙස් වාර්තා සඳහන් කළේ.",
       "URL": "https://www.hirunews.lk/325692/ලාසා-වෛරසය-ආසාදනය-වූ-105ක්-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=584"
}