{
       "Source": "hirunews",
       "Timestamp": "Saturday, 11 December 2021 - 10:12",
       "Headline": "ඥානසාර හිමිගේ පත්කිරීම ගැන ගෙවිඳු කුමාරතුංග කනගාටුවෙන් (වීඩියෝ)",
       "News Content": "'එක රටක් එක නීතියක්' ජනාධිපති කාර්‍ය සාධක බලකායේ ප්‍රධානියා ලෙස, ගලගොඩඅත්තේ ඥානසාර හිමි පත් කිරීම ගැන තමං කනගාටු වෙන බව, පාර්ලිමේන්තු මන්ත්‍රී හා 'යුතුකම' සංවාදයේ සභාපති ගෙවිඳු කුමාරතුංග පවසනවා.\n'එක් රටක් එක් නීතියක්' බලකායේ ප්‍රධානියා ලෙස ආදර්ශවත් අයෙකු පත් කළ යුතු බව සඳහන් කළ ගෙවිඳු කුමාරතුංග, ඒ සඳහා ඥානසාර හිමි ව පත් කිරීම කනගාටුවට කරුණක් බවයි සඳහන් කළේ.\nමේ අතර, ගෙවිඳු කුමාරතුංග සඳහන් කළේ, නව ව්‍යවස්ථාවක් ගෙන ඒම ගැන ජනාධිපතිවරයාට අවංක වුවමනාවක් පවතිනවා ද යන්න ගැන සැකයක් ඇති බව යි.\nජනපතිගේ දෙවැනි පදවි ප්‍රාප්තියට පෙර මෙම නව ව්‍යවස්ථාවේ මූලික කෙටුම්පත පාර්ලිමේන්තුවට ඉදිරිපත් කරන බවට අධිකරණ ඇමතිවරයා ප්‍රකාශ කර තිබුණ ද එය මේ දක්වා ක්‍රියාත්මක කර නො මැති බව ඔහු සඳහන් කළා.",
       "URL": "https://www.hirunews.lk/290672/ඥානසාර-හිමිගේ-පත්කිරීම-ගැන-ගෙවිඳු-කුමාරතුංග-කනගාටුවෙන්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1502"
}