{
       "Source": "hirunews",
       "Timestamp": "Friday, 03 August 2018 - 14:55",
       "Headline": "කුඩා වාහන බදු ඉහළ දැමීමට තවත් හේතුවක් මහබැංකු අධිපති ඉදිරිපත් කරයි",
       "News Content": "එන්ජින් ධාරිතාව දහසකට අඩු වාහන වල බදු ඉහළ නැංවීමට හේතුවූයේ මාර්ග තදබදය පමණක් නොවන බව මහබැංකු අධිපති ආචාර්ය ඉන්ද්‍රජිත් කුමාරස්වාමි ප්‍රකාශ කළා.\nශ්‍රී ලංකා මහබැංකුවේ අද (03) පැවති මාධ්‍ය හමුවකට එක්වෙමින් ඔහු කියා සිටියේ ආනයන ඉහළ යාමෙන් වෙළඳ පරතරය ඉහළ යාම වැළැක්වීම ද එහි අරමුණක් බවයි.\nවෙළඳ පරතරය වැඩි වීමෙන් විදේශ ණය වැඩි වශයෙන් ලබා ගැනීමට සිදුවන අතර එමගින් රුපියලේ අගය පහත වැටෙන බවත්, ඔහු සදහන් කළා.\nඑහි ප්‍රතිඵලයක් ලෙස ජීවන වියදම ඉහළ යාම පොදු ජනතාවට ඍජුවම බලපෑමක් ඇති කරන බවයි මහබැංකු අධිපති ආචාර්ය ඉන්ද්‍රජිත් කුමාරස්වාමි ප්‍රකාශ කළේ.\nනව අධිවේගී තුනක් ඉදිවීම සහ නාගරික සැහැල්ලු දුම්රිය පද්ධතිය තුළින් ඉදිරියේදී පොදු ප්‍රවාහන කටයුතු වර්ධනයක් ලබනු ඇතැයිද ඔහු කියා සිටියා.",
       "URL": "https://www.hirunews.lk/196716/කුඩා-වාහන-බදු-ඉහළ-දැමීමට-තවත්-හේතුවක්-මහබැංකු-අධිපති-ඉදිරිපත්-කරයි",
       "Category": "Local News",
       "Parent URL": "https://www.hirunews.lk/local-news.php?pageID=3817"
}