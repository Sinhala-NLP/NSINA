{
       "Source": "hirunews",
       "Timestamp": "Sunday, 05 May 2019 - 9:46",
       "Headline": "ප්‍රදේශ කිහිපයකට අද පස්වරුවේ වැසි",
       "News Content": "ඌව සහ මධ්‍යම පළාත්වලත්, මඩකලපුව සහ අම්පාර දිස්ත්‍රික්කවලත් අද පස්වරු දෙකෙන් පසුව වැසි හෝ ගිගුරුම් සහිත වැසි ඇතිවිය හැකි බව කාලගුණ විද්‍යා දෙපාර්තමේන්තුව පවසනවා.\nඑම දෙපාර්තමේන්තුව කියා සිටියේ පැවති වැසි සහ සුළං සහිත කාලගුණ තත්ත්වය තරමක් දුරට අඩුවනු ඇති බවයි.\nඑමෙන්ම සබරගමුව, දකුණ සහ බස්නාහිර පළාත්වල සිහින් වැසි වාර කිහිපයක් අද දිනය තුළ ඇතිවිය හැකි බවද ඔවුන් ප්‍රකාශ කළා.\nගිගුරුම් සහිත වැසි ඇති වන විට එම ප්‍රදේශවල තාවකාලිකව තද සුළං ඇති විය හැකි අතර අකුණු මඟින් සිදුවන අනතුරු අවම කර ගැනීමට අවශ්‍ය පියවර ගන්නා ලෙසටයි කාලගුණ විද්‍යා දෙපාර්තමේන්තුව ජනතාවට දැනුම් දෙන්නේ.",
       "URL": "https://www.hirunews.lk/215773/ප්‍රදේශ-කිහිපයකට-අද-පස්වරුවේ-වැසි",
       "Category": "Local News",
       "Parent URL": "https://www.hirunews.lk/local-news.php?pageID=3368"
}