{
       "Source": "hirunews",
       "Timestamp": "Friday, 19 November 2021 - 10:13",
       "Headline": "'ආමි අමිල'  තංගල්ලේදී එස්.ටී.එෆ් අත්අඩංගුවට",
       "News Content": "ප්‍රධාන පෙළේ සංවිධානාත්මක අපරාධකරුවෙකු වන කළු සාගර නමැත්තාගේ ගෝලයෙකු වන 'ආමි අමිල' , විශේෂ කාර්ය බලකා නිලධාරීන් තංගල්ල - දංකැටිය ප්‍රදේශයේදී ඊයේ රාත්‍රියේ අත්අඩංගුවට ගෙන තිබෙනවා.\nපොලිස් විශේෂ කාර්ය බලකායේ දකුණු පළාත් විශේෂ මෙහෙයුම් ඒකකයේ නිලධාරීන්ට ලද තොරතුරකට අනුවයි 41 හැවිරිදි සැකකරු අත්අඩංගුවට ගැනුනේ.\nඑහිදී ඔහු සතුව තිබූ හෙරොයින් ග්‍රෑම් 3.7ක් සහ කඩුවක් පොලිස් භාරයට ගෙන තිබෙනවා.\nසැකකරුට මනුෂ්‍ය ඝාතන හතරක් සම්බන්ධයෙන් චෝදනා එල්ලවන අතර, දැනට විදේශගතව සිටින කළු සාගරගේ අපරාධවලට සම්බන්ධ බවට ද තොරතුරු අනාවරණ වී ඇති බව සඳහන්.",
       "URL": "https://www.hirunews.lk/288507/ආමි-අමිල-තංගල්ලේදී-එස්-ටී-එෆ්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1552"
}