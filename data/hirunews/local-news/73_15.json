{
       "Source": "hirunews",
       "Timestamp": "Friday, 25 August 2023 - 15:06",
       "Headline": "ලංකාවෙන් පැන්න අපරාධකරුවන් 3ක් සහ ඉන්දියානුවෙක් ඉන්දියාවේදී අත්අඩංගුවට (වීඩියෝ)",
       "News Content": "මිනීමැරුම් 11කට සම්බන්ධ යැයි සැක, නීති විරෝධී ලෙස ඉන්දියාවේ රැඳී සිටි ශ්‍රී ලාංකික අපරාධකරුවන් තුන් දෙනෙකු සහ ඔවුන්ට ආධාර උපකාර කර රැකවරණය සැපයූ ඉන්දියානුවෙක් ද ඉන්දීයානු මධ්‍යම අපරාධ විමර්ශන අංශය විසින් පෙරේදා (23) අත්අඩංගුවට ගෙන තිබෙනවා.\nඉන්දියානු මාධ්‍ය වාර්තා කරන්නේ මෙම සැකකරුවන් බැංගලෝර් යෙලහන්කාහි පිහිටි මහල් නිවාසයකදී අත්අඩංගුවට ගත් බවයි.\nමෙම ශ්‍රී ලාංකිකයන් තිදෙනා නීතිවිරෝධී සංක්‍රමණිකයන් බව තහවුරු කර ගැනීමෙන් පසු මෙලෙස අත්අඩංගුවට ගත් බවයි වාර්තා වන්නේ.",
       "URL": "https://www.hirunews.lk/346065/ලංකාවෙන්-පැන්න-අපරාධකරුවන්-3ක්-සහ-ඉන්දියානුවෙක්-ඉන්දියාවේදී-අත්අඩංගුවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=73"
}