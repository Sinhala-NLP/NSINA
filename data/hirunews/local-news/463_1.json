{
       "Source": "hirunews",
       "Timestamp": "Tuesday, 21 March 2023 - 11:13",
       "Headline": "නීතිවිරෝධී මත්ද්‍රව්‍ය තොගයක් සමග සැකකරුවෙකු අත්අඩංගුවට",
       "News Content": "රුපියල් කෝටියක් වටිනා අයිස් තොගයක් සමග කැලුම් මංගල සිල්වා හෙවත් මංගල යන අන්වර්ථ නාමයෙන් හඳුන්වන මත්ද්‍රව්‍ය ජාවාරම්කරුවෙකු රත්මලාන - ධර්මාරාම ප්‍රදේශයේ දී අත්අඩංගුවට ගෙන තිබෙනවා.\nගල්කිස්ස පොලීසිය ඊයේ (20) සිදුකළ මෙම වැටලීමේ දී අත්අඩංගුවට ගත් සැකකරු මත්ද්‍රව්‍ය ජාවාරම් මෙහෙයවනු ලබන ජූඩ් ප්‍රියන්ත යන අයගේ ගෝලයෙකු බවයි පොලීසිය සඳහන් කළේ.\nඅත්අඩංගුවට ගත් අවස්ථාවේ දී සැකකරු සතුව අයිස් ග්‍රෑම් 600ක් තිබී ඇති අතර ඔහු ත්‍රිරෝද රථ රියදුරෙකු බව සඳහන්.",
       "URL": "https://www.hirunews.lk/330532/නීතිවිරෝධී-මත්ද්‍රව්‍ය-තොගයක්-සමග-සැකකරුවෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=463"
}