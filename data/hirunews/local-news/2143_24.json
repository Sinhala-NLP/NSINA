{
       "Source": "hirunews",
       "Timestamp": "Tuesday, 16 February 2021 - 10:10",
       "Headline": "අපරාධ නඩු විධාන සංග්‍රහ පනත සංශෝධනයට",
       "News Content": "1979 අංක 15 දරණ අපරාධ නඩු විධාන සංග්‍රහ පනත සංශෝධනය කිරීමට අමාත්‍ය මණ්ඩලයේ අනුමැතිය හිමිව තිබෙනවා.\nපොලිසියේ රඳවා සිටින සැකකරුවෙකු අධීක්ෂණය කිරීම සඳහා පොලිස් ස්ථානයකට අවම වශයෙන් මසකට වරක්වත් පැමිණීමට මහේස්ත්‍රාත්වරයෙකුට බලය ලැබෙන පරිදි අදාළ පනත සංශෝධනය කිරීමටයි තීරණය වී ඇත්තේ.\nඑමෙන්ම පොදු ප්‍රවාහන බස් රථවල සහ දුම්රියවල භාවිතය සඳහා මෙරට පෞද්ගලික සමාගමක් විසින් සකස් කළ යෝජිත මාර්ගස්ථ පෙරගෙවුම් කාඩ්පත් ව්‍යාපෘතිය ක්‍රියාත්මක කිරීම සඳහා අවශ්‍ය පියවර ගැනීමටද අමාත්‍ය මණ්ඩලය අනුමැතිය ලබාදී තිබෙනවා.\nඅදාළ කැබිනට් පත්‍රිකාව ඉදිරිපත් කර ඇත්තේ ප්‍රවාහන අමාත්‍ය ගාමිණී ලොකුගේ විසින්.",
       "URL": "https://www.hirunews.lk/262736/අපරාධ-නඩු-විධාන-සංග්‍රහ-පනත-සංශෝධනයට",
       "Category": "Local News",
       "Parent URL": "https://www.hirunews.lk/local-news.php?pageID=2143"
}