{
       "Source": "hirunews",
       "Timestamp": "Sunday, 14 February 2016 - 16:01",
       "Headline": "හිටපු ජනපති සහ හිටපු පළාත් පාලන නියෝජිතයින් අතර හමුවේදී යෝජනා 5ක් සම්මත වෙයි",
       "News Content": "හිටපු ජනාධිපති මහින්ද රාජපක්ෂගේ ප්‍රධානත්වයෙන් හිටපු නිදහස් සන්ධාන පළාත් පාලන ආයතන නියෝජිතයන් අතර අද පැවැති හමුවේදී යෝජනා 5ක් සම්මත වී තිබෙනවා.\nමීගමුවේ - කොච්චිකඬේ ප්‍රදේශයේදී අද උදෑසන ආරම්භ වූ මෙම හමුවට දිවයින පුරා සිටින සන්ධාන පළාත් පාලන ආයතන නියෝජිතයන් රැසක් පැමිණ සිටි බවයි එම ස්ථානයේ සිටි හිරු වාර්තාකරු සදහන් කළේ.\nඑමෙන්ම නාමල් රාජපක්ෂ, ප්‍රසන්න රණතුංග, උදය ගම්මන්පිල යන පාර්ලිමේන්තු මන්ත්‍රීවරුන් මෙන්ම, හිටපු අමාත්‍ය බැසිල් රාජපක්ෂ, හිටපු ආරක්ෂක ලේකම් ගෝඨාභය රාජපක්ෂ ද සමුළුවට එක්ව සිටි බවයි වාර්තා වන්නේ.",
       "URL": "https://www.hirunews.lk/126244/හිටපු-ජනපති-සහ-පළාත්-පාලන-නියෝජිතයින්-අතර-හමුවේදී-යෝජනා-5ක්-සම්මත-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=5169"
}