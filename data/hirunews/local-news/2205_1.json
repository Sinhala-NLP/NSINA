{
       "Source": "hirunews",
       "Timestamp": "Monday, 18 January 2021 - 11:45",
       "Headline": "දළදා මාලිගාවෙන් විශේෂ නිවේදනයක්",
       "News Content": "ශ්‍රී දළදා මාලිගාව පොලිස් ස්ථානයට අනුයුක්තව රාජකාරී කළ නිලධාරීන් පිරිසකට කොවිඩ් වෛරසය ආසාදනය වී ඇති බවට හඳුනාගෙන තිබෙනවා.\nඒ අනුව එම පොලිස් ස්ථානයේ සෙසු නිලධාරීන් සියලු දෙනා නිරෝධායනයට යොමුකර පොලිස් ස්ථානයේ රාජකාරී කටයුතු ආවරණය කිරීම සඳහා වෙනත් පොලිස් ස්ථාන වලින් නිලධාරීන් අනුයුක්ත කර ඇති බවයි දළදා මාලිගාව නිවේදනය කරන්නේ.\nදළදා මාලිගාවේ කාර්ය මණ්ඩලයේ කිසිඳු පුද්ගලයෙකුට කොවිඩ් ආසාදනය වී නොමැති අතර ශ්‍රී දළදා මාලිගාවේ දෛනික තේවාවන් ඇතුළු පුද පූජා වත් පිළිවෙත් අඛණ්ඩව සිදුකරන බවයි නිවේදනයක් නිකුත් කරමින් දළදා මාලිගාව සඳහන් කළේ.\nමහනුවර ශ්‍රී දළදා මාලිගාව නිකුත්කළ නිවේදනය පහතින්..",
       "URL": "https://www.hirunews.lk/260002/දළදා-මාලිගාවෙන්-විශේෂ-නිවේදනයක්",
       "Category": "Local News",
       "Parent URL": "https://www.hirunews.lk/local-news.php?pageID=2205"
}