{
       "Source": "hirunews",
       "Timestamp": "Saturday, 25 February 2023 - 21:02",
       "Headline": "ජපානයේ සහ පැපුවා නිව්ගිනියාවේ ප්‍රබල භූ කම්පන දෙකක්",
       "News Content": "ජපානයේ සහ පැපුවා නිව්ගිනියාවේ ප්‍රබල භූ කම්පන දෙකක් අද (26) රාත්‍රියේ වාර්තා වී තිබුණා.\nඑය පිළිවෙලින් රික්ටර් මාපකයේ සටහන් වූයේ 6.1 ක සහ 6.2 ක් ලෙසයි.\nජපානයේ උතුරින් පිහිටි දූපතක් වන හොකයිඩෝ හි නැගෙනහිර කොටසේ පොළව අභ්‍යන්තරයේ කිලෝමීටර 61ක ගැඹුරින් සටහන් වූ මෙම කම්පනය රික්ටර් මාපකයේ 6.1 ක් ලෙස සටහන්ව තිබූ බවයි විදෙස් මාධ්‍ය වාර්තා සඳහන් කළේ.\nමේ දක්වා ඉන් සිදු වූ හානියක් පිළිබඳව වාර්තා වී නැහැ.\nඑමෙන්ම පැපුවා නිව්ගිනියාවේ භූ කම්පනය, කන්ද්රියන් ප්‍රදේශයේ පොළව අභ්‍යන්තරයේ කිලෝමීටර 38.2 ක් ගැඹුරින් සිදුව ඇති බවයි විදෙස් මාධ්‍ය වාර්තා සඳහන් කළේ.",
       "URL": "https://www.hirunews.lk/328323/ජපානයේ-සහ-පැපුවා-නිව්ගිනියාවේ-ප්‍රබල-භූ-කම්පන-දෙකක්",
       "Category": "Local News",
       "Parent URL": "https://www.hirunews.lk/local-news.php?pageID=513"
}