{
       "Source": "hirunews",
       "Timestamp": "Wednesday, 03 August 2022 - 13:00",
       "Headline": "ගාලු මුවදොර අරගලයට සහාය පළ කරනවා කියූ විදෙස් කාන්තාවක් සම්බන්ධයෙන් පොලිස් විමර්ශන",
       "News Content": "ගාලුමුවදොර අරගලයට සහාය දක්වන බව පවසමින් සමාජ මාධ්‍ය වෙත වීඩියෝ දර්ශන යොමුකළ බ්‍රිතාන්‍ය ජාතික කාන්තාවක් සම්බන්ධයෙන් පොලිසිය විමර්ශන ආරම්භ කර තිබෙනවා.\nමෙලෙස පොලිස් විමර්ශන ආරම්භ කර ඇත්තේ, වෛද්‍ය නේවාසික වීසා මත මෙරටට පැමිණි බ්‍රිතාන්‍ය ජාතික කාන්තාවක් පිළිබඳවයි.\nගාලුමුවදොර අරගලයට සහාය දක්වන බව පවසමින් ඇය පසුගිය දිනවල සමාජ මාධ්‍ය වෙත වීඩියෝ දර්ශන රැසක් යොමු කර ඇති අතර ශ්‍රී ලංකාවට සහ ආරක්ෂක අංශ පිළිබඳව අසත්‍ය ප්‍රචාර සිදු කරමින් රට අපකීර්තියට පත් කිරීමට අදාළව ඇයට චෝදනා එල්ල වී ඇති බවයි පොලිසිය පවසන්නේ.\nඅදාළ කාන්තාවගේ ගුවන් ගමන් බලපත්‍රය ආගමන විගමන දෙපාර්තමේන්තුව භාරයට ගෙන ඇති අතර ඇය වීසා කාලසීමාව දිගු කරගනිමින් මෙරට රැඳී සිටි බවද ආනාවරණ වී තිබෙනවා.\nපොලීසිය පැවසුවේ, මෙම බ්‍රිතානය කාන්තාවට එල්ල වී ඇති චෝදනා සම්බන්ධයෙන් දින 7ක් ඇතුලත කරුණු දක්වන ලෙසට දැනුම් දී ඇති බවයි.",
       "URL": "https://www.hirunews.lk/311753/ගාලු-මුවදොර-අරගලයට-සහාය-පළ-කරනවා-කියූ-විදෙස්-කාන්තාවක්-සම්බන්ධයෙන්-පොලිස්-විමර්ශන",
       "Category": "Local News",
       "Parent URL": "https://www.hirunews.lk/local-news.php?pageID=969"
}