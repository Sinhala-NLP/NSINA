{
       "Source": "hirunews",
       "Timestamp": "Wednesday, 18 October 2017 - 12:10",
       "Headline": "නල්ලතන්නිය ශ්‍රී පාද මාර්ගයේ නායයෑමක් (ඡායාරූප)",
       "News Content": "ශ්‍රී පාද හැටන් මාර්ගයේ නල්ලතන්නියේ සිට උඩමලුව දක්වා වූ මාර්ගයේ මහගිරිදඹ ප්‍රදේශයේ කුණු කන්දක් නාය ගොස් ඇති බව නල්ලතන්නිය පොලිසිය\nපවසනවා.\nඉකුත් දිනවල උඩමලුව ප්‍රදේශයට අඛණ්ඩව ඇදහැලුණු ධාරානිපාත වර්ෂාවත් සමග පසුගිය 14වනදා එම කුණු කන්ද නායගොස් ඇති බවයි වාර්තා වන්නේ.\nනායයෑමෙන් ශ්‍රී පාද නල්ලතන්නිය මාර්ගයේ මීටර් 15ක පමණ කොටසක් අවහිර වී තිබෙනවා.\nශ්‍රී පාද මුදුනේ එක්රැස්වී තිබූ කැළි කසළ ශ්‍රමදානයක් මගින් පහළට ගෙන ඒමට සැලසුම් කර තිබුණද පසුගිය මාස කිහිපය තුළ අඛණ්ඩවම ප්‍රදේශයට ඇදහැලුණු අධික වර්ෂාව හේතුවෙන් එම සිදුකිරිමට නොහැකි වී තිබුණා.\nශ්‍රී පාදස්ථානාධිපති බෙංගමුවේ ධමිමදින්න හිමියන් ප්‍රකාශ කළේ මෙම කාලය ශ්‍රී පාද අවාරයවන නිසා එම කුණු කන්ද නායයෑමෙන් කිසිවෙකුටත් බාධාවක් නොවූ අතර කැළි කසළ ඉවත් කිරීමේ ශ්‍රමදානයක් මේ මස 21වන දින ආරක‍ෂක අංශ නිළධාරින්, රාජ්‍ය ආයතන කිහිපයක නිළධාරින් සහ ස්වේච්ඡා සංවිධාන කිහිපයක් එක්ව සිදුකරන බවයි.\nකුණු කන්ද නායයෑමෙන් එම මාර්ගයට සුලු අලාභහානි සිදුවී තිබෙනවා.\nහැටන් - රංජිත් රාජපක්ෂ",
       "URL": "https://www.hirunews.lk/173813/නල්ලතන්නිය-ශ්‍රී-පාද-මාර්ගයේ-නායයෑමක්-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4266"
}