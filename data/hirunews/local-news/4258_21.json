{
       "Source": "hirunews",
       "Timestamp": "Sunday, 22 October 2017 - 19:19",
       "Headline": "අනීකාට පමණක් නොව ඒකාබද්ධ විපක්ෂයේ මන්ත්‍රීවරුන්ටත් තර්ජන තියෙනවා - පා.ම. බන්දුල ගුණවර්ධන",
       "News Content": "ප්‍රශ්නගත බැඳුම්කර සිද්ධිය සම්බන්ධයෙන් සාක්ෂි ලබාදුන් අනීකා විජේසූරියට පමණක් නොව ඒකාබද්ධ විපක්ෂයටද තර්ජන එල්ල වෙමින් පවතින බව පාර්ලිමේන්තු මන්ත්‍රී බන්දුල ගුණවර්ධන පවසනවා.\nකොළඹ අද පැවති මාධ්‍ය හමුවකට එක්වෙමින් මන්ත්‍රීවරයා කියා සිටියේ රජය පර්මාදර්ශයක් ලබාදෙන්නේ නම් හිටපු මුදල් අමාත්‍ය රවී කරුණනායක මේ වනවිටත් ඇප නොලබා බන්ධනාගාර ගත කළ යුතුව ඇති බවයි.\n‘‘මහබැංකුවේ බැදුම්කර කොමිසමේ සාක්ෂි විමසීම අවසන් වනවිට මුදල් අමාත්‍ය රවී කරුණානායක පිලිබද විශාලතම චෝදනාව එල්ල කරපු අනිකාට සහ ඔහුගේ පවුලේ ඥාතින්ට මරණය තර්ජනය එල්ල කිරීම කරණකොට ගෙන ඔවුන් විදේශ ගත වෙන්නත් මෙරට ඉන්න ඥාතින්ට පොලිස් ආරක්ෂාව ලබා දෙන්නත් සිද්ධවෙලා තියෙනවා. මේ හෙළිදරව් වුණු කරුණු අනුව තවත් සාක්ෂි කැදවිය යුතුව තිබෙනවා. ඒ සාක්ෂි කැදවූන් නැතිව කොමිසම අවසන් වෙනවා නම් එය බාගෙට පිලිස්සුණු කේක් ගෙඩියකට සමානයි කියලා නීතිපති දෙපාර්තමේන්තුව සදහන් කරලා තියෙනවා. මුදල් අමාත්‍යවරයාම හෙළිදරව් කළ නොහැකි මුදල් විශාල ප්‍රමාණයක් අවභාවිතාව පිලිබදව සාක්ෂි ඉදිරිපත් වෙලා තියෙනවා. මේ රජය පරමාර්ශයක් දෙනවා නම් මේ වෙනකොට රවී කරුණානායක ඇප නැතිව බන්ධනාගාර ගත වෙලා තියෙන්න  ඕනා. ලොතරැයි මණ්ඩලයේ තියෙන දූෂණ වංචා හෙළි කළාම විදේශ අමාත්‍යවරයා මට විරුද්ධව පැමිණිලි ඉදිරිපත් කළා මහජනයා නොමග යවනවා කියලා. කවුරුත් වංචාව තියෙන කාලේ පිළිගන්නේ නැහැනෙ.’’\nඑහිදී වැඩිදුරටත් අදහස් දැක්වූ මන්ත්‍රීවරයා.\n‘‘දැන් ලිට්රෝ ගෑස් සමාගමේ ටෙන්ඩර් පිලිබද කවුරුත් පිළිගත්තේ නැහැ. දැන් වෙනකොට රවී කරුණානායක හිටපු මුදල් අමාත්‍යවරයාගේ නිර්දේශ මත පත් කරපු ලිට්රෝ ගෑස් සමාගමේ සභාපතිවරයා දේශීය බැංකු නෙවෙයි ජාත්‍යන්තර බැංකු කඩල ආවයි කියලා ඔප්පු වෙලා තියෙනවා. ඒ හංසයා පක්ෂයේ සභාපති. හංසයා පක්ෂයේ ලේකම්වරිය තමයි ජාතික ලොතරැයි මණ්ඩලයේ සභාපතිනි නීතිඥ ශර්මිලා තමයි පොලීසියේ පැමිණිලි කරන්නැයි කියලා නිලධාරින්ට නියම කරන්නේ. මේ වනවිට අනීකාට නෙවෙයි අපිටත් මේ තර්ජනය ඒ ආකාරයෙන්ම තියෙනවා. මම කතානායක තුමාට පින්සිද්ධ වෙන්න තමයි බේරිලා ඉන්නෙ. පාරට නැමිලා තියෙන අඹගෙඩි 3 ක් කඩා ගත්තයි කියලා අත්අඩංගුවට ගෙන හිරභාරයේ තියලා ලක්ෂයක ඇප මත නිදහස් කලා. අඹගෙඩි 3ට මේ තරම් කාර්යක්ෂමව නීතිය ක්‍රියාත්මක වන රටේ කෝටි ප්‍රකෝටි සංඛ්‍යාත බැඳුම්කර හොරුන්ට නිදැල්ලේ හැසිරෙන්න පුළුවන් වෙන්නේ ඔවුන් ටයි පොලුදාලා කෝට් ඇදලා ඉංග්‍රිසියෙන් කතා කරන නිසා ද ?’’",
       "URL": "https://www.hirunews.lk/174149/අනීකාට-පමණක්-නොව-ඒකාබද්ධ-විපක්ෂයේ-මන්ත්‍රීවරුන්ටත්-තර්ජන-තියෙනවා-පා-ම-බන්දුල-ගුණවර්ධන",
       "Category": "Local News",
       "Parent URL": "https://www.hirunews.lk/local-news.php?pageID=4258"
}