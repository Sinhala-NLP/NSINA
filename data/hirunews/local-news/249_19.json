{
       "Source": "hirunews",
       "Timestamp": "Wednesday, 21 June 2023 - 12:55",
       "Headline": "සබ්මැරීනය අතුරුදන් වූ ටයිටැනික් මායිමෙන් ශබ්දයක්",
       "News Content": "අත්ලාන්තික් සාගරයේ ගිලුණු ටයිටැනික් නෞකාවේ සුන්බුන් නැරඹීමට ගොස් අතුරුදන් වූ සබ්මැරීනය සොයා කෙරෙන මෙහෙයුම් තවදුරටත් ක්‍රියාත්මකයි.\nඒ සදහා යොමුකළ පරීක්ෂණ උපකරණයක නෞකාවේ සුන්බුන් සහ සබ්මැරීනය ගමන් කළ බව කියන ප්‍රදේශය අතරින් යම් ශබ්දයක් සටහන්ව ඇති අතර ඒ පිළිබදව පර්යේෂණ කණ්ඩායම්වල අවධානය යොමුව තිබෙනවා.\nකෙසේ වෙතත් සබ්මැරීනය තුල ඔක්සිජන් ඉතිරිව ඇත්තේ තවත් පැය 40 කට අඩු කාලයක් සදහා පමණයි.\nබ්‍රිතාන්‍යය බිලියනපති ව්‍යාපාරිකයෙකු වන 58 හැවිරිදි හේමිෂ් ගාඩින්ග්, සබ්මැරිනය අයත් ඕෂන්ගේට් සමාගමේ ප්‍රධාන විධායක නිලධාරියා, පාකිස්ථානයේ ධන කුවේරයෙකු වන ෂෂාඩා ඩවුඩ් සහ ඔහුගේ පුත්‍රයා ඇතුළු පිරිසක් මෙහි ගමන් කර ඇති බවයි වර්තා වූයේ.",
       "URL": "https://www.hirunews.lk/338602/සබ්මැරීනය-අතුරුදන්-වූ-ටයිටැනික්-මායිමෙන්-ශබ්දයක්",
       "Category": "Local News",
       "Parent URL": "https://www.hirunews.lk/local-news.php?pageID=249"
}