{
       "Source": "hirunews",
       "Timestamp": "Wednesday, 03 January 2018 - 17:58",
       "Headline": "බැඳුම්කර කොමිසමේ වාර්තාව පිළිබඳ ජනාධිපතිවරයාගේ විශේෂ ප්‍රකාශය",
       "News Content": "බැඳුම්කර සිද්ධියේ රුපියල් මිලියන 11,145 කට වැඩි අලාභය නැවත අයකර ගැනීමට සහ වැරදිකරුවන්ට දඬුවම්දීමට පසුබට නොවන බව ජනාධිපති මෛත්‍රීපාල සිරිසේන පවසනවා.\nජනාධිපතිවරයා මේ බව කියා සිටියේ බැඳුම්කර ගැන සෙවූ ජනාධිපති කොමිසමේ වාර්තාව සහ බරපතල වංචා පිළිබඳ විමර්ශනය කළ ජනාධිපති කොමිසමේ වාර්තාව පිළිබඳව අද (03) විශේෂ ප්‍රකාශයක් සිදුකරමින්.\nඅග්‍රාමාත්‍යවරයා හිටපු මහ බැංකු අධිපති අර්ජුන් මහේන්ද්‍රන්ගේ පොරොන්දු මත විශ්වාසය තබා කටයුතු කළ යුතුව නොතිබූ බවද අදාළ වාර්තාවේ සඳහන් වන බව ජනාධිපතිවරයා මෙහිදී කියා සිටියා.\nඑමෙන්ම, හිටපු මුදල් අමාත්‍ය රවී කරුණානායකට එරෙහිව අල්ලස් පනත යටතේ මෙන්ම අසත්‍ය සාක්ෂි ලබාදීම නිසා දණ්ඩ නීති සංග්‍රහය යටතේද නඩු පැවරීමට බැඳුම්කර කොමිසම නිර්දේශ කර තිබෙනවා.\nවාර්තාවේ අඩංගු නිර්දේශ සම්බන්ධයෙන් ඉදිරි පියවර ගැනීම සඳහා එය නීතිපතිවරයා වෙත යොමුකර ඇති බවද ජනාධිපතිවරයා ප්‍රකාශ කළා.\nඑම සජීවී අවස්ථාව පහතින්.\nජනාධිපතිවරයා සිදු කළ සම්පුර්ණ ප්‍රකාශය මෙතැනින්",
       "URL": "https://www.hirunews.lk/180066/බැඳුම්කර-කොමිසමේ-වාර්තාව-පිළිබඳ-ජනාධිපතිවරයාගේ-විශේෂ-ප්‍රකාශය",
       "Category": "Local News",
       "Parent URL": "https://www.hirunews.lk/local-news.php?pageID=4143"
}