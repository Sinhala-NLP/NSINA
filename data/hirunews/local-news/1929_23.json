{
       "Source": "hirunews",
       "Timestamp": "Tuesday, 25 May 2021 - 15:32",
       "Headline": "ඇමෙරිකාවේ කොරෝනා ආසාදනය වසරකින් අවම අගයට",
       "News Content": "ඇමෙරිකා එක්සත් ජනපදයේ කොරෝනා ආසාදනය පසුගිය සතියේදී වසරකින් අවම අගය සලකුණු කර තිබෙනවා.\nගත වූ සතියේ කොරෝනා ආසාදිතයන් 180,000 ක් පමණ වාර්තා වූ අතර එය පෙර සතියට වඩා සියයට 26 ක පහත වැටීමක්.\nඑමෙන්ම, මැයි 23වනදායින් අවසන් වූ සතිය තුල ඇමෙරිකාවෙන් කොරෝනා මරණ 3969 ක් වාර්තා වූ අතර එය පසුගිය වසරේ මාර්තු මාසයෙන් පසු වාර්තා වූ අවම අගයයි.\nඑමෙන්ම, ඊයේ දිනයේ ඇමෙරිකාවෙන් නව කොරෝනා ආසාදිතයින් 19,866 ක් වාර්තා වූ අතර, මරණ 325 ක් වාර්තා වුණා.\nඇමෙරිකා එක්සත් ජනපදයේ කොරෝනා ආසාදනය මෙලෙස පහත වැටීමට එරට එන්නත්කරණ වැඩසටහන ඉවහල් වී ඇති බව විශ්වාස කෙරෙනවා.\nඊයේ දිනය වනවිට ඇමෙරිකානු ජනගහනයෙන් සියයට 39 ක් මුළුමනින්ම කොරෝනා එන්නත් ලබා සිටි අතර, එක් මාත්‍රාවක් හෝ ලැබූ ප්‍රතිශතය සියයට 49 ක්.",
       "URL": "https://www.hirunews.lk/272401/ඇමෙරිකාවේ-කොරෝනා-ආසාදනය-වසරකින්-අවම-අගයට",
       "Category": "Local News",
       "Parent URL": "https://www.hirunews.lk/local-news.php?pageID=1929"
}