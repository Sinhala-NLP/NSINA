{
       "Source": "hirunews",
       "Timestamp": "Thursday, 21 September 2017 - 18:12",
       "Headline": "දර කැපීමට ගිය කාන්තාවක් ගසකට යටවී මරුට (ඡායාරූප)",
       "News Content": "ඩයගම පොලිස් වසමට අයත් ඩයගම බටහිර තේ වතුයායේ දර කැපීමට ගිය කාන්තාවක් ඊයේ (20) සවස 6 ට පමණ ගසකට යටවී සිද්ධිය වූ ස්ථානයේදීම මියගොස් ඇති බව පොලීසිය පවසනවා.\nමෙසේ මියගොස් ඇත්තේ, ඩයගම වත්තේ බටහිර කොටසේ පදිංචිව සිටි මයිල්වාගනම් ඉන්ද්‍රාණි නැමති 55 හැවිරිදි සිව් දරු මවක්.\nමියගිය කාන්තාව තවත් පිරිසක් සමග තේ වත්ත අසල පිහිටි කැළයට දර කැපීමට ගොස් සිටියදී මෙම කාන්තාවට ඉහළින් සිටි පුද්ගලයෙක් විසින් කපන ලද ගසක් ඇයගේ සිරුර මතට\nවැටී මිය ගොස් ඇති බව පොලීසිය සඳහන් කළා.\nමියගිය කාන්තාවගේ මළ සිරුර නුවරඑළිය මහ රෝහලේ තැන්පත් කර ඇති අතර පශ්චාත් මරණ පරීක්ෂණය අද (21) දහවල් පැවැත්වීමට නියමිතව තිබුනා.\nසිද්ධිය සම්බන්ධයෙන් පුද්ගලයන් දෙදෙනෙක් පොලීසි මගින් සැකපිට අත්අඩංගුවට ගෙන තිබෙනවා.\nඡායාරූප - මස්කෙළිය ගාමිණී බණ්ඩාර",
       "URL": "https://www.hirunews.lk/171490/දර-කැපීමට-ගිය-කාන්තාවක්-ගසකට-යටවී-මරුට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4310"
}