{
       "Source": "hirunews",
       "Timestamp": "Saturday, 27 May 2023 - 17:55",
       "Headline": "ශ්‍රී ලංකා ඉන්ෂුවරන්ස් 2022 වසර සඳහා රු .බිලියන 12.47ක දැවැන්ත බදු පෙර ලාභයක් වාර්තා කරයි",
       "News Content": "රට තුළ පැවති අභියෝගාත්මක ආර්ථික තත්ත්වයන් ම වුවද , සිය වත්කම් සම්භාරය රුපියල් බිලියන 274ක් දක්වා සහ ජීවිත අරමුදල රු. බිලියන 156.7ක් දක්වා ඉහළ නංවාගනිමින් රටේ විශාලතම සහ ශක්තිමත්ම රක්ෂණ ආයතන ලෙස සිය ස්ථානය නැවතත් තහවුරු කරගැනීමට ශ්‍රී ලංකා ඉන්ෂුවරන්ස් ආයතනය සමත්ව ඇති බව එම ආයතනය නිවේදනයක් නිකුත් කරමින් සඳහන් කරනවා.\n2022 වසර තුළ ශ්‍රී ලංකා ඉන්ෂුවරන්ස් හි ජිවිත රක්ෂණ වාරික ආදායම් අගය රු. බිලියන 20.9 ක් ලෙස වාර්තා වෙනවා.\nරක්ෂණ ක්ෂේත්‍රය තුල ප්‍රකාශිත වැඩිම බෝනස් මුදල ලෙසින් සිය වාර්තාව අභිබවා යමින් 2022 වසරේ දී එම ආයතනය සිය ජිවිත රක්ෂණ ඔප්පුහිමියන් වෙත රු. බිලියන 10.49ක දැවැන්ත මුදලක් බෝනස් දීමනාව ලෙස ලබාදීමට කටයුතු කරනු ලැබුවා.\nශ්‍රී ලංකා ඉන්ෂුවරන්ස් ආයතනය රක්ෂණ ක්ෂේත්‍රයට සැලසුම් ගණනාවක් හඳුන්වා දෙනු ලැබූ අතර රක්ෂණ ඔප්පු හිමියන්ගේ ජීවන රටාවන් සහ ඔවුන්ගේ අවශ්‍යතාවන් සඳහා වඩාත් යෝග්‍ය වන අයුරින් \"මෝටර් ප්ලස් Pinnacle\" රක්ෂණ සැලසුම, ජ්‍යේෂ්ඨ පුරවැසියන් සඳහා හඳුන්වා දුන් රථවාහන රක්ෂණාවරණයක් වන \"මෝටර් ප්ලස් Drive 60\" සහ පළමු සහ එකම වෛද්‍ය ආවරණය වන \"Medi 60\" හඳුන්වා දුන් අතර සියලුම පුරවැසියන්ට සරිලන පෞද්ගලික අනතුරු ආවරණයක් වන ‘ජන රැකුම’ ද හඳුන්වා දීමට සමත් වුණා.\nඑසේම දරුවන්ගේ අනාගත අධ්‍යාපනය සුරක්ෂිත කරන්නට \"School Fee Protector\" නමින් සේවාවක්ද හඳුන්වා දී තිබෙනවා.",
       "URL": "https://www.hirunews.lk/336391/ශ්‍රී-ලංකා-ඉන්ෂුවරන්ස්-2022-වසර-සඳහා-රු-බිලියන-12-47ක-දැවැන්ත-බදු-පෙර-ලාභයක්-වාර්තා-කරයි",
       "Category": "Local News",
       "Parent URL": "https://www.hirunews.lk/local-news.php?pageID=312"
}