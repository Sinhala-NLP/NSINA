{
       "Source": "hirunews",
       "Timestamp": "Thursday, 22 October 2020 - 10:00",
       "Headline": "ධීවර සහ නාවික ප්‍රජාවට දැනුම්දීමක්",
       "News Content": "බටහිර, මධ්‍යම බෙංගාලබොක්ක මුහුදු ප්‍රදේශයේ පවතින අඩු පීඩන තත්ත්වය හේතුවෙන් හෙට දිනය දක්වා එම ප්‍රදේශ වෙත යාත්‍රා කිරීමෙන් වළකින ලෙස කාලගුණ විද්‍යා දෙපාර්තමේන්තුව, ධීවර හා නාවික ප්‍රජාවගෙන් ඉල්ලීමක් කරනවා.\nමේ හේතුවෙන් බටහිර, මධ්‍යම සහ වයඹදිග බෙංගාල බොක්ක මුහුදු ප්‍රදේශවල තද හෝ ඉතා තද ප්‍රහාරාත්මක සුළං, තද වැසි අපේක්ෂා කරන බවයි එම දෙපාර්තමේන්තුව සඳහන් කළේ.\nමාතර සිට හම්බන්තොට හරහා පොතුවිල් දක්වා වන මුහුදු ප්‍රදේශවල සුළඟේ වේගය විටින් විට පැයට කිලෝමීටර් 50 - 60 දක්වා ඉහළ යා හැකියි.\nඑසේම පුත්තලම සිට මන්නාරම හරහා කන්කසන්තුරේ දක්වා වන මුහුදු ප්‍රදේශවල සුළඟේ වේගය ද පැයට කිලෝමීටර් 50 දක්වා ඉහළ යා හැකි බව කාලගුණ විද්‍යා දෙපාර්තමේන්තුව සඳහන් කළා.",
       "URL": "https://www.hirunews.lk/253050/ධීවර-සහ-නාවික-ප්‍රජාවට-දැනුම්දීමක්",
       "Category": "Local News",
       "Parent URL": "https://www.hirunews.lk/local-news.php?pageID=2376"
}