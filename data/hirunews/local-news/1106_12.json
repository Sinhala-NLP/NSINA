{
       "Source": "hirunews",
       "Timestamp": "Friday, 10 June 2022 - 7:05",
       "Headline": "මැයි මාසයේ සංචාරක පැමිණීම තවත් පහළට",
       "News Content": "රට තුළ පවතින තත්වය හමුවේ මෙම වසරේ ජනවාරි මාසයට සාපේක්ෂව මැයි මාසයේ මෙරටට පැමිණි සංචාරකයන්ගේ විශාල අඩුවීමක් වාර්තා වී ඇති බව හෝටල් සේවක මධ්‍යස්ථානය පවසනවා.\nඑහි සභාපති නීතීඥ ජානක අධිකාරී කොළඹ ඊයේ (09) පැවති මාධ්‍ය හමුවකදී කියා සිටියේ පසුගිය ජනවාරි මාසයේ 82,322 ක් ලෙස සටහන් වූ මෙරටට පැමිණි සංචාරකයන් සංඛ්‍යාව පසුගිය මාසයේදී 30, 207 ක් දක්වා අඩුවී ඇති බවයි.\nඑම තත්වය සමග සංචාරක සහ හෝටල් ක්ෂේත්‍රවල 600,000කට අධික ඍජු සහ වක්‍ර රැකියා රැසකට බලපෑම් එල්ල වී ඇති බව ඔහු පෙන්වා දුන්නා.\nහෝටල් සේවක මධ්‍යස්ථානය සඳහන් කරන දත්ත අනුව මෙරටට වැඩිම සංචාරකයන් පිරිසක් පැමිණෙන්නේ ඉන්දියාවෙන්.\nඑංගලන්තයෙන් 2 වන ස්ථානයට වැඩිම සංචාරකයන් පිරිසක් පැමිණෙන අතර එහි 3 වන ස්ථානයේ පසුවන්නේ රුසියාවයි.",
       "URL": "https://www.hirunews.lk/306710/මැයි-මාසයේ-සංචාරක-පැමිණීම-තවත්-පහළට",
       "Category": "Local News",
       "Parent URL": "https://www.hirunews.lk/local-news.php?pageID=1106"
}