{
       "Source": "hirunews",
       "Timestamp": "Friday, 23 June 2017 - 10:35",
       "Headline": "ආරවුලක් දුරදිග ගොස් දෙමහල් නිවසකින් ඇද වැටී පුද්ගලයෙකු මරුට",
       "News Content": "කඩුවෙල - වැලිවිට ප්‍රදේශයේ පුද්ගලයෙකු දෙමහල් ගොඩනැගිල්ලකින් බිමට ඇද වැටී ජීවිතක්ෂයට පත්ව තිබෙනවා.\nඊයේ රාත්‍රියේ මෙම පුද්ගලයා ඔහුගේ මිතුරන් සමග මත්පැන් සාදයක සිටියදී ඇති වූ ආරවුලක් දුරදිග යාමෙන් එහි සිටි පුද්ගලයෙකු මොහුට පහරදී ඇති බව සදහන්.\nපසුව මෙම පුද්ගලයා නිවසේ දෙවන මහලෙන් බිමට ඇද වැටීමෙන් බරපතල තුවාල ලබා නවගමුව රෝහලට ඇතුළත් කිරීමේදී ජීවිතක්ෂයට පත්ව ඇති බවයි පොලිසිය සදහන් කළේ.\nමෙලෙස මියගොස් ඇත්තේ 53 හැවිරිදි කුරුවිට ප්‍රදේශයේ පදිංචි පුද්ගලයෙක්.",
       "URL": "https://www.hirunews.lk/164227/ආරවුලක්-දුරදිග-ගොස්-දෙමහල්-නිවසකින්-ඇද-වැටී-පුද්ගලයෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=4456"
}