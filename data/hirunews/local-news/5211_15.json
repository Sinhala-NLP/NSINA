{
       "Source": "hirunews",
       "Timestamp": "Wednesday, 13 January 2016 - 9:27",
       "Headline": "එකට මැරෙන්න ගිහින් තරුණිය බේරෙයි",
       "News Content": "යාපනය කෝපායි ප්‍රදේශයේදී සියදිවි නසා ගැනීමට උත්සාහ කල යුවළක් අතරින් තරුණයා මියගොස් තරුණිය දිවි ගලවාගෙන තිබෙනවා.\nඊයේ පෙරවරුවේ ඔවුන් ළිඳකට පැන සියදිවි නසා ගැනීමට තැත්කර ඇති බවයි අප වාර්තාකරු සඳහන් කලේ.\nමියගොස් ඇත්තේ 19 හැවිරිදි තරුණයෙක්.\n21 හැවිරිදි තරුණිය ළිඳ තුල තිබු බටයක් අල්ලාගෙන දිවි බේරාගෙන ඇති බවයි හෙළිවී ඇත්තේ.\nමෙම යුවළගේ සම්බන්ධයට නිවෙස්වලින් තිබු විරෝධය හේතුවෙන් පසුගියදා ඔවුන් නිවෙස්වලින් පළාගොස් සැගවී සිට තිබෙනවා.\nඊයේ අලුයම මෙම යුවළ  ළිඳක් අසල කථා කරමින් සිටිනු දුටු ඥාතීන් ඔවුන් අල්ලා ගැනීමට උත්සාහ කිරීමේදීයි මෙම යුවළ ළිඳට පැන ඇත්තේ.\nසිද්ධිය පිළිබඳ කෝපායි පොලිසිය විමර්ශණ මෙහෙයවනවා.",
       "URL": "https://www.hirunews.lk/123918/එකට-මැරෙන්න-ගිහින්-තරුණිය-බේරෙයි",
       "Category": "Local News",
       "Parent URL": "https://www.hirunews.lk/local-news.php?pageID=5211"
}