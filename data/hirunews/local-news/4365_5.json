{
       "Source": "hirunews",
       "Timestamp": "Friday, 18 August 2017 - 14:31",
       "Headline": "බාසිලෝනා ප්‍රහාරය ශ්‍රී ලංකාව හෙළා දකී",
       "News Content": "ස්පාඤ්ඤයේ - බාසිලෝනා නුවර සංචාරක නිකේතන ප්‍රදේශයකට එල්ල වූ ත්‍රස්ත ප්‍රහාරය විදේශ කටයුතු අමාත්‍යාංශය විසින් හෙළා දැක තිබෙනවා.\nප්‍රහාරයෙන් පුද්ගලයන් 13 දෙනෙකු ජීවිතක්ෂයට පත්වූ අතර සියයකට ආසන්න පිරිසක් තුවාල ලැබුවා.\nවිදේශ කටයුතු අමාත්‍යාංශයේ ප්‍රකාශිකා මහේෂනී කොලොන්නේ ලක් රජය වෙනුවෙන් ට්විටර් පණිවුඩයක් නිකුත් කරමින් මෙම ප්‍රහාරය හෙලා දුටු අතර, සිද්ධියෙන් විපතට පත්වූවන් වෙනුවෙන් ශෝකය පළ කළා.\nප්‍රහාරයේ වගකීම අයි.එස්. සංවිධානය විසින් භාර ගනු ලැබූ අතර, බාසිලෝනා අසල දෙවැනි ප්‍රහාරයකට සැරසුණු සැකකරුවන් 5 දෙනෙකු ස්පාඤ්ඤ පොලිසියේ වෙඩි පහරින් ජීවිතක්ෂයට පත්වී තිබෙනවා.",
       "URL": "https://www.hirunews.lk/168763/බාසිලෝනා-ප්‍රහාරය-ශ්‍රී-ලංකාව-හෙළා-දකී",
       "Category": "Local News",
       "Parent URL": "https://www.hirunews.lk/local-news.php?pageID=4365"
}