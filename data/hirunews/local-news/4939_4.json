{
       "Source": "hirunews",
       "Timestamp": "Wednesday, 03 August 2016 - 7:19",
       "Headline": "සාලාවේ තක්සේරුවට භාණ්ඩාගාරය එකඟ වේ",
       "News Content": "සාලාව අවි ගබඩාව පුපුරා යාමෙන් හානියට පත් නිවාස සඳහා තක්සේරු කළ වන්දි මුදල් සම්පූර්ණයෙන්ම ගෙවීමට මහා භාණ්ඩාගාරය එකඟතාවය පළ කළ බව ආපදා කළමනාකරණ අමාත්‍ය අනුර ප්‍රියදර්ශන යාපා පවසනවා.\nරජයේ ප්‍රවෘත්ති දෙපාර්තමේන්තුවේ ඊයේ පැවති කැබිනට් තීරණ දැනුම්දීමේ මාධ්‍ය හමුවට එක්වෙමිනුයි ඔහු මේ බව කියා සිටියේ.\nමේ අතර, හමුදා මෙහෙයුම් පැවති සමයේදී භාවිත කරන ලද පුපුරණ ද්‍රව්‍ය විධිමත් ආකාරයට ගබඩා කිරීම සඳහා අනුරාධපුර - ඔයාමඩුව ප්‍රදේශයේ ගබඩා සංකීර්ණයක් ඉදිකිරීමට අමාත්‍ය මණ්ඩල අනුමැතිය හිමි වී තිබෙනවා.",
       "URL": "https://www.hirunews.lk/139678/සාලාවේ-තක්සේරුවට-භාණ්ඩාගාරය-එකඟ-වේ",
       "Category": "Local News",
       "Parent URL": "https://www.hirunews.lk/local-news.php?pageID=4939"
}