{
       "Source": "hirunews",
       "Timestamp": "Tuesday, 07 November 2017 - 21:42",
       "Headline": "වන අලියෙකු පලවාහැරීමට යාමේදී උණුසුම් තත්වයක්",
       "News Content": "මහියංගනය මහවැලි ගග අසල අතරමංව සිටි වන අලි දෙදෙනෙකු පලවා හැරීමේ මෙහෙයුමක් අතරතුර අද උණුසුම් තත්ත්වයක් හට ගත්තා.\nවනඅලි තර්ජන හේතුවෙන් මහියංගනය අවට ගම්මාන රැසක ජනතාවගේ දෛනික ජන ජීවිතය මේ දිනවල අඩාල වී තිබෙනවා.\nඑය තවත් උග්‍ර වූයේ ඊයේ රාත්‍රී මහියංගනය ප්‍රදේශයට පැමිණි වන අලි දෙදෙනෙකු නැවත යාමට නොහැකිව අතරමංවීමත් සමගයි.\nඅනතුරුව ප්‍රදේශවාසීන් වනජිවි නිලධාරීන් දැනුවත් කිරිමත් සමග මාපාකඩවැව,රංදෙණිගල,හසලක, ගිරාදුරුකෝට්ටේ අලි පාලන ඒකක නිලධාරීන් පැමිණ අලි දෙදෙනා පලවා හැරීමේ  මෙහෙයුමක් ආරම්භ කළා.\nමේ හේතුවෙන් ගඟ දෙපස ජනතාව කලබලයට පත්වුණේ වන අලි පැමිණ තමන්ට හා දේපළවලට හානිසිදු කරතැයි බියෙන්.",
       "URL": "https://www.hirunews.lk/175503/වන-අලියෙකු-පලවාහැරීමට-යාමේදී-උණුසුම්-තත්වයක්",
       "Category": "Local News",
       "Parent URL": "https://www.hirunews.lk/local-news.php?pageID=4230"
}