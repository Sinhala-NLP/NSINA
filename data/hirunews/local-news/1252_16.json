{
       "Source": "hirunews",
       "Timestamp": "Sunday, 03 April 2022 - 16:08",
       "Headline": "ජනපති නිවස අසල දී පුද්ගලයෙකු ජීවිතක්ෂයට  (වීඩියෝ)",
       "News Content": "ජනාධිපති ගෝඨාභය රාජපක්ෂගේ මිරිහානේ පිහිටි නිවස ආසන්නයේදි පුද්ගලයෙකු සියදිවි හානිකරගෙන තිබෙනවා.\nමෙලෙස මියගොස් ඇත්තේ 53 හැවිරිදි පුද්ගලයෙක් බවයි පොලිසිය සඳහන් කළේ.\nවිදුලි කප්පාදුව නතර කරන ලෙසට ඉල්ලා මෙම පුද්ගලයා ජනාධිපතිවරයාගේ නිවස ආසන්න්නයේ ඇති විදුලි ට්‍රාන්ස්පෝමර් කණුවකට නැග ඇති අතර එහිදී විදුලිසැර වැදීමෙන් ඔහු මරණයට පත් වී ඇතැයි පොලිසිය ප්‍රකාශ කළා.\nමෙම පුද්ගලයා එම අවස්ථාව වන විට මත්පැන් පානය කර සිට ඇතැයි ද සඳහන්.\nඅද දහවල් මෙලෙස ජීවිතක්ෂයට පත්ව ඇත්තේ වෘත්තියෙන් විදුලි කාර්මිකයෙක් වන මිරිහාන - එදිරිසිංහ මාවතේ පළමු පටුමගේ පදිංචිව සිටි 53 හැවිරිදි අයෙක්.\nමෙම සිද්ධිය සම්බන්ධයෙන් අදහස් දක්වමින් පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරී නිහාල් තල්දූව සඳහන් කළේ අධිබලැති විදුලි රැහැන් කණුව මත නැගි අදාළ පුද්ගලයා එම අවස්ථාවේ බීමතින් සිට ඇති බවට පොලිසිය සැක කරන බවයි.\nසිද්ධිය සම්බන්ධයෙන් පොලිසිය පරීක්ෂණ ආරම්භ කර තිබෙනවා.",
       "URL": "https://www.hirunews.lk/301105/ජනපති-නිවස-අසල-දී-පුද්ගලයෙකු-ජීවිතක්ෂයට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1252"
}