{
       "Source": "hirunews",
       "Timestamp": "Monday, 18 January 2021 - 12:04",
       "Headline": "මත්ද්‍රව්‍ය ජාවාරමට අනුබල දුන් පොලිස් පරීක්ෂකවරයෙක් අත්අඩංගුවට",
       "News Content": "මත්ද්‍රව්‍ය ජාවාරමකට අනුබල දීමේ චෝදනාවකට අදාළව අනුරාධපුර කොට්ඨාශ අපරාධ විමර්ශන ඒකකයේ පොලිස් පරීක්ෂකවරයෙකු අද (18) පෙරවරුවේ අනුරාධපුර පොලීසිය අත්අඩංගුවට ගෙන තිබෙනවා.\nපොලිස් මාධ්‍ය ප්‍රකාශක නියෝජ්‍ය පොලිස්පති අජිත් රෝහණ සඳහන් කළේ 43 හැවිරිදි සැකකරු සතුව තිබී දුරකථන 5ක් ද සොයාගත් බවයි.\nඒවායේ දත්ත පරීක්ෂා කිරීමේදී මත්ද්‍රව්‍ය ජාවාරමකට අනුබල දීමේ සිද්ධියකට මොහු සම්බන්ධ බවට අනාවරණ වූ බවයි පොලිස් මාධ්‍ය ප්‍රකාශකවරයා සඳහන් කළේ.\nමේ අතර, මහජන ආරක්ෂක අමාත්‍ය විශ්‍රාමික රියර් අද්මිරාල් සරත් වීරසේකර අධිකරණ අමාත්‍ය ජනාධිපති නීතිඥ අලි සබ්රි, පොලිස්පති සී.ඩී. වික්‍රමරත්න ඇතුළු පිරිසක් අද (18) මහජන ආරක්ෂක අමාත්‍යාංශයේදී විශේෂ සාකච්ඡාවක් පවත්වා තිබෙනවා.",
       "URL": "https://www.hirunews.lk/260005/මත්ද්‍රව්‍ය-ජාවාරමට-අනුබල-දුන්-පොලිස්-පරීක්ෂකවරයෙක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2205"
}