{
       "Source": "hirunews",
       "Timestamp": "Wednesday, 03 November 2021 - 13:08",
       "Headline": "වාරියපොළ පොහොට්ටු මන්ත්‍රීවරුන්, 19 දෙනෙකු ඉල්ලා අස්වීමට සැරසෙයි",
       "News Content": "වාරියපොළ ප්‍රාදේශීය සභාවේ ශ්‍රී ලංකා පොදුජන පෙරමුණ නියෝජනය කරන මන්ත්‍රීවරුන් 19 දෙනෙකු සිය ධුරවලින් ඉල්ලා අස්වීමට තීරණය කර තිබෙනවා.\nඑහි පොදුජන පෙරමුණ මන්ත්‍රී නයනානන්ද අදාසූරිය හිරු ප්‍රවෘත්ති අංශයට කියා සිටියේ, ඉල්ලා අස්වන බවට දැනුම් දෙමින් ලිපියක් අද දිනයේ වයඹ පළාත් ආණ්ඩුකාර රාජා කොල්ලුරේ වෙත භාරදීමට සැලසුම් කර ඇති බවයි.\nවිපක්ෂයේ මන්ත්‍රීවරුන් පිරිසක් ප්‍රාදේශිය සභාවේ සභාපති තිලකරත්න බණ්ඩාර දිසානායකට එල්ල කර ඇති අසත්‍ය චෝදනා මත ආණ්ඩුකාරවරයා විසින් ඔහුව සභාපති ධුරයෙන් ඉවත් කිරීමේ සුදානමට  විරෝධය පළ කර මෙලෙස සිය ධුරවලින් ඉල්ලා අස්වන බවටයි ඔහු කියා සිටියේ.\nශ්‍රී ලංකා පොදුජන පෙරමුණට බලය හිමි වාරියපොළ ප්‍රාදේශීය සභාව ආණ්ඩු පක්ෂයේ මන්ත්‍රීවරුන් 23 දෙනෙකුගෙන් සහ විපක්ෂයේ මන්ත්‍රීවරුන් 19 දෙනෙකුගෙන් සමන්විතයි.\nකෙසේවෙතත් උපසභාපතිවරයා ඇතුළු ආණ්ඩු පක්ෂයේ මන්ත්‍රීවරුන් සිව් දෙනෙකුද සභාපතිවරයා ඉවත් කිරීමට සහාය පළ කර ඇති බවයි වාර්තා වන්නේ.",
       "URL": "https://www.hirunews.lk/286875/වාරියපොළ-පොහොට්ටු-මන්ත්‍රීවරුන්-19-දෙනෙකු-ඉල්ලා-අස්වීමට-සැරසෙයි",
       "Category": "Local News",
       "Parent URL": "https://www.hirunews.lk/local-news.php?pageID=1587"
}