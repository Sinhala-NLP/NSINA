{
       "Source": "hirunews",
       "Timestamp": "Thursday, 25 August 2016 - 19:44",
       "Headline": "බිමට සිමෙන්ති දැමු ප්‍රජා ශාලාවකට පිගන් ගඩොල් ඇල්ලීම ගැන චෝදනාවක්",
       "News Content": "නව රජයේ දින 100 වැඩසටහන යටතේ රුපියල් ලක්ෂ 13 ක වියදමින් කටාන, කදිරාන, අක්කර 50 වත්ත  ප්‍රදේශයේ ඉදිකෙරුණු ප්‍රජාශාලාවේ වැඩකටයුතු අවසන් කර තිබියදි රාජ්‍ය අමාත්‍ය සුදර්ශනී ප්‍රනාන්දුපුල්ලේ මහත්මිය විසින් මුදල් නාස්ති කරමින් බිම අතුරා තිබූ සිමෙන්ති කඩා දමා පිඟන් ගඩොල් ඇල්ලීමට කටයුතු කර ඇති බවට පළාත් සභා මන්ත්‍රීනි රෝස් ප්‍රනාන්දු මහත්මිය චෝදනා කරනවා.\nමේ සම්බන්ධයෙන් අප කළ විමසීමකදි රාජ්‍ය අමාත්‍ය සුදර්ශනී ප්‍රනාන්දුපුල්ලේ මහත්මිය සඳහන් කළේ අදාළ ගොඩනැගිල්ලට පිගන් ගඩොල් ඇල්ලීම සඳහා ද මුදල් අනුමතව තිබූ බවයි.\nනමුත් කිසියම් පිරිසක් ගොඩනැගිල්ලේ පොළවට සිමෙන්ති දමා වැඩ කටයුතු අවසන් කිරීමට කටයුතු කර ඇති බව ඇය සඳහන් කළා.",
       "URL": "https://www.hirunews.lk/141481/බිමට-සිමෙන්ති-දැමු-ප්‍රජා-ශාලාවකට-පිගන්-ගඩොල්-ඇල්ලීම-ගැන-චෝදනාවක්",
       "Category": "Local News",
       "Parent URL": "https://www.hirunews.lk/local-news.php?pageID=4907"
}