{
       "Source": "hirunews",
       "Timestamp": "Sunday, 13 September 2020 - 14:10",
       "Headline": "කැලයට ගිය වැලිගම ආර්ථික මධ්‍යස්ථානය (වීඩියෝ)",
       "News Content": "මාතර වැලිගම ප්‍රදේශයේ විශේෂිත ආර්ථික මධ්‍යස්ථානයක් ඉදි කිරීම සඳහා එවක පැවති රජය වැඩ අරඹන්නේ 2013 වසරේදී.\nවැලිගම දෙණිපිටිය ප්‍රදේශයේ පිහිටා තිබූ ලන්දේසී යුගයේ ඉදි කල වසර 300ක් පැරණි ගොඩනැගිල්ලක්ද කඩා ඉවත් කරන්නේ මෙම ආර්ථික මධ්‍යස්ථානය ඉදි කිරීමට බව පවසමින්.\nඑවකට සමූපාකාර හා අභ්‍යන්තර වෙළද නියෝජ්‍ය අමාත්‍යවරයාගේ ප්‍රධානත්වයෙන් මෙම ආර්ථික මධ්‍යස්ථානය ඉදි කිරීම ආරම්භ කළද 2015 වසරේදී යහපාලන රජය පත් වීමත් සමග මෙහි ඉදි කිරීම් නතර වී තිබෙනවා.\nනව ආර්ථික මධ්‍යස්ථානයක් ඉදි කිරීමට පැරණි ගොඩනැගිල්ලද කඩා දැමීම හේතුවෙන් මෙම ස්ථානයේ වෙළදාම් සිදු කරන වෙළෙදුන් පත්ව ඇත්තේ දැඩි අපහසුතාවකටයි.\nමහජන මුදල් මිලියන ගණනින් අපතේ යවමින් මෙලෙස විනාශ මුඛයට හැර දමා ඇති ගොඩනැගිල්ල සම්පූර්ණ කර ජනතාවට සහන සළසන තෙක් හිරු රතු මිනිත්තුව අවධානයෙන්.",
       "URL": "https://www.hirunews.lk/250102/කැලයට-ගිය-වැලිගම-ආර්ථික-මධ්‍යස්ථානය-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2457"
}