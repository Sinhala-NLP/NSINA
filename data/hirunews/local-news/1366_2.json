{
       "Source": "hirunews",
       "Timestamp": "Wednesday, 09 February 2022 - 18:56",
       "Headline": "පොහොර ඇතුව හරි නැතුව හරි ගොවි ජීවිත ගොඩනගනවා - ජනපතිගෙන් පොරොන්දුවක්  (වීඩියෝ)",
       "News Content": "ශ්‍රී ලංකා පොදුජන පෙරමුණ විසින් සංවිධානය කරන ලද පළමු ජන රැළිය අද (09) ආරම්භ කෙරුණා.\nඒ රජරට අනුරාධපුර නගරයේ දී යී.\nමෙම අවස්ථාවට ජනාධිපති ගෝඨාභය රාජපක්ෂ, අග්‍රාමාත්‍ය මහින්ද රාජපක්ෂ ඇතුළු වත්මන් ආණ්ඩු පක්ෂය නියෝජනය කරන මැති ඇමතිවරුන් ද එක්ව සිටියා.\nතම රජය විසින් බලයට පත්වීමට පෙරාතුව ලබා දුන් සියලු ම පොරොන්දු මේ වනවිට ජනතාව වෙනුවෙන් ඉටු කර ඇති බව ජන හමුව අමතමින් ජනාධිපති ගෝඨාභය රාජපක්ෂ පැවසුවා.\nජනාධිපතිවරයා කියා සිටියේ, තමන් අනුරාධපුරයේ දී මීට පෙර ලබා දුන් සියලු ම පොරොන්දු මේ වනවිට ඉටු කර ඇති බවයි.\nගොවි ජනතාවට අවශ්‍ය කරන පොහොර ලබාදීමට වසවිසෙන් තොරව තම රජය යටතේ කටයුතු කළ බව සඳහන් කළ ජනාධිපතිවරයා වැඩිදුරටත් කියා සිටියේ, තමන් පොහොර ඇතිව හෝ නැතිව හෝ සියයට සියයක් ම ගොවි ජනතාවගේ ආදායම ඉහළ නැංවීමට කටයුතු කරන බවයි.\nඑමෙන්ම කිසිදු විටකදී තම රජය පොරොන්දු ඉටු නොකර ජනතාව අභියසට නොපැමිණෙන බව ද ජනාධිපතිවරයා මෙහිදී රැස්ව සිටි පිරිස අමතමින් ප්‍රකාශ කළා.",
       "URL": "https://www.hirunews.lk/296594/පොහොර-ඇතුව-හරි-නැතුව-හරි-ගොවි-ජීවිත-ගොඩනගනවා-ජනපතිගෙන්-පොරොන්දුවක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1366"
}