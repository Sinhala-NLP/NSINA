{
       "Source": "hirunews",
       "Timestamp": "Wednesday, 07 March 2018 - 16:15",
       "Headline": "ලංගම බස් රථයක ගැටී කාන්තාවක් මරුට",
       "News Content": "වැල්ලවාය හම්බේගමුව ප්‍රදේශයේදී අද(07) සිදු වූ රිය අනතුරකින් කාන්තාවක ජිවිතක්ෂයට පත්ව තිබෙනවා.\nමෙලෙස මිය ගොස් ඇත්තේ හම්බේගමුව අරඹේකෙම ප්‍රදේශයේ පදිංචි 70 හැවිරිදි කාන්තාවක්.\nඇය පාර මාරුවීමට යෑමේදී හම්බේගමුව සිට කොළඹ බලා ධාවනය වූ ලංගම බස්රථයක ගැටීමෙන් මෙම අනතුර සිදුව ඇති බවයි පොලිසිය පැවසුවේ.\nබස් රථය අධික වේගයෙන් ධාවනය කර ඇතිබව මුලික පොලිස් පරීක්ෂණ වලදී අනාවරණය වී තිබෙනවා.\nමෙම අනතුරට සැකපිට බස් රථයේ රියදුරු අත්අඩංගුවට ගෙන ඇති අතර අනතුර සම්බන්ධයෙන් හම්බේගමුව පොලිසිය වැඩිදුර විමර්ශන සිදුකරනවා.",
       "URL": "https://www.hirunews.lk/185360/ලංගම-බස්-රථයක-ගැටී-කාන්තාවක්-මරුට",
       "Category": "Local News",
       "Parent URL": "https://www.hirunews.lk/local-news.php?pageID=4048"
}