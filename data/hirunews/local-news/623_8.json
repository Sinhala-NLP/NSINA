{
       "Source": "hirunews",
       "Timestamp": "Wednesday, 04 January 2023 - 17:27",
       "Headline": "අග්‍රාමාත්‍යවරයා නවගමුව රජමහා විහාරස්ථානයේ විහාරාධිපති  බැහැ දකියි",
       "News Content": "අග්‍රාමාත්‍ය දිනේෂ් ගුණවර්ධන ඓතිහාසික නවගමුව රජමහා විහාරස්ථානයේ විහාරාධිපති ශ්‍රී කල්‍යාණි සාමග්‍රී ධර්ම මහා සංඝ සභාවේ මහා නායක මල්වානෙ පඤ්ඤාසාර හිමිපාණන් බැහැ දැක තිබෙනවා.\nඑමෙන්ම අග්‍රාමාත්‍යවරයා අද (04) ඓතිහාසික නවගමුව රජමහා විහාරස්ථානයේ සහ පත්තිනි දේවාලයේ ආගමික වතාවත්වලට සහභාගී වූ අතර විහාරාධිපති ශ්‍රී කල්‍යාණි සාමග්‍රී ධර්ම මහා සංඝ සභාවේ මහා නායක මල්වානෙ පඤ්ඤාසාර හිමිපාණන් බැහැ දැක ආශිර්වාද ලබා ගත්තා.\nඑහිදී අනුශාසනා කළ නවගමුව රජමහා විහාරාධිපති මල්වානෙ පඤ්ඤාසාර හිමියන් පැවසුවේ නවගමුව පූජා භූමිය සහ සත් පත්තිනි දේවාලය පිළිබඳව අග්‍රාමාත්‍යවරයාට ලොකු වගකීමක් තිබෙන බවත්, ඉදිරියටත් ඒ යුතුකම් ඉෂ්ට කරාවි යැයි බලාපොරොත්තු වන බවයි.",
       "URL": "https://www.hirunews.lk/324280/අග්‍රාමාත්‍යවරයා-නවගමුව-රජමහා-විහාරස්ථානයේ-විහාරාධිපති-බැහැ-දකියි",
       "Category": "Local News",
       "Parent URL": "https://www.hirunews.lk/local-news.php?pageID=623"
}