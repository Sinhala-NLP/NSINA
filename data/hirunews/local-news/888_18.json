{
       "Source": "hirunews",
       "Timestamp": "Tuesday, 06 September 2022 - 6:57",
       "Headline": "පුස්සැල්ලාව - ඉහළගම දී මනුෂ්‍ය ඝාතනයක්",
       "News Content": "පුස්සැල්ලාව පොලිස් වසමේ ඉහළගම ප්‍රදේශයේ දී පොරවකින් පහර දී සිදු කළ මනුෂ්‍ය ඝාතනයක් පිළිබඳ වාර්තා වනවා.\nමරණකරු සිය බිරිඳගේ පියා සමඟ බහින්බස් වීමක් ඇති කරගෙන තිබෙන අතර, එය දුර දිග යාමෙන් අදාළ පියා මරණකරුට පොරවෙන් පහර දී ඇති බව සඳහන්.\nමරණකරු වයස අවුරුදු 30ක ඉහළගම - පුස්සැල්ලාගම ප්‍රදේශයේ පදිංචිකරුවෙක්.\nඉහළගම - පුස්සැල්ලාගම ප්‍රදේශයේ පදිංචි 44 හැවිරිදි සැකකරු අත් අඩංගුවට ගෙන ඇති අතර, පුස්සැල්ලාව පොලිසිය විසින් වැඩිදුර පරීක්ෂණ මෙහයවනු ඇති.\nමේ අතර, කහටගස්දිගිලිය පොලිස් වසමේ දිවුල්වැව ව්‍යාපාරය ප්‍රදේශයේ දී ද මනුෂ්‍ය ඝාතනයක් පිළිබඳ තොරතුරු වාර්තා වනවා.\nඅතුරුදන් ව සිටි පුද්ගලයකුගේ මළ සිරුරක් වගා ළිඳක තිබී හමුවීමත් සමඟ පොලිසිය විසින් පරීක්ෂණ ආරම්භ කර ඇති බව සඳහන්.\nමෘත ශරීරය පිළිබඳ සිදු කළ පශ්චාත් මරණ පරීක්ෂණ වාර්තාවෙන් හෙළි වී ඇත්තේ,\nමෙම ඝාතනය, තියුණු ආයුධයකින් ගෙලට පහර දී සිදු කළ එකක් ලෙසට යි.\nමරණකරු වයස අවුරුදු 30ක දිවුල්වැව ව්‍යාපාරය - කහටගස්දිගිලිය ප්‍රදේශයේ පදිංචිකරුවෙක්.\nඝාතකයා සොයා ගැනීම සඳහා කහටගස්දිගිලිය පොලිසිය විසින් වැඩිදුර විමර්ශන සිදු කරනු ඇති.",
       "URL": "https://www.hirunews.lk/314657/පුස්සැල්ලාව-ඉහළගම-දී-මනුෂ්‍ය-ඝාතනයක්",
       "Category": "Local News",
       "Parent URL": "https://www.hirunews.lk/local-news.php?pageID=888"
}