{
       "Source": "hirunews",
       "Timestamp": "Wednesday, 06 December 2017 - 14:47",
       "Headline": "පීඩන අවපාතය ඉදිරි පැය 06-12 තුළ",
       "News Content": "නිරිත දිග බෙංගාල බොක්ක මුහුදු ප්‍රදේශයේ පවතින අඩු පීඩන තත්ත්වය ශ්‍රී ලංකාවෙන් ඉවතට ගමන් කරමින් පවතින බව කාලගුණ විද්‍යා දෙපාර්තමේන්තුව අද(06) මධ්‍යහන 1200 ට නිකුත් කරන ලද නිවේදනයේ සඳහන් වනවා.\nඑබැවින් මේ මගින් දිවයිනට ඇතිවන බලපෑම අඩුවේයැයි අපේක්ෂා කෙරන බවයි එහි දැක්වෙන්නේ.\nමේ වන විට මෙම පද්ධතිය ත්‍රිකුණාමලය සිට කි.මී.850ක් පමණ ඊශාන දෙසින් ස්ථානගතව ඇති අතර ඉදිරි පැය 06-12 කාලය තුලදී පීඩන අවපාතයක් බවට පත්වී බෙංගාල බොක්ක මුහුදු ප්‍රදේශයේ උතුරට බරව වයඹ දෙසට ගමන් කරනු ඇතැයි අපේක්ෂාද කෙරෙනවා.\nඌව, සබරගමුව, මධ්‍යම සහ දකුණු පළාත්වල සහ අම්පාර දිස්ත්‍රික්කයේ ස්ථාන ස්වල්පයක සවස 2.00න් පමණ පසු වැසි හෝ ගිගිරුම් සහිත වැසි ඇති වන බවයි එහි දැක්වෙන්නේ.\nගිගුරුම් සහිත වැසි ඇතිවන විට එම ප්‍රදේශවල තාවකාලිකව තද සුළං ඇතිවිය හැකි බව පවසන කාලගුණ විද්‍යා දෙපාර්තමේන්තුව අකුණු මඟින් සිදුවන අනතුරු අවම කරගැනීමට අවශ්‍ය පියවර ගන්නා ලෙස ජනතාවගෙන් ඉල්ලීමක්ද කරනවා.\nමේ අතර අද(06) පෙරවරු 10ට කාලගුණික අනතුරු ඇඟවීම් යන හිසින් නිරිතදිග බෙංගාල බොක්ක මුහුදුප්‍රදේශයේ පවතින අඩුපීඩන තත්ත්වය පිලිබඳ විශේෂනිවේදනයක් කාලගුණවිද්‍යා දෙපාර්තමේන්තුවේ, ස්වභාවික විපත් පිළිබඳ පූර්ව අනතුරු ඇඟවීමේ මධ්‍යස්ථානය නිකුත් කර තිබෙනවා.\nනිරිතදිග බෙංගාල බොක්ක මුහුදුප්‍රදේශයේ පවතින අඩුපීඩන තත්ත්වය ශ්‍රීලංකාවෙන් ඉවතට ගමන් කරමින්පවතිනබැවින් මේ මගින් දිවයිනට ඇතිවන බලපෑම අඩුවෙයි අපේක්ෂා කෙරෙන බව එහි ද සඳහන්.\nමේ වන විට මෙම පද්ධතිය ත්‍රිකුණාමලය සිට කි.මී.850ක් පමණ ඊශාන දෙසින් ස්ථානගතව ඇති අතර ඉදිරි පැය06-12කාලය තුලදී පීඩනඅවපාතයක් බවට පත්වී බෙංගාල බොක්ක මුහුදුප්‍රදේශයේ උතුරට බරව වයඹ දෙසට ගමන් කරනු ඇතැයි අපේක්ෂා කෙරෙන බව එහි දැක්වෙනවා.\nමෙම පද්ධතිය හේතුවෙන් දිවයිනේ ඊශාන දිග සහ නැගෙනහිර වෙරළට කි.මී300ක් පමණ දුරින් වන මුහුදුප්‍රදේශවල සුළං වේගය විටක පැ.කි.මී. 80-100 දක්වා වැඩිවිය හැකි අතර එම මුහුදුප්‍රදේශ විටින්විට ඉතා රළු වියහැකි අතර මෙම මුහුදුප්‍රදේශවල තදවැසිද ඇතිවනවා.\nහම්බන්තොට සිට ත්‍රිකුණාමලය හරහා කන්කසන්තුරය දක්වා වන මුහුදු ප්‍රදේශවල සුළගේ වේගය විටක පැ.කි.මී.50-60දක්වා වැඩි වියහැකි අතර එම මුහුදුප්‍රදේශ විටින්විට තරමක් රළු වියහැකි බව නිවේදනයේ සඳහන්.\nමේ සම්බන්ධයෙන් විමසිලිමත් වන මෙන් ධිවර සහ නාවික ප්‍රජාවගෙන් ඉල්ලා සිටින බවයි කාලගුණ විද්‍යා දෙපාර්තමේන්තුව පවසන්නේ.\nමේ අතර, පසුගියදා දිවයිනට බලපෑ අයහපත් කාලගුණ තත්ත්වය හේතුවෙන් බේරුවල - වලල්ලාවිට ප්‍රාදේශීය ලේකම් කොට්ඨාශයට අයත් ග්‍රාම සේවා වසම් 10 ක සහ වාද්දුව  - පොතුපිටිය ප්‍රදේශවල බිඳ වැටුණු විදුලි සැපයුම තවමත් යථා තත්වයට පත් කර නැහැ.\nමේ හේතුවෙත් තමන් දැඩි අපහසුතාවයන්ට ලක්ව ඇති බවයි එම ප්‍රදේශවල ජනතාව හිරු ප්‍රවෘත්ති අංශයට කියා සිටියේ.\nඅප මේ සම්බන්ධයෙන් විදුලිබල අමාත්‍යාංශයේ මාධ්‍ය ප්‍රකාශක සුලක්ෂණ ජයවර්ධනගෙන් විමසීමක් කළ අතර ඔහු කියා සිටියේ මෙම ප්‍රදේශවල විදුලි රැහැන් රැසකට හානි සිදුව ඇති බවයි.\nමේ හේතුවෙන් විදුලි සැපයුම යථා තත්ත්වයට පත් කිරීමට දින කිහිපයක් ගත වන බවද ඔහු සඳහන් කළා.",
       "URL": "https://www.hirunews.lk/177734/පීඩන-අවපාතය-ඉදිරි-පැය-06-12-තුළ",
       "Category": "Local News",
       "Parent URL": "https://www.hirunews.lk/local-news.php?pageID=4184"
}