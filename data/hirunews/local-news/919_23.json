{
       "Source": "hirunews",
       "Timestamp": "Tuesday, 23 August 2022 - 16:06",
       "Headline": "පොල්දූව මංසන්ධියේ නීති විරෝධී රැස්වීමක සිටි තුනක් අත්අඩංගුවට",
       "News Content": "ඉකුත් ජුලි 13 වැනි දින, ඇඳිරි නීතිය පනවා තිබූ කාලය තුළ පොල්දූව මංසන්ධියේ දී නීති විරෝධී රැස්වීම හා අයුතු ජන රාශියක සාමාජිකයෙකු වීම යන චෝදනාව මත සැකකරුවන් තිදෙනෙකු අත්අඩංගුවට ගැනීමට ඊයේ (22) කොළඹ අපරාධ කොට්ඨාසයේ නිලධාරීන් විසින් කටයුතු කර තිබෙනවා.\nමෙලෙස අත්අඩංගුවට පත් ව ඇත්තේ, වයස අවුරුදු 29, 30 හා 46 යන වයස්වල පසුවන ඇල්පිටිය, කඩුවෙල හා ඇඹිලිපිටිය යන ප්‍රදේශවල පදිංචිකරුවන්.\nසැකකරුවන් හා අදාල සිද්ධිය සම්බන්ධයෙන් කොළඹ අපරාධ කොට්ඨාසය වැඩිදුර විමර්ශන සිදු කරනවා.",
       "URL": "https://www.hirunews.lk/313538/පොල්දූව-මංසන්ධියේ-නීති-විරෝධී-රැස්වීමක-සිටි-තුනක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=919"
}