{
       "Source": "hirunews",
       "Timestamp": "Friday, 18 February 2022 - 14:48",
       "Headline": "නල ළිඳකට වැටී සිටියදී බේරාගත් දරුවා මරුට",
       "News Content": "අඩි 82ක් ගැඹුරු පොළෝ කුහරයක සිරවූ ඇෆ්ගනිස්තානයේ වයස අවුරුදු 6ක දරුවා මියගොස් තිබෙනවා.\nහයිඩර් නමැති හය හැවිරිදි පිරිමි ළමයා බේරා ගැනීමට පැය විසිහතර පුරාම මෙහෙයුම් කණ්ඩායම් ක්‍රියාත්මක වුණා.\nඅනතුරුව අද පස්වරුවේ ඔහු පිටතට ගැනීමටයි සහන කණ්ඩායම් සමත් වී ඇත්තේ.\nඑහෙත් ප්‍රාදේශීය මාධ්‍යවේදියෙකු විදෙස් මාධ්‍ය වෙත ප්‍රකාශ කර ඇත්තේ මෙහෙයුම් වල අවසන් මොහොත වන විට ළිඳ තුලින් ළමයා ප්‍රතිචාර නොදැක්වූ බවයි.\nබ්‍රහස්පතින්දා සිට ළිඳෙන් කිසිදු ශබ්දයක් පිට නොවූ බව ද සහනකණ්ඩායම් පවසා තිබුණා.\nබේරා ගැනීමේ කණ්ඩායම පිරිමි ළමයා වෙත ළඟා වීමට පොළව තුළට අගලක් කැණීම් සිදු කල අතර බේරා ගැනීමෙන් පසු ඔහුව හදිසි වෛද්‍ය ප්‍රතිකාර සඳහා හෙලිකොප්ටරයකින් කාබුල්හි රෝහලකට රැගෙන යාමට ද සැලසුම් කර තිබුණා.\n\"ගලවා ගැනීමේ මෙහෙයුම අවසන් වූ පසු පළමු මිනිත්තු කිහිපය තුළ ඔහු හුස්ම ගනිමින් සිටි අතර වෛද්‍ය කණ්ඩායම ඔහුට ඔක්සිජන් ලබා දී තිබෙනවා.\nකෙසේවෙතත් වෛද්‍ය කණ්ඩායම ඔහු හෙලිකොප්ටරයට ගෙන යාමට උත්සාහ කළ විට ඔහුගේ ජීවිතය අහිමි වී ඇති බවයි විදෙස් මාධ්‍ය වාර්තා කළේ.\nමෙම සිදුවීම වර්තාවුයේ මොරොක්කෝවේ රයන් නම් දරුවා නළ ළිං කුහරයකට වැටී අවාසනාවන්ත ලෙස මියගොස් සති 2 කට පසුවයි.\nඇෆ්ගනිස්තානයේ දකුණුදිග සාබුල් ප්‍රාන්තයේ ශොකාක් නම් ගම්බද ප්‍රදේශයේ ළිඳක් කැණීම සඳහා හාරා තිබූ පොලෝ කුහරයකට 9 හැවිරිදි හෙයිඩර් නම් මෙම දරුවා ඇද වැටී තිබෙනවා. ඒ, මීට දින 2 කට පමන පෙරයි.\nඅඟල් 27 ක් පමණ වූ විශ්කම්බයකින් යුතු මෙම පොළෝ කුහරය අඩි 82 ක ගැඹුරකින් යුක්ත වන අතර, දරුවා සිර වී සිටියේ අඩි 33ක ගැඹුරක බවයි වාර්තා වන්නේ.\nප්‍රදේශවාසීන් සහ මුදාගැනීමේ කණ්ඩායම් දරුවා දරුවා බේරාගැනීමට මෙහෙයුම් ආරම්භ කර තිබුණා.\nරැහැනක් ආධාරයෙන් දරුවා රැඳී සිටින පොළෝ කුහරයට කැමරාවක් යොමු කෙරුණේ එහි මුල් පියවරක් ලෙසයි.\nඒ අනුව එම අවස්ථාවේදී දරුවා නිරුපද්‍රිතව සිටින බවට තහවුරු වී ඇත්තේ, \"මාව බේරාගන්න\" ලෙසට ඔහු පොලෝ කුහරය තුළ සිට හඬා වැළපෙන ශබ්දය ශ්‍රවණය වීම හේතුවෙන්.\nදරුවාට අවශ්‍ය ඔක්සිජන් ද නළයක් ආධාරයෙන් සැපයීමටද මුදාගැනීමේ කණ්ඩායම් පියවර ගත්තා.\nදරුවාගේ පියා සමග දරුවා කතා කරන ආකාරයද විදෙස් මාධ්‍ය මෙලෙස වාර්තා කළා.\nදරුවා මුදා ගැනීම සදහා පොලෝ කුහරය ආසන්නයෙන් අඩි 33 කට කැනීම් සිදු කිරීම පසුව ආරම්භ කෙරුණා.\nඑම කටයුතු ඉතා ප්‍රවේශමෙන් සිදුකිරීමට මුදාගැනීමේ කණ්ඩායම්වලට සිදුව තිබුණේ දරුවාට අනතුරක් සිදුවීමේ අවදානම හේතුවෙන්.\nකෙසේ වෙතත්ල බී.බි.සී. ලෝක සේවය පැවසුවේ, ඔහුගේ සෞඛ්‍ය තත්ත්වය මේ වනවිට ක්‍රමයෙන් පිරිහෙමින් තිබු බවයි.\nඇෆ්ගනිස්තානයෙන් මෙම සිදු වීම වාර්තා වන්නේ මොරොක්කෝ රාජ්‍යයේ දී අඩි 100ක් ගැඹුරු ගැඹුරු නළ ළිං කුහරයකට ඇද වැටී දින 5කට පසු රයන් ඕර්ම් නම් දරුවා මියයාමේ සිද්ධියේ උණුසුම මැකී යාමටත් මත්තෙන්.\nපස්දිනක් පුරා පස් යට සිරවී සිටි පස් හැවිරිදි මොරොක්කෝ ජාතික දරුවා දුෂ්කර හා වෙහෙසකාරී මෙහෙයුම ඛේදාන්තයක් කරමින් පසුගිය 6 වනදා ජීවිතක්ෂයට පත් වුණා.\nදරුවා පොළෝ කුහරයෙන් ගොඩගෙන සුළු වේලාවකට පසු මොරොක්කෝ රජු මේ ඛේදජනක ප්‍රවෘත්තිය ලොවට සැල කළා.\nඋතුරු අප්‍රිකානු රාජ්‍යයක් වන මොරොක්කෝ හි කඳුකර පෙදෙසෙක පිහිටි විෂ්කම්භය අඟල් 18ක් තරම් කුඩා එහෙත් අඩි 104ක් ගැඹුරු නල ළිං කුහරයකට රයන් ඕරම් ඇද වැටී තිබුණේ ජනවාරි 31 වනදායි.\nඒ අනුව නළලිං කුහරයට සමාන්තරව පොළොව අභ්‍යන්තරයට උමගක් කණිමින් රයන් මුදා ගැනීමේ මෙහෙයුම් ආරම්භ කෙරුණා.\nවැලි සහ ගල් සහිත පස් ස්ථරය හේතුවෙන් මෙහෙයුම සිතූ තරම් පහසු වූයේ නැහැ.\nබ්‍රහස්පතින්දා පොළෝ කුහරට තුළ යැවූ කැමරාවකින් ලැබුණු දර්ශන රයන් නිරුපද්‍රිතව සිටින බව තහවුරු වුණා.\nඒ අනුව ඔක්සිජන්ල ආහාර සහ ජලය කුහරය තුළට යවනු ලැබූවද ඒවා භාවිත කළද යන්න නිශ්චිත නැහැ.\nරැයක් දවාලක් නොමැතිව සිදු කෙරුණු මුදා ගැනීමේ මෙහෙයුම් අවසන් අදියරට පැමිණියත් අවසානය වඩාත් අභියෝගාත්මක වූයේ සුළු අත්වැරද්දකින් විශාල කළු ගලක් දරුවා මතට ඇද වැටීමේ අවදානම නිසායි.\nඒ සියලු අභියෝග මැඩ ගනිමින් 6 වනදා අලුයම වනවිට රයන් පිටතට රැගෙන ඒමට මුදා ගැනීමේ කණ්ඩායම්වලට හැකි වුණා.\nඑහිදී දරුවාගේ තත්ත්වය පිළිබඳ කිසිවක් ප්‍රකාශ නොවුණද රැස්ව සිටි පිරිස දරුවා රැගෙන එන දුටු සැණින් ප්‍රිතිඝෝෂා නඟන්නට වුණා.\nනමුත් මිනිත්තු කිහිපයකින් සියලු හදවත් කම්පා වූයේ පස් දිනක් පොළෝ ගැබක නිමක් නැති අන්ධකාරයක හා හුදෙකලාවක සිරව සිටි රයන් නම් කුඩා මනුෂ්‍ය ප්‍රාණියා දෙව්මව් තුරුළට ගිය බව නිවේදනය කිරීමත් සමඟයි.",
       "URL": "https://www.hirunews.lk/297365/නල-ළිඳකට-වැටී-සිටියදී-බේරාගත්-දරුවා-මරුට",
       "Category": "Local News",
       "Parent URL": "https://www.hirunews.lk/local-news.php?pageID=1349"
}