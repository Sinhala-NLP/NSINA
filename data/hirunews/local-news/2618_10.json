{
       "Source": "hirunews",
       "Timestamp": "Wednesday, 01 July 2020 - 14:28",
       "Headline": "පාලමක් නිසා දුක් විදින වැල්ලවාය - සාදින්නාවල ජනතාව (වීඩියෝ)",
       "News Content": "පසුගිය කාලය පුරාම මාර්ග සංවර්ධනය වෙනුවෙන් විවිධ නම්වලින් ව්‍යාපෘති රැසක් ක්‍රියාවට නැංවුනා.\nනමුත් වැල්ලවාය - සාදින්නාවල ජනතාවගේ ගමන් පහසුව තවමත් සීමාවී ඇත්තේ දේශපාලන පොරොන්දුවලටම පමණයි.\nමොණරාගල - වැල්ලවාය - සාදින්නාවල ගම්මානයේ පවුල් 40ක පමණ පිරිසක් ජීවත් වනවා.\nඔවුන්ට ආසන්නතම නගරය වන වැල්ලවාය සහ අවට ප්‍රදේශවලට ප්‍රවේශ වීමට ඇති මාර්ගයේ තත්ත්වයයි මේ.\nවාහන ගමනාගමනය කෙසේ වෙතත් පයින් යාමට පවා අසීරු තත්ත්වයකට මෙම මාර්ගය පත්ව තිබෙනවා.\nමේ හේතුවෙන් කිලෝ මීටර් 5ක පමණ දුරක් මේ මාර්ගයේ ගම්වාසීන්ට ගමන් කිරීමට සිදුව ඇත්තේ දැඩි දුෂ්කරතා මධ්‍යයේ.\nමාර්ගය පිළිසකර කර පාලම ඉදිකරන බවට මේ ජනතාවට ලැබුණු පොරොන්දු කප්පරක් තරම්.\nදිගින් දිගටම බලධාරීන්ගේ නෙත නොගැටෙන මාර්ගය අවසානයේ පිළිසකර කරගැනීමට සිදුවුණේ මේ ජනතාවටයි.",
       "URL": "https://www.hirunews.lk/244412/පාලමක්-නිසා-දුක්-විදින-වැල්ලවාය-සාදින්නාවල-ජනතාව-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2618"
}