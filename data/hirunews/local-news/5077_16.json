{
       "Source": "hirunews",
       "Timestamp": "Friday, 22 April 2016 - 19:26",
       "Headline": "රෙජී සැමරුමත් බෙදෙයි",
       "News Content": "අභාවප්‍රාප්ත හිටපු අමාත්‍ය රෙජී රණතුංගගේ 79 වන ගුණානුස්මරණය අදට යෙදී තිබෙනවා.\nඒ වෙනුවෙන් මිනුවන්ගොඩ පිහිටි රෙජී රණතුංග ස්මාරකය වෙත පාර්ලිමේන්තු මන්ත්‍රී ප්‍රසන්න රණතුංග අද උදෑසන පුෂ්පෝපහාර දක්වනු ලැබුවා.\nකෙසේවෙතත් මෙම අවස්ථාවට අමාත්‍ය රෙජී රණතුංගගේ පවුලේ ඥාතීන් එක්ව සිටියේ නැහැ.\nපුෂපෝපහාර දැක්වීමට පැමිණි පාර්ලිමේන්තු මන්ත්‍රී ප්‍රසන්න රණතුංගගෙන් මේ පිළිබද මාධ්‍යවේදීන් ප්‍රශ්න කළා.\nමේ අතර වරාය හා නාවික අමාත්‍ය අර්ජුන රණතුංගගේ ප්‍රදානත්වයෙන් වරාය අධිකාරියේ අද උත්සවයක් පැවැත්වුණා.\nවරාය අධිකාරියේ පිය පුතු පදනමේ වර්ෂ පූර්ණය වෙනුවෙන් එය සංවිධානය කෙරුණු අතර එහිදී හිටපු අමාත්‍ය රෙජී රණතුංග වෙනුවෙන් පුන්‍යානුමෝදනාවක් ද සිදු කෙරුණේ ඊට සහභාගී වු භික්ෂුන් වහන්සේලා විසින්.",
       "URL": "https://www.hirunews.lk/131497/රෙජී-සැමරුමත්-බෙදෙයි",
       "Category": "Local News",
       "Parent URL": "https://www.hirunews.lk/local-news.php?pageID=5077"
}