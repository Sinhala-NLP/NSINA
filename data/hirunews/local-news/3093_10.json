{
       "Source": "hirunews",
       "Timestamp": "Thursday, 17 October 2019 - 14:56",
       "Headline": "දැදුරු ඔය ජලාශයේ වාන්දොරටු 4 ක් විවෘත කරයි",
       "News Content": "පවතින වැසි සහිත කාලගුණ තත්ත්වය සමග දැදුරු ඔය ජලාශයේ වාන් දොරටු 8 න් 4 ක් අඩි 2 ක බැගින් විවෘත කර තිබෙනවා.\nජලාශය වාන් මට්ටමට පැමිණීම නිසා මෙලෙස වාන්දොරටු 4 ක් විවෘත කළ බවයි ආපදා කළමනාකරණ මධ්‍යස්ථානය සදහන් කළේ.\nකෙසේ වෙතත්, වාන් දොරටු විවෘත කිරීම නිසා පහත් බිම් අවට ප්‍රදේශවලට බලපෑමක් නොවන බවයි එම මධ්‍යස්ථානය කියා සිටියේ.\nමේ අතර, දිවයිනේ බොහෝ ප්‍රදේශවලට හෙට පස්වරුවේත් වැසි ඇතිවිය හැකි බව කාලගුණ විද්‍යා දෙපාර්තමේන්තුව පවසනවා.\nනිවේදනයක් නිකුත් කරමින් එම දෙපාර්තමේන්තුව සඳහන් කළේ බස්නාහිර, මධ්‍යම, සබරගමුව සහ වයඹ පළාත්වලත්, අනුරාධපුරය, මන්නාරම සහ වවුනියාව දිස්ත්‍රික්කවල ඇතැම් ස්ථානවලටත් මිලිමීටර 100 කට වැඩි තද වර්ෂාපතනයක් ඇතිවිය හැකි බවයි.",
       "URL": "https://www.hirunews.lk/226430/දැදුරු-ඔය-ජලාශයේ-වාන්දොරටු-4-ක්-විවෘත-කරයි",
       "Category": "Local News",
       "Parent URL": "https://www.hirunews.lk/local-news.php?pageID=3093"
}