{
       "Source": "hirunews",
       "Timestamp": "Sunday, 13 August 2023 - 15:09",
       "Headline": "සෞඛ්‍ය ඇමතිට එරෙහිව නාවලපිටියෙන් අත්සන් දසදහසක් සහිත පෙත්සමක් (ඡායාරූප)",
       "News Content": "සෞඛ්‍ය අමාත්‍ය කෙහෙළිය රඹුක්වැල්ලට එරෙහිව පාර්ලිමේන්තුවට ගෙන ඒමට සූදානම් කර ඇති විශ්වාස භංග යෝජනාවට සහය පළ කිරීම සඳහා අත්සන් දසදහසක් සහිත පෙත්සමක් අත්සන් කිරීම නාවලපිටිය ප්‍රදේශයෙන් අද (13) ආරම්භ කර තිබෙනවා.\nහිරු වාර්තාකරු සඳහන් කළේ නාවලපිටිය දිස්ත්‍රික් මූලික රෝහල ඉදිරිපිට මෙම අත්සන් ලබා ගැනීමේ වැඩසටහන සිදු කළ බවයි.\nසමගි ජන බලවේගය විසින් සෞඛ්‍ය අමාත්‍යවරයාට එරෙහිව ගෙන එන විශ්වාසභංග යෝජනාව සැප්තැම්බර් මාසයේ පළමු පාර්ලිමේන්තු සතියේ දින 3ක් විවාදයට ගැනීමට නියමිතයි.",
       "URL": "https://www.hirunews.lk/344680/සෞඛ්‍ය-ඇමතිට-එරෙහිව-නාවලපිටියෙන්-අත්සන්-දසදහසක්-සහිත-පෙත්සමක්-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=101"
}