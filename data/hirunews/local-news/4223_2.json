{
       "Source": "hirunews",
       "Timestamp": "Sunday, 12 November 2017 - 13:41",
       "Headline": "බලංගොඩ වලවේ ගඟේ පාවෙමින් තිබියදී මළ සිරුරක් සොයා ගැනේ (ඡායාරූප)",
       "News Content": "බලංගොඩ, හපුගහකුඹුර, නාගහ ඇල්ල, වැලි තොටුපල අසල වලවේ ගඟේ පාවෙමින් තිබූ පිරිමි පුද්ගලයෙකුගේ මළ සිරුරක් අද උදෑසන සොයාගෙන තිබෙනවා.\nමෙලෙස මියගොස් සිටි පුද්ගලයා බණ්ඩාරවෙල, ඇල්ල, ගොටුවල ප්‍රදේශයේ පදිංචි 49 හැවිරිදි අයෙකුගේ බව පොලීසිය අනාවරණය කරගෙන ඇති බවයි අප වාර්තාකරු සඳහන් කළේ.\nදිසානායක මුදියන්සේලාගේ චන්ද්‍රපාල නැමැති මොහු හැවිරිදි විවාහක තිදරු පියෙකු බව පොලීස් පරීක්ෂන වලදී වැඩිදුරටත් අනාවරණය වී තිබෙනවා.\nමෙම පුද්ගලයා දින කිහිපයක සිට අතුරුදහන් වී ඇති බව පවුලේ ඥාතීන් විසින් ඇල්ල පොලීසිය වෙත පැමිණිල්ලක් ද කර ඇති බව බලංගොඩ පොලීසිය සදහන් කරනවා.\nමළ සිරුර තිබූ ස්ථානය නිරීක්ෂණය කිරීමට එම ස්ථානයට ගිය බලංගොඩ නාගරික හදිසි මරණ පරීක්ෂකවරයා මෘත ශරීරය පරීක්ෂණ කටයුතු සිදුකිරීමට බලංගොඩ මූලික රෝහලට ගෙන යන ලෙසට පොලීසියට නියෝග කළා.\nසිදුවීම සම්බන්ධයෙන් බලංගොඩ පොලීසියේ ස්ථානාධිපති උදයන බණ්ඩාර තෙන්නකෝන් මහතාගේ උපදෙස් මත වැඩිදුර පරීක්ෂණ පවත්වන බව සඳහන්.\nඡායාරූප - බලංගොඩ, රෝහණ වසන්ත.",
       "URL": "https://www.hirunews.lk/175835/බලංගොඩ-වලවේ-ගඟේ-පාවෙමින්-තිබියදී-මළ-සිරුරක්-සොයා-ගැනේ-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4223"
}