{
       "Source": "hirunews",
       "Timestamp": "Saturday, 13 February 2021 - 16:58",
       "Headline": "නිරෝධායනය කර තිබු නිවසක සිටි තරුණියකට අයුතු යෝජනා කළ පොලිස් නිලධාරියා රිමාන්ඩ්",
       "News Content": "තරුණියකට අයුතු බලපෑම් සිදු කළ බව කියන සිද්ධියක් සම්බන්ධයෙන් අත්අඩංගුවට ගත් පොලිස් නිලධාරියෙකු ලබන 25 වනදා දක්වා රක්ෂිත බන්ධනාගාර ගතකර තිබෙනවා.\nමෙලෙස රක්ෂිත බන්ධනාගාර ගත කර ඇත්තේ, තලාතුඔය ප්‍රදේශයේ 53 හැවිරිදි පොලිස් නිලධාරියෙක්.\nඅදාළ පොලිස් වසමේ නිරෝධායන කර තිබු නිවසක සිටි තරුණියකට මෙම නිලධාරීයා අයුතු බලපෑම් කර ඇති බව සඳහන්.\nසැකකාර නිලධාරියාගේ සේවය වහාම ක්‍රියාත්මක වන පරිදි අත්හිටුවීමට පියවර ගෙන ඇති බවයි, මහනුවර ජ්‍යෙෂ්ඨ පොලිස් අධිකාරි සුදත් මාසිංහ ප්‍රකාශ කළේ.\nමෙම නිලධාරියා නිරෝධායනය කර ඇති නිවස පරීක්ෂා කිරීමට ගොස් තරුණියට අයුතු යෝජනා කර ඇති බවයි වාර්තා වන්නේ.\nසිද්ධිය සම්බන්ධයෙන් තලාතුඔය ප්‍රදේශ භාර සහකාර පොලිස් අධිකාරිවරයා විසින් වැඩිදුර විමර්ශන සිදු කරනවා.",
       "URL": "https://www.hirunews.lk/262503/නිරෝධායනය-කර-තිබු-නිවසක-සිටි-තරුණියකට-අයුතු-යෝජනා-කළ-පොලිස්-නිලධාරියා-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=2149"
}