{
       "Source": "hirunews",
       "Timestamp": "Wednesday, 06 May 2020 - 16:23",
       "Headline": "ඇඳිරි නීති රෙගුලාසි කැඩූ අකුරැස්සේ සභාපතිට දඩ",
       "News Content": "ඇඳිරි නීති බලපත්‍රයක් නොමැතිව ශ්‍රී පාද වන්දනාවේ පැමිණීම හේතුවෙන් අත්අඩංගුවට ගත් අකුරැස්ස ප්‍රාදේශීය සභාවේ සභාපති ඇතුලූ සැකකරුවන් හයදෙනෙකුට අද හැටන් මහේස්ත්‍රාත්වරයා රුපියල් 1,600 බැගින් දඩ නියම කළා.\nඒ, අධිකරණය හමුවේ වරද පිළිගැනීම හේතුවෙන්.\nමේ අතර නිරෝධායන රෙගුලාසි උල්ලංඝනය කිරීමේ වරදට රක්ෂිත බන්ධනාගාර ගත කර සිටි නාවලපිටිය නගර සභාවේ සභාපතිවරයා ඇතුලූ අටදෙනෙකුද ශරීර ඇප මත මුදාහැර තිබෙනවා.\nඑසේම නීතිවිරෝධී මත්පැන් ප්‍රවාහනය කරමින් සිටියදී හලාවත ප්‍රාදේශීය සභාවේ හිටපු සභාපතිවරයෙකුද අද ලොරි රථයක් සමඟ පොලීසිය අත්අඩංගුවට ගෙන තිබුණේ මාදම්පේ රෝහල අසළ මාර්ග බාධකයේදියි.",
       "URL": "https://www.hirunews.lk/240195/ඇඳිරි-නීති-රෙගුලාසි-කැඩූ-අකුරැස්සේ-සභාපතිට-දඩ",
       "Category": "Local News",
       "Parent URL": "https://www.hirunews.lk/local-news.php?pageID=2750"
}