{
       "Source": "hirunews",
       "Timestamp": "Wednesday, 15 February 2023 - 21:24",
       "Headline": "ඉන්දීය ක්‍රිකට් ගැන හිටපු ලොක්කෙක්ගෙන් ආන්දෝලනාත්මක ප්‍රකාශයක්",
       "News Content": "‍ක්‍රිකට් තරග ක්‍රීඩා කිරීමට සුදුසු ශාරීරික යෝග්‍යාතවකින් පසුනොවන ඉන්දීය ක්‍රීඩකයින් එන්නත් ලබාගනිමින් ජාත්‍යන්තර තරග ක්‍රීඩා කරන බවට ඉන්දීය ක්‍රිකට් තේරීම් කමිටු සභාපති චේතන් ශර්මා සිදුකළ ආන්දෝලනාත්මක\nප්‍රකාශයක් ඉන්දීය මාධ්‍ය විසින් මේ වන විට අනාවරණය කර තිබෙනවා.\nරහසිගත කැමරාවක් උපයෝගී කර ගනිමින් මෙම පටිගත කිරීම සිදුකර ඇති අතර ඒ අනුවයි මෙම තොරතුරු අනාවරණ කරගෙන ඇත්තේ.\nඑහිදී ඉන්දීය ක්‍රීඩකයින් එන්නත් මගින් ශාරීරික යෝග්‍යතාවය සපුරා ගැනීම හේතුවෙන් හිටපු ඉන්දීය ක්‍රිකට් සභාපති සෞරව් ගංගුලි සහ විරාත් කෝලි අතර මත ගැටුම් ද නිර්මාණය වූ බව මෙහිදී අනාවරණ වී තිබෙනවා.\nක්‍රීඩකයින් ශාරීරික යෝග්‍යතාවයකින් පසු නොවුනහොත් ඔවුන් තරග ක්‍රීඩා\nකරන්න එන්නත් ලබා ගන්නවා.\n80%ක ශාරීරික යෝග්‍යතාවයකින් පසු වුණත් ඔවුන්ට මෙම එන්නත\nලබාගැනීම නිසා තරග ක්‍රීඩා කරන්න පුළුවන්. ඒ නිසා ඔවුන් එන්නත්\nඅරගෙන ක්‍රීඩා කරනවා. වේදනා නාශක නෙමෙයි ක්‍රීඩකයින් ගන්නේ. එම\nක්‍රීඩකයින් ගන්නේ එන්නත්. ඒවා හඳුනාගන්න ඉතාමත් අමාරුයි.\nවෛද්‍ය පරීක්ෂණවලින් ක්‍රීඩකයින්ට සමත් වෙන්න බැරි වුණොත් ඔවුන්ට තරග\nක්‍රීඩා කරන්න බැහැ. එසේ වුවහොත් ඔවුන්ට වසර ගණනක් යනකල් යළි\nකණ්ඩායමේ ස්ථානයක් වෙන් කරගන්න අසීරුයි. වේදනා නාශක තහනම්\nඋත්තේජක පරීක්ෂණවලට හසුවන බැවින් ඊට හොඳම විසඳුමක් ලෙස ඔවුන්\nමෙම එන්නත් ලබාගන්නවා.",
       "URL": "https://www.hirunews.lk/327511/ඉන්දීය-ක්‍රිකට්-ගැන-හිටපු-ලොක්කෙක්ගෙන්-ආන්දෝලනාත්මක-ප්‍රකාශයක්",
       "Category": "Local News",
       "Parent URL": "https://www.hirunews.lk/local-news.php?pageID=533"
}