{
       "Source": "hirunews",
       "Timestamp": "Friday, 08 September 2023 - 9:00",
       "Headline": "අනවසර විදුලි රැහැනක ගැටුනු පුද්ගලයෙකු ජීවිතක්ෂයට",
       "News Content": "මසුන් මැරීමට ගිය පුද්ගලයෙකු සතුන් දඩයම් කිරීමට ඇද තිබූ විදුලි රැහැනක ගැටී මෙන් මිය ගොස් තිබෙන බව මිදිගම ප්‍රදේශයෙන් වාර්තා වෙනවා.\nමෙලෙස මියගොස් ඇත්තේ ඉබ්බාවල ,පාසල් වත්ත ප්‍රදේශයේ පදිංචි අවුරුදු 66 වන පුද්ගලයෙක් බව පොලීසිය පවසනවා.\nමියගිය පුද්ගලයාගේ සිරුර විදුලි සැර වැදුන ස්ථානයට මීටර් දෙසීයකට පමණ දුරින් කුරුඳු ඉඩමක කාණුවකට දමා කුරුඳු අතුවලින් වසා තිබියදී සොයා ගත් බව පොලීසිය වැඩිදුරටත් පවසනවා.\nඅනවසර විදුලි රැහැන් අදිනු ලැබූ පුද්ගලයා සොයා මිදිගම පොලීසිය විමර්ශන ආරම්භ කර තිබෙන බව පොලීසිය වැඩිදුරටත් පවසනවා.",
       "URL": "https://www.hirunews.lk/347547/අනවසර-විදුලි-රැහැනක-ගැටුනු-පුද්ගලයෙකු-ජීවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=44"
}