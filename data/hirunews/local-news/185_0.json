{
       "Source": "hirunews",
       "Timestamp": "Friday, 14 July 2023 - 16:04",
       "Headline": "ව්‍යාපාරික කොස්තාපල්ගේ වැඩ තහනම්",
       "News Content": "අත්තිඩිය වනජීවී කලාපයේ රක්ෂිත ප්‍රදේශයට අබලි ද්‍රව්‍ය බැහැර කළ පොලිස් කොස්තාපල්වරයකු ගේ වැඩ තහනම් කිරීමට පොලිස් මූලස්ථානය පියවර ගෙන තිබෙනවා.\nගොඩනැගිලි අබලි ද්‍රව්‍ය බැහැර කිරීමේ ව්‍යාපාරයක් පවත්වාගෙන යන මෙම පොලිස් කොස්තාපල්වරයාගේ මෙහෙයවීමෙන් පසුගිය දා අබලි ද්‍රව්‍ය තොගයක් ට්‍රැක්ටරයක් උපයෝගී කරගෙන රක්ෂිතයට මුදා හැරීමේදී වනජීවී  නිලධාරින් විසින් අත්අඩංගුවට ගෙන තිබුණා.\nඑම සම්බන්ධයෙන් වැඩිදුර විමර්ශනය කර අනාවරණය වූ කරුණු මත මෙම නිලධාරියාගේ වැඩ තහනම් කළ බව පොලිසිය පවසයි.",
       "URL": "https://www.hirunews.lk/341198/ව්‍යාපාරික-කොස්තාපල්ගේ-වැඩ-තහනම්",
       "Category": "Local News",
       "Parent URL": "https://www.hirunews.lk/local-news.php?pageID=185"
}