{
       "Source": "hirunews",
       "Timestamp": "Saturday, 11 March 2023 - 14:34",
       "Headline": "චීනයේ අවුරුද්දක් වයසැති දරුවෙකුගේ මොළයේ කළලයක්",
       "News Content": "චීනයේ - ෂැංහයි නුවර, වසරක් වයසැති දරුවෙකුගේ මොළයේ නව ජන්ම කළලයක් සොයා ගෙන තිබෙනවා.\nවිදෙස් මාධ්‍ය වාර්තා කළේ නිවුන් දරුවන් දෙදෙනෙකුගෙන් එක් අයෙකු මෙම තත්ත්වයට මුහුණදී ඇති බවයි.\nෆීටස් ඉන් ෆෙටු නම් දුර්ලභ රෝගී තත්වයට ගොදුරුවීම හේතුවෙන් මෙය සිදු වී ඇති බවයි වාර්තා වන්නේ.\nවැඩුණු දරුවාගේ චලනය හා සම්බන්ධ ශාරීරික ක්‍රියාකාරකම්වල ගැටළු පෙන්නුම් කිරීම සහ හිස විශාල වීම හේතුවෙන් වෛද්‍ය ප්‍රතිකාර සඳහා යොමු කිරීමෙන් පසුව ඒ පිළිබඳව අනාවරණය කරගෙන ඇති බව ද විදෙස් මාධ්‍ය වාර්තා කළා.",
       "URL": "https://www.hirunews.lk/329633/චීනයේ-අවුරුද්දක්-වයසැති-දරුවෙකුගේ-මොළයේ-කළලයක්",
       "Category": "Local News",
       "Parent URL": "https://www.hirunews.lk/local-news.php?pageID=483"
}