{
       "Source": "hirunews",
       "Timestamp": "Wednesday, 01 June 2016 - 12:42",
       "Headline": "ඇමති ජෝන්ට එරෙහිව මානව හිමිකම් කොමිසමට පැමිණිල්ලක්",
       "News Content": "සංචාරක, ක්‍රිස්තියානි කටයුතු සහ ඉඩම් අමාත්‍ය ජොන් අමරතුංගට එරෙහිව පාරිභෝගික අයිතීන් සුරැකීමේ ජාතික ව්‍යාපාරය අද (01) මානව හිමිකම් කොමිෂන් සභාව වෙත පැමිණිල්ලක් භාර දුන්නා.\nඒ අමාත්‍යවරයා වාහන මිල ඉහළ දැමීම පිළිබදව පසුගියදා මාධ්‍ය වෙත සිදුකළ ප්‍රකාශය සම්බන්ධයෙන්.\nමෙරට ජනතාව මෝටර් රථ මිලදී ගත යුත්තේ රැකියාවේ ස්වභාවය අනුව බව අමාත්‍ය ජෝන් අමරතුංග ගලේවෙල - වහකෝට්ටේ ප්‍රදේශයේ පැවති උත්සවයකදී ප්‍රකාශ කළා.\nඅමාත්‍යවරයාගේ මෙම ප්‍රකාශය නිසා මෙරට පාරිභෝගිකයින්ගේ අයිතීන් උල්ලංඝණය වීමක් සිදුව ඇති බවයි මානව හිමිකම් කොමිසම වෙත පැමිණිල්ල ගොනු කිරීමෙන් පසු හිරු ප්‍රවෘත්ති අංශයට අදහස් දැක්වූ පාරිභෝගික අයිතීන් සුරැකීමේ ජාතික ව්‍යාපාරියේ සභාපති රංජිත් විතානගේ කියා සිටියේ.",
       "URL": "https://www.hirunews.lk/134514/ඇමති-ජෝන්ට-එරෙහිව-මානව-හිමිකම්-කොමිසමට-පැමිණිල්ලක්",
       "Category": "Local News",
       "Parent URL": "https://www.hirunews.lk/local-news.php?pageID=5024"
}