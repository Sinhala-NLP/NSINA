{
       "Source": "hirunews",
       "Timestamp": "Saturday, 16 April 2022 - 7:10",
       "Headline": "විශ්වාසභංගයට කම්කරු කොංග්‍රසයේ සහාය නැහැ",
       "News Content": "ආණ්ඩුවට එරෙහිව ඉදිරිපත් කිරීමට නියමිත විශ්වාසභංගය සඳහා සහය ලබා නොදෙන බව ලංකා කම්කරු කොංග්‍රසය පවසනවා.\nඑහි සභාපති පාර්ලිමේන්තු මන්ත්‍රී මරදපාණ්ඩි රාමේෂ්වරන් හිරු ප්‍රවෘත්තී අංශයට කියා සිටියේ එහි දී ඡන්දය දීමෙන් වැළකී මධ්‍යස්ථව කටයුතු කිරීමට තීරණය කර ඇති බවයි.\nආණ්ඩුවට සහ ජනාධිපතිවරයාට එරෙහිව ඉදිරිපත් කිරීමට නියමිත විශ්වාසභංගය සහ දෝෂාභියෝග යෝජනාව සම්බන්ධයෙන් සාකච්ඡා කිරීම සඳහා සමගි ජන බලවේගයේ පාර්ලිමේන්තු කණ්ඩායමේ සාකච්ඡාවක් හෙට පැවැත්වීමටද නියමිතයි.\nසමගි ජනබලවේගය සඳහන් කළේ අදාල යෝජනා කතානායකවරයාට භාරදෙන කාලසීමාව පිළිබඳව එහිදී ප්‍රධාන වශයෙන් සාකච්ඡා කරන බවයි.\nවිශ්වාසභංගය සහ දෝෂාභියෝග යෝජනාව එළඹෙන සතියේ දී කතානායකවරයාට භාරදීමට සැලසුම් කර තිබුණ ද එය සතියකින් පමණ කල් දැමීමට යි සමගි ජන බලවේගය මේ වන විට තීරණය කර ඇත්තේ.",
       "URL": "https://www.hirunews.lk/302040/විශ්වාසභංගයට-කම්කරු-කොංග්‍රසයේ-සහාය-නැහැ",
       "Category": "Local News",
       "Parent URL": "https://www.hirunews.lk/local-news.php?pageID=1228"
}