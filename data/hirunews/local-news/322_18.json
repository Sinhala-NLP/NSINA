{
       "Source": "hirunews",
       "Timestamp": "Tuesday, 23 May 2023 - 16:57",
       "Headline": "බණ්ඩාරවෙලදී සිසුන් දෙදෙනෙකුට පහරදුන් සිද්ධියේ සැකකාර සිසුන්ට ඇප",
       "News Content": "බණ්ඩාරවෙල ප්‍රදේශයේදී සිසුන් දෙදෙනෙකුට පහරදීමේ සිද්ධියට අදාළව අත්අඩංගුවට ගැනුනු සිසුන් පස්දෙනා ශරීර ඇප මත මුදා හැර තිබෙනවා.\nඒ, ඔවුන් අද පස්වරුවේ බණ්ඩාරවෙල මහේස්ත්‍රාත් අධිකරණයට ඉදිරිපත් කිරීමෙන් අනතුරුවයි.\nපසුගිය දිනවල සිසුන් පිරිසක් විසින් සිසුන් දෙදෙනෙකුට පහරදීමේ සිද්ධියකට අදාළ වීඩියෝවක් සමාජ මාධ්‍ය ඔස්සේ සංසරණය වීමෙන් අනතුරුවයි අදාළ සිසුන් පස්දෙනා බණ්ඩාරවෙල පොලිසිය මගින් අත්අඩංගුවට ගනු ලැබුවේ.\nසැකකරුවන් බණ්ඩාරවෙළ, දියතලාව සහ හල්පේ යන ප්‍රදේශවල පදිංචි අවුරුදු 16 සහ 17ත් අතර වයස්වල පසුවන්නන්.",
       "URL": "https://www.hirunews.lk/336014/බණ්ඩාරවෙලදී-සිසුන්-දෙදෙනෙකුට-පහරදුන්-සිද්ධියේ-සැකකාර-සිසුන්ට-ඇප",
       "Category": "Local News",
       "Parent URL": "https://www.hirunews.lk/local-news.php?pageID=322"
}