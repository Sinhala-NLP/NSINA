{
       "Source": "hirunews",
       "Timestamp": "Thursday, 26 July 2018 - 19:16",
       "Headline": "බලංගොඩ දරුවා අතුරුදන් වී සතියයි",
       "News Content": "බලංගොඩ - සමනලවත්ත ප්‍රදේශයේ දස හැවිරිදි දරුවා අතුරුදන්වී අදට දින 7 ක් ගතවුවත් ඔහු පිළිබදව මෙතෙක් කිසිදු තොරතුරක් වාර්තා වී නැහැ.\nපොලීසිය සදහන් කළේ ඊයේ සිට පොලිස් ස්ථාන 4 ක් ඒකාබද්ධ කර දරුවා සොයා පුළුල් පරීක්ෂණයක් ආරම්භ කර ඇති බවයි.\nපසුගිය 20 වන සිකුරාදා මෙම 10 හැවිරිදි දරුවා අතුරුදන් වූ බවට තොරතුරු වාර්තා වී තිබුණා.\nපසුව යුද හමුදාව සහ ප්‍රදේශවාසීන් එක්ව දරුවා සෙවීම සදහා විශේෂ මෙහෙයුමක් ද ආරම්භ කළ අතර එය පසුගියදා අතරමග නතර කර දැමුවේ ඔහු පිළිබඳව තොරතුරක් වාර්තා නොවීම හේතුවෙන්.\nදැනට සමනලවත්ත ප්‍රදේශය සහ ඒ ආශ්‍රිත අනෙකුත් සියලූම ප්‍රදේශවලට ගොස් පරීක්ෂා කිරීමේ කටයුතු සහ ප්‍රකාශ සටහන් කර ගැනීමේ කටයුතු සිදුකරන බවයි බලංගොඩ පොලීසියේ ප්‍රකාශකයෙකු හිරු ප්‍රවෘත්ති අංශයට සදහන් කළේ.\nමේ අතර, සිය මිතුරාගේ වයස අවුරුදු 9 ක දියණියට ලිංගික අතවර කළ පුද්ගලයෙකුට වසර 10 කට සිර දඩුවමක් ලබාදීමට හම්බන්තොට පළාත්බද මහාධිකරණය අද නියෝග කළා.\nමීට වසර 20 කට පෙර තිස්සමහාරාම බෙරලිහෙළ කුඩා ගම්මානයේදී සැකකාරු අදාළ දැරිය අපයෝජනයට ලක් කර තිබෙනවා.",
       "URL": "https://www.hirunews.lk/196144/බලංගොඩ-දරුවා-අතුරුදන්-වී-සතියයි",
       "Category": "Local News",
       "Parent URL": "https://www.hirunews.lk/local-news.php?pageID=3829"
}