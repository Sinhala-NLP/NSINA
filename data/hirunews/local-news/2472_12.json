{
       "Source": "hirunews",
       "Timestamp": "Monday, 07 September 2020 - 7:25",
       "Headline": "විදේශීය විශේෂඥයින් අද ගිනිගත් නෞකාවට, තවත් කණ්ඩායමකුත් දිවයිනට",
       "News Content": "එම්.ටී. නිව් ඩයමන්ඩ් නෞකාව සම්බන්ධයෙන් සොයාබැලීමට මෙරටට පැමිණි බි්‍රතාන්‍ය සහ නෙදර්ලන්ත විශේෂඥයින් පිරිස අද (07) පෙරවරුවේ එම නෞකාව වෙත පැමිණීමට නියමිතයි.\nමෙම පිරිස අතර, මුදාගැනීමේ මෙහෙයුම් විශේෂඥයින්, ආපදා තක්සේරුකරුවන් හා නීතී උපදේශකයින් සිටිනවා.\nඑමෙන්ම තවත් විශේෂඥයින් පිරිසක් මත්තල ගුවන් තොටුපලෙන් ඊයේ (06) දිවයිනට පැමිණියා.\nඑම කණ්ඩායමට මුදාගැනිමේ මෙහෙයුම් විශේෂඥයින්, නිතී උපදේශකයින් ඇතුළත්ව 11 දෙනෙකු ඇතුළත්.\nඔවුන් ද මේ වනවිට නෞකාව පරික්ෂා කිරිම සඳහා කල්මුණේ බලා පිටත්ව ගොස් තිබෙනවා.\nනාවික හමුදා මාධ්‍ය ප්‍රකාශක කපිතාන් ඉන්දික ද සිල්වා කියා සිටියේ ඊයේ රාත්‍රියේදි නෞකාවේ දුමක් හට ගත් අතර, එය ද මේ වනවිට නිවා දමා ඇති බවයි.\nමෙම තත්ත්වය සහ  මුහුදු රළුවීම හේතුවෙන් මෙම බ්‍රිතාන්‍ය සහ නෙදර්ලන්ත විශේෂඥ පිරිස ඊයේ රාත්‍රි නෞකාව වෙත නොගිය අතර ඔවුන් නෞකාව ආසන්නයේ කුඩා යාත්‍රාවක රැඳී සිටින බවයි නාවික හමුදා මාධ්‍ය ප්‍රකාශක කපිතාන් ඉන්දික ද සිල්වා වැඩිදුරටත් සඳහන් කළේ.\nමේ වනවිට එම නෞකාව දිවයිනේ සිට නාවික සැතපුම් 29 ක් දුරින් ඇති බවයි නාවික හමුදාව ප්‍රකාශ කළේ.",
       "URL": "https://www.hirunews.lk/249580/විදේශීය-විශේෂඥයින්-අද-ගිනිගත්-නෞකාවට-තවත්-කණ්ඩායමකුත්-දිවයිනට",
       "Category": "Local News",
       "Parent URL": "https://www.hirunews.lk/local-news.php?pageID=2472"
}