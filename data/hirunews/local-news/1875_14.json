{
       "Source": "hirunews",
       "Timestamp": "Saturday, 19 June 2021 - 7:56",
       "Headline": "නිළවරණය කල් දමන්නැයි රජයේ වෛද්‍ය නිලධාරී සංගමය අධිකරණයට",
       "News Content": "රජයේ වෛද්‍ය නිලධාරීන්ගේ සංගමයේ වාර්ෂික නිළවරණය ලබන 26 වන දා පැවැත්වීම වළක්වාලන වාරණ නියෝගයක් නිකුත් කරන්නැයි ඉල්ලා කොළඹ දිසා අධිකරණය හමුවේ\nපෙත්සමක් ගොනු කර තිබෙනවා.\nරජයේ වෛද්‍ය නිලධාරීන්ගේ සංගමයේ සහකාර ලේකම්වරුන් කිහිප දෙනෙකු ගොනු කර ඇති මෙම පෙත්සමේ වග උත්තරකරුවන් ලෙස නම් කර ඇත්තේ නිළවරණ කමිටුවේ සභාපති වෛද්‍ය මෛත්‍රී චන්ද්‍රරත්න, එම සංගමය හා එහි සාමාජිකයින් දස දෙනෙකුයි.\nඑසේම, රජයේ වෛද්‍ය නිලධාරීන්ගේ සංගමයේ වත්මන් ලේකම්වරයා සමඟ එම ධුරයට තරඟ කරන වෛද්‍ය ප්‍රියන්ත අතපත්තු ද කොළඹ දිසා අධිකරණය හමුවේ පැමිණිල්ලක් ගොනු කර තිබෙනවා.\nඒ, නිළවරණ කමිටු සභාපතිවරයා විසින් 2020 - 2021 වසර සඳහා ප්‍රකාශයට පත් කළ නිතරඟයෙන් තෝරා ගත් එම සංගමයේ නිලධාරීන්ගේ පත්වීම බලරහිත කිරීමේ නියෝගයක් නිකුත් කරන ලෙස ඉල්ලායි.\nඑම පැමිණිල්ල ලබන 21 වනදා සලකා බැලීමට නියමිතයි.",
       "URL": "https://www.hirunews.lk/274691/නිළවරණය-කල්-දමන්නැයි-රජයේ-වෛද්‍ය-නිලධාරී-සංගමය-අධිකරණයට",
       "Category": "Local News",
       "Parent URL": "https://www.hirunews.lk/local-news.php?pageID=1875"
}