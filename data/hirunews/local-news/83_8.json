{
       "Source": "hirunews",
       "Timestamp": "Monday, 21 August 2023 - 18:11",
       "Headline": "ඉන්දීය සිරගෙදරක දී පලාගිය කුඩු සිද්ධික් අබුඩාබියේ දී අත්අඩංගුවට (වීඩියෝ)",
       "News Content": "ඉන්දීය සිරගෙදරක දී බෝම්බයක් පුපුරවා පලා ගොස් සිටී ජාත්‍යන්තර මත්ද්‍රව්‍ය ජාලයට සම්බන්ධ බව කියන ශ්‍රී ලාංකිකයෙකුවන මොහොමඩ් සිද්ධික් හෙවත් කුඩු සිද්ධික් අබුඩාබි රාජ්‍යයේ දී එරට ආගමන විගමන නිලධාරින් විසින් අත්අඩංගුවට ගෙන තිබෙනවා.\nපාතාල මර්ධන කටයුතු පිළිබඳ නිලධාරියෙකු පැවසුවේ මීට වසරකට පෙර ඔහු මෙරට මත්ද්‍රව්‍ය ජාලය මෙහෙවමින් සිටිය දී තලෙයිමන්නාරමේ සිට බෝට්ටුවකින් තමිල්නාඩුවට ගොස් ඇති බවයි.\nඉන්දීය ජාතික නිතිඥවරයෙකු ඝාතනය කළ සිද්ධියකට සම්බන්ධව මෙම පුද්ගලයා ඇතුළු පුද්ගලයින් සිව් දෙනෙකු තමිල්නාඩු පොලිසිය විසින් අත්අඩංගුවට ගත් බවයි බුද්ධි අංශයේ නිලධාරීන් පවසන්නේ.\nබුද්ධි අංශයේ නිලධාරින්  වැඩිදුරටත් පවසන්නේ කුඩු සිද්ධික් නැමැත්තා අත්අඩංගුවට ගැනීමට ඉන්දීය බලධාරින් ජාත්‍යන්තර පොලිසිය හරහා රතු නිවේදනයක් ලබා දී තිබිය දි සිද්ධික් නැමැත්තා අබුඩාබියේ දී අත්අඩංගුවට ගත් බවයි.",
       "URL": "https://www.hirunews.lk/345606/ඉන්දීය-සිරගෙදරක-දී-පලාගිය-කුඩු-සිද්ධික්-අබුඩාබියේ-දී-අත්අඩංගුවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=83"
}