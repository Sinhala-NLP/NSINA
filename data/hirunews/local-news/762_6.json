{
       "Source": "hirunews",
       "Timestamp": "Wednesday, 02 November 2022 - 11:46",
       "Headline": "ඩග්ලස් මුන්රෝ නෞකාව කොළඹ වරායට සේන්දු වෙයි (වීඩියෝ)",
       "News Content": "මෙරට නාවික හමුදා බලඇණියට එක්වූ ඇමෙරිකානු වෙරළාරක්ෂක නෞකාවක් වන ඩග්ලස් මුන්රෝ නෞකාව අද (02) පෙරවරුවේ කොළඹ වරායට සේන්දු වුණා.\nපසුගිය වසරේ ඔක්තෝම්බර් 26 වනදායි මෙම නෞකාව නිල වශයෙන් ශ්‍රී ලංකා නාවික හමුදාවට වොෂින්ටන් ප්‍රාන්තයේ සියැටෙල් වරායේ දී භාර දෙනු ලැබුවා.\nඉන් පසු මාස 8ක කාලයක් එම නෞකාව මෙරට නාවික හමුදා මෙහෙයුම් අවශ්‍යතාවයන්ට ගැලපෙන පරිදි නවීකරණ කටයුතු සිදු කිරීමෙන් අනතුරුව යි පසුගිය සැප්තැම්බර් 3 වනදා සියැටෙල් වරායෙන් ශ්‍රී ලංකාව බලා යාත්‍රා කරනු ලැබුවේ.\nනාවික හමුදා නෞකාවක් යාත්‍රා කළ දීර්ඝතම මුහුදු ගමන වන නාවික සැතපුම් 10,722ක ගමනකින් පසු මෙම නෞකාව අද පෙරවරුවේ කොළඹ වරායට සේන්දු වුණා.",
       "URL": "https://www.hirunews.lk/319439/ඩග්ලස්-මුන්රෝ-නෞකාව-කොළඹ-වරායට-සේන්දු-වෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=762"
}