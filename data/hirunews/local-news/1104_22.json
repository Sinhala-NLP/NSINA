{
       "Source": "hirunews",
       "Timestamp": "Friday, 10 June 2022 - 17:14",
       "Headline": "නව වැනි පාර්ලිමේන්තුවේ දෙවැනි සැසිවාරයට අදාළ COPE වාර්තාව එළියට",
       "News Content": "නව වැනි පාර්ලිමේන්තුවේ දෙවැනි සැසි වාරයට අදාළ පොදු ව්‍යාපාර පිළිබඳ කාරක සභා (COPE) වාර්තාව එම කාරක සභාවේ සභාපති මහාචාර්ය චරිත හේරත් විසින් අද නිකුත් කර තිබෙනවා.\nපිටු 69කින් සමන්විත මෙම වාර්තාවෙන් ආවරණය කරනුයේ 2021-04-22 දින සිට 2021.10.06 දින දක්වා වන මාස 6ක කාල සීමාව තුළදී පොදු ව්‍යාපාර පිළිබඳ කාරක සභාව විසින් සලකා බැලුණු කරුණු පිළිබඳවයි.\nමෙහිදී පොදු ව්‍යාපාර පිළිබඳ කාරක සභාව හෙවත් කෝප් කමිටුව ඉදිරියේ රාජ්‍ය සහ රාජ්‍ය නොවන ආයතන 8ක් සම්බන්ධයෙන් පරීක්ෂණ සිදුකර තිබෙනවා.\nඒවා අනුව ශ්‍රී ලංකා පාපන්දු සම්මේලනය, සීමාසහිත ශ්‍රී ලංකන් ගුවන් සේවා සමාගම, සීමාසහිත ශ්‍රී ලංකා රක්ෂණ සංස්ථාව, ජාතික නිවාස සංවර්ධන අධිකාරිය, ජාතික චිත්‍රපට සංස්ථාව, මහපොළ උසස් අධ්‍යාපන ශිෂ්‍යත්ව භාර අරමුදල මගින් ආයෝජනය කර පිහිටුවන ලද ශ්‍රී ලංකා තොරතුරු තාක්ෂණ ආයතනය හෙවත් ස්ලිට් ආයතනය, ජාතික ඉතිරි කිරීමේ බැංකුව සහ ශ්‍රී ලංකා ගමනාගමන මණ්ඩලයේ ක්‍රියාකාරීත්වය කෝප් කමිටුව හමුවේ විමසීමට ලක් කර තිබෙනවා.\nවිමසීම් පිළිබඳ සියලු කරුණු දත්ත සහ ඇමුණුම් ඇතුළත් සමස්ත වාර්තාව මෙතැනින්....",
       "URL": "https://www.hirunews.lk/306764/නව-වැනි-පාර්ලිමේන්තුවේ-දෙවැනි-සැසිවාරයට-අදාළ-cope-වාර්තාව-එළියට",
       "Category": "Local News",
       "Parent URL": "https://www.hirunews.lk/local-news.php?pageID=1104"
}