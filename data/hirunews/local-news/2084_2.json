{
       "Source": "hirunews",
       "Timestamp": "Tuesday, 16 March 2021 - 23:52",
       "Headline": "සමස්ත ලංකා ඩෙංගු මර්දන සහයකවරුන්  උද්ඝෝෂණයක (වීඩියෝ)",
       "News Content": "රජයේ වෛද්‍ය නිලධාරීන්ගේ සංගමය ඉදිරියේදී පැවැත්වීමට නියමිත වැඩවර්ජනයට තමන් සහය ලබා නොදෙන බව රජයේ වෛද්‍ය නිලධාරීන්ගේ සංසදය පවසනවා.\nමේ අතර, අද දිනයේත් ඉල්ලීම් මුල්කර ගනිමින් විරෝධතා පැවැත්වුණා.\nදිවයින පුරා සමස්ත ලංකා ඩෙංගු මර්දන සහයකවරුන් 1169 දෙනෙකු සේවය කරන අතර ඔවුන් එම සේවය සඳහා බඳවා ගෙන ඇත්තේ මීට වසර 4කට පෙරයි.\nකෙසේවෙතත්, මෙතෙක් තම සේවය ස්ථිර කර නොමැති බව පවසමින් ඔවුන් ඊයේ පස්වරුවේ කොළඹදී උද්ඝෝෂණයක නිරත වුණා.\nගැටලුවට විසඳුමක් නොමැතිවීම හේතුවෙන් ඊයේ රාත්‍රියේද ඔවුන් එම ස්ථානයේ රැඳි සිටියා.\nඅනතුරුව අද පෙරවරුවේ ඔවුන් යළිත් උද්ඝෝෂණය ආරම්භ කළා.\nපසුව උද්ඝෝෂකයින් ජනාධිපති ලේකම් කාර්යාලය දෙසට ගමන් කිරීමට උත්සහ කළ අතර පොලිසිය එය වැළැක්විමත් සමඟ උණුසුම් තත්ත්වයක් හටගත්තා.\nඅනතුරුව ඔවුන් නැවතත් උද්ඝෝෂණ මධ්‍යස්ථානයේ විරෝධතාවයේ නියැලුනු අතර ම ස්ථානයට පැමිණි උසස් නිලධාරියෙක් ගැටලුව පිළිබඳව බලධාරීන් සමඟ සාකච්ජාවක් ලබාදීමට පොරොන්දුවීමත් සමඟ පිරිස විසිර ගියා.\nමේ අතර ගාල්ල උණවටුණ රූමස්සල මාර්ගය කඩිනමින් ඉදිකර දෙන ලෙස ඉල්ලමින් ප්‍රදේශවාසින් අද ගාල්ල මාතර මාර්ගය අවහිර කරමින් උද්ඝෝෂණයක නිරතවුණා.\nඔවුන් පවසන්නේ පරිසර සංවිධානවල බලපැම මත මෙම මාර්ගය ඉදිකිරිම කල්යන බවයි.",
       "URL": "https://www.hirunews.lk/265563/සමස්ත-ලංකා-ඩෙංගු-මර්දන-සහයකවරුන්-උද්ඝෝෂණයක-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2084"
}