{
       "Source": "hirunews",
       "Timestamp": "Tuesday, 28 August 2018 - 12:49",
       "Headline": "කේරළයෙන් මතු වූ ප්‍රභාකරන්ගේ රුව ගැන පරීක්ෂණ ඇරඹේ",
       "News Content": "එල්.ටී.ටී.ඊ. නායක වෙළුපිල්ලේ ප්‍රභාකරන්ගේ රුව සහ කොටි සංකේතයෙන් සැරසුණු ගං වතුර ආධාර රථ පෙළක් පිළිබඳව ඉන්දියාවේ කේරළ ප්‍රාන්තයේ බලධාරීන්ගේ දැඩි අවධානය යොමු වී තිබෙනවා.\nඅදාළ ආධාර තොගය රැගෙන ආ ස්වේච්ඡා සංවිධානයේ නියෝජිතයන්ගෙන් කේරළ පොලීසිය ප්‍රශ්න කළ බවයි මනොරාමා නැමැති මලයාලි වෙබ් අඩවිය සඳහන් කළේ.\nපසුව හෙළිදරව් වී ඇත්තේ තමිල්නාඩුවේ කොටි හිතවාදී නාම් තමිලර් නැමැති දේශපාලන පක්ෂය විසින් ඔවුන් මෙහෙයවා ඇති බවයි.\nඑම පක්ෂයේ නායකත්වය හොබවන්නේ දෙමළ සිනමාකරු සීමාන් විසින්.\nමෙම ආධාර තොගය කේරළයේ කොට්ටායම් නගරයට සෙනසුරාදා රාත්‍රියේ ගොඩ බා ඇති අතර එය අධීක්ෂණයට සන්නද්ධ පොලිස් බල ඇණියක් ද යොදවා තිබෙනවා.\nඑමෙන්ම එම ස්ථානයට දිස්ත්‍රික් මහේස්ත්‍රාත්වරයා ද පැමිණි බවයි මනොරාමා වෙබ් අඩවිය සඳහන් කළේ.\nආධාර තොගය රැගෙන ආ ස්වේච්ඡා ක්‍රියාකාරීන් කොට්ටායම් පොලීසිය වෙත රැගෙන ඒමෙන් පසුව ද ප්‍රශ්න කර ඇති බව සඳහන්.\nඅදාළ සහනාධාර තොගය කේරළ බලධාරීන් විසින් බෙදා හැරීම සඳහා මුදා හැර ඇත්තේ බෝම්බ නිශ්ක්‍රීය අංශ සහ පොලිස් සුනඛයන් යොදවා පරීක්ෂා කිරීමෙන් අනතුරුවයි.\nඑමෙන්ම ආහාර ආධාර වැඩිදුර පරීක්ෂණ සඳහා රස පරීක්ෂකයන් වෙත යොමු කර තිබෙනවා.",
       "URL": "https://www.hirunews.lk/198600/කේරළයෙන්-මතු-වූ-ප්‍රභාකරන්ගේ-රුව-ගැන-පරීක්ෂණ-ඇරඹේ",
       "Category": "Local News",
       "Parent URL": "https://www.hirunews.lk/local-news.php?pageID=3776"
}