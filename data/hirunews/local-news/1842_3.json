{
       "Source": "hirunews",
       "Timestamp": "Sunday, 04 July 2021 - 16:15",
       "Headline": "මිනිස් ජාවාරම් මැඩලීමට ශ්‍රී ලංකාව සැලකිය යුතු උත්සාහයක් දරන බව ඇමෙරිකානු රාජ්‍ය දෙපාර්තමේන්තුව කියයි",
       "News Content": "මිනිස් ජාවාරම් මර්දනය කිරීම සඳහා ශ්‍රී ලංකාව සැලකිය යුතු උත්සාහයක් දරමින් සිටින බව එක්සත් ජනපද රාජ්‍ය දෙපාර්තමේන්තුව පවසනවා.\nකෙසේ වෙතත්, ජාවාරම සම්පූර්ණයෙන්ම තුරන් කිරීම සඳහා වන ප්‍රමිතීන් ශ්‍රී ලංකාව පූර්ණ වශයෙන් සපුරා නොමැති බවයි ඊට අදාළ නිකුත් කළ නවතම වාර්තාවේ දැක්වෙන්නේ.\nඅදාළ ජාවාරම්වලට අනුබල දෙන නිලධාරින් සම්බන්ධයෙන් නව පරීක්ෂණ ආරම්භ කිරීමේ වැදගත්කම ද අවධාරණය කරන රාජ්‍ය දෙපාර්තමේන්තුව ශ්‍රී ලංකාව සංක්‍රමණ ජාවාරම් සම්බන්ධයෙන් වන වාර්තාවේ දෙවන ස්ථරයට ඇතුළත් කර තිබෙනවා.",
       "URL": "https://www.hirunews.lk/276057/මිනිස්-ජාවාරම්-මැඩලීමට-ශ්‍රී-ලංකාව-සැලකිය-යුතු-උත්සාහයක්-දරන-බව-ඇමෙරිකානු-රාජ්‍ය-දෙපාර්තමේන්තුව-කියයි",
       "Category": "Local News",
       "Parent URL": "https://www.hirunews.lk/local-news.php?pageID=1842"
}