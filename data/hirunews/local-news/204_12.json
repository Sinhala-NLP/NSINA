{
       "Source": "hirunews",
       "Timestamp": "Saturday, 08 July 2023 - 6:47",
       "Headline": "හිටපු පොලිස්පති යළිත් ධූරයට",
       "News Content": "හිටපු පොලිස්පති සී.ඩී වික්‍රමරත්නට යළිත් මාස 3 ක කාලයක් සඳහා සේවා දිගුවක් ලබා දී ඇති බව පොලිස් මුලස්ථාන ආරංචි මාර්ග සඳහන් කරනවා.\nපොලිස්පතිවරයා පසුගිය මාර්තු මස 25 වැනි දා විශ්‍රාම යෑමට නියමිතව සිටි අතර ජනාධිපතිවරයා විසින් ඔහුට මාස තුනක 3ක කාලයක් සඳහා සේවා දිගුවක් ලබා දුන්නා.\nපොලිස්පතිවරයකු විශ්‍රාම යන අවස්ථාවේ ආචාර පෙළපාලියක් පැවැත්වෙන නමුත් හිටපු පොලිස්පති සී.ඩී වික්‍රමරත්න විශ්‍රාම යන දිනයේ එසේ පෙළපාලියක් පවත්වා නොමැති බව වාර්තා වෙනවා.\nකෙසේ වෙතත් පොලිස් මූලස්ථානයේ ජ්‍යෙෂ්ඨ නිලධාරියෙක් සඳහන් කර සිටියේ හිටපු පොලිස්පතිවරයා හෙට (9)හෝ අනිද්දා(10) යළි සේවයට වාර්තා කිරීමට නියමිතව බවයි.",
       "URL": "https://www.hirunews.lk/340417/හිටපු-පොලිස්පති-යළිත්-ධූරයට",
       "Category": "Local News",
       "Parent URL": "https://www.hirunews.lk/local-news.php?pageID=204"
}