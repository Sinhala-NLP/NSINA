{
       "Source": "hirunews",
       "Timestamp": "Wednesday, 27 April 2022 - 12:52",
       "Headline": "මෙරට බැංකු නො වන මූල්‍ය සමාගම් 12ක් ඍණාත්මක අධීක්ෂණ මට්ටමක",
       "News Content": "මෙරට බැංකු නො වන මූල්‍ය සමාගම් 12ක් ෆිච් රේටින්ස් ජාත්‍යන්තර විගණන ආයතනය මගින් ඍණාත්මක අධීක්ෂණ මට්ටමේ පවතින බවට ප්‍රකාශ කර තිබෙනවා.\nදැනට රට තුළ පවතින ආර්ථික අර්බුදය හේතුවෙන් මෙලෙස මූල්‍ය සමාගම් එම අධීක්ෂණ මට්ටමේ පවතින බවටයි ඔවුන් පෙන්වා දී ඇත්තේ.\nමේ අතර, මේ වසරේ ශ්‍රී ලංකාවේ ආර්ථික වර්ධන වේගය සියයට 2.6ක් විය හැකි බව ජාත්‍යන්තර මූල්‍ය අරමුදල පවසනවා.\nඔවුන් කියා සිටියේ, ලබන වසරේ මෙරට ආර්ථික වර්ධන වේගය සියයට 2.7 දක්වා ඉහළ යා හැකි බවට අනුමාන කරන බවයි.\nශ්‍රී ලංකාව මුහුණ දී ඇති ණය අර්බුදයෙන් මිදීම සඳහා තවදුරටත් දැඩි ප්‍රතිපත්ති අනුගමනය කළ යුතු බවට ජාත්‍යන්තර මූල්‍ය අරමුදල ප්‍රකාශ කර තිබෙනවා.\nඅදාළ ආයතනයන් මෙසේ යි\nBimputh Finance PLC (Bimputh)\nCBC Finance LTD (CBCF)\nCentral Finance Company PLC (CF)\nFintrex Finance Limited (Fintrex)\nHNB Finance PLC (HNBF)\nLB Finance PLC (LB)\nMercantile Investments and Finance PLC (MIF)\nPeople’s Leasing & Finance PLC (PLC)\nSarvodaya Development Finance Limited (SDF)\nSenkadagala Finance PLC (Senka)\nSiyapatha Finance PLC (Siyapatha)\nAsia Securities (Pvt) Ltd (ASPL)",
       "URL": "https://www.hirunews.lk/302930/මෙරට-බැංකු-නො-වන-මූල්‍ය-සමාගම්-12ක්-ඍණාත්මක-අධීක්ෂණ-මට්ටමක",
       "Category": "Local News",
       "Parent URL": "https://www.hirunews.lk/local-news.php?pageID=1207"
}