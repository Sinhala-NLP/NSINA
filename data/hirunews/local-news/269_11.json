{
       "Source": "hirunews",
       "Timestamp": "Wednesday, 14 June 2023 - 15:02",
       "Headline": "ලංකා ප්‍රිමියර් ලීග් තරඟාවලියේ ක්‍රීඩක වෙන්දේසිය ඇරඹේ",
       "News Content": "ලංකා ප්‍රිමියර් ලීග් තරඟාවලියේ ක්‍රීඩක වෙන්දේසිය මේ වන විට කොළඹදී ආරම්භ වී තිබෙනවා.\nමේ සඳහා දේශීය ක්‍රීඩකයින් 204ක් සහ විදේශීය ක්‍රීඩකයින් 156ක් ලෙස ක්‍රීඩකයින් 360 දෙනෙකු නම් කර ඇති බවටයි වාර්තා වන්නේ.\nතරඟාවලියේ එක් කණ්ඩායමක් සඳහා විදෙස් ක්‍රීඩකයින් උපරිම 06ක් සහ දේශීය ක්‍රීඩකයින් 18ක් තෝරාගැනීමට නියමිතයි.\nලංකා ප්‍රිමියර් ලීග් තරඟාවලිය ජූලි මස 31 වැනිදා ආරම්භ වීමට නියමිතව තිබෙනවා.\nමේ අතර ක්‍රීඩා හා යෞවන කටයුතු අමාත්‍ය රොෂාන් රණසිංහ විසින් ශ්‍රී ලංකා ක්‍රිකට් ආයතනයේ විධායක කමිටුවට ක්‍රීඩා අමාත්‍යංශ නියෝජිතයා ලෙස හිටපු තේරීම් කමිටු සභාපතිවරයෙකුද වන අසන්තා ද මෙල් අද (14) පත්කර තිබෙනවා.\nඒ සුදත් චන්ද්‍රසේකර ඉල්ලා අස්වීමෙන් ඇතිවූ පුරප්පාඩුවටයි.",
       "URL": "https://www.hirunews.lk/337923/ලංකා-ප්‍රිමියර්-ලීග්-තරඟාවලියේ-ක්‍රීඩක-වෙන්දේසිය-ඇරඹේ",
       "Category": "Local News",
       "Parent URL": "https://www.hirunews.lk/local-news.php?pageID=269"
}