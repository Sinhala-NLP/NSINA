{
       "Source": "hirunews",
       "Timestamp": "Tuesday, 15 February 2022 - 18:29",
       "Headline": "සතොස සභාපතිගේ තනතුර අත්හිටවූ ලිපිය එළියට",
       "News Content": "මූල්‍ය අක්‍රමිකතා චෝදනා හේතුවෙන් සමුපකාර තොග වෙළඳ සංස්ථාවේ සභාපති තනතුරේ සේවය අත්හිටවූ වෙනුර ගුණවර්ධන අද උදෑසන නැවතත් එම සභාපති පුටුවේ වාඩි වූ අතර, ඔහු අධ්‍යක්ෂ මණ්ඩල රැස්වීමක් ද පවත්වා ඇති බවට අප වාර්තා කළා.\nමෙම වාර්තාවට ප්‍රතිචාර දැක්වූ වෙළඳ අමාත්‍යංශය සමුපකාර වෙළද සංස්ථාවේ සභාපතිවරයාගේ තනතුරේ සේවය අත්හිටුවීමේ ලිපිය අප වෙත යොමුකර තිබෙනවා.\nඑහි සඳහන් කර ඇත්තේ, වෙනුර ගුණවර්ධන සමුපකාර තොග වෙළඳ සංස්ථාවේ සභාපති තනතුරේ කටයුතු කරමින් සිටිය දී විෂමාචාර කීපයක් සිදු කර ඇති බවට ව්ෂය භාර අමාත්‍යවරයා වෙත පැමිණිලි ලැබී ඇති බවයි.\nඒ සම්බන්ධයෙන් අපරාධ පරීක්ෂණ දෙපාර්තමේන්තුව වෙත පැමිණිලි කර ඇති අතර, එම වාර්තා සැලකිල්ලට ගෙන විමර්ශනයක් සිදු කොට අවසන් වාර්තාවක් ලබාදෙන ලෙස අමාත්‍යාංශ ලේකම්වරයාටවරයාටට උපදෙස් දී ඇති බවත් එම ලිපියේ සඳහන්.\nඑම කටයුතු අවසන් වන තුරු සභාපති ධූරයෙන් වෙනුර ගුණවර්ධන ඉවත් කර ඇති බව යි එම ලිපියේ වැඩිදුරටත් සඳහන් වන්නේ.\nඅදාල ලිපිය පහලින්",
       "URL": "https://www.hirunews.lk/297112/සතොස-සභාපතිගේ-තනතුර-අත්හිටවූ-ලිපිය-එළියට",
       "Category": "Local News",
       "Parent URL": "https://www.hirunews.lk/local-news.php?pageID=1354"
}