{
       "Source": "hirunews",
       "Timestamp": "Thursday, 29 June 2017 - 13:17",
       "Headline": "තීරණය අපේ අතේ - ආණ්ඩුව",
       "News Content": "සයිටම් පිළිබදව අවසන් තීන්දුව ගනු ලබන්නේ වෛද්‍ය සංගමය විසින් නොව ආණ්ඩුව බව විදුලි බල හා පුනර්ජනනීය බලශක්ති නියොජ්‍ය අමාත්‍ය අජිත් පීි. පෙරේරා පවසනවා.\nඔහු මේ බව ප්‍රකාශ කළේ එක්සත් ජාතික පක්ෂ සිරිකොත පක්ෂ මුලස්ථානයේ අද (29) පෙරවරුවේ පැවති පැවති මාධ්‍ය හමුවකට එක්වෙමින්.\nමෙහිදී වත්මන් ආණ්ඩුව සම්බන්ධයෙන් උපරිම සතුටක් නොමැති වුව ද පසුගිය ආණ්ඩුවේ අකටයුතුකම් ජනතාවට අමතක වී නැති බව ද අමාත්‍යවරයා ප්‍රකාශ කළා.\nරාජ්‍ය සහ පෞද්ගලික අධ්‍යාපන ආයතනවල ප්‍රමිතිය සොයා බලා තහවුරු කිරීම සදහා විශේෂ අධිකාරියක් පිහිටුවීමට කටයුතු කරන බව ද  නියෝජ්‍ය අමාත්‍ය අජිත් පී පෙරේරා ප්‍රකාශ කළා.\nමේ අතර, උමා ඔය ව්‍යාපෘතිය සම්බන්ධයෙන් හිටපු ජනාධිපති මහින්ද රාජපක්ෂ සිදුකළ ප්‍රකාශයක් සම්බන්ධයෙන් ද නියෝජ්‍ය අමාත්‍ය අජිත් පී පෙරේරා මෙහිදී පැහැදිලි කිරීමක් කළා.\nඔහු කියා සිටියේ රජය ඇතැම් ගැටලූවලට මැදිහත්වීමේ වේගයේ යම් මන්දගාමී බවක් දක්නට ලැබෙන බවයි.",
       "URL": "https://www.hirunews.lk/164678/තීරණය-අපේ-අතේ-ආණ්ඩුව",
       "Category": "Local News",
       "Parent URL": "https://www.hirunews.lk/local-news.php?pageID=4446"
}