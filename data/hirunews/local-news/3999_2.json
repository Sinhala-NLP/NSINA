{
       "Source": "hirunews",
       "Timestamp": "Monday, 09 April 2018 - 9:10",
       "Headline": "සැකයක් ඉතිරිකර මියගිය 'තරුසි'",
       "News Content": "කැකිරාව ප්‍රදේශයේදී කාන්තාවක් ඊයේ (08) සවස ගෙළ වැළලාගෙන මියගොස් තිබෙනවා.\nමෙලෙස මියගොස් ඇත්තේ කැකිරාව, ඉහළගම ප්‍රදේශයේ  පදිංචිව සිටි 19 හැවිරිදි විවාහක තැනැත්තියක් බවයි පොලිසිය පවසන්නේ.\nපොලිසිය වැඩිදුරටත් පවසන්නේ ඇය විවාහා වී සිය සැමියාගේ නිවසේ පදිංචිව සිට ඇති අතර නිවසේ මුළුතැන්ගේ වහලයේ ලණුවක් ආධාරයෙන් ගෙළ වැළලාගෙන ඇය මියගොස් ඇති බවයි.\nතරුසි කාවින්ද්‍යා නැමැති මියගිය කාන්තාවගේ පශ්චාත් මරණ පරීක්ෂණය අනුරාධපුර රෝහලේදී අද (09) දින සිදුකිරීමට නියමිත බවයි කැකිරාව පොලිසිය සඳහන් කළේ.\nසියදිවි හානිකර ගැනීමට හේතුව මෙතෙක් අනාවරණය වී නොමැති අතර මියගිය කාන්තාවගේ මව පවසන්නේ සිය දියණියගේ මරණය සැක සහිත බවයි.",
       "URL": "https://www.hirunews.lk/187972/සැකයක්-ඉතිරිකර-මියගිය-තරුසි",
       "Category": "Local News",
       "Parent URL": "https://www.hirunews.lk/local-news.php?pageID=3999"
}