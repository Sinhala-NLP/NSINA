{
       "Source": "hirunews",
       "Timestamp": "Friday, 12 October 2018 - 19:20",
       "Headline": "නව අගවිනිසුරුවරයා ලෙසට ශ්‍රේෂ්ඨාධිකරණ විනිසුරු නලින් පෙරේරා දිවුරුම් දෙයි",
       "News Content": "නව අගවිනිසුරුවරයා ලෙසට ශ්‍රේෂ්ඨාධිකරණ විනිසුරු නලින් පෙරේරා දිවුරුම් දී තිබෙනවා.\nඒ ජනාධිපති මෛත්‍රීපාල සිරිසේන ඉදිරියේ ජනාධිපති නිල නිවසේදීයි.\nඅගවිනිසුරු ප්‍රියසාද් ඩෙප් එම ධුරයෙන් විශ්‍රාම යාම හේතුවෙන් පුරප්පාඩු වූ ධුරය සඳහායි නලින් පෙරේරා පත් කෙරුනේ.\nමහේස්ත්‍රාත්වරයෙක් ලෙසට අධිකරණ ක්ෂේත්‍රයට සම්බන්ධ වී ක්‍රමානුකූලව උසස්වීම් ලැබු විනිසුරු නලින් පෙරේරා අගවිනිසුරු ලෙසට පත්වන පත්වන විට ශ්‍රේෂ්ඨාධිකරණ විනිසුරුවරයෙක් ලෙසට කටයුතු කරනු ලැබුවා.\nනව අගවිනිසුරු ධුරය සඳහා වූ ජනාධිපතිවරයාගේ නාම යෝජනාවට, අද රැස්වූ ආණ්ඩුක්‍රම ව්‍යවස්ථා සභාව ද අනුමැතිය ලබාදුන්නා.\nඒ අනුව ජනාධිපතිවරයා නම් කළ ශ්‍රේෂ්ඨාධිකරණ විනිසුරු නලින් පෙරේරා එම තනතුරට පත් කිරීම සුදුසු බවට වන ආණ්ඩුක්‍රම ව්‍යවස්ථා සභාවේ අනුමැතිය, ජනාධිපතිවරයා වෙත දන්වා යැවූ බවයි අධිකරණ ඇමතිනී තලතා අතුකෝරළ කියා සිටියේ.",
       "URL": "https://www.hirunews.lk/201992/නව-අගවිනිසුරුවරයා-ලෙසට-ශ්‍රේෂ්ඨාධිකරණ-විනිසුරු-නලින්-පෙරේරා-දිවුරුම්-දෙයි",
       "Category": "Local News",
       "Parent URL": "https://www.hirunews.lk/local-news.php?pageID=3702"
}