{
       "Source": "hirunews",
       "Timestamp": "Sunday, 14 August 2016 - 10:27",
       "Headline": "අධිවේගී මාර්ගයෙන් ගවයන් ප්‍රවාහනය කිරීමේ ජාවාරමක් (ඡායාරූප)",
       "News Content": "ගාල්ල තලාපිටිය ප්‍රදේශයේදී අධිවේගී මාර්ගයෙන් ගවයන් ප්‍රවාහනය කළ පුද්ගලයෙකු අත්අඩංගුවට ගෙන තිබෙනවා.\nගාල්ල පොලිසිය ලද තොරතුරක් අනුවයි මෙම වැටලීම කර ඇත්තේ.\nඑහිදී ගවයන් 06 දෙනෙකු සහ වෑන් රථයක්ද අත්අඩංගුවට ගත් බවයි පොලිසිය ප්‍රකාශ කළේ.\nමෙම ගවයන් හක්මණ ප්‍රදේශයෙන් සොරකම් කර ඇති අතර ගවයන් ප්‍රවාහනය සදහා යොදාගත් වෑන් රථය කොළඹ ප්‍රදේශයෙන් කුලී පදනම් මත ගත් වාහනයක් බවයි වැඩිදුර පරීක්ෂණ වලදී අනාවරණ වී ඇත්තේ.\nමේ පිළිබද ගාල්ල පොලිසිය වැඩිදුර පරීක්ෂණ පවත්වයි.\nඡායාරූප - රත්ගම රොෂාන් පියතිලක",
       "URL": "https://www.hirunews.lk/140585/අධිවේගී-මාර්ගයෙන්-ගවයන්-ප්‍රවාහනය-කිරීමේ-ජාවාරමක්-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4924"
}