{
       "Source": "hirunews",
       "Timestamp": "Tuesday, 29 May 2018 - 7:49",
       "Headline": "ඇඟලූම් සේවිකාවන් ප්‍රවාහනය කළ බස් රථ දෙකක් ගැටී 19 දෙනෙකුට තුවාල",
       "News Content": "අවිස්සාවේල්ල - රත්නපුර මාර්ගයේ මාදොල ප්‍රදේශයේදී ඇඟලූම් සේවිකාවන් ප්‍රවාහනය කළ බස් රථයක් ඊට ඉදිරියෙන් ධාවනය වූ එම ආයතනයේම සේවිකාවන් ප්‍රවාහනය කළ තවත් බස් රථයක ගැටීමෙන් 19 දෙනෙකු තුවාල ලබා තිබෙනවා.\nඊයේ පස්වරු 6ට පමණ සිදුවූ මෙම අනතුර සම්බන්ධයෙන් බස් රථ දෙකේ රියදුරන් අත්අඩංගුවට ගනු ලැබූ බවයි පොලීසිය සඳහන් කළේ.\nකෙසේ නමුත්, තුවාල ලැබූ සේවිකාවන් බොහෝ දෙනෙකු මේ වන විට රෝහලෙන් නික්ම ගොස් ඇති අතර, තවත් 3 දෙනෙකු පමණක් අවිස්සාවේල්ල රෝහලේ ප්‍රතිකාර ලබනවා.",
       "URL": "https://www.hirunews.lk/191801/ඇඟලූම්-සේවිකාවන්-ප්‍රවාහනය-කළ-බස්-රථ-දෙකක්-ගැටී-19-දෙනෙකුට-තුවාල",
       "Category": "Local News",
       "Parent URL": "https://www.hirunews.lk/local-news.php?pageID=3922"
}