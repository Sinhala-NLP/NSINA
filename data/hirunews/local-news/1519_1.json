{
       "Source": "hirunews",
       "Timestamp": "Saturday, 04 December 2021 - 7:04",
       "Headline": "ප්‍රවීණ නළු සරත් චන්ද්‍රසිරි අභාවප්‍රාප්ත වෙයි",
       "News Content": "ප්‍රවීන රංගන ශිල්පී සරත් චන්ද්‍රසිරි අභාවප්‍රාප්ත වී තිබෙනවා.\nකොළඹ ජාතික රෝහලේ ප්‍රතිකාර ලබමින් සිටිය දී ඔහු අද අලුයම මියගිය බවයි රෝහල් ප්‍රකාශිකාවක සඳහන් කළේ.\nමියයනවිට ඔහු 57 වැනි වියේ පසු වුණා.\nවේදිකා නාට්‍ය, ටෙලිනාට්‍ය මෙන්ම චිත්‍රපට රැසකටම සිය රංගනයෙන් ඔහු දායකත්වය ලබා දී තිබුණා.\nඅබුද්දස්ස කෝලම, ගුරු තරුව, පුත්‍ර සමාගම, තලමල පිපිලා ඇතුළු වේදිකා නාට්‍ය මෙන්ම දූ දරුවෝ, පබා මෙන්ම හිරු ටීවී ඔස්සේ විකාශය වන රැල්ල වෙරළට ආදරෙයි, මහවිරු පණ්ඩු, ටෙලි නිර්මාණවලට ද ඔහු රංගනයෙන් දායක වුණා.\nමීට අමතරව රාජ්‍ය සේවය පිණිසයි, කුරුලු පිහාටු, රන් කෙවිට, පහ සමත්, සමනල තටු සහ සිකුරු හතේ ඇතුළු සිනමා නිර්මාණ රැසකට ද අභාවප්‍රාප්ත සරත් චන්ද්‍රසිරි රංගනයෙන් එක් වුණා.",
       "URL": "https://www.hirunews.lk/289971/ප්‍රවීණ-නළු-සරත්-චන්ද්‍රසිරි-අභාවප්‍රාප්ත-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=1519"
}