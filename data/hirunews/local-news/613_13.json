{
       "Source": "hirunews",
       "Timestamp": "Monday, 09 January 2023 - 16:10",
       "Headline": "තියුණු ආයුධවලින් පහර දීමෙන් පුද්ගලයෙක් මරුට",
       "News Content": "උඩුදුම්බර වුඩ්සයිඩ් ජනපදය ප්‍රදේශයේ දී තියුණු ආයුධවලින් පහර දීමෙන් පුද්ගලයෙකු මිය ගොස් තිබෙනවා.\nදෙපිරිසක් අතර ඇති වූ ගැටුමක් හේතුවෙන් බරපතල තුවාල ලැබූ පුද්ගලයින් දෙදෙනෙකු මැදමහනුවර රෝහලට ඇතුළත් කිරීමෙන් අනතුරුව ඉන් එක් පුද්ගලයෙක් මෙලෙස මිය ගොස් ඇති බවයි පොලිසිය පවසන්නේ.\nදෙමටගස්තැන්න, මැදමහනුවර ප්‍රදේශයේ පදිංචිව සිටි මිය ගිය පුද්ගලයා වයස අවුරුදු 26ක අයෙක්.\nමෙම සිදිධියෙන් මිය ගිය පුද්ගලයාගේ පියා හා සහෝදරයෙකු ද තුවාල ලබා මැදමහනුවර රෝහලේ ප්‍රතිකාර ලබන බවයි පොලිසිය වැඩිදුරටත් පැවසුවේ.",
       "URL": "https://www.hirunews.lk/324638/තියුණු-ආයුධවලින්-පහර-දීමෙන්-පුද්ගලයෙක්-මරුට",
       "Category": "Local News",
       "Parent URL": "https://www.hirunews.lk/local-news.php?pageID=613"
}