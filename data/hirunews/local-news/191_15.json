{
       "Source": "hirunews",
       "Timestamp": "Wednesday, 12 July 2023 - 11:57",
       "Headline": "අලි වෙඩිල්ලක් අතේම පත්තු වෙලා: ගැමියකු රෝහලේ",
       "News Content": "වවුනියාව, මාමඩුව, කල්ලිකුලම ගම්මානයට කඩා වැදුණු වන අලි රංචුවක් පලවා හැරීමට අලි වෙඩි පත්තු කිරීමට යාමෙන් අලි වෙඩිල්ලක් අතේම පිපිරී ගොස් තිබෙනවා.\nබරපතළ ලෙස තුවාල ලැබූ ගැමියා වවුනියාව මහ රෝහලට ඇතුළත් කිරීමෙන් පසුව ඔහුගේ දකුණු අතේ ඇඟිලි දෙකක් කපා ඉවත් කොට තිබෙන බව වාර්තා වෙනවා.\nවන අලි රංචුව ගමට කඩා වැදී ගම්වැසියන්ගේ කෙසෙල්, පොල් වගාවන්ට හානි සිදු කළ අවස්ථාවේදී එම වන අලි රංචුව පලවා හැරීම සදහා අදාළ ගැමියා අලි\nවෙඩිල්ලක් දමා ඇති බවයි වාර්තා වන්නේ.\nමෙම ගැමියාට අලි වෙඩි පත්තු කිරීම සම්බන්ධයෙන් මනා හැකියාවක් ඇති මුත් එම අලි වෙඩිල්ල දල්වා අතින් මුදා හැරීමට පෙර අතේම පුපුරා ගොස් තිබෙනවා.\nවවුනියාවේ කල්ලිකුලම ගම්මානයට කාලාන්තරයක්ම වන අලි කඩා වැදී ගොවියන්ගේ වගාවලට හානි සිදු කිරීම නිසා එම ගම්මානයට වනජීවී නිලධාරීන් විසින් අලි වෙඩි ලබා දී තිබෙන බව ගැමියන් පවසනවා.",
       "URL": "https://www.hirunews.lk/340934/අලි-වෙඩිල්ලක්-අතේම-පත්තු-වෙලා-ගැමියකු-රෝහලේ",
       "Category": "Local News",
       "Parent URL": "https://www.hirunews.lk/local-news.php?pageID=191"
}