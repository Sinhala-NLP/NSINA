{
       "Source": "hirunews",
       "Timestamp": "Thursday, 18 August 2022 - 7:26",
       "Headline": "වී මිල දී ගැනීම අද සිට",
       "News Content": "අද (18) සිට වී අලෙවි මණ්ඩලයේ සියලුම ප්‍රාදේශීය කාර්යාල මගින් ගොවීන්ගෙන් රජය නියම කර ඇති සහතික මිලට වී මිල දී ගැනීම ආරම්භ කෙරෙනවා.\nඒ අනුව කිසිදු අඩුපාඩුවකින් තොරව මිලදී ගැනීමේ කටයුතු සිදු කරන ලෙසයි කෘෂිකර්ම අමාත්‍ය මහින්ද අමරවීර වී අලෙවි මණ්ඩලයට උපදෙස් ලබා දී ඇත්තේ.\nනාඩු වී කිලෝවක් රුපියල් 120 කට, සම්බා වී කිලෝවක් රුපියල් 125 කට සහ කීරී සම්බා වී කිලෝවක් රුපියල් 130කට මිල දී ගැනිමට නියමිත බවයි කෘෂිකර්ම අමාත්‍යාංශය සඳහන් කළේ.\nකෙසේ වෙතත්, යල කන්නයේ වී මිලදී ගැනීම රජය ආරම්භ කිරීමට නියමිත පසුබිමක රජය ප්‍රකාශයට පත්කර ඇති සහතික මිල ප්‍රමාණවත් නොවන බව ගොවි සංවිධාන පවසනවා.\nමේ අතර, ඉන්දීය රජයේ ණය ආධාර යටතේ ලැබෙන යූරියා මෙට්‍රික් ටොන් 21,000 ක් රැගත් නෞකාවක් මේ සතිය තුළ දිවයිනට ළඟාවීමට නියමිත බව කෘෂිකර්ම අමාත්‍ය මහින්ද අමරවීර සඳහන් කළා.\nඔහු කියා සිටියේ ලබන සඳුඳා සිට එම පොහොර ගොවීන් වෙත බෙදාදෙන බවයි.\nඉන්දීය රජයේ ණය ආධාර යටතේ මෙරටට ලැබුණු පළමු යූරියා පොහොර මෙටි්‍රක් ටොන් 44,000 ක තොගය දිවයිනට ළඟා වුණේ පසුගිය ජූලි මාසයේදීයි.\nඑමෙන්ම, ඉදිරි මහ කන්නයේ බඩඉරිඟු වගා කරන ගොවීන්ට යූරියා පොහොර ලබාදීම සඳහා ලියාපදිංචි කටයුතු ආරම්භ කර තිබෙනවා.\nඒ, මාර්ගගත තාක්ෂණය ඔස්සේයි.\nවී වගාව සඳහා රුපියල් 40,000 ක් පමණ වටිනා යූරියා කිලෝ 50 ක මිටියක් රුපියල් දසදහසක මිලකට ගොවීන්ට ලබාදුන් අතර, එම මුදලටම බඩඉරිඟු ගොවීන්ටද යූරියා පොහොර ලබාදීමට නියමිතයි.",
       "URL": "https://www.hirunews.lk/313053/වී-මිල-දී-ගැනීම-අද-සිට",
       "Category": "Local News",
       "Parent URL": "https://www.hirunews.lk/local-news.php?pageID=932"
}