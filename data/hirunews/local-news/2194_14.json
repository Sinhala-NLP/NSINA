{
       "Source": "hirunews",
       "Timestamp": "Saturday, 23 January 2021 - 7:48",
       "Headline": "අත්‍යාවශ්‍ය භාණ්ඩ 10ක ස්ථාවර මිලක් පවත්වාගෙන යාමට ඍජු ආනයනයකරුවන් සහ දේශීය නිෂ්පාදකයින් එකඟවෙයි (වීඩියෝ)",
       "News Content": "පෙබරවාරි මස සිට ක්‍රියාත්මක වන පරිදි අත්‍යවශ්‍ය භාණ්ඩ වර්ග 10ක් සඳහා ස්ථාවර මිලක් පවත්වාගෙන යාමට ඍජු ආනයනයකරුවන් සහ දේශීය නිෂ්පාදකයින් එකඟතාවකට පැමිණ තිබෙනවා.\nඒ, අපනයනකරුවන් සහ දේශීය නිෂ්පාදකයින් අතර වෙළඳ අමාත්‍ය ආචාර්ය බන්දුල ගුණවර්ධනගේ ප්‍රධානත්වයෙන් ඊයේ (22) පැවති සාකච්ඡාවකදියි.\nඑහිදී සතොස හා සමූපකාර අලෙවිසැල් වෙත ඍජු ආනයනකරුවන් හා නිෂ්පාදනකරුවන්ගෙන් ලබාගන්නා උසස් තත්වයේ ගුණාත්මක භාණ්ඩ ස්ථාවර මිල ගණන් යටතේ පාරිභෝගිකයා වෙත ලබාදීම සඳහාද එහිදී එකඟතාවකට එළඹී තිබෙනවා.\nඉහළ භාණ්ඩ සාධාරණ මිලකට ලබාදීම සඳහා වූ රජයේ අරමුණු ඉටුකරගැනීමට මෙම වැඩපිළිවෙල ක්‍රියාත්මක කර ඇති බවයි වෙළඳ අමාත්‍ය ආචාර්ය බන්දුල ගුණවර්ධන ප්‍රකාශ කළේ.",
       "URL": "https://www.hirunews.lk/260472/අත්‍යාවශ්‍ය-භාණ්ඩ-10ක-ස්ථාවර-මිලක්-පවත්වාගෙන-යාමට-ඍජු-ආනයනයකරුවන්-සහ-දේශීය-නිෂ්පාදකයින්-එකඟවෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2194"
}