{
       "Source": "hirunews",
       "Timestamp": "Tuesday, 18 May 2021 - 15:57",
       "Headline": "වරාය නගර පනත් කෙටුම්පත ගැන ශ්‍රේෂ්ඨාධිකරණයේ තීරණ සහ සංශෝධනවලට රජය එකඟ වෙයි",
       "News Content": "කොළඹ වරාය නගරය ආර්ථික කොමිසන් සභා පනත් කෙටුම්පත සම්බන්ධයෙන් ශ්‍රේෂ්ඨාධිකරණයේ තීරණ සහ සංශෝධනවලට රජය එකඟ වී තිබෙනවා.\nඒ අනුව එය පාර්ලිමේන්තුවේ සරල බහුතරයකින් සම්මත කළ හැකි බවයි අමාත්‍ය කෙහෙලිය රඹුක්වැල්ල හිරු ප්‍රවෘත්ති අංශයට සදහන් කළේ.\nකොළඹ වරාය නගරය ආර්ථික කොමිසන් සභා පනත් කෙටුම්පතේ ඇතැම් වගන්ති ව්‍යවස්ථාවට පටහැනි බවටත් ඒවා සංශෝධනය කරන ලෙසට ශ්‍රේෂ්ඨාධිකරණය ලබාදී ඇති තීන්දුව අද දින කථානායකවරයා විසින් පාර්ලිමේන්තුවට දැනුම් දුන්නා.\nඒ අනුව ඇතැම් වගන්ති සම්මත කිරීම සඳහා විශේෂ බහුතරයක් අවශ්‍ය බවත්, තවත් වගන්ති කිහිපයක් සම්මත කිරීම සඳහා ජනමත විචාරණයක්  අවශ්‍ය බවට ශ්‍රේෂ්ඨාධිකරණය දැනුම්දී ඇති බවයි කථානායකවරයා කියා සිටියේ.",
       "URL": "https://www.hirunews.lk/271733/වරාය-නගර-පනත්-කෙටුම්පත-ගැන-ශ්‍රේෂ්ඨාධිකරණයේ-තීරණ-සහ-සංශෝධනවලට-රජය-එකඟ-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=1945"
}