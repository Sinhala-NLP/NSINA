{
       "Source": "hirunews",
       "Timestamp": "Tuesday, 11 July 2023 - 8:24",
       "Headline": "දෙමටගොඩ මහල් නිවාසයකදී කාන්තාවක කපා කොටා මරන්න හදලා",
       "News Content": "දෙමටගොඩ, ලක්හිරු සෙවණ මහල් නිවාස සංකීර්ණයේදී ඊයේ (10) කාන්තාවක් කපා කොටා බරපතළ තුවාල සිදු කර මනුෂ්‍ය ඝාතනයක් කිරීමට තැත් කර තිබෙනවා.\nමේ සම්බන්ධව වැඩිදුර විමර්ශන කටයුතු සිදු කරන කොළඹ අපරාධ කොට්ඨාසය විසින් මෙම අපරාධය සිදු කිරීමට අදාළ සැකකරුවන්ට යතුරුපැදියක් ලබා දීම සහ කුමන්ත්‍රණ කිරීම සම්බන්ධව පුද්ගලයකු අත්අඩංගුවට ගෙන තිබෙනවා.\nඅත්අඩංගුවට ගත් මෙම සැකකරු සන්තකයේ තිබී අයිස් මත්ද්‍රව්‍ය ග්‍රෑම් 05 මිලිග්‍රෑම් 480ක් තිබී සොයා ගෙන ඇති අතර මොහු 23 හැව්රිදි කොළඹ 08, වැල්ලම්පිටිය ප්‍රදේශයේ පදිංචිකරුවෙක්.\nමෙම සැකකරු අද (11) මාලිගාකන්ද මහෙස්ත්‍රාත් අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/340801/දෙමටගොඩ-මහල්-නිවාසයකදී-කාන්තාවක-කපා-කොටා-මරන්න-හදලා",
       "Category": "Local News",
       "Parent URL": "https://www.hirunews.lk/local-news.php?pageID=195"
}