{
       "Source": "hirunews",
       "Timestamp": "Thursday, 25 February 2016 - 15:14",
       "Headline": "දිවයින පුරා දෛනික වැඩකටයුතු අඩපණවේ",
       "News Content": "මේවනවිට දිවයින පුරා විදුලිය විසන්ධි වීම හේතුවෙන් දෛනික වැඩකටයුතු සියල්ල අඩපණ වී තිබෙනවා.\nහදිසි බිඳ වැටීමක් හේතුවෙන් ඇණ හිට ඇති විදුලි සැපයුම ඉදිරි පැය 03 ක කාලය ඇතුළත යථා තත්ත්වයට පත් කිරීමට හැකිවනු ඇතැයි ලංකා විදුලිබල මණ්ඩලයේ සභාපති අනුර විජේපාල සඳහන් කළා.\nමෙලෙස විදුලි සැපයුම ඇණ හිටීමට හේතුව මේ වනවිට සොයා බලමින් පවතින බවයි සභාපතිවරයා කියා සිටියේ.\nඅඩපණ වී ඇති විදුලි පද්ධතිය යථාතත්වයට පත්කිරීමට තවත් පැය 02ක් පමණ ගතවනු ඇති බවයි  බලධාරීන් පවසන්නේ.\nමේ අතර මාර්ග සංඥා පද්ධති අක්‍රිය වීම හේතුවෙන් කොළඹ නගරය ආශ්‍රිතව පවතින්නේ දැඩි රථවාහන තදබදයක්.\nපවතින වැසි සහිත කැලගුණික තත්වයත් සමඟ මාළඹේ ප්‍රදේශයට දැඩි සුළං තතත්වයක්ද පැවති බව සඳහන්.",
       "URL": "https://www.hirunews.lk/127146/දිවයින-පුරා-දෛනික-වැඩකටයුතු-අඩපණවේ",
       "Category": "Local News",
       "Parent URL": "https://www.hirunews.lk/local-news.php?pageID=5153"
}