{
       "Source": "hirunews",
       "Timestamp": "Tuesday, 10 January 2023 - 14:54",
       "Headline": "දෙමළ ජාතික සන්ධානය දෙකඩ වෙයි?",
       "News Content": "එළැඹෙන ප්‍රාදේශීය සභා මැතිවරණයේ දී දෙමළ ජාතික සම්මේලනයේ හවුල්කාර පක්ෂ වෙනම තරග කිරීමට තීරණය කර ඇති බව වාර්ථා වනවා.\nදෙමළ ජාතික සන්ධානයේ හවුල්කාර පක්ෂ අද කොළඹ දී පැවති සාකච්ඡාවක දී මෙම තීරණය ගත් බවයි දෙමළ ජාතික සම්මේලනයේ ප්‍රකාශක එම් ඒ සුමන්තිරන් හිරු ප්‍රවෘත්ති වෙත කියා සිටියේ.\nමේ අතර දෙමළ ඊළාම් විමුක්ති ව්‍යාපාරයේ නායක සෙල්වම් අඩෙයිකලනාදන් පවසා ඇත්තේ තමිල් අරසු කච්චි පක්ෂය හැර අනෙකුත් පක්ෂ එක සන්ධානයක් ලෙස මෙම ඡන්දයට ඉදිරිපත් වන බවයි.\nඒ සම්බන්ධයෙන් මේ වන විටත් සාකච්ඡා පැවැත්වෙන බවයි ඔහු හිරු ප්‍රවෘත්ති අංශයට කියා සිටියේ.\nමේ අනුව දෙමළ ඊළාම් විමුක්ති ව්‍යාපාරය (TELO), දෙමළ ඊළාම් ජනතා විමුක්ති සංගමය (PLOT), ඊළාම් ජනතා විප්ලවවාදී විමුක්ති පෙරමුණ(EPRLF), විග්නේෂ්වරන් ප්‍රමුඛ දෙමළ දේශිය ජනතා සන්ධානය, සහ තුල්සිගේ නායකත්වයෙන් යුත් ප්‍රජාතන්ත්‍රවාදී සටන්කාමීන් මේ වනවිටත් සන්ධානගත වීමට කැමැත්ත පළ කර ඇති බවයි අඩෙක්කලනාදන් පවසා සිටියේ.\nමේ අතර මෙම සන්ධානයට ගජේන්ද්‍රකුමාර් පොන්නම්බලම්ගේ නායකත්වයෙන් යුත් තමිල්දේසි ජනතා පෙරමුණ ද එක්වීම සඳහා සාකච්ඡා කරන බව ද සෙල්වම් අඩෙක්කලනාදන් කියා සිටියා.",
       "URL": "https://www.hirunews.lk/324710/දෙමළ-ජාතික-සන්ධානය-දෙකඩ-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=611"
}