{
       "Source": "hirunews",
       "Timestamp": "Friday, 11 June 2021 - 20:06",
       "Headline": "සයිනොෆාම් ගත් කිහිප දෙනෙකු සංකූලතා නිසා අනුරාධපුර ශික්ෂණ රෝහලට (වීඩියෝ)",
       "News Content": "සයිනොෆාම් එන්නතේ පළමු මාත්‍රාව ලබාගත් පුද්ගලයින් කිහිපදෙනෙකු සංකූලතා ඇතිවූ බව පවසමින් අනුරාධපුර ශික්ෂණ රෝහලට ඇතුළත් වී තිබෙනවා.\nරෝහල් අධ්‍යක්ෂවරයා කියා සිටියේ ක්ලාන්තය සහ කරකැවිල්ල වැනි රෝග ලක්ෂණ පැවති විසි දෙනෙකු පමණ  මේ වනවිට ප්‍රතිකාර සඳහා යොමුවී ඇති බවයි.\nඑසේම කොවිඩ් 19 වෛරසයට එරෙහි එන්නත් ලබාගත් ගැබිණි මව්වරුන්ට මේ දක්වා කිසිදු සංකූලතාවක් ඇති වූ බවට වාර්තාවී නොමැති බවයි කාසල් වීථියේ කාන්තා රෝහලේ අධ්‍යක්ෂ විශේෂඥ වෛද්‍ය දේදුණු ඩයස් ප්‍රකාශ කළේ.\nඑමෙන්ම අද දිනයේ තවත්  කොරෝනා ආසාදිතයන් 1,852 ක් සුවය ලබා රෝහල්වලින් පිටව ගිය අතර, සුවය ලැබූ සමස්ත ආසාදිතයන් සංඛ්‍යාව එක් ලක්ෂ 84,090 දක්වා ඉහළ ගියා.\nඑසේම මෙරටින් වාර්තාවන කොරෝනා මරණ සංඛ්‍යාව අද දෙදහසේ සීමාව ඉක්මවා ගියේ අද දිනයේ මරණ 101 ක් වාර්තාවීමත් සමඟයි. එම මරණ අතුරින් 30ක් නිවෙස් තුලදී සිදුව තිබෙනවා.\nමෙරට කොවිඩ් මරණ දහසේ සීමාව පසුකිරීමට මාස 14ක් පමණ ගතව ඇති නමුත් කොවිඩ් මරණ 2000 සීමාව ඉක්මවීමට ගතව ඇත්තේ දින 23 තරම් කෙටි කාලයක්.\nඒ අනුව පසුගිය මැයි 19 වනදා සිට මෙරට සිදුවී ඇති කොවිඩ් මරණවල දෛනික සාමාන්‍ය දිනකට මරණ 50ක් ඉක්මවනවා.\nමේ සම්බන්ධයෙන් සෞඛ්‍ය අමාත්‍යංශයේ පැවති මාධ්‍ය හමුවකදී සෞඛ්‍ය අමාත්‍යංශයේ නියෝජ්‍ය අධ්‍යක්ෂක ජෙනරාල් විශේෂඥ වෛද්‍ය හේමන්ත හේරත් මෙලෙස අදහස් පළ කළා.",
       "URL": "https://www.hirunews.lk/274050/සයිනොෆාම්-ගත්-කිහිප-දෙනෙකු-සංකූලතා-නිසා-අනුරාධපුර-ශික්ෂණ-රෝහලට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1890"
}