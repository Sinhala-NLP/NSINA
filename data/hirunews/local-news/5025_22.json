{
       "Source": "hirunews",
       "Timestamp": "Tuesday, 31 May 2016 - 9:29",
       "Headline": "බිරිඳ ඝාතනය කර සැමියා එල්ලෙයි",
       "News Content": "සිය බිරිඳ කපා කොටා ඝාතනය කල පුද්ගලයකු ගෙළ වැළලාගෙන මරණයට පත්වී තිබෙනවා.\nඊයේ රාත්‍රී 8.30 ට පමණ මෙම ඝාතනය සහ සිය දිවි හානිකර ගැනීම සිදුව ඇති බවයි අප වාර්තාකරු සඳහන් කලේ.\nමියගොස් ඇත්තේ පල්ලම මණ්ඩලාන ප්‍රදේශයේ පදිංචි තිදරු මවක් සහ ඇයගේ සැමියා බවට හඳුනාගෙන ඇතැයි සඳහන්.\nමෙම කාන්තාව බංගදෙණිය ප්‍රදේශයේ පිහිටි ගොවිපළක සේවය කරන බවටයි අනාවරණ වී ඇත්තේ.\nඇයගේ සැමියා විදේශයක සේවය කර මෑතකදී මෙරටට පැමිණ ඇතැයි ද පොලිසිය සිදුකල මුලික විමර්ශණවලදී හෙළිවී තිබෙනවා.\nමෙම ඝාතනය සහ සියදිවි නසා ගැනීම සිදුව ඇත්තේ මියගිය පිරිමි පුද්ගලයාගේ පියාට අයත් ඉඩමකදී බව ද සඳහන්.\nඔවුන් කුමන හේතුවක් මත එම ඉඩමට පැමිණියේ ද යන්න පිළිබඳව ද පොලිස් පරීක්ෂණ සිදු කෙරෙනවා.\nපල්ලම පොලිසියයි මේ සම්බන්ධයෙන් විමර්ශණ මෙහෙයවන්නේ.",
       "URL": "https://www.hirunews.lk/134408/බිරිඳ-ඝාතනය-කර-සැමියා-එල්ලෙයි",
       "Category": "Local News",
       "Parent URL": "https://www.hirunews.lk/local-news.php?pageID=5025"
}