{
       "Source": "hirunews",
       "Timestamp": "Friday, 24 January 2020 - 10:12",
       "Headline": "හෙරොයින් සමඟ හතරදෙනෙකු අත්අඩංගුවට",
       "News Content": "කැකිරාව - ඇඹුල්ගස්වැව ප්‍රදේශයේදී සිදුකළ වැටලීමක් අතරතුර හෙරොයින් ළඟ තබාගෙන සිටි පුද්ගලයින් දෙදෙනෙකු අත්අඩංගුවට ගෙන තිබෙනවා.\nසැකකරුවන් සතුව තිබී හෙරොයින් ග්‍රෑම් 13 කට අධික ප්‍රමාණයක් ඊයේ සොයාගෙන ඇති අතර, ඔවුන් 21 සහ 24 හැවිරිදි මාන්නකඩවල ප්‍රදේශයේ පදිංචිකරුවන්.\nසැකකරුවන් අද කැකිරාව මහේස්ත්‍රාත් අධිකරණයට ඉදිරිපත් කිරීමට නියමිතයි. මේ අතර රත්මලාන - බෙලෙක්කඩේ මංසන්ධියේදීද හෙරොයින් ළඟ තබාගත් පුද්ගලයෙකු ඊයේ අත්අඩංගුවට ගෙන තිබෙනවා.\nඔහු සතුව තිබී හෙරොයින් ග්‍රෑම් දෙකකට ආසන්න ප්‍රමාණයක් සොයාගෙන ඇති අතර, 35 හැවිරිදි සැකකරු ගල්කිස්ස මහේස්ත්‍රාත් අධිකරණයට ඉදිරිපත් කිරීමට නියමිතයි.\nඑමෙන්ම නිට්ටඹුව - කන්තොට ප්‍රදේශයේදීද හෙරොයින් ළඟ තබාගත් 46 හැවිරිදි සැකකරුවෙකු අත්අඩංගුවට ගෙන ඇති බවයි පොලිස් මාධ්‍ය කොට්ඨාශය සඳහන් කළේ.",
       "URL": "https://www.hirunews.lk/232927/හෙරොයින්-සමඟ-හතරදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2937"
}