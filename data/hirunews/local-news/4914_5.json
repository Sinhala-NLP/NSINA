{
       "Source": "hirunews",
       "Timestamp": "Sunday, 21 August 2016 - 15:18",
       "Headline": "ව්‍යාජ ලිපි ලේඛන පෙන්වා මුදල් වංචා කරලා",
       "News Content": "හෙම්මාතගම නගරයේදී ව්‍යාජ ලිපි ලේඛන සකස් කර ව්‍යාපාරික ස්ථාන වලින් වංචනික ලෙස මුදල් එකතුකළ තරුණයකුව්‍යාපාරිකයන්ගේ උදව්වෙන් අත්අඩංගුවට ගෙන තිබෙනවා.\nඅදාළ සැකකරු එක්තරා ව්‍යාපාරික ස්ථානයකට පැමිණ තම අපහසුතාවයන් පවසා මුදල් ඉල්ලූවිට  ව්‍යාපාරිකයා එම පුදගලයගෙන් ලේඛනවල සත්‍යතාවය පරික්ෂ කිරමට  එම ලේඛන ඉල්ලාගෙන ඇති බව සඳහන්.\nඅනතුරුව එම ලේඛන ව්‍යාජ ඒවා බවට තහවුරුවූ බැවින් මේ පිළිබඳව සැකකරුගෙන් ප්‍රශ්න කරනවිට ඔහු පලාගොස් තිබෙනවා.\nඑම ව්‍යාපාරිකයා මේ පිළිබඳව හෙම්මාතගම පොලිසිය දැනුම්වත් කිරීමෙන් අනතුරුව මාවනැල්ල දෙසට ධාවනයවූ බස් රථයකින් පලායමින් සිටියදී පොලිසිය විසින් සැකකරු අත්අඩංගුවට ගත් බවයි අප වාර්තාකරු ප්‍රකශ කළේ.\nමෙම සැකකරු බදුල්ල ප්‍රදේශයේ පදිංචි 23 හැවිරිදි පුද්ගලයකුවන අතර ඔහු කඩුගන්නාව ප්‍රදේශයේ බව පවසා ඇති අතර, පියාගේ ඇසේ අමාරුවක් ඇති බව සඳහන් කරමින් ව්‍යාපාරික ස්ථාන වලින් මුදල් එකතුකරගෙන ඇති බවයි වැඩිදුර පරීක්ෂණ වලිදී අනාවරණ වී ඇත්තේ.\nපොලිසිය කරන ලද ප්‍රශ්න කිරීම්වලදී සැකකරු සතු ත්‍රිරෝද රථයක්ද අත්අඩංගුවට ගෙන ඇති අතර කාන්තාවක් පැමිණ ඔහු තම සැමියා බව හදුනාගෙන ඇති බව සඳහන්.\nකෙසේවෙතත් මේ පිලිබඳ හෙම්මාතගම පොලිසිය වැඩිදුර විමර්ශන සිදු කරයි.",
       "URL": "https://www.hirunews.lk/141142/ව්‍යාජ-ලිපි-ලේඛන-පෙන්වා-මුදල්-වංචා-කරලා",
       "Category": "Local News",
       "Parent URL": "https://www.hirunews.lk/local-news.php?pageID=4914"
}