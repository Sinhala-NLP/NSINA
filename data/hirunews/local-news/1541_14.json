{
       "Source": "hirunews",
       "Timestamp": "Wednesday, 24 November 2021 - 9:51",
       "Headline": "කින්නියා පාරු සේවය ආරම්භ කළේ තම රජයෙන් නො වන බවට ජොන්ස්ටන්ගෙන් ප්‍රකාශයක් (වීඩියෝ)",
       "News Content": "කින්නියා පාළම් පාරුවේ සිද්ධිය මිනීමැරුමක් බවත් එම මිනීමැරුමට අදාළ සියලු දෙනා නීතිය හමුවට ඉදිරිපත් කොට දඬුවල් ලබා දෙන බව අමාත්‍ය ජොන්ස්ටන් ප්‍රනාන්දු ප්‍රකාශ කරනවා.\nඒ ඊයේ (23) පාර්ලිමේන්තු විවාද අතරතුර යි.\nකින්නියා පාලමට ඇස්තමේන්තු නොකර හා ටෙන්ඩර් කැඳවීමකින් තොර ව මුල්ගල් තැබුවේ යහපාලන ආණ්ඩුව බව පැවසූ අමාත්‍යවරයා, තම රජය පැමිණීමෙන් අනතුරු ව ඇස්තමේන්තු කර පාලමේ කොටසක් සෑදූ බවත් සඳහන් කළා.\nඇතැම් අය මෙම සිදුවීමේ වරද රජය මත පැටවීමට උත්සාහ දරන බව පසසන අමාත්‍යවරයා, එම සිදුවීමෙන් විපතට පත් පවුල්වල සියලු දෙනාට ශෝකය පළ කළා.\nපාලම සෑදිමේ දී ජනතාවට අතුරු මාර්ගයක් ලබා දී තිබෙන අතර, එම මාර්ගය කිලෝ මීටර් තුනක් දුර හෙයිනුයි ජනතාව එය භාවිත කර නො තිබෙන්නේ.\nඑසේ ම මෙම පාරු සේවය තම රජයෙන් ආරම්භ කල එකක් නො වන බව ද අමාත්‍යවරයා කියා සිටියා.\nරටේ නීතිය අනුව මෙම සිදුවීම මිනී මැරුමක් බව සඳහන් කළ ජොන්ස්ටන් ප්‍රනාන්දු, සිද්ධිය පිළිබඳ රජයට ඇඟිල්ල දිගු නො කරන ලෙසයි විපක්ෂයෙන් ඉල්ලා සිටියේ.",
       "URL": "https://www.hirunews.lk/288989/කින්නියා-පාරු-සේවය-ආරම්භ-කළේ-තම-රජයෙන්-නො-වන-බවට-ජොන්ස්ටන්ගෙන්-ප්‍රකාශයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1541"
}