{
       "Source": "hirunews",
       "Timestamp": "Saturday, 04 June 2022 - 22:18",
       "Headline": "විවිධ ලිංගික අපයෝජනයන්ට ලක් වූ බහුකාර්ය සංවර්ධන සහායකයින් (වීඩියෝ)",
       "News Content": "බහුකාර්ය සංවර්ධන සහායකයින් ලෙස පුහුණුවට බඳවාගත් තරුණ පිරිසක් බියගන්වා අපයෝජනයට ලක්කළ ප්‍රාදේශීය ලේකම්වරයෙකු පිළිබඳව වලපනේ ප්‍රදේශයෙන් වාර්තාවනවා.\nවලපනේ හිටපු ප්‍රාදේශීය ලේකම්වරයාගේ බලපෑමට ලක්වූ එම තරුණයින්ගෙන් කිහිප දෙනෙකු හිරු ප්‍රවෘත්ති වෙත තමන් මුහුණ දුන් අත්දැකීම් අනාවරණ කළා.\nරජයේ රැකියා ලක්ෂයේ වැඩපිළිවෙළ යටතේ හය මාසික පුහුණුවෙන් පසු ස්ථීර පත්වීම් ලබා දීම සඳහා වලපනේ ප්‍රාදේශීය ලේකම් කාර්යාලයට අභ්‍යාසලාභි බහුකාර්ය සංවර්ධන සහයකයින් 15 දෙනෙකු අනුයුක්ත කෙරුණේ මීට මාස\nකිහිපයකට පෙරයි.\nඒවනවිට වලපනේ ප්‍රාදේශීය ලේකම්වරයා ලෙස කටයුතු කළ පුද්ගලයා විසින් එලෙස බඳවාගත් අභ්‍යාසලාභීන් අට දෙනෙකු බියගන්වා තම පෞද්ගලික කාර්යයන් සඳහා යොදාගත් බවට සහ එම සේවකයින් විවිධ ලිංගික අපයෝජනයට ලක් කළ\nබවටද චෝදනා එල්ලවනවා.",
       "URL": "https://www.hirunews.lk/306232/විවිධ-ලිංගික-අපයෝජනයන්ට-ලක්-වූ-බහුකාර්ය-සංවර්ධන-සහායකයින්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1118"
}