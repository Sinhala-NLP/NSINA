{
       "Source": "hirunews",
       "Timestamp": "Wednesday, 14 September 2022 - 9:41",
       "Headline": "කුලීපදනම මත කඩු ⁣බෙදාහරින පුද්ගලයකු අත්අඩංගුවට",
       "News Content": "යාපනය ප්‍රදේශයේ තහනම් සංවිධාන සාමාජිකයන්ට කුලීපදනම මත යකඩ කඩු ⁣බෙදාහරින පුද්ගලයකු විශේෂ කාර්ය බලකා අත් අඩංගුවට පත් වී තිබෙනවා.\nඊයේ, (13) දින වඩුක්කෝට්ටේ පොලිස් වසමේ මුරුකන් කෝවිලඩි, තුණවි, වඩුක්කෝට්ටේ, යාපනය යන ලිපිනයේ දී යි මෙම වැටලීමක් සිදු කර ඇත්තේ.\nඑහි දී අත් අඩංගුවට ගෙන ඇත්තේ, නීති විරෝධී සංවිධාන සඳහා කුලීපදනම මත බෙදාහැරීම සඳහා තියුණු මුවහත් සහිත යකඩ කඩු 11ක් සන්තකයේ තබාගෙන සිටි පුදගලයෙක්.\nසැකකරු තුණවි, වඩුක්කෝට්ටේ, යාපනය ප්‍රදේශයේ පදිංචි වයස අවුරුදු 22ක පුද්ගලයකු බව සඳහන්.\nවැඩිදුර විමර්ශන කටයුතු වඩුක්කෝට්ටේ පොලිසිය විසින් මෙහෙයවනු ඇති.",
       "URL": "https://www.hirunews.lk/315346/කුලීපදනම-මත-කඩු-⁣බෙදාහරින-පුද්ගලයකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=870"
}