{
       "Source": "hirunews",
       "Timestamp": "Tuesday, 13 March 2018 - 12:28",
       "Headline": "ඌව - වෙල්ලස්සේ අධ්‍යයන කටයුතු නවතී",
       "News Content": "බෝ වන රෝගයක් පැතිරීම හේතුවෙන් ඌව - වෙල්ලස්ස විශ්වවිද්‍යාලයේ අධ්‍යයන කටයුතු දින නියමයකින් තොරව නතර කිරීමට පාලන අධිකාරිය අද(13) තීරණය කළා.\nපසුගිය සතියේ සිසුන් 29 දෙනෙකුට මෙම රෝගය වැළදී තිබූ බවයි විශ්වවිද්‍යාලයේ ලේඛකාධිකාරී එම්.එස්.එච්. කරීම් හිරු ප්‍රවෘත්ති අංශයට සඳහන් කළේ.\nමේ අතර, සියලූම විශ්වවිද්‍යාල ඉදිරිපිට අද(13) දිනයේදී උද්ඝෝෂණ ව්‍යාපාරයක් දියත් කරන බව වර්ජනයේ නිරත විශ්වවිද්‍යාල වෘත්තීය සමිති ඒකාබද්ධ කමිටුව පවසනවා.\nඑහි සම සභාපති එඞ්වඩ් මල්වත්තගේ කියා සිටියේ ඉල්ලීම් කිහිපයක් මුල් කර ගනිමින් 14 වන දිනටත් සිය වෘත්තීය සමිති ක්‍රියාමාර්ගය සිදුකළ ද බලධාරීන්ගෙන් තම ගැටළුවලට කිසිදු ප්‍රතිචාරයක් නොලැබුණු බවයි.\nමෙම වර්ජනය හේතුවෙන් දිවයින පුරා විශ්වවිද්‍යාලවල අධ්‍යයන සහ පරිපාලන කටයුතු වලට බාධා එල්ල වී තිබෙනවා.",
       "URL": "https://www.hirunews.lk/185784/ඌව-වෙල්ලස්සේ-අධ්‍යයන-කටයුතු-නවතී",
       "Category": "Local News",
       "Parent URL": "https://www.hirunews.lk/local-news.php?pageID=4040"
}