{
       "Source": "hirunews",
       "Timestamp": "Wednesday, 04 November 2020 - 19:22",
       "Headline": "ඉස්සන් ගොවිපොලකට මුන්දලමේත් කඩොලාන විනාශයක් (වීඩියෝ)",
       "News Content": "මුන්දලම ප්‍රාදේශීය ලේකම් කොට්ඨාශයට අයත් විරුත්තෝඩෙ ග්‍රාම නිලධාරි වසමේ පුලිදිවායල්හි අක්කර 02ක ට ආසන්න අධි සංවේදී ස්වභාවික කඩොලාන රක්ෂිතයක් ජංගම කියත් ආධාර කර ගනිමින් විනාශ කිරීමේ පුවතක් හිරු ප්‍රවෘත්ති අංශයට වාර්තා වුණා.\nඉස්සන් වගා පොකුණු ඉදිකිරීමේ මුවාවෙන් සංවිධානාත්මක පිරිසක් මෙම දැවැන්ත විනාශ සිදුකර ඇති බවයි ප්‍රදේශවාසීන් පෙන්වා දෙන්නේ.\nමෙම තත්ත්වය නිසා පාරිසරික ගැටලු රැසකට මුහුණදීමට සිදුව ඇති බවයි ප්‍රදේශවාසීන් පවසන්නේ.\nඅප මේ සම්බන්ධයෙන් මුන්දලම ප්‍රාදේශීය ලේකම් විජානි වසන්තිකාගෙන් විමසීමක් කළ අතර ඇය කියා සිටියේ සිද්ධිය පිළිබඳව මේ වනවිටත් විමර්ශනයක් ක්‍රියාත්මක බවයි.",
       "URL": "https://www.hirunews.lk/254016/ඉස්සන්-ගොවිපොලකට-මුන්දලමේත්-කඩොලාන-විනාශයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2351"
}