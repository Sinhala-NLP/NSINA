{
       "Source": "hirunews",
       "Timestamp": "Monday, 24 July 2017 - 16:10",
       "Headline": "වන්දි ඉල්ලා ඇමති අර්ජුනගෙන් නඩුවක්",
       "News Content": "සිය කීර්ති නාමයට හානි පැමිණීම සම්බන්ධයෙන් රුපියල් මිලියන පන්සිය බැගින් ඉල්ලා ශ්‍රී ලංකා වරාය අධිකාරියේ වෘත්තීය සමිති නායකයින් බව කියන දෙදෙනකුට එරෙහිව ඛනිජ තෙල් සම්පත් සංවර්ධන අමාත්‍ය අර්ජුන රණතුංග කොළඹ දිසා අධිකරණයේ නඩු පවරා තිබෙනවා.\nප්‍රසන්න කළුතරගේ සහ ලාල් බංගමුව යන අයට එරෙහිව අර්ජුන රණතුංග අමාත්‍යවරයා මෙසේ නඩු පවරා ඇත්තේ මහජනතාව නොමඟ යන අයුරින් අසත්‍ය කරුණු ප්‍රකාශ කරමින් තම කීර්ති නාමයට හානි කර ඇති බව පවසමින්.\nපවරා ඇති එකී නඩුවල අංක වන්නේ 1700/DMR/2017, 1701/DMR/2017 සහ 1702/DMR/2017 බව ඛනිජ තෙල් සම්පත් සංවර්ධන අමාත්‍යංශය පවසනවා.\nමහජනතාව නොමඟ යන අයුරින් අසත්‍ය කරුණු ප්‍රකාශ කරමින් තම කීර්ති නාමයට හානි කර ඇති බවත් ඊට වන්දි ලෙස තනි තනිවම රුපියල් මිලියන 500ක වන්දියක් ගෙවිය යුතු බවත් මෙම නඩුවෙන් අමාත්‍ය අර්ජුන රණතුංග ඉල්ලීමක් කර තිබෙනවා.",
       "URL": "https://www.hirunews.lk/166661/වන්දි-ඉල්ලා-ඇමති-අර්ජුනගෙන්-නඩුවක්",
       "Category": "Local News",
       "Parent URL": "https://www.hirunews.lk/local-news.php?pageID=4406"
}