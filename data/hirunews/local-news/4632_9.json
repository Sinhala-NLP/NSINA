{
       "Source": "hirunews",
       "Timestamp": "Saturday, 04 March 2017 - 11:10",
       "Headline": "අනුරාධපුර - මහගල්කඩවලදී බස් රථ දෙකක් සහ ලොරි රථයක් ගැටී 37කට තුවාල (ඡායාරූප)",
       "News Content": "අනුරාධපුර - මහගල්කඩවල ප්‍රදේශයේ දී බස් රථයක් සහ ලොරි රථයක් අද උදෑසන එකිනෙක ගැටී සිදුවූ අනතුරකින් තුවාල ලැබූ 37 දෙනෙකු රෝහල් ගත කර තිබෙනවා.\nමෙලෙස අනතුරට ලක්වී ඇත්තේ ගිරිබාව සිට තබුත්තේගම දක්වා ඇඟළුම් කම්හල් සේවිකාවන් ප්‍රවාහනය කළ පෞද්ගලික බස් රථයක් සහ ගල්ගමුවේ සිට අනුරාධපුර දෙසට පැමිණි ලොරි රථයක්.\nඑහිදී ලොරි රථයේ වේගය පාලනය කර ගත නොහැකිව ඉදිරියෙන් ආ ශ්‍රී ලංගම බස් රථයක ද ගැටී තිබෙනවා.\nමූලික ප්‍රතිකාර සඳහා ඇතුළත් කෙරුණු 37 දෙනෙකු අතුරෙන් බරපතල තත්ත්වයේ පසුවන 8 දෙනෙකු කුරුණෑගල මහ රෝහල වෙත මාරු කර යැවූ බවයි ගල්ගමුව රෝහලේ ප්‍රකාශකයෙකු සඳහන් කළේ.\nසිද්ධිය සම්බන්ධයෙන් පෞද්ගලික බස් රථයේ සහ ලොරි රථයේ රියදුරන් අත්අඩංගුවට ගෙන ඇති බව පොලිස් මාධ්‍ය ප්‍රකාශක කාර්යාලය සඳහන් කළා.\nඡායාරූප - ගල්ගමුව රොෂාන් රණසිංහ",
       "URL": "https://www.hirunews.lk/156028/අනුරාධපුර-මහගල්කඩවලදී-බස්-රථ-දෙකක්-සහ-ලොරි-රථයක්-ගැටී-37කට-තුවාල-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4632"
}