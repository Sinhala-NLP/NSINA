{
       "Source": "hirunews",
       "Timestamp": "Tuesday, 05 September 2023 - 19:41",
       "Headline": "මේ වසරේ උසස් පෙළ නියමිත දිනට",
       "News Content": "2023 උසස් පෙළ විභාගය සැළසුම් කළ පරිදි නොවැම්බර් 27 වන දින ආරම්භ කෙරෙන බව, අධ්‍යාපන අමාත්‍ය සුසිල් ප්‍රේමජයන්ත අද පාර්ලිමේන්තුවේදී ප්‍රකාශ කළා.\nමෙවර උසස් පෙළ විභාගය සඳහා පෙනී සිටින සිසුන්ට අදාළ විෂය නිර්දේශ නියමිත පරිදි ආවරණය නොකිරීම සම්බන්ධයෙන් සහ විභාගයට සූදානම් වීමට කාලය නොමැති බව සඳහන් කරමින් විපක්ෂ නායක සජිත් ප්‍රේමදාස මතුකළ ප්‍රශ්නයට පිළිතුරු ලබාදෙමින් ඔහු මේ බව කියා සිටියා.\nඑහිදී සභාව තුළ ඇති වුණේ සංවාදාත්මක තත්වයක්.\nමේ අතර ආයුර්වේද සංශෝධන පනත් කෙටුම්පත සංශෝධන සහිතව අද පාර්ලිමේන්තුවේදී සම්මත කෙරුණා.",
       "URL": "https://www.hirunews.lk/347259/මේ-වසරේ-උසස්-පෙළ-නියමිත-දිනට",
       "Category": "Local News",
       "Parent URL": "https://www.hirunews.lk/local-news.php?pageID=50"
}