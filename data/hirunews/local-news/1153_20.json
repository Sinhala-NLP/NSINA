{
       "Source": "hirunews",
       "Timestamp": "Saturday, 21 May 2022 - 13:22",
       "Headline": "ප්‍රචණ්ඩ සිදුවීම්වලට 1,348 ක් අත්අඩංගුවට - පොලිස් මාධ්‍ය ප්‍රකාශක (වීඩියෝ)",
       "News Content": "ගාලුමුවදොරදී පසුගිය 9 වනදා සිදු වූ ප්‍රචන්ඩ ක්‍රියාව සම්බන්ධයෙන් දිවයින පුරා පුද්ගලයින් 1348 දෙනෙකු මේ වනවිට අත්අඩංගුවට ගෙන ඇති බව පොලීසිය පවසනවා.\nපොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරි නිහාල් තල්දූව ප්‍රකාශ කළේ අත්අඩංගුවට ගත් පුද්ගලයින්ගෙන් 638 දෙනෙකු මේ වනවිට රක්ෂිත බන්ධනාගාර ගත කර ඇති අතර පුද්ගලයින් 654 දෙනෙකුට ඇප ලබා දී ඇති බවයි.\nමේ අතර ගාලුමුවදොර විරෝධතාවය 43 දිනටත් අද ක්‍රියාත්මකයි.\nඑමෙන්ම, අරලියගහ මන්දිරය ඉදිරිපිට පැවැත්වෙන විරෝධතාවය ද තවදුරටත් පැවැත්වෙනවා.\nගාලුමුවදොර විරෝධතාවය සිදුකරන ස්ථානයේ ඊයේ දිනයේදී කාර්යාලයක් විවෘත කෙරුණා.\nපසුව එම ස්ථානයේ මාධ්‍ය හමුවක් ද පැවැත්වුණා.",
       "URL": "https://www.hirunews.lk/304909/ප්‍රචණ්ඩ-සිදුවීම්වලට-1348-ක්-අත්අඩංගුවට-පොලිස්-මාධ්‍ය-ප්‍රකාශක-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1153"
}