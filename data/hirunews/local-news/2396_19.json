{
       "Source": "hirunews",
       "Timestamp": "Sunday, 11 October 2020 - 12:56",
       "Headline": "නීතිපති, රියාජ් බදියුදීන්ගේ විමර්ශන වාර්තා සමඟ සී.අයි.ඩී යේ නියෝජ්‍ය පොලිස්පති කැඳවයි (වීඩියෝ)",
       "News Content": "පාර්ලිමේන්තු මන්ත්‍රී රිෂාද් බදියුදීන්ගේ සොහොයුරා වන රියාජ් බදියුදීන් මුදා හැරීම සම්බන්ධයෙන් කරුණු විමසීමට අපරාධ පරීක්ෂණ දෙපාර්තමේන්තුවේ නියෝජ්‍ය පොලිස්පතිවරයාව සහ ප්‍රධාන විමර්ශන නිලධාරියාව නීතිපතිවරයා හෙට(12) සිය කාර්යාලය වෙත කැදවා තිබෙනවා.\nනීතිපතිවරයාගේ සම්බන්ධීකරණ නිලධාරිනී රජයේ අධිනීතිඥ නිෂාරා ජයරත්න සඳහන් කළේ අදාළ විමර්ශනයේ සියළු විමර්ශන ගොනු ද නීතිපතිවරයා වෙත ඉදිරිපත් කරන ලෙස දැනුම් දී ඇති බවයි.\nපාස්කු ප්‍රහාරයේ ත්‍රස්තවාදීන් සමග සබදතා පැවැත්වූ බවට සැකපිට පසුගිය අප්‍රේල් මාසයේදී අත්අඩංගුවට ගැනුණු රියාජ් බදියුදීන් මාස 5කට වැඩි කාලයක් රදවාගෙන ප්‍රශ්න කිරීමෙන් පසුව පසුගිය දා නිදහස් කර තිබුණේ ඔහුට එරෙහිව පිළිගත හැකි සාක්ෂි ඉදිරිපත් නොවූ බව සදහන් කරමින්.\nඑමෙන්ම, රියාජ් බදියුදීන් නිදහස් කිරීම පිළිබද කඩිනම් විමර්ශනයක් පවත්වන ලෙස ඉල්ලා ආණ්ඩු පක්ෂ මන්ත්‍රීවරුන් 100 දෙනෙකුගේ අත්සනින් යුත් ලිපියක් ජනාධිපතිවරයා සහ අගමැතිවරයා වෙත පසුගිය 9 වන දා භාර දී තිබුණා.",
       "URL": "https://www.hirunews.lk/252291/නීතිපති-රියාජ්-බදියුදීන්ගේ-විමර්ශන-වාර්තා-සමඟ-සී-අයි-ඩී-යේ-නියෝජ්‍ය-පොලිස්පති-කැඳවයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2396"
}