{
       "Source": "hirunews",
       "Timestamp": "Wednesday, 13 October 2021 - 15:54",
       "Headline": "ඉන්දීය යුද හමුදා ප්‍රධානී ජනපති හමුවෙයි",
       "News Content": "ඉන්දිය යුද හමුදා ප්‍රධානී ජෙනරාල් මනෝජ් මුකුන්ද් නාරාවන් අද ජනාධිපති කාර්යාලයේදී ජනාධිපති ගෝඨාභය රාජපක්ෂ හමුවුණා.\nකලාපීය ආරක්ෂාව සම්බන්ධයෙන් අසල්වැසි රටවල ස්ථාවරභාවය තම රට ඉහළින් අපේක්ෂා කරන බව ජෙනරාල්වරයා එහිදී සඳහන් කළ බවයි ජනාධිපති මාධ්‍ය අංශය නිවේදනය කළේ.\nඉන්දීය හමුදා පුහුණුවීම් මගින් මෙරට හමුදා නිලධාරින්ට ලැබෙන නායකත්ව හැකියාව පිලිබඳව ජනාධිපතිවරයා ඉන්දීය යුද හමුදා ප්‍රධානියාට සිය ප්‍රසාදය පළ කළ බවයි ජනාධිපති මාධ්‍ය අංශය පැවසුවේ.\nමේ අතර ඉන්දීය යුද හමුදා ප්‍රධානියා අද අග්‍රාමාත්‍ය මහින්ද රාජපක්ෂ, ආරක්ෂක ලේකම් ජෙනරාල් කමල් ගුණරත්න මෙන්ම, යුද හමුදාපති ජෙනරාල් ශවේන්ද්‍ර සිල්වා ද හමුවුණා.",
       "URL": "https://www.hirunews.lk/284886/ඉන්දීය-යුද-හමුදා-ප්‍රධානී-ජනපති-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=1631"
}