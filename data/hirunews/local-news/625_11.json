{
       "Source": "hirunews",
       "Timestamp": "Tuesday, 03 January 2023 - 20:30",
       "Headline": "6 - 11 ශ්‍රේණිවල සිසුන් ඇතුළත් කිරීමට නව ක්‍රම අවශ්‍ය නොවන බව ගුරු සංගම් පවසයි",
       "News Content": "රජයේ පාසල්වල 06 වන ශ්‍රේණිය හැර, 02 වන ශ්‍රේණිය සිට 11 වන ශ්‍රේණිය දක්වා සිසුන් ඇතුළත් කිරීමේ දී නව ක්‍රමවේදයක් සකස් කිරීමට අමාත්‍ය මණ්ඩල ගත් තීරණය වහා අහෝසි කළ යුතු බව ලංකා ගුරු සංගමය පවසනවා.\nඑහි ප්‍රධාන ලේකම් ජෝෂප් ස්ටාලින් අද (03) පැවති මාධ්‍ය හමුවක දී කියා සිටියේ එය ක්‍රියාත්මක කළහොත් ඊට එරෙහිව නීතිමය ක්‍රියාමාර්ග ගන්නා බවයි.\nපළමු ශ්‍රේණියේ සිට 05 වන ශ්‍රේණිය දක්වා එක් පන්තියක උපරිම සිසුන් සංඛ්‍යාව 40ක් වන අතර 06 වන ශ්‍රේණිය සිට 11 වන ශ්‍රේණිය දක්වා එක් පන්තියක උපරිම සිසුන් සංඛ්‍යාව 45ක් ලෙස නොවෙනස්ව පවත්වා ගනිමින් මෙම නව ක්‍රමවේදයක් සකස් කිරීමටයි අමාත්‍ය මණ්ඩලයේ අනුමැතිය හිමි වුණේ.",
       "URL": "https://www.hirunews.lk/324208/6-11-ශ්‍රේණිවල-සිසුන්-ඇතුළත්-කිරීමට-නව-ක්‍රම-අවශ්‍ය-නොවන-බව-ගුරු-සංගම්-පවසයි",
       "Category": "Local News",
       "Parent URL": "https://www.hirunews.lk/local-news.php?pageID=625"
}