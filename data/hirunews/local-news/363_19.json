{
       "Source": "hirunews",
       "Timestamp": "Sunday, 07 May 2023 - 10:21",
       "Headline": "සුඩාන සාම සාකච්ඡා සෞදි අරාබියේ දී",
       "News Content": "සුඩානයේ යුද ගැටුම් සමථයකට පත් කිරීම සඳහා තවත් සාම සාකච්ඡාවක් සෞදි අරාබියේදී පැවැත්වීමට නියමිතයි.\nඒ සඳහා ගැටුමට මුල්වූ හමුදා දෙපාර්ශවයේම නියෝජිතයින් පිරිසක් ජෙඩා නගරයට පිටත්ව ගොස් ඇති බවයි විදෙස් මාධ්‍ය වාර්තා කළේ.\nගැටුමට මුල්වූ සුඩාන හමුදාව සහ ආර්.එස්.එෆ් හමුදා බලකාය අතර සාම සාකච්ඡාවක් පැවැත්වීම සම්බන්ධයෙන් මැදිහත්වීමට ඇමරිකාව සහ සෞදි අරාබිය තීරණය කර තිබෙනවා.\nගැටුම ආරම්භ වූ දා සිටම සටන් විරාම කිහිපයක් ප්‍රකාශයට පත් කරනු ලැබූවද එය ක්‍රියාත්මක වී තිබුණේ නැහැ.",
       "URL": "https://www.hirunews.lk/334470/සුඩාන-සාම-සාකච්ඡා-සෞදි-අරාබියේ-දී",
       "Category": "Local News",
       "Parent URL": "https://www.hirunews.lk/local-news.php?pageID=363"
}