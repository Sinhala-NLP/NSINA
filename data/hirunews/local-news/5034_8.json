{
       "Source": "hirunews",
       "Timestamp": "Tuesday, 24 May 2016 - 18:28",
       "Headline": "කෙහෙළියගේ පාදයේ සැත්කමකට  මිලියන 200 ක් දුන්නේ ඇයි?",
       "News Content": "හිටපු ජනාධිපති ලේකම් ලලිත් වීරංතුංගගෙන් පොලිස් මූල්‍ය අපරාධ කොට්ඨාශය අද පැය 3 කට ආසන්න කාලයක් ප්‍රශ්න කළා.\nඒ,  ඕස්ට්‍රේලියාවේදී පාදයක සැත්කමක් සිදුකිරීම සඳහා හිටපු අමාත්‍ය කෙහෙළිය රඹුක්වැල්ලට ජනාධිපති අරමුදලෙන් රුපියල් මිලියන 200ක  මුදලක් ලබාදීම සම්බන්ධයෙන්.\nඅද උදෑසන 10 ට පමණ හිටපු ජනාධිපති ලේකම්වරයා පොලිස් මූල්‍ය අපරාධ කොට්ඨාශයට පැමිණි බවයි අප වාර්තාකරු සඳහන් කළේ.\nකෙසේ වෙතත් පසුව මාධ්‍යවේදීන් කරුණු විමසූ විට ඔහු කියා සිටියේ  පරීක්ෂණයක් සිදුවන කරුණක් පිළිබඳව ප්‍රකාශයන් කිරීමට තමන් අකමැති බවයි.",
       "URL": "https://www.hirunews.lk/133925/කෙහෙළියගේ-පාදයේ-සැත්කමකට-මිලියන-200-ක්-දුන්නේ-ඇයි",
       "Category": "Local News",
       "Parent URL": "https://www.hirunews.lk/local-news.php?pageID=5034"
}