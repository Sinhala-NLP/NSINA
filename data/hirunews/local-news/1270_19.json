{
       "Source": "hirunews",
       "Timestamp": "Saturday, 26 March 2022 - 9:40",
       "Headline": "අධිභාර පනත් කෙටුම්පත දෙවන වර කියවීමේ විවාදය අප්‍රේල් 07",
       "News Content": "අධිභාර බද්ද පනත් කෙටුම්පත දෙවන වර කියවීමේ විවාදය ලබන අප්‍රේල් 7 වැනිදා පැවැත්වීමට නියෝජ්‍ය කතානායක රංජිත් සියඹලාපිටියගේ ප්‍රධානත්වයෙන් ඊයේ (25) පැවති පාර්ලිමේන්තු කටයුතු පිළිබද කාරක සභා රැස්වීමේදී තීරණය වී තිබෙනවා.\nරුපියල් කෝටි සියයකට වැඩි ආදායම් උපයන පුද්ගලයන් හෝ සමාගම් වලින් සියයට 25 ක අධිභාරයක් අයකිරීමට අදාල නීතිමය ප්‍රතිපාදන සැලසීම මෙම පනත් කෙටුම්පතේ අරමුණයි.\nපාර්ලිමේන්තුව ලබන අප්‍රේල් 5 වැනිදා සිට අප්‍රේල් 8 වැනිදා දක්වා රැස්වීමට ද මෙහිදී තීරණය වී තිබුණා.",
       "URL": "https://www.hirunews.lk/300421/අධිභාර-පනත්-කෙටුම්පත-දෙවන-වර-කියවීමේ-විවාදය-අප්‍රේල්-07",
       "Category": "Local News",
       "Parent URL": "https://www.hirunews.lk/local-news.php?pageID=1270"
}