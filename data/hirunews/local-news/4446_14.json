{
       "Source": "hirunews",
       "Timestamp": "Thursday, 29 June 2017 - 14:20",
       "Headline": "උමා ඔය ගැන සොයන්න විදේශ විශේෂඥයින්ගේ සහාය",
       "News Content": "උමා ඔය ව්‍යාපෘතිය ඉදිරියට ක්‍රියාත්මක කිරීම පිළිබදව සොයා බැලීමට විදේශීය විශේෂඥයින්ගේ සහය ලබාගැනීමට අපේක්ෂා කරන බව ජනාධිපති මෛත්‍රීපාල සිරිසේන ප්‍රකාශ කළා.\nඉංජිනේරුවන්ගේ උපදෙස් නොතකමින් දේශපාලන තීන්දු මත ව්‍යාපෘතිය ක්‍රියාවට නැංවීම නිසා ප්‍රදේශයේ ජනතාවට අයහපත් ප්‍රතිවිපාක වලට මුහුණදීමට සිදුව ඇති බවයි ජනාධිපතිවරයා කියා සිටියේ.\nවැරදි ඇස්තමේන්තු සකස් කර ව්‍යාපෘතියෙන් මූල්‍ය වංචා සිදුකළ අය පිළිබදව ද වෙනම පරීක්ෂණයක් සිදුකරන බව ජනාධිපති මෛත්‍රීපාල සිරිසේන සදහන් කළේ නුවරඑළියේ අද පැවති උත්සවයක් අමතමින්.\nසයිටම් ගැටලූවට පැවති රජය වගකිව යුතු බව ද ජනාධිපතිවරයා මෙහිදී කියා සිටියා. ජාතික සමගියට සහ ආගමික සංහිදියාවට පවතින බාධා පිළිබදව ජනාධිපති මෛත්‍රීපාල සිරිසේන මෙහිදී අදහස් පළ කළා.\nඑහිදී ජනාධිපතිවරයා සඳහන් කළේ සමාජ ජාල වෙබ් අඩවි සහ මුහුණුපොත ඔස්සේ ජාතික සමගියට සහ ආගමික සංහිඳියාවට බාධා වන අයුරින් ඇතැම් වාර්තා පළ වන බවයි.",
       "URL": "https://www.hirunews.lk/164692/උමා-ඔය-ගැන-සොයන්න-විදේශ-විශේෂඥයින්ගේ-සහාය",
       "Category": "Local News",
       "Parent URL": "https://www.hirunews.lk/local-news.php?pageID=4446"
}