{
       "Source": "hirunews",
       "Timestamp": "Monday, 19 April 2021 - 10:16",
       "Headline": "අඟහරු මත හෙලිකොප්ටරයක් පියාසර කරවීමේ මෙහෙයුමක්",
       "News Content": "වෙනත් ග්‍රහ ලෝකයක සිට ප්‍රථම වරට හෙලිකොප්ටරයක් පියාසර කිරීමේ මෙහෙයුමක් නාසා ආයතනය අද අත්හදා බැලීමට නියමිතයි.\nපසුගිය පෙබරවාරි මාසයේ අඟහරු ග්‍රහයා වෙත ගොඩබස්වන ලද පර්සිෆියර්නස් රෝවරය මගින් ගෙනයන ලද කිලෝ 1යි ග්‍රෑම් 800ක් බරැති මෙම කුඩා හෙලිකොප්ටරය සාර්ථකව පියාසර කරවීමට හැකිවනු ඇති බවයි නාසා ආයතනය ප්‍රකාශ කළේ.\nඉන්ජෙනියුටි ලෙස නම් කර ඇති මෙම යානය අගහරු ග්‍රහයාගේ ජෙසෙරෝ ආවාටයේ සිට මීටර තුනක් පමණ ඉහළට එසවීමට නාසා විද්‍යාඥයින් සැළසුම් කර තිබෙනවා.",
       "URL": "https://www.hirunews.lk/268854/අඟහරු-මත-හෙලිකොප්ටරයක්-පියාසර-කරවීමේ-මෙහෙයුමක්",
       "Category": "Local News",
       "Parent URL": "https://www.hirunews.lk/local-news.php?pageID=2011"
}