{
       "Source": "hirunews",
       "Timestamp": "Friday, 02 December 2022 - 10:08",
       "Headline": "ප්‍රමිතියෙන් තොර කොම්පෝස්ට් පොහොර සැපයූ සමාගමක් අසාදු ලේඛනගත කෙරේ",
       "News Content": "ගාල්ල දිස්ත්‍රික්කයේ ගොවීන්ට ප්‍රමිතියෙන් තොර කොම්පෝස්ට් පොහොර සැපයූ සමාගමක් අසාදුලේඛන ගත කිරීමට කෘෂිකර්ම වනජිවි හා වන සම්පත් සංරක්ෂණ අමාත්‍ය මහින්ද අමරවීර, ජාතික පොහොර ලේකම් කාර්යාලයට උපදෙස් ලබාදී තිබෙනවා.\nඒ අදාළ සමාගම වී වගාව සඳහා ගොවීන්ට නිකුත් කර තිබූ කොම්පෝස්ට් පොහොරවල සියයට 34කට වඩා වැලි ඇති බවට තහවුරු වීමත් සමගයි.\nගාල්ල දිස්ත්‍රික් ලේකම්වරයාගෙන් සිදු කළ කරුණු විමසීමකින් අනතුරුව අදාළ සමාගම අසාදු ලේඛන ගත කරන ලෙසත්, නඩු පැවරීමට මෙන්ම ගොවීන්ට පොහොර අලෙවි කර ඇත්නම් ඊට කිසිදු මුදලක් නොගෙවන ලෙසටයි අමාත්‍යවරයා උපදෙස් ලබා දී ඇත්තේ.",
       "URL": "https://www.hirunews.lk/321775/ප්‍රමිතියෙන්-තොර-කොම්පෝස්ට්-පොහොර-සැපයූ-සමාගමක්-අසාදු-ලේඛනගත-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=693"
}