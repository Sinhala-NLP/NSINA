{
       "Source": "hirunews",
       "Timestamp": "Saturday, 30 September 2017 - 15:39",
       "Headline": "යතුරුපැදි අනතුරුවලින් දෙදෙනෙකු මරුට",
       "News Content": "කැකිරාව - ඉපලෝගම - ගෝනපතිරාව ප්‍රදේශයේදී සිදුවූ රිය අනතුරකින් පුද්ගලයෙකු ජීවිතක්ෂයට පත්ව තිබෙනවා.\nයතුරුපැදියක් සහ කැබ් රථයක් එකිනෙක ගැටීමෙන් මෙම අනතුර සිදුව ඇති අතර, යතුරුපැදිකරු කැකිරාව ප්‍රාදේශීය රෝහලට ඇතුළත් කිරීමෙන් අනතුරුව ජීවිතක්ෂයට පත්ව ඇති බවයි පොලිසිය සදහන් කළේ.\n47 හැවිරිදි ඔහු එම ප්‍රදේශයේම පදිංචිකරුවෙකු වන අතර, ඊයේ සිදුවූ අනතුර සම්බන්ධයෙන් කැබ් රථයේ රියදුරා පොලිසිය අත්අඩංගුවට ගෙන තිබෙනවා.\nමේ අතර මොනරාගල - බිබිල මාර්ගයේ ඉදිකිවුල ප්‍රදේශයේදී අද දහවල් සිදුවූ රිය අනතුරකින් 18 හැවිරිදි තරුණයෙකු ජීවිතක්ෂයට පත්ව තිබෙනවා.\nබිබිල ශ්‍රී ලංගම ඩිපෝවට අයත් බස් රථයක් සහ යතුරුපැදියක් එකිනෙක ගැටී මෙම අනතුර සිදුව ඇති බවයි පොලිසිය සදහන් කළේ.\nඅනතුරෙන් යතුරුපැදියේ ගමන් ගත් අදාළ තරුණයා ජීවිතක්ෂයට පත්ව ඇති අතර, එහි පිටුපස ගමන් කළ තවත් පුද්ගලයෙකු බරපතල තුවාල ලබා මොනරාගල දිස්ත්‍රික් මහරෝහලට ඇතුළත් කර තිබෙනවා.\nඅනතුර සම්බන්ධයෙන් බස් රථයේ රියදුරා පොලිසිය අත්අඩංගුවට ගෙන ඇති බව සදහන්.",
       "URL": "https://www.hirunews.lk/172233/යතුරුපැදි-අනතුරුවලින්-දෙදෙනෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=4295"
}