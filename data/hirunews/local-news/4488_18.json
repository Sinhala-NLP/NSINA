{
       "Source": "hirunews",
       "Timestamp": "Thursday, 01 June 2017 - 15:58",
       "Headline": "පොලිසියට වෙඩි තැබූ 'මාතර රොෂාන්'ගේ ගෝලයාගේ ගේ පිටුපස වළලා තිබූ දේ (ඡායාරූප)",
       "News Content": "කුරුණෑගල- මාස්පොත දී කුරුණෑගල පොලිසියේ පොලිස් පරීක්ෂකවරයෙකු වෙඩි තබා ඝාතනය කිරීමේ සිද්ධියේ ප්‍රධාන සැකකරුට ආධාර අනුබල හා නවාතැන් දුන් පුද්ගලයෙකු පන්නල කොරලේවත්ත ප්‍රදේශයෙන් අද (01) අත්අඩංගුවට ගැනුනා.\nමෙහි ප්‍රධාන සැකකරු වූ 'මාතර රොෂාන්' නැමැත්තා 4/28 මිය ගියේ හම්බන්තොට පැලක සැඟව සිටියදී පොලිසිය සමග ඇතිවූ වෙඩි හුවමාරුවකින්.\nඅද අත්අඩංගුවට ගත සැකකරුගේ නිවාස පිටුපස ප්ලාස්ටික් බටයක දමා වලලා තිබු T 56 ගිනි අවියක්, උණ්ඩ 28ක්, මැගසීනයක් පොලිසිය සොයා ගත්තා.\nඑම ගිනි අවිය 'මාතර රොෂාන්' නැමැත්තා හික්කඩුව ප්‍රදේශයෙන් මිලට ගත එකක් බව ද සඳහන්.\nඅද අත්අඩංගුවට ගත සැකකරු අපරාධ රැසකට සම්බන්ධ අයෙක් බව පොලිසිය කියා සිටිනවා.\nඡායාරූප - බණ්ඩාරගම බිමල් ශාමේන්",
       "URL": "https://www.hirunews.lk/162616/පොලිසියට-වෙඩි-තැබූ-මාතර-රොෂාන්ගේ-ගෝලයාගේ-ගේ-පිටුපස-වළලා-තිබූ-දේ-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4488"
}