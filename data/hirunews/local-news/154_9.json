{
       "Source": "hirunews",
       "Timestamp": "Tuesday, 25 July 2023 - 9:28",
       "Headline": "එක්සත් ජාතීන්ගේ නේවාසික සම්බන්ධීකාරකවරයා ජනපති හමුවෙයි",
       "News Content": "එක්සත් ජාතීන්ගේ නේවාසික සම්බන්ධීකාරක මාර්ක් අන්ඩ්‍රේ ෆ්‍රැන්චෙ (Marc-André Franche) හා ජනාධිපති රනිල් වික්‍රමසිංහ අතර හමුව ජනාධිපති ලේකම් කාර්යාලයේදී ඊයේ (24) සිදු වුණා.\nමෙම හමුවේදී එක්සත් ජාතීන්ගේ නේවාසික සම්බන්ධීකාරකවයා, ශ්‍රී ලංකාවේ ආර්ථික ස්ථාවරත්වය සහ වර්ධනයට වැදගත් කරුණු සම්බන්ධයෙන් ජනාධිපති රනිල් වික්‍රමසිංහ සමඟ සාකච්ඡාවක නිරත වුණා.\nශ්‍රී ලංකාව මූල්‍ය අභියෝග ජය ගැනීමට සහ තිරසර සංවර්ධනයක් ඇති කිරීම සඳහා ප්‍රතිව්‍යුහගත කිරීමේ ක්‍රියාවලියට සාධාරණ ණය ප්‍රතිකර්මයක් කිරීමට එක්සත් ජාතීන්ගේ සංවිධානය ශ්‍රී ලංකාවට සහාය වන බව ද මාර්ක් අන්ඩ්‍රේ පෙන්වා දුන්නා.\nශ්‍රී ලංකාවේ උතුරු නැගෙනහිර සඳහා සිය පරිපාලනයේ විස්තීර්ණ සංවර්ධන සහ ප්‍රතිසන්ධාන සැලසුම් ජනාධිපති රනිල් වික්‍රමසිංහ විසින් එක්සත් ජාතීන්ගේ නේවාසික සම්බන්ධීකාරක මාර්ක් අන්ඩ්‍රේ ෆ්‍රැන්චෙ වෙත ඉදිරිපත් කළා.\nඋතුරු නැගෙනහිර ප්‍රජාවන් අතර සහජීවන අරමුණු කර ගනිමින් යෝජිත සැලසුම් දිගුකාලීන ගැටලු විසඳීම, කලාපීය වර්ධනය පෝෂණය කිරීමත්, ඒ සඳහා ධනාත්මක වෙනස්කම් ඇති කිරීමට රජය පියවර ගන්නා බවත් ජනාධිපතිවරයා මෙහිදී පෙන්වා දුන්නා.",
       "URL": "https://www.hirunews.lk/342437/එක්සත්-ජාතීන්ගේ-නේවාසික-සම්බන්ධීකාරකවරයා-ජනපති-හමුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=154"
}