{
       "Source": "hirunews",
       "Timestamp": "Sunday, 06 March 2022 - 13:26",
       "Headline": "ගෝනපීනූවල වෙඩි තැබීමේ සිද්ධියට සීනිගම ලොක්කා අත්අඩංගුවට",
       "News Content": "ගාල්ල - ගෝනපීනූවල මංසන්ධියේදී පසුගිය 27 වනදා සිදුකළ වෙඩි තැබීමේ සිද්ධියේ ප්‍රධාන සැකකරුවන් වන සීනිගම ලොක්කා සහ ඔහුගේ මස්සිනා ඊයේ පස්වරුවේ අත්අඩංගුවට ගෙන තිබෙනවා.\nඒ, අපරාධ පරීක්ෂණ දෙපාර්තමේන්තුව සහ ගෝනපීනූවල පොලිසිය සිදුකළ - ගිංතොට ප්‍රදේශයේ ඒකාබද්ධ මෙහෙයුමකදියි.\nනඩු හා වරෙන්තු කිහිපයක් පවතින මොවුන් ගෝනපීනූවල මංසන්ධියේදී සිදුකළ වෙඩි තැබීමෙන් පසු පලාගොස් තිබුණා.\nසැකකරුවන් පලාගිය යතුරුපැදියද පොලිසිය මගින් සොයාගෙන ඇති අතර, වෙඩි තැබීම සඳහා යොදාගත් ටී 56 ගිනි අවිය, මැගසින් දෙකක්, උණ්ඩ 45 ක් සහ ව්‍යාජ අංක තහඩු හතරක් සමඟ සැකකරුවන් දෙදෙනෙකු මීට පෙර අත්අඩංගුවට ගනු ලැබුවා.",
       "URL": "https://www.hirunews.lk/298786/ගෝනපීනූවල-වෙඩි-තැබීමේ-සිද්ධියට-සීනිගම-ලොක්කා-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1315"
}