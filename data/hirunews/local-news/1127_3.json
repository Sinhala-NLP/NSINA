{
       "Source": "hirunews",
       "Timestamp": "Wednesday, 01 June 2022 - 16:40",
       "Headline": "අටලුගම ඝාතකයා තවදුරටත් රිමාන්ඩ්",
       "News Content": "බණ්ඩාරගම - අටළුගම දැරිය ඝාතනය සම්බන්ධයෙන් අත්අඩංගුවට ගත් සැකකරු ලබන 9 වනදා දක්වා අද යළි රක්ෂිත බන්ධනාගාර ගත කෙරුණා.\nඒ පානදුර ප්‍රධාන මහේස්ත්‍රාත් ජයරුවන් දිසානායකගේ නියෝගයකට අනුවයි.\nඑහිදී සැකකරු මහේස්ත්‍රාත්වරයා හමුවේ පෞද්ගලික ප්‍රකාශයක් ද ලබා දී තිබෙනවා.\nමේ අතර, දැරිය ඝාතනය සම්බන්ධයෙන් රක්ෂිත බන්ධනාගාර ගතව සිටින මෙම පුද්ගලයාට එරෙහිව තවත් අපයෝජන සිද්ධියක් සම්බන්ධයෙන් පොලීසියට පැමිණිල්ලක් ඉදිරිපත් කර තිබෙනවා.\nඅටළුගම ප්‍රදේශයේම පදිංචි 37 හැවිරිදි දෙදරු මවක් විසින් මෙම පැමිණිල්ල ඉදිරිපත් කර ඇති බව සඳහන්.",
       "URL": "https://www.hirunews.lk/305917/අටලුගම-ඝාතකයා-තවදුරටත්-රිමාන්ඩ්",
       "Category": "Local News",
       "Parent URL": "https://www.hirunews.lk/local-news.php?pageID=1127"
}