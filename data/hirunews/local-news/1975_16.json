{
       "Source": "hirunews",
       "Timestamp": "Tuesday, 04 May 2021 - 19:41",
       "Headline": "කොරෝනා රෝගීන් 58 ක් දැඩි සත්කාර ඒකකයේ",
       "News Content": "ඉදිරි සති දෙක තුළ කොරෝනා රෝගීන් සඳහා අමතර ඇදන් 10,000ක් වෙන් කරන බව සෞඛ්‍ය ඇමතිනී පවිත්‍රා වන්නිආරච්චි අද පාර්ලිමේන්තුවේදී ප්‍රකාශ කළා.\nකොරෝනා තත්ත්වය සම්බන්ධයෙන් කල් තැබිමේ විවාදයට එක්වෙමින් ඇය සඳහන් කළේ මේ වන විට දැඩි සත්කාර ඒකකවල කොරෝනා රෝගීන් 58 දෙනෙකු අසාධ්‍ය තත්ත්වයේ ප්‍රතිකාර ලබන බවයි.\nපාර්ලිමේන්තු සභා ගර්භයට පිවිසෙන සියළු දොරටු විවෘත කර අද මෙම විවාදය පැවැත්වුණා.\nමේ අතර, හෙට පැවැත්වීමට සැලසුම් කර තිබූ කොළඹ වරාය නගර ආර්ථික කොමිෂන් සභා පනත් කෙටුම්පත පිළිබද විවාදය කල් තැබීමට පක්ෂ නායකයින් තීරණය කළා. ඒ, එම පනත් කෙටුම්පත පිළිබද ඉදිරිපත් වූ පෙත්සම් සම්බන්ධයෙන් ශ්‍රේෂ්ඨාධිකරණයේ නිගමනය කථානායකවරයාට මෙතෙක් ලැබී නොතිබීම හේතුවෙන්.\nශ්‍රේෂ්ඨාධිකරණයේ තීරණය ලැබුණු පසු මීළඟ පාර්ලිමේන්තු රැස්වීම් වාරයේදී එම විවාදය පැවැත්වීමටයි අද පැවති පක්ෂ නායක රැස්වීමේදී තීරණය වුණේ.\nඒ අනුව හෙට දිනයේදී ද කොරෝනා තත්ත්වය සම්බන්ධයෙන් වූ කල් තැබීමේ විවාදය පැවැත්වීමට නියමිතයි.",
       "URL": "https://www.hirunews.lk/270442/කොරෝනා-රෝගීන්-58-ක්-දැඩි-සත්කාර-ඒකකයේ",
       "Category": "Local News",
       "Parent URL": "https://www.hirunews.lk/local-news.php?pageID=1975"
}