{
       "Source": "hirunews",
       "Timestamp": "Sunday, 13 December 2020 - 13:00",
       "Headline": "ශ්‍රී ලංකන්, සිංගප්පූරු ගුවන් සේවා සතියකට ගමන්වාර තුනක් දක්වා ඉහළ නංවයි",
       "News Content": "ශ්‍රී ලංකන් ජාතික ගුවන් සේවය කොළඹ සිට සිංගප්පූරුව දක්වා මගී ගුවන් ගමන් වාර සතියකට තුන්වරක් දක්වා ඉහළ නැංවීමට පියවර ගෙන තිබෙනවා.\nඒ අනුව, එම මෙහෙයුම් ලබන 18 වනදා සිට ක්‍රියාත්මක වන බවයි ශ්‍රී ලංකන් ගුවන් සේවය නිවේදනය කළේ.\nඑමෙන්ම, මැලේසියාවේ - ක්වාලාලම්පුර් සහ කොළඹ අතර සතිපතා ගුවන් මෙහෙයුම් සෑම සිකුරාදා දිනකම ක්‍රියාත්මක කිරීමට නියමිතයි.\nමෙම ගුවන් ගමන් කොවිඩ් 19 ගෝලීය වසංගතයට අදාල ගුවන් ගමන් සීමාවන්ට සහ අදාළ රටවල් විසින් පනවා ඇති දේශසීමා වසාදැමීම් වලට යටත්ව ක්‍රියාත්මක වනු ඇති.\nගුවන්තොටුපලේ සහ ගුවන් යානය තුළ කොවිඩ් 19 වැළැක්වීමේ සේවා සඳහා අමතර ක්‍රියාමාර්ග රැසක් ගෙන ඇති අතර, සිය මගීන්ගේ ආරක්ෂාව සහ යහපැවැත්ම උදෙසා සැමවිට ප්‍රමුඛත්වය ලබාදෙන බව ද ශ්‍රී ලංකන් ගුවන් සේවය අවධාරණය කළා.",
       "URL": "https://www.hirunews.lk/256924/ශ්‍රී-ලංකන්-සිංගප්පූරු-ගුවන්-සේවා-සතියකට-ගමන්වාර-තුනක්-දක්වා-ඉහළ-නංවයි",
       "Category": "Local News",
       "Parent URL": "https://www.hirunews.lk/local-news.php?pageID=2277"
}