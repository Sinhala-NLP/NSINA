{
       "Source": "hirunews",
       "Timestamp": "Tuesday, 04 October 2022 - 9:30",
       "Headline": "එළඹෙන බ්‍රහස්පතින්දා ජනපතිගෙන් විශේෂ ප්‍රකාශයක්",
       "News Content": "වත්මන් ආර්ථික තත්ත්වය පිළිබඳ ජනාධිපති රනිල් වික්‍රමසිංහ අනිද්දා විශේෂ ප්‍රකාශයක් සිදු කිරීමට නියමිත යි.\nපාර්ලිමේන්තුවේ දී අදාළ ප්‍රකාශය සිදු කිරීමට නියමිත බව යි වාර්තා වන්නේ.\nජනාධිපතිවරයාගේ ප්‍රධානත්වයෙන් ඊයේ පැවති ආණ්ඩු පක්ෂ මන්ත්‍රී කණ්ඩායමේ දී මේ සම්බන්ධයෙන් සාකච්ඡා වී තිබෙනවා.\nමේ අතර, ශ්‍රී ලංකාව සහ අයිස්ලන්තය අතර මිත්‍රත්වය තවදුරටත් ශක්තිමත් කිරීමට අපේක්ෂා කරන බව අයිස්ලන්ත ජනාධිපති ග්වෝනි ජොහැන්සන් සඳහන් කර තිබෙනවා.\nරනිල් වික්‍රමසිංහ ජනාධිපති ධුරයට පත්වීමෙන් පසු විශේෂ සුබ පැතුම් පණිවුඩයක් යොමු කරමිනු යි අයිස්ලන්ත ජනාධිපතිවරයා මේ බව ප්‍රකාශ කර ඇත්තේ.\nසමාජ සංහිඳියාව රැක ගනිමින් ආර්ථික අභියෝගවලට සාර්ථක ව මුහුණ දීමට ශ්‍රී ලංකාවට හැකියාව පවතින බව තමන් විශ්වාස කරන බව ද අයිස්ලන්ත ජනාධිපතිවරයා එහි දී පෙන්වා දී තිබෙනවා.",
       "URL": "https://www.hirunews.lk/316995/එළඹෙන-බ්‍රහස්පතින්දා-ජනපතිගෙන්-විශේෂ-ප්‍රකාශයක්",
       "Category": "Local News",
       "Parent URL": "https://www.hirunews.lk/local-news.php?pageID=826"
}