{
       "Source": "hirunews",
       "Timestamp": "Thursday, 02 June 2016 - 13:21",
       "Headline": "දියණිය අපයෝජනය කළ පියෙකු රක්ෂිත බන්ධනාගාරයට",
       "News Content": "තම වැඩිමහල් දියණිය බරපතල ලිංගික අපයෝජනයට ලක් කර පියෙකු පොලීසිය අත්අඩංගුවට ගෙන අධිකරණයට ඉදිරිපත් කිරීමෙන් පසු මේ මස 14 වනදා දක්වා  රක්ෂිත බන්ධනාගාර ගත කර තිබෙනවා.\nසැකකාර පියා පවුල් ආරවුලක් මත බිරිඳගෙන් වෙන්ව ජීවත්ව සිටියදී මෙම දැරිය රවටා බලහත්කාරයෙන් රැගෙන ගොස් 2013 වසරේද බරපතල ලෙස ලිංගික අපයෝජනයට ලක් කර ඇති බවයි පොලිසිය සඳහන් කළේ.\nකෙසේ වෙතත් ඔහු ඉන් අනතුරුව දෙවන විවාහයක් සිදුකරගෙන  ඇති අතර එම විවාහයෙන් බිරිඳට දාව උපන්  සයමස් දැරියද මොහු විසින් ඝාතනය කර තිබෙනවා.\nමෙම සිද්ධියට සැකකරු වසරකට අධික කාලයක් රක්ෂිත බන්ධනාගාර ගතව සිට ඇප ලබා පැමිණ ඇති බවයි පොලිසිය ප්‍රකාශ කළේ.\nඑලෙස නිදහස්ව පැමිණ සිටින අවස්ථාවේදීයි සැකකරු සිය මවගේ නිවසට පැමිණ එහි සිටි පළමු විවාහයේ 13 හැවිරිදි දියණිය යළිත් අපයෝජනයට ලක් කර ඇත්තේ.\nඅදාළ සිද්ධියට සැකකරු පසුගිය 31 වනදා කරුවලගස්වැව පොලීසිය අත්අඩංගුවට ගත්තා.",
       "URL": "https://www.hirunews.lk/134614/දියණිය-අපයෝජනය-කළ-පියෙකු-රක්ෂිත-බන්ධනාගාරයට",
       "Category": "Local News",
       "Parent URL": "https://www.hirunews.lk/local-news.php?pageID=5022"
}