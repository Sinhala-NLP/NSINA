{
       "Source": "hirunews",
       "Timestamp": "Friday, 05 November 2021 - 13:34",
       "Headline": "උල්කාවක මඟ වෙනස් කිරීමේ උත්සාහයක්",
       "News Content": "අභ්‍යවකාශයේ සැරිසරන ග්‍රහක හෙවත් උල්කා වෙතින් මහ පොළවට අවදානමක් ඇතිවීම වැළැක්වීමේ පරීක්ෂණයක් ඇමරිකානු නාසා ආයතනය මගින් සැළසුම් කර තිබෙනවා.\nඒ, පෘථිවියට සැතපුම් හැට අට ලක්ෂයක් ඈතින් පිහිටි ග්‍රහකයක් වෙත පැයට සැතපුම් 15,000ක වේගයෙන් අභ්‍යාවකාශ යානයක් පතිත කරවා එහි ගමන් මග වෙනස් කිරීමට උත්සාහ කිරීමෙන්.\nඩොලර් මිලියන 330 ක් වැයවන ඩාට් හෙවත් ද්විත්ව ග්‍රහක ප්‍රතිස්ථාපන පරීක්ෂණ මෙහෙයුම සඳහා විශේෂිත අභ්‍යවකාශ යානයක් ස්පේස් එක්ස් - ෆෝල්කන් නවය රොකට්ටුවකින් ලබන 23 වැනි දා පෘථිවියෙන් නික්මීමට නියමිතයි.",
       "URL": "https://www.hirunews.lk/287071/උල්කාවක-මඟ-වෙනස්-කිරීමේ-උත්සාහයක්",
       "Category": "Local News",
       "Parent URL": "https://www.hirunews.lk/local-news.php?pageID=1583"
}