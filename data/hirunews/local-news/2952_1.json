{
       "Source": "hirunews",
       "Timestamp": "Wednesday, 15 January 2020 - 20:45",
       "Headline": "දුෂ්කරතාවලට අභියෝග කරමින් සරසවි වරම් ලබාගත් දරුවන්",
       "News Content": "බොහෝ දුෂ්කරතා මධ්‍යයේ සරසවි වරම් ලබාගත් දරුවන් 8 දෙනෙකු පිලිබඳ පුවතක් පොළොන්නරුව - අසේලපුර මහා විද්‍යාලයෙන් අපට වාර්තා වුණා.\nලෝකය කෙතරම් නවීකරණය වුණත් නාගරීකරණයේ ප්‍රතිලාභයන්ට බොහෝ දුරකින් ඇති, පොළොන්නරුව දිස්ත්‍රික්යේ ඉතා දුෂ්කර ගම්මානයක් වන අසේලපුර ගම්මානයට අධ්‍යාපන, සෞඛ්‍ය, මංමාවත්, නිවාස, රැකියා අවස්ථා මෙන්ම පානීය ජල පහසුකම් වැනි ජීවිතය හා සම්බන්ධ, වෙන්නොකළ හැකි අවශ්‍යතා මේ ගම්මානයට ලැබෙන්නේ කුඩම්මාගේ සැලකිලි මධ්‍යයේයි.\nමේ ගම්මානයේ දරුවන්ගේ නිදහස් අධ්‍යාපනයේ යථාර්ථයද, කදුළු කතාවක්.\nනමුත් ඊට අභියෝග කරමින්, 2019 වසරේ අ.පො.ස. උසස් පෙළ විභාගයෙන් මේ ගම්මානයේ දරුවන් 8දෙනෙකු සරසවි වරම් ලබා තිබෙනවා.\nනැතිබැරිකමේ කඩුල්ල පැන එන දුප්පත්කමල මේ ගැමි ජීවිත වසා සිටියත්, තම දරුවන්ගේ හෙට ලොව වෙනුවෙන් මේ ගම්මානයේ දෙමාපියන් එය කිසිදු විටෙක බාධාවක් කරගෙන නැහැ.\nදරිද්‍රතාවේ බාධකය, බාධවක් නොකරගනිමින් අසීරුවෙන් දිනාගත් සරසවි වරම් යථාර්ථයක් කරගැනීම අදටත් මේ දරුවන්ට සිහිනයක්.",
       "URL": "https://www.hirunews.lk/232345/දුෂ්කරතාවලට-අභියෝග-කරමින්-සරසවි-වරම්-ලබාගත්-දරුවන්",
       "Category": "Local News",
       "Parent URL": "https://www.hirunews.lk/local-news.php?pageID=2952"
}