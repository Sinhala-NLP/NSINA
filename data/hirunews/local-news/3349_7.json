{
       "Source": "hirunews",
       "Timestamp": "Thursday, 16 May 2019 - 19:25",
       "Headline": "වන්දි දෙන්න ගිය ඇමති ජෝන්ට මීගමුවේදී විරෝධය",
       "News Content": "මීගමුව - කටුවපිටිය දේවස්ථානයට එල්ල වූ මරාගෙන මැරෙන ත්‍රස්ත ප්‍රහාරයෙන් ජීවිතක්ෂයට පත්වූවන්ට සහ තුවාල ලැබූ පුද්ගලයින්ට වන්දි මුදල් ප්‍රදානය කිරීමේ අවස්ථාවක් අතරතුර අද උණුසුම් තත්ත්වයක් ඇති වුණා.\nඒ, දේශපාලනඥයින් පැමිණ මාධ්‍ය සංදර්ශන සිදුකරන බවට ප්‍රහාරයෙන් පීඩාවට පත්වූ පුද්ගලයෙකු චෝදනා කිරීමත් සමඟයි.\nමීගමුව - තම්මිට - කාදිනල් කුරේ මධ්‍යස්ථානයේදී සංචාරක සංවර්ධන, වනජීවි සහ ක්‍රිස්තියානි ආගමික කටයුතු අමාත්‍ය ජෝන් අමරතුංගගේ ප්‍රධානත්වයෙන් වන්දි මුදල් ප්‍රදානය කිරීම පැවති අතර, එහිදී අමාත්‍යවරයා අදහස් පළ කළා.\nකෙසේ වෙතත්, පාස්කු ඉරිදා ප්‍රහාරයෙන් පීඩාවට පත්ව වන්දි ලබාගැනීම සඳහා පැමිණ සිටි පුද්ගලයෙකු එහිදී මෙලෙස ඊට විරෝධය පළ කරමින් එම ස්ථානයෙන් පිටව ගියා.",
       "URL": "https://www.hirunews.lk/216505/වන්දි-දෙන්න-ගිය-ඇමති-ජෝන්ට-මීගමුවේදී-විරෝධය",
       "Category": "Local News",
       "Parent URL": "https://www.hirunews.lk/local-news.php?pageID=3349"
}