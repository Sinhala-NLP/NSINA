{
       "Source": "hirunews",
       "Timestamp": "Monday, 06 March 2023 - 16:51",
       "Headline": "අතුරුදහන් කාන්තාවක් සොයාගන්න පොලිසිය මහජන සහය පතයි (ඡායාරූප)",
       "News Content": "මාවනැල්ල පොලිස් වසමේ ලෙව්කේ උස්සාපිටිය ප්‍රදේශයේ කාන්තාවක් ජනවාරි 18 වන දින සිට අතුරුදහන් වී ඇති බවට ඇයගේ ඥාතියෙකු විසින් මාවනැල්ල පොලිස් ස්ථානයට කරලද පැමිණිල්ලක් මතය විමර්ශනයක් ආරම්භ කර තිබෙනවා.\nමෙම කාන්තාව වයස අවුරුදු 28 ක් වන ලෙව්කේ උස්සාපිටිය පෙදෙසේ පදිංචි සවිත්‍රා ගීතාංජලිය ජයරත්න යන අය වනවා.\nඇය සම්බන්ධයෙන් මෙතෙක් තොරතුරු අනාවරණය වී නොමැති බැවින් කාන්තාව සොයා ගැනීම සඳහා මාවනැල්ල පොලිසිය මහජන සහය පතනවා.\nඇය පිළිබඳව යම් තොරතුරක් වෙතොත් පහත දුරකථන අංක වෙත දැනුම් දෙන මෙන් පොලිසිය මහජනතාවගෙන් ඉල්ලා සිටිනවා.\nදුරකථන අංකයන්\nමාවනැල්ල පොලිසිය - 035- 2247222\nස්ථානාධිපති මාවනැල්ල - 071- 8591418",
       "URL": "https://www.hirunews.lk/329169/අතුරුදහන්-කාන්තාවක්-සොයාගන්න-පොලිසිය-මහජන-සහය-පතයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=493"
}