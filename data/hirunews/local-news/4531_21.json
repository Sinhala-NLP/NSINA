{
       "Source": "hirunews",
       "Timestamp": "Friday, 05 May 2017 - 18:38",
       "Headline": "පරවි වැල්ල මුහුදු තීරයට ජෙලි ෆිෂ් අවධානමක්",
       "News Content": "තංගල්ල, පරවි වැල්ල මුහුදු තීරයට ජෙලි ෆිෂ් නැමති විෂ සහිත මසුන් විශේෂය පැමිණිම හේතුවෙන්  එහි දිය නෑමෙන් වළකින ලෙස පොලිස් ජීවිතාරක්ෂක ඒකකය සංචාරකයන්ගෙන් ඉල්ලා සිටිනවා.\nඅධික විෂ සහිත ජෙලි ෆිෂ් නැමති මසුන් විශේෂය ශරීරයේ තැවරීමෙන් අසාත්මිකතා ඇති විය හැකි බවත්,ඒ තුලින් මරණය පවා සිදු විය හැකි බවයි ඔවුන් පවසන්නේ.\nතංගල්ල, පරවි වැල්ලට පැමිණ ඇති ජෙලි ෆිෂ් මසුන් තවත් දින කිහිපයක් පමණ වෙරළ තීරයේ  සිටිය හැකි බැවින් සංචාරකයින් එහි දිය නෑමෙන් වලකින ලෙසත්, එම මත්ස්‍ය විශේෂය යම් අයෙකුගේ ශරීරයේ ස්පර්ශ වුවහොත් වහාම වෛද්‍ය ප්‍රතිකාර ලබා ගන්නා ලෙසත් පොලිස් ජීවිතාරක්ෂක ඒකකය ජනතාවගෙන් ඉල්ලා සිටිනවා.",
       "URL": "https://www.hirunews.lk/160688/පරවි-වැල්ල-මුහුදු-තීරයට-ජෙලි-ෆිෂ්-අවධානමක්",
       "Category": "Local News",
       "Parent URL": "https://www.hirunews.lk/local-news.php?pageID=4531"
}