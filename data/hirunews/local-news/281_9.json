{
       "Source": "hirunews",
       "Timestamp": "Saturday, 10 June 2023 - 6:35",
       "Headline": "ශ්‍රී ලංකා ක්‍රිකට් කණ්ඩායම සිම්බාබ්වේ බලා පිටත් වෙයි",
       "News Content": "ලෝක කුසලාන සුදුසුකම් ලැබීමේ තරගාවලිය සදහා සහභාගී වීමට ශ්‍රී ලංකා ක්‍රිකට් කණ්ඩායම් අද (10) අලුයම සිම්බාබ්වේ දේශය බලා පිටත්ව ගොස් තිබෙනවා.\nශ්‍රී ලංකා කණ්ඩායම අද (10) අලුයම 03.15 ට එමිරේට්ස් ගුවන් සේවයේ ඊ.කේ. 649 දරන ගුවන් යානයෙන් කටුනායක ගුවන් තොටුපොළෙන් ඩුබායි බලා ගමන් ඇරඹූ අතර, එතැන් සිට වෙනත් ගුවන් යානයකින් සිම්බාබ්වේ බලා ගමන් ගන්නා බවයි ගුවන් තොටුපොළ කාර්යය භාර නිලධාරිවරයා සඳහන් කළේ.\nමෙම තරගාවලියට එක්වන ක්‍රීඩකයින් 15 දෙනෙකුගෙන් සමන්විත ශ්‍රී ලංකා සංචිතය නිල වශයෙන් ප්‍රකාශයට පත කිරීම ඊයේ (09) දහවල් සිදු කර තිබුණා.",
       "URL": "https://www.hirunews.lk/337516/ශ්‍රී-ලංකා-ක්‍රිකට්-කණ්ඩායම-සිම්බාබ්වේ-බලා-පිටත්-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=281"
}