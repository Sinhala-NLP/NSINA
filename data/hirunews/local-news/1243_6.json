{
       "Source": "hirunews",
       "Timestamp": "Friday, 08 April 2022 - 10:36",
       "Headline": "නියෝජ්‍ය කථානායක ධුරයේ රැඳී සිටිනවා - රංජිත් සියඹලාපිටිය",
       "News Content": "ජනාධිපතිවරයාගේ ඉල්ලීම සළකා බලා නියෝජ්‍ය කථානායක ධුරයේ මේ මස අවසන්වනතුරු රැඳී සිටින බව නියෝජ්‍ය කථානායක රංජිත් සියඹලාපිටිය අද පාර්ලිමේන්තුවට දැනුම් දුන්නා.\nඅද පෙරවරු 10 ට පාර්ලිමේන්තුව රැස්වූ අවස්ථාවේදී විශේෂ ප්‍රකාශයක් සිදුකරමිනුයි ඔහු මේ බව කියා සිටියේ.\nශ්‍රී ලංකාව පිළිබඳ ජාත්‍යන්තර මූල්‍ය අරමුදල නිකුත් කළ වාර්තාව පිළිබඳ සභාව කල් තැබීමේ විවාදය අද පාර්ලිමේන්තුවේදී පැවැත්වීමට නියමිත අතර, එය අද රාත්‍රී අට දක්වා පැවැත්වෙනු ඇති.",
       "URL": "https://www.hirunews.lk/301475/නියෝජ්‍ය-කථානායක-ධුරයේ-රැඳී-සිටිනවා-රංජිත්-සියඹලාපිටිය",
       "Category": "Local News",
       "Parent URL": "https://www.hirunews.lk/local-news.php?pageID=1243"
}