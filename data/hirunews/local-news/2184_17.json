{
       "Source": "hirunews",
       "Timestamp": "Thursday, 28 January 2021 - 11:00",
       "Headline": "රුපියල් ලක්ෂ 40 ක් වටිනා කේරළ ගංජා තොගයක් මන්නාරමේදී නාවික හමුදා බාරයට",
       "News Content": "උතුරු මැද නාවික විධානයේ නිළධාරීන් සිදුකළ විශේෂ සෝදිසි මෙහෙයුමකදී මාන්තෙයි වෙරළ සීමාවේ කටු පඳුරක සඟවා තිබු කේරළ ගංජා තොගයක්  සොයා ගෙන ඇත.\nකේරළ ගංජා කිලෝග්රැම් 31 ක් මෙලෙස සොයා ගත් බවයි නාවික හමුදා නිළධාරීන් පැවසුවේ.\nපාර්සල 14 ක් තුළ මෙම කේරළ ගංජා කිලෝග්රැම් 31 ක සඟවා තිබී ඇති අතර එහි වටිනාකම රුපියල් ලක්ෂ 40 ක් බවටයි තොරතුරු අනාවරණය වී ඇත්තේ.\nකේරළ ගංජා තොගය ඉන්දියාවේ සිට මෙරට ගෙනවිත් ඇත්තේ ජාවාරම් සඳහා බවටයි නාවික හමුදාව වැඩි දුරටත් පැවසුවේ.\nමෙම මත්ද්‍රවය ජාවාරමට සම්බන්ද සැකකරුවන් සොයා පරික්ෂර ක්‍රියාත්මකයි.\nමේ පිලිබඳ වැඩි දුර පරීක්ෂණ වංකාලෙයි පොලිසිය සිදුකරයි.",
       "URL": "https://www.hirunews.lk/260951/රුපියල්-ලක්ෂ-40-ක්-වටිනා-කේරළ-ගංජා-තොගයක්-මන්නාරමේදී-නාවික-හමුදා-බාරයට",
       "Category": "Local News",
       "Parent URL": "https://www.hirunews.lk/local-news.php?pageID=2184"
}