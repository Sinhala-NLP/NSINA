{
       "Source": "hirunews",
       "Timestamp": "Thursday, 03 August 2023 - 9:04",
       "Headline": "බිත්තර දෙන බව පවසා මුදල් වංචා කළ පොලිස් සැරයන්වරයෙකු අත්අඩංගුවට",
       "News Content": "උප පොලිස් පරීක්ෂකවරයෙකු ලෙස පෙනී සිටිමින් අඩු මුදලට බිත්තර ලබා දෙන බව පවසා මුදල් වංචා කළ පොලිස් සැරයන්වරයෙකු නාරාහෙන්පිට පොලිසිය විසින් අත්අඩංගුවට ගෙන තිබෙනවා.\nමෙලෙස අත්අඩංගුවට ගෙන ඇත්තේ මහජන සාමය කළමණාකරන කොට්ඨාසයට අනුයුක්තව සේවය කරන පොලිස් සැරයන්වරයෙකු බව පොලිසිය පවසයි.\nතමා සතුව බිත්තර පෙට්ටි දහයක් තිබෙන බව ව්‍යාපාරිකයෙකුට පවසා  පොලිස් ගරාජය අසලට පැමිණෙන ලෙස දන්වා ඔහුගෙන් රුපියල් පනස්දාහක්   රැගෙන මෙම පොලිස් සැරයන්වරයා එක්  අවස්ථාවකදී පළාගොස් තිබුණා.\nඑම ව්‍යාපාරිකයින් මෙම උප පොලිස් පරීක්ෂකවරයෙකු  වෙසින් සිටින පුද්ගලයා ගැන අවධානය යොමු කර නාරාහේන්පිට ප්‍රදේශයේ දී ඊයේ මොහුව  කොටුකර ගැනීමට සමත් වූ බව පොලිසිය පොලීසිය වැඩිදුරටත් පවසනවා.",
       "URL": "https://www.hirunews.lk/343457/බිත්තර-දෙන-බව-පවසා-මුදල්-වංචා-කළ-පොලිස්-සැරයන්වරයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=129"
}