{
       "Source": "hirunews",
       "Timestamp": "Sunday, 08 August 2021 - 19:46",
       "Headline": "ඇමරිකාවට ජය හිමි කරදෙමින් ටෝකියෝ ඔලිම්පික් උළෙල නිම වෙයි",
       "News Content": "දින 17 ක් පුරා ජපානයේ ටෝකියෝ නුවර පැවති 2020 ඔලිම්පික් උළෙල අද නිමාවට පත්වුණා.\nඒ, සමස්ත පදක්කම් සටහනේ පෙරමුණ යළිත් ලෝක බලවතා වන ඇමරිකා එක්සත් ජනපදයට හිමිකරදෙමින්.\nඇමරිකාව  රන් පදක්කම්   39 ක්, රිදී පදක්කම් 41 ක් සහ ලෝකඩ 33 ක් සමඟින් දිනාගත් සමස්ත පදක්කම් 119 ක්.\nරන් පදක්කම් 38 ක් දිනාගත් චීනයට මෙවරත් අනුශූරතාවයෙන් සෑහීමට පත්වීමට සිදුවුණා. තුන්වන ස්ථානය හිමිවූයේ සත්කාරක ජපානයටයි.\nසති දෙකකට අධික කාලයක් ටෝකියෝ නුවර ලෙළ දුන් ඔලිම්පික් ධජය ජාත්‍යන්තර ඔලිම්පික් කමිටු ප්‍රධානී තෝමස් බැජ් වෙත භාරදෙනු ලැබූ  අතර, මීළඟ ඔලිම්පික් උළෙල 2024 දී ප්‍රංශයේ පැරිස් නුවර පැවැත්වීමට නියමිතයි.",
       "URL": "https://www.hirunews.lk/279220/ඇමරිකාවට-ජය-හිමි-කරදෙමින්-ටෝකියෝ-ඔලිම්පික්-උළෙල-නිම-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=1767"
}