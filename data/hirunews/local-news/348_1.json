{
       "Source": "hirunews",
       "Timestamp": "Saturday, 13 May 2023 - 9:40",
       "Headline": "අල්ලස්ගත් ග්‍රාම නිලධාරීයෙකු අත්අඩංගුවට.",
       "News Content": "දරුවෙකු පාසලට ඇතුලත් කිරීමට ඡන්ද නාමලේඛනයට නම් ඇතුළත් කර දීමට රුපියල් 80,000ක මුදලක් අල්ලස් ලෙස ඉල්ලා ඉන් රුපියල් 70,000ක මුදලක් ලබාගත් ග්‍රාමසේවා නිලධාරියෙක් පොලිස් අත් අඩංගුවට පත්ව තිබෙනවා.\nමෙලෙස අත්අඩංගුවට පත්ව ඇත්තේ කුප්පියාවත්ත - බටහිර ග්‍රාම නිලධාරිවරයා බවයි සඳහන් වන්නේ.\n2022 වසරේ පැමිණිලිකරුගේ සහ බිරිඳගේ ඡන්ද නාමලේඛනයේ ඇති නම් 2023 වසරේ නාම ලේඛනයට ඇතුළත් කිරීමට එක් අයෙකුට රුපියල් 10,000 බැගින් රුපියල් 20,000ක් ද එම නම පරිඝණක ගත කිරීමට සහ එම සහතික ලබා දීමට රුපියල් 50,000 ක් මුදලක් ඔහු විසින් ලබාගෙන තිබෙන බව සඳහන්.\nමුදල් ලබා ගන්නා අවස්ථාවේම සැකකරු අත්අඩංගුවට ගත් බවයි අල්ලස් කොමිසම ප්‍රකාශ කළේ.",
       "URL": "https://www.hirunews.lk/335036/අල්ලස්ගත්-ග්‍රාම-නිලධාරීයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=348"
}