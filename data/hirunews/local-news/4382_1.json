{
       "Source": "hirunews",
       "Timestamp": "Tuesday, 08 August 2017 - 8:09",
       "Headline": "පර්පචුවෙල් ප්‍රධාන විධායක බැඳුම්කර කොමිසමට",
       "News Content": "පර්පචුවෙල් ටෙ‍්‍රෂරීස් සමාගමේ ප්‍රධාන විධායක නිළධාරී කසුන් පලිසේන, ප්‍රශ්නගත බැඳුම්කර ගනුදෙනුව පිළිබද ජනාධිපති කොමිසම වෙත අද කැදවා තිබෙනවා.\nඑමෙන්ම එහි ප්‍රධාන ගැණුම්කරුවෙකු ද බැඳුම්කර කොමිසම හමුවට අද කැදවීමටයි කොමිසම තීරණය කර තිබුණේ.\nඔවුන් මෙලෙස කොමිසම හමුවට කැදවා ඇත්තේ ආන්දෝලනාත්මක බැඳුම්කර නිකුත් කිරීමේදී වංචාවක් සිදුව ඇති බවට චෝදනා එල්ල වී ඇති පාර්ශවය වෙනුවෙන් සාක්ෂි ඉදිරිපත් කිරීම අද සිට ආරම්භවීම හේතුවෙන්.\nභාණ්ඩාගාර බැදුම්කර නිකුත් කිරීම පිළිබඳව සොයා බැලීම සඳහා පත් කර ඇති කොමිසමේ පැමිණිලි පක්ෂය වෙනුවෙන් පෙනී සිටින නීතිපති දෙපාර්තමේන්තුව වෙනුවෙන් සාක්ෂි විමසීම අවසන් කළ බවයි එහි ප්‍රකාශකයෙකු හිරු ප්‍රවෘත්ති අංශයට සඳහන් කළේ.\nමීට පෙර විදේශ අමාත්‍ය රවී කරුණානායක කොමිසම හමුවේ පෙනී සිටියා.",
       "URL": "https://www.hirunews.lk/167877/පර්පචුවෙල්-ප්‍රධාන-විධායක-බැඳුම්කර-කොමිසමට",
       "Category": "Local News",
       "Parent URL": "https://www.hirunews.lk/local-news.php?pageID=4382"
}