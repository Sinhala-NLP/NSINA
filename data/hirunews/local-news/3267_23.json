{
       "Source": "hirunews",
       "Timestamp": "Thursday, 04 July 2019 - 7:10",
       "Headline": "වට්ස්ඇප්, ෆේස්බුක් සහ ඉන්ස්ටර්ග්‍රෑම් අවහිරය අවසන්",
       "News Content": "වට්ස්ඇප්, ෆේස්බුක් සහ ඉන්ස්ටර්ග්‍රෑම් හි වීඩියෝ සහ ඡායාරූප හුවමාරුවට පැවති අවහිරතාව පැය කිහිපයකට පසු ඉවත් කර තිබෙනවා.\nනඩත්තු කටයුත්තක් අතරතුර දත්ත පද්ධතියේ හටගත් දෝෂයක් මෙම බිඳ වැටීමට හේතුවී තිබුණා.\nමේ හේතුවෙන් ලොව පුරා වට්ස්ඇප්, ෆේස්බුක් සහ ඉන්ස්ටර්ග්‍රෑම් භාවිත කරන්නන් අපහසුතාවට ලක්වුණා.\nමේ වනවිට බිඳ වැටීම යථා තත්ත්වයට පත්කර ඇති අතර, වට්ස්ඇප්, ෆේස්බුක් සහ ඉන්ස්ටර්ග්‍රෑම් හරහා සාමාන්‍ය පරිදි ඡායාරූප සහ වීඩියෝ හුවමාරු කරගැනීමේ හැකියාව ලොව පුරා පරිශීලකයන්ට හිමිව තිබෙනවා.\nෆේස්බුක් සහ ඉන්ස්ටර්ග්‍රෑම් සමාගම් සිය නිල ට්විටර් ගිණුම් මගින් ඇතිවූ බිඳ වැටීම සම්බන්ධයෙන් පරිශීලකයන්ට සිදුවූ අපහසුතාව පිළිබඳ කණගාටුව පළ කර තිබුණා.\nමේ අතර ලොව පුරා වෙබ් අඩවි ගණනාවකට සේවා සපයන ක්ලවුඩ් ෆ්ලෙයාර් ආයතනයේ තාක්ෂණික බිඳ වැටීමක් හේතුවෙන් ලොව පුරා වෙබ් අඩවි මිලියන ගණනක් පෙරේදා දිනයේදී මිනිත්තු 30 ක කාලයක් බිඳ වැටීමට ලක්වුණා.",
       "URL": "https://www.hirunews.lk/219610/වට්ස්ඇප්-ෆේස්බුක්-සහ-ඉන්ස්ටර්ග්‍රෑම්-අවහිරය-අවසන්",
       "Category": "Local News",
       "Parent URL": "https://www.hirunews.lk/local-news.php?pageID=3267"
}