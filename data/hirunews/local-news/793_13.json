{
       "Source": "hirunews",
       "Timestamp": "Wednesday, 19 October 2022 - 10:33",
       "Headline": "නෙදුන්කේනි ශිව නගර් ප්‍රදේශයේ දී තරුණියක් වෙඩි තබා ඝාතනය කෙරෙයි",
       "News Content": "මන්නාරම, නෙදුන්කේනි ශිව නගර් ප්‍රදේශයේ තරුණියක වෙඩි තබා ඝාතනය කර තිබෙනවා.\nඊයේ (18) රාත්‍රියේ මෙම තරුණිය සිය නිවසේ දොර විවෘත කර පිටතට පැමිණි අවස්ථාවේ දී අසල රැඳී සිටි අයෙකු මෙලෙස වෙඩි තබා ඇති බව යි පොලිසිය සඳහන් කළේ.\nඝාතනයට ලක් වූ තරුණිය 21 හැවිරිදි එම ප්‍රදේශයේ ම පදිංචිකාරිනියක්.\nසිද්ධියට සම්බන්ධ සැකකරු අත්අඩංගුවට ගැනීම සඳහා පොලිස් පරීක්ෂණ ක්‍රියාත්මක යි.\nමේ අතර, ගාල්ල - යක්කලමුල්ල කලුවලගල මාගෙදර ප්‍රදේශයේ ද අද (19) පෙරවරුවේ සිදු වූ වෙඩි තැබීමකින් කුඩා දරුවෙකු ඇතුළු දෙදෙනෙකු තුවාල ලබා රෝහල්ගත කර තිබෙනවා.\nනිවසක කුරුඳු තලමින් සිටි පිරිසක් ඉලක්ක කරගනිමින් යතුරු පැදියකින් පැමිණි දෙදෙනෙකු වෙඩි තැබීම සිදු කර ඇති බව යි යක්කලමුල්ල පොලිසිය සඳහන් කළේ.",
       "URL": "https://www.hirunews.lk/318251/නෙදුන්කේනි-ශිව-නගර්-ප්‍රදේශයේ-දී-තරුණියක්-වෙඩි-තබා-ඝාතනය-කෙරෙයි",
       "Category": "Local News",
       "Parent URL": "https://www.hirunews.lk/local-news.php?pageID=793"
}