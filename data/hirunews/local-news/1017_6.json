{
       "Source": "hirunews",
       "Timestamp": "Saturday, 16 July 2022 - 13:44",
       "Headline": "කිඹුලෙකු ඩැහැගත් සීගිරියේ දරුවාගේ සිරුර සොයාගැනේ (වීඩියෝ)",
       "News Content": "සීගිරිය - කුඹුක්කඳන්වල ප්‍රදේශයේ දුන්නබිඳුණු වැවේ දියනෑමට ගිය ගොස් සිටියදී කිඹුලෙකුගේ ග්‍රහණයට හසුව අතුරුදන් වූ 7 හැවිරිදි පිරිමි දරුවාගේ සිරුර සොයා ගෙන තිබෙනවා.\nපොලීසිය සඳහන් කළේ දුන්නබිඳුණු වැවේ අඩි 20 ක පමණ ගැඹුරු වලක තිබියදී දරුවාගේ සිරුර කිමිඳුම්කරුවන් පිරිසක් විසින් අද (16) පෙරවරුවේ සොයා ගැණුනු බවයි.\nමෙලෙස කිඹුලෙකුගේ ග්‍රහණයට ලක්ව ජිවිතක්ෂයට පත්වූයේ කිඹිස්ස ප්‍රදේශයේ පදිංචි කණ්ඩලම ඩී,එස්. සේනානායක විද්‍යාලයේ දෙවන වසරේ ඉගෙනුම ලබන සිසුවෙක්.\nඔහු සිය පියා,මව සහ සහෝදරිය සමග ඊයේ පස්වරුවේ දුන්නබිදුනු වැවට ගොස් දියට බැසීමට ගිය අවස්ථාවේදීයි මෙම අනතුරට ලක්ව තිබුණේ.\nදරුවා කිඹුලාගේ ග්‍රහණයට හසුවන අවස්ථාවේදී පියා එම ස්ථානයේ සිට ඔහු බේරා ගැනීමට උත්සාහ කළ ද එය ව්‍යර්ථ වී තිබෙනවා.\nකුඩා දරුවන් සමග ජලාශ වල දියනෑමට යාමේදී වැඩිහිටියන් වඩාත් කල්පනාකාරිව කටයුතු කරන ලෙසට පොලීසිය ඉල්ලීමක් කළා.\nඑමෙන්ම, තම ආරක්ෂාව තහවුරු වන ස්ථානවල පමණක් දියට බැසීමට හෝ දියනෑමට මෙන්ම, අනතුරුදායක පුවරු හෝ ප්‍රදේශවාසීන් විසින් දියනෑමට නුසුදුසු බවට සඳහන් කරන ස්ථානවල දියනෑම හෝ දියට බැසීම සිදු නොකළ යුතු බවයි පොලීසිය වැඩිදුරටත් දැනුම් දෙන්නේ.\nවිශේෂයෙන් කිඹුලන් සිටින ජලාශ හා ගංගාවල දියනෑම සඳහා කොටු වෙන් කර ඇති ආරක්ෂිත ස්ථානවලට පමණක් දියනෑමට හෝ දියට බැසීමේදී ආරක්ෂාව පිළිබඳව වඩාත් සැලකිලිමත් වන ලෙසට ද පොලීසිය මහජනතාවගෙන් ඉල්ලීමක් කරනවා.",
       "URL": "https://www.hirunews.lk/310124/කිඹුලෙකු-ඩැහැගත්-සීගිරියේ-දරුවාගේ-සිරුර-සොයාගැනේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1017"
}