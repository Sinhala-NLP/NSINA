{
       "Source": "hirunews",
       "Timestamp": "Wednesday, 11 May 2016 - 19:09",
       "Headline": "ළමා නිවාසයක සිටි දරුවෙකු ළිඳකට වැටී මියයයි",
       "News Content": "මහරගම - පමුණුව - සුචරිතෝදය ළමා සංවර්ධන මධ්‍යස්ථානයේ රැඳී සිටි 8 හැවිරිදි පිරිමි දරුවෙකු එහි ළිඳකට වැටී මියගොස් තිබෙනවා.\nදෙමටගොඩ ප්‍රදේශයේ පදිංචි මෙම දරුවා පරිවාස සහ ළමාරක්ෂක දෙපාර්තමේන්තුව යටතේ ක්‍රියාත්මක මෙම ළමා නිවාසයට භාරදී ඇත්තේ පොලීසිය විසින්.\nමහ මඟ ඇවිදිමින් සිටියදී සොයාගෙන ඇති දරුවාගේ  භාරකාරත්වයට පසුව මිත්තණිය ඉදිරිපත්වී තිබෙනවා.\nමියගිය දරුවාගේ මව සහ පියාද ජීවතුන් අතර සිටින අතර, ඊයේ උදෑසන දිය නාමින් සිටියදී දරුවා ළමා නිවාසයේ ළිඳට වැටී තිබෙනවා.\nපසුව අසාධ්‍ය තත්ත්වයෙන් ශ්‍රී ජයවර්ධනපුර රෝහලට ඇතුළත් කිරීමෙන් පසු ඔහු මියගොස් ඇතැයි සඳහන්.\nමේ අතර වවුනියාව - බෝගස්වැව - සැළලිහිණිගම ප්‍රදේශයේදී නිවසක අනාරක්ෂිත විදුලි රැහැනක ගැටී 15 හැවිරිදි පාසල් සිසුවෙකු අද මියගියා.\nඅදාළ නිවසේ හිමිකරු ඊට සොරුන් ඇතුලූවීම වැළැක්වීම සඳහා නිවස වටා විදුලි රැහැන් ඇද එහි කවුළුවලටද විදුලිය ආරෝපණය කර තිබී ඇති බව සඳහන්.\nපාසල් ගොස් යළි පැමිණෙමින් සිටි මෙම සිසුවා එම නිවසේ කවුළුවක් විවෘත කිරීමට  උත්සාහ කරද්දී ඔහුට විදුලි සැර වැදී ඇති බවයි පොලීසිය ප්‍රකාශ කළේ.",
       "URL": "https://www.hirunews.lk/132997/ළමා-නිවාසයක-සිටි-දරුවෙකු-ළිඳකට-වැටී-මියයයි",
       "Category": "Local News",
       "Parent URL": "https://www.hirunews.lk/local-news.php?pageID=5050"
}