{
       "Source": "hirunews",
       "Timestamp": "Wednesday, 24 November 2021 - 8:32",
       "Headline": "හෙරොයින් සමඟ පුද්ගලයෙකු අත්අඩංගුවට",
       "News Content": "ඉන්දියාවේ සිරගතව සිටින මහා පරිමාණ මත්ද්‍රව්‍ය ජාවාරම්කරුවෙකු සහ සංවිධානාත්මක අපරාධ කල්ලි සාමාජිකයෙකු වන කිඹුලාඇලේ ගුණා නැමැත්තාගේ ගෝලයෙකු වන හෝමාගම පොඩි සම්පත් නැමැත්තා පොලීසිය අත්අඩංගුවට ගෙන තිබෙනවා.\nකැස්බෑව - මාකන්දන - කැකුළුවිට ප්‍රදේශයේදී අත්අඩංගුවට ගත් මොහු ලඟ තිබී රුපියල් ලක්ෂ 5කට අධික වටිනාකමකින් යුත් හෙරොයින් තොගයක් ද ඊයේ (23) සොයාගත් බවයි පොලිසිය සඳහන් කළේ.\nමත්කුඩු ජාවාරමට අමතරව පුද්ගලයෙකු වෙඩි තබා ඝාතනය කිරීමේ සිද්ධියකට ද මොහුට චෝදනා එල්ල වී තිබෙනවා.\n36 හැවිරිදි මෙම සැකකරු හෝමාගම ප්‍රදේශයේ පදිංචිකරුවෙක්.",
       "URL": "https://www.hirunews.lk/288983/හෙරොයින්-සමඟ-පුද්ගලයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1541"
}