{
       "Source": "hirunews",
       "Timestamp": "Wednesday, 16 November 2022 - 16:22",
       "Headline": "සිංගප්පූරු ශ්‍රී ලංකා නිදහස් වෙළෙඳ ගිවිසුම කඩිනමින් ක්‍රියාවට නැංවීමේ අවශ්‍යතාව ජනපති අවධාරණය කරයි",
       "News Content": "සිංගප්පූරු ශ්‍රී ලංකා නිදහස් වෙළෙඳ ගිවිසුම ඉතා කෙටි කලක් තුළ ක්‍රියාත්මක කිරීමට කටයුතු කරන ලෙස ජනාධිපති රනිල් වික්‍රමසිංහ විසින් අදාළ නිලධාරීන්ට උපදෙස් දී තිබෙනවා.\nසිංගප්පූරු ශ්‍රී ලංකා නිදහස් වෙළෙඳ ගිවිසුම ක්‍රියාත්මක කිරීම පිළිබඳ අද (16) පෙරවරුවේ ජනාධිපති කාර්යාලයේ පැවති සාකච්ඡාවේ දී යි ජනාධිපතිවරයා විසින් අදාල නිලධාරීන්ට මෙම උපදෙස් දී ඇත්තේ.\nමේ සම්බන්ධයෙන් පවතින ගැටලු පිළිබඳ මෙහිදී දීර්ඝ ලෙස සාකච්ඡා කෙරුණු අතර පවතින සියලු ගැටලු සඳහා කඩිනම් විසඳුම් ලබාදීමේ අවශ්‍යතාව ජනාධිපතිවරයා අවධාරණය කළ බවයි ජනාධිපති මාධ්‍ය අංශය සඳහන් කරන්නේ.",
       "URL": "https://www.hirunews.lk/320526/සිංගප්පූරු-ශ්‍රී-ලංකා-නිදහස්-වෙළෙඳ-ගිවිසුම-කඩිනමින්-ක්‍රියාවට-නැංවීමේ-අවශ්‍යතාව-ජනපති-අවධාරණය-කරයි",
       "Category": "Local News",
       "Parent URL": "https://www.hirunews.lk/local-news.php?pageID=730"
}