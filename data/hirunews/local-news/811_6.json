{
       "Source": "hirunews",
       "Timestamp": "Tuesday, 11 October 2022 - 13:36",
       "Headline": "කොටගල පාසලක සිසුන් පිරිසක් අසනීප තත්ත්වයක් හේතුවෙන් රෝහල්ගත කෙරේ",
       "News Content": "නුවරඑළිය අධ්‍යාපන කලාපයේ පාසලක සිසුන් 42 දෙනෙකුට හදිසියේ ඇති වූ අසනීප තත්ත්වයක් හේතුවෙන් රෝහල් ගත කර තිබෙනවා.\nඑම පාසලේ 6 වන වසරේ සිට 11 වන වසර දක්වා අධ්‍යාපනය ලබන සිසුන් 13 දෙනෙකු සහ සිසුවියන් 29 දෙනෙකු උණ සහ ක්ලාන්තය වැනි රෝග ලක්ෂණ හේතුවෙන් රෝහල් ගත කර ඇති බවයි හිරු වාර්තාකරු සඳහන් කළේ.\nකොටගල ප්‍රාදේශීය රෝහලට මෙම සිසුන් ඇතුළත් කර ඇති අතර, ඔවුන්ගේ තත්ත්වය බරපතළ නොවන බවයි රෝහල් ප්‍රකාශකයෙකු කියා සිටියේ.\nමෙලෙස රෝහලේ සිසුන් පිරිසක් හදිසියේ රෝගාතුර වීම සම්බන්ධයෙන් කොටගල සෞඛ්‍ය වෛද්‍ය නිලධාරි කාර්යාලයෙන් විමර්ශනයක් ද ආරම්භ කර තිබෙනවා.",
       "URL": "https://www.hirunews.lk/317570/කොටගල-පාසලක-සිසුන්-පිරිසක්-අසනීප-තත්ත්වයක්-හේතුවෙන්-රෝහල්ගත-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=811"
}