{
       "Source": "hirunews",
       "Timestamp": "Saturday, 28 August 2021 - 7:56",
       "Headline": "ලබන සතියේ සීනි මිල අඩු කිරීමේ වැඩපිළිවෙළක්",
       "News Content": "ලබන සතියේ සිට සීනි මිල අඩු කිරීම සඳහා වන වැඩපිළිවෙළක් ක්‍රියාත්මක කරන බව පාරිභෝගික ආරක්ෂණ අමාත්‍ය ලසන්ත අලගියවන්න ප්‍රකාශ කළා.\nඔහු මේ බව සඳහන් කළේ, වෙළඳපොළේ ඉහළ ගොස් ඇති සීනි මිල සම්බන්ධයෙන් හිරු ප්‍රවෘත්තී අංශය කළ විමසීමකට පිළිතුරු ලබා දෙමින්.\nසීනි ආනයනකරුවන්ගේ සංගමයේ උප සභාපති නිහාල් සෙනෙවිරත්න ඊයේ ප්‍රකාශ කළේ සීනි මිල අඩු කළ නො හැකි බවයි.\nඑසේ ම මේ මොහොතේ තමන් සතු ව පවතින්නේ සති දෙකකට හෝ තුනකට ප්‍රමාණවත් සීනි තොග පමණක් බව ද ඔහු අනාවරණ කළා.\nමෙරට සීනි මිල පිලිබඳ ව මේ වනවිට ඇතිව තිබෙන්නේ දැඩි සංවාදයක්.\nසති කිහිපයක් තුළ සීනි කිලෝවක් රුපියල් 100කට වැඩි මිලකින් ඉහළ යාම ඊට හේතුවයි.",
       "URL": "https://www.hirunews.lk/280764/ලබන-සතියේ-සීනි-මිල-අඩු-කිරීමේ-වැඩපිළිවෙළක්",
       "Category": "Local News",
       "Parent URL": "https://www.hirunews.lk/local-news.php?pageID=1726"
}