{
       "Source": "hirunews",
       "Timestamp": "Saturday, 04 March 2017 - 8:45",
       "Headline": "Update - සපත්තු පාලමෙන් ත්‍රිරෝද රථයක් දැදුරුඔයට - අතුරුදන් වූ දෙදෙනෙකුගේ සිරුරු හමුවේ",
       "News Content": "දැදුරුඔය, වැල්ලව - සපත්තු පාලම මතින් ගමන් කිරීමේදී අද අලුයම ත්‍රිරෝද රථයක් ජල පහරකට හසුවී ගසාගෙන ගොස් පුද්ගලයන් දෙදෙනෙකු ජීවිතක්ෂයට පත්වුණා.\nඅනතුර සිදුවන අවස්ථාවේ ත්‍රිරෝද රථය තුළ සිව් දෙනෙකු සිට ඇති අතර මිය ගොස් ඇත්තේ එහිදී අතුරුදන් වූ පිරිමි පුද්ගලයෙකු සහ දැරියක්.\n45 හැවිරිදි එම පුද්ගලයා පියා වන අතර, 14 හැවිරිදි දියණිය ද එහිදී ජීවිතක්ෂයට පත් වී තිබෙනවා.\nපොලීසිය සහ ප්‍රදේශවාසීන් එක්ව ජල පහරට හසුවූ අනෙක් දෙදෙනා බේරාගෙන ඇති බවයි වැල්ලව පොලීසියේ ප්‍රකාශකයෙකු කියා සිටියේ.\nඅදාළ පිරිස වැල්ලව - පේද්දූව ප්‍රදේශයේ පදිංචිකරුවන් බව සදහන්.\nඔවුන් කුරුණෑගල - පහලපේද්දුව ප්‍රදේශයේ සිට මාතර බලා යාමේදී අද අලුයම 3ට පමණ මෙම අනතුරට මුහුණ දී තිබෙනවා.\nඅතුරුදන් වී පැය කිහිපයකට පසුව පියාගේ සිරුර ගොඩ ගත් අතර, දැරියගේ සිරුර ද ගොඩ ගැනීමට කටයුතු යොදා ඇති බවයි හිරු ප්‍රාදේශීය වාර්තාකරු සදහන් කළේ.\nකෙසේ නමුත්, දැදුරුඔයේ ජල ප්‍රවාහය හේතුවෙන් එය දුෂ්කර වී ඇති බව සදහන්.\nUpdate - Saturday, March 4, 2017 12.54 pm\n----------------------------------------------------------\nදැදුරුඔය, වැල්ලව - සපත්තු පාලම මතින් ගමන් කිරීමේදී අද අලුයම ත්‍රිරෝද රථයක් ජල පහරකට හසුවී ගසාගෙන ගොස් තිබෙනවා.\nඅනතුර සිදුවන අවස්ථාවේ ත්‍රිරෝද රථය තුළ සිව් දෙනෙකු සිට ඇති අතර ගැහැණු ළමයෙකු ඇතුළු දෙදෙනෙකු අතුරුදන්ව ඇති බව සදහන්.\nපොලීසිය සහ ප්‍රදේශවාසීන් එක්ව ජල පහරට හසුවූ අනෙක් දෙදෙනා බේරාගෙන ඇති බවයි වැල්ලව පොලීසියේ ප්‍රකාශකයෙකු කියා සිටියේ.\nඅදාළ පිරිස වැල්ලව - පේද්දූව ප්‍රදේශයේ පදිංචිකරුවන් බව සදහන්.",
       "URL": "https://www.hirunews.lk/156017/update-සපත්තු-පාලමෙන්-ත්‍රිරෝද-රථයක්-දැදුරුඔයට-අතුරුදන්-වූ-දෙදෙනෙකුගේ-සිරුරු-හමුවේ",
       "Category": "Local News",
       "Parent URL": "https://www.hirunews.lk/local-news.php?pageID=4632"
}