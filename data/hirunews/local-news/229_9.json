{
       "Source": "hirunews",
       "Timestamp": "Wednesday, 28 June 2023 - 18:27",
       "Headline": "පිරිමි ළමයෙක් ලෙස ජීවත්වීමට ආසා කළ ගැහුණු දරුවෙක් සියදිවි නසාගනී",
       "News Content": "වයස අවුරුදු 14ක දැරියක් ගෙල වැලළාගෙන මියගිය සිද්ධියක් කදාන ප්‍රදේශයෙන් වාර්තා වෙනවා.\nතමාට පිරිමි ළමයෙක් ලෙස ජීවත් වීමට අවැසි බව පවසමින් ලිපියක්ද ලියා තබා මෙම දැරිවිය මෙලෙස සියදිවි නසාගෙන ඇති බවයි වාර්තා වෙන්නේ.\n‘ගැහනු ළමයෙකු වෙලා  ඉපිදිලා ජීවත්විමට ලැබීමමට හරි දුකක්. මට අදින්න පළදින්න ජිවත් වන්න උවමනා කරන්නේ කොල්ලෙක් වගේ’ යනුවෙන් එම ලිපියේ ඇති බව සඳහන්.\nදැරිය ගෙලවැලලා ගැනිමට ප්‍රථම තම මවට ලිපියක් ලියා තබා ඇති බව පවසන පොලිසිය එම ලිපියේ තමන් ගැහනු ළමයෙකු වීම ගැන තමා හැම මොහතකම වචනයකින කිව නොහැකි තරම් කනගාටුවකින් පසුවු බවත් තමන්ට ගෙදරදිම මෙන්ම පාසැලේදීත් ගැහනු ළමයෙකු මෙන් ගත කිරිමට බැරිවිම ගැන තමා හැම මොහතකම දැඩි දුකකින් පසුවු බවත් සඳහන් කර ඇතැයි පොලීසිය පවසයි.\nතමන්ට ජීවත් වීමට අවශ්‍ය කරන්නේ පිරිමි ළමයෙකු ලෙස බවත් රුපවාහිණියේ එක්තරා චැනලයක ලගකදී විකාශනය වුන කොරියන් ටෙලි කථාවක එක්තරා පිරිමි නලුවෙකුට තමා බෙහෙවින් ඇලුම් කරණ බවද ඇගේ ලිපියේ සදහන්ව ඇති බව විමර්ශන කටයුතු වලදි අනාවරණය වු බවද සඳහන්.\nමියගිය අයගේ සිරුර පශ්චාත් මරණ පරීක්ෂණය සදහා රාගම රෝහලේ තබා ඇති බවයි වැඩිදුරටත් සඳහන් වෙන්නේ.",
       "URL": "https://www.hirunews.lk/339390/පිරිමි-ළමයෙක්-ලෙස-ජීවත්වීමට-ආසා-කළ-ගැහුණු-දරුවෙක්-සියදිවි-නසාගනී",
       "Category": "Local News",
       "Parent URL": "https://www.hirunews.lk/local-news.php?pageID=229"
}