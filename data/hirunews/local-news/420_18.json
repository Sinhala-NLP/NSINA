{
       "Source": "hirunews",
       "Timestamp": "Tuesday, 11 April 2023 - 13:36",
       "Headline": "ස්ප්‍රින්ග් සමුළුවට ශ්‍රී ලංකාව ගැන යෝජනාවක් (වීඩියෝ)",
       "News Content": "ශ්‍රී ලංකාවේ ණය ප්‍රතිව්‍යුහගතකරණ ක්‍රියාවලිය අවසන් කරන ලෙසට සඳහන් කරමින් යෝජනාවක් ස්ප්‍රින්ග් සමුළුව වෙත ඉදිරිපත් කිරීමට ඇමරිකාව සූදානම් වනවා.\nඑරට භාණ්ඩාගාර ලේකම් ජෙනට් යෙලන් මේ බව සඳහන් කළේ ඊයේ(10) වොෂිංටනයේදී ආරම්භ වූ ජාත්‍යන්තර මූල්‍ය අරමුදල සහ ලෝක බැංකුව එක්ව සිදුකරන වසන්ත සැසිවාරය හෙවත් ස්ප්‍රින්ග් සමුළුවට එක්වෙමින්.\nමෙම සමුලුවෙහි දෙවන දිනය අද පැවැත්වෙන අතර එහිදී ශ්‍රී ලංකාව ඇතුලු මැදි ආදායම්ලාභි රටවල ණය අර්බුදය පිළිබඳ විශේෂ අවධානයක් යොමු කිරීමට නියමිතයි.\nඊයේ පැවති සමුලුව අමතමින් ඇමරිකානු භාණ්ඩාගාර ලේකම්වරිය ඉල්ලා ඇත්තේ අඩු ආදායම්ලාභි රටවල් සඳහා ක්‍රියාත්මක ජී 20 යාන්ත්‍රණය හරහා විශේෂ සැලැස්මක් යටතේ ශ්‍රී ලංකාව ඇතුළු මැදි ආදායම්ලාභි රටවලට සහනයක් සලසන ලෙසයි.",
       "URL": "https://www.hirunews.lk/332273/ස්ප්‍රින්ග්-සමුළුවට-ශ්‍රී-ලංකාව-ගැන-යෝජනාවක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=420"
}