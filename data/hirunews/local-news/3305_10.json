{
       "Source": "hirunews",
       "Timestamp": "Wednesday, 12 June 2019 - 12:51",
       "Headline": "විසදුම් නොලැබුනහොත් ලංගම ජාතික සේවක සංගමයේ වර්ජනය අඛණ්ඩව",
       "News Content": "වර්ජනයේ නිරත ශ්‍රී ලංකා ගමනා ගමන මණ්ඩලයේ ජාතික සේවක සංගමයේ සේවකයින් සහ ප්‍රවාහන හා සිවිල් ගුවන්සේවා අමාත්‍යවරයා අතර සාකච්ජාවක් අද පස්වරුවේ පැවත්වීමට  නියමිතව තිබෙනවා.\nඑක්සත් ජාතික පක්ෂ සිරිකොත මූලස්ථානයේ ඉදිරිපිට උපවාසයෙන් අනතුරුව ඊයේ මධ්‍යම රාත්‍රියේ සිට ඔවුන් වර්ජනයේ නිරත වන්නේ සිය ඉල්ලිම් සදහා විසදුමක් ලබා ගැනිමේ අරමුණීන්.\nමේ වන විට උතුරු - නැගෙනහිර හැර අනෙකුත් ප්‍රදේශවල වර්ජනය ක්‍රියාත්මක අතර අද පස්වරුවේ පැවත්වෙන සාකච්ජාවේදි සාර්ථක විසදුමක් නොලැබුන හොත් එය අඛණ්ඩ වර්ජනයක් දක්වා දැඩි කරන බවයි ලංගම ජාතික සේවක සංගමයේ සමාජිකයෙකු සදහන් කලේ.\nමේ අතර, මීගමුව, මහරගම, අකුරැස්ස, බිබිල ඇතුලූ ඩිපෝ 10 ප්‍රධාන ෙදාරටු වසා දමා සේවා කටයුතු වලට බාධා වන අයුරින්  වර්ජනයේ නිරත සේවකයින් කටයුතු කර ඇති බව ශ්‍රී ලංකා ගමනා ගමන මණ්ඩලයේ සභාපති උපාලි මාරසිංහ ප්‍රකාශ කලා.\nවර්ජනයක් ක්‍රියාත්මක ධාවන කටයුතුවලට එය බාධාවක් වී නොමැති බවයි හිරු ප්‍රවෘත්ති අංශයට අදහස් දක්වමින් ඔහු සදහන් කලේ.",
       "URL": "https://www.hirunews.lk/218247/විසදුම්-නොලැබුනහොත්-ලංගම-ජාතික-සේවක-සංගමයේ-වර්ජනය-අඛණ්ඩව",
       "Category": "Local News",
       "Parent URL": "https://www.hirunews.lk/local-news.php?pageID=3305"
}