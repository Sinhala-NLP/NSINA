{
       "Source": "hirunews",
       "Timestamp": "Monday, 20 June 2016 - 13:04",
       "Headline": "මහ නගර සභා නගර සභා කාලයත් දීර්ඝ කරගැනීමට යනවාලූ",
       "News Content": "පළාත් සභා සහ පළාත් පාලන ඡන්ද විමසීම ප්‍රමාද කිරීමේ ප්‍රතිපත්තිය ආණ්ඩුව හකුලාගත යුතු බව සමාජවාදී ජනතා පෙරමුණ පවසනවා.\nඑහි ප්‍රධාන ලේකම් රාජා කොල්ලූරේ  කොළඹ අද පැවති මාධ්‍ය හමුවකට එක්වෙමින් කියා සිටියේ විසුරුවීමට නියමිතව තිබෙන මහ නගර සභා නගර සභා සඳහාද කාලය දික් කිරීමට රජය කටයුතු කරමින් සිටින බවයි.\nමෙම මාධ්‍ය හමුවට ලංකා  සමසමාජ පක්ෂයේ ප්‍රධාන ලේකම් තිස්ස විතාරණද  එක්ව සිටි අතර එහිදී අදහස් දක්වමින් ඔහු කියා සිටියේ  වැට් බදු වැඩිකිරීම හේතුවෙන් මෙරට සුළු හා මධ්‍ය පරිමාණ ව්‍යාපාර අඩපණ වී ඇති බවයි.",
       "URL": "https://www.hirunews.lk/136004/මහ-නගර-සභා-කාලයත්-දීර්ඝ-කරගැනීමට-යනවාලූ",
       "Category": "Local News",
       "Parent URL": "https://www.hirunews.lk/local-news.php?pageID=4998"
}