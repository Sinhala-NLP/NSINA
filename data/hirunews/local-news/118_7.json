{
       "Source": "hirunews",
       "Timestamp": "Monday, 07 August 2023 - 9:26",
       "Headline": "අධික උණුසුම නිසා දරුවන් ගැන අවධානයෙන් සිටින්නැයි දැනුම්දීමක්",
       "News Content": "පවතින අධික උණුසුමත් සමඟ දරුවන් අතර රෝග පැතිර යෑම වැඩි විය හැකි බව සෞඛ්‍ය අංශ පවසනවා.\nඒ හේතුවෙන් මවුපියන් දරුවන් පිළිබඳ අවධානයෙන් කටයුතු කළ යුතු බවයි රිජ්වේ ආර්යා ළමා රෝහලේ ළමා රෝග පිළිබඳ විශේෂඥ වෛද්‍ය දීපාල් පෙරේරා කියා සිටියේ.\nඑමෙන්ම දරුවන්ට නිතර ජලය පානය කිරීමට දීම ඉතා අත්‍යවශ්‍ය බව ද, නිතර දරුවන් ඇඟ සේදීම, නෑවීම ද කළ යුතු අතර ජලය සමඟ නිතර දරුවන් තබා ගැනීම ද වැදගත් වෙනවා.\nඅව්වේ සෙල්ලම් කිරීමට ඉඩ දීම සහ අධික වෙහෙසට පත් කිරීම ද නොකළ යුත්තක්.\nපාසල තුළ දී පිට්ටනියේ සෙල්ලම් කිරීමට යැවීමේ දී ඒ සඳහ අඩු කාල වේලාවක් තබා ගත යුතු වෙනවා.\nදරුවන් විජලනය වීමෙන් වළක්වා ගැනීම සඳහා නිතර නිතර කුමක් හෝ පානයන් ලබා දෙන ලෙසත් එම වෛද්‍යවරයා 'හිරු' පුවත් වෙත කියා සිටියා.",
       "URL": "https://www.hirunews.lk/343912/අධික-උණුසුම-නිසා-දරුවන්-ගැන-අවධානයෙන්-සිටින්නැයි-දැනුම්දීමක්",
       "Category": "Local News",
       "Parent URL": "https://www.hirunews.lk/local-news.php?pageID=118"
}