{
       "Source": "hirunews",
       "Timestamp": "Thursday, 24 August 2017 - 22:13",
       "Headline": "රට රැකියාවට ගොස් රෝහල්ගතව සිටින පුද්ගලයකු ගෙන්වා දෙන්නැයි ඥාතීන්ගෙන් ඉල්ලීමක්",
       "News Content": "ආර්ථික අපහසුතා හේතුවෙන් සෞදි අරාබියේ රැකියාවට ගොස් නඩු කටයුත්තකට මුහුණ දීමට සිදුවීමෙන් මෙරටට පැමිණීමට නොහැකිව සිටින පුද්ගලයෙකු පිළිබඳව වාර්තාවනවා.\nඥාතීන් බලධාරීන්ගෙන් ඉල්ලා සිටින්නේ මේ වන විට රෝහල්ගතව සිටින ඔහු හැකි ඉක්මනින් මෙරටට ගෙන්වා ගැනීමට උපකාර කරන ලෙසයි.\nමෙම සිද්ධියට මුහුණ දී ඇත්තේ මිනිපේ අඹගහපැලැස්ස ප්‍රදේශයේ පදිංචි ඩී.එම් ජයවර්ධන නැමැති 53 හැවිරිදි දෙදරු පියෙක්.\nඔහු 2013 වර්ෂයේ විදෙස්ගතවී ඇත්තේ දරුණු රෝගාබාධයකින් පීඩා විඳින සිය පුතුට ප්‍රතිකාර කිරීමට අවශ්‍ය මුදල් සොයා ගැනීමේ අරමුණින්.\nසෞදි අරාබියේ බර වාහන රියැදුරෙකු ලෙස රැකියාවෙහි නිරත වූ ඔහු විදෙස් ගතවී මාස කිහිපයකට පසු රිය අනතුරකට මුහුණ දී තිබෙනවා.\nවැටුප් වර්ධක පිරිනමන බවත්, හිඟ වැටුප් ලබා දෙන බවත් දන්වා ඔහු සේවය කළ ආයතනයෙන් කළ කැඳවීමක් අනූව යළි විදෙස් ගතවන ඔහුව\nඉහත සඳහන් සිද්ධියට යළි උසාවි ඉදිරිපත් කර ඇති අතර රුපියල් ලක්ෂ 25ක වන්දියක් ගෙවන ලෙසත් එසේ නොගෙවන්නේනම් ජීවිතාන්තය දක්වා\nසිරගත කරන බවත් දන්වා තිබෙනවා.\nමේ වන විට ඔහු අධික රුධිර පීඩනය හේතුවෙන් එරට පෞද්ගලික රෝහලක ප්‍රතිකාර ලබන්නේ මිතුරන් කිහිප දෙනෙකුගේ සහය අතැතිවයි.\nඥාතීන් පවසන්නේ ඔහුගේ වියහියදම් සියල්ල එරටට යැවීමට සිදුව ඇති බවයි.",
       "URL": "https://www.hirunews.lk/169302/රට-රැකියාවට-ගොස්-රෝහල්ගතව-සිටින-පුද්ගලයකු-ගෙන්වා-දෙන්නැයි-ඥාතීන්ගෙන්-ඉල්ලීමක්",
       "Category": "Local News",
       "Parent URL": "https://www.hirunews.lk/local-news.php?pageID=4354"
}