{
       "Source": "hirunews",
       "Timestamp": "Saturday, 06 November 2021 - 10:16",
       "Headline": "නීති විරෝධී දුම්වැටි සමඟ පුද්ගලයෙකු අත් අඩංගුවට",
       "News Content": "විශේෂ කාර්ය බලකාය ගෝනහේන කඳවුරේ නිලධාරින් විසින් ශ්‍රි ලංකා ගුවන් හමුදා බුද්ධි අංශයෙන් ලද තොරතුරකට අනුව වැටලීමක් සිදු කර තිබෙනවා.\nඒ 04 වන දින කටුනායක පොලිස් වසමේ ඇවරියවත්ත බස් නැවතුම්පොළ ඉදිරිපිටදියි.\nඑහි දී නීති විරෝධී දුම්වැටි සන්තකයේ තබාගෙන සිටි පුද්ගලයකු අත් අඩංගුවට ගෙන වැඩිදුර විමර්ශන කටයුතු සඳහා කටුනායක පොලිස් ස්ථානය වෙත භාර දුන් බවයි වාර්තා වන්නේ.\nමෙසේ අත් අඩංගුවට ගෙන ඇත්තේ වයස අවුරුදු 30ක බ්ලු මැන්ඩල් පාර, කොළඹ 13 පදිංචි පුද්ගලයෙක්.\nඅත් අඩංගුවට ගෙන ඇත්තේ නීති විරෝධී දුම්වැටි 2800ක පමණ ප්‍රමාණයක් වන අතර, ඒවායේ වටිනාකම රුපියල් එක්ලක්ෂ අසූ දහසකට වැඩි ලෙසයි ගණන් බලා ඇත්තේ.",
       "URL": "https://www.hirunews.lk/287152/නීති-විරෝධී-දුම්වැටි-සමඟ-පුද්ගලයෙකු-අත්-අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1581"
}