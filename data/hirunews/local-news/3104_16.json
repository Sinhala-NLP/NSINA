{
       "Source": "hirunews",
       "Timestamp": "Thursday, 10 October 2019 - 16:35",
       "Headline": "පෞද්ගලික රසායනාගාරයකින් අල්ලස් ගත් වෛද්‍යවරයාට එරෙහි නඩුව 14 වනදා විභාගයට",
       "News Content": "කුලියාපිටිය ප්‍රදේශයේ පෞද්ගලික රසායනාගාරයකින් රුපියල් 75,000ක අල්ලසක් ලබා ගැනීමේ සිද්ධියක් සම්බන්ධයෙන් වන නඩුවට අදාළව කුලියාපිටිය මූලික රෝහලේ කායික රෝග පිළිබඳ විශේෂඳ වෛද්‍ය චන්ද්‍රසිරි තෙන්නකෝන්ට කොළඹ විශේෂ ත්‍රිපුද්ගල මහාධිකරණ විනිසුරු මඩුල්ල හමුවේ අද අධි චෝදනා කියවා දුන්නා.\n2016 ජූනි මස 01 වනදා සිට අගෝස්තු මස 31 වනදා දක්වා කාලය තුල රසායනාගාර වාර්තා පිළිබඳ ටෙන්ඩරය ලබා දීමට රුපියල් 75,000 ක අල්ලසක් ලබා ගැනීම ඇතුළු අධි චෝදනා 6 ක් යටතේ මෙම නඩුව පවරා තිබෙනවා.\nවිත්තිකරු එම අධි චෝදනාවලට නිවැරදිකරු බවට ප්‍රකාශ කළ අතර නඩු විභාගය ලබන 14 වනදා ආරම්භ කිරීමට විශේෂ ත්‍රිපුද්ගල මහාධිකරණය තීරණය කළා.\nපැමිණිල්ලේ පළමු සහ දෙවන සාක්ෂිකරුවන්ට එදින අධිකරණයේ පෙනී සිටින ලෙස ද විනිසුරු මඩුල්ල අවවාද කළ බවයි හිරු අධිකරණ වාර්තාකරු සඳහන් කළේ.",
       "URL": "https://www.hirunews.lk/225978/පෞද්ගලික-රසායනාගාරයකින්-අල්ලස්-ගත්-වෛද්‍යවරයාට-එරෙහි-නඩුව-14-වනදා-විභාගයට",
       "Category": "Local News",
       "Parent URL": "https://www.hirunews.lk/local-news.php?pageID=3104"
}