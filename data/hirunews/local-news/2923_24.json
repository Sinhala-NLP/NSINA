{
       "Source": "hirunews",
       "Timestamp": "Saturday, 01 February 2020 - 13:06",
       "Headline": "ගිනිගත් ලොරියකින් මළ සිරුරක් හමුවේ",
       "News Content": "කන්තලේ - තඹලගමුව ප්‍රදේශයේ මාර්ගයේ නවතා තිබූ ගිනි ගත් ලොරි රථයක් තුළ තිබී සැක කටයුතු ලෙස මිය ගිය පුද්ගලයෙකුගේ මළ සිරුරක් හමුවී තිබෙනවා.\nපොලීසිය ප්‍රකාශ කළේ අද අලූයම එම ලොරි රථය ගිනි ගන්නා බවට ලැබුණු තොරතුරකට අනුව පරීක්ෂා කිරීමේදී මෙම මළ සිරුර සොයා ගත් බවයි.\nඑහිදී ගින්න නිවීමෙන් පසු ලොරි රථය පරීක්ෂා කිරීමේදී එහි රියදුරු අසුනට පසුපස අසුනේ තිබී මෙම පිළිස්සුණු මළ සිරුර සොයාගෙන තිබෙනවා.\nමෙලෙස මිය ගොස් ඇත්තේ ත්‍රිකුණාමලය - මිහිදුපුර ප්‍රදේශයේ පදිංචි 47 හැවිරිදි පුද්ගලයෙක්.\nමෙම  සිද්ධිය අපරාධයක් ද යන්න පරීක්ෂා කිරීම සඳහා අපරාධ ස්ථාන පරීක්ෂණ නිලධාරීන් හා අධිකරණ වෛද්‍ය නිලධාරීවරයා එම ස්ථානයට කැදවා විමර්ශන සිදුකරන බවයි පොලීසිය පැවසුවේ.\nසිද්ධිය සම්බන්ධයෙන් කන්තලේ මහේස්ත්‍රාත්වරිය විසින් ස්ථානීය පරීක්ෂාවක් සිදුකිරීමට ද නියමිතයි.",
       "URL": "https://www.hirunews.lk/233488/ගිනිගත්-ලොරියකින්-මළ-සිරුරක්-හමුවේ",
       "Category": "Local News",
       "Parent URL": "https://www.hirunews.lk/local-news.php?pageID=2923"
}