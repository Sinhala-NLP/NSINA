{
       "Source": "hirunews",
       "Timestamp": "Wednesday, 19 January 2022 - 7:18",
       "Headline": "බොරැල්ල දේවස්ථාන බෝම්බ සිද්ධියට, විශ්‍රාමික වෛද්‍යවරයෙකු පිළියන්දල දී අල්ලයි (වීඩි‍යෝ)",
       "News Content": "බොරැල්ල සියලු සාන්තුවරුන්ගේ දේවස්ථාන පරිශ්‍රයේ තිබී අත්බෝම්බයක් සොයා ගැනීමේ සිද්ධිය සම්බන්ධයෙන් විශ්‍රාමික වෛද්‍යවරයෙකු පිළියන්දල ප්‍රදේශයේ දී කොළඹ දකුණ කොට්ඨාස අපරාධ විමර්ශන ඒකකය අත්අඩංගුවට ගෙන තිබෙනවා.\nඊයේ (18) මෙම වෛද්‍යවරයා අත්අඩංගුවට ගෙන ඇත්තේ මීට දින තුනකට පෙර ඇඹිලිපිටිය - පනාමුර ප්‍රදේශයේදී අත්අඩංගුවට ගත් 65 හැවිරිදි පුද්ගලයාගෙන් දීර්ඝ ලෙස කළ ප්‍රශ්න කිරීම්වලින් අනතුරුවයි.\nමෙම වෛද්‍යවරයා පිලියන්දල දිසා රෝහලේ සේවය කර ඇති අතර එම ප්‍රදේශයේ පෞද්ගලික වෛද්‍ය මධ්‍යස්ථානයක් ද පවත්වාගෙන ගොස් ඇති බවටයි මූලික විමර්ශනවල දී අනාවරණය වී ඇත්තේ.\nපනාමුර ප්‍රදේශයේ දී අත්අඩංගුවට ගත් සැකකරු පිළියන්දල දිසා රෝහලේ ආරක්ෂක නිලධාරියා ලෙස සේවය කර ඇති බවට ද වාර්තා වනවා.",
       "URL": "https://www.hirunews.lk/294395/බොරැල්ල-දේවස්ථාන-බෝම්බ-සිද්ධියට-විශ්‍රාමික-වෛද්‍යවරයෙකු-පිළියන්දල-දී-අල්ලයි-වීඩි‍යෝ",
       "Category": "Local News",
       "Parent URL": "https://www.hirunews.lk/local-news.php?pageID=1416"
}