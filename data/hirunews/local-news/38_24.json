{
       "Source": "hirunews",
       "Timestamp": "Sunday, 10 September 2023 - 23:09",
       "Headline": "ජල ටැංකියට වැටී සිටි හඳුන් දිවි පැටවෙකු බේරා",
       "News Content": "බගවන්තලාව පොලිස් වසමට අයත් ලොයිනොන් වතුයායේ වතු නිවාස පෙළකට පානිය ජලය ලබා ගන්නා ජල ටැංකියකට වැටි සිටි හඳුන් දිවි පැටවෙකු නිරුපද්‍රිතව බේරා ගැනිමට නල්ලතන්නිය වනජිවි කාර්යාලයේ නිලධාරීන් ඊයේ (09) සමත් වී තිබෙනවා.\nපිපාසයට ජලය සොයමින් තේ වත්තේ සැරිසරු හඳුන් දිවි පැටවා ජල ටැංකියට නැග ජලය පානය කිරිමට උත්සහ කළ අවස්ථාවේ දී ටැංකිය තුළට වැටී ඇති බවයි අප වාර්තාකරු පවසන්නේ.\nහඳුන් දිවි පැටවාට ආපසු ටැංකියෙන් පිටතට ඒමට නොහැකිව සිටියදී වතු කම්කරුවන් එය දැක නල්ලතන්නිය වනජිවි කාර්යාලයේ නිලධාරින් වෙත දැනුම් දී තිබෙනවා.\nඉන් අනතුරුව නල්ලතන්නිය වනජිවි කාර්යාලයේ නිලධාරින් විසින් එම ස්ථානයට පැමිණ නිරුපද්‍රිතව බේරාගත් අවුරුද්දක් පමණ වයසැති හඳුන් දිවි පැටවා සුදුසු පරිසරයකට මුදා හරින බවයි වනජිවි කාර්යාලයේ නිලධාරින් පැවසූවේ.",
       "URL": "https://www.hirunews.lk/347860/ජල-ටැංකියට-වැටී-සිටි-හඳුන්-දිවි-පැටවෙකු-බේරා",
       "Category": "Local News",
       "Parent URL": "https://www.hirunews.lk/local-news.php?pageID=38"
}