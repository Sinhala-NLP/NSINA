{
       "Source": "hirunews",
       "Timestamp": "Monday, 06 December 2021 - 8:27",
       "Headline": "කෙසෙල්වත්තේ ෆවාස් ඝාතනයට හතරදෙනෙකු අල්ලයි(වීඩියෝ)",
       "News Content": "කොළඹ - කෙසෙල්වත්ත - පරණ යොන් වීථියේදී මෝටර් රථයකින් පැමිණ තියුණු ආයුධවලින් පහර දී කෙසෙල්වත්තේ ෆවාස් ඝාතනය කිරීමේ සිද්ධිය සම්බන්ධයෙන් පුද්ගලයින් හතරදෙනෙකු අත්අඩංගුවට ගෙන තිබෙනවා.\nපොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරී නිහාල් තල්දූව සඳහන් කළේ, කෙසෙල්වත්ත ප්‍රදේශයේ මොවුන් සැඟව සිටිය දී කොළඹ අපරාධ කොට්ඨාසය ඊයේ අත්අඩංගුවට ගෙන ඇති බවයි.\nමොවුන් ළඟ තිබී කඩු හතරක්ද පොලිස් භාරයට ගෙන ඇති අතර, සිද්ධියට සම්බන්ධ මෝටර් රථයක් ද පොලිස් භාරයට ගැනීමට නියමිත බවයි මාධ්‍ය ප්‍රකාශකවරයා කියා සිටියේ.\nපෙරේදා රාත්‍රියේ මෙම ඝාතනය සිදුව තිබූ අතර, ඉන් මියගිය කෙසෙල්වත්තේ ෆවාස්ගේ වයස අවුරුදු 33ක්.",
       "URL": "https://www.hirunews.lk/290143/කෙසෙල්වත්තේ-ෆවාස්-ඝාතනයට-හතරදෙනෙකු-අල්ලයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1514"
}