{
       "Source": "hirunews",
       "Timestamp": "Sunday, 23 April 2023 - 18:49",
       "Headline": "බන්ධනාගාර නිලධාරින් තිදෙනෙකුගේ වැඩ තහනම්",
       "News Content": "මාකොල ළමා නිවාසයේ බන්ධනාගාර නිලධාරින් තිදෙනෙකු අත්අඩංගුවට ගෙන තිබෙනවා.\nඒ ළමා නිවාසයේ දරුවන් තිදෙනෙකු සම්බන්ධයෙන් ඇති වූ ගැටලුවක් හේතුකොට ගෙනයි.\nඝාතන සිදුවීමකට අදාළව අධිකරණ නියෝග මත මාකොළ ළමා නිවාසයේ රඳවා සිටි සැකකාර දරුවන් තිදෙනා පසුගිය 18 වන දින මතුගම මහේස්ත්‍රාත් අධිකරණය වෙත ඉදිරිපත් කිරීමෙන් අනතුරුව නැවත මාකොල ළමා නිවාසය වෙත බන්ධනාගාර නිලධාරින් තිදෙනෙක් භාරයේ ආරක්ෂණය කර තිබෙනවා.\nදරුවන් ආරක්ෂණය සිදු කරන බන්ධනාගාර වෑන් රථය අධිකරණය අසල මාර්ගයක නවතා දරුවන්ගේ ඥාතීන් යැයි පැවසූ පිරිසක් බඩුබාහිරාදිය වෑන් රථයට පටවන ආකාරය දැක්වෙන විඩියෝවක් බන්ධනාගාර බුද්ධි අංශ වෙත ලැබී ඇති අතර, ඒ සම්බන්ධයෙන් බන්ධනාගාර දෙපාර්තමේන්තුව මේ වන විට පුළුල් විමර්ශනයක් ආරම්භ කර තිබෙන බව වාර්තාවනවා.\nඑම සිදුවීමට අදාළ ආරක්ෂණය සිදු කළ නිලධාරීන් තිදෙනාගෙන් ප්‍රකාශ ලබා ගැනීමෙන් පසුව විනය පරීක්ෂණයට යටත්ව වැඩ තහනම් කර ඇති බවයි වාර්තා වන්නේ.\nඉදිරියේදී විමර්ශන කටයුතු අවසන් වීමෙන් පසු එම නිලධාරින් සම්බන්ධයෙන් දැඩි විනය පියවර ගැනීමටත් බලාපොරොත්තු වන බවයි අතිරේක බන්ධනාගාර කොමසාරිස් ජනරාල් චන්දන ඒකනායක වැඩිදුරටත් සඳහන් කර සිටියේ.",
       "URL": "https://www.hirunews.lk/333258/බන්ධනාගාර-නිලධාරින්-තිදෙනෙකුගේ-වැඩ-තහනම්",
       "Category": "Local News",
       "Parent URL": "https://www.hirunews.lk/local-news.php?pageID=395"
}