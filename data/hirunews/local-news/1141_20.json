{
       "Source": "hirunews",
       "Timestamp": "Thursday, 26 May 2022 - 18:11",
       "Headline": "ඉන්ධන වංචා වළක්වන්න නව දුරකතන යෙදවුමක්",
       "News Content": "ඉන්ධන පිරවුම්හල්වල ඉන්ධන ලබාගන්නා වාහන පිළිබඳ නිරීක්ෂණය කිරීමට සහ දිවයින පුරා ඉන්ධන පිරවුම්හල් සමඟ කාලීන දත්ත හුවමාරු කර ගැනීමට නව යෙදවුමක් නිෂ්පාදනය කර තිබෙනවා.\nඑය මේ වන විට ස්ථාන කිහිපයකින් පරීක්ෂාවට ලක් කෙරෙන බවයි විදුලිබල හා බලශක්ති අමාත්‍ය කංචන විජේසේකර කියාසිටියේ.\nමෙම නව යෙදවුම ශ්‍රී ලංකා පොලිස් තොරතුරු තාක්ෂණ දෙපාර්තමේන්තුව විසින් සංවර්ධනය කර ඇති අතර ඊට ඉන්ධන ලබා ගැනීමට එන පාරිභෝගිකයින්ගේ වාහනවල අංක ඇතුළත් කෙරෙනවා.\nඇතුළත් කළ දත්ත අනෙකුත් යෙදුම් භාවිතා කරන්නන් සමඟ හුවමාරු වන අතර වාහන අංකය ඇතුළත් කළ පසු, එම වාහනය එකම දිනක වෙනත් ස්ථානයක සිට ඉන්ධන ලබාගෙන ඇත්නම් අදාළ තොරතුරු ලබාගැනීමට හැකියාවක් පවතිනවා.",
       "URL": "https://www.hirunews.lk/305364/ඉන්ධන-වංචා-වළක්වන්න-නව-දුරකතන-යෙදවුමක්",
       "Category": "Local News",
       "Parent URL": "https://www.hirunews.lk/local-news.php?pageID=1141"
}