{
       "Source": "hirunews",
       "Timestamp": "Thursday, 23 January 2020 - 7:34",
       "Headline": "ජයම්පතිගෙන් හිස් වූ මන්ත්‍රී ධුරයට එජාපෙන් සමන් රත්නප්‍රිය",
       "News Content": "දුරකථන සංවාද ඇතුළත් හඩ පට හරහා පාර්ලිමේන්තු මන්ත්‍රි රන්ජන් රාමනායක වීරයෙකු කිරීම අවශ්‍ය නොවන අතර, ආණ්ඩුව විසින් මෙම ප්‍රශ්නය විසඳීමට වහා පියවර ගත යුතු බව එක්සත් ජාතික පක්ෂ පසුපෙළ මන්ත්‍රී කණ්ඩායම පවසනවා.\nපාර්ලිමේන්තු මන්ත්‍රී හේෂා විතානගේ මේ බව කියා සිටියේ විපක්ෂ නායක කාර්යාලයේ ඊයේ පැවති මාධ්‍ය හමුවකට එක්වෙමින්.\nපෞද්ගලික හේතුවක් මත ඉල්ලා අස්වූ ආචාර්ය ජයම්පති වික්‍රමරත්නගෙන් හිස්වූ මන්ත්‍රී ධුරය සඳහා වෘත්තිය සමිති නායකයෙකු වන සමන් රත්නප්‍රියගේ නම ඉදිරිපත් කිරීමට බලාපොරොත්තු වන බව එක්සත් ජාතික පක්ෂ මහ ලේකම් පාර්ලිමේන්තු මන්ත්‍රී අකිල විරාජ් කාරියවසම් හිරු ප්‍රවෘත්ති අංශයට කියා සිටියා.",
       "URL": "https://www.hirunews.lk/232857/ජයම්පතිගෙන්-හිස්-වූ-මන්ත්‍රී-ධුරයට-එජාපෙන්-සමන්-රත්නප්‍රිය",
       "Category": "Local News",
       "Parent URL": "https://www.hirunews.lk/local-news.php?pageID=2939"
}