{
       "Source": "hirunews",
       "Timestamp": "Friday, 31 March 2017 - 7:05",
       "Headline": "අනාරක්ෂිත දුම්රිය ගේට්ටුකරුවන් වර්ජනයක (ඡායාරූප)",
       "News Content": "අනාරක්ෂිත දුම්රිය ගේට්ටුකරුවන් අද පැය 24 ක වැඩ වර්ජනයක් ආරම්භ කර තිබෙනවා.\nඅනාරක්ෂිත දුම්රිය හරස් මාර්ග ගේට්ටු ක්‍රියාකරුවන්ගේ සාමාජිකත්ව එකමුතුවේ ලේකම් නිමල් චන්ද‍්‍රසිරි කියාසිටියේ අද උදෑසන 6 සිට හෙට උදෑසන 6 දක්වා මෙම වර්ජනය ක්‍රියාත්මක කරන බවයි.\nපසුගිය වසරේ මාර්තු 31 වනදා ආරම්භ කල මෙම වැඩ වර්ජනය දින 31 ක් ඇති සෑම මසකම 31 වනදා සිදුකරන බව ද ඔහු සඳහන් කලා.\nතමන් 31 වනදා සේවය කල ද වැටුප් හිමිවන්නේ දින 30 කට පමණක් බවට බලධාරීන් දැනුවත් කල ද ඊට මෙතෙක් විසඳුමක් නොමැති බවට පවසමින් අනාරක්ෂිත දුම්රිය ගේට්ටුකරුවන් මෙම වර්ජනයේ නිරත වනවා.\nඡායාරූප - මනම්පිටිය නිමල් ජයරත්න",
       "URL": "https://www.hirunews.lk/158151/අනාරක්ෂිත-දුම්රිය-ගේට්ටුකරුවන්-වර්ජනයක-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4586"
}