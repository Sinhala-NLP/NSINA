{
       "Source": "hirunews",
       "Timestamp": "Monday, 08 January 2018 - 12:52",
       "Headline": "තැපැල් ඡන්ද නාමලේඛන අද (08) සහතික කෙරේ",
       "News Content": "පළාත්පාලන ඡන්ද විමසීමට අදාළව තැපෑලෙන් ඡන්දය ප්‍රකාශ කිරීමට සුදුසුකම් ලැබූ රාජ්‍ය සේවකයන්ගේ නාමලේඛන දිස්ත්‍රික් මැතිවරණ කාර්යාලවල දී අද (08) දිනයේ සහතික කෙරෙන බව මැතිවරණ කොමිසම් සභාව පවසනවා.\nඅතිරේක මැතිවරණ කොමසාරිස් එම්.එම්. මොහොමඞ් සඳහන් කළේ පන්ලක්ෂ 60,536 දෙනෙකු තැපෑලෙන් ඡන්දය ප්‍රකාශ කිරීමට සුදුසුකම් ලබා ඇති බවයි.\nතැපැල් ඡන්ද පත්‍රිකා තැපෑලට භාර දීම ලබන 11 වනදා සිදු කිරීමට නියමිතයි.\nඑමෙන්ම මැතිවරණ කාර්යාල, දිස්ත්‍රික් ලේකම් කාර්යාල සහ පොලිස් ස්ථාන වල තැපැල් ඡන්ද සලකුණු කිරීම මේ මස 22 වනදා සිදු කරන අතර අනෙකුත් රජයේ නිලධාරීන්ට තැපෑලෙන් ඡන්දය සලකුණු කිරීමට මේ මස 25 සහ 26 දින ලබාදී තිබෙනවා.\nමේ අතර බඳවා ගැනීමේ ක්‍රියාපටිපාටියේ ඇති ගැටළු කිහිපයක් මුල් කරගනිමින් ඒකාබද්ධ තැපැල් වෘත්තිය සමිති පෙරමුණ අනිද්දා දීපව්‍යාප්ත වර්ජනයක් ආරම්භ කිරීමට සැළසුම් කර තිබෙනවා.\nකෙසේ වෙතත් මැතිවරණ කොමිසන් සභාව සඳහන් කළේ එලෙස වර්ජනයක් දියත් කළහොත් බාධා ඉවත්කිරීමේ ගැසට් නිවේදනයක් නිකුත් කර වෙනත් රාජ්‍ය ආයතනයක් මගින් තැපැල් දෙපාර්තමේන්තුවේ කටයුතු ඉටුකරගන්නා බවයි.",
       "URL": "https://www.hirunews.lk/180479/තැපැල්-ඡන්ද-නාමලේඛන-අද-08-සහතික-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=4136"
}