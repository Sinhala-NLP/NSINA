{
       "Source": "hirunews",
       "Timestamp": "Monday, 09 October 2017 - 11:09",
       "Headline": "සය අවුරුදු දැරියකගේ අත පිච්චූ මවක් රක්ෂිත බන්ධනාගාරයට",
       "News Content": "ලෝක ළමා දිනයේ දී සිය පුංචි දියණියගේ අත පිලිස්සූ මවක් පොලිස් අත්අඩංගුවට ගෙන තිබෙනවා.\nපසුගිය ඔක්තෝම්බර් 01 වනදා මෙසේ අත පුළුස්සා ඇත්තේ අවුරුදු 6ක පුංචි දැරියකගෙයි.\nඅකුරැස්ස ගොඩපිටිය ප්‍රදේශයෙන් මෙම සිද්ධිය වාර්තා වූ අතර රත් වූ හැන්දකින් දැරියගේ අත පුලුස්සා ඇත්තේ වතුර ගෙනවිත් දෙන ලෙස එම මව පුංචි දියණියට පවසා ඇතත් ඇය නොකිරීම නිසයි.\nඑම අවස්ථාවේ මව බිත්තර බදිමින් සිට ඇති අතර දියණියට පවසා ඇත්තේ වතුර ගෙනවිත් දෙන ලෙසයි.\n6 හැවිරිදි පුංචි දියණිය එය නොකිරීම නිසා අතෙහි තිබූ රත් වූ හැන්දෙන් මව තම දියණිය පුච්චා තිබෙනවා.\nපසු දින දියණිය පාසල් ගොස් ඇති අතර පන්ති භාර ගුරුතුමිය විසින් පිළිස්සුම් තුවාල සහිත අත දැක ඒ පිළිබඳව ඇගෙන් විමසීමේදී එම සිදුවීම ඇය ගුරුතුමියට පවසා සිටියා.\nපසුව ගුරුතුමිය අකුරැස්ස පොලිසියට දැනුම් දී තිබෙනවා.\nඒ අනුව පසුගිය 2 වනදා පොලිසිය විසින් සැකකාර මව අත්අඩංගුවට ගැනුණා.\n31 හැවිරිදි සැකකාර මව මාතර මහේස්ත්‍රාත් අධිකරණයට ඉදිරිපත් කර ලබන 11 වනදා දක්වා රක්ෂිත බන්ධනාගාර ගත කර තිබෙනවා.",
       "URL": "https://www.hirunews.lk/172979/සය-අවුරුදු-දැරියකගේ-අත-පිච්චූ-මවක්-රක්ෂිත-බන්ධනාගාරයට",
       "Category": "Local News",
       "Parent URL": "https://www.hirunews.lk/local-news.php?pageID=4281"
}