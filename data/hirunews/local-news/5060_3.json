{
       "Source": "hirunews",
       "Timestamp": "Wednesday, 04 May 2016 - 21:01",
       "Headline": "වාහන පොත හොරට හැදුවන්ට වැඩ වරදී",
       "News Content": "මෝටර රථ ප්‍රවාහන දෙපාර්තමේන්තුවේ ඇති මෝටර් රථ ලියාපංදිචි දත්ත සහිත පොත්වල තොරතුරු මුදලට පිටස්තර පුද්ගලයින්ට ලබාදෙන ජාවාරම සම්බන්ධයෙන් අපරාධ පරීක්ෂණ දෙපාර්තමේන්තුවට පැමිණිලි කරන බව මෝටර් රථ ප්‍රවාහන කොමසාරිස් ජනරාල් ජගත් චන්ද්‍රසිරි මහතා පවසනවා.\nමෙම ජාවාරම සම්බන්ධයෙන් හිරු සී අයි ඒ හරහා අප ඊයේ සිදු කළ අනාවරණයෙන් පසු ඊට ප්‍රතිචාර දක්වමින් චන්ද්‍රසිරි මහතා මේ අදහස් පලකළා.\nමෝටර් රථ දෙපාර්තමේන්තුවේ ඇති මෝටර් රථ ලියාපදිංචි දත්ත සහිත පොත්වල තොරුතුරු පිටස්තර පුද්ගලයින්ට ලබාදීමේ ජාවාරමක් අප ඊයේ හිරු\nසීඅයි ඒ හරහා හෙළිකළා.\nඑහිදී අනාවරණය වුණේ ඕනෑම මෝටර් රථයක අංකය එස් එම් එස් කල සැණින් ලියාපදිංචි පොත්වල තොරුතුරු ලබාගැනීමට ජාවාරම්කරුවන් රුපියල් 2500 ත් 7500 ත් අතර මුදලක් අය කරන බවයි.\nඑමෙන්ම ජාවාරම්කරුවන් ලියාපදිංචි පොත්වල පිටපත් සාදා ඊට මෝටර් රථ කොමසාරිස් ජනරාල්වරයාගේ නිල මුද්‍රාව හා අත්සනද ව්‍යාජ ලෙස යොදනු ලබනවා.",
       "URL": "https://www.hirunews.lk/132435/වාහන-පොත-හොරට-හැදුවන්ට-වැඩ-වරදී",
       "Category": "Local News",
       "Parent URL": "https://www.hirunews.lk/local-news.php?pageID=5060"
}