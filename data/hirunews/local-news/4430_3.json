{
       "Source": "hirunews",
       "Timestamp": "Sunday, 09 July 2017 - 20:03",
       "Headline": "පොලිසිය නීතිය නිසි පරිදි ක්‍රියාත්මක නොකරන බවට චෝදනා කර විරෝධතාවක්",
       "News Content": "පනාමුර පොලිසිය නීතිය නිසි පරිදි ක්‍රියාත්මක නොකරන බවට චෝදනා කරමින් පනාමුර ප්‍රදේශවාසීන් පුද්ගල මෘත දේහයක් පනාමුර - මිද්දෙණිය ප්‍රධාන මාර්ගය අවහිර වනසේ තබා අද පෙරවරුවේ විරෝධතාවක නියැලුණා.\nමෙම විරෝධතාව ආරම්භ වුණේ අද පෙරවරු 11 ට පමණ.\nපසුගිය මස 25 වැනිදා තම දියණිය උපකාරක පන්තියක සිට රැගෙන ගිය 36 හැවිරිදි දිනේෂ් පද්මකුමාර, පනාමුරය මංසන්ධියේදී බැකෝ යන්ත්‍රයක ගැටීමෙන් ජීවිතක්ෂයට පත්වූ බවත්, සිද්ධිය සම්බන්ධයෙන් පනාමුර පොලිසිය මේවන තුරුත් නිතිය නිසි පරිදි ක්‍රියාත්මක නොකළ බවට චෝදනා කරමින් මෙම විරෝධතාව පැවැත්වුණා.\nප්‍රදේශවාසින් මියගිය පුද්ගලයාගේ දේහය තබා පනාමුර මිද්දෙණිය මාර්ගය සුදුගල ප්‍රදේශයෙන් අවහිර කරමින් විරෝධතාව ආරම්භ කළා.",
       "URL": "https://www.hirunews.lk/165486/පොලිසිය-නීතිය-නිසි-පරිදි-ක්‍රියාත්මක-නොකරන-බවට-චෝදනා-කර-විරෝධතාවක්",
       "Category": "Local News",
       "Parent URL": "https://www.hirunews.lk/local-news.php?pageID=4430"
}