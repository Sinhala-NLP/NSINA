{
       "Source": "hirunews",
       "Timestamp": "Thursday, 30 November 2017 - 19:32",
       "Headline": "දේශීය කර්මාන්ත විනාශ කරන වැඩපිළිවෙලක් ගැන  හිටපු ජනපතිගෙන් හෙළිදරව්වක්",
       "News Content": "විදේශීය කර්මාන්ත රට තුළට ගෙනැවිත් දේශීය කර්මාන්ත විනාශ කිරීමේ වැඩපිළිවෙළක් ක්‍රියාත්මක වන බව හිටපු ජනාධිපති පාර්ලිමේන්තු මන්ත්‍රී මහින්ද රාජපක්ෂ මහතා පවසනවා.\nහිටපු ජනාධිපතිවරයා මේ බව සඳහන් කළේ දේශීය පාවහන් සහ සම් භාණ්ඩ නිෂ්පාදකයින් පිරිසක් හමුවෙමින්.\nදේශීය පාවහන් සහ සම් භාණ්ඩ නිෂ්පාදකයින් පිරිසක් ඊයේ පස්වරුවේ කොළඹ විජේරාම මාවතේ පිහිටි නිල නිවසේදී හිටපු ජනාධිපතිවරයා හමුවුණා.\nඑහිදී ඔවුන් හිටපු ජනාධිපතිවරයාට පැවසුවේ විදේශීය පාවහන් සමාගමක් මෙරටට ගෙනඒම තුළින් සිය කර්මාන්ත විනාශ වීමේ අවදානමක් පවතින බවයි.",
       "URL": "https://www.hirunews.lk/177325/දේශීය-කර්මාන්ත-විනාශ-කරන-වැඩපිළිවෙලක්-ගැන-හිටපු-ජනපතිගෙන්-හෙළිදරව්වක්",
       "Category": "Local News",
       "Parent URL": "https://www.hirunews.lk/local-news.php?pageID=4193"
}