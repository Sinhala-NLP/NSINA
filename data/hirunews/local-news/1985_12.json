{
       "Source": "hirunews",
       "Timestamp": "Friday, 30 April 2021 - 16:51",
       "Headline": "රුපියල් මිලියන 317ක රත්‍රන් කිලෝ 26ක් අත්අඩංගුවට (ඡායාරූප)",
       "News Content": "කටුනායක ජාත්‍යන්තර ගුවන්තොටුපලේ දී රුපියල් මිලියන 317ක් වටිනා රත්‍රන් කිලෝ 26ක් සොයාගෙන තිබෙනවා.\nසිද්ධියට අදාළව ගුවන්තොටුපල සේවකයෙකු සහ ගුවන් මගියෙකු දෙදෙනෙකු අත්අඩංගුවට ගෙන ඇති බවයි ශ්‍රී ලංකා රේගුව සඳහන් කළේ.\nරේගු නිලධාරීන් දීර්ඝ කාලයක් පුරා සිදු කරන ලද විමර්ශණවල ප්‍රතිඵලයක් ලෙස ගුවන්තොටුපල කාර්ය මණ්ඩලය යොදා ගනිමින් රට තුළට රත්‍රන් ජාවාරම් කිරීමේ උපක්‍රමයක් හඳුනා ගැනීමට සමත්ව තිබුණා.\nඑහි ප්‍රතිඵලයක් ලෙසටයි අද දෝහා සිට පැමිණි මගියෙකු විසින් වැසිකිළියක් තුලදී ගුවන්තොටුපල නඩත්තු සේවකයකු වෙත හුවමාරු කරන ලද රත්‍රන් තොගය අත්අඩංගුවට ගැනුණේ.\nනඩත්තු සේවකයා මෙම රත්‍රන් තම ශරීරයේ සඟවාගෙන ගුවන්තොටුපලින් පිට කිරීමට සූදානම්ව සිටින අතර රේගු නිලධාරීන්ගේ අත්අඩංගුවට පත්ව තිබෙනවා.\nමෙම රත්‍රන් තොගයේ රත්‍රන් බිස්කට් ස්වර්ණාභාරණ ද වනවා.\nසිද්ධියට අදාළව රේගු නිලධාරීන් පරීක්ෂණ සිදුකරනවා.",
       "URL": "https://www.hirunews.lk/270010/රුපියල්-මිලියන-317ක-රත්‍රන්-කිලෝ-26ක්-අත්අඩංගුවට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=1985"
}