{
       "Source": "hirunews",
       "Timestamp": "Monday, 03 July 2023 - 9:31",
       "Headline": "යුක්රේන දරුවන් හත් ලක්ෂයක් රුසියානු භූමියේ",
       "News Content": "ගැටුම් පවතින කලාපවලින් යුක්රේන දරුවන් හත් ලක්ෂයක් පමණ තම රටට ගෙනවිත් ඇති බවට රුසියානු ෆෙඩරේෂන් කවුන්සිලයේ ප්‍රධානියෙකු ප්‍රකාශ කර තිබෙනවා.\nබෝම්බ ප්‍රහාර සහ ෂෙල් වෙඩි ප්‍රහාර හේතුවෙන් පලායමින් සිටි දරුවන්ගේ ආරක්ෂාව සළකා බලා මෙම ක්‍රියාමාර්ගය ගත් බවටයි ඔහු වැඩිදුරටත් ප්‍රකාශ කර ඇත්තේ.\nකෙසේ වෙතත් නිවෙස්වල සිටි යුක්රේන දරුවන් දහස් ගණනක් බලහත්කාරයෙන් රුසියානු භූමියට රැගෙන ගොස් ඇති බවටයි යුක්රේන රජය චෝදනා කළේ.\nයුක්රේන ආක්‍රමණය ඇරඹුණු 2022 වසරේ පෙබරවාරියේ සිට ජූලි මාසය දක්වා පමණක් දරුවන් 260,000ක් බලහත්කාරයෙන් රැගෙන ගොස් ඇති බවට ගණන් බලා ඇති බවයි ඇමරිකාව ප්‍රකාශ ප්‍රකාශ කර ඇත්තේ.",
       "URL": "https://www.hirunews.lk/339817/යුක්රේන-දරුවන්-හත්-ලක්ෂයක්-රුසියානු-භූමියේ",
       "Category": "Local News",
       "Parent URL": "https://www.hirunews.lk/local-news.php?pageID=218"
}