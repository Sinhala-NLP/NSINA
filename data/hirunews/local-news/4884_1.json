{
       "Source": "hirunews",
       "Timestamp": "Sunday, 11 September 2016 - 13:20",
       "Headline": "බදුල්ල ගව ඝාතකාගාරයේ නීතිවිරෝධී සිද්ධියකට 10 ක් අත්අඩංගුවේ",
       "News Content": "බදුල්ල මහනගර සභාවට අයත් බදුලූපිටිය ගව ඝාතකාගාරයේ නීතිවිරෝධී ලෙස එළදෙනුන් ඝාතනය කිරීමේ සිද්ධියක් සම්බන්ධයෙන් පුද්ගලයින් 10 දෙනෙකු අත්අඩංගුවට ගෙන තිබෙනවා.\nබදුල්ල ජ්‍යෙෂ්ඨ පොලිස් අධිකාරි ධම්මික වීරසේකර වෙත ලද තොරතුරකට අනුව අද උදෑසන මෙම වැටලීම සිදුකරනු ලැබුවේ බදුල්ල පොලිස් කොට්ඨාශ විෂ මත්ද්‍රව්‍ය ඒකකය විසින්.\nඑහිදී ඝාතනය කළ ගැබිණි එළදෙනුන් 7දෙනෙකු සහ ඝාතනය කිරීම සඳහා බැද තිබූ ගවයන් 5 දෙනෙකු මරණයෙන් මුදවා ගැනීමට පොලිසිය සමත්වී තිබෙනවා.\nමෙම ගව ඝාතකාගාරයේ ඝාතනය කරන ගවයින්ගේ රුධිරය බදුලු ඔයට මුදා හැර ඇති බවට ද සිදුකළ පරීක්ෂණවලදී හෙළි වූ බවයි පොලිසිය සඳහන් කළේ.",
       "URL": "https://www.hirunews.lk/142728/බදුල්ල-ගව-ඝාතකාගාරයේ-නීතිවිරෝධී-සිද්ධියකට-10-ක්-අත්අඩංගුවේ",
       "Category": "Local News",
       "Parent URL": "https://www.hirunews.lk/local-news.php?pageID=4884"
}