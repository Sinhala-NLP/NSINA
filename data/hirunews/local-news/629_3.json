{
       "Source": "hirunews",
       "Timestamp": "Monday, 02 January 2023 - 13:40",
       "Headline": "51 වන ජෝන් ටාබට් කනිෂ්ඨ මලළ ක්‍රීඩා තරගය නිමාවට පත්වෙයි",
       "News Content": "51 වන ජෝන් ටාබට් කනිෂ්ඨ මලළ ක්‍රීඩා තරගාවලිය පසුගියදා නිමාව දුටුවා.\nදින තුනක් පුරා දියගම මහින්ද රාජපක්ෂ ක්‍රීඩාංගණයේ පැවැති තරගාවලියට දිවයිනේ සියලුම පාසල් නියෝජනය කරමින් වයස් කාණ්ඩ 4ක් යටතේ ක්‍රීඩක ක්‍රීඩිකාවන් සහභාගී වී සිටියා.\nඑහිදී මෙවර සමස්ත බාලක ශූරතාව දිනා ගැනීමට වෙන්නප්පුව ජෝසප් වාස් විද්‍යාලය සමත් වුණා.\nඒ ප්‍රසාද ලකුණු 64 ක් ලබා ගනිමින්.\nඅනුශූරතාව ප්‍රසාද ලකුණු 50ක් හිමිකර ගත් මීගමුව මාරිස්ටෙලා විද්‍යාලය හිමි කර ගත්තා.\nබාලිකා සමස්ත ශූරතාවයට හිමිකම් කියන්නට මීගමුව ආවේ මරියා කන්‍යාරාමයට හැකියාව ලැබුනේ ප්‍රසාද ලකුණු 68කට හිමිකම් කියමින්.\nබාලිකා අනුශූරතාව ලකුණු 65 දිනා ගත් අඹගමුව මධ්‍ය මහා විද්‍යාලයට හිමි වුණා.",
       "URL": "https://www.hirunews.lk/324087/51-වන-ජෝන්-ටාබට්-කනිෂ්ඨ-මලළ-ක්‍රීඩා-තරගය-නිමාවට-පත්වෙයි",
       "Category": "Local News",
       "Parent URL": "https://www.hirunews.lk/local-news.php?pageID=629"
}