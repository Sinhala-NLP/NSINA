{
       "Source": "hirunews",
       "Timestamp": "Saturday, 26 August 2023 - 18:07",
       "Headline": "අලුත් නිමැවුම් මවනා විශ්මිත ඉංජිනේරුවා",
       "News Content": "රජයේ හෝ පෞද්ගලික ආයතනයක ඕනෑම කාර්යයක් සඳහා අවශ්‍යවන යන්ත්‍ර නිෂ්පාදනය කිරීමට අවශ්‍ය දැනුම සහ ශක්තිය තමන්ට උරුම වී ඇති බවත් එම අභියෝගය තමන් බාර ගන්නා බව වැලිගම වැලිපිටිය මූණමල්ප පදිංචි ඉංජිනේරුවකු වන කේ.ජි.එස් කුමාර පවසනවා.\nවැලිපිටිය ප්‍රාදේශීය ලේකම් කොට්ටාශයේ වැලිපිටිය මූණමල්ප ප්‍රදේශයේ පදිංචි කේ.ජි.එස් කුමාර පාසල් කාලයෙන් අනතුරුව පෞද්ගලික ආයතන කිහිපයක සේවය කොට අනතුරුව තමාගේම ව්‍යාපාරික කටයුතුවලට යොමුව සිටිනවා.\nඑම ව්‍යාපාර සඳහා ද ඇතැම් උපකරණ ද තමා විසින් නිෂ්පාදනය කළ බවයි ඔහු පවසන්නේ.\nමෙම කටයුතු අතරතුරදී පාසල් කාලයේ අත්දැකීම් සමග හයිඩොලික් තාක්ෂණය උපයෝගී කරගනිමින් යන්ත්‍ර සූත්‍ර නිෂ්පාදනය කිරීමටත් ඔහු කටයුතු කර තිබීම මෙහිදී කැපී පෙනෙනවා.\nඑ අනුව පොල් මිරිකන යන්ත්‍රයක්, පරන යකඩ කළමණාකරන යන්ත්‍රයක්, කුරුඳු තලන යන්ත්‍රයක්, හයිඩ්‍රොලික් ප්‍රෙස් යන්ත්‍රයක්, දර පලන යන්ත්‍රයක් , ඉවත ලන කාඩ්බෝඩ් බෙිල් කිරීම සඳහා ප්‍රෙස් යන්ත්‍රයක් , වඩු කර්මාන්තයේදී පොල් ලී හතරැස් කරන යන්ත්‍රයක්, වැසි දිනවල ගම්මිරිස් වියලන යන්ත්‍රයක් , ඇතුළු යන්ත්‍ර ගණනාවක් මේ වන විට ඔහු විසින් රටට දායාද කොට තිබෙනවා.\nඑම යන්ත්‍ර විවිධ ආයතන සහ පුද්ගලයන් ගේ ඉල්ලුම මත නිෂ්පාදනය කළ අතර ඒවා මේ වන විටත් ක්‍රියාකාරී තත්ත්වයේ පවතින බව සඳහන්.\nඑපමණක් නොව විවිධ ආයතන සහ පුද්ගලයන් ට අයත් ඇතැම් යන්ත්‍ර සූත්‍ර සඳහා අමතර කොටස් සොයාගැනීමට අපහසුතාවය නිසා ඉවත දැමූ යන්ත්‍ර සූත්‍ර සඳහා නැවත ජීවය ලබාදීමට මොවුහු දක්ෂ වී තිබීමද විශේෂත්වක්.\nඉවත දැමූ ගල් රෝලක් ඉතා අඩු මිලකට ගෙනැවිත් එම යන්ත්‍රය යථා තත්ත්වයට පත්කොට රටේ සංවර්ධනයට යොදවා තිබේ එමගින් විශාල විදේශ විනිමයක් ඉතිරි කර ගැනීමට හැකි වූ බව ද ඔහු පෙන්වා දෙනවා.\nමෙම ඉංජිනේරුවරයා ඉතාමත් දක්ෂයෙක් වුවත් ඔහු මේවන විට දැඩි කලකිරීමට පත්ව සිටින්නේ ඔහු විසින් නිෂ්පාදනය කළ යන්ත්‍රයක් සඳහා පේටන් බලපත්‍රයක් ලබා ගැනීමට ඉල්ලුම් කර තිබුනත් එය නැරඹීමට අදාල බලධාරීන් පැමිණියත් මේ දක්වා එයට පිළිතුරක් නොමැති නමුත්, එම යන්ත්‍රය වෙනත් සමාගමකින් මේ වන විට වෙළෙඳපොළට ඉදිරිපත් කර තිබීම නිසාය.\nතමාගේ හැකියාව හා දක්ෂතාවය ප්‍රයෝජනයට ගෙන රටේ සංවර්ධනය උදෙසා තම දායකත්වය ලබාගන්නා ලෙස ඔහු ඉතා ඕනෑකමින් සමස්ථ ලාංකිකයන් වෙත විවෘත ආරාධනාවක්ද කරනවා.",
       "URL": "https://www.hirunews.lk/346194/අලුත්-නිමැවුම්-මවනා-විශ්මිත-ඉංජිනේරුවා",
       "Category": "Local News",
       "Parent URL": "https://www.hirunews.lk/local-news.php?pageID=70"
}