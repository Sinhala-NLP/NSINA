{
       "Source": "hirunews",
       "Timestamp": "Wednesday, 21 December 2022 - 7:44",
       "Headline": "මුල් මාස 11 තුළ සිදු කළ සුරා බදු වැටලීම්වලින් පුද්ගලයන් 31,342ක් අත්අඩංගුවට",
       "News Content": "සුරාබදු දෙපාර්තමේන්තුව මේ වසරේ මුල් මාස 11 ඇතුළත සිදුකළ වැටලීම්වලදී පුද්ගලයින් 31,342 ක් අත්අඩංගුවට ගෙන තිබෙනවා.\nකාන්තාවන් 4,559ක් ද ඒ අතර සිටීම විශේෂත්වයක්.\nහෙරොයින්, කොකේන්, ගංජා සහ අයිස් මත්ද්‍රව්‍ය සම්බන්ධ වැරදි මෙන්ම දුම්වැටි සම්බන්ධ වැටලීම්වලට අදාළව යි මෙම පිරිස අත්අඩංගුවට ගෙන ඇත්තේ.\nඑහි දී අත්අඩංගුවට ගන්නා ලද නඩු භාණ්ඩවල මුළු වටිනාකම රුපියල් මිලියන 350කට අධික යි.\nඒ සම්බන්ධව පැවරූ නඩුවලදී අධිකරණය මගින් සැකකරුවන්ට රුපියල් මිලියන 118ක දඩ මුදලක්ද පනවා තිබෙනවා.\nමීට අමතර ව මේ වසර තුළ දී සුරාබදු බලපත්‍රලත් ස්ථාන ආශ්‍රිත ව වැටලීම් 3,640ක් සිදු කර ඇති අතර, එහි දී පනවන ලද සමස්ත ගාස්තුවල වටිනාකම රුපියල් මිලියන 127ක්.",
       "URL": "https://www.hirunews.lk/323167/මුල්-මාස-11-තුළ-සිදු-කළ-සුරා-බදු-වැටලීම්වලින්-පුද්ගලයන්-31342ක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=653"
}