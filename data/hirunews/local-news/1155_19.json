{
       "Source": "hirunews",
       "Timestamp": "Friday, 20 May 2022 - 14:20",
       "Headline": "ලොව වටිනාම මෝටර් රථය අලෙවි වෙයි",
       "News Content": "1955 වසරේ නිෂ්පාදනය කළ මර්සිඩීස් බෙන්ස් වර්ගයේ මෝටර් රථයක් ලන්ඩනයේ පැවති වෙන්දේසියක දී ඇමරිකානු ඩොලර් මිලියන 143 ට අලෙවි වී තිබෙනවා.\nඑය මෙතෙක් මෝටර් රථයක් අලෙවි වූ වැඩිම මුදලයි.\nමෙලෙස නව වාර්තාවක් පිහිටුවමින් අලෙවි වූ මර්සිඩීස් බෙන්ස් මෝටර් රථය මෙන් තවත් එක් මෝටර් රථයක් පමණක් නිෂ්පාදනය කර ඇති බව සඳහන්.\nඑමෙන්ම ඊට හිමිවූ මුදල, 2018 වසරේ අලෙවි කෙරුණු 1962 වසරේ නිෂ්පාදිත ෆෙරාරි මෝටර් රථය අලෙවියෙන් ලද ඩොලර් මිලියන 48 ක වාර්තාගත මුදල මෙන් තුන් ගුණයක්.\nඑය මිලදී ගත් ගැනුම්කරු මෝටර් රථය මහජන ප්‍රදර්ශනය සඳහා අවශ්‍ය අවස්ථාවන්හිදී ඉදිරිපත් කිරීමට එකඟ වී ඇති අතර, එලෙස නිෂ්පාදිත අනෙක් මෝටර් රථය ජර්මනියේ ස්ටුට්ගාඩ් හි බෙන්ස් කෞතුකාගාරයේ ප්‍රදර්ශනය කෙරෙනවා.",
       "URL": "https://www.hirunews.lk/304830/ලොව-වටිනාම-මෝටර්-රථය-අලෙවි-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=1155"
}