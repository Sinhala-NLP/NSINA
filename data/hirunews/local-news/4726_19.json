{
       "Source": "hirunews",
       "Timestamp": "Tuesday, 03 January 2017 - 11:23",
       "Headline": "පාර්ලිමේන්තු මන්ත්‍රී ජොන්ස්ටන් ප්‍රනාන්දු FCIDයට",
       "News Content": "හිටපු සමූපකාර සහ අභ්‍යන්තර වෙළඳ කටයුතු අමාත්‍ය,පාර්ලිමේන්තු මන්ත්‍රී ජොන්ස්ටන් ප්‍රනාන්දු අද උදෑසන පොලිස් මූල්‍ය අපරාධ විමර්ශන කොට්ඨාශය වෙත පැමිණියා.\nඒ,පසුගිය රජය සමයේ මහපොළ ලොතරැයිය පවත්වාගෙන යාම ඕෂනික් ගේම්ස් නමැති විදේශීය පෞද්ගලික සමාගමකට පැවරීම සම්බන්ධයෙන් සිදුකෙරෙන විමර්ශනයකට අදාළව ප්‍රකාශයක් ලබාදීම සඳහායි.\nමන්ත්‍රීවරයාගෙන් අදාළ ප්‍රකාශය මේ වන විට ලබා ගනිමින් සිටින බවයි පොලිස් මූල්‍ය අපරාධ විමර්ශන කොට්ඨාශයේ උසස් නිලධාරියෙකු හිරු ප්‍රවෘත්ති අංශයට කියා සිටියේ.",
       "URL": "https://www.hirunews.lk/151179/පාර්ලිමේන්තු-මන්ත්‍රී-ජොන්ස්ටන්-ප්‍රනාන්දු-fcidයට",
       "Category": "Local News",
       "Parent URL": "https://www.hirunews.lk/local-news.php?pageID=4726"
}