{
       "Source": "hirunews",
       "Timestamp": "Saturday, 25 September 2021 - 19:07",
       "Headline": "“මැණිකේ මගේ හිතේ” ගීතය ලොව පුරා   (වීඩියෝ)",
       "News Content": "යූ ටියුබ් සමාජ මාධ්‍ය නාලිකාවේ මිලියන 124 වාරයක් නැරඹූ ශ්‍රී ලාංකික යොවුන් ගායිකා යොහානිගේ “මැණිකේ මගේ හිතේ” ගීතය ලොව පුරා සංගීත රසකාමීන්ගේ මෙන්ම සංගීතවේදීන්ගේද අවධානය දිනා ගැනීමට සමත් වී තිබෙනවා.\nයුක්රේන - ඇමරිකානු කැරොලිනා පොටෙෂෙන්කෝ, කැලිෆෝනියාවේ විීථියක මැණිකේ මගේ හිතේ ගීතය වයලීන අනුවාදනයක් ඉදිරිපත් කළ පසු දැන් එය පිවිස ඇත්තේ ඉතාලියේ වීථි වලටයි.\nඉතාලියේ නේපල්ස් නුවර සුප්‍රකට සැක්සෆෝන වාදකයෙකු වන ඩැනියෙල් විටාලේ මෙලෙස මැණිකේ මගේ හිතේ ගීතයේ අනුවාදනයක් ඉදිරිපත් කළේ විශේෂ හැකියාවන් සහිත අයෙකුගේ රංගනයක්ද සමගින්.\nඩැනියෙල් විටාලේ ගේ මෙම සොඳුරු සැක්සෆෝන අනුවාදනය දැනටමත් එය යූ ටියුබ් නාලිකාවේ දහස් සංඛ්‍යාත නැරඹුම්වාර සටහන්කර අවසන්.",
       "URL": "https://www.hirunews.lk/283223/මැණිකේ-මගේ-හිතේ-ගීතය-ලොව-පුරා-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1668"
}