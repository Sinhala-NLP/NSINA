{
       "Source": "hirunews",
       "Timestamp": "Sunday, 03 January 2021 - 7:29",
       "Headline": "ආක්‍රමණික නිදිකුම්බා විශේෂයක් හලාවතින් (වීඩියෝ)",
       "News Content": "හලාවත - මුගුනුවටවන - ආරියගම ප්‍රදේශයේ වගාබිම් වලින් නව නිදිකුම්බා විශේෂයක් හඳුනාගෙන තිබෙනවා.\nපුත්තලම දිස්ත්‍රික් නියෝජ්‍ය කෘෂිකර්ම අධ්‍යක්ෂිකා තරංගිකා ශ්‍යාමලී කියා සිටියේ මිමෝසා ඩිප්ලොක්‍රිකා නැමති විද්‍යාත්මක නාමයෙන් හඳුන්වන මෙම නිදිකුම්බා විශේෂය ඉදිරියේදී ආක්‍රමණශීලි ශාකයක් ලෙස ව්‍යාප්ත විය හැකි බවයි.\nආක්‍රමණශීලි ශාක විශේෂයක් වන මිමෝසා ක්‍රිකා නමැති යෝධ නිදිකුම්බා විශේෂයට සමාන මෙම විශේෂය, වැල් වශයෙන් හට ගන්නා අතර, ගොවිබිම් ආශ්‍රිතව එය පැතිර යාමට නොදී බීජ හට ගැනීමට පෙර විනාශ කරන ලෙසටයි ජනතාවට උපදෙස් දෙන්නේ.",
       "URL": "https://www.hirunews.lk/258615/ආක්‍රමණික-නිදිකුම්බා-විශේෂයක්-හලාවතින්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2238"
}