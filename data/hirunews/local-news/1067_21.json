{
       "Source": "hirunews",
       "Timestamp": "Sunday, 26 June 2022 - 10:37",
       "Headline": "බස් ගාස්තු ඉහළට ? - අවම මිල 40ක් ? (වීඩියෝ)",
       "News Content": "ඉන්ධන මිල ඉහළ යාමත් සමග වහාම ක්‍රියාත්මක වන පරිදි බස් ප්‍රවේශ පත් ගාස්තුව ඉහළ දැමිය යුතු බව සමස්ත ලංකා පෞද්ගලික බස් හිමියන්ගේ සංගමයේ ප්‍රධාන ලේකම් අංජන ප්‍රියන්ජිත් පවසනවා.\nමෙම මිල වැඩිවීම හෙට (27) සිටම සිදු කළ යුතු බවයි ලේකම්වරයා පෙන්වා දෙන්නේ.\nඑහිදී නව ගාස්තුව ලෙස පවතින අවම මිල ගණන් 35% ත් 40% අතර ප්‍රමාණයකින් වැඩිවිය යුතු බව අංජන ප්‍රියන්ජිත් ප්‍රකාශ කරනවා.\nදැනට පවතින අවම බස් ගාස්තු මිල නව සංශෝධනයත් සමග රුපියල් 40ක් දක්වා ඉහළ නැංවෙනු ඇති.\nහෙට දහවල් 12 වන විට බස් ගාස්තුව සංශෝධනය නොවන්නේ නම්, අනිවාර්යයෙන් ම ඉදිරියේ දී බස් ධාවනයෙන් ඉවත් වී වෘත්තීය ක්‍රියාමාර්ගයකට එළඹෙන බව ද ප්‍රධාන ලේකම්වරයා මෙහිදී වැඩිදුරටත් පැවසුවා.",
       "URL": "https://www.hirunews.lk/308206/බස්-ගාස්තු-ඉහළට-අවම-මිල-40ක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1067"
}