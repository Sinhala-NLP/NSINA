{
       "Source": "hirunews",
       "Timestamp": "Tuesday, 05 September 2023 - 22:41",
       "Headline": "ජීව විද්‍යා අංශයෙන් විශිෂ්ට ලෙස සමත් වූ පිළිකා රෝගයක් සමඟ සටන් කරන සිසුවා",
       "News Content": "පිළිකා රෝගී තත්ත්වයක් සමඟ සටන් කර සිටිය දී ජීව විද්‍යා අංශයෙන් සාර්ථක ලෙස විභාගයට මුහුණ දී විශිෂ්ට ලෙස සමත් වූ සිසුවෙක් පිළිබඳව පාදුක්ක ප්‍රදේශයෙන් වාර්තා වී තිබෙනවා.\nයොහාන් දෙව්තිළිණ නම් මෙම සිසුවා අපේක්ෂා රෝහලේ ප්‍රතිකාර ලබමින් සිටියදීයි විභාගයට මුහුණ දී ඇත්තේ.\nඒ අනුව ඔහු A සාමාර්ථ දෙකක් සහ C සාමාර්ථයක් ලබා ගනිමින් විභාගය විශිෂ්ට ලෙස සමත් වී ඇති බවයි අප වාර්තාකරු සඳහන් කළේ.\nවැඩිදුරටත් අදහස් දැක් වූ සිසුවා,\nවිභාගයට මාස 6ක් වගේ තියලා තමා මං අසනීප වුණේ. ගෙදරම ඉදගෙන තමා පාඩම් කළේ. විභාගයට යද්දී මට ඇවිදින්නවත් බෑ. මගේ තාත්තා තමා මාව එක්ක ගියේ. මගේ අනාගත බලාපොරොත්තුව වෛද්‍යවරයෙක් වෙන එක. මට ඕනේ සෞඛ්‍ය අංශයෙන් මිනිස්සුන්ට උදව් කරන්න''",
       "URL": "https://www.hirunews.lk/347274/ජීව-විද්‍යා-අංශයෙන්-විශිෂ්ට-ලෙස-සමත්-වූ-පිළිකා-රෝගයක්-සමඟ-සටන්-කරන-සිසුවා",
       "Category": "Local News",
       "Parent URL": "https://www.hirunews.lk/local-news.php?pageID=49"
}