{
       "Source": "hirunews",
       "Timestamp": "Friday, 08 February 2019 - 20:58",
       "Headline": "විපක්ෂ නායක මහින්ද රාජපක්ෂ ඉන්දියාව බලා පිටත්ව යයි",
       "News Content": "විපක්ෂ නායක මහින්ද රාජපක්ෂ ඉන්දීය සංචාරයක් සදහා පිටත්ව ගියා.\nඔහු සමග 7 දෙනෙකුගෙන් යුත් දුත පිරිසක් ද ඉන්දියාව බලා පිටත්ව ගොස් තිබෙනවා.\nඒ අතර පාර්ලිමේන්තු මන්ත්‍රී නාමල් රාජපක්ෂ, ඩලස් අලහප්පෙරුම සහ ජී.එල්.පීරිස් ද වනවා.\nඅප වාර්තාකරු සඳහන් කළේ රාත්‍රී 7.10 ට ඉන්දියාවේ බැංගලෝර්  බලා පිටත්ව ගිය ශ්‍රී ලන්කන් ගුවන් සේවයේ යානයකින් ඔවුන් මෙම ඉන්දීය සංචාරය සදහා පිටත්වූ බවයි.\nහින්දු පුවත්පත මගින් හෙට සහ අනිද්දා බැංගලෝර් හි පවත්වනු ලබන සමුළුවකට සහභාගි වීම සදහායි විපක්ෂ නායක මහින්ද රාජපක්ෂ ඉන්දියාව බලා පිටත්ව ගියේ.\nවිපක්ෂ නායක මාධ්‍ය ඒකකය සදහන් කළේ සමුළුවේ සමාරම්භක දේශනය ඔහු විසින් සිදුකිරීමට නියමිතව බවයි.\nශ්‍රී ලංකාව සහ ඉන්දියාව අතර, අනාගත සබදතා පදනම් කරගෙන මෙම දේශනය සිදුකෙරෙන අතර, සමුළුවට එක්වන අනෙකුත් ප්‍රධානීන් සමග ද විපක්ෂ නායකවරයා සාකච්ඡා කිරීමට නියමිතයි.",
       "URL": "https://www.hirunews.lk/210004/විපක්ෂ-නායක-මහින්ද-රාජපක්ෂ-ඉන්දියාව-බලා-පිටත්ව-යයි",
       "Category": "Local News",
       "Parent URL": "https://www.hirunews.lk/local-news.php?pageID=3512"
}