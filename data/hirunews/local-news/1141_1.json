{
       "Source": "hirunews",
       "Timestamp": "Thursday, 26 May 2022 - 23:18",
       "Headline": "බීමතින් පොලිසියේ යකා නැටූ මන්ත්‍රී (වීඩියෝ)",
       "News Content": "අත්තනගල්ල ප්‍රාදේශීය සභා පොදු ජන පෙරමුණ මන්ත්‍රී චාමින්ද හෙට්ටිආරච්චි බීමතින් එම ප්‍රදේශයේ නිවසකට ගොස් එහි සිටි කාන්තාවට සහ නිවැසියන්ට පහරදීමට උත්සහ කර ඇති අතර නිසේ තිබූ භාණ්ඩවලටද අලාභ හානි සිදු කර තිබෙනවා.\nඒ සමබන්ධයෙන් අදාළ කාන්තාව අත්තනගල්ල පොලිසියට පැමිණිලි කිරීමට ගිය අවස්ථාවේ ප්‍රාදේශීය සභා මන්ත්‍රීවරයා පොලිසියටද පැමිණ පොලිස් ස්ථානාධිපතිවරයාට අසභ්‍ය වචනයෙන් බැණ වැදී තිබෙනවා.\nබීමත්ව රිය පදවා පොලිස්ථානයට පැමිණ නොහොබිනා ආකාරයෙන් හැසිරුණු ප්‍රාදේශීය සභා මන්ත්‍රීවරයා පසුවඅත්අඩංගුවට ගෙන ඇති අතර ඔහු අද අත්තනගල්ල මහේස්ත්‍රාත් අධිකරණයට ඉදිරිපත් කිරීමෙන් අනතුරුව ලබන මස 7 වැනිදා දක්වා රක්ෂිත බන්ධනාගාර ගත කර තිබෙනවා.",
       "URL": "https://www.hirunews.lk/305389/බීමතින්-පොලිසියේ-යකා-නැටූ-මන්ත්‍රී-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1141"
}