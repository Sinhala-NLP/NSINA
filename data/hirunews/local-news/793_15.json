{
       "Source": "hirunews",
       "Timestamp": "Wednesday, 19 October 2022 - 10:17",
       "Headline": "නීති විරෝධී මත්පැන් පෙරූ දෙදෙනෙක් අත් අඩංගුවට",
       "News Content": "මහා පරිමාණයේ නීති විරෝධී මත්පැන් නිෂ්පාදනාගාරයක් පවත්වාගෙන ගිය පුද්ගලයන් දෙදෙනෙකු විශේෂ කාර්ය බලකා අත් අඩංගුවට පත් වී තිබෙනවා.\nවිශේෂ කාර්ය බලකා පුත්තලම කඳවුරේ නිලධාරීන් කණ්ඩායමක් විසින් ඊයේ (18) ආරච්චිකට්ටුව පොලිස් වසමේ බුරුතකැලේ ප්‍රදේශයේ දී සිදු කළ වැටලීමකිනු යි සැකකරුවන් අත් අඩංගුවට ගෙන ඇත්තේ.\nඅත් අඩංගුවට ගන්නා විට සැකකරුවන් සතු ව නීති විරෝධී මත්පැන් ලීටර් 213 මිලි ලීටර් 750ක් ගෝඩා ලීටර් 6,595ක් සහ මත්පැන් පෙරීමේ උපකරණ තොගයක් ද තිබුණු බව යි වාර්තා වන්නේ.\nසැකකරුවන් බුරුතකැලේ හා හලාවත ප්‍රදේශයේ පදිංචි වයස අවුරුදු 36ක සහ 37ක පසු වන පුද්ගලයන් දෙදෙනෙක්.\nවැඩිදුර විමර්ශන කටයුතු ආරච්චිකට්ටුව පොලිසිය විසින් මෙහෙයවනු ඇති.",
       "URL": "https://www.hirunews.lk/318248/නීති-විරෝධී-මත්පැන්-පෙරූ-දෙදෙනෙක්-අත්-අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=793"
}