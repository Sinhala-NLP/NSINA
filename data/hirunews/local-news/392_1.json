{
       "Source": "hirunews",
       "Timestamp": "Tuesday, 25 April 2023 - 13:38",
       "Headline": "එක්ස්ප්‍රස් පර්ල් නෞකාව ගැන අජන්තා පෙරේරාගෙන් ප්‍රකාශයක්",
       "News Content": "එක්ස්ප්‍රස් පර්ල් නෞකාවෙන් මෙරටට සිදුවූ පරිසර හානියට වන්දි ඉල්ලා සිංගප්පූරු අධිකරණයේ පවරන ලද නඩුව ඉදිරියට ගෙන යාමට නොහැකි වුවහොත් ඊට වියදම් කෙරෙන මුදල අධිකරණ අමාත්‍යාංශය දැරිය යුතු බව පරිසරවේදිනී ආචාර්ය අජන්තා පෙරේරා පවසනවා.\nමෙම නඩුව සිංගප්පූරුවේ, ගොනුකිරීමේ දී ඒ සඳහා ඩොලර් මිලියන 04ක් වැය වී ඇති බවත් ඉන් පසු නඩුව පවත්වාගෙන යාමේ දී මුදල් ගෙවන්නේ කවුරුන්ද යන්න සම්බන්ධයෙන් ගැටලුවක් පවතින බවයි ඇය වැඩිදුරටත් ප්‍රකාශ කළේ.\nඑක්ස්ප්‍රස් පර්ල් නෞකාව හරහා මෙරට මුහුදු සීමාවට සිදුවූ පරිසර හානියට වන්දි ඉල්ලා සිංගප්පූරු අධිකරණයේ නඩු පැවරීමට එරෙහිව මානව හිමිකම් කොමිසමට පැමිණිල්ලක් ඉදිරිපත් කිරීමට ඊයේ (24) පැමිණි අවස්ථාවේ දී ඇය මේ බව කියා සිටියා.",
       "URL": "https://www.hirunews.lk/333410/එක්ස්ප්‍රස්-පර්ල්-නෞකාව-ගැන-අජන්තා-පෙරේරාගෙන්-ප්‍රකාශයක්",
       "Category": "Local News",
       "Parent URL": "https://www.hirunews.lk/local-news.php?pageID=392"
}