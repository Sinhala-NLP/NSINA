{
       "Source": "hirunews",
       "Timestamp": "Monday, 13 January 2020 - 7:36",
       "Headline": "රන්ජන්ගේ හඬපට ගැන රස පරීක්ෂක වාර්තාවෙන් පසු පරීක්ෂණ අරඹන බව CCDය කියයි",
       "News Content": "පාර්ලිමේන්තු මන්ත්‍රී රන්ජන් රාමනායකගේ නිවසේ තිබී සොයා ගත් සී.ඩී. තැටි සහ පරිඝනක දත්ත පද්ධතියේ පරීක්ෂණවල ප්‍රගතිය රජයේ රස පරීක්ෂක දෙපාර්තමේන්තුව විසින් ලබාදුන් පසු නීතිමය ක්‍රියාමාර්ග ආරම්භ කරන බව කොළඹ අපරාධ කොට්ඨාශය පවසනවා.\nපසුගිය සිකුරාදා ඊට අදාළ සී.ඩී. තැටි සහ පරිඝනක දත්ත පද්ධතිය රජයේ රස පරීක්ෂක දෙපාර්තමේන්තුව වෙත එම කොට්ඨාශය විසින් ලබා දී තිබෙනවා.\nඒ අනුව මෙම සතිය තුළ එම පරීක්ෂණවල වාර්තා ලැබෙනු ඇති බවයි කොළඹ අපරාධ කොට්ඨාශයේ ප්‍රකාශකයෙකු හිරු ප්‍රවෘත්ති අංශයට සඳහන් කළේ.\nමේ අතර, රජයේ රස පරීක්ෂක දෙපාර්තමේන්තුව සඳහන් කළේ අධිකරණයෙන් නියෝගයක් ලබාදුනහොත් පාර්ලිමේන්තු මන්ත්‍රී රන්ජන් රාමනායක ද හඬ පරීක්ෂාවක් සඳහා සිය දෙපාර්තමේන්තුව වෙත කැඳවීමට බලාපොරොත්තු වන බවයි.\nරන්ජන් රාමනායකගේ මාදිවෙල පිහිටි නිවසේ තිබී සොයාගත් සංයුක්ත තැටි, දෘඩතැටි, ලැප්ටොප් පරිගණක, බලපත්‍ර රහිත ගිනි අවිය සහ ජීව පතොරම් කොළඹ අපරාධ කොට්ඨාශය මගින් රජයේ රස පරීක්ෂක දෙපාර්තමේන්තුවට භාරදී තිබුණේ පසුගිය 9 වන දායි.",
       "URL": "https://www.hirunews.lk/232178/රන්ජන්ගේ-හඬපට-ගැන-රස-පරීක්ෂක-වාර්තාවෙන්-පසු-පරීක්ෂණ-අරඹන-බව-ccdය-කියයි",
       "Category": "Local News",
       "Parent URL": "https://www.hirunews.lk/local-news.php?pageID=2956"
}