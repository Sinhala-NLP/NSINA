{
       "Source": "hirunews",
       "Timestamp": "Sunday, 08 July 2018 - 8:08",
       "Headline": "රුපියල් මිලියන 1248 ක හෙරොයින් කළුබෝවිල සහ සුභූතිපුරින් අල්ලයි",
       "News Content": "පොලිස් මත්ද්‍රව්‍ය කාර්යාංශය සිදුකළ වැටලීමකදී කිලෝග්‍රෑම් 103 කට වැඩි හෙරොයින් තොගයක් සොයාගැනීමට හැකිවී තිබෙනවා.\nපාර්සල් 96 ක තිබූ මෙම හෙරොයින් තොගයේ වටිනාකම රුපියල් මිලියන 1248 ක් පමණ වන බවයි පොලිස් මාධ්‍ය ප්‍රකාශක පොලිස් අධිකාරී රුවන් ගුණසේකර කියා සිටියේ.\nකළුබෝවිල සහ සුභූතිපුර ප්‍රදේශවලින් මෙම මත්ද්‍රව්‍ය තොගය සොයාගෙන ඇති අතර, ඒ සමඟම සැකකරුවන් දෙදෙනෙකුද අත්අඩංගුවට ගනු ලැබූ බව පොලිස් මාධ්‍ය ප්‍රකාශකවරයා වැඩිදුරටත් සඳහන් කළා.",
       "URL": "https://www.hirunews.lk/194750/රුපියල්-මිලියන-1248-ක-හෙරොයින්-කළුබෝවිල-සහ-සුභූතිපුරින්-අල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=3859"
}