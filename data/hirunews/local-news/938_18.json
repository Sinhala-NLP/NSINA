{
       "Source": "hirunews",
       "Timestamp": "Monday, 15 August 2022 - 18:26",
       "Headline": "කොවිඩ්වලට එරෙහි නව එන්නතක් සඳහා අනුමැතිය",
       "News Content": "කොවිඩ් වෛරසයේ මූලික ප්‍රභේදය සහ ඔමික්‍රෝන් ප්‍රභේදය පාලනය කිරීමට හැකි එන්නතක් සඳහා අනුමැතිය ලබා දීමට එක්සත් රාජධානිය කටයුතු කර තිබෙනවා.\nඒ අනුව මෙවැනි කොවිඩ් එන්නතක් සඳහා අනුමැතිය ලබාදුන් පළමු රට බවට එක්සත් රාජධානිය පත්ව තිබෙනවා.\nඒ පිළිබඳව බ්‍රිතාන්‍ය ඖෂධ නියාමන ආයතනය සඳහන් කරන්නේ මොඩර්නා සමාගම මගින් නිපදවා ඇති එම එන්නත බූස්ටර් එන්නතක් ලෙස වැඩිහිටියන් සඳහා භාවිතයට අනුමැතිය දුන් බවයි.\nමෙම තීරණය සඳහා බ්‍රිතාන්‍ය ඖෂධ නියාමන ආයතන එළඹ ඇත්තේ අදාළ එන්නත සම්බන්ධයෙන් සායනික පර්යේෂණවල ප්‍රතිඵල මත පදනම්වයි.",
       "URL": "https://www.hirunews.lk/312842/කොවිඩ්වලට-එරෙහි-නව-එන්නතක්-සඳහා-අනුමැතිය",
       "Category": "Local News",
       "Parent URL": "https://www.hirunews.lk/local-news.php?pageID=938"
}