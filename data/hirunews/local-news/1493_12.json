{
       "Source": "hirunews",
       "Timestamp": "Wednesday, 15 December 2021 - 8:43",
       "Headline": "බූස්ටර් එන්නත ලක්ෂ 14කට",
       "News Content": "කොරෝනා බූස්ටර් එන්නත් මාත්‍රාව මේ වනවිට පුද්ගලයින් 1,440,705 දෙනෙකුට ලබාදීමට පියවර ගෙන තිබෙනවා.\nවයස අවුරුදු 20 ඉක්ම වූ ඕනෑම පුරවැසියෙකුට කොරෝනා එන්නතේ දෙවන මාත්‍රාව ලබා මාස තුනක් ගත වී ඇත්නම්, තුන්වන මාත්‍රාව ලෙස බූස්ටර් එන්නත ලබාගත හැකියි.\nඑය දිවයිනේ ඕනෑ ම එන්නත්කරණ මධ්‍යස්ථානයක දී ලබාගත හැකි බවයි සෞඛ්‍ය අමාත්‍යාංශය සඳහන් කළේ.\nඊයේ දිනයේදී මෙරටින් කොරෝනා ආසාදිතයින් 762නෙකු හඳුනා ගැනීමත් සමඟ මෙරට සමස්ත ආසාදිතයින් සංඛ්‍යාව 576,194 ක් දක්වා ඉහළ ගියා.\nඑසේම, නව මරණ 20ක් සමඟ මෙරට සමස්ත මරණ සංඛ්‍යාව දැක්වුණේ 14,661ක් ලෙසයි.",
       "URL": "https://www.hirunews.lk/291069/බූස්ටර්-එන්නත-ලක්ෂ-14කට",
       "Category": "Local News",
       "Parent URL": "https://www.hirunews.lk/local-news.php?pageID=1493"
}