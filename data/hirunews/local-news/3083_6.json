{
       "Source": "hirunews",
       "Timestamp": "Wednesday, 23 October 2019 - 18:54",
       "Headline": "ඡායාරූප ගැන හකීම්ගෙන් පිළිතුරු",
       "News Content": "තමන් සහරාන් හෂීම් සහ ඔහුගේ සහෝදරයා හමුවීම අහම්බෙන් සිදුවූවක් බව අමාත්‍ය රවුෆ් හකීම් මහතා පවසනවා.\nඔහු මේ බව සඳහන් කළේ අද පාර්ලිමේන්තු සංකීර්ණයේදී විශේෂ ප්‍රවෘත්ති සාකච්ඡාවක් කැඳවමින්.\nමේ අතර, රවුෆ් හකීම් මහතා සහරාන් හෂීම් සහ ඔහුගේ සහෝදරයා හමුවූ බවට සමාජ මාධ්‍යයේ සංසරණය වන ඡායාරූප සම්බන්ධයෙන් අද පාර්ලිමේන්තුවේද වාද විවාද ඇතිවුණා.\nකෙසේ වෙතත්, රවුෆ් හකීම් මහතා නායකත්වය දරණ ශ්‍රී ලංකා මුස්ලිම් කොංග්‍රස් පාර්ලිමේන්තු මන්ත්‍රී රාජ්‍ය අමාත්‍ය අලි සහීර් මව්ලානා මහතා සහරාන් හෂීම් හමුවූ බව කියන තවත් ඡායාරූපයක් මේවන විට සමාජ මාධ්‍ය ඔස්සේ සංසරණය වෙමින් පවතිනවා.",
       "URL": "https://www.hirunews.lk/226844/ඡායාරූප-ගැන-හකීම්ගෙන්-පිළිතුරු",
       "Category": "Local News",
       "Parent URL": "https://www.hirunews.lk/local-news.php?pageID=3083"
}