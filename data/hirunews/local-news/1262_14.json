{
       "Source": "hirunews",
       "Timestamp": "Tuesday, 29 March 2022 - 18:25",
       "Headline": "මහනුවර ක්‍රීඩා සමාජය තවදුරටත් අපරාජිත්වය රැක ගනී",
       "News Content": "අන්තර් සමාජ ලීග් රග්බි තරගාවලියේ තවත් තරග කිහිපයක් ගෙවුණු සති අන්තයේදී ක්‍රියාත්මක වුණා.\nමෙවර තරගාවලියේ අපරාජිත කන්ඩායම වන මහනුවර ක්‍රීඩා සමාජය සහ පොලිස් ක්‍රීඩා සමාජය තරග වැදුනේ බම්බලපිටිය පොලිස් ක්‍රීඩාංගණයේදීයි.\nමෙම තරගයත් ලකුණු 21-7ක් ලෙස ජයගත් මහනුවර ක්‍රීඩකයින්ට තවදුරටත් අපරාජිත වාර්තාව රැක ගන්නට හැකියාව ලැබුණා.\nගුවන් හමුදා ක්‍රීඩා සමාජය සහ සී.ආර්. ඇන්ඩ් එෆ්.සී ක්‍රීඩා සමාජය අතර තරගය පැවැත්වුණේ රත්මලාන ගුවන් හමුදා ක්‍රීඩාංගණයේදී.\nඑම තරගය ලකුණු 14-10ක් ලෙස ජය ගන්නට සී.ආර්. ඇන්ඩ් එෆ්.සී ක්‍රීඩා සමාජයට හැකි වුණා.\nසී.එච් ඇන්ඩ් එෆ්.සී ක්‍රීඩා සමාජය සහ හැව්ලොක්ස් ක්‍රීඩා සමාජය කොළඹ තුරඟ තරග පිටියේදී තරගබිමට පිවිසියා.\nඑම තරගයේදී සී.එච් ක්‍රීඩකයින්ව ලකුණු 38-15ක් ලෙස පරාජය කරන්නට හැව්ලොක් ක්‍රීඩකයින්ට හැකියාව ලැබුණා.",
       "URL": "https://www.hirunews.lk/300723/මහනුවර-ක්‍රීඩා-සමාජය-තවදුරටත්-අපරාජිත්වය-රැක-ගනී",
       "Category": "Local News",
       "Parent URL": "https://www.hirunews.lk/local-news.php?pageID=1262"
}