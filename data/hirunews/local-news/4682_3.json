{
       "Source": "hirunews",
       "Timestamp": "Wednesday, 01 February 2017 - 18:18",
       "Headline": "නියෝජ්‍ය ඇමතිවරයෙකුගෙන් ඩලස්ට ආරාධනයක්",
       "News Content": "බණ්ඩාරගම ප්‍රදේශයේ විවෘත කරන ලද නව විදුලි මීටර නිෂ්පාදනය කරන කර්මාන්තශාලාව පිලිබඳව ඒකාබද්ධ විපක්ෂය එල්ල කරන චෝදනා ප්‍රතික්ෂේප කරන බව විදුලිබල නියෝජ්‍ය අමාත්‍ය අජිත් පී. පෙරේරා ප්‍රකාශ කළා. ඒ කොළඹ අද පැවති මාධ්‍ය හමුවකට එක්වෙමින්.\nඒකාබද්ධ විපක්ෂය නියෝජනය කරන පාර්ලිමේන්තු මන්ත්‍රී ඩලස් අලහප්පෙරුම ඊයේ පැවති මාධ්‍ය හමුවකදී ප්‍රකාශ කළේ බණ්ඩාරගම ප්‍රදේශයේදී විවෘත කරන ලද කර්මාන්තශාලාව පැරණි කර්මාන්තශාලාවක් බවයි.\nකෙසේ වෙතත් අද පැවති මාධ්‍ය හමුවේදී ඊට පිළිතුරු ලබාදුන් නියෝජ්‍ය අමාත්‍ය අජිත් පී. පෙරේරා ඩලස් අලහප්පෙරුම මන්ත්‍රිවරයාට කර්මාන්තශාලාව නිරීක්ෂණය කර තම නිවසට පැමිණෙන ලෙසද ආරාධනා කළා. පැමිණ තේ පැන් සංග්‍රහයක් භුක්ති විඳින ලෙසයි ඔහු වැඩිදුරටත් සඳහන් කළේ.",
       "URL": "https://www.hirunews.lk/153448/නියෝජ්‍ය-ඇමතිවරයෙකුගෙන්-ඩලස්ට-ආරාධනයක්",
       "Category": "Local News",
       "Parent URL": "https://www.hirunews.lk/local-news.php?pageID=4682"
}