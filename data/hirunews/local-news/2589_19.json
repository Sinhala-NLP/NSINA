{
       "Source": "hirunews",
       "Timestamp": "Monday, 13 July 2020 - 13:49",
       "Headline": "විටින් විට විදුලිය බිඳ වැටීමෙන් හැලිඇළ ජනතව අර්බුදයක (වීඩියෝ)",
       "News Content": "හාලිඇල නගරය වසර ගණනාවක සිට විදුලිය බලය විටින්විට බිඳවැටීමේ දැඩි අර්බුදයකට මුහුණ දී සිටිනවා.\nකුඩා පරිමාණ ව්‍යාපාරිකයින්, කර්මාන්තකරුවන් මෙන්ම ජනතාව පවසන්නේ දිනකට හත් අට වතාවක් ප්‍රදේශයේ විදුලිය විසන්ධිවීම් සිදුවීම හේතුවෙන් දෛනික කටයුතු පැය කිහිපයකට ඇණහිටීමේ තත්ත්වයක් උද්ගතව ඇති බවයි.\nමේ තත්ත්වයට මූලික හේතුව හාලිඇල හරහා ගමන් කරන අධිබල රැහැන් පද්ධතිය බදුල්ල නගරයේ සිට කිලෝමීටර් 20 ක් 30ක් ඈතට විහිදෙන තෙක් ගමන් කිරීමයි.\nරැහැන් පද්ධතිය මතට ගසක් කඩා වැටීම හෝ වෙනත් ආපදාවක් සිදුවුවහොත් මුළු පද්ධතියම අකර්මන්‍යවීම සිදුවීම සිදුවන බවට ප්‍රදේශවාසීන් චෝදනා කරනවා.\nමෙම ගැටළුවට විසඳුමක් ලෙස මීට වසර 2කට පමණ පෙර මහජන මුදල් රුපියල් මිලියන 15ක් වැය කර බදුල්ල පිංඅරාව සිට හාලිඇල දක්වා වෙනත් අධිබලැති රැහැන් පද්ධතියක් ස්ථාපිත කිරීමට බලධාරීන් කටයුතු ආරම්භ කළද එය මේ දක්වා ක්‍රියාත්මක වී නැහැ.\nපිංඅරාව සිට හාලිඇල නගරය ආසන්නය දක්වාම විදුලි කණු සිටුවා ඇතත් වසර 2ක් ඉක්ම යමින් තිබුණද රැහැන් එළීමට කිසිදු පියවර ගෙන නොමැති බවට\nජනතාව චෝදනා කරනවා.\nහාලිඇල ජනතා හඬට කන්දී අඛණ්ඩව විදුලිය බලය ලබාදීමට බලධාරීන් කඩිනම් පියවර ගන්නා තෙක් රතු මිනිත්තුව අවධානයෙන්.",
       "URL": "https://www.hirunews.lk/245388/විටින්-විට-විදුලිය-බිඳ-වැටීමෙන්-හැලිඇළ-ජනතව-අර්බුදයක-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2589"
}