{
       "Source": "hirunews",
       "Timestamp": "Tuesday, 31 May 2022 - 18:52",
       "Headline": "මැයි 09 ප්‍රහාරය විමර්ශනයෙන් ජනාධිපති නීතිඥ ටිරන්ත වළලියද්ද ඉල්ලා අස්වෙයි",
       "News Content": "මැයි 09 දින අරලියගහ මන්දිරය සහ ජනාධිපති ලේකම් කාර්යාලය ඉදිරිපිට රැඳී සිටි සාමකාමී විරෝධතාකරුවන්ට එල්ල වූ ප්‍රහාරය හා පසු ව ඇති වූ තත්ත්වය සම්බන්ධයෙන් සොයා බැලීමට පත් කළ කොමිසමෙන් ජනාධිපති නීතීඥ ටිරන්ත වළලියද්ද ඉල්ලා අස් වී තිබෙනවා.\nවාර්තාවක් ඉදිරිපත් කිරීම සඳහා මානව හිමිකම් කොමිසම විසින් එම කොමිසමේ විශේෂ නියෝජිතයෙකු ලෙස යි ජනාධිපති නීතිඥ ටිරන්ත වලලියද්ද ව ඊට පත් කර තිබුණේ.\nමේ සම්බන්ධයෙන් කළ විමසීමක දී ඔහු සඳහන් කළේ, පෞද්ගලික හේතුවක් මත ඉල්ලා අස් වූ බව යි.\nමේ අතර, මැයි 9 සිද්ධියට ම අදාළ වෑකඳවල රාහුල හිමි, වකමුල්ලේ උදිත හිමි, දේවාලේගම ප්‍රේමරතන හිමිවරුන් ඇතුළු බෙලිඅත්ත - වීරකැටිය ප්‍රදේශවල සිදු වූ සිදුවීම් ගැන අත්අඩ‍ංගුවට ගත් සියලු දෙනාට වලස්මුල්ල මහේස්ත්‍රාත් අධිකරණයෙන් ඇප ලැබී තිබෙනවා.",
       "URL": "https://www.hirunews.lk/305824/මැයි-09-ප්‍රහාරය-විමර්ශනයෙන්-ජනාධිපති-නීතිඥ-ටිරන්ත-වළලියද්ද-ඉල්ලා-අස්වෙයි",
       "Category": "Local News",
       "Parent URL": "https://www.hirunews.lk/local-news.php?pageID=1129"
}