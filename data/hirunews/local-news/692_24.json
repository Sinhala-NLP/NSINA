{
       "Source": "hirunews",
       "Timestamp": "Friday, 02 December 2022 - 16:02",
       "Headline": "මෝටර් රථයක සිරවී පාසල් සිසුවෙකු මරුට (වීඩියෝ)",
       "News Content": "මෝටර් රථයක් තුළ සිරවීමෙන් පාසල් සිසුවෙකු ජීවිතක්ෂයට පත්ව තිබෙනවා.\nමෙලෙස මියගොස් ඇත්තේ පිළියන්දල - ජයමාවත ප්‍රදේශයේ පදිංචි 17 හැවිරිදි පාසල් සිසුවෙක්.\nනිවසේ කිසිවෙකු නොමැති අවස්ථාවේ සිය නිවසේ නවතා තිබූ මෝටර් රථය තුළට ඇතුළු වූ සිසුවා එහි සිරවී ඇති අතර, ඔහුට මෝටර් රථයේ දොරවල් විවෘත කර ගැනීමට නොහැකි වී තිබෙනවා.\nපසුව මෙම සිසුවාගේ පියා පැමිණ මෝටර් රථයේ දොර විවෘත කර ඇති අතර ඒ වන විටත් ඔහු අසාධ්‍ය තත්ත්වයේ පසු වී ඇති බවයි වාර්තා වන්නේ.\nපසුව ඔහු දකුණු කොළඹ ශික්ෂණ රෝහල වෙත ඇතුළත් කර ඇති අතර එහිදී ඔහු මියගොස් ඇති බව පොලිසිය පවසනවා.",
       "URL": "https://www.hirunews.lk/321805/මෝටර්-රථයක-සිරවී-පාසල්-සිසුවෙකු-මරුට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=692"
}