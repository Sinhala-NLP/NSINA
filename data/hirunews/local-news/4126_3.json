{
       "Source": "hirunews",
       "Timestamp": "Sunday, 14 January 2018 - 18:58",
       "Headline": "තරුණයින් තිදෙනෙකු අතින් දුෂණය වූ 14 හැවිරිදි පාසල් දැරිය මියයයි",
       "News Content": "තිස්සමහාරාම,  ගෝනගමුව ප්‍රදේශයේදී  තරුණයන් තිදෙනෙකු විසින් සමුහ දුෂණය කළ බව කියන 14 හැවිරිදි පාසල් සිසුවිය ගෙල වැළලාගෙන සිය දිවි හානිකර ගැනීමට උත්සහ කිරීමෙන් අනතුරුව රෝහල් ගතකර සිටියදී අද (14) පස්වරුවේ මියගොස් තිබෙනවා.\nහම්බන්තොට මහ රෝහලේ  දැඩි සත්කාර ඒකකයේ ප්‍රථිකාර ලබමින් සිටියදී ඇය මෙලෙස මියගොස් ඇති බවයි අප වාර්තාකරු සඳහන් කළේ.\nඉකුත් 09 දින රාත්‍රියේ ඇය සමඟ ප්‍රේම සබදතාවයක් පැවැත්වු බව කියන තිස්සමහාරාම ප්‍රදේශයේම තරුණයෙක් ඔහුගේ මිතුරන් දෙදෙනෙකු සමඟ පැමිණ දැරියගේ නිවස ආසන්නයේ සිට මත්පැන් පානයකර තිබෙනවා.\nපසුව ඔවුන් තිදෙදෙනා දැරියගේ නිවස අසලට ගොස් ඇය නිවසින් එළියට ගෙන්වාගෙන වෙනත් තැනකට රැගෙන ගොස් සමුහ දූෂණයට ලක් කිරිමෙන් අනතරුව නැවත නිවසට ගෙනත් දමා ඇති බවයි මුලික පොලිස් පරීක්ෂණ වලදි අනාවරණය වි ඇත්තේ.\nසිදුවිමෙන් දැඩි කම්පාවට සහ සිත් තැවුලට පත් දැරිය පසුගිය (10) දින නිවසට අසල ඇති කොහොඹ ගසක සාරි පොටක් ආධාරයෙන් එල්ලි සියදිවි හානි කරගැනීමට උත්සාහකර තිබෙනවා.\nතම සහෝදරිය ගහක එල්ලී සිටිනු දැක ඇති ඇයගේ සහෝදරයා ඒ පිළිබඳව දෙමාපියන්ට දැනුවත් කිරිමෙන් අනතුරුව ඇය හම්බන්තොට මහ රෝහලට ඇතුලත් කෙරුණා.\nසිද්ධියට සම්බන්ධ තරුණයන් තුන්දෙනා යාල රක්ෂිත ප්‍රදේශයේ සැඟව සිටියදී ප්‍රදේශවාසීන් විසින් පසුගිය 11 වනදා අලුයම අල්ලාගෙන පහර දී පොලිසියට බාර දුන්නා.\nසිය දිවි හානි කර ගැනීමට ප්‍රථම දැරිය විසින් ලියූ ලිපියක් ද හමුවූ අතර, එහි අත්අඩංගුවට ගත් තරුණයන් තුන්දෙනා සම්බන්ධයෙන් කරුණු සඳහන් කර ඇති බවයි පොලීසිය සඳහන් කළේ.\nසැකකාර පෙම්වතා 23 හැවිරිදි වියේ පසුවන අතර අනෙක් තරුණයන් 18 හැවිරිදි සහ 20 හැවිරිදි වියේ පසුවනවා.\nසිද්ධිය සම්බන්ධයෙන් අත්අඩංගුවට ගත් ඇයගේ පෙම්වතා ඇතුළු තරුණයන් තුන්දෙනා ලබන 23 වන දා දක්වා රක්ෂිත බන්ධනාගාර ගත කර කෙරුනා.\nසැකකාර තරුණයන් තිදෙනා ගම්වාසින්ගේ පහර කෑමෙන්  බරපතල තත්වයේ පසුවීම හේතුවෙන් බන්ධනාගාර නිළධාරින්ගේ ආරක්ෂාව යටතේ හම්බන්තොට මහ රෝහලේ ප්‍රථිකාර ලබමින් සිටින බවයි වාර්තා වන්නේ.",
       "URL": "https://www.hirunews.lk/181038/තරුණයින්-තිදෙනෙකු-අතින්-දුෂණය-වූ-14-හැවිරිදි-පාසල්-දැරිය-මියයයි",
       "Category": "Local News",
       "Parent URL": "https://www.hirunews.lk/local-news.php?pageID=4126"
}