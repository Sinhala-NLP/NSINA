{
       "Source": "hirunews",
       "Timestamp": "Monday, 21 March 2022 - 8:47",
       "Headline": "යළි පණ දෙන සුලෝහිත සංග්‍රාමය, තරග පැවැත්වෙන දින මෙන්න",
       "News Content": "මෙරට රධාන පෙළේ බෞද්ධ පාසල් දෙකක් වන ආනන්ද මිථ්‍යා දේ සහ නාලන්ද විද්‍යාලය අතර වාර්ෂිකව පැවැත්වෙන සුලෝහිත සංග්‍රාමයේ 2021 වසරේ පැවැත්වීමට නියමිතව තිබූ එක්දින ක්‍රිකට් තරගය අප්‍රේල් මස තුන්වන දින කොළඹ සිංහල ක්‍රීඩා සමාජ පිටියේදී පැවැත්වීමට කටයුතු යොදා තිබෙනවා.\nකෙසේ වෙතත් මෙම පාසල් මහා ගැටුම පැවැත්වෙන්නේ ප්‍රේක්ෂක සහභාගිත්වයකින් තොරව බවයි සංවිධායක මඩුල්ල සඳහන් කරන්නේ.\nරටේ පවතින කොරෝනා වෛරස වසංගත තත්ත්වය තවමත් සහමුලින්ම පාලනය වී නො තිබීම හේතුවෙන් මෙම තීරණය ගැනීමට සිටි සිදුව ඇති බව ඔවුන් පවසනවා.\nකෙසේ වෙතත් 2022 වර්ෂයේ සුලෝහිත සංග්‍රාමයේ මහා තරගය ජුනි මස 25 සහ 26 යන දෙදින තුළ කොළඹ සිංහල ක්‍රීඩා සමාජ පිටියේ දී පැවැත්වීමට නියමිත අතර දෙවිදුහල් හතර එක්දින තරගය ජූලි මස 10 වන දින පැවැත්වීමට සැලසුම් කර ඇත්තේ ද කොළඹ එස් එස් සී ක්‍රීඩාංගණයේදී‍යි.\nමේ තරගය සඳහා සුපුරුදු පරිදි ප්‍රේක්ෂකයින් සහභාගි කරවා ගැනීමට අපේක්ෂා කරන බවයි සංවිධායක මඩුල්ල පවසා සිටින්නේ.",
       "URL": "https://www.hirunews.lk/sports/299963/යළි-පණ-දෙන-සුලෝහිත-සංග්‍රාමය-තරග-පැවැත්වෙන-දින-මෙන්න",
       "Category": "Local News",
       "Parent URL": "https://www.hirunews.lk/local-news.php?pageID=1281"
}