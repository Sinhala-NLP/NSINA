{
       "Source": "hirunews",
       "Timestamp": "Wednesday, 27 February 2019 - 14:59",
       "Headline": "මාතර සිට මඩකලපුව දක්වා මුහුදේ සුළං ඉහළ යාමේ අවදානමක්",
       "News Content": "දිවයිනට ගිණිකොණ දෙසින් වන මුහුදු ප්‍රදේශයේ පවතින ක්‍රියාකාරි වළාකුලූ පද්ධතිය හේතුවෙන් මාතර සිට මඩකලපුව දක්වා මුහුදු ප්‍රදේශවල සුළඟේ වේගය පැයට කිලෝමීටර් 70 ත් 80 ත් අතර දක්වා ඉහළ යා හැකි බව කාලගුණ විද්‍යා දෙපාර්තමේන්තුව පවසනවා.\nඑබැවින් එම මුහුදු ප්‍රදේශ ක්ෂණිකව රළු වීමේ හැකියාවක් ද පවතිනවා.\nමෙම ක්‍රියාකාරී වලාකුළු පද්ධතිය තවදුරටත් සක්‍රියව පවතිනු ඇති බවටයි අපේක්ෂා කෙරෙන්නේ.\nඒ පිළිබඳව ධීවර සහ නාවික ප්‍රජාව දැඩි අවධානයෙන් කටයුතු කරන ලෙසයි එම දෙපාර්තමේන්තුව ඉල්ලා සිටින්නේ.",
       "URL": "https://www.hirunews.lk/211322/මාතර-සිට-මඩකලපුව-දක්වා-මුහුදේ-සුළං-ඉහළ-යාමේ-අවදානමක්",
       "Category": "Local News",
       "Parent URL": "https://www.hirunews.lk/local-news.php?pageID=3480"
}