{
       "Source": "hirunews",
       "Timestamp": "Tuesday, 11 August 2020 - 13:23",
       "Headline": "එජාපයේ ඉල්ලීමට කරු නිහඬයි",
       "News Content": "එක්සත් ජාතික පක්ෂයට හිමිව ඇති ජාතික ලැයිස්තු මන්ත්‍රී ධුරය හිටපු කථානායක කරු ජයසූරියට භාර ගන්නා ලෙසට එම පක්ෂය විසින් ඉල්ලීමක් කර තිබෙනවා.\nකෙසේ වෙතත්, ඊට තවමත් හිටපු කථානායක කරු ජයසූරිය ප්‍රතිචාරයක් දක්වා නැහැ.\nඑක්සත් ජාතික පක්ෂයේ මන්ත්‍රීවරුන් කිහිප දෙනෙකු විසින් මෙම ඉල්ලීම සිදුකර ඇති බවටයි වාර්තා වන්නේ.\nඑමෙන්ම, සමගි ජන බලවේගය විසින් ද හිටපු කථානායක කරු ජයසූරියට ජාතික ලැයිස්තු මන්ත්‍රී ධුරයක් භාර ගන්නා ලෙසට දැනුම් දී ඇති බවට වාර්තා පළ වනවා.\nකෙසේ වෙතත්, සමගි ජන බලවේගය සහ එක්සත් ජාතික පක්ෂය තවමත් ජාතික ලැයිස්තු මන්ත්‍රී ධුර සම්බන්ධයෙන් අවසන් තීන්දුවකට එළඹ නැහැ.\nඑමෙන්ම, ජාතික ජන බලවේගය යටතේ පාර්ලිමේන්තුවට පත්වන ජාතික ලැයිස්තු මන්ත්‍රීවරයා කවුරුන් ද යන්න පිළිබදව අද (11) දිනය තුළ ප්‍රකාශයට පත් කරන බවයි එම පක්ෂයේ ලේකම් ලක්ෂ්මන් නිපුනආරච්චි ප්‍රකාශ කළේ.",
       "URL": "https://www.hirunews.lk/247581/එජාපයේ-ඉල්ලීමට-කරු-නිහඬයි",
       "Category": "Local News",
       "Parent URL": "https://www.hirunews.lk/local-news.php?pageID=2527"
}