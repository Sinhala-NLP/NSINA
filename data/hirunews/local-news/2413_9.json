{
       "Source": "hirunews",
       "Timestamp": "Saturday, 03 October 2020 - 19:02",
       "Headline": "පාලන මිලත් සමඟ වෙළඳපොලේ පොල් හිඟයක් (වීඩියෝ)",
       "News Content": "පොල් සඳහා පාලන මිලක් පැනවීමට කටයුතු කිරීමත් සමඟ වෙළඳපොලේ පොල් හිඟයක් මතුව ඇති බව වෙළඳුන් පවසනවා.\nකෙසේ වෙතත්, පාරිභෝගිකයින් පවසන්නේ තවදුරටත් ඇතැම් ස්ථානවල පොල් පාලන මිලට වඩා වැඩි මුදලකට අලෙවි කරන බවයි.\nරජය පසුගියදා නිකුත් කළ ගැසට් නිවේදනයට අනුව පොල් ගෙඩියක් සඳහා රුපියල් 60ත් 70ත් අතර උපරිම සිල්ලර මිලක් නියම කර තිබෙනවා.\nඒ අනුව, වට ප්‍රමාණය අගල් 12ට අඩු පොල් ගෙඩි සඳහා උපරිම සිල්ලර මිල රුපියල් 60ක් වන අතර වටප්‍රමාණය අගල් 12ත් 13ත් අතර පොල් ගෙඩියක් විකිණිය හැක්කේ රුපියල් 65 කට පමණයි.\nඑසේම, වටප්‍රමාණය අගල් 13ට වැඩි පොල් ගෙඩියක් සදහා රුපියල් 70ක උපරිම මිලක් ද අදාළ ගැසට් පත්‍රය  මගින් නියම කර තිබෙනවා.\nකෙසේ වෙතත්, පාරිභෝගිකයින් චෝදනා කරන්නේ එම මිල ගණන් යටතේ මිලදී ගැනීමට වෙළඳපොලේ පොල් නොමැති බවයි.",
       "URL": "https://www.hirunews.lk/251730/පාලන-මිලත්-සමඟ-වෙළඳපොලේ-පොල්-හිඟයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2413"
}