{
       "Source": "hirunews",
       "Timestamp": "Monday, 13 July 2020 - 8:17",
       "Headline": "දේශීය වෙදකම ගැන ජනපතිගේ අවධානය (වීඩියෝ)",
       "News Content": "පාරම්පරික දේශීය වෛද්‍ය ක්‍රම රැක ගැනීමට විධිමත් වැඩපිළිවෙලක් සැකසීමේ අවශ්‍යතාව පිළිබදව ජනාධිපති ගෝඨාභය රාජපක්ෂගේ අවදානයට යොමු වී තිබෙනවා.\nදේශීය වෛද්‍ය ක්‍රම ප්‍රචලිත කිරීමෙන් විදේශීය සංචාරකයින් ආකර්ශනය කර ගැනීමට ඇති හැකියාව පිළිබදව ජනාධිපතිවරයා පෙන්වා දුන්නේ පොදුජන පෙරමුණෙන් මහනුවර දිස්ත්‍රික්කය සඳහා තරඟ වදින අපේක්ෂකයින්ගේ ජයග්‍රහණය තහවුරු කිරීම සඳහා තෙල්දෙනිය නගරයේ ඊයේ පැවති ජන හමුවට එක්වෙමින්.\nඑහිදී පාරම්පරික වෛද්‍යවරයෙකු සකස් කරන ලද යෝජනාවලියක්ද ජනාධිපතිවරයාට භාරදෙනු ලැබුවා.\nස්වයං රැකියා සහ සුළු හා මධ්‍යම පරිමාණ ව්‍යාපාර සඳහා ග්‍රාමීය ණය ඉල්ලුම් කිරීමේදී ඇති වන ගැටළු රාජ්‍ය බැංකු සමඟ සාකච්ඡා කර විසදීමට පියවර ගන්නා බව ද එහිදී ජනාධිපතිවරයා කියා සිටියා.\nමේ අතර, හාරිස්පත්තුව - අලවතුවල ප්‍රාදේශීය සභා ක්‍රීඩාංගණයේ සංවිධාන කර තිබූ ජන හමුවට ද ජනාධිපතිවරයා ඊයේ එක්වුණා.\nඑහිදී ජනතා ගැටළු විසදීමේදී 19 වන ආණ්ඩුක්‍රම ව්‍යවස්ථා සංශෝධනයෙන් එල්ල වන බාධා පැහැදිලි කළ ජනාධිපති ගෝඨාභය රාජපක්ෂ එය නිවැරදි කිරීමට තුනෙන් දෙකක බහුතර බලයක් සහිත පාර්ලිමේන්තුවක අවශ්‍යතාව සම්බන්ධයෙන් ද අවධාරණය කළා.",
       "URL": "https://www.hirunews.lk/245347/දේශීය-වෙදකම-ගැන-ජනපතිගේ-අවධානය-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2590"
}