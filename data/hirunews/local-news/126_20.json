{
       "Source": "hirunews",
       "Timestamp": "Friday, 04 August 2023 - 9:14",
       "Headline": "කටුනායක සිට අබුඩාබි දක්වා අඩු වියදම් ගුවන් සේවයක්",
       "News Content": "අඩු වියදම් ගුවන් සේවාවක් ආරම්භ කිරීම සඳහා එයාර් ඒෂියා අබුඩාබි ගුවන් සේවා සමාගමට සිවිල් ගුවන් සේවා අධිකාරිය විසින් විදේශීය ගුවන් මෙහෙයුම් සහතිකය පිරිනමා තිබෙනවා.\nඊයේ(03) පිරිනැමුනු මෙම සහතිකයට අනුව එම සමාගම ලබන මස මැද භාගයේ සිට කටුනායක සිට අඩුබාබි ගුවන් තොටුපල වෙත නිශ්චිත ගුවන් කාලසටහනකට ගමන් ආරම්භ කිරීමට නියමිතයි.\nඅදාළ සහතිකය පිරිනැමීමට පෙර එයාර් ඒෂියා අබුඩාබි ගුවන් සමාගම සතු ගුවන් මගීන්ගේ සුරක්ෂිතභාවය, ආරක්ෂාව, කාර්යක්ෂම ගුවන් මෙහෙයුම් පවත්වාගෙන යෑම සඳහා ඇති සංවිධානාත්මක ව්‍යුහය ඇතුලු කරුණු සිවිල් ගුවන් සේවා අධිකාරිය විසින් අවධානයට යොමු කළා.",
       "URL": "https://www.hirunews.lk/343559/කටුනායක-සිට-අබුඩාබි-දක්වා-අඩු-වියදම්-ගුවන්-සේවයක්",
       "Category": "Local News",
       "Parent URL": "https://www.hirunews.lk/local-news.php?pageID=126"
}