{
       "Source": "hirunews",
       "Timestamp": "Thursday, 28 April 2022 - 10:35",
       "Headline": "ඩොලරය තවත් ඉහළට",
       "News Content": "මහබැංකුට අනුව ඇමරිකානු ඩොලරයේ විකුණුම් මිල 354ක්.\nමහබැංකුව අද දහවල් නිකුත් කළ විනිමය අනුපාතිකයට අනුව ඇමරිකානු ඩොලරයක විකුණුම් මිල රුපියල් 354යි ශත 99ක් ලෙස සටහන් වුණා.\nඑහි ගැනුම් මිල දැක්වුණේ රුපියල් 342යි ශත 16ක් ලෙසයි.\nකෙසේ වෙතත්, බලපත්‍රලාභී වාණිජ බැංකු විසින් ඩොලරයේ විකුණුම් මිල රුපියල් 360ක් දක්වා ඉහළ දමා තිබෙනවා.\nඑහි ගැනුම් මිල සටහන් වුණේ රුපියල් 345ක් ලෙසයි.\nඩොලරයේ අගය මෙලෙසෙ දිනපතා වැඩිවීමට පටන්ගෙන තිබීම, බරපතළ ආර්ථික අර්බුදයකට හේතුවක් බව යි ආර්ථික විශ්ලේෂකයන් පවසන්නේ.\nමහබැංකුව ඊයේ (27) දහවල් නිකුත් කළ විනිමය අනුපාතිකයන්ට අනුව එය රුපියල් 350යි ශත 49ක් ලෙස දැක්වුණු අතර, ගැණුම් මිල සටහන් වුණේ රුපියල් 337යි ශත 82ක් ලෙසයි.",
       "URL": "https://www.hirunews.lk/302996/ඩොලරය-තවත්-ඉහළට",
       "Category": "Local News",
       "Parent URL": "https://www.hirunews.lk/local-news.php?pageID=1205"
}