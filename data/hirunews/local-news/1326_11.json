{
       "Source": "hirunews",
       "Timestamp": "Tuesday, 01 March 2022 - 7:16",
       "Headline": "දඹල්ල පොලිස් වසමේ දී මනුෂ්‍ය ඝාතනයක්",
       "News Content": "දඹල්ල පොලිස් වසමේ දැලිව ප්‍රදේශයේ දී මනුෂ්‍ය ඝාතනයක් පිළිබඳ තොරතුරු වාර්තා වනවා.\nඒ ඊයේ (28) වැනි දා යි.\nඑහි දී කාන්තාවකට ඇයගේ ස්වාමි පුරුෂයා විසින් තියුණු ආයුධයකින් පහර දී බරපතළ තුවාල සිදු කර ඇති අතර, මොනරාගල - සිරිගල රෝහලට ඇතුළත් කිරීමෙන් පසු ව කාන්තාව මිය ගිය බව යි වාර්තා වන්නේ.\nමරණකාරිය වයස අවුරුදු 28ක දැලිව - රුවල්වෙල ප්‍රදේශයේ පදිංචිකාරිනියක්.\nපවුල් ආරවුලක් මත ඇති වූ බහින්බස් වීමක් දුර දිග යෑමෙන් මෙම අනතුරු සිදු වී ඇති බවට යි පොලිසියට තොරතුරු වාර්තා වී ඇත්තේ.\nඝාතනය සිදු කළ, මරණකාරියගේ ස්වාමි පුරුෂයා වන 34 හැවිරිදි පුද්ගලයෙකු අත් අඩංගුවට ගෙන ඇති අතර, සිද්ධිය පිළිබඳ වැඩිදුර පරීක්ෂණ දඹගල්ල පොලිසිය විසින් මෙහෙයවෙනු ඇති.",
       "URL": "https://www.hirunews.lk/298340/දඹල්ල-පොලිස්-වසමේ-දී-මනුෂ්‍ය-ඝාතනයක්",
       "Category": "Local News",
       "Parent URL": "https://www.hirunews.lk/local-news.php?pageID=1326"
}