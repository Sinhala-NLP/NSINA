{
       "Source": "hirunews",
       "Timestamp": "Saturday, 15 April 2023 - 10:21",
       "Headline": "ප්‍රංශ ජනපතිගේ විශ්‍රාම වයස වැඩි කිරීමේ යෝජනාවට ශ්‍රේෂ්ඨාධිකරණයේ අනුමැතිය",
       "News Content": "ජනාධිපති එම්මානුවෙල් මැක්රොන් ඉදිරිපත් කළ, රාජ්‍ය සේවක විශ්‍රාම වයස අවුරුදු 62 සිට 64 දක්වා වැඩිකිරීමේ යෝජනාවට ප්‍රංශ ශ්‍රේෂ්ඨාධිකරණය අනුමත කර තිබෙනවා.\nඒ, ඊට එරෙහිව රට පුරා දැවැන්ත මහජන විරෝධතා රැළි පැවැත්වෙමින් තිබිය දියි.\nමෙය ප්‍රංශ ජනාධිපතිවරයා ලද දැවැන්ත ජයග්‍රහණයක් ලෙසයි විදෙස් මාධ්‍ය වාර්තා කරන්නේ.\nමේ සම්බන්ධයෙන් අදහස් දක්වමින් ප්‍රංශ කම්කරු අමාත්‍යවරයා ප්‍රකාශ කර ඇත්තේ යෝජිත ක්‍රියාවලිය සැප්තැම්බර් 1 වැනිදා සිට බලාත්මක විය යුතු බවටයි.\nකෙසේ වෙතත් ප්‍රංශය පුරා පැතිර යමින් පවතින විරෝධතා හේතුවෙන් ප්‍රධාන සේවාවන් රැසක් අඩාල වී ඇති අතර, පොලිසිය සහ විරෝධතාකරුවන් අතර දරුණු ගැටුම් ද හටගෙන තිබුණා.\nප්‍රංශයේ ප්‍රධානතම වෘත්තිය සමිතිය යෝජනාවලියට එරෙහිව මැයි 1 වැනිදාට යෙදෙන කම්කරු දිනයේදී දැවැන්ත විරෝධතාවක් සැළසුම් කර ඇති බවයි විදෙස් මාධ්‍ය වැඩිදුරටත් සඳහන් කළේ.",
       "URL": "https://www.hirunews.lk/332562/ප්‍රංශ-ජනපතිගේ-විශ්‍රාම-වයස-වැඩි-කිරීමේ-යෝජනාවට-ශ්‍රේෂ්ඨාධිකරණයේ-අනුමැතිය",
       "Category": "Local News",
       "Parent URL": "https://www.hirunews.lk/local-news.php?pageID=413"
}