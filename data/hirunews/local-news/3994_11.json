{
       "Source": "hirunews",
       "Timestamp": "Thursday, 12 April 2018 - 7:51",
       "Headline": "අද සිට විශේෂ දුම්රිය 12 ක් ධාවනයට",
       "News Content": "අලුත් අවුරුදු සමයේ මගී ජනතාවගේ පහසුව සඳහා අද (12) සිට විශේෂ දුම්රිය 12ක් ධාවනයට යොදවා තිබෙනවා.\nඒ අනුව, රාත්‍රී 7.20 ට කොළඹ කොටුව සිට බණ්ඩාරවෙල දක්වා වායු සමනය කළ මැදිරියක් ද සහිත දුම්රියක් ධාවනය වන බවයි දුම්රිය දෙපාර්තමේන්තුව ප්‍රකාශ කළේ.\nමීට අමතරව, අද රාත්‍රී 10ට කොළඹ කොටුව සිට යාපනය දක්වාත්, පස්වරු 6.50 ට කොළඹ - කොටුව සිට ගාල්ල දක්වාත් දුම්රිය දෙකක් ධාවනයට යොදවා තිබෙනවා.\nඑමෙන්ම, පස්වරු 1.55 ට කොළඹ - කොටුව සිට මහව දක්වාත්, පස්වරු 5.10 ට මහව සිට කොළඹ - කොටුව දක්වාත් විශේෂ දුම්රිය දෙකක් ධාවනය කිරීමට නියමිතයි.\nඋදෑසන 9.20ට සහ උදෑසන 11.50 ට මරදාන සිට ගාල්ල දක්වා විශේෂ දුම්රිය 2ක්ද, රාත්‍රී 9.50ට ගාල්ල සිට මරදාන දක්වා දුම්රියක්ද ධාවනය වනු ඇති.\nමීට අමතරව පස්වරු 2.55 ට මරදාන සිට මාතර දක්වාත්, රාත්‍රී 7 ට මාතර සිට මරදාන දක්වා දුම්රිය 2 ක්ද ධාවනය වනවා.\nඑමෙන්ම පස්වරු 1.15 ට සහ පස්වරු 5.55 ට ගාල්ල සිට කොළඹ කොටුව දක්වා දුම්රිය දෙකක්ද ධාවනය කිරීමට නියමිත බවයි පාලක මැදිරිය සඳහන් කළේ.",
       "URL": "https://www.hirunews.lk/188211/අද-සිට-විශේෂ-දුම්රිය-12-ක්-ධාවනයට",
       "Category": "Local News",
       "Parent URL": "https://www.hirunews.lk/local-news.php?pageID=3994"
}