{
       "Source": "hirunews",
       "Timestamp": "Thursday, 21 May 2020 - 15:29",
       "Headline": "මාලිගාවත්තේ තෙරපීමෙන් තුවාල ලැබූ 9 දෙනෙකු ජාතික රෝහලට - (වීඩියෝ)",
       "News Content": "මාලිගාවත්ත ජුම්මා මාවතේ නිවසක පෞද්ගලිකව සිදුකළ මුදල් ආධාර බෙදීමේදී ඇති වූ තෙරපීමේ සිද්ධියෙන් තුවාල ලැබූ 9 දෙනෙකු කොළඹ ජාතික රෝහලේ මේ වනවිට ප්‍රතිකාර ලබමින් සිටිනවා.\nඉන් 4 දෙනෙකු දැඩි සත්කාර ඒකකයට ඇතුළත් කර ඇති බවයි රෝහල් ප්‍රකාශිකාවක හිරු ප්‍රවෘත්ති අංශයට සඳහන් කළේ.\nතුවාල ලැබූවන් 9 දෙනාගෙන් 8 දෙනකෙුම කාන්තාවන්.\nඅද දහවල් ඇති වූ මෙම තෙරපීමෙන් කාන්තාවන් 3 දෙනෙකු ජිවිතක්ෂයට පත්ව තිබුණා.\nසිද්ධිය සම්බන්ධයෙන් ආධාර බෙදීම සිදුකළ පුද්ගලයා ඇතුළු 6 දෙනෙකු ද පොලීසිය අත්අඩංගුවට ගෙන ඇති බවයි පොලිස් මාධ්‍ය ප්‍රකාශක පොලිස් අධිකාරි ජාලිය සේනාරත්න සඳහන් කළේ.",
       "URL": "https://www.hirunews.lk/241188/මාලිගාවත්තේ-තෙරපීමෙන්-තුවාල-ලැබූ-9-දෙනෙකු-ජාතික-රෝහලට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2718"
}