{
       "Source": "hirunews",
       "Timestamp": "Friday, 11 August 2023 - 20:19",
       "Headline": "කිළිනොච්චිය කනකපුරම් හි අනවසර කැණීම්කළ හතරක් අත්අඩංගුවට",
       "News Content": "කොටි සාමාජිකයින් විසින් වළදමන ලද බව කියන රත්තරන් තොගයක් සෙවීමට කිළිනොච්චිය කනකපුරම් ප්‍රදේශයේ කැණීම් කළ පුද්ගලයින් හතර දෙනෙකු පොලිස් විශේෂ කාර්ය බලකායේ නිලධාරීන් විසින් 10 දා අත්අඩංගුවට ගෙන තිබෙනවා.\nපොලිස් විශේෂ කාර්ය බලකාය කිලිනොච්චිය කඳවුරේ නිලධාරීන්ට ලද තොරතුරකට අනුව මෙම වැටලීම සිදු කර ඇති අතර සැකකරුවන් නවීන පන්නයේ මෝටර් රථයකින් කිළිනොච්චියට පැමිණ තිබෙන බව සඳහන්.\nඑම පිරිස මාදම්පේ, මහනුවර, නාත්තණ්ඩිය, මිද්දෙනිය ප්‍රදේශවල පදිංචි වයස අවුරු දු 30 ත් 58 ත් අතර පුද්ගලයන් සිව් දෙනෙකි.\nඔවුන් සතුව තිබූ ජර්මනියේ නිෂ්පාදිත ඇන්ටනා , බැටරි, බැටරි චාජර්, කොටස් ඇතුලත් ස්කෑනර් යන්ත්‍රයක් නවීන මෝටර් රථයක් ඇතුළු උපකරණ රැසක්ද පොලිස් විශේෂ කාර්ය බලකායේ නිලධාරීන් විසින් අත්අඩංගුවට ගෙන ඇත්තේ.\nසැකකරුවන් පිරිස කනකපුරම් පොලීසිය වෙත බාරදීමට පොලිස් විශේෂ කාර්ය බලකායේ නිලධාරීන් පියවර ගෙන ඇති අතර කනකපුරම් පොලීසිය මේ පිළිබඳව වැඩිදුර පරීක්ෂණ සිදුකරනවා.",
       "URL": "https://www.hirunews.lk/344479/කිළිනොච්චිය-කනකපුරම්-හි-අනවසර-කැණීම්කළ-හතරක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=105"
}