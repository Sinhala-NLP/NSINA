{
       "Source": "hirunews",
       "Timestamp": "Sunday, 03 May 2020 - 17:42",
       "Headline": "නීති විරෝධී මත්පැන් සොයා යාපනය දිස්ත්‍රික්කයේ සෝදිසි මෙහෙයුම්",
       "News Content": "යාපනය දිස්ත්‍රික්කයේ ඉතා රහසිගතව නීනිවිරෝධී මත්පැන් නිෂ්පාදනය වැඩිවී ඇති හෙයින් පොලිස් කණ්ඩායම් කිහිපයක් විසින් නීතිවිරෝධී මත්පැන් මැඩලීමට සෝදිසි මෙහෙයුම් ක්‍රියාත්මක කොට තිබෙනවා.\nමේ අතර ඊයේ දිනයේදී යාපනය කෝපායි කුප්පිලාවත්තෙයි ප්‍රදේශයේ නීතිවිරෝධීව මත්පැන් නිෂ්පාදනය කළ ස්ථානයක් වටලා එහි තිබූ නීතිවිරෝධී මත්පැන් හා උපකරණ කෝපායි පොලීසිය විසින් අත්අඩංගුවට ගෙන ඇති අතර සැකකරුවන් පලා ගොස් ඇති බවයි පොලිසිය ප්‍රකාශ කළේ.\nපවතින ඇඳිරිනීතියත් සමගම යාපනය චාවකච්චේරි , කෝපායි, වඩුකොඩ්ඩෙයි, අච්චුවේලි යන පොලිස් බල ප්‍රදේශයන් තුල නීතිවිරෝධී මත්පැන් නිශ්පාදනය වැඩි වී ඇති හෙයින් අදාල ප්‍රදේශයන්හි පොලිස් සෝදිසි කිරීම් වැඩි කිරීමට යාපනය පොලීසිය විසින් පියවර ගෙන ඇති බවයි අප වාර්තාකරු ප්‍රකාශ කළේ.",
       "URL": "https://www.hirunews.lk/239979/නීති-විරෝධී-මත්පැන්-සොයා-යාපනය-දිස්ත්‍රික්කයේ-සෝදිසි-මෙහෙයුම්",
       "Category": "Local News",
       "Parent URL": "https://www.hirunews.lk/local-news.php?pageID=2756"
}