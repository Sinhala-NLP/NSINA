{
       "Source": "hirunews",
       "Timestamp": "Monday, 27 December 2021 - 8:48",
       "Headline": "ගාලු කොටු පවුරේ බැම්මෙන් පනින්න විරෝධයක් නැහැ - පුරාවිද්‍යා අධ්‍යක්ෂ ජනරාල්(වීඩියෝ)",
       "News Content": "පුරාවිද්‍යා දෙපාර්තමේන්තුවේ සංරක්ෂණ ව්‍යාපෘතියක් හේතුවෙන් ජීවිකාව අහිමි වූ ගාල්ල - කොටු පවුරේ කොඩිගල මත සිට මුහුදට පනින තරුණයන්ට මීට පෙර සිදුකළ පරිදි දිව ගොස් කොඩිගල මතින් මුහුදට පැනීමට අවසර හිමි නොවුණ ද බැම්ම මත සිට එම කාර්ය සිදුකිරීම සම්බන්ධයෙන් විරෝධයක් නොමැති බව පුරාවිද්‍යා අධ්‍යක්ෂ ජනරාල් මහාචාර්ය අනුර මනතුංග සඳහන් කළා.\nඅදාළ පුරාවිද්‍යා සංරක්ෂණ ව්‍යාපෘතිය යටතේ සිදුකළ කැණීම්වලදී ලන්දේසි යුගයේ කොඩි ගහක් සහ ප්‍රදීපාගාරයක සලකුණු ද අදාළ ස්ථානයෙන් මතු වී තිබෙනවා.\nගාලු කොටුවට පැමිණෙන දෙස් විදෙස් සංචාරකයින්ගේ ආකර්ශනයට ලක්වූ මෙම තරුණයන්ගේ මුහුදට පැනීමේ දර්ශනය ජාත්‍යන්තරයේ ප්‍රසිද්ධව ඇත්තේ ගාලු කොටුවේ මාරක පිම්ම ලෙසින්.",
       "URL": "https://www.hirunews.lk/292235/ගාලු-කොටු-පවුරේ-බැම්මෙන්-පනින්න-විරෝධයක්-නැහැ-පුරාවිද්‍යා-අධ්‍යක්ෂ-ජනරාල්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1467"
}