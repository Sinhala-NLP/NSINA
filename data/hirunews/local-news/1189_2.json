{
       "Source": "hirunews",
       "Timestamp": "Friday, 06 May 2022 - 11:22",
       "Headline": "නවතම පන්දුවාර 20-20 ක්‍රිකට් ශ්‍රේණිගත කිරීමේ පළමු තැන ඉන්දියාවට",
       "News Content": "පන්දුවාර 20-20 ක්‍රිකට් ශ්‍රේණිගත කිරීමේ සටහනේ ප්‍රමුඛස්ථානය ගැනීමට ඉන්දීය කණ්ඩායම සමත් වී තිබෙනවා.\nතරග 30කට එක්වෙමින් ප්‍රසාද ලකුණු 8,093ක් ඉන්දීය කණ්ඩායම තමන් සතු කරගෙන ඇත්තේ, ශ්‍රේණිගත කිරීම් ලකුණු 270ක් තමන්ගේ නම ඉදිරියේ සටහන් කර ගනිමින්.\nඒ ජාත්‍යන්තර ක්‍රිකට් කවුන්සිලය විසින් සිදු කරන ලද නවතම ශ්‍රේණිගත කිරීමට අනුවයි.\nඑහි දෙවැනිස්ථානය හිමිව ඇත්තේ, එංගලන්ත කණ්ඩායමටයි.\nප්‍රසාද ලකුණු 7,432ක් තරග 28කට එක්වෙමින් සහ ශ්‍රේණිගත කිරීම් ලකුණු 265ක් ලබා ගනිමිනුයි එංගලන්ත කණ්ඩායම සිය ස්ථානය රැකගෙන ඇත්තේ.\nපකිස්ථාන කණ්ඩායමට තෙවැනි ස්ථානය හිමිව තිබෙනවා.\nතරග 30කට එක්වෙමින් ප්‍රසාද ලකුණු 7826ක් ලබා ගන්නේ පකිස්ථාන කණ්ඩායම සිය ශ්‍රේණිගත කිරීම් ලකුණු 261ක් ලබාගනිමින්.\nශ්‍රී ලංකා කණ්ඩායමට හිමිව ඇත්තේ පන්දුවාර 20-20 ශ්‍රේණිගත ලැයිස්තුවේ 09 වැනි ස්ථානයයි.\nවිස්සයි විස්ස ක්‍රිකට් ශ්‍ර්‍රේණිගත කිරීමෙ හි පෙරමුණේ පසු වූ ඇෆ්ගනිස්ථාන ක්‍රිකට් කණ්ඩායම පසු බැස ඇත්තේ සිය ස්ථානය 10 වැනි තැන රඳවා ගනිමින්.",
       "URL": "https://www.hirunews.lk/303632/නවතම-පන්දුවාර-20-20-ක්‍රිකට්-ශ්‍රේණිගත-කිරීමේ-පළමු-තැන-ඉන්දියාවට",
       "Category": "Local News",
       "Parent URL": "https://www.hirunews.lk/local-news.php?pageID=1189"
}