{
       "Source": "hirunews",
       "Timestamp": "Saturday, 23 December 2017 - 18:51",
       "Headline": "බෙල්ලන්විල නාහිමියන් පෙන් වූ අලු යට ගිනි",
       "News Content": "භික්ෂුන් වහන්සේට කෙතරම් අපහාස කළත් බුද්ධ ශාසනය සහ මව්බිම වෙනුවෙන් ඇති වගකීම ඉටු කිරීමට කිසිසේත් පසුබට නොවන බව මහාචාර්ය පූජ්‍ය බෙල්ලන්විල - විමලරතන හිමියන් පවසනවා.\nඋන්වහන්සේ මේ බව ප්‍රකාශ කළේ බණ්ඩාරනායක සම්මන්ත්‍රණ ශාලාවේ පැවති අමරපුර සිරි සද්ධර්මවංශ මහානිකායේ අනුනායක ධුරයට පත් කළ ආචාර්ය පූජ්‍ය දිමියාවේ අමරවංශ හිමියන්ට අක්තපත්‍ර ප්‍රදානය කිරීමේ උත්සවයකට ඊයේ එක්වෙමින්.\n‘‘ මේ භික්ෂුන් වහන්සේලා විසින් සිදුකරන මේ කාර්යභාරය වරින්වරට අභියෝගවලට ලක්වෙච්ච වෙලාවට මේ රටේ සම්භාවනීය මහා සංඝරත්නයට ඉදිරියට එන්න වෙනවා. එතනදී භික්ෂුන් වහන්සේලාට ජාතිවාදී ලේබල් අලවන්න පුළුවන්. පටු මතධාරී ලේබල් අලවන්න පුළුවන් නමුත් අපෙන් කෙරෙන තියෙන කාර්යභාරය අපි කරන්න ඕන. තවත් පණිවුඩයක් දෙන්න ඕන. අපේ හාමුදුරුවන්ට කතා කරන්න වෙලා තියෙනවාද මේ බෞද්ධයින්ට ඉදිරියේදී මොකක්ද වෙන්නේ කියලා. අපේ බෞද්ධ දරුවෝ මහණ වෙන්නේ නෑ. දැන් ගෙදරක ඉන්නේ වැඩිම වුණොත් දරුවෝ දෙන්නයි. අනිත් අය ඉන්නවා දරුවෝ 10 දෙනා 12 දෙනා. අපේ අම්මලාට දරුවෝ අහිමිවෙන්න සැත්කම් කරනවා එක්කෙනෙක් හම්බවෙන්න ගියාම රෝහලේ ඉන්න වෛද්‍යවරු උපදෙස් දෙනවා දරුවෝ හදාගන්න එපා දැන් මේක ඉතාම සූක්ෂම විදිහට සිද්ධවීගෙන යනවා. මේ ගැන කතා කරනකොට ජාතිවාදයක් වෙන්න පුළුවන්’’\nපසුගිය 20 වැනිදා හිරු ප්‍රවෘත්ති ඔස්සේ පෙන්වා දුන් සාම්පූර් - සුඩකුඩා ප්‍රදේශයේදී පුරාවිද්‍යා දෙපාර්තමේන්තුව විසින් සොයා ගෙන දින කිහිපයක් යන්නට පෙර විනාශ කර තිබූ ඉපැරණි පුරාවිද්‍යා දාගැබ සම්බන්ධයෙන් ද උන්වහන්සේ මෙහිදී අදහස් පළ කළා.\n‘‘ අද වෙනතුරු මම දැක්කේ නෑ එක මැති ඇමතිතුමෙක් මේ ගැන කතා කරනවා තියෙනවයි කියලා. ඇයි මොකටද මේවා ඩෝසර් කරන්නේ. කවුද මේවා ඩෝසර් කරන්නේ. මේ රටේ බෞද්ධ උරුමය වළලලා දාන්න. මෙතන හාමුදරුවරු කතා කරන්නේ නැත්නම් බුද්ධ ශාසන ඇමතිතුමෙක් කවුද කතා කරන්නේ. කතා කරන්නේ නෑ. එක එක කයි කතන්දර කියලා මේවා වහන්න වෙන්නේ නෑ’’\nමේ අතර, වර්තමානයේ රට ආරක්ෂා කරන දේශපාලනඥයන් අවශ්‍ය වී ඇති බව පූජ්‍ය ඇල්ලේ ගුණවංශ හිමියන් කොළඹ ඊයේ පැවති උත්සවයකදී කියා සිටියා.\n‘‘ පළමුවෙන්ම දැන් කළ යුත්තේ මේ රටට අයිතිකාරයෙක් හොයාගන්න ඕන වෙන්දේසිකාරයෝ දැන් ඉන්නවා. දේශපාලනඥයින් අභිබවා ගිය ජාතික ව්‍යාපාරයක් මේ රටට දැන් අවශ්‍යයි. මේ කිසිම දේශපාලනඥයෙක් පන්සලට ඇවිල්ලා මාත් සමග රටගැන කතා කරලා නැහැ. මම තමයි ඇදලා ගන්නේ රට. එතකොටකාටද මේක දෙන්නේ අපි. රට රකින්න කවුරුත් කතා කරන්නේ නෑ. මේ වෙන්දේසිය වළක්වන්න කිසිම දේශපාලනඥයෙක් කතා කරන්නේ නෑ. තව ටික දවසකින් අටමස්ථානයත් වික්කයි කියලා අපිට දැනගන්න වෙයි. දැන් පසුගියදා දේශපාලන නායකයෝ එකතුවිය යුතුයි එකතු කරන්න ඕන කියලා පොඩි පොඩි මතවාද ගියා. මාත්කිව්වා. දෙගොල්ලෝ එකතු කරන්න මාත් මැදිහත් වෙන්නම්. ප්‍රධාන ඉල්ලීම් 3 ක් මට ඕන ඒ ඉල්ලීම් 3 ඉෂ්ට කරන්න කියලා දෙන්න පොරොන්දු වෙන්න ඕන. ව්‍යවස්ථාව ප්‍රතික්ෂේප කරපං ජාතික  සම්පත් පිළිබඳ දේශපාලනඥයින්ගෙන් තොරවූ ජාතික මණ්ඩලයක් හදලා ඒකට දේශප්‍රේමි පිරිස් ඇතුල් කරලා කටයුතු කළ යුතුයි. තුන මුළු ලෝකෙම වෙච්ච විශාලතම වංචාව බැඳුම්කර සිද්ධියට වැරදිකරුවන් වූ සියලු දෙනාට උසාවියේ නඩු පැවරිය යුතුයි. සාධාරණ ඉල්ලීම් 3 ක්නෙ. නමුත් ඒවට උනන්දුවක් නෑ. දැන් බලන්න හම්බන්තොට වරාය විකුණන එක පිළිබඳව පාර්ලිමේන්තුවට පනත ගෙනාවම විරුද්ධ ප්කෂයේ කිසිවෙක් නෑ. පස්දෙනාම කොහෙද හිටියේ. ඒකට විරුද්ධව නැගිට්ටේ කවුද. විරුද්ධව උද්ඝෝෂණයක් ගෙනිච්චේ කවුද. එහෙනම් පොඩ්ඩක් ඔළුවේ තියාගන්න දවල් මිගෙන් රෑ ඩැනියෙල් චිත්‍රපටයක් ගහන්නේ’’",
       "URL": "https://www.hirunews.lk/179138/බෙල්ලන්විල-නාහිමියන්-පෙන්-වූ-අලු-යට-ගිනි",
       "Category": "Local News",
       "Parent URL": "https://www.hirunews.lk/local-news.php?pageID=4159"
}