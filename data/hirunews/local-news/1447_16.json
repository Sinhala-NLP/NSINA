{
       "Source": "hirunews",
       "Timestamp": "Wednesday, 05 January 2022 - 14:11",
       "Headline": "හඟුරන්කෙත සහ කඩවත් සතර හා ගඟවට කෝරළය සභාපතිවරුන් ධුරවලින් ඉවතට",
       "News Content": "එක්සත් ජාතික පක්ෂයට බලය හිමි නුවරඑළිය - හඟුරන්කෙත සහ මහනුවර - කඩවත් සතර හා ගඟවට කෝරළය යන ප්‍රාදේශීය සභාවන් හි සභාපතිවරුන් මධ්‍යම පළාත් ආණ්ඩුකාරවරයා විසින් ඉවත් කර තිබෙනවා.\nඊට අදාළ ගැසට් නිවේදනය මේ වන විට නිකුත් කර ඇති අතර, මෙම වසරට අදාළ අයවැය සම්මත කර නොගැනීම, පළාත් පාලන ආයතන විශේෂ විධි විධාන පනතට අනුව කටයුතු නොකිරීම හේතුවෙන් ඔවුන්ව ධුරවලින් ඉවත් කළ බවයි, අදාළ ගැසට් නිවේදනයේ දැක්වෙන්නේ.\nනව සභාපතිවරුන් පත් කරන තෙක් සභාපති තනතුරේ වැඩ බැලීම එම ප්‍රාදේශීය සභාවල උප සභාපතිවරුන්ට බලය පවරා තිබෙනවා.",
       "URL": "https://www.hirunews.lk/293091/හඟුරන්කෙත-සහ-කඩවත්-සතර-හා-ගඟවට-කෝරළය-සභාපතිවරුන්-ධුරවලින්-ඉවතට",
       "Category": "Local News",
       "Parent URL": "https://www.hirunews.lk/local-news.php?pageID=1447"
}