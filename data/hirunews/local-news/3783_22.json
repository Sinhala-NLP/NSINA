{
       "Source": "hirunews",
       "Timestamp": "Friday, 24 August 2018 - 7:05",
       "Headline": "කාසල් රෝහල ඉදිරිපිට ජල නලයක් පුපුරා වාහන ගමනාගමනයට බාධා",
       "News Content": "බොරැල්ල කාසල් රෝහල ඉදිරිපිට අද අලූයම ජල නලයක් පුපුරා යාම නිසා එම මාර්ගයේ ගමනාගමනයට බාධා එල්ල වී තිබෙනවා.\nජල නලය පිපිරීමත් සමග මාර්ගය ජලයෙන් යටවීම නිසා බත්තරමුල්ල සහ පැලවත්ත සිට කොළඹ දෙසට ගමන් කරන රියදුරන්ට විකල්ප මාර්ග භාවිතා කරන ලෙසටයි පොලීසිය ඉල්ලා සිටින්නේ.\nකෙසේ වෙතත්, ජල නලය පුපුරා යාම ප්‍රදේශයේ ජල සැපයුමට බාධාවක් නොමැති බව ජාතික ජල සම්පාදන හා ජලාපවාහන මණ්ඩලය ප්‍රකාශ කළා.\nපෙරවරු 10 යි 30 න් පසු පුපුරා ගිය ජල නලයේ අලූත්වැඩියා කටයුතු සිදුකරන අතර, ප්‍රදේශයේ ජලය අත්හිටුවීමට තීරණයක් ගෙන නොමැති බවයි ජල සම්පාදන මණ්ඩලය වැඩිදුරටත් සදහන් කළේ.",
       "URL": "https://www.hirunews.lk/198266/කාසල්-රෝහල-ඉදිරිපිට-ජල-නලයක්-පුපුරා-වාහන-ගමනාගමනයට-බාධා",
       "Category": "Local News",
       "Parent URL": "https://www.hirunews.lk/local-news.php?pageID=3783"
}