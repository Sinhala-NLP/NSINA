{
       "Source": "hirunews",
       "Timestamp": "Tuesday, 17 December 2019 - 7:23",
       "Headline": "ජම්පටාවීදියේදී කෝටියක හෙරොයින් සමඟ සැකකරුවෙකු අත්අඩංගුවට",
       "News Content": "රුපියල් කෝටියකට අධික වටිනාකමකින් යුත් හෙරොයින් සමඟ කොටහේන - ජම්පටාවීදිය ප්‍රදේශයේදී අත්අඩංගුවට ගත් පුද්ගලයාගෙන් පොලීසිය මේ වන විට රැදවුම් නියෝග යටතේ ප්‍රශ්න කරමින් පවතිනවා.\nඊයේ අලුයම 25 හැවිරිදි මෙම සැකකරු හෙරොයින් කිලෝ එක හමාරක් රැගෙන යමින් සිටියදී අත්අඩංගුවට ගනු ලැබුවේ උතුරු කොළඹ විශේෂ මාර්ග බාධක ඒකකයේ නිලධාරීන්ට ලද තොරතුරක් මතයි.\nමොහු මරදාන ප්‍රදේශයේ පදිංචිකරුවෙකු වන අතර, පසුව සැකකරු සම්බන්ධයෙන් අධිකරණයට කරුණු වාර්තා කර පැය 72ක රැදවුම් නියෝග ලබා ගැනීමට පොලීසිය කටයුතු කර තිබුණා.\nමේ අතර, ගාල්ල බන්ධනාගාරයේ රදවා සිටින තම පුතුට කොට කලිසමක වාටියේ සඟවා හෙරොයින් රැගෙන යාමට තැත් කිරීමේදී අත්අඩංගුවට ගත් කාන්තාව අද අධිකරණයට ඉදිරිපත් කිරීමට නියමිතව තිබෙනවා.\nබන්ධනාගාර නිලධාරීන් ඊයේ පස්වරුවේ මෙලෙස අත්අඩංගුවට ගෙන තිබුණේ තෙල්වත්ත - මැටිවල ප්‍රදේශයේ පදිංචි 52 හැවිරිදි කාන්තාවක්.\nඇය මත්ද්‍රව්‍ය චෝදනාවක් සම්බන්ධයෙන් බන්ධනාගාර ගත කර සිටින තම පුතුගේ භාවිතයට අදාළ කොට කලිසම රැගෙන විත් ඇති අතර එහි සූක්ෂම ලෙස හෙරොයින් මිලිග්‍රෑම් 6550ක් අසුරා තිබූ බව පරීක්ෂා කිරීම්වලදී හෙළි වුණා.",
       "URL": "https://www.hirunews.lk/230404/ජම්පටාවීදියේදී-කෝටියක-හෙරොයින්-සමඟ-සැකකරුවෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2998"
}