{
       "Source": "hirunews",
       "Timestamp": "Wednesday, 27 December 2017 - 10:27",
       "Headline": "සහෝදරයින් දෙදෙනා කළ ඇසිඩ් ප්‍රහාරය",
       "News Content": "සහෝදරයින් දෙදෙනෙකු විසින් එල්ල කරන ලද ඇසිඩ් ප්‍රහාරයකින් තුවාල ලබා ඇති අයෙකු මාරවිල මූලික රෝහලට ඇතුළත් කිරීමෙන් පසුව වැඩිදුර ප්‍රතිකාර සදහා කොළඹ ජාතික රෝහලට මාරු කර යවා ඇති බව කොස්වත්ත පොලිසිය පවසනවා.\nඇසිඩ් ප්‍රහාරයට ලක්ව තුවාල ලබා ඇත්තේ ලුණුවිල - තුලාවල පදිංචිකරුවෙකු වන අසංක කෞෂල්‍යය නමැති අයෙකු බවයි අප වාර්තාකරු සඳහන් කළේ.\nපසුගිය 26 වැනිදා සවස 4.30 ට පමණ යතුරු පැදියකින් පැමිණි අයියා - මලෝ දෙදෙනා ඇසිඩ් ප්‍රහාරය එල්ල කර පලා ගොස් ඇති බව මූලික විමර්ශණවලදී හෙළිව තිබෙනවා.\nපැරණි අමනාපයක් මත මෙම ඇසිඩ් ප්‍රහාරය එල්ල වී ඇති බවයි පොලිසිය පවසන්නේ.\nසැකකරුවන් මෙතෙක් අත්අඩංගුවට ගෙන නොමැති අතර කොස්වත්ත පොලීසිය වැඩිදුර විමර්ශණ කටයුතු පවත්වනවා.\nපුත්තලම - ජුඩ් සමන්ත",
       "URL": "https://www.hirunews.lk/179440/සහෝදරයින්-දෙදෙනා-කළ-ඇසිඩ්-ප්‍රහාරය",
       "Category": "Local News",
       "Parent URL": "https://www.hirunews.lk/local-news.php?pageID=4155"
}