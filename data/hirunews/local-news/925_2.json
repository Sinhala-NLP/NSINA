{
       "Source": "hirunews",
       "Timestamp": "Sunday, 21 August 2022 - 10:53",
       "Headline": "ඉදි කෙරෙමින් පවතින ගොඩනැගිල්ලකින් වැටී සේවකයෙක් මරුට",
       "News Content": "කොල්ලුපිටිය 19 වන පටුමගේ ඉදිකරමින් පවතින ගොඩනැගිල්ලකින් ඇද වැටීමෙන් පුද්ගලයෙකු මියගොස් තිබෙනවා.\nඊයේ (20) රාත්‍රී මෙම ගොඩනැගිල්ලේ 16 වන මහලෙන් 6 වන මහලට වැටී මෙම පුද්ගලයා මරණයට පත්වී ඇති බවයි පොලිසිය සඳහන් කළේ.\nමෙලෙස මියගොස් ඇත්තේ බදුරැස්ස ප්‍රදේශයේ පදිංචි 31 හැවිරිදි පුද්ගලයෙක්.\nඔහු ඉදි කෙරෙමින් පවතින ගොඩනැගිල්ලේ 16 වන මහලේ සේවය කර ඇති අතර එහි සිට කිසියම් අවශ්‍යතාවක් සඳහා බිම් මහලට පැමිණීමට උත්සාහ කිරීමේදී මෙලෙස ඇද වැටී ඇතැයි සඳහන්.\nමෘත ශරීරය සම්බන්ධ මහේස්ත්‍රාත් පරීක්ෂණය සිදු කර පශ්චාත් මරණ පරීක්ෂණය සඳහා කොළඹ ජාතික රෝහලේ තැන්පත් කර තිබෙනවා.\nසිද්ධිය සම්බන්ධයෙන් කොල්ලුපිටිය පොලිසියයි පරීක්ෂණ සිදුකරන්නේ.",
       "URL": "https://www.hirunews.lk/313342/ඉදි-කෙරෙමින්-පවතින-ගොඩනැගිල්ලකින්-වැටී-සේවකයෙක්-මරුට",
       "Category": "Local News",
       "Parent URL": "https://www.hirunews.lk/local-news.php?pageID=925"
}