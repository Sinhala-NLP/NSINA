{
       "Source": "hirunews",
       "Timestamp": "Tuesday, 16 May 2023 - 6:39",
       "Headline": "දෙනිපිටියේ වෙඩි තැබීමකින් පුද්ගලයෙක් මරුට",
       "News Content": "වැලිගම පොලිස් වසමේ දෙනිපිටිය මුල්ලබොක්ක පාරට හැරෙන හන්දිය අසලදී ඊයේ (15) වෙඩි තැබීමකින් පුද්ගලයෙකු ජිවිතක්ෂයට පත්ව තිබෙනවා.\nයතුරු පැදියෙන් ගමන් කරමින් සිටි පුදලයින් දෙදෙනෙකු හට මෙලෙස නාදුනන පුද්ගලයින් දෙදෙනෙකු පැමිණ මෙලෙස වෙඩි තබා පලා ගොස් ඇති බවයි වාර්තා වන්නේ.\nවෙඩි වැදී එක් පුද්ගලයෙකු ජීවිතක්ෂයට පත්ව ඇති අතර යතුරු පැදියේ ගමන් කළ අනෙක් පුද්ගලයා තුවාල ලබා මාතර රෝහලට ඇතුළත් කර තිබෙනවා.\nමෙලෙස ජීවිතක්ෂයට පත්ව ඇත්තේ අවුරුදු 52ක් වන වැලිගම පැලෑන පදිංචි කරුවෙක් බව සඳහන්.\nතුවාල ලබා ඇත්තේ ජීවිතක්ෂයට පත් පුද්ගලයාගේ පුතා බවයි වාර්තා වන්නේ.\nවෙඩික්කරුවන් විසින් වෙඩිතැබීම සිදුකරන අවස්ථාවේ පුතා එම ස්ථානයෙන් පළා ගොස් ඇති අතර ඔහුව ලුහුබැඳ ගොස් වෙඩිතැබීම සිදුකර තිබෙන බව සඳහන්.\nඅදාළ වෙඩිතැබීම ටී 56 ගිනිඅවියක් භාවිතයෙන් සිදුකර ඇති බවයි පොලීසිය සඳහන් කරන්නේ.\nඔවුන් එහිදී වෙඩි උණ්ඩ 20ක් පමණ භාවිත කර ඇති බවට අවට විසිරී තිබූ පතොරොම් කොපුවලින් අනාවරණය වී තිබෙනවා.\nජීවිතක්ෂයට පත් පුද්ගලයා පාතාල සාමාජිකයෙක් වන අතර ඔහුට පෙර වැරදි රැසක් ඇති බව ද පොලීසිය සඳහන් කරනවා.\nමියගිය පුද්ගලයාගේ මෘත දේහය මාතර මහ රෝහලේ තැන්පත් කර ඇති අතර වෙඩිතැබීම සිදුකළ ස්ථානය පොලීසිය විසින් නිරීක්ෂණය කර තිබෙනවා.",
       "URL": "https://www.hirunews.lk/335311/දෙනිපිටියේ-වෙඩි-තැබීමකින්-පුද්ගලයෙක්-මරුට",
       "Category": "Local News",
       "Parent URL": "https://www.hirunews.lk/local-news.php?pageID=340"
}