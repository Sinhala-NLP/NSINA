{
       "Source": "hirunews",
       "Timestamp": "Tuesday, 07 March 2017 - 10:41",
       "Headline": "හිටපු ජනපතිගේ ප්‍රධාන ආරක්ෂක නිලධාරියාට එරෙහි අල්ලස් නඩුවට ප්‍රතිවිරෝධතා ගොනු කෙරේ",
       "News Content": "හිටපු ජනාධිපති මහින්ද රාජපක්ෂගේ ප්‍රධාන ආරක්ෂක නිලධාරීවරයා ලෙස කටයුතු කරන මේජර් නෙවිල් වන්නිආරච්චිට එරෙහිව අල්ලස් කොමිසම ගොනු කර ඇති වත්කම් නඩු 05 අද කොළඹ අතිරේක මහේස්ත්‍රාත් අරුණි ආටිගල හමුවේ කැදවනු ලැබුවා.\nඑහිදී තම සේවාදායකයාට මෙවැනි චෝදනා යටතේ නඩු පැවරිය නොහැකි බවට මේජර් නෙවිල් වන්නිආරච්චිගේ නීතිඥයන් ගොනු කර තිබූ මූලික විරෝධතා සඳහා අල්ලස් කොමිසම ප්‍රතිවිරෝධතා ගොනු කරනු ලැබුවා.\nඒ සම්බන්ධයෙන් ලිඛිත දේශන ගොනු කරන බවට විත්තියේ නීතිඥයන් දැනුම් දුන් අතර එය අප්‍රේල් මස 25 වැනිදාට ගොනු කරන ලෙසයි අතිරේක මහෙස්ත්‍රාත්වරිය දැනුම් දුන්නේ.",
       "URL": "https://www.hirunews.lk/156259/හිටපු-ජනපතිගේ-ප්‍රධාන-ආරක්ෂක-නිලධාරියාට-එරෙහි-අල්ලස්-නඩුවට-ප්‍රතිවිරෝධතා-ගොනු-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=4627"
}