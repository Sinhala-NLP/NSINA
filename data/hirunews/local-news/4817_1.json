{
       "Source": "hirunews",
       "Timestamp": "Saturday, 29 October 2016 - 19:26",
       "Headline": "යුධ විරුවන් අපරාධකරුවන් කරන තත්වයක් නිර්මාණය වෙලා - මහින්ද",
       "News Content": "යුද රණවිරුවන් අපරාධකරුවන් ලෙස හංවඩුගැසීමේ තත්ත්වයක් නිර්මාණය වී ඇතැයි හිටපු ජනාධිපති මහින්ද රාජපක්ෂ මහතා පවසනවා.\nහිටපු හමුදාපතිවරයෙකු වූ ජෙනරාල් ජෙරී ද සිල්වා මහතා විසින් රචනා කළ කෘතියක් දොරට වැඩීම වෙනුවෙන් පැවති උත්සවයකට එක්වෙමින් හිටපු ජනාධිපතිවරයා මෙම අදහස් පළ කළා.\nහිටපු හමුදාපතිවරයෙකු වූ ජනරාල් ජෙරී ද සිල්වා මහතා විසින් රචනා කළ  \"වෝ හීරෝ කිල්ඩ් ඉන් ඇක්ෂන්” නැමැති කෘතිය දොරට වැඩීම වෙනුවෙන් මෙම උත්සවය ඊයේ පස්වරුවේ පැවැත්වුණේ බණ්ඩාරනායක අනුස්මරණ සම්මන්ත්‍රණ ශාලාවේදියි.\nහිටපු ජනාධිපති මහින්ද රාජපක්ෂ මහතාගේ ප්‍රධානත්වයෙන් පැවති ඊට හිටපු ආරක්ෂක ලේකම් ගෝඨාභය රාජපක්ෂ මහතා ඇතුළු පිරිසක් එක්ව සිටියා.",
       "URL": "https://www.hirunews.lk/146374/යුධ-විරුවන්-අපරාධකරුවන්-කරන-තත්වයක්-නිර්මාණය-වෙලා-මහින්ද",
       "Category": "Local News",
       "Parent URL": "https://www.hirunews.lk/local-news.php?pageID=4817"
}