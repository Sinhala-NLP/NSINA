{
       "Source": "hirunews",
       "Timestamp": "Tuesday, 25 July 2017 - 16:29",
       "Headline": "මෝටර් රථයකින් පැමිණි පුද්ගලයෙක් සිංහ කොඩිය බිම දමා පාගයි (ඡායාරූප)",
       "News Content": "කිසියම් පුද්ගලයෙකු අද(25) දහවල් වවුනියාව දිස්ත්‍රික් ලේකම් කාර්යාලයට පැමිණ දිස්ත්‍රික් ලේකම් කාර්යාලය ඉදිරිපස පැවති ජාතික කොඩිය(සිංහ කොඩිය) කඩා බිම දැමීම සම්බන්ධයෙන් පරීක්ෂණ ආරම්භ කොට ඇති බව වවුනියාව පොලිසිය පවසනවා.\nවවුනියාව පොලිසිය පැවසූවේ දිස්ත්‍රික් ලේකම් එම්.බී ආර් පුෂ්පකුමාර අදාළ සිදුවීම සම්බන්ධයෙන් දැනුවත් කිරීමෙන් අනතුරුව පොලිසිය සිද්ධිය සම්බන්ධයෙන් පරීක්ෂණයක් ආරම්භ කොට ඇති බවයි.\nසිද්ධිය සම්බන්ධයෙන් පිරිසක් පැවසූවේ කාර් රථයකින් පැමිණි පුද්ගලයෙකු දිස්ත්‍රික් ලේකම් කාර්යාලයේ කොඩිය කඩා බිම දමා පාගා නැවත පළාගිය බවයි.\nසිද්ධිය සම්බන්ධයෙන් වවුනියාව පොලිසිය පැවසූවේ අදාළ සිදවීම සිදුකළ පුද්ගලයා සොයා කණ්ඩායම් කිහිපයක් පරීක්ෂණ මෙහෙයවන බවයි.\nමෙසේ බිම දමන ලද ජාතික ධජය නැවත එසවීමටද වව්නියාව දිස්ත්‍රීක් ලේකම් කාර්යාල නිලධාරීන් විසින් පියවර ගෙන තිබෙනවා.",
       "URL": "https://www.hirunews.lk/166749/මෝටර්-රථයකින්-පැමිණි-පුද්ගලයෙක්-සිංහ-කොඩිය-බිම-දමා-පාගයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4404"
}