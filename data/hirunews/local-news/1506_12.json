{
       "Source": "hirunews",
       "Timestamp": "Thursday, 09 December 2021 - 14:38",
       "Headline": "පොඩි ලැසී හමුවීමට නීතිඥවරුන්ට අවසර",
       "News Content": "අපරාධ පරීක්ෂණ දෙපාර්තමේන්තුව භාරයේ රඳවාගෙන සිටින පාතාල කල්ලි නායකයෙකු බව කියන ජනිත් මධුශංක හෙවත් පොඩි ලැසී හමු වී උපදෙස් ලබා ගැනීම සඳහා ඔහුගේ නීතිඥවරුන්ට අවස්ථාව සලසා දෙන ලෙස ශ්‍රේෂ්ඨාධිකරණය නියම කර තිබෙනවා.\nමෙම නඩුව මෝසමක් මාර්ගයෙන් අද (09) කැඳවනු ලැබුවේ මුර්දු ප්‍රනාන්දු, ගාමිණී අමරසේකර සහ ජනක් ද සිල්වා යන ශ්‍රේෂ්ඨාධිකරණ විනිසුරු මඩුල්ල හමුවේයි.\nඑහිදී පොඩි ලැසී වෙනුවෙන් පෙනී සිටි නීතිඥ හර්ෂික සමරනායක අධිකරණයට දන්වා සිටියේ තම සේවාදායකයා හමුවීම සඳහා පසුගිය 03 වනදා අපරාධ පරීක්ෂණ දෙපාර්තමේන්තුවට ගිය ද එහි පොලිස් අධිකාරී මෙරිල් ළමාහේවා ඊට අවස්ථාව ලබා නොදුන් බවයි.\nමෙම පෙත්සම සලකා බැලීම සදහා ලබන 16 වනදා යළි කැදවීමට නියමිතයි.",
       "URL": "https://www.hirunews.lk/290500/පොඩි-ලැසී-හමුවීමට-නීතිඥවරුන්ට-අවසර",
       "Category": "Local News",
       "Parent URL": "https://www.hirunews.lk/local-news.php?pageID=1506"
}