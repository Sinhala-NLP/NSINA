{
       "Source": "hirunews",
       "Timestamp": "Monday, 14 August 2023 - 15:22",
       "Headline": "සමෘද්ධි නිලධාරීන්ට බිලියන ගණන් වැටුප් ගෙවූවද දිළිඳුභාවයේ අඩුවක් නැහැ (වීඩියෝ)",
       "News Content": "සමෘද්ධි නිලධාරීන්ට වැටුප් ගෙවීම වෙනුවෙන් වාර්ෂිකව රුපියල් බිලියන 18ක මුදලක් රජය වැය කළ ද මෙතෙක් මෙරට දිළිඳුභාවයේ අඩුවක් දක්නට නොලැබෙන බව රාජ්‍ය ගිණුම් කාරක සභාවේදී අවධානයට ලක්වුණා.\nඒ, සමෘද්ධි සංවර්ධන දෙපාර්තමේන්තුවේ නිලධාරීන් එම කමිටුව හමුවට කැඳවූ අවස්ථාවේදීයී.\nසමෘද්ධිලාභීන් දිනෙන් දින වැඩි වනවා මිසක් අඩු නොවන බවත්, සමෘද්ධිලාභීන්ගේ ගැටලු කිසි දින නිමාවක් දක්නට නොලැබෙන බවත් මෙහිදී කතාබහට ලක්වුණා.\nසමෘද්ධි සංවර්ධන නිලධාරීන් තමන්ගේ ගම් ප්‍රදේශවල කටයුතු මීට වඩා හොඳින් කළ යුතු බවත් අවධාරණය කෙරුණා.",
       "URL": "https://www.hirunews.lk/344805/සමෘද්ධි-නිලධාරීන්ට-බිලියන-ගණන්-වැටුප්-ගෙවූවද-දිළිඳුභාවයේ-අඩුවක්-නැහැ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=98"
}