{
       "Source": "hirunews",
       "Timestamp": "Saturday, 23 January 2021 - 17:59",
       "Headline": "අධ්‍යාපන අමාත්‍යවරයාට කොරෝනා වෛරසය ආසාදනය වී නොමැති බවට හෙළිවෙයි",
       "News Content": "මේවන විට ස්වයං නිරෝධායනයට ලක්ව සිටින අධ්‍යාපන අමාත්‍ය මහාචාර්ය ජී.එල් පීරිස්ට කොරෝනා වෛරසය ආසාදනය වී නොමැති බවට තහවුරු වී තිබෙනවා.\nමේවන විට කොරෝනා වෛරසය ආසාදනය වී සිටින අධ්‍යාපන රාජ්‍ය අමාත්‍ය පියල් නිශාන්තගේ සමීප ආශ්‍රිතයෙකු වීම හේතුවෙනුයි අධ්‍යාපන අමාත්‍යවරයා සහ පවුලේ සාමාජිකයන් ස්වයං නිරෝධායනයට ලක්ව පී.සී.ආර් පරීක්ෂණ සිදුකර තිබුනේ.\nඑම පරීක්ෂණ ප්‍රතිඵලවලට අනුව අමාත්‍යවරයාට ඔහුගේ පවුලේ සාමාජිකයන් මෙන්ම කාර්ය මණ්ඩලයේ කිසිවෙකුටත් වෛරසය ආසාදනය වී නොමැති බව අධ්‍යාපන අමාත්‍යංශයේ මාධ්‍ය ඒකකය සඳහන් කළා.",
       "URL": "https://www.hirunews.lk/260529/අධ්‍යාපන-අමාත්‍යවරයාට-කොරෝනා-වෛරසය-ආසාදනය-වී-නොමැති-බවට-හෙළිවෙයි",
       "Category": "Local News",
       "Parent URL": "https://www.hirunews.lk/local-news.php?pageID=2193"
}