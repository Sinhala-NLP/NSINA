{
       "Source": "hirunews",
       "Timestamp": "Sunday, 14 August 2016 - 12:07",
       "Headline": "කුරුණෑගල සම්මේලනයෙන් පසු නිදහස් පක්ෂය නව මාවතකට - ඇමති ලක්ෂ්මන් යාපා",
       "News Content": "ශ්‍රී ලංකා නිදහස් පක්ෂ සම්මේලනයට සහභාගි වන ලෙසට හිටපු ජනාධිපති මහින්ද රාජපක්ෂට මෙතෙක් ආරාධනාවක් ලැබී නොමැති බව ඒකාබද්ධ විපක්ෂය නියෝජනය කරන පාර්ලිමේන්තු මන්ත්‍රී ලොහාන් රත්වත්තේ පවසනවා.\nමහනුවර ප්‍රදේශයේ ඊයේ (13) පැවති මාධ්‍ය හමුවකට එක්වෙමින් ඔහු කියා සිටියේ තමන්ට ද මෙතෙක් ඒ සදහා ආරාධනාවක් ලැබී නොමැති බවයි.\nකෙසේ වෙතත්, කුරුණෑගල පැවැත්වෙන සම්මේලනයෙන් පසු නිදහස් පක්ෂය නව ගමන් මාර්ගයකට අවතීර්ණ වනු ඇතැයි රාජ්‍ය අමාත්‍ය ලක්ෂ්මන් යාපා අබේවර්ධන ප්‍රකාශ කළා.\nනිදහස් පක්ෂයේ 65 වන සංවත්සරය සම්බන්ධයෙන් දැනුවත් කිරීම සදහා මාතර ප්‍රදේශයේ ඊයේ පැවති මාධ්‍ය හමුවට එක්වෙමිනුයි ඔහු මේ බව කියා සිටියේ.",
       "URL": "https://www.hirunews.lk/140593/කුරුණෑගල-සම්මේලනයෙන්-පසු-නිදහස්-පක්ෂය-නව-මාවතකට-ඇමති-ලක්ෂ්මන්-යාපා",
       "Category": "Local News",
       "Parent URL": "https://www.hirunews.lk/local-news.php?pageID=4923"
}