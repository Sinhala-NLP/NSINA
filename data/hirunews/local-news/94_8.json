{
       "Source": "hirunews",
       "Timestamp": "Wednesday, 16 August 2023 - 12:49",
       "Headline": "පිනට අතහැර දමා ඇති ගවයන්ට මස් පිණිස වෙඩි තියලා  (ඡායාරූප)",
       "News Content": "නාවලපිටිය උලපනේ ප්‍රදේශයේ පිනට අතහැර දමා ඇති ගවයන් මස් පිණිස වෙඩි තබා ඝාතනය කර රැගෙන ගිය සැකකරුවන් අත්අඩංගුවට ගැනිමට පොලිස් විමර්ෂණයක් ආරම්භ කර තිබෙනවා.\nඅද (16) අලුයම 2ට පමණ වෙඩි හඩක් ඇසුණු බවත්, පසුව ඒ අවට පදිංචි තරුණයෙකු විසින් ඒ පිලිබදව සොයා බැලිමේදි ගව රැලෙහි සිටි එළදෙනෙකු වෙඩි තබා ඝාතනය කර ඇති බවත් ඔහු පොලිසියට පවසා ඇති බවයි වාර්තා වන්නේ.\nප්‍රදේශවාසින් පවසන්නේ එම ගව රංචුවේ සතුන් 18 දෙනෙකු පමණ සිට ඇති අතර මේ වන විට එම සතුන්ගෙන් වැඩි පිරිසක් ජාවාරම්කරුවන් විසින් ඝාතනය කර මස් පිණිස රැගෙන යාම නිසා සතුන් 08 දෙනෙක් පමණක් ඉතිරිව සිටින බවයි.\nනිදහසේ සැරිසරන මෙම ගව රංචුවෙන් මාර්ගයේ ගමන් ගන්නා පුද්ගලයන්ට, රථ වාහනවලට හෝ ප්‍රදේශවාසින්ට කිසිදු හිරිහැරයක් නොමැති බවත්, මෙම ගවයන්ට ප්‍රදේශවාසින් ආහාර පාන ලබාදෙන බවත් මාවතුර වැලිගහ ප්‍රදේශවාසින් පැවසනවා.\nකෙසේ වෙතත් එම ප්‍රදේශයේ දැනට ඉතුරු වි සිටින ගවයන් ආරක්ෂා කර ගැනිමට අවශ්‍ය පියවර ගන්නා ලෙසයි ප්‍රදේශවාසින් අදාල බලධාරින්ගෙන් ඉල්ලා සිටින්නේ.",
       "URL": "https://www.hirunews.lk/344993/පිනට-අතහැර-දමා-ඇති-ගවයන්ට-මස්-පිණිස-වෙඩි-තියලා-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=94"
}