{
       "Source": "hirunews",
       "Timestamp": "Sunday, 05 December 2021 - 9:37",
       "Headline": "කෙසෙල්වත්ත ප්‍රදේශයේදී තියුණු ආයුධවලින් පහරදී පුද්ගලයෙකු ඝාතනය කෙරේ (වීඩියෝ)",
       "News Content": "කොළඹ - කෙසෙල්වත්ත - පරණ යොන් වීථියේදී මෝටර් රථයකින් පැමිණ තියුණු ආයුධවලින් පහරදී පුද්ගලයෙකු ඝාතනය කළ සිද්ධියේ සැකකරු මේ වනවිට හඳුනාගෙන තිබෙනවා.\nඒ අනුව අදාළ පුද්ගලයා කඩිනමින් අත්අඩංගුවට ගැනීම සඳහා විමර්ශන ක්‍රියාත්මක බවයි පොලීසිය සඳහන් කළේ.\nඔහු සමග ඝාතනයට තවත් දෙදෙනෙකු පැමිණ ඇති අතර, ඔවුන් පිළිබඳ මෙතෙක් තොරතුරු අනාවරණ වී නැහැ.\nමෙලෙස හදුනාගැනුණු පුද්ගලයා, සංවිධානාත්මක අපරාධ කල්ලි නායක කෙසෙල්වත්තේ දිනුක සමග සමීප සබඳතා පැවැත්වූ අයෙකු බවට ද තොරතුරු අනාවරණ වී තිබෙනවා.\nඊයේ (04) රාත්‍රියේ අදාළ ඝාතනය සිදුව තිබූ අතර, ඉන් මියගියේ 33 හැවිරිදි කෙසෙල්වත්ත - පරණ යොන් වීථියේ පදිංචි කෙසෙල්වත්තේ ෆවාස් ලෙස හඳුන්වන අයෙක්.\nපොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරී නිහාල් තල්දූව ප්‍රකාශ කළේ ඝාතනයට ලක්වූ එම පුද්ගලයා බන්ධනාගාර ගතව සිට මීට ටික කලකට පෙර නිදහස ලබා පැමිණි අයෙකු බවයි.",
       "URL": "https://www.hirunews.lk/290058/කෙසෙල්වත්ත-ප්‍රදේශයේදී-තියුණු-ආයුධවලින්-පහරදී-පුද්ගලයෙකු-ඝාතනය-කෙරේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1516"
}