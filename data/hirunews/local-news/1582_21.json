{
       "Source": "hirunews",
       "Timestamp": "Friday, 05 November 2021 - 14:26",
       "Headline": "වැලිසර අනතු‍රේ පිය පුතු දෙපළ 19 තෙක් රිමාන්ඩ් (වීඩියෝව)",
       "News Content": "පුද්ගලයෙකුට මරු කැඳවමින් තවත් සිව් දෙනෙකුට තුවාල සිදුකරමින් වැලිසර මහබාගේ ප්‍රදේශයේ සිදුවූ අනතුර සම්බන්ධයෙන් අත්අඩංගුවට ගත් මෝටර් රථය පැදවූ 16 හැවිරිදි ළමයා සහ මෝටර් රථයේ හිමිකරු වන ඔහුගේ පියා ලබන 19 වනදා දක්වා රක්ෂිත බන්ධනාගාර ගත කර තිබෙනවා.\nඒ ඔවුන් අද වත්තල මහේස්ත්‍රාත් හේෂාන් ද මෙල් හමුවට ඉදිරිපත් කෙරුණු අවස්ථාවේදීයි.\nඅනතුරෙන් එක් අයෙකු මියගොස් තවත් තුන් දෙනෙකු තුවාල ලැබුවා.\nඑසේම, අනතුරෙන් මියගිය පුද්ගලයාගේ දියණිය සහ අනතුරට ලක්ව තුවාල ලැබූ අනෙකුත් පුද්ගලයන්ගේ පවුලේ ඥාතීන් අද මහාබාගේ පොලීසිය ඉදිරිපිටදී වරදකරුවන්ට කඩිනමින් දඩුවම් ලබාදෙන ලෙස ඉල්ලමින් විරෝධයක ද නිරත වුණා.\nමේ අතර, අනතුරෙන් තුවාල ලබා රෝහල් ගතව ප්‍රතිකාර ලැබූ 3 දෙනාගෙන් එක් අයෙකු ප්‍රතිකාර ලබා මේ වනවිට රෝහලෙන් පිටව ගොස් ඇති බවයි පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරි නිහාල් තල්දූව ප්‍රකාශ කළේ.",
       "URL": "https://www.hirunews.lk/287079/වැලිසර-අනතු‍රේ-පිය-පුතු-දෙපළ-19-තෙක්-රිමාන්ඩ්-වීඩියෝව",
       "Category": "Local News",
       "Parent URL": "https://www.hirunews.lk/local-news.php?pageID=1582"
}