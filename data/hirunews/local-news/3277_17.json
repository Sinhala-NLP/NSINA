{
       "Source": "hirunews",
       "Timestamp": "Friday, 28 June 2019 - 8:57",
       "Headline": "වර්ජනය ක්‍රියාත්මක වුවත් දුම්රිය කිහිපයක් ධාවනයේ",
       "News Content": "දුම්රිය වෘත්තීය සමිති කිහිපයක් එක්ව සිදුකරන වෘත්තීය ක්‍රියාමාර්ගය හේතුවෙන් ධාවන කටයුතු  මුළුමනින්ම ඇණ හිට නොමැති බව බලධාරීන් පවසනවා.\nඒ අනුව අද පෙරවරුවේ සෑම මාර්ගයකින්ම එක් දුම්රියක් බැගින් කොළඹ කොටුව දක්වා ධාවනය කිරීමට කටයුතු කර ඇති බවයි දුම්රිය සාමාන්‍ය අධිකාරී ඩිලන්ත ප්‍රනාන්දු කියා සිටියේ.\nදුම්රිය සේවය අත්‍යවශ්‍ය සේවාවක් කර තිබියදී මෙම වෘත්තීය ක්‍රියාමාර්ගය සිදුකරන සේවකයින් සහ ධාවනයේ යෙදෙන දුම්රියවලට බාධා සිදුකරන පුද්ගලයින් සම්බන්ධයෙන් නීතිය ක්‍රියාත්මකිරීම සඳහා පොලීසියට කරුණු වාර්තා කරන බව ද ඔහු අවධාරණය කළා.",
       "URL": "https://www.hirunews.lk/219253/වර්ජනය-ක්‍රියාත්මක-වුවත්-දුම්රිය-කිහිපයක්-ධාවනයේ",
       "Category": "Local News",
       "Parent URL": "https://www.hirunews.lk/local-news.php?pageID=3277"
}