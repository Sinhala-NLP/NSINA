{
       "Source": "hirunews",
       "Timestamp": "Tuesday, 27 September 2016 - 16:35",
       "Headline": "වතු කම්කරුවන් වෘත්තීය ක්‍රියාමාර්ගයක (ඡායාරූප)",
       "News Content": "දෛනික වැටුප රුපියල් දහස දක්වා වැඩිකර දෙන ලෙසට ඉල්ලමින් නෝර්වුඩ් සහ බගවන්තලාව ප්‍රදේශවල වතු කම්කරුවන් පිරිසක් ප්‍රමාද වී සේවයට වාර්තා කිරීමේ වෘත්තීය ක්‍රියාමාර්ගයක නිරතවී තිබෙනවා.\nඅද පෙරවරුවේ පැය 3 ක් ප්‍රමාද වී ඔවුන් සේවයට වාර්තා කර ඇති බවයි අප වාර්තාකරු සඳහන් කලේ.\nතම දිනක වැටුප රුපියල් දහස දක්වා වැඩි කර හිග වැටුප් සමග ලබාදීමට කටයුතු නොකරන්නේ නම් ඉදිරියේදී දැඩි වෘත්තීය ක්‍රියාමාර්ග ගන්නා බව කම්කරුවන් ප්‍රකාශකර තිබෙනවා.\nකෙසේවෙතත් ලංකා කම්කරු කොන්ග්‍රසය විසින් ක්‍රියාත්මක කරන මෙම වෘත්තීය ක්‍රියාමාර්ගයට වතුකරයේ සෙසු වෘත්තීය සමිතිවල සහය ලැබී නැතැයි ද සඳහන්.\nඡායාරූප - හැටන් රංජිත් රාජපක්ෂ",
       "URL": "https://www.hirunews.lk/143929/වතු-කම්කරුවන්-වෘත්තීය-ක්‍රියාමාර්ගයක-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4861"
}