{
       "Source": "hirunews",
       "Timestamp": "Thursday, 13 December 2018 - 18:50",
       "Headline": "දියණිය පිළිස්සූ මවක් අත්අඩංගුවට - පැමිණිල්ල පියාගෙන්",
       "News Content": "තම සිව් හැවිරිදි කුඩා දියණිය, හැද සිටින කලිසමේ මළ පහ පිට කිරීම පිළිබදව උරණ වී, යකඩ හැන්දක් රත් කර දැරියගේ පිටුපස පිළිස්සූ මවක අලවතුගොඩ පොලීසිය අත්අඩංගුවට ගත්තා.\nඒ දියණියගේ පියා ඒ පිළිබදව පොලීසියට කළ පැමිණිල්ලකට අනුවයි.\nපසුගිය 9 වනදා අලවතුගොඩ - සයිස්ටන් පෙදෙසේ පදිංචි 21 හැවිරිදි මව මෙම දැරිය පුළුස්සා ඇති අතර, පියා නිවසට පැමිණි පසු දැරිය ඒ පිළිබද හෙලි කර තිබෙනවා.\nඅනතුරුව ඔහු තම බිරිද, දැරිය පුළුස්සා ඇති බවට පොලීසියට පැමිණිලි කර ඇති අතර, ඒ අනුව, සැකකාර මව අත්අඩංගුවට ගැණුනා.\nමහනුවර මහේස්ත්‍රාත්වරයා හමුවට ඉදිරිපත් කිරීමෙන් පසු ඇය රක්ෂිත බන්ධනාගාර ගත කර තිබෙනවා.",
       "URL": "https://www.hirunews.lk/206089/දියණිය-පිළිස්සූ-මවක්-අත්අඩංගුවට-පැමිණිල්ල-පියාගෙන්",
       "Category": "Local News",
       "Parent URL": "https://www.hirunews.lk/local-news.php?pageID=3606"
}