{
       "Source": "hirunews",
       "Timestamp": "Saturday, 28 December 2019 - 7:09",
       "Headline": "ජනපතිගේ නිරීක්ෂණයෙන් පසු වේරහැර කාර්යාලයේ වැඩකටයුතු කාර්යක්ෂම වෙයි - රියදුරු බලපත්‍ර සකස් කළ පසු දැනුම්දෙන අලුත්ම ක්‍රමවේදයක්",
       "News Content": "ජනාධිපති ගෝඨාභය රාජපක්ෂ වේරහැර පිහිටි මෝටර් රථ දෙපාර්තමේන්තුවේ නිරීක්ෂණයකට එක්වීමත් සමඟ එහි කටයුතු කාර්යක්ෂම කිරීමට පියවර ගෙන තිබෙනවා.\nඑම දෙපාර්තමේන්තුවේ වැඩබලන කොමසාරිස් ජනරාල් උපාලි ජයසේකර සඳහන් කළේ රියදුරු බලපත්‍ර සකස් කළ පසු අදාළ පුද්ගලයාට එය දැනුම්දීම සඳහා නව තාක්ෂණය උපයෝගී කරගන්නා බවයි.\nරියදුරු බලපත්‍රය ලබාගැනීම සඳහා ඉල්ලුම්කරු විසින් අයදුම්පත්‍රය භාරදුන් පසු එය සකස් කර ඇති බවට ඔහුගේ දුරකථන අංකයට කෙටි පණිවුඩයක් මඟින් එය දැනුම්දීම සිදුකරනු ලබනවා.\nඑමඟින් රියදුරු බලපත්‍ර ලබාගැනීමට පැමිණෙන පුද්ගලයින් අපහසුතාවයට පත් නොවන අතර, සිය දෙපාර්තමේන්තුවේ කටයුතුද කාර්යක්ෂමව සිදුකර ගැනීමට හැකිවන බවයි ඔහු වැඩිදුරටත් සඳහන් කළේ.",
       "URL": "https://www.hirunews.lk/231084/ජනපතිගේ-නිරීක්ෂණයෙන්-පසු-වේරහැර-කාර්යාලයේ-වැඩකටයුතු-කාර්යක්ෂම-වෙයි-රියදුරු-බලපත්‍ර-සකස්-කළ-පසු-දැනුම්දෙන-අලුත්ම-ක්‍රමවේදයක්",
       "Category": "Local News",
       "Parent URL": "https://www.hirunews.lk/local-news.php?pageID=2982"
}