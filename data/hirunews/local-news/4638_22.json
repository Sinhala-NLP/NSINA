{
       "Source": "hirunews",
       "Timestamp": "Tuesday, 28 February 2017 - 13:23",
       "Headline": "බැඳුම්කර සිද්ධිය දකුණු පළාත් සභාව උණුසුම් කරයි (ඡායාරූප)",
       "News Content": "මහ බැංකු බැඳුම්කර සිද්ධිය සම්බන්ධයෙන් කරුණු ඉදිරිපත් වීමත් සමඟ දකුණු පළාත් සභාව තුල අද උණුසුම් තත්ත්වයක් ඇති වුණා.\nමෙම වංචාව සම්බන්ධයෙන් සිදුකරන විමර්ශන කඩිනමින් අවසන් කර වරදකරුවන්ට දඬුවම් ලබාදිය යුතු බවට පළාත් සභාව නියෝජනය කරන ඒකාබද්ධ විපක්ෂ මන්ත්‍රීවරුන් විරෝධය පළ කළ අතර ඊට එක්සත් ජාතික පක්ෂ පළාත් සභා මන්ත්‍රීවරුන් ද මැදිහත් වුණා.\nඑම අවස්ථාවේදී සභාව තුල උණුසුම් තත්ත්වයක් හටගත්තා.\nමේ අතර මහබැංකු බැඳුම්කර සිද්ධිය සම්බන්ධයෙන් පරීක්ෂණ සිදුකරන ජනාධිපති කොමිසමට අද යළිත් මුදල් අමාත්‍යාංශ ලේකම්, ආචාර්ය එස්.එච්. සමරතුංග පැමිණීමට නියමිතයි.\nමීට පෙර අවස්ථා දෙකකදී ඔහු කොමිසම වෙත කැදවා තිබුණා.\nඡායාරූප - හිනිදුම රවින්ද්‍ර ලියනගේ",
       "URL": "https://www.hirunews.lk/155672/බැඳුම්කර-සිද්ධිය-දකුණු-පළාත්-සභාව-උණුසුම්-කරයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4638"
}