{
       "Source": "hirunews",
       "Timestamp": "Tuesday, 28 September 2021 - 11:09",
       "Headline": "අන්තරායකර රැකියා පිළිබඳ පනත සංශෝදනය කෙරෙයි",
       "News Content": "කාන්තාවන්, තරුණ අය සහ ළමයින් සේවයේ යෙදවීම නියාමනය කිරීමට සහ ඔවුන්ගේ රැකියාවල සුරක්ෂිතතාව වෙනුවෙන් මේ වෙනවිට ක්‍රියාත්මක වෙන්නේ 1956 අංක 47 දරන පනතයි.\nඑහි ඇතැම් වගන්තිවල සංශෝදන කිහිපයක් සිදු කිරීමට අමාත්‍ය මණ්ඩල සාකච්ඡාවේ දී තීරණය වී තිබෙනවා.\nඒ අනුව 2021 ජනවාරි මාසයේ සිට ළමයින් සේවයේ යෙදවීමේ අවම වයස සීමාව අවුරුදු 16 දක්වා ඉහළ යනු ඇති.\nමේ වෙනවිට වයස අවුරුදු 16ත් 18ත් අතර තරුණ අයට අන්තරායකර යැයි නම් කෙරුණු රැකියා 51ක් පවතින අතර,නව සංශෝදනය යටතේ එය 71ක් දක්වා පුළුල් වී තිබෙනවා.\nඑයට රූපලාවන්‍ය, පරිගණක, ඉලෙක්ට්‍රෝනික හා ගෘහ සේවය යන ක්ෂේත්‍රවලට අයත් කාලීන වශයෙන් අන්තරායකර නව රැකියා විස්සක් ඇතුළත්.",
       "URL": "https://www.hirunews.lk/283444/අන්තරායකර-රැකියා-පිළිබඳ-පනත-සංශෝදනය-කෙරෙයි",
       "Category": "Local News",
       "Parent URL": "https://www.hirunews.lk/local-news.php?pageID=1664"
}