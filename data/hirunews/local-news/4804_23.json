{
       "Source": "hirunews",
       "Timestamp": "Monday, 07 November 2016 - 19:21",
       "Headline": "අධ්‍යාපනයයි, සෞඛ්‍යයයි ආණ්ඩුව විකුණනවා - අන්තරේ",
       "News Content": "අධ්‍යාපනය සහ සෞඛ්‍යය, පෞද්ගලීකරණය කිරීම වත්මන් රජයේ ප්‍රතිපත්තිය වී ඇති බව අන්තර් විශ්වවිද්‍යාලයීය ශිෂ්‍ය බල මණ්ඩලය පවසනවා.\nමාළඹේ පෞද්ගලික වෛද්‍ය විද්‍යාලය පිළිබඳව දැනුවත් කිරීම සඳහා කොළඹ අද පැවැති මාධ්‍ය හමුවකට එක්වෙමින් එහි කැදවුම්කරු ලහිරු වීරසේකර සඳහන් කළේ අදාළ වෛද්‍ය විද්‍යාලයට උපාධි පිරිනැමිය  හැකි බවට සෞඛ්‍ය අමාත්‍යවරයා සහ උසස් අධ්‍යාපන අමාත්‍යවරයා නීතිපතිවරයා හරහා අධිකරණයට දැනුම් දී ඇති බවයි.\nශ්‍රී ලංකා වෛද්‍ය සභාවේ සහ අනෙකුත් අවසරයන්  මාළඹේ වෛද්‍ය විද්‍යාලයට ලබාදෙන ලෙස ඉල්ලා එහි ඉගෙනුම ලබන සිසුවියක් ගොනු කර ඇති පෙත්සමක් ද හෙට ශ්‍රේෂ්ඨාධිකරණයේදී සලකා බැලෙනවා.",
       "URL": "https://www.hirunews.lk/147046/අධ්‍යාපනයයි-සෞඛ්‍යයයි-ආණ්ඩුව-විකුණනවා-අන්තරේ",
       "Category": "Local News",
       "Parent URL": "https://www.hirunews.lk/local-news.php?pageID=4804"
}