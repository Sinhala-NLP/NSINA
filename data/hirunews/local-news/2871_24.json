{
       "Source": "hirunews",
       "Timestamp": "Tuesday, 03 March 2020 - 15:06",
       "Headline": "මිද්දෙණියේ වෙඩි තැබීමකින් පුද්ගලයෙකු ජිවිතක්ෂයට",
       "News Content": "මිද්දෙණිය - කාරියමඩිත්ත - දඹේතලාව ප්‍රදේශයේ අද දහවල් සිදුවූ වෙඩි තැබීමකින් පුද්ගලයෙකු ජිවිතක්ෂයට පත්වුණා.\nබරපතල තුවාල ලැබූ ඔහු තලාව රෝහලට ඇතුළත් කිරීමෙන් පසු ඇඹිලිපිටිය රෝහලට මාරු කර යැවුණු අතර, එහිදී ජිවිතක්ෂයට පත්වූ බවයි පොලිස් මාධ්‍ය කොට්ඨාසය සඳහන් කළේ.\nකාරියමඩිත්ත ප්‍රදේශයේ පදිංචි 36 හැවිරිදි මෙම පුද්ගලයා ප්‍රදේශයේ අවමංගල්‍ය උත්සවයකට සහභාගිවී නැවත යමින් සිටියදී වෙඩි ප්‍රහාරයට ලක්ව තිබෙනවා.\nවෙඩි තැබීම සිදුකළ පුද්ගලයා පලාගොස් ඇති අතර, සැකකරු අත්අඩංගුවට ගැනීම සඳහා මිද්දෙණිය පොලීසිය විමර්ශනයක් ආරම්භ කර ඇති බවයි පොලිස් මූලස්ථානය සඳහන් කළේ.",
       "URL": "https://www.hirunews.lk/235698/මිද්දෙණියේ-වෙඩි-තැබීමකින්-පුද්ගලයෙකු-ජිවිතක්ෂයට",
       "Category": "Local News",
       "Parent URL": "https://www.hirunews.lk/local-news.php?pageID=2871"
}