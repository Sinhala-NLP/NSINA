{
       "Source": "hirunews",
       "Timestamp": "Wednesday, 15 June 2016 - 14:09",
       "Headline": "කැළණි සරසවි සිසුන්ට තහනම් නියෝගයක්",
       "News Content": "කැළණි විශ්ව විද්‍යාලයේ සිසුන් පිරිසක් කොළඹ කොටුව ප්‍රදේශයේ පැවැත්වීමට සුදානම් වන උද්ඝෝෂණයකට එරෙහිව කොටුව පොලිසිය විසින් තහනම් නියෝගයක් ලබාගෙන තිබෙනවා.\nඒ කැළණි සරසවි සිසුන් පාගමනකින් කොටුවට පැමිණ උද්ඝෝෂණයක් පැවැත්වීමට සුදානම් වන බවට ලැබුනු තොරතුරකට අනුවයි.\nකොටුව පොලිස් ස්ථානය මගින් මේ පිළිබඳ කොටුව මහේස්ත්‍රාත් අධිකරණයට කරුණු වාර්තාකර තිබෙනවා.\nඅධිකරණය නියෝග ඛර ඇත්තේ එවැනි උද්ඝෝෂණයක් හෝ පාගමනක් පවත්වාගෙන යාම සඳහා බාධාවක් නොමැති අතර උද්ඝෝෂණය සහ පාගමන පවත්වාගෙන යාමේදී මෙම අධිකරණ බල ප්‍රදේශය තුල මාර්ගයේ ගමන් ගන්නා වාහන සහ මගීන්ට කිසිදු ආකාරයක බාධාවක් පීඩාවක් සිදුවන ආකාරයෙන් එය නොපැවැත්විය යුතු බවයි.\nඑමෙන්ම නීති විරෝධී ලෙස සහ සාමය කඩවන ආකාරයෙන් / බලහත්කාරයෙන් රජයේ ආයතනයක් වන ජනාධිපති ලේකම් කාර්යාලය තුලට බලහත්කාරයෙන් ඇතුලුවීම වලක්වාලමින් අදාළ නියෝගය අධිකරණය විසින් නිකුත්කර ඇති බවයි පොලිසිය ප්‍රකාශ කලේ.",
       "URL": "https://www.hirunews.lk/135619/කැළණි-සරසවි-සිසුන්ට-තහනම්-නියෝගයක්",
       "Category": "Local News",
       "Parent URL": "https://www.hirunews.lk/local-news.php?pageID=5005"
}