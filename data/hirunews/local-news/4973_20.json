{
       "Source": "hirunews",
       "Timestamp": "Friday, 08 July 2016 - 18:54",
       "Headline": "ගුරුවරයෙකුට පහර දුන්, නාලන්දේ සිසුන් සොයා පරීක්ෂණ",
       "News Content": "විදුහල්පතිවරයා සහ සිසුන් පිරිසක් තමන්ට පහර දුන් බව පවසමින් කොළඹ නාලන්දා විද්‍යාලයේ ගුරුවරයෙකු ප්‍රතිකාර සඳහා කොළඹ ජාතික රෝහලට ඇතුළත් වී තිබෙනවා.\nබොරැල්ල පොලීසියේ ප්‍රකාශකයෙකු සදහන් කළේ අදාළ පහරදීම සම්බන්ධයෙන් මේ වන විටත් පරීක්ෂණයක් ආරම්භ කර ඇති බවයි.\nසිද්ධිය පිළිබදව හිරු ප්‍රවෘත්ති අංශයට අදහස් දැක්වූ පහරකෑමට ලක්වූ ගුරුවරයා වූ සුසන්ත හේරත් කියා සිටියේ විදුහල්පතිවරයා තමන් සිය කාර්යාලයට කැදවා සිසුන් සමඟ පහර දී යලි කාමරයකට දමා තමන්ට පහර දුන් බවයි.\nපහරදීම පිළිබදව එම විද්‍යාලයේ ගුරුවරියක වන අනුලා රෝහිනී ද අදහස් පළ කළා.\nඇය කියා සිටියේ ද ගුරුවරයාට පහරදීම සහ කෑගැසීම් ශබ්ද තමන්ට ද ඇසුණු බවයි.\nමේ පිළිබදව හිරු ප්‍රවෘත්ති අංශය නාලන්දා විද්‍යාලයේ විදුහල්පති රංජිත් ජයසුන්දරගෙන් විමසීමට උත්සාහ කළ ද එය ව්‍යර්ථ වූයේ ඔහු දුරකථනය විසන්ධි කර තිබීම හේතුවෙන්.\nකොළඹ නාලන්දා විද්‍යාලයේ විදුහල්පතිවරයා සම්බන්ධයෙන් අල්ලස් හෝ දූෂණ විමර්ශන කොමිසමට කළ පැමිණිල්ලක ප්‍රගතිය විමසීමට එම විද්‍යාලයේ ගුරුවරුන් පිරිසක් ඊයේ අල්ලස් කොමිසමට ගොස් තිබුණා.\nඊට පහරකෑමට ලක්වූ ගුරුවරයා වන සුසන්ත හේරත් ද එක්ව සිටියා.",
       "URL": "https://www.hirunews.lk/137529/ගුරුවරයෙකුට-පහර-දුන්-නාලන්දේ-සිසුන්-සොයා-පරීක්ෂණ",
       "Category": "Local News",
       "Parent URL": "https://www.hirunews.lk/local-news.php?pageID=4973"
}