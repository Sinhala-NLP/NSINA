{
       "Source": "hirunews",
       "Timestamp": "Tuesday, 23 July 2019 - 12:22",
       "Headline": "කොළඹ ප්‍රදේශ කිහිපයක අද පස්වරු 6 සිට පැය 16ක ජල කප්පාදුවක්",
       "News Content": "අඹතලේ ජල පවිත්‍රාගාරයේ ප්‍රධාන සම්ප්‍රේෂණ නළයේ හදිසි බිද වැටීමක් හේතුවෙන් අද පස්වරු 6 සිට හෙට උදෑසන 10 දක්වා කොළඹ ඇතුළු ප්‍රදේශ කිහිපයක පැය 16ක් ජල සැපයුම අත්හිටුවා තිබෙනවා.\nජාතික ජල සම්පාදන හා ජලාපවහන මණ්ඩලය සඳහන් කළේ කොළඹ 3, 4, 5, 6, සහ හෝකන්දර යන ප්‍රදේශවලට එම කාලය තුළ සම්පූර්ණයෙන්ම ජල සැපයුම අත්හිටුවනු ඇති බවයි.\nමීට අමතරව දෙහිවල - ගල්කිස්ස, කෝට්ටේ, කඩුවෙල මහ නගර සභා බලප්‍රදේශය, මහරගම, බොරලැස්ගමුව, කොළොන්නාව, කොටිකාවත්ත යන ප්‍රදේශවලට මෙන්ම රත්මලාන සහ සොයිසාපුර මහල් නිවාස සංකීර්ණයට අඩු පීඩනයක් යටතේ ජල සැපයුම සිදුවනු ඇති.",
       "URL": "https://www.hirunews.lk/220862/කොළඹ-ප්‍රදේශ-කිහිපයක-අද-පස්වරු-6-සිට-පැය-16ක-ජල-කප්පාදුවක්",
       "Category": "Local News",
       "Parent URL": "https://www.hirunews.lk/local-news.php?pageID=3233"
}