{
       "Source": "hirunews",
       "Timestamp": "Thursday, 25 August 2016 - 18:14",
       "Headline": "නිදහස් පක්ෂයේ සිටින සියලූ නිලධාරීන් අදක්ෂයි - විදුර වික්‍රමනායක",
       "News Content": "ශ්‍රී ලංකා නිදහස් පක්ෂයේ දැනට සිටින සියළුම නිලධාරින් අදක්ෂයින් බව ඒකාබද්ධ විපක්ෂයේ පාර්ලිමෙන්තු මන්ත්‍රි විදුර වික්‍රමනායක චෝදනා කරනවා.\nඔහු මේ බව ප්‍රකාශ කළේ අද (25) කොළඹ පැවති මාධ්‍ය හමුවකට එක්වෙමින්.\nකෑගල්ල දිස්ත්‍රික්කය නියෝජනය කරන නියෝජ්‍ය අමාත්‍ය දුෂ්මන්ත මිත්‍රපාල ඊයේ (24) මාධ්‍ය හමුවකදී සිදුකළ ප්‍රකාශයක් සම්බන්ධයෙන්ද එම මාධ්‍ය හමුවට එක්ව සිටි එම දිස්ත්‍රික්කය නියෝජනය කරන පාර්ලිමේන්තු මන්ත්‍රී තාරක බාලසුරිය අදහස් පළ කළා.\nඑහිදී ඔහු කියා සිටියේ හිටපු ජනාධිපති මහින්ද රාජපක්ෂගේ ඡායාරූප යොදා ගනිමින් පාර්ලිමේන්තුවට තේරී පත්ව නියෝජ්‍ය අමාත්‍ය ධුර ලබාගත්තායින් පසුව ඇතැම් අයට හිටපු ජනාධිපතිවරයා අමතකව ඇති බවයි.",
       "URL": "https://www.hirunews.lk/141472/නිදහස්-පක්ෂයේ-සිටින-සියලූ-නිලධාරීන්-අදක්ෂයි-විදුර-වික්‍රමනායක",
       "Category": "Local News",
       "Parent URL": "https://www.hirunews.lk/local-news.php?pageID=4907"
}