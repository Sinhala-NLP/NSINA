{
       "Source": "hirunews",
       "Timestamp": "Saturday, 11 February 2017 - 12:09",
       "Headline": "බිබිලේ පැතිරුණු එච්.වන්.එන්.වන්. රෝගය පාලනය කෙරේ",
       "News Content": "බිබිල ප්‍රදේශයේ පැතිර ගිය ඉන්ෆ්ලූවෙන්සා එච්.වන්.එන්.වන් රෝගය පාලනය කිරීමට කටයුතු කර ඇති බව සෞඛ්‍ය අංශ පවසනවා.\nසෞඛ්‍ය සේවා අධ්‍යක්‍ෂ ජනරාල් වෛද්‍ය ජයසුන්දර බණ්ඩාර සඳහන් කළේ රෝගය පාලනය කිරීමට අවශ්‍ය සියලූ ඖෂධ සහ උපදෙස් කඩිනමින් ලබාදුන් බවයි.\nගැබිණි මව්වරුන් කිහිප දෙනෙකු ඇතුළු රෝගීන් 30 කට ආසන්න සංඛ්‍යාවක් ප්‍රදේශයෙන් වාර්තාවූ අතර, ඔවුන් බිබිල මූලික රෝහල වෙත ඇතුළත් කර තිබුණා.\nසෞඛ්‍ය සේවා අධ්‍යක්‍ෂ ජනරාල් වෛද්‍ය ජයසුන්දර බණ්ඩාර කියා සිටියේ ඔවුන් සියලූදෙනා මේ වනවිට යහපත් සෞඛ්‍ය තත්ත්වයෙන් පසුවන බවයි.\nමේ අතර සෞදි අරාබියේ මක්කම වන්දනාවේ යන බැතිමතුන් එම රටෙහි පැතිර යන මොළේ උණ රෝගයෙන් ආරක්ෂාවීම සඳහා අවශ්‍ය එන්නත් ලබාගන්නා ලෙසද සෞඛ්‍ය සේවා අධ්‍යක්‍ෂ ජනරාල් වෛද්‍ය ජයසුන්දර බණ්ඩාර ඉල්ලීමක් කළා.",
       "URL": "https://www.hirunews.lk/154215/බිබිලේ-පැතිරුණු-එච්-වන්-එන්-රෝගය-පාලනය-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=4666"
}