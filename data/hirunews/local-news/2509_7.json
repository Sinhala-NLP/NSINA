{
       "Source": "hirunews",
       "Timestamp": "Thursday, 20 August 2020 - 16:25",
       "Headline": "මැන්ඩි ගෙන ආ බෝට්ටුව අම්බලන්ගොඩ ධීවර වරායෙන් හමුවේ",
       "News Content": "පසුගියදා අත්අඩංගුවට ගත් රුපියල් මිලියන 200කට  වැඩි වටිනාමක් ඇති මැන්ඩි මත්ද්‍රව්‍ය කිලෝග්‍රෑම් 12 රැගෙන ඒම සඳහා උපයෝගි කර ගත් යාත්‍රාව ද අම්බලන්ගොඩ ධීවර වරායේ තිබී සොයා ගෙන තිබෙනවා.\nඅම්බලන්ගොඩ - පටබැදිමුල්ල වෙරළ මාවත ප්‍රදේශයේ අබලි ද්‍රව්‍ය ගබඩා කර ඇති ස්ථානයක සඟවා තිබියදි මැන්ඩි නැමති මත්ද්‍රව්‍ය සොයා ගත් අතර සිද්ධියට අදාලව මේ වනවිට පුද්ගලයින් 6 දෙනෙකු අත්අඩංගුවට ගෙන තිබෙනවා.\nගල්කිස්ස කොට්ඨාශ ජ්‍යෙෂ්ඨ පොලිස් අධිකාරිවරයාට ලැබුණු තොරතුරකට අනුව අම්බලන්ගොඩ වෙරළ පාරේ නිවසක් පරීක්ෂාවට ලක් කිරීමේදී මෙම මත්ද්‍රව්‍ය තොගය හමුවී ඇති බවයි බස්නාහිර පළාත භාර ජ්‍යෙෂ්ඨ නියෝජ්‍ය පොලිස්පති දේශබන්දු තෙන්නකෝන් සඳහන් කළේ.\nරාත්‍රී සමාජ ශාලාවල සහ සුපිරි හෝටල්වල සාදවලදී මෙම මත්ද්‍රව්‍ය භාවිත වන බවට තොරතුරු ලැබී තිබෙනවා.\nඅත්අඩංගුවට ගත් සැකකරු ප්‍රකාශ කර ඇත්තේ රාත්‍රී සමාජ ශාලාවකට බෙදා හැරීම සඳහා මුහුදු මාර්ගයෙන් ලැබුණු මෙම මත්ද්‍රව්‍ය තොගය සගවා තැබූ බවටයි.\nමෙම මත්ද්‍රව්‍ය කිලෝ 12 ක් ශ්‍රී ලංකාවෙන් සොයා ගත් පළමු අවස්ථාව ද මෙය වනවා.",
       "URL": "https://www.hirunews.lk/248257/මැන්ඩි-ගෙන-ආ-බෝට්ටුව-අම්බලන්ගොඩ-ධීවර-වරායෙන්-හමුවේ",
       "Category": "Local News",
       "Parent URL": "https://www.hirunews.lk/local-news.php?pageID=2509"
}