{
       "Source": "hirunews",
       "Timestamp": "Saturday, 05 August 2017 - 19:06",
       "Headline": "වඩා වැදගත් ජනතා මතයයි - හිටපු ජනපති කියයි",
       "News Content": "අමාත්‍ය රවී කරුණානායක සම්බන්ධයෙන් මතුව ඇති ගැටලූවේදී වඩා වැදගත් වන්නේ ජනතා මතය බව හිටපු ජනාධිපති මහින්ද රාජපක්ෂ පවසනවා.\nවිශ්වාසභංග යෝජනාවට අත්සන් නොකළත් එම කටයුතු තම අධීක්ෂණය යටතේ සිදුවූ බවයි ඔහු සදහන් කරන්නේ.\nබේරුවල ප්‍රදේශයේ පැවති ජනහමුවකින් අනතුරුව එම තත්ත්වය සම්බන්ධයෙන් මාධ්‍යවේදීන් නැගූ ප්‍රශ්නවලට හිටපු ජනාධිපතිවරයා මෙලෙස පිළිතුරු ලබාදුන්නා.\nඑහිදී හිටපු ජනාධිපතිවරයා කියා සිටියේ තමන් කිසිවිටෙක එවන් අවස්ථාවන් සදහා පාර්ලිමේන්තුව තුළ නියෝජනය මෙතෙක් නොකළ බවයි.\nවිදෙස් රටවලට ඉඩම් සින්නක්කරව පැවරීම සහ උමා ඔය ව්‍යාපෘතිය සම්බන්ධයෙන් ද හිටපු ජනාධිපතිවරයාගෙන් මාධ්‍යවේදීන් මෙහිදී ප්‍රශ්න කළ අතර, එහිදී උමා ඔය ව්‍යාපෘතිය කැබිනට් අනුමැතිය සදහා ඉදිරිපත් කරනු ලැබුවේ ජනතා විමුක්ති පෙරමුණේ නායක අනුර කුමාර දිසානායක විසින් බව හිටපු ජනාධිපතිවරයා අවධාරණය කළා.",
       "URL": "https://www.hirunews.lk/167713/වඩා-වැදගත්-ජනතා-මතයයි-හිටපු-ජනපති-කියයි",
       "Category": "Local News",
       "Parent URL": "https://www.hirunews.lk/local-news.php?pageID=4384"
}