{
       "Source": "hirunews",
       "Timestamp": "Monday, 02 January 2017 - 19:11",
       "Headline": "ඉඩකඩම් බේරා ගැනීමට සටන් කිරීමට සිදුව ඇති බව හිටපු ජනපති කියයි",
       "News Content": "මෙරට ජනතාවගේ ඉඩකඩම් බේරා ගැනීමට පිටරැටියන් සමග සටන් කිරීමට සිදුවී ඇති බව හිටපු ජනාධිපති මහින්ද රාජපක්ෂ පවසනවා.\nඇඹිලිපිටිය,ආනන්ද බෝධි විහාරස්ථානයේ අද පස්වරුවේ පැවති උත්සවයකට එක්වෙමින් හිටපු ජනාධිපතිරවයා මේ බව කියා සිටියා.\n‘‘අද අපිට වෙලා තියෙන්නේ අපේ ඉඩම් බේරගන්න සටන් කරන්න වෙලා තියෙන්නේ පිටරැටියන් එක්ක.හම්බන්තොටින් අක්කර 15000 ක් කියන්නේ  එසේ මෙසේ ගානක් නෙවෙයි. දැන් කියනවා 5000 යි කියලා. ඉතිරි ටික ඇඹිලිපිටියෙන් හා මොනරාගලින් කියනවා. ඒ කෙසේ වෙතත් රටේ ජනතාවට අයිති ඉඩ කඩම් පවරන ටික අවස්ථාවකදී අර මහා කැළෑවට වෙලා වැටිලා තිබුණනම්, අර වරායන් හදන්නෙ නැතිව ඒවා නොදියුණු රටක් බවට පත්වෙලා තිබුණානම්, ගුවන්තොටුවලවල් හැදෙන්නෙ නැතිව තිබුණනම්, ක්‍රීඩාංගන හැදෙන්නෙ නැතිව තිබුණනම්, පාරවල් ටික කාපට්වෙන්නෙ නැතිව, හයිවේ එක හැදෙන්නෙ නැතිව කොච්චිපාරවල් ටික හදන්නෙ නැතිව තිබුණනම් සමහරවිට අපිට ඉඩම් ටික ඉතිරි කර ගන්න තිබුණයි කියලා මට හිතෙනවා.’’",
       "URL": "https://www.hirunews.lk/151142/ඉඩකඩම්-බේරා-ගැනීමට-සටන්-කිරීමට-සිදුව-ඇති-බව-හිටපු-ජනපති-කියයි",
       "Category": "Local News",
       "Parent URL": "https://www.hirunews.lk/local-news.php?pageID=4727"
}