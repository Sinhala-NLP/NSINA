{
       "Source": "hirunews",
       "Timestamp": "Monday, 07 September 2020 - 11:15",
       "Headline": "නුවරඑළියේ නිරෝධායන මධ්‍යස්ථානයක සිටි පුද්ගලයෙකු මියයයි (වීඩියෝ)",
       "News Content": "නුවරඑළියේ හෝටලයක නිරෝධායනයට ලක් වෙමින් සිටි පුද්ගලයෙකු රෝහල් ගත කිරීමෙන් අනතුරුව මියගොස් තිබෙනවා.\n56 හැවිරිදි ජාඇළ - කොටුගොඩ ප්‍රදේශයේ පදිංචි මොහු එක්සත් අරාබි එමීර් රාජ්‍යයේ සිට දිවයිනට පැමිණ ඇත්තේ පසුගිය 31 වනදායි.\nපාදයක තුවාලයකින් විෂබීජයක් ශරීරගතවීම සහ හෘදයාබාධයක් හේතුවෙන් ඔහු පසුගිය 2 වනදා නුවරඑළිය මූලික රෝහලට ඇතුළත් කෙරුණා.\nමෙම පුද්ගලයා මෙරටට පැමිණීමට පෙර එක්සත් අරාබි එමීර් රාජ්‍යයේ මසක පමණ කාලයක් රෝහල් ගතව සිටි බවයි වාර්තාවන්නේ.\nරෝහල් ගතකිරීමෙන් අනතුරුව සිදුකළ පී.සී.ආර්. පරීක්ෂණවලදී මෙම පුද්ගලයාට කොරෝනා වෛරසයට ආසාදනය වී නොතිබූ බව නුවරඑළිය මූලික රෝහලේ අධ්‍යක්‍ෂවරයා සඳහන් කළා.",
       "URL": "https://www.hirunews.lk/249602/නුවරඑළියේ-නිරෝධායන-මධ්‍යස්ථානයක-සිටි-පුද්ගලයෙකු-මියයයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2471"
}