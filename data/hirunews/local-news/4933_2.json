{
       "Source": "hirunews",
       "Timestamp": "Sunday, 07 August 2016 - 13:14",
       "Headline": "ඇසළ පෙරහරේ ආරක්ෂාවට පොලීසියෙන් 4500 ක්",
       "News Content": "හෙටින් ආරම්භවන මහනුවර ඇසල පෙරහර මංගල්‍යයේ ආරක්ෂාව සඳහා පොලිස් නිලධාරින් 4500 කට අධික සංඛ්‍යාවක් අනුයුක්ත කර ඇති බව මධ්‍යම පළාත් භාර ජ්‍යෙෂ්ඨ නියෝජ්‍ය පොලිස්පති එස්.ඒ.ඞී.එස්. ගුණවර්ධන පවසනවා.\nඇසළ පෙරහර පැවැත්වෙන කාලය අතරතුර ශ්‍රී දළඳා මාලිගාව සහ ඒ අවට ආරක්ෂාව සඳහා අනුයුක්ත කර ඇති නිලධාරින්ගේ හමුවකට එක්වෙමිනුයි ජ්‍යෙෂ්ඨ නියෝජ්‍ය පොලිස්පතිවරයා මේ බව ප්‍රකාශ කළේ.\nමෙවර ඇසළ මංගල්‍යයේ පළමු කුඹල් පෙරහර හෙට වීථි සංචාරය කෙරෙන අතර  එය දින 5 ක් පැවැත්වෙනවා.\nපළමු රන්දෝලි පෙරහර ලබන 13 වනදා ආරම්භ වන අතර අවසන් රන්දෝලි පෙරහර ඇසළ පෝදා රාත්‍රියේ වීථි සංචාරය කිරීමට නියමිතයි.",
       "URL": "https://www.hirunews.lk/140016/ඇසළ-පෙරහරේ-ආරක්ෂාවට-පොලීසියෙන්-4500-ක්",
       "Category": "Local News",
       "Parent URL": "https://www.hirunews.lk/local-news.php?pageID=4933"
}