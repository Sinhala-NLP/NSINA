{
       "Source": "hirunews",
       "Timestamp": "Thursday, 15 April 2021 - 9:09",
       "Headline": "දින දෙකක් තුළ හදිසි අනතුරු 309 ක්",
       "News Content": "කොළඹ ජාතික රෝහලට ඊයේ සහ පෙරේදා දින දෙකෙහි හදිසි අනතුරු හේතුවෙන් රෝහල් ගතකළ සංඛ්‍යාව 309 ක් බව එහි නියෝජ්‍ය අධ්‍යක්ෂ වෛද්‍ය ප්‍රදීප් රත්නසේකර ප්‍රකාශ කළා.\nඑය පසුගිය වසරට සාපේක්ෂව සියයට 39 ක වැඩිවීමක් බවයි ඔහු කියා සිටියේ.\nපසුගිය වසරේ එම දින දෙකෙහි වාර්තාවී ඇත්තේ හදිසි අනතුරු 188 ක් පමණයි.\nමේ අතර මෙවර වාර්තාවූ හදිසි අනතුරුවලින් වැඩි සංඛ්‍යාවක් මහමග සිදුවූ රිය අනතුරු වන අතර, එම සංඛ්‍යාව 77 ක්.\nඑමෙන්ම වැටීම් අනතුරු 73 ක් සහ හිංසන ක්‍රියා මෙන්ම පහරකෑම් 38 ක් වාර්තාවී තිබෙනවා.\nකෙසේ වෙතත් ගිණිකෙළි අනතුරු වාර්තාවී ඇත්තේ හතරක් පමණක් වන අතර, එම සිදුවීම් හතරම නොසැළකිල්ල හේතුවෙන් සිදුව ඇති බවයි ජාතික රෝහලේ නියෝජ්‍ය අධ්‍යක්ෂ වෛද්‍ය ප්‍රදීප් රත්නසේකර කියා සිටියේ.",
       "URL": "https://www.hirunews.lk/268484/දින-දෙකක්-තුළ-හදිසි-අනතුරු-309-ක්",
       "Category": "Local News",
       "Parent URL": "https://www.hirunews.lk/local-news.php?pageID=2019"
}