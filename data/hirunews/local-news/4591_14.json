{
       "Source": "hirunews",
       "Timestamp": "Tuesday, 28 March 2017 - 19:10",
       "Headline": "ගල්කිරියාගම සිසුන් දෙදෙනෙකු පොලීසියේදී විභාගය ලියයි",
       "News Content": "සිසුන් පිරිසකට වාර විභාග අහිමි වූ පුවතක් එලෙස වාර්තාවද්දී පොලිස් ස්ථානයක් තුළ සිසුන් දෙදෙනෙකු වාර විභාගය ලිවීමේ පුවතක් ගල්කිරියාගමින් අද වාර්තාවුණා.\nප්‍රදේශයේ සිදුවූ පරිගණක සොරකමක් සම්බන්ධයෙන් සහ මත් දුම්කොළ විශේෂයක් මුඛයේ රඳවා තබාගැනීම හේතුවෙන්  ඊයේ 13 හැවිරිදි මෙම සිසුන් දෙදෙනා පොලිස් භාරයට ගෙන තිබෙනවා.\nඔවුන් අද පාසල් වාර විභාගයට පෙනී සිටීමට නියමිතව තිබූ බැවින් ගල්කිරියාගම පොලිස් ස්ථානය තුළ සකස් කළ විශේෂ විභාග ශාලාවක් තුළ මෙම සිසුන්ට විභාගයට පෙනී සිටිමට පොලීසිය අවස්ථාව සළසා දුන්නා.\nඒ, ඔවුන්ගේ පාසලේ නියෝජ්‍ය විදුහල්පතිවරයෙකුගේ අධීක්ෂණය යටතේයි.\nපරිගණක සොරකම සම්බන්ධයෙන් අත්අඩංගුවට ගත් සිසුවාගේ සුවදුක් බැලීමට මත් දුම්කොළ මුඛයේ රඳවාගෙන පැමිණීමේ වරදටයි අනෙක් සිසුවා පොලීසිය අත්අඩංගුවට ගෙන තිබුනේ.",
       "URL": "https://www.hirunews.lk/157959/ගල්කිරියාගම-සිසුන්-දෙදෙනෙකු-පොලීසියේදී-විභාගය-ලියයි",
       "Category": "Local News",
       "Parent URL": "https://www.hirunews.lk/local-news.php?pageID=4591"
}