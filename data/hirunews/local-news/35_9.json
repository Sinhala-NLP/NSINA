{
       "Source": "hirunews",
       "Timestamp": "Tuesday, 12 September 2023 - 14:25",
       "Headline": "අගය එකතු කළ බද්ද ඉවත් කෙරේ",
       "News Content": "2002 අංක 14 දරන එකතු කළ අගය මත බදු (SVAT) පනත සංශෝධනය කිරීම සඳහා සකස් කරන ලද කෙටුම්පතක් පාර්ලිමේන්තුවට ඉදිරිපත්\nකිරීමට අමාත්‍ය මණ්ඩලය අනුමැතිය ලබා දී තිබෙනවා.\nමෙය 2025 අප්‍රේල් 01 දින සිට ක්‍රියාත්මක වන බවයි සඳහන් වන්නේ.\nසංශෝධනයට සරල කළ අගය එකතු කළ බද්ද අවලංගු කිරීම ඇතුළත් වෙනවා.\nශක්තිමත් වැට් බදු ආපසු ගෙවීමේ යාන්ත්‍රණයක් නොමැතිව SVAT යෝජනා ක්‍රමය අවලංගු කළ හොත්, විශේෂයෙන්ම SVAT ක්‍රමය යටතේ දැනට ලියාපදිංචි අපනයනකරුවන් සඳහා ඇති විය හැකි මූල්‍ය බාධාවන් පිළිබඳව විවිධ පාර්ශ්වකරුවන් කනස්සල්ල පළ කර තිබෙනවා.\nමෙම උත්සුකයන්ට ප්‍රතිචාර වශයෙන් ශක්තිමත් බදු ආපසු ගෙවීමේ යාන්ත්‍රණයක් ස්ථාපිත කිරීමට බලා සිටින තෙක් SVAT ක්‍රමය ක්‍රමානුකූලව ඉවත් කිරීම සුදුසු යැයි සලකා තිබෙන බවයි සඳහන් වන්නේ.",
       "URL": "https://www.hirunews.lk/348036/අගය-එකතු-කළ-බද්ද-ඉවත්-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=35"
}