{
       "Source": "hirunews",
       "Timestamp": "Monday, 25 July 2016 - 19:20",
       "Headline": "වතු කම්කරුවන්ගේ වැටුප් වැඩිවීමට හිඟ මුදල් ලැබෙයි",
       "News Content": "වතු කම්කරුවන්ගේ වැටුප් වැඩිවීමට අදාළ අන්තර් කාලීන දීමනාව හිඟ මුදල් ද සමඟ වහාම ගෙවීමට හාම්පුතුන්ගේ සම්මේලනය එකඟ වී තිබෙනවා.\nඅග්‍රාමාත්‍ය රනිල් වික්‍රමසිංහ සහ ප්‍රාදේශීය වැවිළි සමාගම් නියෝජනය කරන හාම්පුතුන්ගේ සම්මේලන නියෝජිතයන් අතර අරලියගහ මන්දිරයේ අද පැවැති සාකච්ඡාවකදී එම තීරණයට එළඹුණු බවයි අග්‍රාමාත්‍ය කාර්යාලය සදහන් කළේ.\nමෙම වැටුප් වැඩිවීමට අදාළ දීමනා ගෙවීම සඳහා අවශ්‍ය මූල්‍ය සහතිකය මුදල් අමාත්‍යාංශය විසින් ලබාදී ඇති අතර, අදාළ ප්‍රතිපාදන රාජ්‍ය බැංකු හරහා අදාළ සමාගම් වෙත හෙට යොමු කෙරෙනු ඇති.",
       "URL": "https://www.hirunews.lk/138974/වතු-කම්කරුවන්ගේ-වැටුප්-වැඩිවීමට-හිඟ-මුදල්-ලැබෙයි",
       "Category": "Local News",
       "Parent URL": "https://www.hirunews.lk/local-news.php?pageID=4950"
}