{
       "Source": "hirunews",
       "Timestamp": "Friday, 11 January 2019 - 12:52",
       "Headline": "නව ව්‍යවස්ථාවක් ගෙන ආ යුත්තේ මහ මැතිවරණයකින් පසුවයි",
       "News Content": "නව ව්‍යවස්ථා සංශෝධනයක් ගෙන ආ යුත්තේ මහා මැතිවරණයකින් පසුව පිහිටුවන නව පාර්ලිමේන්තුවකින් බව පොදුජන පෙරමුණ පවසනවා.\nබත්තරමුල්ල - නෙළුම් මාවතේ පිහිටි එම පක්ෂ කාර්යාලයේ අද පැවැති මාධ්‍ය හමුවකට එක්වෙමින් පාර්ලිමේන්තු මන්ත්‍රී කාංචන විජේසේකර මේ බව කියා සිටියා.\nඔහු එහිදී කියාසිටියේ ඉදිරියේදී ගොඩනැගෙන නව සන්ධානයේ ජනාධිපති අපේක්ෂකයා සම්බන්ධයෙන් මත පළ කිරීමට තවම නිසි කාලය එළඹ නොමැති බවයි.\nඑම මාධ්‍ය හමුවට පාර්ලිමේන්තු මන්ත්‍රීවරුන් වන ජානක වක්කුඹුර සහ ඉන්දික අනුරුද්ධ ද එක්ව සිටියා.",
       "URL": "https://www.hirunews.lk/207980/නව-ව්‍යවස්ථාවක්-ගෙන-ආ-යුත්තේ-මහ-මැතිවරණයකින්-පසුවයි",
       "Category": "Local News",
       "Parent URL": "https://www.hirunews.lk/local-news.php?pageID=3561"
}