{
       "Source": "hirunews",
       "Timestamp": "Thursday, 15 June 2023 - 13:09",
       "Headline": "අන්තර්ජාලය ඔස්සේ විදෙස් ගමන් බලපත්‍ර නිකුත් කිරීමේ ක්‍රමවේදය අද සිට",
       "News Content": "අන්තර්ජාලය ඔස්සේ විදෙස් ගමන් බලපත්‍ර නිකුත් කිරීමේ ක්‍රමවේදය අද සිට ක්‍රියාත්මක කෙරෙන බව ආගමන විගමන පාලක ජනරාල් හර්ෂ ඉලුක්පිටිය පවසනවා.\nඑහි සමාරම්භක අවස්ථාව අද පස්වරු 3ට හෝමාගම ප්‍රාදේශීය කාර්යාලයේදී ආරම්භ වන්නේ ජනාධිපති රනිල් වික්‍රමසිංහ මහතාගේ ප්‍රධානත්වයෙන්.\nවිදෙස් ගමන් බලපත්‍ර ලබාගැනීම සදහා පැමිණෙන පුද්ගලයින්ගෙන් මුදල් වංචා කරන ජාවාරම්කරුවන් පිරිසක් පිලිබඳව හිරු CIA හරහා පසුගියදා විශේෂ\nඅනාවරණයක් කළ අතර අදාළ ක්‍රමවේදය වඩාත් විධිමත් කිරීමට ඉන් පසුව බලධාරීන්ගේ අවධානය ඒ පිළිබඳව යොමු වුනා.\nඒ අනුව අයදුම්කරුවන්ට ඔවුන්ගේ ඇඟිලි සලකුණු දිවයින පුරා පිහිටි ප්‍රදේශීය ලේකම් කාර්යාල 51කට අනුබද්ධ පුද්ගලයින් ලියාපදිංචි කිරීමේ උප කාර්යාලවලදී ලබාදීම සිදුකළ හැකියි.\nඒ අනුව ජනතාවට මින් පසු විදෙස් ගමන් බලපත්‍රය ලබා ගැනීම සදහා ආගමන විගමන දෙපාර්තමේන්තුව වෙත පැමිණිමේ අවශ්‍යතාවක් මතු නොවෙයි.\nමෙම නව වැඩපිළිවෙල ආරම්භ කිරීමෙන් පසුව වුවත් යම් අයෙකුට ආගමන විගමන දෙපාර්තමේන්තුව වෙත පැමිණ වුවද අයදුම්පත් බාර දීමට හැකියාවක් පවතිනවා.\nඑමෙන්ම වයස අවුරුදු 16ට අඩු ළමුන් සදහා මෙම මාර්ගගත ක්‍රමවේදය අදාළ නොවන අතර විදෙස් ගමන් බලපත්‍ර අස්ථානගත වූ අයට ද මෙම ක්‍රමවේදය අදාළ\nනොවන බවයි ආගමන විගමන පාලක ජනරාල් හර්ෂ ඉලුක්පිටිය සදහන් කර සිටින්නේ.",
       "URL": "https://www.hirunews.lk/338009/අන්තර්ජාලය-ඔස්සේ-විදෙස්-ගමන්-බලපත්‍ර-නිකුත්-කිරීමේ-ක්‍රමවේදය-අද-සිට",
       "Category": "Local News",
       "Parent URL": "https://www.hirunews.lk/local-news.php?pageID=267"
}