{
       "Source": "hirunews",
       "Timestamp": "Wednesday, 10 May 2023 - 15:43",
       "Headline": "ජාවාරම්කරුවෙකු සමඟ සාද දැමූ කොස්තාපල්වරුන්ගේ වැඩ තහනම්",
       "News Content": "මත්ද්‍රව්‍ය ජාවාරම්කරුවෙකු සමඟ රාත්‍රී සමාජශාලාවක සාදයක් දැමූ පොලිස් කොස්තාපල්වරුන් දෙදෙනෙකුගේ වැඩ තහනම් කිරීමට පොලිස් මූලස්ථානය විසින් පියවර ගෙන තිබෙනවා.\nපසුගිය හත්වැනි දා රාත්‍රියේ ගල්කිස්ස සේරම් පාර ප්‍රදේශයේ පිහිටි සමාජ ශාලාවකදී සාදය පවත්වා ඇති අතර එහිදී මත්ද්‍රව්‍ය ජාවාරම්කරු විසින් එම සමාජ ශාලාවේ සේවය කරන කාන්තාවකගේ හිසට වීදුරුවකින් පහරදී බරපතළ තුවාලද සිදුකර ඇති බව පොලිසිය පවසනවා.\nමත්ද්‍රව්‍ය ජාවාරම්කරු පොලිස් අත්අඩංගුවට ගැනීම වළක්වා පලා යාමට සැලැස්වීම ද කොස්තාපල්වරුන් දෙදෙනා විසින් සිදුකර ඇති බව විමර්ශනවලදී අනාවරණය වී තිබෙනවා.\nමෙලෙස වැඩ තහනමට ලක්ව ඇත්තේ ගල්කිස්ස කොට්ඨාස අපරාධ විමර්ශන ඒකකයට හා ගල්කිස්ස පොලිසියට අනුයුක්තව රාජකාරි කළ පොලිස් කොස්තාපල්වරුන් දෙදෙනෙක්.",
       "URL": "https://www.hirunews.lk/334799/ජාවාරම්කරුවෙකු-සමඟ-සාද-දැමූ-කොස්තාපල්වරුන්ගේ-වැඩ-තහනම්",
       "Category": "Local News",
       "Parent URL": "https://www.hirunews.lk/local-news.php?pageID=354"
}