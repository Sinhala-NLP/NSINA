{
       "Source": "hirunews",
       "Timestamp": "Thursday, 27 July 2023 - 9:34",
       "Headline": "ගව ඝාතකාගාරයක් වටලයි",
       "News Content": "වැලිපැන්න මුස්ලිම් පාරේ පවත්වාගෙන ගිය ගව ඝාතකාගාරයක් වටලා තිබෙනවා.\nඑම ඝාතකාගාරයට, ඝාතනය සදහා රැගෙන විත් තිබූ මී ගවයන් 09 ක් වලාන දුෂණ මර්ධන ප්‍රහාරක ඒකකයේ නිලධාරීන් විසින් ඊයේ(26) සවස අත්අඩංගුවට ගෙන තිබෙනවා.\nවලාන දුෂණ මර්ධන ප්‍රහාරක ඒකකයේ නිලධාරීන්ට ලද තොරතුරක් මත මෙම වැටලීම සිදුකර ඇති බවයි වාර්තා වෙන්නේ.\nඑළ ගවමස් ලෙස මී ගවයන් ඝාතනය කර විකිණීමට මෙම මී ගවයන් ගෙනවිත් තිබු අතර මී ගවයන් 09 දෙනා සමග ගව ඝාතනය සඳහා භාවිතා කරන මන්නා පිහි 09 ක් ,පොරෝ 01 ක් , යකඩ කූරු 03 ක් ද පොලිස් අත්අඩංගුවට ගෙන තිබෙනවා.\nසිද්ධිය සම්බන්ධයෙන් සැකකරුවන් තිදෙනෙකු අත්අඩංගුවට ගෙන ඇති අතර සැකකරුවන් අධිකරණයට ඉදිරිපත් කිරීමට නියම්තයි.",
       "URL": "https://www.hirunews.lk/342665/ගව-ඝාතකාගාරයක්-වටලයි",
       "Category": "Local News",
       "Parent URL": "https://www.hirunews.lk/local-news.php?pageID=148"
}