{
       "Source": "hirunews",
       "Timestamp": "Monday, 20 February 2023 - 8:07",
       "Headline": "දුරගමන් සේවා හා අධිවේගයේ මගී බස් රථවලට අනිවාර්යය නීතියක්",
       "News Content": "හයිලෙවල් මාර්ගය ඔස්සේ ගමන් කරන සියලුම දුර ගමන් සේවා හා අධිවේගී මගී ප්‍රවාහන බස් රථ මාර්තු 1 වනදා සිට මාකුඹුර බහුවිධ ප්‍රවාහන මධ්‍යස්ථානය හරහා ගමන් කිරීම අනිවාර්ය කිරීමට මහාමාර්ග අමාත්‍යාංශය තීරණය කර තිබෙනවා.\nඒ සඳහා අවශ්‍ය පියවර ගන්නා ලෙසයි ප්‍රවාහන හා මහාමාර්ග අමාත්‍ය හා ජනමාධ්‍ය අමාත්‍ය මහාචාර්ය බන්දුල ගුණවර්ධන අදාළ පාර්ශ්ව වෙත උපදෙස් ලබා දී ඇත්තේ.\nඒ අනුව මේ වනවිට අවිධිමත් ලෙස කොට්ටාව නගරයේ විවිධ ස්ථානවලින් මගීන් බස් රථවලට නංවා ගැනීම වළක්වාලීමට පියවර ගන්නා ලෙසත් අමාත්‍යවරයා උපදෙස් ලබාදී තිබෙනවා.",
       "URL": "https://www.hirunews.lk/327821/දුරගමන්-සේවා-හා-අධිවේගයේ-මගී-බස්-රථවලට-අනිවාර්යය-නීතියක්",
       "Category": "Local News",
       "Parent URL": "https://www.hirunews.lk/local-news.php?pageID=525"
}