{
       "Source": "hirunews",
       "Timestamp": "Tuesday, 14 March 2017 - 9:15",
       "Headline": "කොරියානු විදේශ කටයුතු අමාත්‍යවරයා ශ්‍රී ලංකාවට",
       "News Content": "කොරියානු ජන රජයේ විදේශ කටයුතු අමාත්‍ය යුන් බියුන්ග්සෙ නිළ සංචාරයක් සඳහා හෙට දිවයිනට පැමිණෙනවා.\nවිදේශ කටයුතු අමාත්‍යාංශය සදහන් කළේ ශ්‍රී ලංකාව සහ කොරියානු ජනරජය අතර, රාජ්‍යතාන්ත්‍රික සබඳතාවන්හි 40 වන සංවත්සරය සනිටුහන් කිරීම සඳහා ඔහු මෙම සංචාරයේ නිරත වන බවයි.\nමෙම සංචාරයේදී දකුණු කොරියානු විදේශ කටයුතු අමාත්‍යවරයා ද්වි පාර්ශවික සාකච්ඡා කිහිපයක් පැවැත්වීමට නියමිත අතර, මෙරට විදේශ කටයුතු අමාත්‍ය මංගල සමරවීර ද හමුවීමට නියමිතව තිබෙනවා.\nකොරියානු ජන රජයේ විදේශ කටයුතු අමාත්‍යවරයෙකු මෙලෙස ශ්‍රී ලංකාවට පැමිණෙන්නේ වසර 31කට පසුවයි.",
       "URL": "https://www.hirunews.lk/156804/කොරියානු-විදේශ-කටයුතු-අමාත්‍යවරයා-ශ්‍රී-ලංකාවට",
       "Category": "Local News",
       "Parent URL": "https://www.hirunews.lk/local-news.php?pageID=4615"
}