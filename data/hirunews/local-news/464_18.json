{
       "Source": "hirunews",
       "Timestamp": "Monday, 20 March 2023 - 13:23",
       "Headline": "අර්බුද මැද පාකිස්ථාන ජනතාවට ඉන්ධන සහනාධාර",
       "News Content": "උග්‍ර ආර්ථික අර්බුදයකට හා ඉහළ උද්ධමනයකට මුහුණ දී සිටින පකිස්තානය අඩු ආදායම්ලභීන් වෙත ඉන්ධන සහනාධාරයක් පිරිනැමීමට තීරණය කර තිබෙනවා.\nඑරට අගමැති ෂබ්හාස් ෂරීෆ් නිවේදනය කර ඇත්තේ යතුරුපැදි, රික්ෂෝ සහ සීසී 800 ධාරිතාවයෙන් යුතු මෝටර් රථ ඇතුළු කුඩා වාහන හිමියන් සඳහා මෙම සහනාධාරය ලබාදෙන බවයි.\nඒ අනුව ඔවුන්ට රුපියල් 273ක් ලෙස දැනට පවතින පෙට්‍රල් ලීටරයක් සදහා රුපියල් 50ක සහනාධාරයක් හිමිවනු ඇති.\nමෙම සහනාධාරය ලබාදීම සදහා වන පිරිවැය සම්පාදනය කර ගැනීම සදහා මිල අධික සුඛෝපභෝගී වාහන පරිහරණය කරන්නන්ගෙන් පැට්රල් ලීටරයක් සදහා රුපියල් 15ක අතිරේක මුදලක් අයකරගැනීමේ සූදානමක් ද පවතින බවයි එරට මාධ්‍ය වාර්තා කළේ.",
       "URL": "https://www.hirunews.lk/330449/අර්බුද-මැද-පාකිස්ථාන-ජනතාවට-ඉන්ධන-සහනාධාර",
       "Category": "Local News",
       "Parent URL": "https://www.hirunews.lk/local-news.php?pageID=464"
}