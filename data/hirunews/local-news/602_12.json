{
       "Source": "hirunews",
       "Timestamp": "Saturday, 14 January 2023 - 18:10",
       "Headline": "සෞඛ්‍ය සේවා අධ්‍යක්ෂ ජනරාල්ගෙන් නිවේදනයක් (වීඩියෝ)",
       "News Content": "කොරෝනා ප්‍රතිශක්තීකරණ එන්නත ලබා නොගත් සංචාරකයන් පැය 72 කට පෙර පී.සී.ආර්. පරීක්ෂණයක් සිදුකළ යුතු බවට මාර්ගෝපදේශයක් නිකුත් කර නොමැති බව සෞඛ්‍ය සේවා අධ්‍යක්ෂ ජනරාල් වෛද්‍ය අසේල ගුණවර්ධන පවසනවා.\nඔහු මේ බව කියා සිටියේ සංචාරක සංවර්ධන අධිකාරිය ඊයේ නිකුත් කළ නිවේදනයක් සම්බන්ධයෙන් අද කොළඹදී මාධ්‍ය හමුවක් කැඳවමින්.\nමෙරටට පැමිණෙන සියලු සංචාරකයින් කොවිඩ් එන්නත් කාඩ්පත ළඟ තබාගත යුතු බව සංචාරක අමාත්‍ය හරීන් ප්‍රනාන්දු ඊයේ ප්‍රකාශ කළා.\nනිවේදනයක් නිකුත් කරමින් ඔහු කියා සිටියේ එන්නත් ලබානොගත් සංචාරකයින් පැමිණීමට පැය 72 කට පෙර ලබාගත් කොරෝනා පරීක්ෂණ වාර්තාවක් ඉදිරිපත් කළ යුතු බවයි.",
       "URL": "https://www.hirunews.lk/325039/සෞඛ්‍ය-සේවා-අධ්‍යක්ෂ-ජනරාල්ගෙන්-නිවේදනයක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=602"
}