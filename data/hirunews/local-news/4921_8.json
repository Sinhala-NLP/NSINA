{
       "Source": "hirunews",
       "Timestamp": "Tuesday, 16 August 2016 - 8:58",
       "Headline": "මාතර - පඹුරන රිය අනතුරකින් තරුණයන් දෙදෙනෙකු මරුට",
       "News Content": "ගාල්ල - මාතර ප්‍රධාන මාර්ගයේ පඹුරන හන්දිය අසළ දී ඊයේ රාත්‍රියේ සිදුවූ රිය අනතුරකින් යතුරුපැදියක ගමන් ගත් තරුණයන් දෙදෙනෙකු ජීවිතක්ෂයට පත්වුණා.\nයතුරුපැදිය ඉදිරියෙන් ගමන් ගත් වෑන් රථයක් ඉස්සර කිරීමට යාමේදී පෙරළී ගොස් ඉදිරියෙන් පැමිණි ලොරි රථයක ගැටීමෙන් මෙම අනතුර සිදුව තිබෙනවා.\nඅනතුරෙන් බරපතල තුවාල ලැබූ යතුරුපැදියේ ගමන් ගත් තුන්දෙනෙකු මාතර රෝහලට ඇතුළත් කිරීමෙන් පසු වයස අවුරුදු 21ක් සහ 22ක් වන මෙම තරුණයන් දෙදෙනා ජීවිතක්ෂයට පත්වී ඇති බවයි පොලීසිය සදහන් කළේ.\nඅනතුර සම්බන්ධයෙන් ලොරි රථයේ රියදුරු අත්අඩංගුවට ගෙන තිබෙනවා.",
       "URL": "https://www.hirunews.lk/140731/මාතර-පඹුරන-රිය-අනතුරකින්-තරුණයන්-දෙදෙනෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=4921"
}