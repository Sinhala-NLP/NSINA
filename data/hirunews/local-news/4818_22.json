{
       "Source": "hirunews",
       "Timestamp": "Friday, 28 October 2016 - 18:16",
       "Headline": "ඒකාබද්ධ විපක්ෂය සුවිශේෂ කොමිසමක් ඉල්ලයි",
       "News Content": "මහබැංකු බැඳුම්කර සිද්ධිය සම්බන්ධයෙන් ඉදිරි ක්‍රියාමාර්ග ගැනීම සඳහා ජනාධිපතිවරයා විශේෂ කොමිසමක් පත් කළ යුතු බව ඒකාබද්ධ විපක්ෂය පවසනවා.\nකෝප් වාර්තාව ඉදිරිපත් වීමෙන් පසු පාර්ලිමේන්තු සංකීර්ණයේ අද පැවැති මාධ්‍ය හමුවකට එක්වෙමින් මහජන එක්සත් පෙරමුණේ නායක, පාර්ලිමේන්තු මන්ත්‍රී දිනේෂ් ගුණවර්ධන මේ බව කියා සිටියා.\nඅදාළ සිද්ධිය මුල් කරගෙන අග්‍රාමාත්‍ය රනිල් වික්‍රමසිංහ පිළිබඳව ද පූර්ණ පරීක්ෂණයක් සිදුකළ යුතු බවයි මාධ්‍ය හමුවට එක්වෙමින් පාර්ලිමේන්තු මන්ත්‍රී මහින්දානන්ද අලුත්ගමගේ කියා සිටියේ.\nමහබැංකු බැඳුම්කර සිද්ධියෙන් රටට බිලියන 125කට වැඩි අලාභයක් සිදුවී ඇති බව ද මාධ්‍ය හමුවට එක්වූ පාර්ලිමේන්තු මන්ත්‍රී බන්දුල ගුණවර්ධන කියා සිටියා.\nසැලසුම්සහගත ලෙස මෙම මහබැංකු බැඳුම්කර ගනුදෙනුව සිදුකර ඇති බවයි පාර්ලිමේන්තු මන්ත්‍රී කෙහෙලිය රඹුක්වැල්ල මාධ්‍ය හමුවට එක්වෙමින් කියා සිටියේ.",
       "URL": "https://www.hirunews.lk/146297/ඒකාබද්ධ-විපක්ෂය-සුවිශේෂ-කොමිසමක්-ඉල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=4818"
}