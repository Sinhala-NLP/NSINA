{
       "Source": "hirunews",
       "Timestamp": "Sunday, 18 March 2018 - 7:55",
       "Headline": "අගමැතිට එරෙහි විශ්වාසභංගයට අත්සන් ගැනීම තවදුරටත්",
       "News Content": "අග්‍රාමාත්‍ය රනිල් වික්‍රමසිංහට එරෙහිව ගෙන ඒමට නියමිත විශ්වාසභංග යෝජනාව සදහා තවදුරටත් අත්සන් ලබා ගැනීම ඉදිරි පාර්ලිමේන්තු සතියේදී සිදුකරන බව ඒකාබද්ධ විපක්ෂය පවසනවා.\nමේ වනවිට මන්ත්‍රීවරුන් 40 කට වැඩි පිරිසක් ඊට අත්සන් කර ඇති බවයි පාර්ලිමේන්තු මන්ත්‍රී ෂෙහාන් සේමසිංහ හිරු ප්‍රවෘත්ති අංශයට සදහන් කළේ.\nවිශ්වාසභංග යෝජනාව කරුණු 14 කින් සමන්විත වන අතර, ඉන් කරුණු 12 ක්ම සම්බන්ධ වන්නේ මහ බැංකු බැඳුම්කර සිද්ධියට අදාළවයි.\nවිශ්වාසභංග යෝජනාව අත්සන් තැබීම පිළිබදව හිරු ප්‍රවෘත්ති අංශයට තවදුරටත් පැහැදිලි කළ පාර්ලිමේන්තු මන්ත්‍රී ෂෙහාන් සේමසිංහ කියා සිටියේ එළඹෙන පාර්ලිමේන්තු සතියේදී ඊට ඒකාබද්ධ විපක්ෂයේ මෙන්ම අනෙකුත් මන්ත්‍රීවරුන්ද ඊට සහය පළ කරනු ඇති බවයි.",
       "URL": "https://www.hirunews.lk/186193/අගමැතිට-එරෙහි-විශ්වාසභංගයට-අත්සන්-ගැනීම-තවදුරටත්",
       "Category": "Local News",
       "Parent URL": "https://www.hirunews.lk/local-news.php?pageID=4032"
}