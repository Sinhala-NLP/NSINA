{
       "Source": "hirunews",
       "Timestamp": "Tuesday, 14 November 2017 - 18:49",
       "Headline": "විභාග කොමසාරිස් ජනරාල්වරයාට මාරුවක්",
       "News Content": "වහාම ක්‍රියාත්මක වන පරිදි විභාග කොමසාරිස් ජනරාල් ඩබ්ලිව්.එම්.එන්.ජේ. පුෂ්පකුමාර අධ්‍යාපන අමාත්‍යාංශය වෙත මාරුකර යවා තිබෙනවා.\nඒ විභාග දෙපාර්තමේන්තුව සම්බන්ධයෙන් මේ දිනවල සිදුකෙරෙන විශේෂ විමර්ශනය අතරතුරයි.\nවිභාග දෙපාර්තමේන්තුවේ පසුගිය කාලයේ සිදුවූ විභාග පැවැත්වීම්, උත්තර පත්‍ර පරීක්ෂාව, ප්‍රශ්න පත්‍ර සම්පාදනය ඇතුලූ කරුණු කිහිපයක් සම්බන්ධයෙන් අධ්‍යාපන අමාත්‍යවරයාගේ උපදෙස් මත මෙම විමර්ශනය පැවැත්වෙනවා.\nඅධ්‍යාපන ලේකම් සුනිල් හෙට්ටිආරච්චි, විභාග කොමසාරිස් ජනරාල්වරයා විභාග දෙපාර්තමේන්තුවේ සිට අධ්‍යාපන අමාත්‍යාංශයට අනුයුක්ත කර ඇත්තේ අදාළ විමර්ශන කණ්ඩායමේ නිර්දේශයන් සහ විභාග කොමසාරිස් ජනරාල්වරයා පරීක්ෂණය අතරතුර තමාට ස්ථාන මාරුවක් ලබාදෙන ලෙස සිදුකළ ඉල්ලීමක්ද සැළකිල්ලට ගනිමින්.",
       "URL": "https://www.hirunews.lk/176038/විභාග-කොමසාරිස්-ජනරාල්වරයාට-මාරුවක්",
       "Category": "Local News",
       "Parent URL": "https://www.hirunews.lk/local-news.php?pageID=4218"
}