{
       "Source": "hirunews",
       "Timestamp": "Thursday, 09 February 2023 - 8:13",
       "Headline": "පරිප්පු මිල පහතට - අල, ළුෑණු තවත් අඩු වෙයි",
       "News Content": "පිටකොටුව තොග වෙළඳපොලේ පරිප්පු කිලෝවක මිල රුපියල් 330ක් දක්වා පහත වැටී තිබෙනවා.\nමීට පෙර පරිප්පු කිලෝවක තොග මිල සටහන්ව තිබුණේ රුපියල් 360ක් ලෙසයි.\nඒ අනුව රුපියල් 30 කින් පරිප්පු කිලෝවක තොග මිල පහත වැටී තිබෙනවා.\nමේ අතර, ලොකු ළුෑණු කිලෝවක් රුපියල් 110කට සහ ආනයනික අල කිලෝවක් රුපියල් 100කට තොග වෙළඳපොලේ අලෙවි වනවා.\nඑමෙන් ම, තිරිඟු පිටි කිලෝවක මිල රුපියල් 215 සිට 230 දක්වා ඉහළ ගොස් ඇති බවයි අත්‍යවශ්‍ය ආහාර ද්‍රව්‍ය ආනයනකරුවන්ගේ සංගමය සඳහන් කළේ.\nකෙසේ වෙතත්, ආනයනික සුදු සීනි තොග මිල තවදුරටත් පවතින්නේ රුපියල් 215ක මට්ටමකට යි.",
       "URL": "https://www.hirunews.lk/327011/පරිප්පු-මිල-පහතට-අල-ළුෑණු-තවත්-අඩු-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=548"
}