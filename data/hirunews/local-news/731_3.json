{
       "Source": "hirunews",
       "Timestamp": "Wednesday, 16 November 2022 - 13:09",
       "Headline": "විදුලියට ගැසූ බද්දේ පරස්පරතාවලට නීතිමය ක්‍රියාමාර්ග? (වීඩියෝ)",
       "News Content": "විදුලිබිලෙන් සමාජ ආරක්ෂණ බද්ද අය කිරීමේ දී පරස්පරතා පවතින බව මහජන සභාව පවසනවා.\nවිදුලිබල මණ්ඩලය අදාල බද්ද සිය පාරිභෝගිකයන්ගෙන් අය කරන නමුත් ලෙකෝ සමාගමට එම බද්ද බල නො පාන බව යි ආචාර්ය පූජ්‍ය ඕමල්පේ සෝභිත හිමියන් කියා සිටියේ.\nආගමික ස්ථානවල විදුලිබිල සම්බන්ධයෙන් කරුණු විමසීම සඳහා උන්වහන්සේ ඇතුළු මහජන සභාවේ සාමාජිකයින් පිරිසක් ඊයේ (15) පස්වරුවේ මහජන උපයෝගිතා කොමිසමේ සභාපතිවරයා හමුවීම සඳහා එම කොමිසම වෙත පැමිණියා.\nඑහි දී මහජන සභාව නියෝජනය කරන නීතිඥ උපාලි රත්නායක කියා සිටියේ, ආගමික ස්ථානවල වැඩිවූ විදුලිබිලට සහනයක් ලබාදෙන බවට මහජන උපයෝගිතා කොමිසමේ සභාපති ජනක රත්නායක ලබාදුන් පොරොන්දුවක් ලබාදුන් බවයි.",
       "URL": "https://www.hirunews.lk/320505/විදුලියට-ගැසූ-බද්දේ-පරස්පරතාවලට-නීතිමය-ක්‍රියාමාර්ග-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=731"
}