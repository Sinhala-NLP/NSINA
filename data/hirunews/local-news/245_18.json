{
       "Source": "hirunews",
       "Timestamp": "Thursday, 22 June 2023 - 19:17",
       "Headline": "UNWTO සංවිධානයේ දකුණු ආසියානු කොමිසමේ උප සභාපති ලෙස හරීන් ප්‍රනාන්දු පත්වෙයි",
       "News Content": "එක්සත් ජාතීන්ගේ ලෝක සංචාරක සංවිධානයේ (UNWTO) දකුණු ආසියානු කොමිසමේ උප සභාපති ලෙස ශ්‍රී ලංකාවේ සංචාරක අමාත්‍ය හරීන් ප්‍රනාන්දු පත් කර තිබෙනවා.\n2023 සිට 2025 දක්වා කාලය සඳහා හරින් ප්‍රනාන්දු මෙම තනතුරේ කටයුතු කරන බවයි වාර්තා වෙන්නේ.\nකාම්බෝජයේ නොම් පෙන් හි පැවති දකුණු ආසියාව සඳහා වන UNWTO කොමිසමේ (CSA) 59 වන රැස්වීමේදී හරීන් ප්‍රනාන්දුට ලබාදුන් නව තනතුර පිළිබඳව නිවේදනය ප්‍රකාශයට පත් කළ අතර එක්සත් ජාතීන්ගේ ලෝක සංචාරක සංවිධානයේ උප සභාපති ධුරය ශ්‍රී ලංකාවට ලැබීම සංචාරක කර්මාන්තයේ සුවිශේෂී උත්සාහයන් සහ දායකත්වය පිළිබඳ සාක්ෂියක් බවයි සංචාරක අමාත්‍ය හරීන් ප්‍රනාන්දු ප්‍රකාශ කර සිටියේ.",
       "URL": "https://www.hirunews.lk/338743/unwto-සංවිධානයේ-දකුණු-ආසියානු-කොමිසමේ-උප-සභාපති-ලෙස-හරීන්-ප්‍රනාන්දු-පත්වෙයි",
       "Category": "Local News",
       "Parent URL": "https://www.hirunews.lk/local-news.php?pageID=245"
}