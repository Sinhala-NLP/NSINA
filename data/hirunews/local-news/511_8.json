{
       "Source": "hirunews",
       "Timestamp": "Sunday, 26 February 2023 - 15:34",
       "Headline": "බෝට්ටුවක් පෙරළී 28ක් මරුට - අතුරුදන් වූ පිරිස සොයා මෙහෙයුම්",
       "News Content": "ඉතාලියට ඔබ්බෙන් වූ මුහුදු තීරයේ දී බෝට්ටුවක් පෙරළී එහි ගමන් කරමින් සිටි සංක්‍රමණිකයින් පිරිසක් ජීවිතක්ෂයට පත්ව තිබෙනවා.\nඅද (26) දිනයේ දී දකුණු ඉතාලි වෙරළබඩ නගරයක් වන ක්‍රෝටෝන්ට ඔබ්බෙන් වූ මුහුදේ දී මෙම අනතුර සිදුව ඇත්තේ කුණාටු සහිත අයහපත් කාලගුණික තත්ත්වය හේතුවෙන්.\nමෙම අනතුර සිදුවන අවස්ථාවේ දී එහි 40 දෙනෙකුට ආසන්න සංඛ්‍යාවක් ගමන් කරමින් සිට තිබෙනවා.\nමේ වනවිට දියේ ගිලී අතුරුදන් වූ මළසිරුරු 28ක් ද සොයාගෙන ඇති බවයි විදෙස් මාධ්‍ය වාර්තා කළේ.\nමෙම අනතුරින් ළඳරුවෙකු ද මියගොස් ඇති අතර, තවත් තිදෙනෙකු දිය පහරට ඇදී යන ආකාරය ද ආරක්ෂක අංශ දැක තිබෙනවා.\nදියේ ගිලුණු පිරිස සොයා මෙහෙයුම් ක්‍රියාත්මකයි.",
       "URL": "https://www.hirunews.lk/328393/බෝට්ටුවක්-පෙරළී-28ක්-මරුට-අතුරුදන්-වූ-පිරිස-සොයා-මෙහෙයුම්",
       "Category": "Local News",
       "Parent URL": "https://www.hirunews.lk/local-news.php?pageID=511"
}