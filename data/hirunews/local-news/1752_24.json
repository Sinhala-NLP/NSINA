{
       "Source": "hirunews",
       "Timestamp": "Sunday, 15 August 2021 - 16:29",
       "Headline": "ඇෆ්ගනිස්ථානයේ සිටින ශ්‍රී ලාංකිකයින් 50කට ආසන්න පිරිසක් යළි දිවයිනට පැමිණීමේ අපේක්ෂාවෙන්",
       "News Content": "ඇෆ්ගනිස්ථානයේ සේවය කරන ශ්‍රී ලාංකිකයින් 50 කට ආසන්න පිරිසක් යළි දිවයිනට පැමිණීමට අපේක්ෂාවෙන් සිටින බව ඇෆ්ගනිස්ථානයේ ශ්‍රී ලංකා තානාපති අද්මිරාල් පියල් ද සිල්වා සඳහන් කළා.\nමේ අතර, විදේශ අමාත්‍ය දිනේෂ් ගුණවර්ධන සඳහන් කළේ අවශ්‍යතාවක් මතුවුවහොත්, ඇෆ්ගනිස්ථානයේ කාබුල් අගනුවර ශ්‍රී ලංකා තානාපති කාර්යාලය ඇතුළු සියලු රටවල තානාපති කාර්යාල නිලධාරින්ට, එක්සත් ජාතීන්ගේ සංවිධානයේ සම්බන්ධීකරණය මත ආරක්ෂිතව එරටින් පිටවීම සඳහා කටයුතු සූදානම් කර ඇති බවයි.\nදශකයකට වැඩි කාලයක් පැවති රුසියානු ආධිපත්‍යයටත්, ඇමෙරිකාව ඇතුළු බටහිර සන්ධානයේ දශක දෙකක සන්නද්ධ බලයටත් යටපත් කළ නොහැකි වූ තලෙයිබාන්වරුන් දැන් ඇෆ්ගනිස්ථානයේ කාබුල් අගනුවරට ද ඇතුලු වී සිටින බව විදෙස් වාර්තාවල දැක්වෙනවා.",
       "URL": "https://www.hirunews.lk/279773/ඇෆ්ගනිස්ථානයේ-සිටින-ශ්‍රී-ලාංකිකයින්-50කට-ආසන්න-පිරිසක්-යළි-දිවයිනට-පැමිණීමේ-අපේක්ෂාවෙන්",
       "Category": "Local News",
       "Parent URL": "https://www.hirunews.lk/local-news.php?pageID=1752"
}