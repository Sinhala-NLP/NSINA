{
       "Source": "hirunews",
       "Timestamp": "Wednesday, 02 November 2022 - 19:15",
       "Headline": "පානදුර රාජකීය විද්‍යාලයේ සිසුන්ට විෂ දුම ආඝ්‍රාහණය වීමේ සිද්ධියට 04 ක් අත්අඩංගුවට",
       "News Content": "පානදුර රාජකීය විද්‍යාලයේ ප්‍රාථමික අංශයේ සිසුන් 38 දෙනෙකු සහ ගුරුවරුන් දෙදෙනෙකු විෂ දුමක් අඝ්‍රාහණය වී රෝහල් ගතකිරීමේ සිද්ධියට අදාළව පුද්ගලයින් 04 දෙනෙකු අත්අඩංගුවට ගෙන තිබෙනවා.\nඅද පෙරවරුවේ පාසල් ආරම්භ විමෙන් පසු ඒ අසල පිහිටි නිවසක කුලි පදනම මත සිටි පිරිසක් ටයර් සහ වයර් ඇතුළු කැලි කසල තොගයක් පාසලේ තාප්පය ආසන්නයේ පුළුස්සා තිබෙනවා.\nඑහිදී නැඟුණු දුම අඝ්‍රාහණය විමෙන් පාසලේ ප්‍රාථමික අංශයේ සිසුන් 38 දෙනෙකු සහ ගුරුවරියන් දෙනෙකු පානදුර මුලික රෝහලට ඇතුළත් කළා.\nපසුව සිද්ධිය සම්බන්ධයෙන් පාසල් විදුහල්පතිවරයා පානදුර පොලිසියට කළ පැමිණිල්ලක් මතයි එම නිවසේ කුලි පදනම මත සිටි පුද්ගලයින් සිව් දෙනෙකු අද දහවල් අත්අඩංගුවට ගෙන තිබුණේ.\nරෝහල් ගත කළ සිසුන්ගේ සහ ගුරුවරියන් දෙදෙනාගේ තත්ත්වය බරපතල නොවන බවයි රෝහල් ප්‍රකාශකයෙකු හිරු ප්‍රවෘත්ති අංශයට සඳහන් කලේ.",
       "URL": "https://www.hirunews.lk/319474/පානදුර-රාජකීය-විද්‍යාලයේ-සිසුන්ට-විෂ-දුම-ආඝ්‍රාහණය-වීමේ-සිද්ධියට-04-ක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=761"
}