{
       "Source": "hirunews",
       "Timestamp": "Wednesday, 26 July 2017 - 8:45",
       "Headline": "ජාතික කොඩිය කඩාදමා පෑගූ පුද්ගලයා අත්අඩංගුවට (ඡායාරූප)",
       "News Content": "වවුනියාව දිස්ත්‍රික් ලේකම් කාර්යාලයට පැමිණ දිස්ත්‍රික් ලේකම් කාර්යාලය ඉදිරිපස තිබූ ජාතික ධජය කඩා බිම දැමීම සම්බන්ධයෙන් සැකකරුවෙකු ඊයේ (25) සවස අත්අඩංගුවට ගත් බව වවුනියාව පොලිසිය පවසනවා.\nවවුනියාව පොලිසිය පැවසූවේ දිස්ත්‍රික් ලේකම් කාර්යාල නිලධාරීන් අදාල සිදුවීම සම්බන්ධයෙන් දැනුවත් කිරීමෙන් අනතුරුව පොලිසිය ඒ පිළිබදව විමර්ශනය සිදුකර සැකකරු අත්අඩංගුවට ගත් බවයි.\nඅදාල සැකකරු අද අධිකරණය වෙත ඉදිරිපත් කිරීමට නියමිත බවයි වවුනියාව පොලිසිය පැවසූවේ.\nමෝටර් රථයකින් පැමිණි පුද්ගලයෙකු දිස්ත්‍රික් ලේකම් කාර්යාලයේ ඉදිරිපස තිබූ ජාතික කොඩිය කඩා බිම දමා පාගා නැවත පලා ගොස් තිබෙනවා.\nකෙසේ වෙතත් අදාල පුද්ගලයා විසින් බිම දමන ලද ජාතික ධජය නැවත එසවීමට වව්නියාව දිස්ත්‍රීක් ලේකම් කාර්යාල නිලධාරීන් විසින් පියවර ගත් බවයි අප වාර්තාකරු සදහන් කළේ.\nඡායාරූප - වව්නියාව, මාධව කුලසූරිය",
       "URL": "https://www.hirunews.lk/166789/ජාතික-කොඩිය-කඩාදමා-පෑගූ-පුද්ගලයා-අත්අඩංගුවට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4403"
}