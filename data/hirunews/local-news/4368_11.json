{
       "Source": "hirunews",
       "Timestamp": "Wednesday, 16 August 2017 - 14:40",
       "Headline": "ගොඩනැගිල්ලකින් බිමට වැටී තරුණයෙකු මියයයි",
       "News Content": "ගම්පහ නගරයේ ඉදිකෙරෙමින් පවතින ගොඩනැගිල්ලක පස් වන මහලෙන් බිමට වැටී පුද්ගලයෙකු ජීවිතක්ෂයට පත්ව තිබෙනවා.\nඊයේ රාත්‍රී 12ට පමණ මෙම අනතුර සිදුව ඇති බවයි අප වාර්තාකරු සඳහන් කළේ.\nඅනතුරෙන් මියගොස් ඇත්තේ අදාල ගොඩනැගිල්ලේ කම්කරුවෙක් ලෙස සේවයකළ පදවිය ප්‍රදේශයේ පදිංචි 19 හැවිරිදි ධනංජය පුෂ්පකුමාර නමැති තරුණයෙක් බවයි වාර්තාවන්නේ.\nදේහය මේ වනවිට ගම්පහ මහ රෝහලේ තැන්පත් කර ඇති අතර එහි පශ්චාත් මරණ පරීක්ෂණය සහ මරණ පරීක්ෂණය අද දින සිදුකිරීමට නියමිත බවයි අප වාර්තාකරු වැඩිදුරටත් සඳහන් කළේ.\nසිද්ධිය සම්බන්ධයෙන් වැඩිදුර පරීක්ෂණ ගම්පහ පොලිසිය විසින් සිදුකරන බවයි වාර්තාවන්නේ.",
       "URL": "https://www.hirunews.lk/168583/ගොඩනැගිල්ලකින්-බිමට-වැටී-තරුණයෙකු-මියයයි",
       "Category": "Local News",
       "Parent URL": "https://www.hirunews.lk/local-news.php?pageID=4368"
}