{
       "Source": "hirunews",
       "Timestamp": "Sunday, 26 June 2022 - 10:28",
       "Headline": "දෙහිවල සත්වෝද්‍යානයේ සතුන්ට ආහාර සැපයීමට රුපියල් මිලියන විස්සක්",
       "News Content": "මෙම වසරේ ඉදිරි මාස පහ දෙහිවල සත්වෝද්‍යානයේ සතුන්ට ආහාර සැපයීම සඳහා රුපියල් මිලියන විස්සක මුදලක් ලබාදීමට මහා භාණ්ඩාගාරය එකඟත්වය පළ කළ බව කෘෂිකර්ම, වනජීවී හා වන සම්පත් සංරක්ෂණ අමාත්‍ය මහින්ද අමරවීර පවසනවා.\nඅමාත්‍යවරයා මේ බව ප්‍රකාශ කළේ දෙහිවල සත්වෝද්‍යානයේ නිරීක්ෂණ චාරිකාවකට එක්වෙමින්.\nපවතින අර්බුදකාරී තත්වය මත දෙහිවල සත්වෝද්‍යානයේ සතුන්ට ආහාර සැපයීම සඳහා අවශ්‍ය මූල්‍ය ප්‍රතිපාදන හිඟතාවක් මතුව තිබුණා.\nමීට පෙර අනාවරණ වුණේ නඩු භාණ්ඩ ලෙස සිටින අලි විශාල ප්‍රමාණයක් නඩත්තු කිරීමේ වගකීමද අධිකරණය දෙහිවල සත්වෝද්‍යානයට පවරා ඇති බැවින් ඒ සඳහාද වාර්ෂිකව රුපියල් ලක්ෂ 450 ක් ද වැයවන බවයි.",
       "URL": "https://www.hirunews.lk/308205/දෙහිවල-සත්වෝද්‍යානයේ-සතුන්ට-ආහාර-සැපයීමට-රුපියල්-මිලියන-විස්සක්",
       "Category": "Local News",
       "Parent URL": "https://www.hirunews.lk/local-news.php?pageID=1067"
}