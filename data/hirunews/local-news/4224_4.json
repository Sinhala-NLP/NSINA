{
       "Source": "hirunews",
       "Timestamp": "Saturday, 11 November 2017 - 15:53",
       "Headline": "සූරියවැව අනතුරකින් පදිකයෙකු මරුට",
       "News Content": "සූරියවැව - හම්බන්තොට ප්‍රධාන මාර්ගයේ මහආර 8 කණුව අසලදී සිදුවූ රිය අනතුරකින් පුද්ගලයෙකු ජීවිතක්ෂයට පත්ව තිබෙනවා.\nහම්බන්තොට සිට සූරියවැව දෙසට ධාවනය වූ යතුරුපැදියක් පාලනය කර ගත නොහැකිව මාර්ගය හරහා ගමන් කරමින් සිටි පදිකයෙකුගේ ගැටී ඊයේ මෙම අනතුර සිදුව ඇති බවයි පොලීසිය සදහන් කළේ.\nඑහිදී තුවාල ලැබූ පදිකයා හම්බන්තොට රෝහලට ඇතුළත් කිරීමෙන් අනතුරුව ජීවිතක්ෂයට පත්වූ අතර ඔහු 73 හැවිරිදි නබඩගස්වැව ප්‍රදේශයේ පදිංචිකරුවෙක්.\nඅනතුර සම්බන්ධයෙන් යතුරුපැදිකරු පොලීසිය අත්අඩංගුවට ගෙන තිබෙනවා.",
       "URL": "https://www.hirunews.lk/175795/සූරියවැව-අනතුරකින්-පදිකයෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=4224"
}