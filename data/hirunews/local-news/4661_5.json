{
       "Source": "hirunews",
       "Timestamp": "Wednesday, 15 February 2017 - 8:37",
       "Headline": "පොළොන්නරුවේ තැපැල් සේවය අද අර්බුදයක",
       "News Content": "පොළොන්නරුව ප්‍රධාන තැපැල් කාර්යාලය ඇතුලු තවත් උප කාර්යාල 21ක සේවාවලින් අද දිනයේ ඉවත්වීමට සමස්ත ලංකා තැපැල් හා විදුලි පණිවුඩ සේවක සංගමය තීරණය කර තිබෙනවා.\nඑහි නියෝජ්‍ය ලේකම් බී.එල්. කිත්සිරි කියා සිටියේ පළුගස්දමන කාර්යාලයේ සේවකයෙකුට කිසියම් පිරිසක් පහරදීම සහ එම සේවකයා අත්අඩංගුවට නොගැනීමට විරෝධය පළ කරමින් එම තීරණයට එළඹි බවයි.\nඅප මේ සම්බන්ධයෙන් පොළොන්නරුව පොලීසියෙන් කළ විමසීමකදී එහි ප්‍රකාශකයෙකු කියා සිටියේ පහරදීමේ සිද්ධියක් සම්බන්ධයෙන් දෙපාර්ශවයෙන්ම පැමිණිලි ලැබී ඇති බවයි.\nඒ අනුව ඉදිරි විමර්ශන කටයුතු සිදුකරන බවද ඔහු සඳහන් කළා.",
       "URL": "https://www.hirunews.lk/154518/පොළොන්නරුවේ-තැපැල්-සේවය-අද-අර්බුදයක",
       "Category": "Local News",
       "Parent URL": "https://www.hirunews.lk/local-news.php?pageID=4661"
}