{
       "Source": "hirunews",
       "Timestamp": "Friday, 16 June 2023 - 17:15",
       "Headline": "ජාතික තරුණ පාර්ලිමේන්තුවේ 3 වන සැසිය හෙට සහ අනිද්දා",
       "News Content": "05 වන ජාතික තරුණ පාර්ලිමේන්තුවේ 03 වැනි සැසිවාරය හෙට සහ අනිද්දා කොළඹ ජනාධිපති කාර්යාල පරිශ්‍රයේ පිහිටි පැරණි පාර්ලිමේන්තු සභා ගර්භයේදී පැවැත්වීමට නියමිත බව ජාතික තරුණ සේවා සභාව පවසනවා.\nවත්මන් තරුණ පාර්ලිමේන්තුවේ සභිකයන් ලෙස සෑම ප්‍රාදේශීය ලේකම් කොට්ඨාසයක්ම නියෝජනය කරමින් ඡන්දයෙන් තේරී පත් වූ තරුණයන් සහ රාජ්‍ය සහ පෞද්ගලික උසස් අධ්‍යාපන ආයතන නියෝජනය කරන තරුණ ප්‍රජාව මීට ඇතුළත්.\nමෙහිදී යෝජිත ‘තරුණ පාර්ලිමේන්තු පනත් කෙටුම්පත පිළිබඳව විවාදයට ගැනීමට නියමිතයි.\nමෙරට තරුණ ප්‍රජාව දේශපාලනික වශයෙන් බල ගැන්වීම සහ තරුණ දේශපාලන සහභාගීත්වය පුළුල් කිරීම ජාතික තරුණ පාර්ලිමේන්තු සංකල්පයේ පරමාර්ථය වනවා.",
       "URL": "https://www.hirunews.lk/338149/ජාතික-තරුණ-පාර්ලිමේන්තුවේ-3-වන-සැසිය-හෙට-සහ-අනිද්දා",
       "Category": "Local News",
       "Parent URL": "https://www.hirunews.lk/local-news.php?pageID=262"
}