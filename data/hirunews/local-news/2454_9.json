{
       "Source": "hirunews",
       "Timestamp": "Tuesday, 15 September 2020 - 8:42",
       "Headline": "සිකුරු තරුවේ ජීවය ඇත්දැයි සැක",
       "News Content": "ආදරය සහ අලංකාරත්වයේ දෙවඟනගේ නමින් හැඳින්වෙන වීනස් හෙවත් සිකුරු තරුවේ ජීවය පැවතිය හැකි බවට විද්‍යාඥයන් විසින් නව අනාවරණයක් සිදුකර තිබෙනවා.\nසඳට පසු අහසේ දීප්තිමත්ම වස්තුව වන සිකුරු, තරුවක් ලෙස හැඳින්වුවත් එය සූර්යයාගේ සිට ස්ථානගතවී ඇති දෙවන ග්‍රහලෝකයයි.\nනව සොයාගැනීම වන්නේ සිකුරු ග්‍රහයාගේ මතුපිට සිට කිලෝමීටර 60 ක් පමණ ඉහළින් වූ අවකාශයේ ෆොස්ෆයින් නැමති වායු වළාවක් සොයාගැනීමයි.\nකාබනික ද්‍රව්‍ය දහනයේදී පෘථිවිය තුළ ඇතිවන මෙම වායුව ජීවයේ පැවැත්මට ඉඩ සළසන බව තහවුරු වී ඇති කරුණක්.\nමේ නිසා සිකුරු ග්‍රහයාගේ එම වායු වළාව තුළ ජීවය පැවතීමේ අවස්ථාවක් පවතින බව සඳහන්.\nඑහෙත් ඊයම් පවා දිය කළ හැකි සිකුරු ග්‍රහයාගේ දිවා කළ මතුපිට උෂ්ණත්වය හේතුවෙන් ෆොස්ෆයින් වායුව සොයාගැනීමෙන් එහි නියත වශයෙන්ම ජීවය පවතින බවට සැළකීම දුෂ්කර බව ඇතැම් විද්‍යාඥයන්ගේ අදහසයි.",
       "URL": "https://www.hirunews.lk/250244/සිකුරු-තරුවේ-ජීවය-ඇත්දැයි-සැක",
       "Category": "Local News",
       "Parent URL": "https://www.hirunews.lk/local-news.php?pageID=2454"
}