{
       "Source": "hirunews",
       "Timestamp": "Thursday, 29 September 2022 - 10:20",
       "Headline": "සුප්‍රකට නිරූපිකාවකට වසර හයක සිර දඬුවමක්",
       "News Content": "වැඩිහිටි වෙබ් අඩවිය වන OnlyFans හි ඡායාරූප පළ කිරීම හේතුවෙන් මියන්මාර නිරූපන ශිල්පිනියකට හමුදා අධිකරණයක් විසින් වසර හයක සිර දඬුවමල් ලබා දී තිබෙනවා.\nනිරූපිකාවක් සහ හිටපු වෛද්‍යවරියක් වන Nang Mwe San හට යි මෙම සිර දඬුවම ලබා දී ඇත්තේ.\n\"සංස්කෘතියට සහ ගෞරවයට හානි කිරීම\" සම්බන්ධයෙන් ඇයට මෙම චෝදනා එල්ල වී ඇති බව සඳහන්.\n2021 දී කුමන්ත්‍රණයකින් බලය අල්ලා ගත් හමුදාවට එරෙහි විරෝධතාවලට ද ඇය මීට පෙර සහභාගී වී ඇති බව වාර්තා වනවා.\nවිරෝධතාවලට සහභාගී වූ ආකාරය දැක්වෙන ඡායාරූප සමාජ මාධ්‍ය ඔස්සේ පළ කළ තවත් නිරූපිකාවක් ද එම නීතිය යටතේ ම අගෝස්තු මාසයේ දී අත්අඩංගුවට ගනු ලැබුවා.",
       "URL": "https://www.hirunews.lk/316596/සුප්‍රකට-නිරූපිකාවකට-වසර-හයක-සිර-දඬුවමක්",
       "Category": "Local News",
       "Parent URL": "https://www.hirunews.lk/local-news.php?pageID=836"
}