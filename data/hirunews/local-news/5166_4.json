{
       "Source": "hirunews",
       "Timestamp": "Tuesday, 16 February 2016 - 14:15",
       "Headline": "බලපිටියේ වෙඩි තැබීමෙන් තුවාල ලැබූ පුද්ගලයා කරාපිටියට (ඡායාරූප)",
       "News Content": "බලපිටිය මහේස්ත්‍රාත් අධිකරණය ඉදිරිපිට දී අද උදෑසන සිදුවූ වෙඩි තැබීමකින් තුවාල ලබා බලපිටිය මූලික රෝහලට ඇතුළත් කළ පුද්ගලයා කරාපිටිය ශික්ෂණ රෝහල වෙත මාරු කර යවා තිබෙනවා.\nඅද උදෑසන සිදුවූ මෙම වෙඩි තැබීමෙන් එක් පුද්ගලයෙකු මිය ගියා.\nයතුරුපැදියකින් පැමිණි පුද්ගලයින් දෙදෙනෙකු වෙඩි තැබීම සිදුකර ඇති බව හිරු වාර්තාකරු සදහන් කළා.\nමොවුන් දෙදෙනාට එරෙහිව බලපිටිය මහේස්ත්‍රාත් අධිකරණයේ ඝාතන සහ කොල්ලකෑමේ සිද්ධීන් කිහිපයක් සම්බන්ධයෙන් නඩු විභාග වෙමින් පවතින බවටයි වාර්තා වන්නේ.\nඡායාරූප - දීපාල් සිල්වා",
       "URL": "https://www.hirunews.lk/126410/බලපිටියේ-වෙඩි-තැබීමෙන්-තුවාල-ලැබූ-පුද්ගලයා-කරාපිටියට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=5166"
}