{
       "Source": "hirunews",
       "Timestamp": "Thursday, 20 October 2022 - 11:37",
       "Headline": "කයිවාරුව නෙවෙයි සේවයයි ඕනේ - සජිත් ප්‍රේමදාස",
       "News Content": "රටට අවශ්‍ය වන්නේ මර්දනය නොව සංවර්ධනය බව විපක්ෂ නායක සජිත් ප්‍රේමදාස පවසනවා.\nවිපක්ෂ නායකවරයා පෙන්වා දෙන්නේ, රට වැටී ඇති ආගාධයෙන් ගොඩ ගැනීමට රජයට අවශ්‍ය ඕනෑ ම මොහොතක තනතුරු තාන්නමාන්නවලින් තොර ව සහාය ලබාදීමට සූදානම් බව යි.\nමහරගම මුඛ සෞඛ්‍ය ආයතනයට වෛද්‍ය උපකරණ තොගයක් පරිත්‍යාග කිරීමේ අවස්ථාවට එක්වෙමිනු යි විපක්ෂ නායක සජිත් ප්‍රේමදාස මෙම අදහස් පළ කළේ.\nවිපක්ෂ නායකවරයා අභියෝග කරමින් ප්‍රකාශ කරන්නේ, තමන් සමඟ හරි හරියට විපක්ෂයේ සිට වැඩ කිරීමට බහුතරයකට නො හැකි බව යි.\nබහුතරයක් දෙනා කරන්නේ ඇන්දවීම බවත් මේ රටට අවශ්‍ය කයිවාරුව නො ව සේවය බවත් සජිත් ප්‍රේමදාස පවසනවා.",
       "URL": "https://www.hirunews.lk/318360/කයිවාරුව-නෙවෙයි-සේවයයි-ඕනේ-සජිත්-ප්‍රේමදාස",
       "Category": "Local News",
       "Parent URL": "https://www.hirunews.lk/local-news.php?pageID=791"
}