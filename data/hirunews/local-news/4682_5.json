{
       "Source": "hirunews",
       "Timestamp": "Wednesday, 01 February 2017 - 16:08",
       "Headline": "වසර තුනකට පසු ධීවර සභාව යළි ක්‍රියාත්මක වෙයි",
       "News Content": "වසර තුනක් පුරා ක්‍රියාත්මක නොවූ ජාතික ධීවර උපදේශක සභාව ඊයේ සිට යළි ක්‍රියාත්මක වන බව ධීවර අමාත්‍යාංශය ප්‍රකාශ කළා.\nධීවර අංශය සම්බන්ධ ගැටළු විසඳීම සහ එහි සංවර්ධනයට දායක වීම ධීවර උපදේශක සභාවේ ප්‍රමුඛ කාර්යයන් වනවා.\nසාමාජිකයන් 48 දෙනෙකුගෙන් සමන්විත එම සභාවට ධීවර අමාත්‍යාංශයට අමතරව පරිසර, ඉඩම්, සංචාරක යන අමාත්‍යාංශවල මෙන්ම වෙරළ සංරක්ෂණ, ගොවිජන සංවර්ධන, වාරිමාර්ග සහ වනජීවී යන දෙපාර්තමේන්තුවල නිලධාරීන්ද ඇතුළත්.",
       "URL": "https://www.hirunews.lk/153441/වසර-තුනකට-පසු-ධීවර-සභාව-යළි-ක්‍රියාත්මක-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=4682"
}