{
       "Source": "hirunews",
       "Timestamp": "Monday, 06 February 2017 - 13:14",
       "Headline": "පොලිස් නිලධාරියෙකුට පහරදුන් ත්‍රිරෝද රථ රියදුරා අත්අඩංගුවට",
       "News Content": "අනුරාධපුර - උඩමළුව පොලිස් ස්ථානයේ සේවය කරන උප පොලිස් පරීක්ෂකවරයෙකුට පහරදී පලාගිය ත්‍රිරෝද රථ රියදුරෙකු අනුරාධපුර පොලීසිය මගින් අත්අඩංගුවට ගෙන තිබෙනවා.\nබසවක්කුලම වැව් බැම්ම අසළ මාර්ගයේදී ඊයේ පස්වරුවේ මෙම රියදුරා විසින් යකඩ බටයකින් පහරදී තිබුණේ ඔහු පැදවූ ත්‍රිරෝද රථයේ කාන්තාවක් අනතුරට ලක්කිරීමේ සිද්ධියක් සම්බන්ධයෙන් සොයාබැලීමට අදාළ පොලිස් නිලධාරියා පැමිණි අවස්ථාවේදියි.\nපහරකෑමට ලක්වූ උප පොලිස් පරික්ෂකවරයා මේ වනවිට අනුරාධපුර ශික්ෂණ රෝහලේ ප්‍රතිකාර ලබනවා.\nඅත්අඩංගුවට ගත් බසවක්කුලම ප්‍රදේශයේම පදිංචි ත්‍රිරෝද රථයේ රියදුරු අනුරාධපුර මහේස්ත්‍රාත් අධිකරණයට අද ඉදිරිපත් කිරීමට නියමිත බවයි අනුරාධපුර පොලිසියේ උසස් නිලධාරියෙකු කියා සිටියේ.",
       "URL": "https://www.hirunews.lk/153779/පොලිස්-නිලධාරියෙකුට-පහරදුන්-ත්‍රිරෝද-රථ-රියදුරා-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4674"
}