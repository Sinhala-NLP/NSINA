{
       "Source": "hirunews",
       "Timestamp": "Wednesday, 23 November 2022 - 8:30",
       "Headline": "මන්න කන්නාට වෙඩි තැබීමේ සිද්ධියට හතර දෙනෙකු අල්ලයි",
       "News Content": "ග්‍රෑන්ඩ්පාස් - නවගම්පුර ප්‍රදේශයේ දී මාරිමුත්තුගේ ගනේෂ් රාජා හෙවත් මන්න කන්නාට වෙඩි තැබීමේ සිද්ධියට ආධාර අනුබලදුන් හතර දෙනෙකු අත්අඩංගුවට ගෙන තිබෙනවා.\nමොවුන් අවුරුදු විස්සත් 42ත් අතර වයස්වල පසුවන කොළඹ 13 සහ කොළඹ 14 ප්‍රදේශවල පදිංචිකරුවන්.\nපසුගිය 19 වනදා නවගම්පුර ප්‍රදේශයේ දී මන්නකන්නාට ගිනි අවියකින් වෙඩි තබා ඝාතනය කිරීමට තැත් කර තිබුණා.\nසිද්ධියට ආධාර අනුබලදීමේ චෝදනාව මත මෙම හතර දෙනා ඊයේ (22) අත්අඩංගුවට ගෙන ඇත්තේ පොල්ගස්ඕවිට ප්‍රදේශයේ දී යි.\nමෙම අපරාධය සංවිධානාත්මක අපරාධ කල්ලි සාමාජිකයන්ගේ මෙහෙයවීම මත සිදු කර ඇති බවට විමර්ශනවල දී අනාවරණය වී තිබෙනවා.",
       "URL": "https://www.hirunews.lk/321047/මන්න-කන්නාට-වෙඩි-තැබීමේ-සිද්ධියට-හතර-දෙනෙකු-අල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=715"
}