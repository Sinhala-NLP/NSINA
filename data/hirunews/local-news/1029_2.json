{
       "Source": "hirunews",
       "Timestamp": "Monday, 11 July 2022 - 14:13",
       "Headline": "අන්තර් පාසල් ලීග් රග්බියේ මහනුවර ත්‍රිත්වයින් තවදුරටත් අපරාජිතයින් ලෙස පෙරමුණේ",
       "News Content": "අන්තර් පාසල් ලීග් රග්බි තරගාවලියේ තවත් තරගයක් පසුගියදා නිමා වුණේ, කොළඹ රාජකීය විද්‍යාලයීය ක්‍රීඩා පිටියේදීයි.\nඑහිදී මෙවර අපරාජිත කණ්ඩායම් දෙකක් වන කොළඹ රාජකීය විද්‍යාලය සහ මහනුවර ත්‍රිත්ව විද්‍යාලය තරග බිමට පිවිසියා.\nතියුණු තරගයකින් අනතුරුව ලකුණු 21-20 ක ජයක් වාර්තා කිරීමට මහනුවර ත්‍රිත්ව ක්‍රීඩකයින් සමත් වුණා.\nමෙම ජයත් සමඟ තවදුරටත් සිය අපරාජිත ආධිපත්‍ය රැකගැනීමට ත්‍රිත්ව විද්‍යාලයට හැකියාව ලැබුණා.\nකෙසේ වෙතත් ගෙවුණු සති අන්තයේදී පැවැත්වීමට නියමිතව තිබූ අනෙක් තරග දින නියමයකින් තොරව කල් දැමීමට ශ්‍රී ලංකා පාසල් රග්බි සංගමය පියවර ගත්තා.\nඒ ගෙවුණු සතියේ රට පුරා උද්ගත වී තිබු අර්බුධකාරී තත්ත්වය හේතුවෙන්.",
       "URL": "https://www.hirunews.lk/309707/අන්තර්-පාසල්-ලීග්-රග්බියේ-මහනුවර-ත්‍රිත්වයින්-තවදුරටත්-අපරාජිතයින්-ලෙස-පෙරමුණේ",
       "Category": "Local News",
       "Parent URL": "https://www.hirunews.lk/local-news.php?pageID=1029"
}