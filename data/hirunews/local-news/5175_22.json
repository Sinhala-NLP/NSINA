{
       "Source": "hirunews",
       "Timestamp": "Tuesday, 09 February 2016 - 19:02",
       "Headline": "දිනේෂ් තිලංගට දෙහි කපයි",
       "News Content": "අද පාර්ලිමේන්තුවේදී පළාත්පාලන ඡන්ද විමසීම් සංශෝධන පනත් කෙටුම්පත සම්මත කරගත් ආකාරය නීතිවිරෝධී බව ඒකාබද්ධ විපක්ෂය කොළඹ පස්වරුවේ මාධ්‍ය හමුවක් කැදවමින් ප්‍රකාශ කළා.\nමෙහිදී නියෝජ්‍ය කථානායක තිලංග සුමතිපාල සිදුකළා යැයි කියන ප්‍රකාශයක් සම්බන්ධයෙන්ද ඔහු විරෝධය පළ කළා.\nනියෝජ්‍ය කථානායකවරයා ඒකාබද්ධ විපක්ෂය වීථි සටන් කරන පිරිසක් ලෙස හඳුන්වා දී තිබුණා.\nඑහෙත් වීථි සටන් ගැන උගන්වන්නට ඔහු කවුදැයි දිනේෂ් ගුණවර්ධන මන්ත්‍රීවරයා මෙහිදී ප්‍රශ්ණ කළා.\nඋපදෙස් ලබාදෙන්නට තරම් ප්‍රවීනයෙකු නොවන නියෝජ්‍ය කථානායක තිලංග සුමතිපාල නවකයෙකු ලෙසයි ඔහු හඳුන්වනු ලැබුවේ.",
       "URL": "https://www.hirunews.lk/125838/දිනේෂ්-තිලංගට-දෙහි-කපයි",
       "Category": "Local News",
       "Parent URL": "https://www.hirunews.lk/local-news.php?pageID=5175"
}