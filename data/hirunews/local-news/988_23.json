{
       "Source": "hirunews",
       "Timestamp": "Wednesday, 27 July 2022 - 15:35",
       "Headline": "කිඹුලා ඇලේ ගුණාගේ ප්‍රධාන ගෝලයකු අත්අඩංගුවට",
       "News Content": "විශේෂ කාර්ය බලකායේ සංවිධානාත්මක අපරාධ මර්ධන ඒකකය නිලධාරීන්ට ලද තොරතුරකට අනුව බ්ලුමැන්ඩල් පොලිස් වසමේ සිදු කළ වැටලීමකදී විදෙස් ගතව සිටින කිඹුලා ඇලේ ගුණාගේ ප්‍රධාන ගෝලයකු අත්අඩංගුවට ගෙන තිබෙනවා.\nමෙහි දී විදේශ ගතව සිටින සංවිධානාත්මක අපරාධ කල්ලි නායකයකු වනසින්නයියා ගුණසේකරමි නොහොත් කිඹුලා ඇලේ ගුණා ගේ මත්ද්‍රව්‍ය ජාලය මෙහෙයවන ප්‍රධාන ගෝලයකු වන මොහු මනුශ්‍ය ඝාතන සහ මත්ද්‍රව්‍ය ජාවාරම් වලට සෘජුවම සම්බන්ධ වයස අවුරුදු 45 ක් වන මාදම්පිටිය පාර, කොළඹ 15 ප්‍රදේශයේ පදිංචි රත්නම් රංජීත් කුමාර් නොහොත් ගොරිල්ලා රංජි සහ ඔහුගේ සහෝදරයා වන ගනේමුල්ල ප්‍රදේශයේ පදිංචි වයස අවුරුදු 49 ක් වන පුද්ගලයකු හෙරොයින් ග්‍රෑම් 74 මිලි ග්‍රෑම් 880 ක් සමඟ අත්අඩංගුවට ගෙන වැඩිදුර විමර්ශණ කටයුතු සඳහා බ්ලූමැන්ඩල් පොලිස් ස්ථානය වෙත භාර දී තිබෙනවා.\nතවද මාදම්පිටිය ප්‍රදේශයේ දී ප්‍රදීපන් නැමැති පුද්ගලයාට වෙඩි තැබීම සඳහා රත්නම් රංජීත් කුමාර් නොහොත් ගොරිල්ලා රංජි උපදෙස් ලබා දී ඇති බවට කරන ලද විමර්ශණ වලදී අනාවරණය වී තිබෙනවා.\nඅත්අඩංගුවට ගත් මෙම හෙරොයින් වල දළ වටිනාකම රුපියල් ලක්ෂ 8ක් පමණ වනවා.",
       "URL": "https://www.hirunews.lk/311097/කිඹුලා-ඇලේ-ගුණාගේ-ප්‍රධාන-ගෝලයකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=988"
}