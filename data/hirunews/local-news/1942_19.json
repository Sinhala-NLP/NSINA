{
       "Source": "hirunews",
       "Timestamp": "Wednesday, 19 May 2021 - 19:33",
       "Headline": "දින 34කදී කොරෝනා මරණ 412ක් (වීඩියෝ)",
       "News Content": "අලුත් අවුරුදු පොකුර ආශ්‍රිතව මේ වනවිට මරණ 412 ක් වාර්තාවී තිබෙනවා.\nඒ, දින 34 ක් වැනි කාලයක් තුළ වීම විශේෂත්වයක්. ඊයේ මරණ 34ක් මෙරටින් වාර්තා වූ අතර, එය දිනක් තුළ මෙරට වාර්තාවූ වැඩිම කොරෝනා මරණ සංඛ්‍යාවයි.\nඉන් 32 නෙකුම මිය ගොස් ඇත්තේ කොවිඩ් නියුමෝනියාව හේතුවෙන්. ගෙවුණු සතිය තුළ පමණක් කොරෝනා මරණ සංඛ්‍යාව 165ක් වාර්තා වී තිබෙනවා.\nපවුල් සෞඛ්‍ය සේවා කාර්යාංශයේ අධ්‍යක්ෂ විශේෂඥ වෛද්‍ය චිත්‍රමාලි ද සිල්වා කියා සිටියේ කොරෝනා තුන්වන රැල්ල ආරම්භ වීමෙන් පසු මේ දක්වා ගැබිණි මව්වරුන් 5 දෙනෙකු ද මේ වන විට මිය ගොස් ඇති බවයි.\nමේ අතර රාජ්‍ය අමාත්‍ය විශේෂඥ වෛද්‍ය සුදර්ශනී ප්‍රනාන්දුපුල්ලේ, ගම්පහ ප්‍රදේශයේදී අද මාධ්‍ය වෙත අදහස් දක්වමින් කියා සිටියේ ජනතාව සෞඛ්‍ය මාර්ගෝපදේශ නිසි පරිදි පිළිනොපදින්නේ නම්, මරණ සංඛ්‍යාව ඉහළ යා  හැකි බවයි.",
       "URL": "https://www.hirunews.lk/271859/දින-34කදී-කොරෝනා-මරණ-412ක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1942"
}