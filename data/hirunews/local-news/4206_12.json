{
       "Source": "hirunews",
       "Timestamp": "Wednesday, 22 November 2017 - 13:38",
       "Headline": "ඇමති සුසිල්ගෙන් තවත් ඉඟියක්",
       "News Content": "ශ්‍රී ලංකා නිදහස් පක්ෂයෙන් බෙදී වෙන් වූ පිරිස්, ඉදිරි පළාත් පාලන මැතිවරණයේදී එක් ප්‍රතිපත්තියක් යටතට පැමිණෙනු ඇතැයි අමාත්‍ය සුසිල් ප්‍රේමජයන්ත ප්‍රකාශ කළා.\nමහනුවර ප්‍රදේශයේ ඊයේ (21) පැවති උත්සවයකින් අනතුරුව මාධ්‍ය වේදීන් නැගූ ප්‍රශ්න කිහිපයකට පිලිතුරු ලබාදෙමින් අමාත්‍යවරයා කෝප් කමිටු සාමාජිකයින්ගේ ක්‍රියා කලාප සම්බන්ධයෙන් ද අදහස් පළ කළා.\nමේ අතර, මහජන දේපල සොරකම් කළ පුද්ගලයින්ට එරෙහිව නීතිය ක්‍රියාත්මක කරන බව අමාත්‍ය මහින්ද අමරවීර ප්‍රකාශ කළා.\nඊයේ මීගමුව ප්‍රදේශයේ පැවති නාරා ආයතනය සහ ධීවර දෙපාර්තමේන්තුව එක්ව සංවිධානය කළ වැඩසටහනකින් අනතුරුව මාධ්‍යවේදීන් නැගූ ප්‍රශ්න කිහිපයකට පිළිතුරු ලබාදෙමිනුයි අමාත්‍යවරයා මේ බව සදහන් කළේ.",
       "URL": "https://www.hirunews.lk/176650/ඇමති-සුසිල්ගෙන්-තවත්-ඉඟියක්",
       "Category": "Local News",
       "Parent URL": "https://www.hirunews.lk/local-news.php?pageID=4206"
}