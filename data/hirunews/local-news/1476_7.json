{
       "Source": "hirunews",
       "Timestamp": "Wednesday, 22 December 2021 - 19:03",
       "Headline": "පුහුණු නියමුවන්ගේ සාර්ථක හදිසි ගොඩබැස්වීම (වීඩියෝ)",
       "News Content": "පෞද්ගලික ගුවන් සමාගමක් යටතේ පුහුණුවෙමින් සිටි ගුවන් නියමුවන් දෙදෙනෙක් පියාසර කළ සැහැල්ලු ගුවන් යානයක් අද දහවල් පයාගල වෙරළ තීරයේ හදිසි ගොඩබෑමක් සිදුකර තිබෙනවා.\nඒ‍්, එම සැහැල්ලු ගුවන් යානයේ එන්ජිමේ හටගත් දෝෂයක් හේතුවෙන්.\nසකුරායි ඒවියේෂන් පෞද්ගලික ගුවන් සමාගමට අයත් පයිපර් PA38-112 ටොමහාවෝක් වර්ගයේ මෙම සැහැල්ලු ගුවන් යානය කාර්මික දෝෂයකට ලක්ව ඇත්තේ අඩි 1500ක් උඩුගුවනේදී.\nඑම අවස්ථාවේදී සැහැල්ලු ගුවන් යානය පියාසර කරමින් සිට ඇත්තේ පුහුණුවෙමින් සිටින නියමුවන් දෙදෙනෙක්.\nඔවුන් රත්මලාන ගුවන් හමුදා කඳවුරේ සිට දෙව්න්දර තුඩුව බලා පියාසර කරමින් සිට තිබෙනවා.\nඅඩි 1500ක් උඩුගුවනේ පියාසර කරමින් සිටි යානය එන්ජිමේ හටගත් දෝෂයක් හේතුවෙන් අඩි 1000ක් දක්වා පහතට වැටී තිබුණු අතර, එහිදී නියමුවන් පියවර ගෙන තිබුණේ රේඩියෝ තරංග ඔස්සේ සිවිල් ගුවන් සේවා අධිකාරිය සහ\nකටුකුරුන්ද ගුවන් හමුදා කඳවුර දැනුවත් කිරීමටයි.\nනමුත්ල එම අවස්ථාවේදී බේරුවල උඩුගුවනේ දී පියසර කරමින් තිබූ යානය එකවරම අඩි 500ක් දක්වා පහතට වැටීම හේතුවෙන් ගොඩබිම් ප්‍රදේශය මඟ හරිමින් පයාගල ප්‍රදේශයේ ජන ශුන්‍ය වෙරළ තීරයකට ගොඩ බැස්සවීමට යානයේ\nසිටි ශිෂ්‍ය නියමුවන් දෙදෙනා පියවර ගෙන තිබුණා.\nහදිසි ගොඩබෑමෙන් ගුවන් යානයටල එහි නියමුවන් දෙදෙනාට හෝ කිසිදු දේපළකට හානියක් සිදුවී නැහැ.\nපයිපර් PA38 වර්ගයේ මෙම ගුවන් යානය 1978 වර්ෂයේ නිෂ්පාදනය කර තිබෙන අතර, අවසන් වරට ලියාපදිංචි කර ඇත්තේ 2019 වර්ෂයේදි.",
       "URL": "https://www.hirunews.lk/291853/පුහුණු-නියමුවන්ගේ-සාර්ථක-හදිසි-ගොඩබැස්වීම-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1476"
}