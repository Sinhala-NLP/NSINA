{
       "Source": "hirunews",
       "Timestamp": "Sunday, 28 July 2019 - 17:09",
       "Headline": "ව්‍යාජ වීසා බලපත්‍රයකින් විදෙස්ගතවීමට තැත් කළ කාන්තාවක් අත්අඩංගුවට",
       "News Content": "ව්‍යාජ වීසා බලපත්‍ර උපයෝගී කරගෙන එංගලන්තය බලා යාමට උත්සාහ කළ කාන්තාවක් කටුනායක - ගුවන් තොටුපළ පිටත්වීමේ පර්යන්තයේදී ආගමන, විගමන දෙපාර්තමේන්තු නිළධාරීන් අත්අඩංගුවට ගෙන තිබෙනවා.\nමෙලෙස අද දහවල් අත්අඩංගුවට ගෙන ඇත්තේ මුලතිව් - පුදුකුඩිඉරිප්පු ප්‍රදේශයේ පදිංචි 32 හැවිරිදි කාන්තාවක්.\nලන්ඩන් නුවර බලා පිටත්ව යාමට නියමිතව තිබූ ශ්‍රී ලන්කන් ගුවන් සේවයට අයත් යූ.එල්. 504 ගුවන් යානයෙන් විදෙස්ගතවීමටයි ඇය උත්සාහ කර ඇත්තේ.\nඇය විසින් ඉදිරිපත් කර ඇති වීසා බලපත්‍රයේ ආරක්ෂිත සලකුණුවල වෙනස්කම් කිහිපයක් නිරීක්ෂණයවීම හේතුවෙනුයි මෙම කාන්තාව අත්අඩංගුවට ගෙන ඇත්තේ.\nපසුව එම වීසා බලපත්‍රය ද සමඟ ඇය කටුනායක ගුවන් තොටුපළ අපරාධ පරීක්ෂණ දෙපාර්තමේන්තු නිලධාරීන් වෙත භාර දී තිබෙනවා.",
       "URL": "https://www.hirunews.lk/221195/ව්‍යාජ-වීසා-බලපත්‍රයකින්-විදෙස්ගතවීමට-තැත්-කළ-කාන්තාවක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3224"
}