{
       "Source": "hirunews",
       "Timestamp": "Monday, 05 September 2022 - 17:00",
       "Headline": "ඇල්ල ඔඩිසි දුම්රියේ ගමන් වාර ගණන වැඩි කෙරෙයි",
       "News Content": "උඩරට දුම්රිය මාර්ගයේ සති අන්තයේ ධාවනය වන 'ELLA ODYSSEY' දුම්රියේ දැනට ධාවනය වන දුම්රිය ගමන් වාරයට අමතර ව තවත් ගමන් වාර 2ක් ධාවනය කිරීමට කටයුතු සැලසුම් සකස් වී ඇති බව වාර්තා වනවා.\nඑය මේ මස 08 වැනි දා සිට ක්‍රියාත්මක වන බව යි සඳහන් වන්නේ.\nදේශීය සංචාරකයන්ගේ ඉල්ලීම පරිදි මෙලෙස අමතර ගමන් වාර 2ක් යෙදවීමට කටයුතු කළ බව දුම්රිය නියෝජ්‍ය සාමාන්‍යාධිකාරී ටී. එස්. පොල්වත්තගේ ප්‍රකාශ කරනවා.\nඒ අනුව, එම දුම්රිය සෑ ම බ්‍රහස්පතින්දාවක ම කොළඔ සිට බදුල්ල දක්වාත් සෑම සිකුරාදාවක ම බදුල්ල සිට කොළඔ දක්වාත් ධාවනය කෙරෙනු ඇති.\nආසන වෙන් කිරීම සඳහා දුම්රියේ ගමන් කිරීමට නියමිත දිනට, දින 14ක කාලයක් ඇතුළත ආසන වෙන් කළ හැකි බව යි නියෝජ්‍ය සාමාන්‍යාධිකාරීවරයා පවසන්නේ.",
       "URL": "https://www.hirunews.lk/314625/ඇල්ල-ඔඩිසි-දුම්රියේ-ගමන්-වාර-ගණන-වැඩි-කෙරෙයි",
       "Category": "Local News",
       "Parent URL": "https://www.hirunews.lk/local-news.php?pageID=889"
}