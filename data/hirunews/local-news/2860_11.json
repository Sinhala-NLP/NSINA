{
       "Source": "hirunews",
       "Timestamp": "Tuesday, 10 March 2020 - 13:04",
       "Headline": "තෙල් මිල අඩුවීමේ වාසිය ජනතාවට ලැබෙයිද ?  විෂය භාර ඇමති කියපු කතාව",
       "News Content": "ලෝක වෙළඳපොළේ බොර තෙල් මිල අඩුවීමේ වාසිය මහජනතාවට නුදුරේදීම ලබාදෙන බව විෂය භාර අමාත්‍ය මහින්ද අමරවීර පවසනවා.\nවලස්මුල්ල ප්‍රදේශයේ ඊයේ (09) පැවති ජනහමුවකට එක්වීමෙන් අනතුරුව මාධ්‍යවේදීන් නැගූ ප්‍රශ්නවලට පිළිතුරු ලබාදෙමින් අමාත්‍යවරයා මේ බව පවසා සිටියා.\nඊයේ (09) දිනයේ බොර තෙල් මිල සියයට 30කට වැඩි ප්‍රමාණයකින් පහත වැටුණේ 1991 ගල්ෆ් යුද්ධයෙන් පසු විශාලතම මිල පහත වැටීම සලකුණු කරමින්.\nකෙසේ වෙතත් අද (10) උදෑසන බ්‍රෙන්ට් වර්ගයේ තෙල් බැරලයක මිල සියයට 6.6කින් ඉහළ ගොස් ඩොලර් 36ක් ලෙස සටහන් වී ඇති අතර, ඇමරිකානු ඩබ්ලිව් ටී.අයි. තෙල් බැරලයක මිල සියයට 6.1කින් ඉහළ ගොස් ඩොලර් 33ක් ලෙස සටහන් වුණා.",
       "URL": "https://www.hirunews.lk/236205/තෙල්-මිල-අඩුවීමේ-වාසිය-ජනතාවට-ලැබෙයිද-විෂය-භාර-ඇමති-කියපු-කතාව",
       "Category": "Local News",
       "Parent URL": "https://www.hirunews.lk/local-news.php?pageID=2860"
}