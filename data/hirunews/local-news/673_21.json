{
       "Source": "hirunews",
       "Timestamp": "Sunday, 11 December 2022 - 16:00",
       "Headline": "ලංවිම ප්‍රතිව්‍යූහගත කිරීමට සහාය දෙන ලෙස ඇමතිගෙන් සජබෙට ඉල්ලීමක්",
       "News Content": "විදුලි බල මණ්ඩලය ප්‍රතිසංස්කරණය කිරීම සම්බන්ධ වන යෝජනා දෙකක් ම පාර්ලිමේන්තුවට ඉදිරිපත් කළ ද, එම අවස්ථා දෙකෙහි දී ම සමගි ජන බලවේගය එයට විරුද්ධව කටයුතු කළ බව විදුලි බල අමාත්‍ය කංචන විජේසේකර පවසනවා.\nලංකා විදුලිබල මණ්ඩලය ප්‍රතිව්‍යූහගත කිරීම ප්‍රගතිශීලී යෝජනාවක් වන අතර, සති 06ක් ඇතුළත එම යෝජනා පාර්ලිමේන්තුවට ඉදිරිපත් කරන බවයි අමාත්‍යවරයා පැවසුවේ.\nමේ හේතුවෙන් එයට හෝ සහාය ලබාදෙන ලෙසට තමන් කාරුණිකව සමගි ජන බලවේගයෙන් ඉල්ලා සිටින බව අමාත්‍ය කංචන විජේසේකර සිය නිල ට්විටර් ගිණුමෙහි සටහනක් තබමින් සඳහන් කරනවා.\nමේ අතර,විදුලි බිල යළි වැඩි කිරීමට ගෙන ඇති තීරණයට එරෙහිව තලවකැලේ - ලිදුළ ප්‍රදේශයේදී අද (11) උද්ඝෝෂයක් පැවැත්වුණා.\nප්‍රදේශයේ හිරු වාර්තාකරු සඳහන් කළේ ලිදුළ - මෙරායා නගරයේදී වතු කම්කරුවන්, වෘත්තීය සමිති ඇතුළු පිරිසකගේ සහභාගිත්වයෙන් මෙම විරෝධතාව පැවති බවයි",
       "URL": "https://www.hirunews.lk/322443/ලංවිම-ප්‍රතිව්‍යූහගත-කිරීමට-සහාය-දෙන-ලෙස-ඇමතිගෙන්-සජබෙට-ඉල්ලීමක්",
       "Category": "Local News",
       "Parent URL": "https://www.hirunews.lk/local-news.php?pageID=673"
}