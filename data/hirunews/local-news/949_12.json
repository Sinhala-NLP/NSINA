{
       "Source": "hirunews",
       "Timestamp": "Thursday, 11 August 2022 - 13:18",
       "Headline": "ජනපතිගෙන්, අනුර කුමාරට ලිපියක් (වීඩියෝ)",
       "News Content": "රට වෙනුවෙන් සර්ව පාක්ෂික වැඩපිළිවෙල සඳහා සහයෝගය ලබාදෙනු ඇතැයි බලාපොරොත්තු වන බව ජනාධිපති රනිල් වික්‍රමසිංහ ජාතික ජනබලවේගයේ නායක අනුර කුමාර දිසානායකට ලිපියක් යොමුකරමින් සඳහන් කර තිබෙනවා.\nසර්ව පාක්ෂික වැඩපිළිවෙලක් පිළිබඳ සාකච්ඡා කිරීමට තමන් කළ යෝජනාවට ජාතික ජනබලවේගයේ පිළිතුරු ලිපිය ලැබුණු බවයි ජනාධිපතිවරයා සිය ලිපියෙන් අවධාරණය කර ඇත්තේ.\nඑම ලිපියේ කරුණු පිළිබඳ විශේෂ අවධානයක් යොමු කර ඇති බව ද ජනාධිපතිවරයා යොමුකළ ලිපියේ සඳහන්.\nමේ අතර, පළාත් පරිපාලනය හා සංවර්ධන ක්‍රියාවලිය ක්‍රමවත්ව පවත්වාගෙන යෑම මෙන්ම පලාත් සභාවල වියදම් කළමණාකරණයේ වගකීම ජනාධිපති රනිල් වික්‍රමසිංහ ආණ්ඩුකාරවරුන් වෙත පවරා තිබෙනවා.\nජනාධිපති මාධ්‍ය අංශය සදහන් කළේ පළාත් සංවර්ධන කටයුතුවල දී ආණ්ඩුකාරවරුන් පලාතේ සියලුම මන්ත්‍රීවරුන් හා ජනාධිපති කාර්යාලය සමග සම්බන්ධීකරණයක් පවත්වාගෙන යා යුතු බවයි.",
       "URL": "https://www.hirunews.lk/312464/ජනපතිගෙන්-අනුර-කුමාරට-ලිපියක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=949"
}