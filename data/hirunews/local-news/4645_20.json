{
       "Source": "hirunews",
       "Timestamp": "Friday, 24 February 2017 - 6:44",
       "Headline": "උදෑසන 8 න් සංකේත වැඩවර්ජනය අවසන්",
       "News Content": "උතුරු මැද සහ නැගෙනහිර පළාත්වල ක්‍රියාත්මක වන සංකේත වැඩවර්ජනය අද උදෑසන අටෙන් අවසන් වූ පසු යළි විධායක සභාව රැස්වී ඉදිරි ක්‍රියාමාර්ග තීරණය කරන බව රජයේ වෛද්‍ය නිලධාරීන්ගේ සංගමය පවසනවා.\nමාලඹේ පෞද්ගලික වෛද්‍ය විද්‍යාලයට විරෝධය පළ කරමින් මීට පෙර රජයේ වෛද්‍ය නිලධාරීන්ගේ සංගමය විසින් පළාත් කිහිපයක සංකේත වැඩවර්ජන ක්‍රියාත්මක කළා.\nකෙසේ වෙතත්, ඉදිරි ක්‍රියාමාර්ග පිළිබඳව විධායක සභාව රැස්වී තීරණය කරන බවයි රජයේ වෛද්‍ය නිලධාරීන්ගේ සංගමයේ මාධ්‍ය ප්‍රකාශක වෛද්‍ය සමන්ත ආනන්ද හිරු ප්‍රවෘත්ති අංශයට සඳහන් කළේ.\nමේ අතර, මාලඹේ පෞද්ගලික වෛද්‍ය විද්‍යාලයට එරෙහිව රජයේ වෛද්‍ය නිලධාරීන්ගේ සංගමය උතුරු මැද සහ නැගෙනහිර පළාත්වල සියලූම රෝහල් ආවරණය වන පරිදි ඊයේ දිනයේ ආරම්භ කළ සංකේත වැඩවර්ජනයක් මේ වනවිටත් ක්‍රියාත්මකයි.",
       "URL": "https://www.hirunews.lk/155301/උදෑසන-8-න්-සංකේත-වැඩවර්ජනය-අවසන්",
       "Category": "Local News",
       "Parent URL": "https://www.hirunews.lk/local-news.php?pageID=4645"
}