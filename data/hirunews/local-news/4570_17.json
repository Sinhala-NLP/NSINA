{
       "Source": "hirunews",
       "Timestamp": "Sunday, 09 April 2017 - 20:45",
       "Headline": "වසන්ත ඔබේසේකරයන් දැයෙන් සමුගනී",
       "News Content": "ජනාදරයට පාත්‍රවූ සිනමා නිර්මාණ රැසක් බිහිකළ ප්‍රවීන චිත්‍රපට අධ්‍යක්ෂ කලා කීර්ති වසන්ත ඔබේසේකරගේ දේහය පිළිබඳ අවසන් කටයුතු අද පස්වරුවේ සිදුකෙරුණා.\nමිය යන විට ඔබේසේකරයන් 80 වන වියේ පසුවුණා.\nසත්සමුදුර චිත්‍රපටයේ සහය අධ්‍යක්ෂවරයා ලෙස 1967 වසරේදි සිනමා ගමන්මග ඇරඹු වසන්ත ඔබේසේකරයන්, වර්ෂ 1970 දී වෙස් ගත්තෝ චිත්‍රපටිය අධ්‍යක්ෂණය කරමින් මෙරට සිනමා කර්මාන්තයට පිවිසියා.\nවල්මත්වුවෝ, දියමන්ති, පලගැටියෝ, දඩයම, කැඩපතකඡායා, මාරුතය, දොරකොඩමාරාව, තීර්තයාත්‍රා, අසෙනි වර්ශා ඇතුළු චිත්‍රපට, වසන්ත ඔබේසේකරයන්ගේ නිර්මාන අතර වනවා.\nඔහුගේ දේහය කොළඹ පෞද්ගලික මල් ශාලාවක මහජන ගෞරවය සඳහා තැම්පත් කර තිබූ අතර දේහයට අවසන් ගෞරව දැකවීමට දේශපානඥයින් කලාකරුවන් ඇතුළු විශාල පිරිසක් එක්ව සිටියා.",
       "URL": "https://www.hirunews.lk/158869/වසන්ත-ඔබේසේකරයන්-දැයෙන්-සමුගනී",
       "Category": "Local News",
       "Parent URL": "https://www.hirunews.lk/local-news.php?pageID=4570"
}