{
       "Source": "hirunews",
       "Timestamp": "Friday, 29 November 2019 - 21:17",
       "Headline": "රාජ්‍ය ආයතනවල, සභාපතිවරුන් සහ අධ්‍යක්ෂ මණ්ඩලවලට, ඉල්ලා අස්වන්නැයි නියෝග",
       "News Content": "රාජ්‍ය ආයතනවල සභාපතිවරුන් සහ අධ්‍යක්ෂ මණ්ඩල සාමාජිකයින්ට සිය ධුරයෙන් ඉල්ලා අස්වන ලෙස දැනුම් දෙන්නැයි ජනාධිපති ලේකම් පී.බී. ජයසුන්දර අමාත්‍යාංශ ලේකම්වරු වෙත දැනුම් දී තිබෙනවා.\nචක්‍රලේඛයක් මගින් ජනාධිපති ලේකම්වරයා අමාත්‍යාංශ ලේකම්වරුන්ට මේ බව දැනුම් දී තිබෙනවා.\nසභාපතිවරුන් සහ අධ්‍යක්ෂ මණ්ඩලවලට ප්‍රවීන තැනැත්තන් පත් කරන මෙන් ජනාධිපතිවරයා විසින් පසුගියදා දැනුම් දී තිබුණා.\nමේ අතර, සභාපතිවරු සහ අධ්‍යක්ෂ මණ්ඩල සාමාජිකයින් ලෙස සේවය කිරීමට කැමති පුද්ගලයින්ගේ විස්තර ලබාදීම සඳහා ජනාධිපති ලේකම් කාර්යාලය විද්‍යුත් තැපෑලක් හඳුන්වාදී තිබෙනවා.\nඒ අනුව, ිඉ?චරුිසාැබඑිදසෛජැගකන යන විද්‍යුත් තැපෑල ඔස්සේ ඊට අයදුම් කළ හැකියි.\nදෙසැම්බර් 18 වනදිනට පෙර මෙම තැපෑලට අයදුම්පත් යොමුකරන ලෙස ද ජනාධිපති ලේකම් කාර්යාලය ඉල්ලීමක් කර තිබෙනවා.",
       "URL": "https://www.hirunews.lk/229232/රාජ්‍ය-ආයතනවල-සභාපතිවරුන්-සහ-අධ්‍යක්ෂ-මණ්ඩලවලට-ඉල්ලා-අස්වන්නැයි-නියෝග",
       "Category": "Local News",
       "Parent URL": "https://www.hirunews.lk/local-news.php?pageID=3025"
}