{
       "Source": "hirunews",
       "Timestamp": "Sunday, 06 August 2017 - 9:26",
       "Headline": "කොල්ලකෑම් රැසකට සම්බන්ධ සැකකරුවන් දෙදෙනෙකු තඹුත්තේගමදී අත්අඩංගුවට",
       "News Content": "අනුරාධපුරය - තඹුත්තේගම ප්‍රදේශයේ වාර්තාවූ රන් මාල කොල්ලකෑම් ඇතුලූ සොරකම් ගණනාවක් සම්බන්ධයෙන් අවශ්‍යව සිටි සැකකරුවන් දෙදෙනෙකු ඊයේ අත්අඩංගුවට ගෙන තිබෙනවා.\nලද තොරතුරක් මත තඹුත්තේගම තිස්පනේපුර ප්‍රදේශයේදී යතුරුපැදියකින් ගමන් ගනිමින් සිටි මොවුන් දෙදෙනා අත්අඩංගුවට ගත් බවයි පොලිස් මූලස්ථානය සඳහන් කළේ.\nමොවුන්ගෙන් සිදුකළ ප්‍රශ්න කිරීම්වලදී රන්මාල කොල්ලකෑම් 3 ක් සහ නිවෙස් බිඳ සොරකම් 2ක් පිළිබඳ තොරතුරු අනාවරණ කරගැනීමට හැකිවී තිබෙනවා.\nඑමෙන්ම උකස් කර තිබු රන් භාණ්ඩ තොගයක් සහ එක් සැකකරුවෙකුගේ නිවසේ තිබී රුපියල් 5 000 සහ 1000 ව්‍යාජ නෝට්ටු, කොල්ලකන ලද රන්මාල මෙන්ම ජංගම දුරකථන 5 ක්ද සොයාගත් බව පොලිස් මූලස්ථානය නිකුත් කළ නිවේදනයේ සඳහන්.",
       "URL": "https://www.hirunews.lk/167738/කොල්ලකෑම්-රැසකට-සම්බන්ධ-සැකකරුවන්-දෙදෙනෙකු-තඹුත්තේගමදී-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4384"
}