{
       "Source": "hirunews",
       "Timestamp": "Thursday, 21 October 2021 - 13:06",
       "Headline": "නැනෝ නයිට්‍රජන් දියර පොහොර ගොවීන් වෙත බෙදා හැරීම ඇරඹේ (වීඩියෝ)",
       "News Content": "මෙරටට ගෙන්වන ලද නැනෝ නයිට්‍රජන් දියර පොහොර ගොවීන් වෙත බෙදා හැරීමේ කටයුතු අද සිට ආරම්භ වුණා.\nඒ අනුව ගොවිජන සේවා මධ්‍යස්ථාන හරහා එම බෙදාහැරීමේ කටයුතු සිදු වන බවයි  පොහොර ලේකම් කාර්යාලය සඳහන් කළේ.\nවත්තල - හුණුපිටියේ පිහිටි කොළඹ කොමර්ෂල් පොහොර සමාගමේ මධ්‍යම ගබඩා සංකීර්ණයේ සිට අදාළ දියර පොහොර තොග එහි ප්‍රාදේශීය ගබඩාවන් වෙත පිටත් කර හැරීමේ කටයුතු ඊයේ පස්වරුවේ සිදු කෙරුණා.\nමේ අතර, පොහොර ඉල්ලා ඇළහැර ගොවි සංවිධාන එකමුතුව සහ සමස්ත ලංකා ගොවි සංවිධාන එකමුතුව අද පොළොන්නරුව - දියබෙදුම - කටුකෙළිය වෙල්යායේදී විරෝධතාවක් සංවිධානය කර තිබුණා.\nඑමෙන්ම, අර්තාපල් වගාකරුවන් සහ උඩරට ගොවීන් ද වැලිමඩ - බොරලන්ද ප්‍රදේශයේ වෙල්යායකදී මාධ්‍ය හමුවක් ඊයේ කැදවා තිබුණේ සංවිධාන 22ක් එක් කර ගනිමින්.",
       "URL": "https://www.hirunews.lk/285614/නැනෝ-නයිට්‍රජන්-දියර-පොහොර-ගොවීන්-වෙත-බෙදා-හැරීම-ඇරඹේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1615"
}