{
       "Source": "hirunews",
       "Timestamp": "Monday, 03 October 2022 - 11:22",
       "Headline": "ලක්ෂපාන ජලාශයේ වාන් දොරටු 3ක් විවෘත කෙරේ (වීඩියෝ)",
       "News Content": "කාසල්රී සහ මවුස්සාකැලේ ජල පෝෂක ප්‍රදේශවලට තද වැසි ඇතිවීමත් සමඟ ලක්ෂපාන ජලාශයේ වාන් දොරටු 3ක් අද (03) අලුයම සිට විවෘත කර තිබෙනවා.\nනෝටන්බි්‍රජ් - විමලසුරේන්ද්‍ර ජලාශයද ඊයේ සිට වාන් දැමීමට පටන් ගෙන ඇති බවයි නුවරඑළිය දිස්ත්‍රික් ආපදා කළමනාකරණ ඒකකයේ සහකාර අධ්‍යක්ෂ රංජිත් අලහකෝන් සඳහන් කළේ.\nපවතින වර්ෂාවත් සමඟ කාසල්රී සහ මවුස්සාකැලේ ජලාශවල ජල මට්ටම පිටාර මට්ටමට ආසන්න වෙමින් පවතිනවා.\nජල මට්ටම ඉහළ යෑමත් සමඟ කැනියොන්, ලක්ෂපාන, නව ලක්ෂපාන, පොල්පිටිය සහ විමලසුරේන්ද්‍ර යන ජලවිදුලි බලාගාරවල උත්පාදනය උපරිම ධාරිතාවයෙන් සිදුවන බවයි බලාගාර භාර ඉංජිනේරුවරුන් සඳහන් කළේ.\nපවතින අධික වර්ෂාවත් සමඟ කැළණි ගඟේ ජල මට්ටමද ඉහළ ගොස් ඇති බව වාර්තාවනවා.",
       "URL": "https://www.hirunews.lk/316926/ලක්ෂපාන-ජලාශයේ-වාන්-දොරටු-3ක්-විවෘත-කෙරේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=828"
}