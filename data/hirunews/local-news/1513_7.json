{
       "Source": "hirunews",
       "Timestamp": "Monday, 06 December 2021 - 17:45",
       "Headline": "කොටපොල දී පොදුජන පෙරමුණ කෙස් ගහෙන් බේරෙයි",
       "News Content": "දිවයිනේ විශාලතමතම විවිධ සේවා සමුපකාර සමිතියක් වන දෙනියාය කොටපොල විවිධ සේවා සමුපකාර සමිතියේ බලය ගිලිහෙන්නට නොදී යාන්තම් රැක ගන්නට ශ්‍රී ලංකා පොදුජන පෙරමුණ සමත් වී තිබෙනවා.\n90%කට ආසන්න සාමාජික ප්‍රතිශතයක් රඳවාගෙන ශ්‍රී ලංකා පොදුජන පෙරමුණ ගියවර ජයග්‍රහනය කර තිබූ කොටපොල විවිධ සේවා සමුපකාර සමිතිය මෙවර ජයගෙන ඇත්තේ ආසන 51 පමනක් ලබා ගනිමින්.\nමෙම විවිධ සේවා සමුපාකාර සමිතිය සාමාජිකයන් 50,000ක ගෙන් පමණ සමන්විත වනවා.\nජනතා විමුක්ති පෙරමුණ සහාය දුන් ‘කොටපොල සමුපාකාරය සුරැකීමේ එකමුතුව’ නම් වූ සංවිධානය ආසන 30ක් ජයග්‍රහණය කර ඇති අතර, මෙම නිලවරණයට තරග කළ ස්වාධීන කණ්ඩායම දිනාගෙන ඇති ආසන සංඛ්‍යාව 14ක්.\nඑමෙන්ම එක්සත් ජාතික පක්ෂයත් කොටපොල විවිධ සේවා සමුපකාර සමිතියේ සාමාජික ආසන 5ක් ජයග්‍රහණය කර තිබෙනවා.\nඒ අනුව ශ්‍රී ලංකා පොදුජන පෙරමුණ සාමාජික ආසන 51ක් ජයග්‍රහනය කරන විට ජනතා විමුක්ති පෙරමුණ, එක්සත් ජාතික පක්ෂය සහ ස්වාධීන කණ්ඩායම එක්ව ඉතිරි ආසන 49 ජයග්‍රහණය කර ගැනීමට සමත් වී තිබෙනවා.\nකොටපොල අයත් වන දෙනියාය මැතිවරණ කොට්ඨාසයේ ශ්‍රී ලංකා පොදුජන පෙරමුණෙ සංවිධායකවරයා වන්නේ පාර්ලිමේන්තු මන්ත්‍රී නිපුන රණවකයි.",
       "URL": "https://www.hirunews.lk/290210/කොටපොල-දී-පොදුජන-පෙරමුණ-කෙස්-ගහෙන්-බේරෙයි",
       "Category": "Local News",
       "Parent URL": "https://www.hirunews.lk/local-news.php?pageID=1513"
}