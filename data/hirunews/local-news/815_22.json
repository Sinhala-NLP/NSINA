{
       "Source": "hirunews",
       "Timestamp": "Sunday, 09 October 2022 - 7:30",
       "Headline": "කුඩා මාළු මිල අඩුවෙයි",
       "News Content": "පසුගිය දිනවල ඉහළ ගොස් තිබූ කුඩා මසුන්ගේ මිල ගණන් මේ වනවිට (09) පහත වැටී ඇති බව පෑලියගොඩ මධ්‍යම මත්ස්‍ය වෙළඳ සංගමය පවසනවා.\nඑහි සභාපති ජයන්ත වික්‍රමආරච්චි කියා සිටියේ මසුන් අස්වැන්න වැඩි වීම මීට හේතු වී ඇති බවයි.\nමේ අතර, ධීවර කර්මාන්තයේ නිරත ධීවරයින්ට ලබාදෙන භූමිතෙල් ප්‍රමාණය සීමා කර ඇති බව ධීවර දෙපාර්තමේන්තුව පවසනවා.\nඑහි අධ්‍යක්ෂ ජනරාල් ප්‍රසන්න කහවත්ත කියා සිටියේ සතියකට ප්‍රමාණවත් භූමිතෙල් මීට පෙර එකවර ලබාදුන්නත්, ඉදිරියේදී දින 03 ත්, 04 ත් අතර කාලයක් සඳහා ඉන්ධන ලබාදීමට පියවර ගන්නා බවයි.\nභූමිතෙල් සපයා ගැනීමේ දුෂ්කරතා හේතුවෙන් මෙලෙස භූමිතෙල් සීමා කර ලබාදීමට තීරණය කර ඇති බව ද ඔහු වැඩිදුරටත් සඳහන් කළා.\nඑක්දින ධීවර යාත්‍රා සඳහා මෙතෙක් ලබාදුන් පරිදිම දිනපතා භූමිතෙල් ලබාදීම සිදුකෙරෙන බවද අධ්‍යක්ෂ ජනරාල්වරයා සඳහන් කළා.",
       "URL": "https://www.hirunews.lk/317399/කුඩා-මාළු-මිල-අඩුවෙයි",
       "Category": "Local News",
       "Parent URL": "https://www.hirunews.lk/local-news.php?pageID=815"
}