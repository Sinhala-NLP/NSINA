{
       "Source": "hirunews",
       "Timestamp": "Sunday, 18 July 2021 - 13:57",
       "Headline": "තවමත් නිමානොවුණු පොහොර ගැටළුව (වීඩියෝ)",
       "News Content": "පොහොර හිඟය හේතුවෙන් ප්‍රදේශ ගණනාවක ගොවීන් පත්ව ඇත්තේ දැඩි අසීරුතාවකටයි.\nමේ හේතුවෙන් ඇතැම් ප්‍රදේශවල උද්ඝෝෂණ ද සංවිධාන කර තිබුණා.\nඉහළ ගිය ඉන්ධන මිලට විරෝධය පළ කරමින් සහ ගොවීන්ට කඩිනමින් පොහොර ලබාදෙන ලෙස ඉල්ලමින් කුරුණෑගල රිදීගම නගරයේදී උද්ඝෝෂණයක් සංවිධාන කර තිබුණා.\nමෙම උද්ඝෝෂණය සඳහා සමගි ජන බලවේගයේ පාර්ලිමේන්තු මන්ත්‍රීවරුවන් වන ජේ.සී. අලවතුවල සහ අශෝක් අබේසිංහ යන මහත්වරුන්ද එක්ව සිටියා.\nමේ අතර අනුරාධපුර ගම්බිරිස්වැව ගම්මානයේ කාබනික පොහොර නිෂ්පාදන ව්‍යාපෘතිය ආරම්භ කිරීම රාජ්‍යය අමාත්‍ය දුමින්ද දිසානායක මහතාගේ සහභාගීත්වයෙන් සිදු කෙරුණා.\nඅනුරාධපුර දිස්ත්‍රික් නිදහස් බඩඉරගු සංසදය, දිස්ත්‍රික් ගොවි සංවිධාන බල මණ්ඩලයේ අනුග්‍රාහකත්වයෙන් මෙම කාබනික පොහොර නිෂ්පාදන ව්‍යාපෘතිය ක්‍රියාත්මක කර තිබෙනවා.\nඑහිදී ගොවීන්ට කාබනික පොහොර නිෂ්පාදනය කිරීම සම්බන්ධයෙන් පුහුණුවක් ද ලබා දුන්නා.",
       "URL": "https://www.hirunews.lk/277317/තවමත්-නිමානොවුණු-පොහොර-ගැටළුව-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1812"
}