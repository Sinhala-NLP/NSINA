{
       "Source": "hirunews",
       "Timestamp": "Monday, 06 November 2017 - 13:53",
       "Headline": "ලිට්රෝ හිටපු සභාපති ඇතුලු 4 දෙනාට ඇප",
       "News Content": "අත්අඩංගුවට ගෙන රක්ෂිත බන්ධනාගාර ගතකර සිටි ලිට්රෝ ගෑස් සමාගමේ හිටපු සභාපති ශලීල මුණසිංහ ඇතුලූ හතරදෙනා ඇප මත මුදාහැරීමට කොළඹ - කොටුව මහේස්ත්‍රාත් ලංකා ජයරත්න අද නියෝග කළා.\nඒ අනුව එක් අයෙකුට රුපියල් 50,000 ක මුදල් ඇප සහ රුපියල් ලක්ෂ 5 බැගින් වූ ශරීර ඇප 3 ක් මතයි විත්තිකරුවන් මුදාහැරීමට නියෝග කර  ඇත්තේ.\nඑමෙන්ම අධිකරණයේ අවසරයකින් තොරව විදේශගතවීමද මොවුන්ට තහනම් වනු ඇති.\nතායිවානයේ ෆා - ඊස්ටන් බැංකුවේ පරිඝනක පද්ධතියට අනවසරයෙන් පිවිස ඩොලර් මිලියන ගණනක මුදල් ඉවත් කර ගැනීමේ සිද්ධිය සම්බන්ධයෙනුයි මොවුන් අත්අඩංගුවට ගෙන රක්ෂිත බන්ධනාගාර ගත කර තිබුණේ.",
       "URL": "https://www.hirunews.lk/175385/ලිට්රෝ-හිටපු-සභාපති-ඇතුලු-4-දෙනාට-ඇප",
       "Category": "Local News",
       "Parent URL": "https://www.hirunews.lk/local-news.php?pageID=4232"
}