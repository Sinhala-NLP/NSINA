{
       "Source": "hirunews",
       "Timestamp": "Thursday, 01 December 2022 - 23:39",
       "Headline": "හිතුමතේ මැදපෙරදිග ගොස් ඔටුවන්ට මැදි වූ තරුණයෙකු හිරුට කතා කරයි",
       "News Content": "නිසි සොයාබැලීමකින් තොරව විදේශගත වී කුවේටයේ කාන්තාරයක ඔටුවන් බලාගැනීමට සිදුව තිබෙන ශ්‍රී ලාංකික තරුණයෙකු අද(01) හිරු ප්‍රවෘත්ති අංශය ඇමතුවා.\nපුත්තලමේ පදිංචිකරුවෙක් වන ඔහු හිතවතෙකුගේ මාර්ගයෙන් මැදපෙරදිගට යන්නේ නිවසක ආහාර සැකසීමේ රැකියාව සඳහායි.\nඔහුගේ කතාව නිසි මඟ නොදැන විදේශගතවන සැමට පාඩමක් කියා දෙනවා.\nමේ අතර ඕමානයේ රැකියා සඳහා ගිය කාන්තාවන් ලිංගික කටයුතුවලට සහ මිනිස් ජාවාරම්වල යෙදවීමේ සිද්ධිය සම්බන්ධයෙන් අත්අඩංගුවට ගෙන ඇප මත මුදාහැර සිටි ආශා දිසානායක නැමැති සැකකාරියගේ ඇප අවලංගුකරන ලෙසට කොළඹ ප්‍රධාන මහේස්ත්‍රාත් නන්දන අමරසිංහ අද (01) නියෝග කළා.\nඒ අනුව ඇය ඇතුළු තවත් සැකකරුවන් 04 දෙනෙකු ලබන 13 වනදා දක්වා රක්ෂිත බන්ධනාගාර ගතකරන ලෙසටයි නියෝග කළේ.",
       "URL": "https://www.hirunews.lk/321757/හිතුමතේ-මැදපෙරදිග-ගොස්-ඔටුවන්ට-මැදි-වූ-තරුණයෙකු-හිරුට-කතා-කරයි",
       "Category": "Local News",
       "Parent URL": "https://www.hirunews.lk/local-news.php?pageID=694"
}