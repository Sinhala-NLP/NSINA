{
       "Source": "hirunews",
       "Timestamp": "Saturday, 16 May 2020 - 20:42",
       "Headline": "තවත් ආසාදිතයන් 12ක් හඳුනාගැනෙයි - මෙරට කොරෝනා ආසාදිතයන් ගණන 949ක් දක්වා ඉහළට (වීඩියෝ)",
       "News Content": "මෙරටින් වාර්තාවන කොරෝනා වෛරස් ආසාදිතයන් ගණන 949ක් දක්වා ඉහළ ගොස් තිබෙනවා.\nඒ අද තවත් ආසාදිතයන් 12 දෙනෙකු හඳූනා ගැනීමත් සමගයි.\nඅද දිනයේ මේ දක්වා වාර්තාවී ඇති කොරෝනා වෛරස් ආසාදිතයන් ගණන 14ක්.\nඅවසන් වරට වාර්තාවූ ආසාදිතයන් 12 දෙනාම නාවික හමුදා සාමාජිකයන් බවටයි අනාවරණ වී ඇත්තේ.\nමේ වන විට මෙරටින් වාර්තාවී ඇති ආසාදිතයන්ගෙන් 420 දෙනෙකු රෝහල්ගතව ප්‍රතිකාර ලබමින් පසුවනවා.\nසුවය ලැබූ 520 දෙනෙකු රෝහල්වලින් පිටවී ගොස් ඇති අතර සිදුවූ මරණ සංඛ්‍යාව 9ක්.",
       "URL": "https://www.hirunews.lk/240872/තවත්-ආසාදිතයන්-12ක්-හඳුනාගැනෙයි-මෙරට-කොරෝනා-ආසාදිතයන්-ගණන-949ක්-දක්වා-ඉහළට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2728"
}