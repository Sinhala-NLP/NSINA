{
       "Source": "hirunews",
       "Timestamp": "Saturday, 13 January 2018 - 14:54",
       "Headline": "චෙන්නායි දුමාරය ගුවන් ගමන් පමා කරයි",
       "News Content": "චෙන්නායි අහස දුමින් වැසී යාම නිසා කටුනායක සිට චෙන්නායි බලා යාමට පියාසර කිරීමට නියමිතව තිබූ ගුවන් යානා දෙකක් ප්‍රමාද වී ගුවන් ගත කළ බව ශ්‍රී ලංකන් ගුවන් සේවය පවසනවා.\nචෙන්නායි ගුවන්තොටුපල අවට පැතිරී ගිය කළු දුමාරයට හේතුවී ඇත්තේ තෛයිපොංගල් චාරිත්‍රයක් ඉටු කරමින් චෙන්නායි වැසියන් පැරණි ඇදුම් සහ භාණ්ඩ පුළුස්සා දැමීමයි.\nමෙම තත්ත්වය නිසා චෙන්නායි සිට ශ්‍රී ලංකාවට පියාසර කිරීමට නියමිතව තිබූ ගුවන් යානයක් ද ප්‍රමාද වී ඇති අතර තවත් ගමනාන්ත රැසකට පියාසර කිරීමට නියමිතව තිබූ ගුවන් යානා කිහිපයක් ද ප්‍රමාද වී තිබුණා.\nකෙසේ වෙතත්, මේ වනවිට එම තත්ත්වය පහව ගොස් ඇති බවයි ඉන්දීය වාර්තා සදහන් කළේ.",
       "URL": "https://www.hirunews.lk/180970/චෙන්නායි-දුමාරය-ගුවන්-ගමන්-පමා-කරයි",
       "Category": "Local News",
       "Parent URL": "https://www.hirunews.lk/local-news.php?pageID=4127"
}