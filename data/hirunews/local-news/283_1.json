{
       "Source": "hirunews",
       "Timestamp": "Friday, 09 June 2023 - 11:44",
       "Headline": "මග වැරදුණු තරුණියක්ව අපයෝජනය කළ තරුණයන් දෙදෙනකු අත්අඩංගුවට",
       "News Content": "සම්මුඛ පරීක්ෂණයට යාමේදී මග වැරදුණු තරුණියක්ව අපයෝජනයට ලක් කළ තරුණයන් දෙදෙනකු වරකාපොළ පොලීසිය විසින් අත්අඩංගුවට ගෙන තිබෙනවා.\nපසුගිය 07 වැනිදා මෙම තරුණිය වරකාපොල පොලිස් වසමේ පෞද්ගලික ආයතනයක සම්මුඛ පරීක්ෂණයකට පැමිණ ඇති බවයි වාර්තා වෙන්නේ.\nඑහෙත් ඇයට එම ආයතනය සොයාගැනීමට නොහැකිව මාර්ගය අයිනේ රැඳී සිට තිබුණා.\nඑම අවස්ථාවේ දී ත්‍රීරෝද රථයකින් පැමිණි තරුණයන් දෙදෙනකු ඇයට උදව් කරන බව පවසා ත්‍රීරෝද රථයට නංවාගෙන අඹේපුස්ස ප්‍රදේශයේ පොල් ඉඩමක මුර කුටියකට රැගෙන ගොස් ඇයව අපයෝජනය කර ඇති බව පොලිසිය පවසනවා.\nඅත්අඩංගුවට ගත් සැකකරුවන් අද (09) අධිකරණයට ඉදිරිපත් කිරීමට නියමිතයි.",
       "URL": "https://www.hirunews.lk/337453/මග-වැරදුණු-තරුණියක්ව-අපයෝජනය-කළ-තරුණයන්-දෙදෙනකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=283"
}