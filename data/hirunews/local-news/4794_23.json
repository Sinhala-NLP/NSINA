{
       "Source": "hirunews",
       "Timestamp": "Tuesday, 15 November 2016 - 17:08",
       "Headline": "කොළඹදී අනතුරකට ලක්වූ මලයාසියානු රෑ කොකෙක් තෙත් බිමකට මුදාහැරේ (ඡායාරූප)",
       "News Content": "ශ්‍රී ලංකාවට පැමිණෙන දුර්ලභ ගණයේ සංචාරක පක්ෂියෙක් කොළඹ තිඹිරිගස්යාය ප්‍රදේශයේ වැටි සිටියදී සොයාගෙන තිබෙනවා.\nඑම පක්ෂියා කොළඹ විශවවිද්‍යාලයට රැගෙන ගොස් පතිකාර ලබාදුන් බවයි එම විශ්වවිද්‍යාලයේ ආචාර්ය සමපත් සෙනවිරත්න පැවසුවේ.\nමේ සංචාරක පක්ෂියා ගිනිකොන දිග ආසියාවේ සිට පැමිණෙන බව ද  ඔහු සඳහන් කළා.\n\"රෑ කොකා\" ලෙස හඳුන්වන මේ පක්ෂියාගේ විද්‍යාත්මක නාමය වන්නේ Malayan Nithe Seron යන්නයි.\nසංචාරක පක්ෂීන්ට ශ්‍රී ලංකාවට  පැමිණෙන මාර්ගවලින් බටහිර මාර්ගය වැටි ඇත්තේ කොළඹ ප්‍රදේශයෙන් වන අතර නැගෙනහිර මාර්ගය වැටි ඇත්තේ යාපනය ප්‍රදේශයෙන් බවයි  ආචාර්ය සමපත් සෙනවිරත්න පෙන්වා දෙන්නේ.\nබටහිර මාර්ගයෙන් පැමිණෙන පක්ෂීන් කොළඹ නගරයේ ඇති නාගරිකත්වය හේතුවෙන් වෙහෙසකර බවට පත්වීම නිසා මෙවැනි අනතුරුවලට ලක්වන බවයි ආචාර්යවරයා තවදුරත් සඳහන් කළේ.\nඑම පක්ෂියා මේවන විට නිරෝගීව පසුවන අතර අද සන්ධ්‍ය කාලයේදී නුගේගොඩ ප්‍රදේශයේ පිහිටි තෙත් භූමියකට මුදා හැරීමට නියමිතයි.",
       "URL": "https://www.hirunews.lk/147602/කොළඹදී-අනතුරකට-ලක්වූ-මලයාසියානු-රෑ-කොකෙක්-තෙත්-බිමකට-මුදාහැරේ-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4794"
}