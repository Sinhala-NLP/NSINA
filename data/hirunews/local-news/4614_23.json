{
       "Source": "hirunews",
       "Timestamp": "Tuesday, 14 March 2017 - 15:59",
       "Headline": "නීතිවිරෝධී ධීවර කටයුතුවල නිරතවූ 13 දෙනෙකු අත්අඩංගුවට",
       "News Content": "පුපුරණ ද්‍රව්‍ය භාවිත කරමින් නීතිවිරෝධී ලෙස ධීවර කටයුතුවල නිරතවූ ශ්‍රී ලාංකික ධීවරයින් 13 දෙනෙකු නාවික හමුදාව අත්අඩංගුවට ගෙන තිබෙනවා.\nඒ අනුව නච්චිකුඩා - වෙඩිතලතිව් මුහුදු ප්‍රදේශයේදී ජෙලග්නයිට් යොදාගනිමින් ධීවර කටයුතුවල නිරතවූ ධීවරයින් 9 දෙනෙකු අද අත්අඩංගුවට ගත් බවයි නාවික හමුදාව සඳහන් කළේ.\nඔවුන් සතුව තිබූ ඩිංගි බෝට්ටු දෙකක්, ජී.පී.එස්. යන්ත්‍ර දෙකක්, මාළු දැල් කිහිපයක් සහ මසුන් කිලෝග්‍රෑම් 2475 ක් නාවික හමුදා භාරයට ගෙන තිබෙනවා.\nඑමෙන්ම මන්නාරම - සවුත්බාර් මුහුදු ප්‍රදේශයේදී ඩයිනමයිට් යොදාගනිමින් ධීවර කටයුතුවල නිරතවූ ධීවරයින් හතරදෙනෙකු නාවික හමුදාව ඊයේ අත්අඩංගුවට ගෙන තිබුණා.",
       "URL": "https://www.hirunews.lk/156846/නීතිවිරෝධී-ධීවර-කටයුතුවල-නිරතවූ-13-දෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4614"
}