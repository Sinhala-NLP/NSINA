{
       "Source": "hirunews",
       "Timestamp": "Saturday, 06 March 2021 - 10:05",
       "Headline": "රාවණා ඇල්ල රක්ෂිතයේ ගින්න නිවීමට ගුවන් හමුදා සහය (වීඩියෝ)",
       "News Content": "රාවණා ඇල්ල රක්ෂිතයේ හටගෙන ඇති ගින්න නිවා දැමීම සඳහා ශ්‍රී ලංකා ගුවන් හමුදාව එක්ව සිටිනවා.\nඊට අයත් බෙල් 212 වර්ගයේ හෙලිකොප්ටර් යානයක් ගින්න නිවීමට යොදවා ඇති බවයි ගුවන් හමුදා මාධ්‍ය ප්‍රකාශකවරයා සඳහන් කළේ.\nඇල්ල රොක් නැමති කඳු මුදුනේ ඊයේ හටගත් ගින්න අක්කර 50 කට වැඩි ප්‍රදේශයකට පැතිර තිබූ අතර, එමගින් සංවේදී පරිසර පද්ධතියට හානි සිදුව ඇති බව සඳහන්.\nරාවණා ඇල්ල දිය ඇල්ලට නුදුරින් පිහිටි රාවණා ඇල්ල අභයභූමියට අයත් වන මෙම පරිසරයට ආවේනික සත්ව විශේෂ රැසක් සිටින බවයි පරිසරවේදීන් පෙන්වා දෙන්නේ. පොලීසිය, යුදහමුදාව, වනජීවී නිලධාරීන් සහ ආපදා කළමනාකරණ ඒකකය ගින්න නිවීම සඳහා එක්ව සිටිනවා.",
       "URL": "https://www.hirunews.lk/264493/රාවණා-ඇල්ල-රක්ෂිතයේ-ගින්න-නිවීමට-ගුවන්-හමුදා-සහය-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2107"
}