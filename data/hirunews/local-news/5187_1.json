{
       "Source": "hirunews",
       "Timestamp": "Monday, 01 February 2016 - 13:52",
       "Headline": "ඒකාබද්ධ විපක්ෂය රාජ්‍ය උත්සව වලට නෑ",
       "News Content": "යෝෂිත රාජපක්ෂ අත්අඩංගුවට ගෙන රක්ෂිත බන්ධනාගාර ගතකිරීම සම්බන්ධයෙන් කොළඹ අද පැවති මාධ්‍ය හමු කිහිපයකදී අදහස් පළවුණා.\nඒකාබද්ධ විපක්ෂය කැඳවා තිබූ මාධ්‍ය හමුවකට එක්වෙමින් මහජන එක්සත් පෙරමුණේ නායක දිනේෂ් ගුණවර්ධන සඳහන් කළේ මෙම සිද්ධියට විරෝධය පළ කරමින් රජයේ උත්සව වර්ජනය කිරීමට ඒකාබද්ධ විපක්ෂය තීරණය කර ඇති බවයි.\nරටේ පවතින වත්මන් දේශපාලන තත්ත්වය පිළිබඳව අදහස් පළ කිරීම සඳහා රජයේ ප්‍රවෘත්ති දෙපාර්තමේන්තුවේ අද පෙරවරුවේ පැවති මාධ්‍ය හමුවකදී ඊට එක්වූ  හිටපු ජනමාධ්‍ය නියෝජ්‍ය අමාත්‍ය ශාන්ත බණ්ඩාරගෙන් මේ පිළිබඳව මාධ්‍යවේදීන් ප්‍රශ්න කළා.\nඔහු කියා සිටියේ  හිටපු ජනාධිපතිවරයාගේ පුත් යෝෂිත රාජපක්ෂ අත්අඩංගුවට ගැනීම පිළිබඳව තමන් කණගාටුවට පත්වන බවයි.",
       "URL": "https://www.hirunews.lk/125215/ඒකාබද්ධ-විපක්ෂය-රාජ්‍ය-උත්සව-වලට-නෑ",
       "Category": "Local News",
       "Parent URL": "https://www.hirunews.lk/local-news.php?pageID=5187"
}