{
       "Source": "hirunews",
       "Timestamp": "Monday, 10 May 2021 - 19:02",
       "Headline": "ඇමෙරිකානු සෞඛ්‍ය පුරෝකතන වළක්වා ගැනීමට සූදානම් බව සෞඛ්‍ය බලධාරින් කියයි (වීඩියෝ)",
       "News Content": "සැප්තැම්බර් මාසය වනවිට මෙරට කොවිඩ් මරණ සංඛ්‍යාව 21000කට ආසන්න වනු ඇතැයි වොෂින්ටන් විශ්වවිද්‍යාලයට අනුබද්ධිත සෞඛ්‍ය සමීක්ෂණ ආයතනයක්  ආයතනය අනතුරු අඟවනවා.\nකෙසේ වෙතත්, සෞඛ්‍ය අමාත්‍යංශයේ ආපදා පෙර සූදානම් හා හදිසි ප්‍රතිචාර ඒකකයේ ප්‍රධානී විශේෂඥ වෛද්‍ය හේමන්ත හේරත් අවධාරණය කරන්නේ එවැනි තත්ත්වයක් වැළැක්වීම සඳහා සියලු‍ පියවර ගනිමින් සිටින බවයි.\nපවතින කොරෝනා තත්ත්වය පිළිබඳ පුරෝකතන ඉදිරිපත් කරන ලොව ප්‍රමුඛතම ආයතනයක් ලෙස වොෂින්ටන් විශ්වවිද්‍යාලයට අනුබද්ධ සෞඛ්‍ය මිනුම් හා ඇඟයීම් පිළිබඳ ආයතනය සැලකෙනවා.\nඅදාළ පුරෝකතනයට අනුව ශ්‍රී ලංකාවට කොවිඩ් -19 වසංගතයෙන් බරපතළම බලපෑම ඇති කරන්නෙ ජුනි මාසයේ දෙවැනි සහ තුන්වැනි සතිය අතරතුරයි.\nඒ අනුව දැනට 2000ක් පමණ වන දෛනික ආසාදිතයන් ගණන, වාර්තා නොවන ආසාදිතයන්ද ඇතුලු‍ව 50,000 සීමාව ඉක්මවා යනු ඇති.\nපවතින තත්ත්වය සෞඛ්‍ය අංශවල පාලනයෙන් ගිලිහුණොත් එම සංඛ්‍යාව 80,000ද ඉක්මවනු ඇතැයි පුරෝකථනය කර තිබෙනවා.\nජූනි මස දෙවන සතිය වන විට මෙරටින් දිනක දී වාර්තා විය හැකි මරණ සංඛ්‍යාව 244 ක් බවද එහි දක්වා තිබෙනවා.\nඑමෙන්ම, මේ තත්ත්වය පාලනය කර ගැනීම සඳහා ජුනි මස පළමු සතිය අවසන් වන විට දැඩි සත්කාර ඇඳන් 3500 ආසන්න සංඛ්‍යාවක් අවශ්‍ය බවත් එම වාර්තාවල සඳහන්.",
       "URL": "https://www.hirunews.lk/270984/ඇමෙරිකානු-සෞඛ්‍ය-පුරෝකතන-වළක්වා-ගැනීමට-සූදානම්-බව-සෞඛ්‍ය-බලධාරින්-කියයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1962"
}