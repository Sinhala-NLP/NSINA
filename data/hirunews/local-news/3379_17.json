{
       "Source": "hirunews",
       "Timestamp": "Sunday, 28 April 2019 - 18:21",
       "Headline": "සිරිලකට බුහුමන් දැක්වූ සිඩ්නි ඔපෙරා රඟහල",
       "News Content": "පාස්කු ඉරිදා ශ්‍රී ලංකාවට එල්ලවූ මරාගෙන මැරෙන බෝම්බ ප්‍රහාරයෙන් විපතට පත් වූවන් සිහිකරමින් ලොව විවිධ ස්ථානවල ශෝකය පළකලා.\nප්‍රංශයේ අයිෆල් කුළුණේද පසුගිය දිනෙක ආලෝකය නිවා දැමුණේ ත්‍රස්ත ප්‍රහාරයෙන් මිය ගිය පිරිස් සිහි ගන්වමිනුයි.\nශ්‍රී ලාංකික ශ්‍රමිකයන් වැඩිපිරිසක් සේවයේ නිරතව සිටින ඩුබායි හි ලොව උසම ගොඩනැගිල්ල වන බර්ජ් කලීෆා ද සිංහ ධජයෙන් ආලෝකමත් වීම තවත් සුවිශේෂි සිදුවීමක් බවට පත් වුණා.\nමේ අතර ඕස්ට්‍රේලියාවේ සිඩ්නිහි, ඔපෙරා රඟහල ශ්‍රී ලංකා ධජයෙන් ආලෝකමත් වූ පුවතක් විදෙස් මාධ්‍ය වාර්තා කර තිබෙනවා.\nඒ සම්බන්ධයෙන් සිඩ්නිහි, ඔපෙරා රඟහලේ නිල ෆේස්බුක් ගිණුමේ සටහනක්ද තබා තිබුණා.",
       "URL": "https://www.hirunews.lk/215347/සිරිලකට-බුහුමන්-දැක්වූ-සිඩ්නි-ඔපෙරා-රඟහල",
       "Category": "Local News",
       "Parent URL": "https://www.hirunews.lk/local-news.php?pageID=3379"
}