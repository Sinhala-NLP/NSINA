{
       "Source": "hirunews",
       "Timestamp": "Tuesday, 27 February 2018 - 9:47",
       "Headline": "තරුණ වයසේ පසුවන කාන්තාවන් මුදලට විකුණූ මධ්‍යස්ථානය වැටලූ මෙහෙයුම",
       "News Content": "රාජගිරිය, නාවල ප්‍රදේශයේ පවත්වාගෙන ගිය ගණිකා නිවසක් වටලා එහි සිටි කාන්තාවන් 07 දෙනෙකු අත්අඩංගුවට ගෙන තිබෙනවා.\nඊයේ (26) රාත්‍රියේ සිදුකළ වැටලීමේදී අත්අඩංගුවට ගෙන ඇත්තේ එම ස්ථානයේ කළමනාකාරිය ලෙස කටයුතුකළ කාන්තාවක් සහ ගණිකා වෘත්තියේ නියැලී සිටි තවත් කාන්තාවන් 06 දෙකෙක් බවයි පොලිසිය පැවසුවේ.\nඅදාල ස්ථානය ආයුර්වේද සම්බාහන මධ්‍යස්ථානයක් මුවාවෙන් පවත්වාගෙ ගොස් ඇති බවටයි තොරතුරු වාර්තා වන්නේ.\nවැටලීමේදී අත්අඩංගුවට ගත් සැකකාරියන් වයස අවුරුදු 21, 22, 25, 29 සහ 35 යන වයස් සීමා වල පසුවන්නියන් බව සඳහන්.\nඔවුන් ඇඹිලිපිටිය, ගල්ගමුව, පොළොන්නරුව, අනුරාධපුරය, වැලිඔය සහ නාවල යන පදිංචිකාරිනියන් වනවා.\nසැකකාරිනියන් අද (27) දින අලුත්කඩේ මහේස්ත්‍රාත් අධිකරණයට ඉදිරපත් කිරීමට නියමිත අතර වැලිකඩ පොලිසිය වැඩිදුර විමර්ෂණ සිදුකරනවා.",
       "URL": "https://www.hirunews.lk/184610/තරුණ-වයසේ-පසුවන-කාන්තාවන්-මුදලට-විකුණූ-මධ්‍යස්ථානය-වැටලූ-මෙහෙයුම",
       "Category": "Local News",
       "Parent URL": "https://www.hirunews.lk/local-news.php?pageID=4062"
}