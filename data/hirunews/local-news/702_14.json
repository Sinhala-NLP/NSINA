{
       "Source": "hirunews",
       "Timestamp": "Monday, 28 November 2022 - 14:17",
       "Headline": "යාල් දේවි මහවෙන් නතර වෙයි",
       "News Content": "මහව සහ යාපනය අතර දුම්රිය සේවා මාස 05ක කාලයක් අත්හිටුවීමට ප්‍රවාහන අමාත්‍යාංශය තීරණය කර තිබෙනවා.\nඒ අනුව 2023 ජනවාරි මස 15 සිට ඉදිරියට මාස 05ක කාලයක් දුම්රිය මාර්ගය වසා දැමෙනු ඇති.\nමීට හේතුව වී ඇත්තේ මාර්ගයේ අලුත්වැඩියා කටයුත්තක් බවයි ප්‍රවාහන අමාත්‍ය ආචාර්‍ය බන්දුල ගුණවර්ධන සඳහන් කළේ.\nමේ අනුව කොළඹ සිට යාපනය දක්වා දුම්රිය ගමන මහව දක්වා මාස 05කට සීමා වීමට ඉඩ තිබෙනවා.\nඒ අනුව කොළඹින් ගමන් කරන යාල් දේවී සහ උත්තර දේවි ඇතුළු දුම්රිය කිහිපයක ගමන් වාර මහව දුම්රිය ස්ථානය දක්වා සීමා කිරීමට සිදු වන බව දුම් රිය දෙපාර්තමේන්තු ආරංචි මාර්ග සඳහන් කළා.\nමේ නිසා පීඩාවට පත්වන දුම්රිය මගීන් වෙනුවෙන් මහව සිට යාපනය දක්වා විශේෂ බස් ප්‍රවාහන සේවාවක් ක්‍රියාත්මක කිරීමට ද නියමිත බවත් වාර්තා වනවා.",
       "URL": "https://www.hirunews.lk/321491/යාල්-දේවි-මහවෙන්-නතර-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=702"
}