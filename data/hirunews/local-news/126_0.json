{
       "Source": "hirunews",
       "Timestamp": "Friday, 04 August 2023 - 14:30",
       "Headline": "පිහි ඇනුමකින් දකුණු කොරියාවේ 14 කට තුවාල",
       "News Content": "දකුණු කොරියාවේ සියොන්නම් නගරයේ උමං දුම්රිය ස්ථානයක් අසළදී මෝටර් රථයකින් කඩාවැදුනු පුද්ගලයෙකු සිදුකළ පිහි ඇනුමකින් 14 දෙනෙකු තුවාල ලබා තිබෙනවා.\nඔහු මෝටර් රථයක් පදවාගෙන පදික වේදිකාවට පළමුව කඩාවැදී ඇති අතර, පසුව අවට සිටි පුද්ගලයින්ට පිහි ප්‍රහාරය එල්ල කර ඇති බවයි විදෙස් වාර්තා සඳහන් කළේ.\nමෝටර් රථයේ ගැටීමෙන් පස්දෙනෙකු තුවාල ලබා ඇති අතර, පිහි ඇනුමෙන් 9 දෙනෙකු තුවාල ලබා තිබෙනවා.\nඉන් 12 දෙනෙකුගේ තත්වය බරපතල බවයි විදෙස් මාධ්‍ය වාර්තා කළේ.\nසැකකරු පසුව පොලිසිය විසින් අත්අඩංගුවට ගෙන තිබෙනවා.\nදකුණු කොරියාවෙන් මෙවැනි ප්‍රචණ්ඩ ක්‍රියා අවම වශයෙන් වාර්තාවන අතර, මීට දින කිහිපයකට පෙරද සෝල් නුවරදී පුද්ගලයෙකු සිදු කළ පිහි ඇනුමකින් අයෙකු මියගොස් තවත් පිරිසක් තුවාල ලැබුවා.",
       "URL": "https://www.hirunews.lk/343594/පිහි-ඇනුමකින්-දකුණු-කොරියාවේ-14-කට-තුවාල",
       "Category": "Local News",
       "Parent URL": "https://www.hirunews.lk/local-news.php?pageID=126"
}