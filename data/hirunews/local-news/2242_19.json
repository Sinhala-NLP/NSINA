{
       "Source": "hirunews",
       "Timestamp": "Thursday, 31 December 2020 - 16:58",
       "Headline": "උසස් වීම් ලැබූ යුද හමුදාපතිවරයාට හමුදා ගෞරවාචාර",
       "News Content": "ජෙනරාල් නිලයට උසස් වීම් ලැබූ ආරක්ෂක මාණ්ඩලික ප්‍රධානී සහ යුද හමුදාපති ශවේන්ද්‍ර සිල්වා වෙත හමුදා ගෞරවාචාර පිළිගන්වා තිබෙනවා.\nඒ යුද හමුදා මූලස්ථානයේ අද පෙරවරුවේ පැවති උත්සවයකදීයි.\nමෙහිදී හමුදා සම්ප්‍රදායානුකූලව රථ පෙළපාලියකින් යුද හමුදා මූලස්ථානය වෙත පැමිණි යුද හමුදාපතිවරයා වෙත ගජබා රෙජිමේන්තුවේ භට පිරිස් විසින් කඳවුරු මුරයේ ගෞරවාචාරය පිරිනැමූ බවයි යුද හමුදාව පැවසුවේ.\nඅනතුරුව, යුද හමුදා මාණ්ඩලික ප්‍රධානි මේජර් ජනරාල් ප්‍රභාත් දෙමටන්පිටිය විසින් ජෙනරාල් ශවේන්ද්‍ර සිල්වා ඉතා උණුසුම් අයුරින් පිළිගෙන තිබෙනවා.\nපසුව ගජබා රෙජිමේන්තුවේ නිලධාරින් දෙදෙනෙකු සහ සෙසු නිලයන් 48 දෙනෙකුගෙන් සමන්විත රෙජිමේන්තු වර්ණ පෙරටු කර ගනිමින් යුද හමුදාපතිවරයා වෙත සම්මාන පෙළපාලියේ ගෞරවාචාරය පිරිනැමූ බවයි යුද හමුදාව වැඩිදුරටත් නිවේදනය කළේ.",
       "URL": "https://www.hirunews.lk/258409/උසස්-වීම්-ලැබූ-යුද-හමුදාපතිවරයාට-හමුදා-ගෞරවාචාර",
       "Category": "Local News",
       "Parent URL": "https://www.hirunews.lk/local-news.php?pageID=2242"
}