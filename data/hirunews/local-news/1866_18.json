{
       "Source": "hirunews",
       "Timestamp": "Wednesday, 23 June 2021 - 7:31",
       "Headline": "සිය මෝටර් රථයෙන් පොලිස් නිලධාරියෙකු යටකල පුද්ගලයෙකු අත්අඩංගුවට",
       "News Content": "වත්තල ප්‍රදේශයේ නිළ ඇඳුමින් සැරසී රාජකාරි කරමින්  සිටි පොලිස් නිලධාරියෙකු යටකර අනතුරට පත්කල පුද්ගලයෙකු ඊයේ අත්අඩංගුවට ගෙන තිබෙනවා.\nමේ අතර පාදුක්ක ප්‍රදේශයේදී අනතුරක් සිදුකර දෙදෙනෙකුට තුවාල කිරීම සම්බන්ධයෙන් මෝටර් රථයක් පැදවූ චීන ජාතික පුද්ගලයෙකුද අත්අඩංගුවට ගත් බව පොලිස් මාධ්‍ය ප්‍රකාශක වැඩබලන ජ්‍යෙෂ්ඨ නියෝජ්‍ය පොලිස්පති අජිත් රෝහණ පවසනවා.\nමීට අමතරව මාර්ග රිය අනතුරු වලින් ඊයේ දිනය තුළ පමණක් මියගිය සසංඛ්‍යාව 5ක්.\nඒ අතරින් පුද්ගලයින් සිව් දෙනෙකුම යතුරුපැදි කරුවන් බවයි වාර්තා වන්නේ.\nඑමෙන්ම ඊයේ දිනය තුළ සිදු වූ රිය අනතුරු වලින් පුද්ගලයින් 50කට ආසන්න දෙනෙකු තුවාල ලබා ඇති බවටත් තොරතුරු වාර්තා වනවා.\nමේ වන විට රිය අනතුරු බොහෝ සෙයින් ඉහළ යමින් තිබෙන අයුරු දක්නට ලැබෙන අතර එම අනතුරු අවම කර ගැනීමට කටයුතු කරන ලෙසයි පොලිස් මාධ්‍ය ප්‍රකාශක වැඩබලන ජ්‍යෙෂ්ඨ නියෝජ්‍ය පොලිස්පති අජිත් රෝහණ ජනතාවගෙන් ඉල්ලා සිටින්නේ.",
       "URL": "https://www.hirunews.lk/275080/සිය-මෝටර්-රථයෙන්-පොලිස්-නිලධාරියෙකු-යටකල-පුද්ගලයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=1866"
}