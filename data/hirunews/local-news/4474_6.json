{
       "Source": "hirunews",
       "Timestamp": "Monday, 12 June 2017 - 7:40",
       "Headline": "විගනකාධිපති බැඳුම්කර කොමිසමට",
       "News Content": "ප්‍රශ්නගත බැඳුම්කර නිකුතුව සම්බන්ධයෙන් සොයා බලන ජනාධිපති විමර්ශන කොමිසමට හමුවට අද දිනයේදී රජයේ විගනකාධිපති ගාමිණී විජේසිංහ කැදවා තිබෙනවා.\nපෙරවරු 10ට ඔහු කොමිසමට පැමිණීමට නියමිත අතර, සමාගම් රෙජිස්ට්‍රාර් ජෙනරාල් ඩී.එන්.ආර්. සිරිවර්ධන ද අද දිනයේ කොමිසම හමුවට කැදවා ඇති බවයි වාර්තා වන්නේ.\nප්‍රශ්නගත බැඳුම්කර නිකුතුව සම්බන්ධයෙන් පර්පෙචුවල් ටෙ‍්‍රෂරීස් සමාගමට අභ්‍යන්තර තොරතුරු ලැබී ඇති බව එම සමාගම වෙනුවෙන් ලංසු තැබූ ලංකා බැංකුවේ අවදානම් කළමනාකරණ අංශයේ හිටපු ප්‍රධාන අලෙවිකරු ජේ.කේ.ඩී. ධර්මපාල පසුගිය 7 වන දා බැඳුම්කර කොමිසම හමුවේ සාක්ෂි ලබාදෙමින් කියා සිටියා.",
       "URL": "https://www.hirunews.lk/163355/විගනකාධිපති-බැඳුම්කර-කොමිසමට",
       "Category": "Local News",
       "Parent URL": "https://www.hirunews.lk/local-news.php?pageID=4474"
}