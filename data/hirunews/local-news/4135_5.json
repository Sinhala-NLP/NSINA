{
       "Source": "hirunews",
       "Timestamp": "Tuesday, 09 January 2018 - 10:39",
       "Headline": "දියණිය කෙලෙසූ පියාට ලැබුණු තීන්දුව",
       "News Content": "අවුරුදු 14 ක්‌ වයසැති තම දියණිය අවස්‌ථා තුනකදී දූෂණයට ලක්‌ කළ පුද්ගලයෙකුට පුත්තලම මහාධිකරණ මඟින් බරපතළ වැඩ සහිත වසර 45ක සිරදඬුවමක්‌ ඊයේ (08) නියමකර තිබෙනවා.\nමෙලෙස දඬුවම් නියම කෙරුණු පුද්ගලයා පුත්තලම, වීරතෝඩේ, පුදිලිවාසල්, සේනකඩිරිප්පුව ප්‍රදේශයේ පදිංචි 41 හැවිරිදි අයෙක්.\nඅදාල පුද්ගලයා විසින් 2015 වසරේ ජනවාරි 01 දා සිට ජූලි 14 දක්‌වා කාල සීමාව තුළ අවස්‌ථා 03කදී සිය දියණියව දූෂණයට ලක්‌කර ඇති බවයි අධිකරණයේදී අනාවරණය වී ඇත්තේ.\nඑම එක්‌ වතාවකට වසර 15 බැඟින් අවස්‌ථා තුනකට වසර 45ක බරපතළ වැඩ සහිත සිරදඬුවමක් ද, රුපියල් ලක්‌ෂ 02 බැඟින් දඩ මුදලක් ද, එම දඩ මුදල් නොගෙවන්නේ නම් තවත් අවුරුදු 06ක සිරදඬුවම් ද නියම කෙරුණු අතර ඊට අමතරව තවත් රුපියල් ලක්‌ෂ 05ක වන්දි මුදලක්‌ ද, වන්දි මුදල නොගෙවන්නේ නම් තවත් අවුරුදු 05 බැඟින් වන ආකාරයට සිරදඬුවම් නියමකර තිබෙනවා.",
       "URL": "https://www.hirunews.lk/180556/දියණිය-කෙලෙසූ-පියාට-ලැබුණු-තීන්දුව",
       "Category": "Local News",
       "Parent URL": "https://www.hirunews.lk/local-news.php?pageID=4135"
}