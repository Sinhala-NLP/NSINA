{
       "Source": "hirunews",
       "Timestamp": "Wednesday, 23 August 2023 - 13:24",
       "Headline": "මධ්‍යම පරිසර අධිකාරියෙන් විශේෂ දැනුම්දීමක්",
       "News Content": "ශ්‍රී ලංකාව තුළ එක්වරක් භාවිත කරන ප්ලාස්ටික් නිෂ්පාදන විකිණීම සහ නිෂ්පාදනය කිරීම තහනම් කොට තිබෙනවා.\n1980 අංක 47 දරන ජාතික පාරිසරික පනතට ප්‍රකාරව මෙම තහනම පනවා තිබෙනවා.\nඊට අදාළ ගැසට් නිවේදනය පරිසර අමාත්‍ය නසීර් අහමඩ් මහතා විසින් නිකුත් කර ඇති බව එම අධිකාරිය දැනුම් දී ඇති බව සඳහන්.\nඒ අනුව, තනි භාවිත ප්ලාස්ටික් බීම බට සහ කලතන;; තනි භාවිත ප්ලාස්ටික් පිඟන්, කෝප්ප, හැඳි, ගෑරුප්පු සහ පිහි; ප්ලාස්ටික් මල් මාලා; ප්ලාස්ටික් ඉඳි ආප්ප වට්ටි යන අයිතම 2023 ඔක්තෝම්බර් මස 01 වන දින සිට ක්‍රියාත්මක වන පරිදි තහනමට ලක්වන බවයි වාර්තා වෙන්නේ.\nමේ අනුව මෙම දිනයෙන් පසු ඉහත අයිතම රට තුළ නිෂ්පාදනය, දේශීය භාවිතය සඳහා ආනයනය, විකිණීම, විකිණීම සඳහා අර්පණය, විකිණීම සඳහා ප්‍රදර්ශනය කිරීම, නොමිලයේ පිරිනැමීම හෝ ප්‍රදර්ශනය කිරීම තහනම් වන අතර තහනම කඩ කළහොත් ජාතික පාරිසරික පනතේ විධිවිධාන ප්‍රකාරව නීතිය ක්‍රියාත්මක කරනු ලබන බවයි එම අධිකාරිය වැඩිදුරටත් සඳහන් කොට සිටින්නේ.",
       "URL": "https://www.hirunews.lk/345811/මධ්‍යම-පරිසර-අධිකාරියෙන්-විශේෂ-දැනුම්දීමක්",
       "Category": "Local News",
       "Parent URL": "https://www.hirunews.lk/local-news.php?pageID=79"
}