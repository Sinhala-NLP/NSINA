{
       "Source": "hirunews",
       "Timestamp": "Monday, 29 April 2019 - 12:52",
       "Headline": "පාස්කු ඉරිදා ප්‍රහාරයට සම්බන්ධ පිරිස් පාර්ලිමේන්තුවේ සිටීනම් දඬුවම් දිය යුතුයි - අගරදගුරු හිමිපාණන් කියයි",
       "News Content": "පාස්කු ඉරිදා දින මෙරටට එල්ලවූ ත්‍රස්ත ප්‍රහාරයට සම්බන්ධ පුද්ගලයින් පාර්ලිමේන්තුව තුළ ඇත්නම් ඔවුන්ටද නිිසි දඩුවම් පැමිණවිය යුතු බව අගරදගුරු අති උතුම් මැල්කම් කාදිනල් රංජිත් හිමිපාණන් පවසනවා.\nකොළඹ අද කැඳවා තිබූ මාධ්‍ය හමුවකට එක්වෙමින් උන්වහන්සේ කියා සිටියේ මෙවැනි ත්‍රස්ත ප්‍රහාරයක් එල්ල කිරීමට අවශ්‍ය පුපුරණ ද්‍රව්‍ය රැගෙන ආ ක්‍රමවේදය පිලිබඳවද විශේෂ පරීක්ෂණයක් පැවැත්විය යුතු බවයි.\nඑමෙන්ම එම පුපුරණ ද්‍රව්‍ය රැගෙන ඒම සඳහා රජයේ නිලධාරීන් සහය ලබාදී ඇත්නම් ඔවුන්ට විරුද්ධවද නීතිය ක්‍රියාත්මක විය යුතු බවයි උන්වහන්සේ එම මාධ්‍ය හමුවේදී කියා සිටියේ.\nඑමෙන්ම මෙම ත්‍රස්ත ප්‍රහාරය එල්ලවීමෙන් අනතුරුව රජය කටයුතු කළ ආකාරය පිළිබඳව සෑහීමකට පත්විය නොහැකි බවද එම මාධ්‍ය හමුවේදී අගරදගුරු හිමිපාණන් තවදුරටත් ප්‍රකාශ කළා.",
       "URL": "https://www.hirunews.lk/215383/පාස්කු-ඉරිදා-ප්‍රහාරයට-සම්බන්ධ-පිරිස්-පාර්ලිමේන්තුවේ-සිටීනම්-දඬුවම්-දිය-යුතුයි-අගරදගුරු-හිමිපාණන්-කියයි",
       "Category": "Local News",
       "Parent URL": "https://www.hirunews.lk/local-news.php?pageID=3378"
}