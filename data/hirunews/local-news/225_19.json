{
       "Source": "hirunews",
       "Timestamp": "Friday, 30 June 2023 - 8:18",
       "Headline": "අස්වැසුම ගැන සමෘද්ධි සංවර්ධන නිලධාරින්ගේ සංගමයෙන් ඉල්ලීමක්",
       "News Content": "අස්වැසුම සමාජ සුබසාධන දීමනාව ලබන මස පළමුවැනිදා සිට සුදුසුකම් ලැබූ පුද්ගලයන්ට මීට පෙර ප්‍රකාශ කළ පරිදි ලබාදෙන්නේද, නැද්ද යන්න සම්බන්ධයෙන් නිල දැනුම් දීමක් සිදුකරන ලෙස සමෘද්ධි සංවර්ධන නිලධාරින්ගේ සංගමය රජයෙන් ඉල්ලා සිටිනවා.\nඊයේ පැවති මාධ්‍ය හමුවකදී එහි ප්‍රධාන ලේකම් චාමර මද්දුමකළුගේ කියා සිටියේ අභියාචනා ඉදිරිපත් කිරීමට ලබාදී ඇති ලබන 10 වනදාට පෙර ඒ පිළිබඳ දැනුම් දෙන ලෙසයි.\nඑම සංගමයේ ජාතික සංවිධායක කමල් තුෂාර ප්‍රියංකර මහනුවර ඊයේ පැවති මාධ්‍ය හමුවකදී කියා සිටියේ පෙර පැවති ආකාරයට සමෘද්ධි බැංකු සේවකයින් හට ස්වාධීනව ක්‍රියා කිරීමට අවස්ථාව සළසා දිය යුතු බවයි.\nකෙසේ වෙතත් ජනාධිපති මාධ්‍ය අංශය ප්‍රකාශ කළේ කිසිවෙකු අත්නොහැරෙන ලෙස අස්වැසුම සුබසාධන වැඩසටහන ක්‍රියාත්මක කරන ලෙස ජනාධිපති රනිල් වික්‍රමසිංහ උපදෙස් ලබාදී ඇති බවයි.\nඒ අනුව ලියාපදිංචි වීමට නොහැකිවූවන්ට අගෝස්තු මාසයේදී යළි ඒ සඳහා අවස්ථාව හිමිවන බවද ජනාධිපති මාධ්‍ය අංශය ප්‍රකාශ කළා.",
       "URL": "https://www.hirunews.lk/339531/අස්වැසුම-ගැන-සමෘද්ධි-සංවර්ධන-නිලධාරින්ගේ-සංගමයෙන්-ඉල්ලීමක්",
       "Category": "Local News",
       "Parent URL": "https://www.hirunews.lk/local-news.php?pageID=225"
}