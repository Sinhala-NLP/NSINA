{
       "Source": "hirunews",
       "Timestamp": "Friday, 21 October 2022 - 14:40",
       "Headline": "ද්විත්ව පුරවැසිභාවය ආවොත් විසි දෙකට ඡන්දය දීම ගැන යළි සිතනවා - නිදහස් පක්ෂය (වීඩියෝ)",
       "News Content": "කාරක සභා අවස්ථාවේදි ද්විත්ව පුරවැසිභාවය සම්බන්ධයෙන් වන ස්ථාවරය වෙනස් කළහොත් 22 වන ආණ්ඩුක්‍රම ව්‍යවස්ථා සංශෝධනයට පක්ෂව ඡන්දය ලබාදිය නොහැකි බව ශ්‍රී ලංකා නිදහස් පක්ෂයේ සභාපති හිටපු ජනාධිපති මෛත්‍රිපාල සිරිසේන ප්‍රකාශ කළා.\nඑම පක්ෂ මූලස්ථානයේ අද(21) පැවති මාධ්‍ය හමුවකට එක්වෙමිනුයි ඔහු මේ බව කියා සිටියේ.\nමේ අතර විසි දෙවන ආණ්ඩුක්‍රම ව්‍යවස්ථා සංශෝධන පනත් කෙටුම්පත දෙවන වර කියවීමේ විවාදයේ අවසන් දිනය අදයි.\nවිවාදයට එක්වෙමින් අදහස් දැක්වූ අග්‍රාමාත්‍ය දිනේෂ් ගුණවර්ධන ඉල්ලා සිටියේ විසි දෙවන ආණ්ඩුක්‍රම ව්‍යවස්ථා සංශෝධනයෙන් නොනැවතී පාර්ලිමේන්තු තේරීම් කාරක සභාවක් පත් කර නව ආණ්ඩුක්‍රම ව්‍යවස්ථාවක් කෙටුම්පත් කිරීම සම්බන්ධයෙන් කටයුතු කරන ලෙසයි.",
       "URL": "https://www.hirunews.lk/318465/ද්විත්ව-පුරවැසිභාවය-ආවොත්-විසි-දෙකට-ඡන්දය-දීම-ගැන-යළි-සිතනවා-නිදහස්-පක්ෂය-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=788"
}