{
       "Source": "hirunews",
       "Timestamp": "Tuesday, 12 April 2016 - 12:57",
       "Headline": "විශේෂ දුම්රිය සහ බස් සේවා අදත්",
       "News Content": "සිංහල - දෙමළ අලූත් අවුරුද්ද වෙනුවෙන් ආරම්භ කළ විශේෂ දුම්රිය සහ බස් සේවා අද දිනයේත් ක්‍රියාත්මක වනවා.\nදුම්රිය ගමනාගමන අධිකාරී විජය සමරසිංහ කියා සිටියේ අද දිනයේදී ද විශේෂ දුම්රිය රැසක් ධාවනයේ යෙදවීමට කටයුතු කර ඇති බවයි.\nකොළඹ කොටුව - බණ්ඩාරවෙල කොළඹ කොටුව - මහර මරදාන - ගාල්ල කොටුව - මහනුවර කොටුව - මාතර දක්වා මෙලෙස අමතර දුම්රිය ධාවනයේ යෙදවෙන බවයි දුම්රිය ගමනාගමන අධිකාරී විජය සමරසිංහ කියා සිටියේ.\nමේ අතර ප්‍රවාහන නියෝජ්‍ය අමාත්‍ය අශෝක අබේසිංහ අද කොළඹ මධ්‍යම බස් නැවතුම්පළේ නිරීක්ෂණ චාරිකාවක නිරත වුණා.\nහිරු ප්‍රවෘත්ති අංශයට අදහස් දක්වමින් ඔහු කියා සිටියේ ප්‍රවාහන කටයුතු සඳහා ලංකා ගමනාගමන මණ්ඩලයට අයත් අතිරේක බස් රථ 300ක් සහ පෞද්ගලික බස් 500ක් ද යොදවා ඇති බවයි.",
       "URL": "https://www.hirunews.lk/130707/විශේෂ-දුම්රිය-සහ-බස්-සේවා-අදත්",
       "Category": "Local News",
       "Parent URL": "https://www.hirunews.lk/local-news.php?pageID=5091"
}