{
       "Source": "hirunews",
       "Timestamp": "Thursday, 21 April 2022 - 8:45",
       "Headline": "පොලිස්පති ඇතුළු උසස් පොලිස් නිලධාරීන් හෙට මානව හිමිකම් කොමිසමට",
       "News Content": "පොලිස්පති සී.ඩී. වික්‍රමරත්න ඇතුළු උසස් පොලිස් නිලධාරීන් කිහිප දෙනෙකු හෙට මානව හිමිකම් කොමිසම වෙත කැදවා තිබෙනවා.\nඑහි උසස් නිලධාරියෙකු සදහන් කළේ රඹුක්කන ඇති වූ සිද්ධියට අදාළව කරුණු විමසීම සදහා ඔවුන් මෙලෙස කොමිසම හමුවට කැදවා ඇති බවයි.\nඒ අනුව පොලිස්පතිවරයාට අමතරව කෑගල්ල දිසාව භාර ජ්‍යෙෂ්ඨ නියෝජ්‍ය පොලිස්පතිවරයා, නියෝජ්‍ය පොලිස්පතිවරයා, රඹුක්කන සහ කෑගල්ල පොලිස් ස්ථානාධිපතිවරුන් කොමිසම හමුවට කැඳවා තිබෙනවා.",
       "URL": "https://www.hirunews.lk/302419/පොලිස්පති-ඇතුළු-උසස්-පොලිස්-නිලධාරීන්-හෙට-මානව-හිමිකම්-කොමිසමට",
       "Category": "Local News",
       "Parent URL": "https://www.hirunews.lk/local-news.php?pageID=1219"
}