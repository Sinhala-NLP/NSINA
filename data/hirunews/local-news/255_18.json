{
       "Source": "hirunews",
       "Timestamp": "Monday, 19 June 2023 - 13:30",
       "Headline": "ජනවාරියේ විදුලි බිලට දැනෙන සහනයක්",
       "News Content": "ලබන ජනවාරි මාසයේදී විදුලි ගාස්තුවේ සැලකිය යුතු සහනයක් ජනතාවට ලබාදීමට සැලසුම් කර ඇති බව විදුලිබල හා බලශක්ති අමාත්‍ය කංචන විජේසේකර පවසනවා.\nලබන මාසයේදී සිදුකරන සංශෝධනයේදීද සියයට 27 ක ප්‍රතිශතයකින් විදුලි බිල අඩුකිරීමට යෝජනා කර ඇති බවයි අමාත්‍යවරයා හැටන් ප්‍රදේශයේ පැවති ජන හමුවකට එක්වෙමින් ප්‍රකාශකර සිටියේ.\nඑමෙන් ම ලංකා විදුලිබල මණ්ඩලය ප්‍රතිව්‍යුහගතකරණය කිරීමට විරෝධය දක්වමින් විදුලිබල මණ්ඩලයේ සියලු‍ වෘත්තීය සමිති එක්ව අනිද්දා ලෙඩ නිවාඩු වාර්තා කිරීමට සූදානම් වන බවයි වාර්තා වන්නේ.",
       "URL": "https://www.hirunews.lk/338397/ජනවාරියේ-විදුලි-බිලට-දැනෙන-සහනයක්",
       "Category": "Local News",
       "Parent URL": "https://www.hirunews.lk/local-news.php?pageID=255"
}