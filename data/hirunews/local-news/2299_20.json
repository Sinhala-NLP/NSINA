{
       "Source": "hirunews",
       "Timestamp": "Wednesday, 02 December 2020 - 12:46",
       "Headline": "ඉන්දියාවේ කොරෝනා ආසාදිතයන් අනූපන් ලක්ෂයට ආසන්නයි",
       "News Content": "අද උදෑසනින් අවසන් වූ පැය 24 තුළ ඉන්දියාවෙන් නව කොරෝනා ආසාදිතයින් 36,604 ක් වාර්තා වී ඇති අතර, ඒ අනුව එරට මුළු ආසාදිත සංඛ්‍යාව අනූපන් ලක්ෂයකට ආසන්නයි.\nඑමෙන්ම, ඊයේ වාර්තා වූ කොරෝනා මරණ 501 ක් සමඟ ඉන්දියාවේ සමස්ත කොරෝනා මරණ සංඛ්‍යාව ද එක්ලක්ෂ 38,122 ක් දක්වා ඉහළ යනවා.\nඑමෙන්ම, ඉන්දීය සිනමා නළුවෙකු සහ මෝදි රජයේ මන්ත්‍රීවරයෙකු වන සනී ඩියොල්ට ද කොරෝනා වෛරසය ආසාදනය වී තිබෙනවා.\nඉන්දීය සෞඛ්‍ය අමාත්‍යාංශය සඳහන් කළේ කොරෝනා ආසාදිතයන් අසූනව ලක්ෂ 32,000 ක් මේ වනවිට සුවය ලබා ඇති බවයි. මහාරාෂ්ට්‍ර ප්‍රාන්තයෙන් ඉන්දියාවේ වැඩිම කොරෝනා ආසාදිතයන් සහ මරණ වාර්තා වන අතර, කර්නාටක, ආන්ද්‍ර ප්‍රදේශ්, තමිල්නාඩු, කේරළ සහ දිල්ලි එලෙස කොරෝනා වෛරසයෙන් වැඩිම පීඩාවට ලක් වූ අනෙකුත් ප්‍රාන්ත වනවා.\nමේ අතර, කොරෝනා වෛරස් ආසාදනය වැළැක්වීම සඳහා නාසයට දියරයක් ඉසීමේ ප්‍රතිකර්මයක් ඇමෙරිකානු විද්‍යාඥයන් විසින් අත්හදා බලමින් සිටින බව වාර්තා වුණා. දුර්වල කරන ලද කොරෝනා වෛරස් මාත්‍රාවක් ලබාදීමෙන් වෛරස් ආසාදනය ප්‍රතික්ෂේප කිරීම සඳහා නාසයේ සහ උගුරේ සෛල වෙත ජානමය විධානයක් ලබාදීම එහි යාන්ත්‍රණයයි.",
       "URL": "https://www.hirunews.lk/256127/ඉන්දියාවේ-කොරෝනා-ආසාදිතයන්-අනූපන්-ලක්ෂයට-ආසන්නයි",
       "Category": "Local News",
       "Parent URL": "https://www.hirunews.lk/local-news.php?pageID=2299"
}