{
       "Source": "hirunews",
       "Timestamp": "Wednesday, 13 July 2022 - 10:02",
       "Headline": "ජනපතිට සහ බැසිල්ට සහාය දැක්වූ බවට පළ වන වාර්තා ඉන්දියාව ප්‍රතික්ෂේප කරයි",
       "News Content": "ජනාධිපති ගෝඨාභය රාජපක්ෂට සහ හිටපු අමාත්‍ය බැසිල් රාජපක්ෂට මෙරටින් පිටවීම සඳහා ඉන්දියාව පහසුකම් සැලසූ බවට පළ වන වාර්තා අසත්‍ය බව මෙරට පිහිටි ඉන්දීය මහකොමසාරිස් කාර්යාලය දැනුම් දෙනවා.\nට්විටර් පණිවුඩයක් නිකුත් කරමින් එම කාර්යාලය සඳහන් කළේ, අඛන්ඩව ශ්‍රී ලාංකිකයන්ට සහයෝගය දැක්වීමට ඉන්දියාව කටයුතු කරමින් සිටින බවයි.\nප්‍රජාතන්ත්‍රවාදී ක්‍රමවේද සහ ව්‍යවස්ථානුකූල රාමුවක් තුලින් සෞභාග්‍ය හා ප්‍රගතිය සඳහා වන අභිලාෂ ඉටු කර ගැනීමට ශ්‍රී ලාංකික ජනතාවට අවශ්‍ය සහය ඉන්දියාව අඛන්ඩවම ලබාදෙන බව ද එම ට්විටර් පණිවුඩයේ වැඩිදුරටත් සඳහන්.\n(ට්විටර් පණිවිඩය පහතින්)",
       "URL": "https://www.hirunews.lk/309856/ජනපතිට-සහ-බැසිල්ට-සහාය-දැක්වූ-බවට-පළ-වන-වාර්තා-ඉන්දියාව-ප්‍රතික්ෂේප-කරයි",
       "Category": "Local News",
       "Parent URL": "https://www.hirunews.lk/local-news.php?pageID=1025"
}