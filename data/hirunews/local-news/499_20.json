{
       "Source": "hirunews",
       "Timestamp": "Friday, 03 March 2023 - 20:48",
       "Headline": "IMF අධ්‍යක්ෂවරිය සහ ජනපති අතර විශේෂ සාකච්ඡාවක්",
       "News Content": "ජාත්‍යන්තර මූල්‍ය අරමුදලේ කළමනාකරණ අධ්‍යක්ෂිකා ක්‍රිස්ටලිනා ජෝර්ජිවා සහ ජනාධිපති රනිල් වික්‍රමසිංහ අතර සූම් යෙදවුම ඔස්සේ විශේෂ සාකච්ඡාවක් පවත්වා තිබෙනවා.\nඑහිදී, ශ්‍රී ලංකාව අපේක්ෂා කරන ජාත්‍යන්තර මූල්‍ය අරමුදලේ මූල්‍ය පහසුකම සහ ණය ප්‍රතිව්‍යුහගත කිරීම සම්බන්ධයෙන් දීර්ඝ ලෙස සාකච්ජා වී ඇති බවයි ජනාධිපති මාධ්‍ය අංශය පවසන්නේ.\nමේ වනවිට ශ්‍රී ලංකාවේ ණය ප්‍රතිව්‍යුහගත කිරීම සහ මූල්‍ය පහසුකම සම්බන්ධයෙන් ධනාත්මක සහ සුබවාදී පසුබිමක් ඊට අදාළ සියලු පාර්ශ්ව වෙතින් නිර්මාණය වෙමින් පවතින බව ද ජනාධිපති මාධ්‍ය අංශය පවසනවා.\nපසුගියදා චීන අග්‍රමාත්‍යවරයා සමග පැවති සාකච්ජාවෙන් අනතුරුව ජාත්‍යන්තර මූල්‍ය අරමුදලේ කළමනාකරණ අධ්‍යක්ෂවරිය ජනාධිපතිවරයා සමග මෙම සාකච්ඡාවට එක්වී තිබෙනවා.",
       "URL": "https://www.hirunews.lk/328923/imf-අධ්‍යක්ෂවරිය-සහ-ජනපති-අතර-විශේෂ-සාකච්ඡාවක්",
       "Category": "Local News",
       "Parent URL": "https://www.hirunews.lk/local-news.php?pageID=499"
}