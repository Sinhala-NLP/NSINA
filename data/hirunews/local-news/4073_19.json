{
       "Source": "hirunews",
       "Timestamp": "Monday, 19 February 2018 - 10:09",
       "Headline": "පදවියේ වෑන් රථ අනතුරකින් එක් අයෙකු මියගොස් 10 දෙනෙකුට තුවාල",
       "News Content": "අනුරාධපුර - පදවිය  - බුද්ධංගල මධ්‍ය මහා විද්‍යාලය ආසන්නයේ දී වෑන් රථයක් විදුලි කණුවක ගැටී සිදුවු අනතුරකින් කාන්තාවක මියගොස් තවත් 10 දෙනෙකු තුවාල ලබා තිබෙනවා.\nඅද (19) උදෑසන මෙලෙස අනතුරට ලක්ව ඇත්තේ ශ්‍රී පාද වන්දනාවේ ගොස් නැවත යමින් සිටි වැලිඔය ප්‍රදේශයේ පදිංචිකරුවන් පිරිසක් බවයි පොලීසිය සඳහන් කළේ.\nතුවාල ලැබූවන් පදවිය රෝහලට ඇතුළත් කෙරුණු අතර, බරපතල තත්ත්වයේ පසුවූ 6 දෙනෙකු අනුරාධපුර ශික්ෂණ රෝහල වෙත මාරුකර යැවුණා.\nතුවාලකරුවන් අතර භික්ෂූන් වහන්සේ නමක්ද සිටින බවයි පදවිය පොලීසිය කියා සිටියේ.",
       "URL": "https://www.hirunews.lk/183976/පදවියේ-වෑන්-රථ-අනතුරකින්-එක්-අයෙකු-මියගොස්-10-දෙනෙකුට-තුවාල",
       "Category": "Local News",
       "Parent URL": "https://www.hirunews.lk/local-news.php?pageID=4073"
}