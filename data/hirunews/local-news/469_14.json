{
       "Source": "hirunews",
       "Timestamp": "Saturday, 18 March 2023 - 10:17",
       "Headline": "ලබන වසරේ මුල ජනාධිපතිවරණයක්?",
       "News Content": "ලබන වසරේ මුල ජනාධිපතිවරණයක් පවත්වන තුරු කිසිදු මැතිවරණයක් නොපැවැත්වීමට රජය සූදානම් බව ආණ්ඩුවේ ඉහළ පෙළේ ආරංචි මාර්ගවලින් වාර්තා වූ බව ජාතික පුවත්පතක් අද (18) වාර්තා කළා.\nඑහි දැක්වෙන පරිදි ලබන වසරේ 2024 මුල ජනාධිපතිවරණයකට සූදානම් වන ලෙස ජනාධිපතිවරයා විසින් රජයේ ඉහළ පිරිසකට දී ඇති බවයි සඳහන් වන්නේ.\nජනාධිපතිවරයා පාර්ලිමේන්තු රැස්වීමේ දී හා එක්සත් ජාතික පක්‍ෂ ක්‍රියාකාරීන් සමග ඒ සම්බන්ධයෙන් පැවසූ බවත් එම පුවත්පත වැඩිදුරටත් වාර්තා වනවා.\nඑසේ වුවත් ජනාධිපතිවරයා විසින් දැනට පැවැත්වීමට නියමිත පළාත් පාලන මැතිවරණය නොපවත්වන බවට කිසිදු තැනක සඳහන් නොකළ බවත් නියෝජිතයන් අට දහසක් ඇතුළත් වන පරිදි පළාත් පාලන ආයතන පවත්වාගෙන යාම අසීරු බවත් ජනාධිපතිවරයා විසින් පවසා ඇති බව ද එම පුවත්පත් වාර්තාවේ වැඩි දුරටත් සඳහන්.",
       "URL": "https://www.hirunews.lk/330244/ලබන-වසරේ-මුල-ජනාධිපතිවරණයක්",
       "Category": "Local News",
       "Parent URL": "https://www.hirunews.lk/local-news.php?pageID=469"
}