{
       "Source": "hirunews",
       "Timestamp": "Sunday, 10 October 2021 - 11:11",
       "Headline": "ඓතිහාසික ගල් බංකුවක් මත පිළිස්සී මියගිය පුද්ගල සිරුරක් (වීඩියෝ)",
       "News Content": "හංවැල්ල තානායම් භූමියේ පිහිටි ගල් බංකුවක් මත තිබී පිලිස්සී මියගිය පුද්ගලයෙකුගේ මළ සිරුරක් හමුවී තිබෙනවා.\nඊයේ සවස මෙම පුද්ගලයා තානායමේ නවාතැන් ගෙන ඇති අතර අද අලුයම 1 පමණ වන තෙක් මත්පැන් පානය කර ඇති බවටයි හෙළිවී ඇත්තේ.\nඔහු සාලාව ප්‍රදේශයේ පදිංචි 70 හැවිරිදි අයෙක් බවට ජාතික  හැඳුනුම්පත අනුව හඳුනාගෙන තිබෙනවා.\nනුගේගොඩ අපරාධ පරීක්ෂණ ඒකකයේ නිලධාරීන් සහ හංවැල්ල පොලිසිය මගින් මෙම මරණය සම්බන්ධයෙන් විමර්ශන ආරම්භ කර ඇති බවයි අප වාර්තාකරු සඳහන් කළේ.\nමෙම පුද්ගලයාට ගිනි ඇවිලුනේ කෙලෙස ද යන්න මෙතෙක් අනාවරණ වී නැහැ.\nඔහු පිළිස්සී මියගොස් ඇත්තේ වසර 1875 දී මෙරටට පැමිණි වේල්සයේ කුමරු ලෙසට හැඳින්වෙන 7 වන එඩ්වඩ් කුමරු විසින් පරිහරණය කළ ගල් බංකුවක් මත බව සඳහන්.\nඑඩ්වඩ් කුමරු ශ්‍රී ලංකාවට පැමිණීම සනිටුහන් කිරීම වෙනුවෙන් එම ස්ථානයේ කොස් ගසක් ද රෝපණය කර තිබෙනවා.\nහංවැල්ල තානායම් භූමිය පිහිටා ඇත්තේ ඓතිහාසික ඕලන්ද බලකොටුව පිහිටි පුරාවිද්‍යා භූමියේයි.",
       "URL": "https://www.hirunews.lk/284590/ඓතිහාසික-ගල්-බංකුවක්-මත-පිළිස්සී-මියගිය-පුද්ගල-සිරුරක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1638"
}