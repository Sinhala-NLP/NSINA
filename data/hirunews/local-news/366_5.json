{
       "Source": "hirunews",
       "Timestamp": "Saturday, 06 May 2023 - 8:03",
       "Headline": "සැරසිලි ආනයන තහනමෙන් මිලියන 900ක ඉතිරියක්",
       "News Content": "වෙසක් සැරසිලි සඳහා ආනයන තහනමක් පනවා තිබුණා.\nඑම තහනම නිසා රුපියල් මිලියන 900ක් ඉතිරි වූ බව මුදල් රාජ්‍ය අමාත්‍ය රංජිත් සියඹලාපිටිය පවසනවා.\nරුවන්වැල්ල ප්‍රදේශයේ ඊයේ පැවති වැඩසටහනකින් අනතුරුව මාධ්‍ය වෙත අදහස් දක්වමින් ඔහු මේ පිළිබඳව ප්‍රකාශකර සිටියා.\nතරඟකාරී මිල ගණන් යටතේ තම නිෂ්පාදන අලෙවි කිරීමට හැකි දේශීය නිෂ්පාදකයින් සඳහා නව වෙළෙඳපොළක් නිර්මාණය කළ බවයි ඔහු සඳහන්කර සිටියේ.\nආනයනය තහනම් කළ ද මෙවර වෙසක් සැරසිලි සහ ප්‍රදර්ශනවල අඩුවීමක් සිදු නොවූ බව ද රාජ්‍ය අමාත්‍යවරයා වැඩිදුරටත් ප්‍රකාශකර සිටියා.",
       "URL": "https://www.hirunews.lk/334378/සැරසිලි-ආනයන-තහනමෙන්-මිලියන-900ක-ඉතිරියක්",
       "Category": "Local News",
       "Parent URL": "https://www.hirunews.lk/local-news.php?pageID=366"
}