{
       "Source": "hirunews",
       "Timestamp": "Wednesday, 01 June 2022 - 19:58",
       "Headline": "අරගලයට සම්බන්ධ වෘත්තීයවේදීන් හා තරුණ කණ්ඩායමක් ජනපති හමු වෙයි",
       "News Content": "ජාතික ප්‍රතිපත්තියක් උදෙසා වූ වෘත්තීයවේදීන්ගේ එකමුතුව, අරගලයට සම්බන්ධ වෘත්තීයවේදීන් සහ තරුණ කණ්ඩායමක්, වර්තමාන දේශපාලන හා ආර්ථික තත්ත්වය විසඳුමට ගත යුතු ක්‍රියාමාර්ග ඇතුලත් සංක්ෂිප්ත යෝජනාවලියක් ජනාධිපති ගෝඨාභය රාජපක්ෂ වෙත භාර දී තිබෙනවා.\nඒ අද පෙරවරුවේ කොළඹ කොටුව ජනාධිපති මන්දිරයේදීයි.\nපවතින දේශපාලන, සමාජයීය හා ආර්ථික අර්බුදයට කෙටි කාලීන, මධ්‍යකාලීන සහ දිගු කාලීනව ගත යුතු ක්‍රියාමාර්ග හා ජනතා හිතකාමී නව ව්‍යවස්ථාවක් සම්මත කර ගැනීම සම්බන්ධයෙන් මෙහි දී සාකච්ඡාවට ලක් කෙරුණු බවයි ජනාධිපති මාධ්‍ය අංශය නිවේදනය කළේ.\nමූලික කරුණු 11 ක් සහිතව ඉදිරිපත් කෙරුණු යෝජනාවලිය අධ්‍යයනය කිරීමෙන් අනතුරුව ඉදිරි දින කිහිපය ඇතුළත මී ළඟ සාකච්ඡා පැවැත්වීමට එකඟතාව පළ කර තිබෙනවා.",
       "URL": "https://www.hirunews.lk/305937/අරගලයට-සම්බන්ධ-වෘත්තීයවේදීන්-හා-තරුණ-කණ්ඩායමක්-ජනපති-හමු-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=1126"
}