{
       "Source": "hirunews",
       "Timestamp": "Friday, 06 January 2023 - 20:14",
       "Headline": "මවකට පහරදුන් පුතෙකු පියාගේ පිහි පහරින් මරුට",
       "News Content": "මතට ඇබ්බැහි වූ පුතෙකුගේ හිරිහැරවලින් මව මුදාගැනීමට එම පුතු ඝාතනය කළ පියෙකු පිළිබඳ පුවතක් අනුරාධපුර, සාලියපුර, තෙප්පන්කුලම ප්‍රදේශයෙන් වාර්තා වෙනවා.\nමියගිය 25 හැවිරිදි තරුණයා දැඩිව මත්ද්‍ර්‍යවලට ඇබ්බැහිවූ අයෙක්.\nඔහුගේ එක් පාදයක් අනතුරකින් අහිමි වී තිබෙනවා.\nකෙසේ වෙතත් දීර්ඝ කාලයක් තිස්සේ තම මවට සහ පියාට හිරිහැර කරමින් සිටි මෙම පුතු ඊයේ (05) රාත්‍රියේ මවට පහරදී ඇති අතර එම අවස්ථාවේ වැඩ නිමවී නිවසට පැමිණි පියා පුතුගෙන් ඇය බේරාගැනීමට දැඩි උත්සහයක යෙදී තිබෙනවා.\nපසුව පුත්‍රයා විසින් පියාට පහරදිමට තැත්කළ අවස්ථාවේ පියා විසින් පුතාට තියුණු ආයුධයකින් පහරදී ඔහු ඝාතනය කර ඇති බව පොලිසිය පවසනවා.\nසිද්ධිය සම්බන්ධයෙන් සැකකාර පියා අනුරාධපුර පොලිසිය විසින් අත්අඩංගුවට ගෙන තිබෙනවා.",
       "URL": "https://www.hirunews.lk/324445/මවකට-පහරදුන්-පුතෙකු-පියාගේ-පිහි-පහරින්-මරුට",
       "Category": "Local News",
       "Parent URL": "https://www.hirunews.lk/local-news.php?pageID=618"
}