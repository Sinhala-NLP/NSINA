{
       "Source": "hirunews",
       "Timestamp": "Wednesday, 22 May 2019 - 12:09",
       "Headline": "පළමු ශ්‍රේණියට දරුවකු ඇතුළු කරගැනීමට උපවාසයේ යෙදුනු මවක් රෝහලේ",
       "News Content": "පළමු ශ්‍රේණියට දරුවෙකු ඇතුළු කර නොගන්නා බව කියමින් වීරකැටිය රාජපක්ෂ ප්‍රාථමික විද්‍යාලයේ ගොඩනැගිල්ලක වහළය මතට නැග මාරාන්ත උපවාසයක් ආරම්භ කළ මවක් අසාධ්‍ය තත්ත්වයෙන් තංගල්ල මූලික රෝහලට ඇතුලත් කර තිබෙනවා.\nවිද්‍යාලය ආසන්නයේ පදිංචිව සිටින මෙම කාන්තාව ඊයේ (21) අලුය මෙලෙස උපවාසයක් ආරම්භ කර ඇති බවයි අප වාර්තාකරු ප්‍රකාශ කළේ.\nදරුවාගේ මව උපවාසයේ නිරත වෙමින් සිටින අතරතුර කුඩා දරුවා පාසල් ඇදුමින් සැරසී විද්‍යාලය ඉදිරිපිට ඔහුගේ මිත්තණිය සමග සිට ඇති බවයි සඳහන් වන්නේ.\nඅසාධ්‍ය තත්ත්වයෙන් පසු වූ අදාළ මව සුවසැරිය ගිලන් රථයක් ගෙන්වා තංගල්ල මූලික රෝහලට ඇතුළත් කිරීමට කටයුතු කර ඇති බවයි අප වාර්තාකරු වැඩි දුරටත් සඳහන් කළේ.",
       "URL": "https://www.hirunews.lk/216865/පළමු-ශ්‍රේණියට-දරුවකු-ඇතුළු-කරගැනීමට-උපවාසයේ-යෙදුනු-මවක්-රෝහලේ",
       "Category": "Local News",
       "Parent URL": "https://www.hirunews.lk/local-news.php?pageID=3340"
}