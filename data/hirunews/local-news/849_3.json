{
       "Source": "hirunews",
       "Timestamp": "Friday, 23 September 2022 - 17:30",
       "Headline": "ශ්‍රී ලංකාවේ නවසීලන්ත මහ කොමසාරිස් සහ මහජන ආරක්ෂක ඇමැති අතර හමුවක්",
       "News Content": "ශ්‍රී ලංකාවේ නවසීලන්ත මහ කොමසාරිස් මයිකල් ඇපල්ටන් සහ නියෝජ්‍ය මහ කොමසාරිස් ඇන්ඩෘ ට්‍රැවලර්, මහජන ආරක්ෂක ඇමැති ටිරාන් අලස් අතර හමුවක් මහජන ආරක්ෂක අමාත්‍යාංශයේදී අද (23) පැවැත්වුණා.\nගෙවුනු මාස කිහිපයෙහි දේශපාලනික වශයෙන් පැවති මහජන විරෝධතා පිළිබඳවත් වර්තමානයේ රටතුල පවතින සාමකාමී තත්ත්වය ගැනත් ඒ සඳහා ශ්‍රී ලංකා පොලිසියේ කාර්ය භාරය පිලිබඳව මෙහිදී සාකච්ඡා වී තිබෙනවා.\nශ්‍රී ලාංකිකයන් නීති විරෝධී සංක්‍රමණිකයන් ලෙස බෝට්ටු මගින් නවසීලන්තයට පැමිණීමේ අවධානමක් පවතින බවත් එය වැලැක්වීමට සහයෝගය දක්වන ලෙස මයිකල් ඇපල්ටන් මහතා මහජන ආරක්ෂක ඇමැති ටිරාන් අලස්ගෙන් ඉල්ලා සිටියා.",
       "URL": "https://www.hirunews.lk/316136/ශ්‍රී-ලංකාවේ-නවසීලන්ත-මහ-කොමසාරිස්-සහ-මහජන-ආරක්ෂක-ඇමැති-අතර-හමුවක්",
       "Category": "Local News",
       "Parent URL": "https://www.hirunews.lk/local-news.php?pageID=849"
}