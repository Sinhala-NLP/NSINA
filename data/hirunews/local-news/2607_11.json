{
       "Source": "hirunews",
       "Timestamp": "Monday, 06 July 2020 - 11:17",
       "Headline": "විදේශයන්හී සිට පැමිණ, නිරෝධායනය වුවන්ට නොසිතූ මොහොතක ලැබෙන විශේෂ අවස්ථාව (වීඩියෝ)",
       "News Content": "ගුවන් තොටුපලේ තීරුබදු රහිත වෙළඳසැල් අද සිට විවෘතයි\nකටුනායක - බණ්ඩාරනායක ජාත්‍යන්තර ගුවන් තොටුපලේ තීරුබදු රහිත වෙළඳසැල් අද සිට යළි විවෘත කර තිබෙනවා.\nගුවන් තොටුපල කාර්යභාර නිලධාරීවරයා සඳහන් කළේ මාර්තු 9 වනදා සිට මැයි 31 දක්වා කාලය තුළ දිවයිනට පැමිණි ගුවන් මගීන් සඳහා පමණක් එම වෙළඳසැල් විවෘත කෙරෙන බවයි.\nඑලෙස භාණ්ඩ මිලදී ගැනීමට පැමිණීමේදී විදේශ ගමන් බලපත්‍රය සමඟ නිරෝධායන මධ්‍යස්ථානය මගින් නිකුත් කළ නිරෝධායන සහතිකයේ මුල් පිටපතක් සහ ස්වයං නිරෝධායනයට ලක්වූ බවට මහජන සෞඛ්‍ය පරීක්ෂකගේ නිරෝධායන සහතිකයද රැගෙන ඒම අනිවාර්ය කර තිබෙනවා.\nකොරෝනා වෛරසයේ ව්‍යාප්තියත් සමඟ පසුගිය මාර්තු 9 වනදා සිට ගුවන් තොටුපලේ තීරුබදු රහිත වෙළඳසැල් වසා දමනු ලැබුවා.",
       "URL": "https://www.hirunews.lk/244804/විදේශයන්හී-සිට-පැමිණ-නිරෝධායනය-වුවන්ට-නොසිතූ-මොහොතක-ලැබෙන-විශේෂ-අවස්ථාව-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2607"
}