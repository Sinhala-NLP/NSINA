{
       "Source": "hirunews",
       "Timestamp": "Wednesday, 16 May 2018 - 16:47",
       "Headline": "මහනුවර සිද්ධියේ හානියට පත් වූ ව්‍යාපාරික ස්ථානවලට ලබාදෙන ණය මුදල ඉහළට",
       "News Content": "මහනුවර දිස්ත්‍රික්කයේ පසුගිය මාර්තු මාසයේ ඇති වූ ගැටුම්කාරි සිද්ධියෙන් හානියට පත් වූ ව්‍යාපාර ස්ථාන නගා සිටුවීම සදහා ලබාදෙන ණය සීමාව රුපියල් මිලියනය දක්වා ඉහළ දමා තිබෙනවා.\nමීට පෙර සියයට 2 ක පොලියකට යටත්ව රුපියල් ලක්ෂ 5 ක ණය මුදලක් ලබාදීමටයි රජය පියවර ගෙන තිබුණේ.\nකෙසේ වෙතත්, ඊයේ රැස් වූ අමාත්‍ය මණ්ඩලය එම මුදල රුපියල් මිලියනය දක්වා ඉහළ නැංවීමට තීරණය කළ බව රජයේ ප්‍රවෘත්ති දෙපාර්තමේන්තුවේ අද පැවති කැබිනට් තීරණ දැනුම්දීමේ මාධ්‍ය හමුවට එක්වෙමින් සම කැබිනට් ප්‍රකාශක අමාත්‍ය ගයන්ත කරුණාතිලක සදහන් කළා.",
       "URL": "https://www.hirunews.lk/190892/මහනුවර-සිද්ධියේ-හානියට-පත්-වූ-ව්‍යාපාරික-ස්ථානවලට-ලබාදෙන-ණය-මුදල-ඉහළට",
       "Category": "Local News",
       "Parent URL": "https://www.hirunews.lk/local-news.php?pageID=3942"
}