{
       "Source": "hirunews",
       "Timestamp": "Saturday, 25 June 2016 - 14:55",
       "Headline": "පොලිස් භාරයට ගත් දකුණු පළාත් ධීවර ඇමති ඩී .වී. උපුල්ට ඇප (ඡායාරූප)",
       "News Content": "හම්බන්තොට - බඳගිරිය ප්‍රදේශයේ ඉඩම් ආරවුලකට අදාළ පහරදීමේ සිද්ධියක් සම්බන්ධයෙන් අද පෙරවරුවේ දකුණු පළාත් සභා ධීවර අමාත්‍ය ඩී.වී. උපුල් පොලිසිය අත්අඩංගුවට ගෙන තිබෙනවා.\nපසුව, ඔහු අම්බලංතොට අධිකරණයට ඉදිරිපත් කිරීමෙන් අනතුරුව ඇප මත මුදා හරිනු ලැබුවා.\nපසුගියදා බදගිරිය ප්‍රදේශයේ ඉඩම් ආරවුලක් සම්බන්ධයෙන් අමාත්‍යවරයා විසින් මෙම පහරදීම සිදුකර ඇති බවයි පොලිසිය සදහන් කළේ.\nකෙසේ වෙතත් අද දිනයේ අදාළ ඉඩමට පැමිණි අවස්ථාවේදී පොලිසියට ලද තොරතුරක් අනුව ඔහු එහිදී අත්අඩංගුවට ගෙන තිබෙනවා.\nපසුගිය 15 වනදා අමාත්‍යවරයා ඇතුලු පිරිසක් තමාට පහරදුන් බව පවසමින් පුද්ගලයකු හම්බන්තොට පොලිසියට කල පැමිණිල්ලකට අනුවයි මේ පිළිබඳ විමර්ශණ ආරම්භ කෙරුනේ.\nසිද්ධියට අදාළව දකුණු පළාත් සභා මන්ත්‍රීවරයකු ඇතුලු දෙදෙනෙකු පසුගිය 17 වනදා අත්අඩංගුවට ගෙන රක්ෂිත බන්ධනාගාර ගතකෙරුනු අතර පසුව ඔවුන් ඇප මත මුදා හරිනු ලැබුවා.\n22 වනදා තවත් සැකකරුවකු ද අධිකරණයට ඉදිරිපත් වු අතර ඔහු ද ඇප මත මුදාහැර ඇති බවයි පොලිසිය සඳහන් කලේ.\nසිද්ධියට අදාළ නඩු විභාගය ඔක්තෝබර් මස 5 වනදා යළි කැඳවීමට නියමිතයි.\nඡායාරූප - අම්බලන්තොට අජිත් පුෂ්පකුමාර",
       "URL": "https://www.hirunews.lk/136429/පොලිස්-භාරයට-ගත්-දකුණු-පළාත්-ධීවර-ඇමති-ඩී-වී-උපුල්ට-ඇප-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4991"
}