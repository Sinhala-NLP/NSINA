{
       "Source": "hirunews",
       "Timestamp": "Wednesday, 11 January 2017 - 15:40",
       "Headline": "ඉතාලි යුධ නෞකාවක් කොළඹ වරායට",
       "News Content": "ඉතාලි නාවික හමුදාවේ කැරබිනියරි යුධ නෞකාව සුහද සංචාරයක් සඳහා කොළඹ වරායට පැමිණ තිබෙනවා.\nනාවික සම්ප්‍රදායානුකුලව එය පිළිගත් බවයි නාවික හමුදාව සඳහන් කලේ.\nනෞකාව වරායට පැමිණීමෙන් අනතුරුව එහි අණදෙන නිලධාරීවරයා සහ බටහිර නාවික විධාන ආඥාපතිවරයා හමුවී සුහද කථාබහක ද නිරතව තිබෙනවා.\nකැරබිනියරි නෞකාව ලබන 14 වනදා දක්වා ශ්‍රී ලංකාවේ රැඳී සිටීමට නියමිතයි.\nඑහිදී අන්‍යෝන්‍ය සුහදතාව වර්ධනය කිරීමේ අරමුණින් ශ්‍රී ලංකා නාවික හමුදාව විසින් සංවිධාන කරන වැඩසටහන් කිහිපයකට මෙන්ම නාවික අභ්‍යාස කිහිපයකට අදාළ නෞකාවේ නාවිකයන් සහභාගී වීමට නියමිතයි.",
       "URL": "https://www.hirunews.lk/151823/ඉතාලි-යුධ-නෞකාවක්-කොළඹ-වරායට",
       "Category": "Local News",
       "Parent URL": "https://www.hirunews.lk/local-news.php?pageID=4714"
}