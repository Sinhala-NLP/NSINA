{
       "Source": "hirunews",
       "Timestamp": "Wednesday, 19 October 2022 - 7:53",
       "Headline": "ඩුබායි, ඕමාන් විසිට් වීසා ජාවාරම ගැන පරීක්ෂණ ඇරඹේ",
       "News Content": "ඩුබායි සහ ඕමාන රාජ්‍යවලට සංචාරක වීසා මත පුද්ගලයින් රැගෙන ගොස් අතරමං කරන ජාවාරම්කරුවන් සම්බන්ධයෙන් අපරාධ පරීක්ෂණ දෙපාර්තමේන්තුව සහ පොලිසිය එක්ව කටයුතු කරන බව කම්කරු හා විදේශ රැකියා අමාත්‍ය මනූෂ නානායක්කාර පවසනවා.\nරාජ්‍ය සේවකයන් විදේශ රැකියා සඳහා යොමු කිරීමේ දී ඔවුන්ට පුහුණු වැඩසටහන්වලට අවස්ථාව සලසා දීම පිළිබඳ පාර්ලිමේන්තුවේ ඊයේ (18) පැවති සභාව කල් තැබීමේ විවාදයට එක්වෙමිනු යි ඔහු මේ බව කියා සිටියේ.\nමේ අතර, අධිකරණ අමාත්‍යාංශය ඉදිරිපත් කළ පනත් කෙටුම්පත් හයක් අද පාර්ලිමේන්තුවේ දී විවාදයට ගැනීමට නියමිත යි.\nඒ අනුව විෂවර්ග, අබිං සහ අන්තරාදායක ඖෂධ වර්ග සංශෝධන, නොතාරිස් සංශෝධන, ඇටෝර්නි බලපත්‍ර සංශෝධන, ලේඛන ලියාපදිංචි කිරීමේ සංශෝධන, අන්තිම කැමති පත්‍ර සංශෝධන සහ වංචා වැළැක්වීමේ සංශෝධන යන පනත් කෙටුම්පත් විවාදයට ගැනීමට නියමිත යි.",
       "URL": "https://www.hirunews.lk/318232/ඩුබායි-ඕමාන්-විසිට්-වීසා-ජාවාරම-ගැන-පරීක්ෂණ-ඇරඹේ",
       "Category": "Local News",
       "Parent URL": "https://www.hirunews.lk/local-news.php?pageID=794"
}