{
       "Source": "hirunews",
       "Timestamp": "Wednesday, 24 June 2020 - 11:12",
       "Headline": "හිටපු පාර්ලිමේන්තු මන්ත්‍රී පාඨලි චම්පික රණවකට හා වැලිකඩ හිටපු පොලිස් ස්ථානාධිපතිවරයාට එරෙහිව අධිචෝදනා(වීඩියෝ)",
       "News Content": "2016 වසරේ රාජගිරිය ප්‍රදේශයේදී තරුණයෙකු රිය අනතුරකට ලක් කිරීමේ සිද්ධිය සම්බන්ධයෙන් හිටපු අමාත්‍ය පාඨලී චම්පික රණවක සහ වැලිකඩ පොලීසියේ හිටපු ස්ථානාධිපති සහකාර පොලිස් අධිකාරි සුදත් අස්මඩලට එරෙහිව කොළඹ මහාධිකරණයේ අධි චෝදනා ගොනුකරන බව නීතිපතිවරයා අද අධිකරණයට දැනුම් දුන්නා.\nඒ මීට අදාළ නඩුව කොළඹ අතිරේක මහේස්ත්‍රාත් කාංචනා නෙරංජනී ද සිල්වා ඉදිරියේ කැඳවූ අවස්ථාවේදීයි.\nඅද දිනයේ හිටපු අමාත්‍ය පාඨලී චම්පික රණවක, ඔහුගේ එවකට රියදුරු සහ සහකාර පොලිස් අධිකාරි සුදත් අස්මඩල අධිකරණය හමුවේ පෙනී සිටියා.\nඑහිදී නීතිපතිවරයා වෙනුවෙන් පෙනී සිටි නියෝජ්‍ය සොලිසිටර් ජනරාල් දිලීප පීරිස් සැකකරුවන්ට වෙන් වෙන් වශයෙන් අධි චෝදනා ගොනු කිරීමට අපේක්ෂා කරන බව සඳහන් කල අතර, පරීක්ෂණ සිදුකළ කොළඹ අපරාධ කොට්ඨාශය දැනුම් දුන්නේ මෙම සිද්ධියට අදාළ විමර්ශන කටයුතු මේ වනවිට අවසන් කර ඇති බවයි.",
       "URL": "https://www.hirunews.lk/243815/හිටපු-පාර්ලිමේන්තු-මන්ත්‍රී-පාඨලි-චම්පික-රණවකට-හා-වැලිකඩ-හිටපු-පොලිස්-ස්ථානාධිපතිවරයාට-එරෙහිව-අධිචෝදනා-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2636"
}