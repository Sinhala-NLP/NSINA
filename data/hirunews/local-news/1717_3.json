{
       "Source": "hirunews",
       "Timestamp": "Wednesday, 01 September 2021 - 19:46",
       "Headline": "ප්‍රමිතියෙන් තොර ඔක්සිමීටර් තොගයක් අල්ලයි (වීඩියෝ)",
       "News Content": "ප්‍රමිතියෙන් තොර ලියාපදිංචි නොකළ තවත් ඔක්සිමීටර් තොගයක් ගාල්ල - වැකුණුගොඩ ප්‍රදේශයෙන් අද සොයාගැනුණා.\nඒ, කොග්ගල ගුවන් හමුදා කඳවුරේ බුද්ධි නිලධාරීන්ට ලද තොරතුරකට අනුවයි.\nඑහිදී සැකකරුවෙකු පොලිස් භාරයට ගෙන ඇති අතර, ඔහු සන්තකයේ තිබී අලෙවි කිරීම සදහා සූදානම් කර තිබූ ඔක්සිමීටර් 16ක් හමුවී තිබෙනවා.\nසෙල්ලම්බඩු ගෙන්වන මුවාවෙන් මේවා මෙරටට ගෙන්වා ඇති අතර සැකකරුගෙන් පොලීසිය වැඩිදුර ප්‍රශ්න කිරීම් සිදුකරනු ලබනවා.\nපසුගිය දින කිහිපයේ ආහාර, ඖෂධ පරීක්ෂකවරුන් සිදුකළ වැටලීම්වලින් ලියාපදිංචි නොකළ, ප්‍රමිතියෙන් තොර ඔක්සිමීටර 5,200 ක් පමණ අත්අඩංගුවට ගැනුණා.\nඑසේම හිරු සී.අයි.ඒ මගින්ද මෙවැනි කොළඹ ප්‍රදේශය ආශ්‍රිතව ප්‍රමිතියෙන් තොර ඔක්සි මීටර අලෙවි කරන ස්ථාන කිහිපයක් සම්බන්ධයෙන් පසුගියදා තොරතුරු අනාවරණ කළා.",
       "URL": "https://www.hirunews.lk/281132/ප්‍රමිතියෙන්-තොර-ඔක්සිමීටර්-තොගයක්-අල්ලයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1717"
}