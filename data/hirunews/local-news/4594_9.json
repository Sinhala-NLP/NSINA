{
       "Source": "hirunews",
       "Timestamp": "Monday, 27 March 2017 - 10:11",
       "Headline": "අද සිට වියලි කාලගුණයේ වෙනසක්",
       "News Content": "අද දිනයේ සිට වියලි කාලගුණයේ තරමක වෙනසක් අපේක්ෂා කරන බව කාලගුණ විද්‍යා දෙපාර්තමේන්තුව සඳහන් කළා.\nමේ අනුව උතුර පළාත හැර අනෙකුත් පළාත්වලට පස්වරු දෙකෙන් පසු වැසි ඇතිවිය හැකි බවයි එම දෙපාර්තමේන්තුව සඳහන් කළේ. විශේෂයෙන් බස්නාහිර, සබරගමුව, මධ්‍යම සහ දකුණ පළාත්වලට මෙලෙස වැඩි වශයෙන් වැසි ඇදහැලීමේ හැකියාවක් පවතිනවා.\nගිගුරුම් සහිත වැසි ඇතිවනවිට එම ප්‍රදේශවල තාවකාලික තද සුළංද ඇතිවිය හැකියි.\nඅකුණු මගින් සිදුවන අනතුරු අවම කරගැනීමටද පියවර ගන්නා ලෙසයි කාලගුණ විද්‍යා  දෙපාර්තුමේන්තුව ජනතාවගෙන් ඉල්ලා සිටින්නේ.",
       "URL": "https://www.hirunews.lk/157811/අද-සිට-වියලි-කාලගුණයේ-වෙනසක්",
       "Category": "Local News",
       "Parent URL": "https://www.hirunews.lk/local-news.php?pageID=4594"
}