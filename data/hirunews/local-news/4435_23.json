{
       "Source": "hirunews",
       "Timestamp": "Thursday, 06 July 2017 - 12:14",
       "Headline": "කහව ග්‍රාම නිලධාරීවරයා දුම්රියට බිළි",
       "News Content": "අම්බලන්ගොඩ, වේනමුල්ල ප්‍රදේශයේ දී මාතර සිට මරදාන දක්වා ධාවනය වෙමින් තිබූ සාගරිකා ශීඝ්‍රගාමී දුම්රියේ ගැටී යතුරුපැදිකරුවෙකු මියගොස් තිබෙනවා.\nමෙලෙස මියගොස් තිබෙන්නේ වයස අවුරුදු 43ක් වූ කහව ග්‍රාම නිලධාරීවරයා වශයෙන් කටයුතු කළ රෝහණ ඉන්දික නමැති අයෙක්.\nඔහු දෙදරු පියෙකු බවත් දුම්රියේ ගැටුණු පසු යතුරු පැදිය මීටර් 500 ක් පමණ ඇදී ගොස් ඇති බවත් අප වාර්තාකරු සඳහන් කළා.\nමෙම අනතුර සිදු වූ අවස්ථාවේ දුම්රිය හරස් මාර්ගයේ ගේට්ටුව විවෘතව තිබී ඇතිබව සඳහන්.\nඅප වාර්තාකරු ප්‍රකාශ කරණ ආකාරයට ගේට්ටු මුරකරු වශයෙන් කටයුතු කළ වයෝවෘද පුද්ගලයා එම අවස්ථාවේ අදාළ ස්ථානයේ සිට නෑ.",
       "URL": "https://www.hirunews.lk/165219/කහව-ග්‍රාම-නිලධාරීවරයා-දුම්රියට-බිළි",
       "Category": "Local News",
       "Parent URL": "https://www.hirunews.lk/local-news.php?pageID=4435"
}