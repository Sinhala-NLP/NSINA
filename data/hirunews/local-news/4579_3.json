{
       "Source": "hirunews",
       "Timestamp": "Tuesday, 04 April 2017 - 15:19",
       "Headline": "කලාකරුවන් වෙනුවෙන් පෙනී සිටින බව ජනපති කියයි",
       "News Content": "මෙරට කලාකරුවන්ගේ ජීවිතවල සැඳෑ සමය ශෝකාන්තයක් වීමට ඉඩ නොතබා රජයේ වගකීම් සහ යුතුකම් නිසි ලෙස ඉටු කරන බව ජනාධිපති මෛත්‍රීපාල සිරිසේන පවසනවා.\nශ්‍රී ලංකා ගායක ගායිකාවන්ගේ ආරක්ෂණ අරමුදල සඳහා රුපියල් ලක්ෂ 250 ක මුදලක් පරිත්‍යාග කිරීම වෙනුවෙන් කොටුව ජනාධිපති මන්දිරයේ ඊයේ පැවති උත්සවය අමතමින් ජනාධිපතිවරයා මේ බව කියා සිටියා.\nකලාව, සාහිත්‍ය සහ සංගීතයට දේශපාලනයක් නොමැති බව ප්‍රකාශ කළ ජනාධිපතිවරයා කුමන දේශපාලන වේදිකාවක සිටියද තමා මෙරට සියලූ කලාකරුවන් වෙනුවෙන් පෙනී සිටින බවද ප්‍රකාශ කළේ යැයි ජනාධිපති මාධ්‍ය අංශය නිවේදනය කළා.",
       "URL": "https://www.hirunews.lk/158474/කලාකරුවන්-වෙනුවෙන්-පෙනී-සිටින-බව-ජනපති-කියයි",
       "Category": "Local News",
       "Parent URL": "https://www.hirunews.lk/local-news.php?pageID=4579"
}