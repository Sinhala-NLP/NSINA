{
       "Source": "hirunews",
       "Timestamp": "Monday, 03 May 2021 - 12:14",
       "Headline": "ගැබිණි මව්වරුන් 70කට කොරෝනා (වීඩියෝ)",
       "News Content": "කොවිඩ් වසංගත ආසාදනය වූ ගර්භණී මව්වරුන් 70 දෙනෙකු මේ වනවිට රෝහල් ගතව ප්‍රතිකාර ලබන බව ප්‍රජා සෞඛ්‍ය විශේෂඥ වෛද්‍ය චිත්‍රමාලි ද සිල්වා පවසනවා.\nපැතිර යන කොවිඩ් වසංගතයේ නව ප්‍රභේදය හේතුවෙන් දරුවන් සහ ගර්භණී මව්වරුන් ඊට ගොදුරුවීමේ වැඩි ප්‍රවණතාවයක් පවතින බවයි ඇය වැඩිදුරටත් සඳහන් කළේ.\nදරුවන් සඳහා නිවසේදී සාදන ලද ආහාර පමණක් ලබාදෙන ලෙස විශේෂඥ වෛද්‍ය චිත්‍රමාලි ද සිල්වා ඉල්ලීමක් කරන අතර ඇය පවසන්නේ අලුත් පළතුරු සහ එළවළු මෙන්ම විටමින් සී බහුල ආහාර දරුවන්ට ලබා දී ඔවුන්ගේ ප්‍රතිශක්තිය ආරක්ෂා කිරීමට කටයුතු කරන ලෙසයි.\nමේ අතර කොවිඩ් ආසාදිතයෙකු තවමත් රෝහල වෙත ගොස් නොමැතිනම ඒ පිළිබදව 1906 දුරකථන අංකය අමතා දැනුම්වත් කරන ලෙස යුද හමුදාපතිවරයා ජනතාවගෙන් ඉල්ලීමක් කරනවා.",
       "URL": "https://www.hirunews.lk/270279/ගැබිණි-මව්වරුන්-70කට-කොරෝනා-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1979"
}