{
       "Source": "hirunews",
       "Timestamp": "Sunday, 05 September 2021 - 17:19",
       "Headline": "ආදිවාසී නායකයාගේ බිරිඳගේ අවසන් කටයුතු හෙට (වීඩියෝ)",
       "News Content": "කොරෝනා ආසාදනය වීමෙන් මියගිය ආදිවාසී නායකයාගේ බිරිඳ වන ඌරුවරිගේ හීන්මැණිකාගේ අවසන් කටයුතු සෞඛ්‍ය නිර්දේශයන්ට අනුකූලව හෙට මහියංගනය පොදු සුසානභූමියේ ආදාහනාගාරයේදී සිදුකිරීමට නියමිතයි.\nපේරාදෙණිය රෝහලේ කොරෝනා ඒකකයේ ප්‍රතිකාර ලබමින් සිටි ඇය ඊයේ පස්වරුවේ ජීවිතක්ෂයට පත්වුණා.\nපසුව අද දින ආදීවාසී නායකයා පේරාදෙනිය රෝහලට ගොස් දේහය හඳුනා ගැනීමට ද කටයුතු කර තිබුණා.\nපිරිමි දරුවන් 5 දෙනෙකුගේ සහ ගැහැණු දරුවන් 3 දෙනෙකුගේ මෑණියන් වූ ඌරුවරිගේ හීන්මැණිකා මිය යන විට 68 වන වියේ පසුවුණා.",
       "URL": "https://www.hirunews.lk/281445/ආදිවාසී-නායකයාගේ-බිරිඳගේ-අවසන්-කටයුතු-හෙට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1709"
}