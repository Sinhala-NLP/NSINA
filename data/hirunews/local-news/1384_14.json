{
       "Source": "hirunews",
       "Timestamp": "Monday, 31 January 2022 - 17:30",
       "Headline": "නිහාල් නෙල්සන්ට කොරෝනා",
       "News Content": "ප්‍රවීණ බයිලා ගායක නිහාල් නෙල්සන් කියන්නෙ කවුද කියලා අමුතුවෙන් හඳුන්වා දෙන්න අවශ්‍ය නැහැ. “ලස්සනට පිපුණු”, “බයිලා වෙන්දේසිය”, “කාවඩි බයිලා” වැනි අතිශය ජනප්‍රිය ගී රැසක් ගැයූ ඔහු ප්‍රසංග වේදිකාවටත් නැතුවම බැරි කෙනෙක්.\nනමුත් හිටි හැටියේ ඔහු ගැන කණගාටුදායක පුවතක් අපිට අහන්න ලැබුණා.\nනිහාල් නෙල්සන්ට කොවිඩ් වෛරසය ආසාදනය වී ඇති අතර, ඒ ගැන දැනුම්වත් කරමින් ඔහු මුහුණූ පොතට සටහනක් ද එක් කර තිබුණා.\nඑම සටහන පහතින් බලන්න...\n**මාගේ සියළු හිතමිත්‍රාදීන් දැනුවත් කිරීම උදෙසා මෙම සටහන තබමි.**\nමා හට covid-19 රෝගය ආසාදනය වී ඇති බව ඊයේ දින සිදුකල පරීක්ෂණ මගින් තහවුරු වී ඇති බැවින් මේ වන විට මා වෛද්‍ය උපදෙස් මත රෝහල්ගතව ප්‍රතිකාර ලබමින් සිටිමි.\nඒබැවින් පසුගිය දින කිහිපය තුල මා හමුවූ සියළු දෙනා‌ නිසි සෞඛ්‍ය උපදෙස් අනුගමනය කරන්නේනම් මැනවි. මෙම අවස්ථාවේදී ඔබ විසින් ලබා දෙනු ලබන දුරකථන ඇමතුම් සඳහා පිළිතුරු දීමට නොහැකි වීම සම්බන්ධයෙන් මාගේ කණගාටුව..විශේෂයෙන් ‌රෝහල් අධ්‍යක්ෂකතුමිය, වෛද්‍ය කාර්ය මණ්ඩලය ඇතුළු සියළුම කාර්ය මණ්ඩලයටත් ‌මා රෝහල් ගතවූ විගසම ඒ් බව කිසියම් ආකාරයකින් සැලවී සියළු කාර්යන් පිළිබඳව සොයා බලා මා හට දැක්වූ සහයෝගය පිළිබඳව ගායක ගායිකා සංගමයේ සභාපති ගරු Janaka Wickramasinghe මල්ලිටත් මා හිතවත් ‌වෛද්‍ය Ajith Bandara මල්ලිටත් බොහොම ස්තූතියි....සියළු දෙනාටම බුදු සරණයි. දෙවි පිහිටයි.",
       "URL": "https://www.hirunews.lk/295800/නිහාල්-නෙල්සන්ට-කොරෝනා",
       "Category": "Local News",
       "Parent URL": "https://www.hirunews.lk/local-news.php?pageID=1384"
}