{
       "Source": "hirunews",
       "Timestamp": "Wednesday, 28 July 2021 - 13:10",
       "Headline": "ගුරු වෘත්තීය සමිති අදත් විරෝධතාවයේ (වීඩියෝ)",
       "News Content": "සිය ගැටලුවලට විසදුම් නොලැබුනුහොත් තමන් සිදුකරන වෘත්තීය ක්‍රියාමාර්ගය තවදුරටත් ත්‍රීව්‍ර කරන බව ලංකා ගුරු සේවා සංගමය පවසනවා.\nඑහි ප්‍රධාන ලේකම් මහින්ද ජයසිංහ අද කොළඹ පැවති මාධ්‍ය හමුවට එක්වෙමින් කියා සිටියේ විරෝධතාවල නිරතවන ගුරු විදුහල්පතිවරුන්ට සෞඛ්‍ය නීතිවලට අනුව කටයුතු කරන ලෙස මේ වනවිටත් උපදෙස් ලබාදී ඇති බවයි.\nමේ අතර, යෝජිත කොතලාවල විශ්වවිද්‍යාල පනතට විරෝධය පළ කරමින් අද ඔන්ලයින් අධ්‍යාපන කටයුතුවලින් ඉවත් වීමට විශ්වවිද්‍යාල ආචාර්ය සමිති සම්මේලනය ද තීරණය කරනු ලැබුවා.\nඑමෙන්ම, ගුරු විදුහල්පති වෘත්තීය සමිති ආරම්භ කළ ඔන්ලයින් ඉගැන්වීමේ ඉවත්වීමේ වෘත්තීය ක්‍රියාමාර්ගයට අදට දින 17 ක් ගතවනවා.\nඔවුන් මෙලෙස වෘත්තීය ක්‍රියාමාර්ගයේ නිරත වන්නේ වැටුප් විෂමතා ඉවත් කිරීම ඇතුළු ඉල්ලීම් කිහිපයක් මුල් කර ගනිමින්. මෙම ගැටලුවට විසඳුම් සෙවීම සඳහා ඊයේ අරලියගහ මන්දිරයේදී අග්‍රාමාත්‍ය මහින්ද රාජපක්ෂ සමග පැවති සාකච්ඡාව ද සාර්ථක වූයේ නැහැ.\nමේ අතර අද දිනයේත් ප්‍රදේශ රැසක ගුරු විදුහල්පතිවරුන් සිය ගැටලුවලට විසඳුම් ඉල්ලා විරෝධතාවල නිරතව තිබෙනවා.\nගාල්ල නගරයේ අද පැවති ගුරු විරෝධතාවයක් හේතුවෙන් ගාල්ල - කොළඹ ප්‍රධාන මාර්ගයේ එක් මංතීරුවක් වැසුණු අතර, ගමනාගමන කටයුතුවලට ද බාධා.",
       "URL": "https://www.hirunews.lk/278221/ගුරු-වෘත්තීය-සමිති-අදත්-විරෝධතාවයේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1790"
}