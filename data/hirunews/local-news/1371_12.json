{
       "Source": "hirunews",
       "Timestamp": "Monday, 07 February 2022 - 8:59",
       "Headline": "රුසියානු තනි මාත්‍රාවේ ස්පුට්නික් ලයිට් එන්නත ඉන්දියාවේ භාවිතයට අනුමැතිය",
       "News Content": "රුසියාවේ නිෂ්පාදිත තනි මාත්‍රාවේ ස්පුට්නික් ලයිට් එන්නත භාවිතයට ඉන්දියාව අනුමැතිය ලබාදී තිබෙනවා.\nඉන්දීය වාර්තා සඳහන් කළේ මාත්‍රා ද්විත්වයේ ස්පුට්නික් වී එන්නත ලබා ගත් අයෙකුට බූස්ටර් මාත්‍රාවක් ලෙස තනි මාත්‍රාවේ ස්පුට්නික් ලයිට් එන්නත භාවිතයට ගත හැකි බව රුසියානු ඍජු ආයෝජන අරමුදල ප්‍රකාශ කර ඇති බවයි.\nමේ වනවිට ව්‍යාප්ත වන ඔමික්‍රොන් ප්‍රභේදයට එරෙහිව සහ අනෙකුත් එන්නත්වල ඵලදායීතාව වර්ධනය කරගැනීමට විසඳුමක් ලෙස මෙම එන්නත භාවිතයට ගත හැකි අතර, දැනටමත් ඉන්දීය ඖෂධ සමාගම් හතක් තනි මාත්‍රාවේ ස්පුට්නික් එන්නත් බිලියනයක් ලබාගැනීමට ගිවිසුම් ගතවී තිබෙනවා.",
       "URL": "https://www.hirunews.lk/296360/රුසියානු-තනි-මාත්‍රාවේ-ස්පුට්නික්-ලයිට්-එන්නත-ඉන්දියාවේ-භාවිතයට-අනුමැතිය",
       "Category": "Local News",
       "Parent URL": "https://www.hirunews.lk/local-news.php?pageID=1371"
}