{
       "Source": "hirunews",
       "Timestamp": "Monday, 17 April 2023 - 23:22",
       "Headline": "මරදන්කඩවල දී සිදුවූ අනතුරකින් දෙදරු පියෙක් ජීවිතක්ෂයට (වීඩියෝ/ඡායාරූප)",
       "News Content": "කැකිරාව මරදන්කඩවල දී A9 ප්‍රධාන මාර්ගයේ 101 කිලෝමීටර් කණුව ආසන්නයේ දී අද(17) පස්වරුවේ සිදු වූ රිය අනතුරකින් එකම පවුලේ පියා මියගොස් මව සහ දියණිය තුවාල ලබා රෝහල්ගත කර තිබෙනවා.\nමෙම අනතුරින් මියගොස් ඇත්තේ මිදිවත්ත, යොවුන් ගම්මානයේ පදිංචි වයස අවුරුදු 42ක් වූ දෙදරු පියෙක්.\nඅවුරුදු නෑගම් ගොස් නැවත තම නිවස වෙත යතුරු පැදියෙන් ගමන් කරමින් සිටිය දී යතුරුපැදියට පිටු පසින් පැමිණි මෝටර් රථයක් එම යතුරු පැදියේ ගැටීමෙන් මෙම මාරක රිය අනතුර සිදුවී ඇති බව මරදන්කඩවල පොලිසිය පවසනවා.\nඅනතුරින් බරපතළ තුවාල ලැබූ යතුරුපැදිකරු මරදන්කඩවල රෝහලට ඇතුළත් කිරීමේදි මියගොස් ඇති අතර, පසුපැදිකාරියන් වූ මියගිය අයගේ බිරිඳ හා දියණිය බරපතළ තුවාල ලබා සිටීම නිසා වැඩිදුර ප්‍රතිකාර සදහා අනුරාධපුර ශික්ෂණ රෝහල වෙත යවා තිබෙනවා.\nරෝහල් ආරංචි මාර්ග පවසන්නේ එම කාන්තාවගේ තත්වයද බරපතල බවයි.\nමෙම අනතුර සිදුකළ මෝටර් රථයේ රියැදුරු මෝටර් රථය සමඟ ඔහු අත්අඩංගුවට ගෙන ඇති අතර, පොලිසිය පවසන්නේ එම රියදුරුගේ අධික වේගය හා බීමත් ලෙස රිය ධාවනය මෙම අනතුරට හේතු වී ඇති බවයි.\nසැකකාර රියැදුරු කැකිරාව මහේස්ත්‍රාත් අධිකරණය වෙත ඉදිරිපත් කිරීමෙන් පසුව ලබන 26දා දක්වා රක්ෂිත බන්ධනාගතකර තිබෙනවා.\nමරදන්කඩවල පොලිස් ස්ථානය අනතුර සම්බන්ධයෙන් වැඩිදුර විමර්ශන සිදු කර‍යි.",
       "URL": "https://www.hirunews.lk/332788/මරදන්කඩවල-දී-සිදුවූ-අනතුරකින්-දෙදරු-පියෙක්-ජීවිතක්ෂයට-වීඩියෝ-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=408"
}