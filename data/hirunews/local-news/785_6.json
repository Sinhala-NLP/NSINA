{
       "Source": "hirunews",
       "Timestamp": "Sunday, 23 October 2022 - 7:37",
       "Headline": "මෙරට කේන්ද්‍ර වූ රත්‍රං ජාවාරම්වල ඉහළ යාමක්",
       "News Content": "ඉන්දියාවේ සිට ශ්‍රී ලංකාවට නීති විරෝධි ලෙස රත්‍රං රැගෙන ඒමේ ජාවාරමේ වර්ධනයක් පෙන්නුම් කරන බව රේගුව පවසනවා.\nමාසයක කාලය තුළ පමණක් එලෙස වාර්තාවූ සිද්ධීන් සංඛ්‍යාව අටක්.\nශ්‍රී ලාංකිකයන් මෙන්ම ඉන්දීය ජාතිකයින් ද මෙම ජාවාරම් සම්බන්ධයෙන් අත්අඩංගුවට ගෙන ඇති අතර, වැඩිදුර පරීක්ෂණවලදී අනාවරණ වී ඇත්තේ රත්‍රං මිල ඉහළ යාම සැළකිල්ලට ගනිමින් මෙලෙස ජාවාරම් ඉහළ ගොස් ඇති බවයි.\nඇතැම් ජාවාරම්කරුවන් ශ්‍රී ලංකාව හුවමාරු මාධ්‍යස්ථානයක් ලෙස භාවිත කිරීමේ ප්‍රවණතාවක් නිර්මාණය වී ඇති බවයි රේගු අංශ පෙන්වා දෙන්නේ.",
       "URL": "https://www.hirunews.lk/318593/මෙරට-කේන්ද්‍ර-වූ-රත්‍රං-ජාවාරම්වල-ඉහළ-යාමක්",
       "Category": "Local News",
       "Parent URL": "https://www.hirunews.lk/local-news.php?pageID=785"
}