{
       "Source": "hirunews",
       "Timestamp": "Sunday, 16 January 2022 - 13:32",
       "Headline": "යටිතල පහසුකම් සංවර්ධනයෙන් පමණක් ආර්ථික අභිවෘද්ධිය සිදුවන්නේ නැහැ - ඇමති විමල් (වීඩියෝ)",
       "News Content": "විදේශ ණය ලබගනිමින්, යටිතල පහසුකම් සංවර්ධනය කිරීම පමණක් ආර්ථික අභිවෘද්ධියට ප්‍රමාණවත් නොවන බව කර්මාන්ත අමාත්‍ය විමල් වීරවංශ ප්‍රකාශ කළා.\nබුත්තල කර්මාන්තපුර පරිශ්‍රයේ නව කර්මාන්තශාලා 03ක් විවෘත කිරීමේ සහ නව කර්මාන්තශාලා 07කට මුල්ගල් තැබීමේ අවස්ථාවට ඊයේ එක්වෙමින් අමාත්‍යවරයා සඳහන් කළේ කර්මාන්ත ශක්තිමත් කිරීම කෙරෙහි වැඩි අවධානයක් යොමු කළ යුතු බවයි.\nවිදෙස් වත්කම් සංචිතය බලගන්වන එකම සහ නිවැරදි ක්‍රමය ආනයන අදේශන කර්මාන්ත සහ අපනයනය ඉලක්ක කරගත් කර්මාන්ත වැඩි වශයෙන් බලගැන්වීම බව කර්මාන්ත අමාත්‍ය විමල් වීරවංශ ප්‍රකාශ කළා.",
       "URL": "https://www.hirunews.lk/294157/යටිතල-පහසුකම්-සංවර්ධනයෙන්-පමණක්-ආර්ථික-අභිවෘද්ධිය-සිදුවන්නේ-නැහැ-ඇමති-විමල්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1421"
}