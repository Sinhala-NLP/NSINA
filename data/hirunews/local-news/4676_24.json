{
       "Source": "hirunews",
       "Timestamp": "Saturday, 04 February 2017 - 19:54",
       "Headline": "විමල්ගේ සුවදුක් විමසීමට ඒකාබද්ධ විපක්ෂය වැලිකඩ යයි",
       "News Content": "රජයේ වාහන අවභාවිතය සම්බන්ධයෙන් අත්අඩංගුවට ගෙන රක්ෂිත බන්ධනාගාරගත කර සිටින ජාතික නිදහස් පෙරමුණේ නායක පාර්ලිමේන්තු මන්ත්‍රී විමල් වීරවංශගේ සුවදුක් විමසීමට ඒකාබද්ධ විපක්ෂයේ නියෝජිතයින් පිරිසක් අද එම බන්ධනාගාරය වෙත ගියා.\nඒකාබද්ධ විපක්ෂයේ පාර්ලිමේන්තු මන්ත්‍රී බන්දුල ගුණවර්ධන මහතා ඇතුළු පිරිසක් අද පෙරවරුවේ වැලිකඩ බන්ධනාගාරය වෙත ගියේ පාර්ලිමේන්තු මන්ත්‍රී විමල් වීරවංශ මහතාගේ සුවදුක් විමසීම සඳහායි.\nශෂී වීරවංශ මහත්මිය සහ විමල් වීරවංශගේ දියණියද එම අවස්ථාවට එක්ව සිටියා.",
       "URL": "https://www.hirunews.lk/153680/විමල්ගේ-සුවදුක්-විමසීමට-ඒකාබද්ධ-විපක්ෂය-වැලිකඩ-යයි",
       "Category": "Local News",
       "Parent URL": "https://www.hirunews.lk/local-news.php?pageID=4676"
}