{
       "Source": "hirunews",
       "Timestamp": "Wednesday, 12 October 2022 - 13:20",
       "Headline": "\"කිසිවෙක් අතහැරෙන්න දෙන්න එපා\" සුභ සාධක වැඩපිළිවෙළ සඳහා අයදුම් පත්‍ර ලක්ෂ 23ක්",
       "News Content": "\"කිසිවෙක් අතහැරෙන්න දෙන්න එපා\" තේමාව යටතේ ජනාධිපති රනිල් වික්‍රමසිංහගේ උපදෙස් මත ආරම්භ කළ අඩු ආදායම්ලාභී පවුල් වෙත සුභ සාධක ප්‍රතිලාභ ලබා දීමේ කඩිනම් වැඩපිළිවෙළට අයදුම් පත්‍ර ලක්ෂ 23ක් ලැබී ඇතැ යි සුභ සාධක ප්‍රතිලාභ මණ්ඩලය පවසනවා.\nඒ අතරින් අද (12) වන විට අයදුම් පත්‍ර 624,714ක් පද්ධතියට ඇතුළු කර ඇති බව යි සඳහන් වන්නේ.\nමේ අතර, මෙම සමාජ සුභ සාධක වැඩසටහන සඳහා පවුල් මිලියන 3.9ක් අයදුම් කරනු ඇති බවට ඇස්තමේන්තු කර තිබෙනවා.\nසමෘද්ධිලාභින්, වැඩිහිටි, අබාධිත. වකුගඩු රෝගී ලෙස මේ වන විටත් සුභ සාධක ප්‍රතිලාභ ලබන්නන් මෙන් ම අලුතින් සුභ සාධක ප්‍රතිලාභ අපේක්ෂා කරන්නන් ද මේ සඳහා ලියාපදිංචි විය යුතු බව ද සඳහන්.\nදෙසැම්බර් 15 වැනි දා වන විට සුදුසුකම් සැපිරූ අයදුම්කරුවන්ගේ නාම ලේඛනය ප්‍රාදේශීය ලේකම් කොට්ඨාස මට්ටමින් ප්‍රසිද්ධ කෙරෙනු ඇති.\nජනාධිපති මාධ්‍ය අංශයෙන් නිකුත් කළ සම්පූර්ණ නිවේදනය පහතින්",
       "URL": "https://www.hirunews.lk/317649/කිසිවෙක්-අතහැරෙන්න-දෙන්න-එපා-සුභ-සාධක-වැඩපිළිවෙළ-සඳහා-අයදුම්-පත්‍ර-ලක්ෂ-23ක්",
       "Category": "Local News",
       "Parent URL": "https://www.hirunews.lk/local-news.php?pageID=809"
}