{
       "Source": "hirunews",
       "Timestamp": "Tuesday, 22 November 2022 - 12:32",
       "Headline": "පළාත් පාලන ඡන්ද විමසීම් ආඥා පනත සංශෝධනයට කැබිනට් අනුමැතිය",
       "News Content": "පළාත් පාලන ආයතනවල තරුණ නියෝජනය වැඩි කිරීමේ අරමුණින් පළාත් පාලන ඡන්ද විමසීම් ආඥා පනත සංශෝධනය කිරීම සඳහා අමාත්‍ය මණ්ඩල අනුමැතිය හිමිව තිබෙනවා.\nඒ අනුව, ආඥා පනතේ දැනට පවතින කාන්තා නියෝජනය සුරැකෙන අයුරින් පළමු නාමයෝජනා පත්‍රය අනුව තෝරා පත් කර ගත යුතු සභික සංඛ්‍යාවෙන් සියයට 25 කට නොඅඩු සංඛ්‍යාවක් හා දෙවන නාම යෝජනා පත්‍රය අනුව තෝරා යැවිය යුතු සභික සංඛ්‍යාවෙන් සියයට 25 කට නොඅඩු සංඛ්‍යාවක් තරුණ නියෝජිතයින් පත් කිරීමටයි යෝජනා කර ඇත්තේ.\nතීරණ ගැනීමේ ක්‍රියාවලිය තුල තරුණ නියෝජනය සඳහා අවස්ථාව සලසා දීම මෙහි අරමුණ වී තිබෙනවා.\nමේ අතර, මැතිවරණ වියදම් පාලනය කිරීම සඳහා නීති කෙටුම්පත් සම්පාදක විසින් පනත් කෙටුම්පතක් සකස් කර තිබෙනවා.\nඉදිරියේදී එය පාර්ලිමේන්තුවට ඉදිරිපත් කරන බවයි රජයේ ප්‍රවෘත්ති දෙපාර්තමේන්තුවේ අද පැවති කැබිනට් තීරණ දැනුම්දීමේ මාධ්‍ය හමුවට එක්වෙමින් අධිකරණ අමාත්‍ය විජේදාස රාජපක්ෂ සඳහන් කළේ.",
       "URL": "https://www.hirunews.lk/320989/පළාත්-පාලන-ඡන්ද-විමසීම්-ආඥා-පනත-සංශෝධනයට-කැබිනට්-අනුමැතිය",
       "Category": "Local News",
       "Parent URL": "https://www.hirunews.lk/local-news.php?pageID=717"
}