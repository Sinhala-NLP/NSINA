{
       "Source": "hirunews",
       "Timestamp": "Sunday, 30 October 2022 - 14:29",
       "Headline": "නාවික සහ ධීවර ප්‍රජාවට කාලගුණයෙන් දැනුම්දීමක්",
       "News Content": "දිවයිනට ආසන්න පහළ වායුගෝලයේ කැළඹිලි ස්වභාවය හේතුවෙන් මඩකලපුව සිට ත්‍රිකුණාමලය, කන්කසන්තුරය සහ මන්නාරම, පුත්තලම මුහුද ආශ්‍රිත සුළඟේ වේගය ඉහළ යා හැකි බව කාලගුණ විද්‍යා දෙපාර්තමේන්තුව පවසනවා.\nඑබැවින් ධීවර හා නාවික කටයුතුවල නිරතවීමේදී අවධානයෙන් කටයුතු කරන ලෙසයි එම දෙපාර්තමේන්තුව ඉල්ලා සිටියේ.\nඇතැම් අවස්ථාවල එම මුහුදු ප්‍රදේශවල සුළඟේ වේගය පැයට කිලෝමීටර 60 ත් 70 ත් දක්වා ඉහළ යා හැකි බව සඳහන්.\nඑමෙන්ම උතුර, මධ්‍යම සහ සබරගමුව පළාත්වල මෙන්ම ගාල්ල, මාතර සහ කළුතර දිස්ත්‍රික්කවල ඇතැම් ප්‍රදේශවලට මිලිමීටර 100 ක පමණ තරමක තද වැසි ද ඇතිවිය හැකි බවද කාලගුණ විද්‍යා දෙපාර්තමේන්තුව වැඩිදුරටත් ප්‍රකාශ කළා.",
       "URL": "https://www.hirunews.lk/319198/නාවික-සහ-ධීවර-ප්‍රජාවට-කාලගුණයෙන්-දැනුම්දීමක්",
       "Category": "Local News",
       "Parent URL": "https://www.hirunews.lk/local-news.php?pageID=768"
}