{
       "Source": "hirunews",
       "Timestamp": "Saturday, 30 September 2017 - 18:40",
       "Headline": "පොහොට්ටුව රැගෙන බැසිල් උතුරට",
       "News Content": "ශ්‍රී ලංකා පොදුජන පෙරමුණ අද උතුර පළාතේ සාමාජික ප්‍රවර්ධන වැඩසටහන් ආරම්භ කළා.\nඒ යාපනය නල්ලූර් කෝවිලේදී ආගමික වැඩසටහන්වලට එක්වීමෙන් පසුවයි.\nඑහිදී මාධ්‍ය වෙත අදහස් දැක්වූ ශ්‍රී ලංකා පොදුජන පෙරමුණේ සාමාජික හිටපු අමාත්‍ය බැසිල් රාජපක්ෂ කියා සිටියේ හිටපු ජනාධිපති මහින්ද රාජපක්ෂගේ සමයේ උතුරේ පළාත් සභා සහ පළාත් පාලන ආයතන යළි පිහිටුවූ බවයි.\nකෙසේ වෙතත්, මේ වනවිට පළාත් පාලන ආයතන වසර දෙකක සිට අක්‍රියව පවතින බවයි ඔහු සදහන් කළේ.\nඑමෙන්ම, උතුරේ ජනතාව සමග සහජීවනයෙන් කටයුතු කිරීමට අපේක්ෂා කරන බව ද බැසිල් රාජපක්ෂ තවදුරටත් කියා සිටියා.",
       "URL": "https://www.hirunews.lk/172245/පොහොට්ටුව-රැගෙන-බැසිල්-උතුරට",
       "Category": "Local News",
       "Parent URL": "https://www.hirunews.lk/local-news.php?pageID=4295"
}