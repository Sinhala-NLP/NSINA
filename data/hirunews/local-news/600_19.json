{
       "Source": "hirunews",
       "Timestamp": "Sunday, 15 January 2023 - 13:37",
       "Headline": "හිරු ස්ටාර් අවසන් මහ තරගයට සහන් ප්‍රබුද්ධ වරම් හිමි කරගනියි (වීඩියෝ)",
       "News Content": "හිරු ස්ටාර් සීසන් 3 තරගාවලියේ අවසන් මහා තරගය සඳහා වරම් දිනාගත් තුන්වැනි තරගකරුවා බවට පත්වීමට දෙහිඅත්තකණ්ඩියේ සහන් ප්‍රබුද්ධ ඊයේ රාත්‍රියේ සමත්වුණා.\nඅවසන් මහා තරගය සඳහා වරම් හිමිකර ගැනීමට තවත් තරගකරුවන් තිදෙනෙකු අද (15) රාත්‍රී තරග වැදීමට නියමිත අතර, ඒ අතරින් එක් තරගකරුවෙකු සචිනි තාරුකා, අමීෂ මිනෝල් සහ සහන් ප්‍රබුද්ධ සමඟ ලබන 21 වැනිදා නෙළුම් පොකුණ රඟහලේදී හිරු ස්ටාර් කිරුළ වෙනුවෙන් තරග වදිනු ඇති.\nමෙරට ටෙලිවිෂනය ජාත්‍යන්තර ප්‍රමිතියට ඔසවා තැබූ රියැලිටිකරණයේ ප්‍රමුඛයා, හිරු ස්ටාර්.... ශ්‍රී ලංකාවේ පළමු ගායන රියැලිටි අත්දැකීමේ තෙවන විප්ලවයේ තවත් සංධිස්ථානයක් පසුගිය සති අන්තයේදී පැවැත්වුණා.\nඒ අවසන් මහා තරගය සඳහා වරම් ලැබීමේ වාසනාව හික්කඩුවේ සචිනි තාරුකා සහ බුලත්කොහුපිටියේ අමීශ මිනෝල් හිමි කර ගනිමින්.\nඑලෙස දක්ෂයින් අතර අති දක්ෂයින් හය දෙනෙකු අතුරින් දෙදෙනෙකු අවසන් මහා තරග වටයේ ගී ගැයීමේ සිහිනය යථාර්ථයක් බවට පත්කර ගනිද්දී සෙසු තරඟ\nකරුවන් සිව් දෙනාට සිදුවූයේ තම සිහින බලගන්වන්නට තවත් සතියක් බලා හිදීමටයි.\nඒ අනුව, ඊයේ රාත්‍රීයේ අවසන් මහා තරගය සඳහා වන තෙවන වරම වෙනුවෙන් සිව් දෙනෙකු තරගවැදුනා.\nපළමු තරඟ වටයේ ප්‍රථමයෙන් ගී ගැයීමේ අවස්ථාව හංවැල්ලේ ජීවන් චන්දිම හිමිකර ගනිද්දී ඔහුට ප්‍රතිඅභියෝග එල්ල කලේ ගම්පොල සචිනි ජයසිංහයි.\nඔවුන් දෙදෙනාගෙන් සියයට 82ක ප්‍රතිශතයක් ලබාගනිමින් ජීවන් චන්දිම රතු අසුනේ රැදී සිටිද්දී සචිනි ජයසිංහට සිදු වූයේ තම සිහින තවත් දිනයකට රැගෙන යන්නටයි.\nඅගලවත්තේ හිමරු බ්‍රාහ්මණත් දෙහිඅත්තකණ්ඩියේ සහන් ප්‍රදීප් අතරත් පැවති උණුසුම් තරඟයෙන් හිමරු බ්‍රාහ්මණ 75% ප්‍රතිශතයක් ලබා ගනිද්දී ඔහුට අභියෝග කළ සහන් ප්‍රබුද්ධ 94% ප්‍රතිශතයක් ලබාගනිමින් හිමරු අභිබවා යන්නට සමත් වුණා.\nඅවසන් මහා තරඟය සඳහා තෙවන වරම දිනා ගැනීමට සහන් ප්‍රදීප් සහ ජීවන් චන්දිම අතර පැවතියේ උණුසුම් සටනක්.\nජනතා පරමාධිපත්‍යයම බලගන්වමින් මේ අති දක්ෂයින් දෙදෙනාගේ ගායන සඳහා ඉහළ ප්‍රේක්ෂක ප්‍රතිචරයක් ලැබෙද්දී විශිෂ්ඨත්වයේ ප්‍රවීණයන්ගෙන්ද ලැබුණේ ඊට නොදෙවෙනි ප්‍රතිචාරයක්.\nඒ අනුව දක්ෂතාවයම විජයග්‍රහණය කරවන මෙරට රියැලිටි ඉතිහාසයේ ඉහළම ප්‍රේක්ෂක ආදරය, ආකර්ෂණය දිනාගනිමින් 1,40,000කට අධික තරඟකරුවන් අතරින් අවසන් මහා තරඟය සඳහා වන තෙවන වරම දිනාගන්නට අමල් පෙරේරාගේ කණ්ඩායම නියෝජනය කළ දෙහිඅත්තකණ්ඩියේ සහන් ප්‍රබුද්ධ සමත්වුණා.\nහිරු ස්ටාර් අවසන් මහා තරගය සඳහා තවත් එක් වරමක් ඉතිරිව ඇති අතර අද රාත්‍රී 7.30ට පැවැත්වීමට නියමිත ටිකට් ටූ ෆිනාලේ අවසන් තරගවටයේදී එම අවස්ථාව හිමිකරගන්නා වාසනාවන්තයා කවුරුන් විය හැකිද?",
       "URL": "https://www.hirunews.lk/325091/හිරු-ස්ටාර්-අවසන්-මහ-තරගයට-සහන්-ප්‍රබුද්ධ-වරම්-හිමි-කරගනියි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=600"
}