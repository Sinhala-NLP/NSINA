{
       "Source": "hirunews",
       "Timestamp": "Wednesday, 26 May 2021 - 9:05",
       "Headline": "බෞද්ධයාගේ උතුම් ගතිගුණ ලොවට පෙන්වා දීමට වෙසක් උළෙල අවස්ථාවක්  (වීඩියෝ)",
       "News Content": "කොරෝනා වසංගතය හමුවේ සමාජ යුතුකම් සහ බෞද්ධයාගේ උතුම් ගති ලක්ෂණ ලොවට ආදර්ශයෙන් පෙන්වා දීමට මෙවර වෙසක් දිනයේ අවස්ථාව උදාවී ඇතැයි ජනාධිපති ගෝඨාභය රාජපක්ෂ පවසනවා.\nසිය වෙසක් දින පණිවුඩයෙන් ජනාධිපතිවරයා වැඩිදුරටත් සඳහන් කරන්නේ සියලු සතුන්ට මෛත්‍රීය පැතිරවීමට බුදුන් වහන්සේ දේශනා කළාසේම අන්‍ය ජීවිත වල ආරක්ෂාව සහ යහපැවැත්ම උදෙසා කැපවීම මහා යුතුකමක් බවයි.\nනිවෙස් තුලම රැදී සිටිමින් ආමිෂ සහ ප්‍රතිපත්ති පූජාවේ යෙදීමට කොරෝනා වසංගතය බාධාවක් කර ගත යුතු නොවන බව ජනාධිපතිවරයා සඳහන් කරනවා. අග්‍රාමාත්‍ය මහින්ද රාජපක්ෂ ප්‍රකාශ කළේ වෙසක් දිනය අර්ථවත්ව සැමරීමට වසංගත තත්ත්වය බාධාවක් නොවන බවයි.",
       "URL": "https://www.hirunews.lk/272458/බෞද්ධයාගේ-උතුම්-ගතිගුණ-ලොවට-පෙන්වා-දීමට-වෙසක්-උළෙල-අවස්ථාවක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1928"
}