{
       "Source": "hirunews",
       "Timestamp": "Saturday, 19 November 2022 - 13:10",
       "Headline": "බැසිල් හෙට දිවයිනට - අයවැයෙන් පසු පොහොට්ටුවට ඇමති පුටු 10ක්? (වීඩියෝ)",
       "News Content": "හිටපු අමාත්‍ය බැසිල් රාජපක්ෂ හෙට (20) යළි දිවයිනට පැමිණීමෙන් පසු ඉදිරි මැතිවරණ සඳහා ශ්‍රී ලංකා පොදුජන පෙරමුණ සූදානම් කිරීමට සැළසුම් කර තිබෙනවා.\nඑම පක්ෂයේ ජ්‍යෙෂ්ඨ මන්ත්‍රීවරයෙකු සඳහන් කළේ පොදුජන පෙරමුණ ඉදිරි පළාත්පාලන මැතිවරණය ඉලක්ක කරගනිමින් මෙම වැඩපිළිවෙල සූදානම් කරන බවයි.\nඑමෙන්ම අමාත්‍ය ධුර සම්බන්ධයෙන්ද ජනාධිපතිවරයා දැනුවත් කර ඇති බවද ඔහු සඳහන් කළා.\nඒ අනුව ශ්‍රී ලංකා පොදුජන පෙරමුණට අමාත්‍ය ධුර 10 ක් පමණ ඉල්ලා ඇති බවත්, එය අයවැය ඡන්ද විමසීමෙන් අනතුරුව සිදුවනු ඇති බවයි අදාළ මන්ත්‍රීවරයා වැඩිදුරටත් සඳහන් කළේ.\nඑමෙන්ම පක්ෂයේ තරුණ සංවිධාන ශක්තිමත් කරමින් යළිත් නව යාන්ත්‍රණයක් යටතේ ශ්‍රී ලංකා පොදුජන පෙරමුණ ඉදිරියට ගෙන යාමට එහි ජාතික සංවිධායක හිටපු අමාත්‍ය බැසිල් රාජපක්ෂ කටයුතු කරනු ඇති බවද ඔහු වැඩිදුරටත් සඳහන් කළා.",
       "URL": "https://www.hirunews.lk/320772/බැසිල්-හෙට-දිවයිනට-අයවැයෙන්-පසු-පොහොට්ටුවට-ඇමති-පුටු-10ක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=723"
}