{
       "Source": "hirunews",
       "Timestamp": "Saturday, 08 May 2021 - 13:07",
       "Headline": "දුම්රිය ගමන්වාර අවලංගු වීම ගැන වාර්තාව සඳුදා - විනය පරීක්ෂණයකටත් සූදානම්",
       "News Content": "ඉකුත් බ්‍රහස්පතින්දා පස්වරුවේ ධාවනය වීමට නියමිතව තිබූ කාර්යාල දුම්රිය 23 ක් අවලංගු වීම සම්බන්ධයෙන් විශේෂ පරීක්ෂණයක් පවත්වන ලෙස ප්‍රවාහන අමාත්‍යාංශ ලේකම්, දුම්රිය සාමාන්‍යාධිකාරීවරයා වෙත නියෝග කර තිබෙනවා.\nදුම්රිය නියෝජ්‍ය සාමාන්‍යාධිකාරී, ගාමිණී සෙනෙවිරත්න කියා සිටියේ ඒ අනුව අදාළ සිදුවීම සම්බන්ධයෙන් මූලික වාර්තාවක් තමන් ලබන සඳුඳා දුම්රිය සාමාන්‍යාධිකාරීවරයාට ලබාදෙන බවයි.\nප්‍රවාහන අමාත්‍යාංශ ලේකම්වරයා ඔවුන්ට එරෙහිව විනය පරීක්ෂණයක් සිදුකරන ලෙස ද දැනුම්දී ඇති බවයි ඔහු වැඩිදුරටත් කියා සිටියේ.\nඑසේම, පවතින තත්ත්වය හමුවේ සෞඛ්‍ය මාර්ගෝපදේශවලට අනුව කාර්යාල දුම්රිය ධාවනය කරවීමේදී මුහුණදෙන ගැටළු සම්බන්ධයෙන්ද දුම්රිය නියෝජ්‍ය සාමාන්‍යාධිකාරී, ගාමිණී සෙනෙවිරත්න අදහස් පළ කළා.\nඔහු කියා සිටියේ කාර්යාල දුම්රියවල පවතින ආසන 26,000 ට සාපේක්ෂව එහි ගමන් ගන්නා මගීන් සංඛ්‍යාව බෙහෙවින් වැඩි බවයි.",
       "URL": "https://www.hirunews.lk/270784/දුම්රිය-ගමන්වාර-අවලංගු-වීම-ගැන-වාර්තාව-සඳුදා-විනය-පරීක්ෂණයකටත්-සූදානම්",
       "Category": "Local News",
       "Parent URL": "https://www.hirunews.lk/local-news.php?pageID=1967"
}