{
       "Source": "hirunews",
       "Timestamp": "Thursday, 21 September 2017 - 13:14",
       "Headline": "දිවයිනේ පළාත් කිහිපයකට වැසි",
       "News Content": "අද පස්වරුවේ දිවයිනේ පළාත් කිහිපයක වැසි හෝ ගිගුරුම් සහිත වැසි ඇතිවිය හැකි බව කාලගුණ විද්‍යා දෙපාර්තමේන්තුව පවසනවා.\nබස්නාහිර, සබරගමුව සහ මධ්‍යම පළාත්වලත්, ගාල්ල සහ මාතර දිස්ත්‍රික්කවලත් වැසි සහිත කාලගුණ තත්ත්වයක් පැවතිය හැකි අතර, පස්වරු දෙකෙන් පසු ඌව සහ නැගෙනහිර පළාත්වල ගිගුරුම් සහිත වැසි ඇතිවිය හැකි බවයි එම දෙපාර්තමේන්තුව නිකුත් කළ නිවේදනයේ වැඩිදුරටත් දැක්වෙන්නේ.\nමේ අතර පුුත්තලම සිට කන්කසන්තුරේ දක්වා සහ හම්බන්තොට සහ පොතුවිල් දක්වා මුහුදු ප්‍රදේශ රළු ස්වභාවයක් ගත හැකි බව කාලගුණ විද්‍යා දෙපාර්තමේන්තුව වැඩිදුරටත් ප්‍රකාශ කළා.",
       "URL": "https://www.hirunews.lk/171462/දිවයිනේ-පළාත්-කිහිපයකට-වැසි",
       "Category": "Local News",
       "Parent URL": "https://www.hirunews.lk/local-news.php?pageID=4311"
}