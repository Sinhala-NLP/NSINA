{
       "Source": "hirunews",
       "Timestamp": "Wednesday, 20 September 2023 - 13:26",
       "Headline": "ගතවූ පැය 24 තුළ වැඩිම වර්ෂාපතනය බලපිටියට",
       "News Content": "දිවයිනේ ප්‍රදේශ කිහිපයකට බලපා ඇති අයහපත් කාලගුණය හමුවේ ගතවූ පැය 24 තුළ වැඩිම වර්ෂාපතනය බලපිටිය ප්‍රදේශයෙන් වාර්තා වී තිබෙනවා.\nඑය මිලි මීටර 171 යි දශම 5 බවයි වාර්තා වන්නේ.\nඑමෙන්ම කාලගුණ විද්‍යා දෙපාර්තමේන්තුව නිවේදනය කළේ අද (20) දිනයේදීත් බස්නාහිර, සබරගමුව පළාත්වලට මෙන්ම ගාල්ල, මාතර, මහනුවර, නුවරඑළිය සහ හම්බන්තොට දිස්ත්‍රික්කවලට තද වැසි ඇතිවිය හැකි බවයි.\nකෙසේ වෙතත් ඊයේ (19) දිනට සාපේක්ෂව අද සහ හෙට (21) දිනවලදී වැසි තත්ත්වයේ අඩුවීමක් අපේක්ෂා කරන බව එම දෙපාර්තමේන්තුවේ කාර්යයෙන් නියුතු කාලගුණ විද්‍යාඥ ජනක කුමාර කියා සිටිනවා.",
       "URL": "https://www.hirunews.lk/348850/ගතවූ-පැය-24-තුළ-වැඩිම-වර්ෂාපතනය-බලපිටියට",
       "Category": "Local News",
       "Parent URL": "https://www.hirunews.lk/local-news.php?pageID=18"
}