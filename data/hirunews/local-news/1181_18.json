{
       "Source": "hirunews",
       "Timestamp": "Monday, 09 May 2022 - 11:47",
       "Headline": "පුපුරණ ද්‍රව්‍ය යොදා මසුන් මැරූ සිව්දෙනෙකු කොටුවෙයි (ඡායාරූප)",
       "News Content": "යාපනය - ගුරුනගර් ප්‍රදේශයේ ධීවර බෝට්ටුවක් තුළ සඟවා තිබූ පුපුරණ ද්‍රව්‍ය තොගයක් නාවික හමුදා භාරයට ගෙන තිබෙනවා.\nඑහිදී නීතිවිරෝධීව මසුන් මැරීම සඳහා යොදාගත් මුහුදු බෝම්බ 07ක් ඇතුළු තවත් පුපුරණ උපකරණ තොගයක් සොයා ගැනුණා.\nනාවික හමුදාව විසින් මෙම නීතිවිරෝධී ක්‍රියාවේ යෙදී සිටි පුද්ගලයින් සිව්දෙනෙකු අද (09) දිනයේ දී සිය භාරයට ගෙන ඇති බවයි අප වාර්තාකරු සඳහන් කළේ.\nසිද්ධිය සම්බන්ධයෙන් වැඩිදුර විමර්ශන කිරීමට නාවික හමුදා භාරයට ගත් මෙම සැකකරුවන් සිව්දෙනා යාපනය පොලීසියට භාර දී තිබෙනවා.",
       "URL": "https://www.hirunews.lk/303904/පුපුරණ-ද්‍රව්‍ය-යොදා-මසුන්-මැරූ-සිව්දෙනෙකු-කොටුවෙයි-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=1181"
}