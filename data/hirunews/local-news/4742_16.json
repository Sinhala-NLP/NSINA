{
       "Source": "hirunews",
       "Timestamp": "Thursday, 22 December 2016 - 16:14",
       "Headline": "බුදු රුවට නිගරු වන අයුරින් නිර්මාණය කර තිබූ ඒප්‍රන් සහ අත්වැසුම් තොගයක් රේගු භාරයට",
       "News Content": "බුදු රුවට නිගරු වන ආකාරයෙන් මුද්‍රණය කරන ලද ඒප්‍රන් සහ අත්වැසුම් තොගයක් අද රේගු භාරයට ගැණුනා.\nකොළඹ වරායට පැමිණි බහාලූමක තිබී අදාළ ඒප්‍රන් සහ අත්වැසුම් තොගය සොයා ගත් බවයි ශ්‍රී ලංකා රේගුව සඳහන් කළේ.\nපසුගිය නොවැම්බර් මස 28 වනදින අදාළ බහාලුම මාර්ගස්ථ භාණ්ඩ ලෙස මෙරටට පැමිණ ඇත්තේ ඉන්දියාවේ සිට ශ්‍රී ලංකාව හරහා ස්ලෝවේනියාවට යැවීම සඳහායි.\nකෙසේ වෙතත්, ඒ පිළිබඳව ලැබුණු තොරතුරක් මතයි අදාළ බහාලුම පරීක්ෂා කර ඇත්තේ.\nමෙලෙස බුදුරුවට නිගරු වන අයුරින් මුද්‍රණය කරන ලද ඒප්‍රන් සහ අත්වැසුම් පෙට්ටි 904 ක් සොයා ගත් බවයි රේගු මාධ්‍ය ප්‍රකාශක ධර්මසිරි කහඳව හිරු ප්‍රවෘත්ති අංශයට සඳහන් කළේ.",
       "URL": "https://www.hirunews.lk/150344/බුදු-රුවට-නිගරු-වන-අයුරින්-නිර්මාණය-කර-තිබූ-ඒප්‍රන්-සහ-අත්වැසුම්-තොගයක්-රේගු-භාරයට",
       "Category": "Local News",
       "Parent URL": "https://www.hirunews.lk/local-news.php?pageID=4742"
}