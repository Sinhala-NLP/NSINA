{
       "Source": "hirunews",
       "Timestamp": "Sunday, 25 July 2021 - 9:20",
       "Headline": "දෛනික වැඩිම කොරෝනා මර්දන එන්නත්කරණය ඊයේ (වීඩියෝ)",
       "News Content": "කොරෝනා එන්නත්කරණ වැඩපිළිවෙල යටතේ දිනක් තුළ වැඩිම එන්නත්කරණය ඊයේ සිදුකර තිබෙනවා.\nඑම ප්‍රමාණය 412,111ක්.\nඉන් වැඩිම එන්නත් ප්‍රමාණයක් ලබාදී ඇත්තේ සයිනොෆාම් එන්නතේ පළමු මාත්‍රාව වන අතර එම ප්‍රමාණය 306,622ක්.\nඑහි දෙවන  මාත්‍රාව පුද්ගලයින් 35,720කට ලබාදී ඇති බවයි වසංගත රෝග විද්‍යා අංශය සඳහන් කළේ.\nඑසේම මොඩර්නා එන්නතේ පළමු මාත්‍රාව පුද්ගලයින් 69,830කට ලබාදී ඇති අතර, ඊයේ ෆයිසර් එන්නතේ කිසිදු මාත්‍රාවක් ලබාදී නැහැ.\nස්පුට්නික් වී එන්නතේ දෙවන මාත්‍රාව ද 39 දෙනෙකුට ඊයේ දිනයේ ලබාදී ඇති අතර එහි පළමු මාත්‍රාව හෝ කොවිෂීල්ඩ් එන්නතේ කිසිදු මාත්‍රාවක් ඊයේ දිනය තුළ කිසිවෙකුටත් ලබාදී නොමැති බවයි වසංගත රෝග විද්‍යා අංශය සඳහන් කළේ.",
       "URL": "https://www.hirunews.lk/277946/දෛනික-වැඩිම-කොරෝනා-මර්දන-එන්නත්කරණය-ඊයේ-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1797"
}