{
       "Source": "hirunews",
       "Timestamp": "Monday, 19 October 2020 - 13:53",
       "Headline": "විවාදය කල් දමන්නැයි ඉල්ලා විපක්ෂයෙන් කතානායකට ලිපියක් (වීඩියෝ)",
       "News Content": "විසිවන ව්‍යවස්ථා සංශෝධනය සම්බන්ධ විවාදය කල් දමන ලෙස ඉල්ලා විපක්ෂයේ ප්‍රධාන සංවිධායක ලක්ෂ්මන් කිරිඇල්ල කතානායකවරයා වෙත ලිපියක් යොමුකර තිබෙනවා.\nසිය ලිපිය මගින් ඔහු පෙන්වා දී ඇත්තේ ගැසට් පත්‍රයක් මගින් ප්‍රකාශයට පත් කර ඇති සෞඛ්‍ය රෙගුලාසි නිසි ලෙස ක්‍රියාත්මක කරන්නේ නම් රැස්වීම් සීමා කළ යුතු බවයි.\nඒ අනුව පාර්ලිමේන්තුවේ මන්ත්‍රීවරුන් අසුන් ගන්නා ආකාරය රජයේ රෙගුලාසිවලට පරස්පර බවත්, රැස්වීම් සීමා කර ඇති අවස්ථාවක පාර්ලිමේන්තුව රැස් කිරීම නීතිරීතිවලට පටහැනි බවත් ඔහු සඳහන් කර තිබෙනවා.\nනීති සම්පාදනය කරන ස්ථානයම, නීති උල්ලංඝනය කරන්නේ නම් රටට දෙන ආදර්ශය කුමක්ද යනුවෙන් විපක්ෂයේ ප්‍රධාන සංවිධායක පාර්ලිමේන්තු මන්ත්‍රී ලක්ෂ්මන් කිරිඇල්ල එම ලිපිය මගින් ප්‍රශ්න කර සිටිනවා.\nඒ හේතුවෙන් මෙම සතියේ පැවැත්වීමට නියමිත විසිවන ව්‍යවස්ථා සංශෝධනය පිළිබඳ විවාදය කල් දමන ලෙසටයි ඔහු ඉල්ලා ඇත්තේ.",
       "URL": "https://www.hirunews.lk/252855/විවාදය-කල්-දමන්නැයි-ඉල්ලා-විපක්ෂයෙන්-කතානායකට-ලිපියක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2381"
}