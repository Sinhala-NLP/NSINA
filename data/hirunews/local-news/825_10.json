{
       "Source": "hirunews",
       "Timestamp": "Tuesday, 04 October 2022 - 15:02",
       "Headline": "මුහුදේ කලාපයක් අවදානම්",
       "News Content": "අද පස්වරුවේ සිට හෙට උදෑසන දක්වා කාලය තුළ ගාල්ල සිට හම්බන්තොට හරහා පොතුවිල් දක්වා වෙරළට ඔබ්බෙන් වන මුහුදු ප්‍රදේශවල ධීවර සහ නාවික කටයුතුවල නොයෙදෙන ලෙස කාලගුණ විද්‍යා දෙපාර්තමේන්තුව ධීවර සහ නාවික ප්‍රජාවට දැනුම්දෙනවා.\nඒ, එම මුහුදු ප්‍රදේශවල සුළඟේ වේගය විටින් විට පැයට කිලෝමීටර 50 ත් 60 ත් අතර අගයක් දක්වා ඉහළ යා හැකි බැවින්.\nඑසේම මුහුදු රළ ද මීටර දෙකත්, තුනත් අතර අගයක් දක්වා ඉහළ යෑමේ හැකියාවක්ද පවතින බවයි කාලගුණ විද්‍යා දෙපාර්තමේන්තුව නිවේදනය කළේ.\nඑබැවින් එම මුහුදු ප්‍රදේශ විටින්විට රළු හෝ ඉතා රළු විය හැකි බවයි එහි වැඩිදුරටත් දැක්වෙන්නේ.",
       "URL": "https://www.hirunews.lk/317024/මුහුදේ-කලාපයක්-අවදානම්",
       "Category": "Local News",
       "Parent URL": "https://www.hirunews.lk/local-news.php?pageID=825"
}