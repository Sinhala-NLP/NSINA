{
       "Source": "hirunews",
       "Timestamp": "Sunday, 24 September 2017 - 17:49",
       "Headline": "විදේශ මුදල් තොගයක් සමග ඉන්දීය ජාතිකයෙකු අත්අඩංගුවට",
       "News Content": "නීති විරෝධීව විදේශ මුදල් තොගයක් රැගෙන ඉන්දියාවට යාමට උත්සාහ කළ ඉන්දීය ජාතිකයෙකු කටුනායක ගුවන්තොටුපලේදී අත්අඩංගුවට ගෙන තිබෙනවා.\nරුපියල් කෝටියකට ආසන්න විදේශ මුදල් තොගයක් සැකකරු සතුව තිබී සොයාගෙන ඇති බවයි අප ගුවන්තොටුපල වාර්තාකරු සඳහන් කළේ.\nඅද පෙරවරු 8.30 ට නවදිල්ලි නුවර බලා යාමට පැමිණි මෙම ඉන්දීය ජාතිකයා සුක්ෂම ලෙස සිය ගමන් මල්ලේ සගවා විදේශ මුදල් රැගෙන යාමට උත්සාහ කර තිබෙනවා.\nඑහි අමරිකානු ඩොලර් 62500 ක් තිබී ඇතැයි සඳහන්.\nගුවන්තොටුපල ආරක්ෂක නිලධාරීන් විසින් අත්අඩංගුවට ගත් සැකකරු රේගුවට භාරදී ඇති අතර රේගුව සැකකාර ඉන්දීය ජාතිකයා රඳවා තබාගෙන විමර්ශණ ආරම්භ කර තිබෙනවා.",
       "URL": "https://www.hirunews.lk/171737/විදේශ-මුදල්-තොගයක්-සමග-ඉන්දීය-ජාතිකයෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=4305"
}