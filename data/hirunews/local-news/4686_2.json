{
       "Source": "hirunews",
       "Timestamp": "Monday, 30 January 2017 - 12:03",
       "Headline": "ත්‍රි රෝද රථ සංගමය පෙත්සම ඉල්ලා අස්කරගනී",
       "News Content": "ත්‍රි රෝද රථ කර්මාන්තය විදිමත් කිරීමට හිටපු ප්‍රවාහන අැමතිවරයා 2013 දී නිකුත් කළ ගැසට් නිවේදනය ක්‍රියාත්මක කරන ලෙසට බල කරමින් රීට් ආඥානා නියෝගයක් ඉල්ලා වෘත්තීය ත්‍රි රෝද රථ රියදුරනේගේ සංගමය අභියාචනාධිකරණයට ගොනු කළ පෙත්සම පැමිණිළි පාර්ෂවය විසින් අද (30) ඉල්ලා අස්කරගනු ලැබුවා.\nවත්මන් ආණ්ඩුව ත්‍රි රෝද රථ කර්මාන්තය විදිමත් කිරිමට පසුගිය ජනවාරි 09 වැනිදා නිකුත් කළ ගැසට් පත්‍රයෙන් ත්‍රි රෝද රථ, මගී ප්‍රවාහන සේවාවක් ලෙස පිලිගෙන ඇති බැවින් පෙත්සම තවදුරටත් පවත්වාගෙන යාමට අවශ්‍ය නොවන බවයි ත්‍රි රෝද රථ රියදුරනේගේ සංගමය කියා සිටියේ.\nඒ අනුව එම ඉල්ලීමට අද අභියාචනාධිකරණය විසින් අවසරය ලබා දෙනු ලැබුවා.",
       "URL": "https://www.hirunews.lk/153246/ත්‍රි-රෝද-රථ-සංගමය-පෙත්සම-ඉල්ලා-අස්කරගනී",
       "Category": "Local News",
       "Parent URL": "https://www.hirunews.lk/local-news.php?pageID=4686"
}