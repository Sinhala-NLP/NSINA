{
       "Source": "hirunews",
       "Timestamp": "Thursday, 04 March 2021 - 13:30",
       "Headline": "පාරම්පරික හස්තකර්මාන්තකරුවන්ගේ හෙට දවස (වීඩියෝ)",
       "News Content": "මහනුවර යනු අතීතයේ සිට පාරම්පරික හස්තකර්මාන්තකරුවන්ගේ තෝතැන්නක්.\nඔවුන්ගේ දෑතින් නිමවෙන අපූරු නිර්මාණ ඉහළ මිල ගණන් යටතේ දෙස් විදෙස් වෙළෙඳපොලේ අළෙවි කෙරෙන්නේද ඒ නිසාමයි.\nනමුත් කොවිඩ් වසංගත තත්ත්වය හමුවේ අදවනවිට මෙම හස්ත කර්මාන්තයට අත්ව ඇත්තේ ඛේදනීය ඉරණමක්.\nසංචාරක පාරාදීසයක් වන මහනුවර දිස්ත්‍රික්කයේ සුළු හා මධ්‍ය පරිමාණ වශයෙන් බොහෝ දෙනෙකු අත්කම් නිර්මාණ සකසා දිවි සරිකරගැනීමට හුරුපුරුදුව සිටිනවා.\nනමුත් පාස්කු ප්‍රහාරය මෙන්ම පසුගිය වසරේ සිට ලොවම වෙලාගත් කොවිඩ් වසංගත තත්ත්වය හමුවේ ඔවුන්ගේ ජනජීවිතයට එල්ල වී ඇත්තේ සුළුපටු බලපෑමක් නොවේ.\nසිය හස්ත කර්මාන්ත වෙනුවෙන් විශාල වශයෙන් ණය ලබාගෙන ආයෝජනය කිරීමෙන් තමන් මේ වනවිට දැඩි දුෂ්කරතාවට පත්ව ඇති බවයි.\nකර්මාතකරුවන් පෙන්වා දෙන්නේ වත්මන් තත්ත්වය හමුවේ මෙම නිර්මාණශීලි කර්මාන්තය අතහැර දැමීමට සිදුව ඇති බොහෝ දෙනෙකු මේ වනවිට කුලී වැඩ සඳහා සිය කාලය කැප කරන්නේ ජීවත්වීම සඳහා ආදායම් මාර්ගයක් අත්‍යවශ්‍ය වීම හේතුවෙන්.\nමෙම හස්ත කර්මාන්තකරුවන් ඉල්ලා සිටින්නේ පාරම්පරිකව පැවත එන සිය කර්මාන්තය යළි නගාසිටුවීමට බලධාරීන්ගේ අවධානය කඩිනමින් යොමු කරන ලෙසයි.",
       "URL": "https://www.hirunews.lk/264319/පාරම්පරික-හස්තකර්මාන්තකරුවන්ගේ-හෙට-දවස-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2110"
}