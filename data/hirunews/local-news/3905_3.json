{
       "Source": "hirunews",
       "Timestamp": "Friday, 08 June 2018 - 22:02",
       "Headline": "යතුරු පැදියක් ටිපර් රථයක ගැටීමෙන් දෙදෙනෙකු මරුට",
       "News Content": "ඇලහැර,ලග්ගල පල්ලේගම කළුගඟ නව මාර්ගයේදී අද (08) සවස යතුරු පැදියක් ටිපර් රථයක ගැටීමෙන් සිදුවූ අනතුරකින් යතුරුපැදියේ ගමන් කළ දෙදෙනෙකු ජිවිතක්ෂයට පත්ව ඇති බව පොලිසිය පවසනවා.\nමෙලෙස මියගොස් ඇත්තේ 22 හැවිරිදි වියේ පසු වූ තරුණයෙක් සහ 19 හැවිරිදි වියේ පසුවූ  තරුණයෙක්.\nඔවුන් දෙදෙනා මහවෙල ප්‍රදේශයේ පදිංචිකරුවන් බවයි පොලිසිය කියා සිටියේ.\nඅනතුර සම්බන්ධයෙන් ටිපර් රථයේ රියදුරු අත්අඩංගුවට ගෙන ඇති අතර නාඋල පොලිසිය අනතුර සම්බන්ධයෙන් වැඩි දුර විමර්ශන සිදුකරනවා.",
       "URL": "https://www.hirunews.lk/192626/යතුරු-පැදියක්-ටිපර්-රථයක-ගැටීමෙන්-දෙදෙනෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=3905"
}