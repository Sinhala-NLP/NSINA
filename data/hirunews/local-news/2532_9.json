{
       "Source": "hirunews",
       "Timestamp": "Saturday, 08 August 2020 - 14:15",
       "Headline": "පිපිරීමෙන් තුවාල ලැබූවන්ට ලෙබනනයේ ශ්‍රී ලංකා තානාපතිනිය ඇතුළු කාර්ය මණ්ඩලය රුධිරය පරිත්‍යාග කරයි",
       "News Content": "ලෙබනනයේ බීරූට් අගනුවර සිදුවූ පිපිරිමෙන් බලපෑමට ලක් වූ පුද්ගලයන් රැසක් මේ වනවිට වමනය, හිසරදය සහ පාචනය වැනි රෝගවලින් පෙලෙන බව එරට ආරංචි මාර්ග පවසනවා. පසුගිය 3 වනදා සිදුවූ පිපිරීමෙන් පුද්ගලයන් 154  දෙනෙකු ජිවිතක්ෂයට පත්වූ අතර, 5000 කට වැඩි පිරිසක් තුවාල ලැබුවා.\nතුවාල ලැබූවන් අතර, ශ්‍රී ලාංකිකයන් 14 දෙනෙකු ද වන බව තානාපති කාර්යාලය ආරංචි මාර්ග සදහන් කළා.\nලෙබනනයේ රෝහල් මේ වනවිට ලේ හිගයකට මුහුණදී සිටින අතර, රුධිරය පරිත්‍යාග කිරීමට ලෙබනනයේ ශ්‍රී ලංකා තානාපතිනි ශානි කරුණාරත්න ඇතුළු මෙරට තානාපති කාර්ය මණ්ඩල කටයුතු කර තිබෙනවා.\nමේ අතර කොරෝනා වෛරසය හේතුවෙන් ලෙබනනයේ සිරවී සිටින ශ්‍රී ලාංකිකයන් 285 දෙනෙකු ලබන 15 වනදා මෙරටට රැගෙන ඒමට සැලසුම් කර ඇති බවයි තානාපතිනිය වැඩිදුරටත් ප්‍රකාශ කළේ.",
       "URL": "https://www.hirunews.lk/247368/පිපිරීමෙන්-තුවාල-ලැබූවන්ට-ලෙබනනයේ-ශ්‍රී-ලංකා-තානාපතිනිය-ඇතුළු-කාර්ය-මණ්ඩලය-රුධිරය-පරිත්‍යාග-කරයි",
       "Category": "Local News",
       "Parent URL": "https://www.hirunews.lk/local-news.php?pageID=2532"
}