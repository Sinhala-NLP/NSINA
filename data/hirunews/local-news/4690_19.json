{
       "Source": "hirunews",
       "Timestamp": "Friday, 27 January 2017 - 11:45",
       "Headline": "හෙට සිට ගාලු මුවදොර මාර්ගයේ විශේෂ රථ වාහන සැලැස්මක්",
       "News Content": "හෙට සහ ලබන ඉරිදා මෙන්ම පෙබරවාරි 1 / 2 සහ  3 යන දිනවල ගාලූ පාර, ගෝල්ෆේස් වටරවුමේ සිට පරණ පාර්ලිමේන්තු වටරවුම දක්වා මාර්ගය වසා තැබෙන බව පොලිසිය පවසනවා.\nනිදහස් දින සැමරුමේ පෙරහුරු පැවැත්වීම ඊට හේතුවයි.\nඒ අනුව මෙම දිනවල උදෑසන 7 සිට පුහුණුවීම් අවසන්වන තෙක් ගාලු මුවදොර මාර්ගය වසා තැබෙන බවයි පොලිසිය නිවේදනය කලේ.\nඑම කාලසීමාවන්වලදී විකල්ප මාර්ග භාවිත කරන ලෙසට පොලිසිය දැනුම් දෙනවා.\nපොලිස් මූලස්ථානයේ අද පැවති මාධ්‍ය හමුවකට එක්වෙමින් රථවාහන නියෝජ්‍ය පොලිස්පති පාලිත ප්‍රනාන්දු කියා සිටියේ නිදහස් උළෙල පැවැත්වෙන ලබන 4 වනදා කොළඹ නගරයේ විශේෂ රථ වාහන සැලැස්මක් ක්‍රියාත්මක බවයි.",
       "URL": "https://www.hirunews.lk/153029/හෙට-සිට-ගාලු-මුවදොර-මාර්ගයේ-විශේෂ-රථ-වාහන-සැලැස්මක්",
       "Category": "Local News",
       "Parent URL": "https://www.hirunews.lk/local-news.php?pageID=4690"
}