{
       "Source": "hirunews",
       "Timestamp": "Saturday, 29 April 2023 - 11:29",
       "Headline": "පානදුර මුහුදේ අඩි හතක කිඹුලෙක් (වීඩියෝ)",
       "News Content": "පානදුර මුහුදු වෙරළට අඩි හතකට ආසන්න දිගකින් යුත් කිඹුළෙක් ඊයේ(28) පස්වරුවේ පැමිණි බව පානදුර ජීවිත ආරක්ෂක ඒකකය පවසනවා.\nකිඹුළෙකු වෙරළ ආසන්නයේ ඇති ගල්වැටිය අසලට සවස 5.30 ට පමණ පැමිණ සිටීන බව දුටූ ධීවරයෙක් වෙරළ ආරක්ෂක නිළධාරීන්ව දැනුවත් කර තිබෙන අතර, වෙරළ ආරක්ෂක නිළධාරීන් පැමිණීමේදී කිඹුලා මුහුදට ඇදී ගොස් වෙරළට මීටර් 10 - 20 ත් අතර දුරකින් ආසන්න මුහුදේ රාත්‍රිය වන තුර සැරිසරා ඇතැයි සඳහන්.\nකිඹුලා පිළිබඳ අත්තිඩිය වනජීවි නිළධාරීන් දැනුවත් කර ඇති අතර අද දින ඒ සම්බන්ධයෙන් ඉදිරි කටයුතු සිදුකරන බව වාර්තා වෙනවා.\nකිඹුලා මුහුදු වෙරළෙන් ඉවත් කරන තුරු මුහුදේ දියනෑමේ දී සහ සිරි නැරඹීමට පැමිණිමේ දී සැලකිලිමත් වන ලෙස පොලිසිය ජනතාවගෙන් ඉල්ලා සිටිනවා.\nඑමෙන්ම කතරගම මැණික් ගඟේ කිඹුල් ගහණය වැඩිවී ඇති බව වනජීවී දෙපාර්තමේන්තුව පවසනවා.\nඌව පළාත් වනජීවී සහකාර අධ්‍යක්ෂ උපුල් ඉන්ද්‍රජිත් කියා සිටියේ මැණික් ගඟේ දිය නෑමේදී අවධානයෙන් පසුවිය යුතු බවයි.",
       "URL": "https://www.hirunews.lk/333748/පානදුර-මුහුදේ-අඩි-හතක-කිඹුලෙක්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=382"
}