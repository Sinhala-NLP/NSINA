{
       "Source": "hirunews",
       "Timestamp": "Sunday, 02 October 2022 - 21:53",
       "Headline": "හිරු මෙගාබ්ලාස්ට් කැළණි සම්ප්‍රාප්තියට එතෙක් මෙතෙක් නොදුටු මහා ජන ගඟක් ගලයි (වීඩියෝ)",
       "News Content": "කලකට පසු මෙරට ජනතාවට දැවැන්ත ප්‍රාසාංගික අත්දැකීමක් ලබා දෙන්නට හිරු ටීවී ප්‍රමුඛ හිරු මාධ්‍ය ජාලය ඊයේ රාත්‍රියේ සමත් වුණා.\nඒ මෙරට ඉතිහාසයේ විශාලතම ප්‍රේක්ෂක සහභාගීත්වය සහිතව ජනකාන්ත ගී තරු රැසක් පිරිවරාගනිමින් හිරු මෙගා බ්ලාස්ට් තවත් අදියරක් මෙරට ප්‍රෙක්ෂකයා වෙත සමීප කරමින්.\nරටේ පැවැති විවිධ අර්බුද හමුවේ මෙරට ජනතාවට කලක් තිස්සේ සජීව ප්‍රාසාංගික අත්දැකීම් ඉඩෝරයකට මුහුණ දීමට සිදුව තිබුණා.\nඑම ඉඩෝරය නිමාකරමින් දැවැන්ත සජීව ප්‍රාසාංගික අත්දැකීමක් මෙරට ජනතාවට සමීප කරවන්නට හිරු ටීවී ප්‍රමුඛ හිරු මාධ්‍ය ජාලය ඊයේ රාත්‍රී පියවර ගත්තා.\nඒ හිරු මාධ්‍ය ජාලයේ සභාපති රේනෝ සිල්වා මහතාගේ සංකල්පයක් මත ක්‍රියාත්මක හිරු මෙගා බ්ලාස්ට් දැවැන්ත ප්‍රාසාංගික අත්දැකීමක් කැලණිය -පොල්හේන - සීවලී කැලණිතිලක ක්‍රීඩාංගණයේදී උත්කර්ශයට නංවමින්.\nසීවලී කැලණිතිලක ක්‍රීඩාංගණය මෙලෙස අතුරු සිදුරු නැතිව පිරී ගියේ කලකට පසු නොමිලේ ලැබුණු දැවැන්ත ප්‍රාසාංගික අත්දැකීමක පහස රිසි සේ විඳගන්නටයි.\nහිරු මෙගා බ්ලාස්ට් ඉතිහාසයේ මෙන්ම මෙරට සංගීත ප්‍රසංගය ඉතිහාසයේ වැඩිම ප්‍රේක්ෂක ජනතාවක් සහභාගී වූ හිරු මෙගා බ්ලාස්ට් ප්‍රසංගය බවට මෙය පත්වුණා.\nමෙරට ප්‍රමුඛ පෙළේ සංගීත කණ්ඩායමක් වන ෆ්ලෑෂ් බැක් සංගීතයට සුපිරි ගී තරු රැසක් මෙවර මෙගා බ්ලාස්ට් වේදිකාව ගීතවත් කළා.\nබාචි සුසාන්, ශෂිකා නිසංසලා, සංඛ දිනෙත්, අමල් පෙරේරා, කාංචනා අනුරාධි, උදාර කෞෂල්‍ය, චාමර වීරසිංහ, භාතිය - සංතුෂ්, දිනේෂ් ගමගේ, කයිසර් කයිස් මෙලෙස මෙගා බ්ලාස්ට් වේදිකාව වර්ණවත් කළ ගී තරු අතරට අයත්.​\nනිරෝෂා තලගල ප්‍රමුඛ යූ ඩාන්ස් නර්ථනය මෙගා බ්ලාස්ට් වේදිකාව තව තවත් වර්ණවත් කළා.\nමේ සොඳුරු අත්දැකීම හිරු තිරය හරහා විඳගන්නටත් හිරු ටීවී ප්‍රේක්ෂකයින්ට ඊයේ රාත්‍රියේ අවස්ථාව උදාවුණා.\nනොමිලේම සමීප කළ මේ දැවැන්ත සජීව ප්‍රාසාංගික අත්දැකීම රැය පහන්වන තුරුම ජනතාව රිසි සේ විඳගත්තේ මේ ආකාරයෙන්.",
       "URL": "https://www.hirunews.lk/316892/හිරු-මෙගාබ්ලාස්ට්-කැළණි-සම්ප්‍රාප්තියට-එතෙක්-මෙතෙක්-නොදුටු-මහා-ජන-ගඟක්-ගලයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=829"
}