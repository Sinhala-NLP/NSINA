{
       "Source": "hirunews",
       "Timestamp": "Friday, 23 December 2022 - 12:59",
       "Headline": "ඉන්දියාව සහ ශ්‍රී ලංකාව අතර පළමු විස්සයි විස්ස ජනවාරි තුන",
       "News Content": "ඉන්දියාවේ විස්සයි විස්ස සහ එක්දින තරග සංචාරයක නිරතවන ශ්‍රී ලංකා කණ්ඩායමේ තරග කාලසටහන මේ වනවිට නිකුත් වී තිබෙනවා.\nඒ අනුව ශ්‍රී ලංකා කණ්ඩායම ජනවාරි 3 වනදා පළමු විස්සයි විස්ස තරගයට මුම්බායි හිදී මුහුණදීමට නියමිතයි.\nදෙවන විස්සයි විස්ස තරගය ජනවාරි පස්වනදා පූනේ හිදී පැවැත්වෙන අතර, තුන්වන විස්සයි විස්ස තරගය ජනවාරි හත්වනදා රාජ්කොට් හිදී පැවැත්වීමටයි සැළසුම් කර ඇත්තේ.\nඉන්දියාව සමඟ පැවැත්වෙන එක්දින තරගාවලිය ජනවාරි 10 වනදා ගුහාටි හිදි ආරම්භ වන අතර, දෙවන එක්දින තරගය කොල්කටා හිදී පැවැත්වෙන්නේ ජනවාරි 12 වනදායි.\nතුන්වන එක්දින තරගය ත්‍රිවේන්ද්‍රම් හිදි ජනවාරි 15 වනදා පැවැත්වෙනවා.",
       "URL": "https://www.hirunews.lk/323365/ඉන්දියාව-සහ-ශ්‍රී-ලංකාව-අතර-පළමු-විස්සයි-විස්ස-ජනවාරි-තුන",
       "Category": "Local News",
       "Parent URL": "https://www.hirunews.lk/local-news.php?pageID=648"
}