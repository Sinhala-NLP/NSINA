{
       "Source": "hirunews",
       "Timestamp": "Saturday, 19 December 2020 - 19:38",
       "Headline": "දෙමළ ජාතික සන්ධානය විශේෂ සාකච්ඡාවක",
       "News Content": "දෙමළ ජාතික සන්ධානයේ සාමාජිකයන් අතර, විශේෂ සාකච්ඡාවක් අද කොළඹදී එහි නායක පාර්ලිමේන්තු මන්ත්‍රී ආර්. සම්බන්ධන්ගේ ප්‍රධානත්වයෙන් පැවැත්වුණා.\nමෙම රැස්වීමට පාර්ලිමේන්තු මන්ත්‍රීවරුන් සහ එම සන්ධානයේ අනෙකුත් ජ්‍යෙෂ්ඨ සාමාජිකයන් එක්ව සිටි බවයි වාර්තාවන්නේ.\nඊයේ දිනයේදී දෙමළ ජාතික සන්ධානයේ නියෝජිතයින් සහ එහි නායක පාර්ලිමේන්තු මන්ත්‍රී ආර්. සම්බන්ධන් මෙරට ඉන්දීය මහකොමසාරිස් ගෝපාල් බාග්ලේ ද හමුවී තිබුණා.\nඑහිදී උතුරු නැගෙනහිර සංවර්ධනය කෙරෙහි අවධානය යොමුවී ඇති බව වාර්තා වනවා.\nඉන් අනතුරුවයි දෙමළ ජාතික සන්ධානයේ සාමාජිකයින් අතර කොළඹදී මෙම සාකච්ඡාව පැවැත්වෙන්නේ.",
       "URL": "https://www.hirunews.lk/257416/දෙමළ-ජාතික-සන්ධානය-විශේෂ-සාකච්ඡාවක",
       "Category": "Local News",
       "Parent URL": "https://www.hirunews.lk/local-news.php?pageID=2265"
}