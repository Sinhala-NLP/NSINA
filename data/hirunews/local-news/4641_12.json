{
       "Source": "hirunews",
       "Timestamp": "Sunday, 26 February 2017 - 21:31",
       "Headline": "වැරදි කළ සුළු පිරිසක් නිසා පක්ෂයක් ලෙස පොදුවේ බැනුම් ඇසීමට සූදානම් නෑ - දුමින්ද දිසානායක",
       "News Content": "වැරදි කළ සුළු පිරිසක් නිසා පක්ෂයක් ලෙස පොදුවේ බැනුම් ඇසීමට සූදානම් නොමැති බව ශ්‍රී ලංකා නිදහස් පක්ෂ මහලේකම් අමාත්‍ය දුමින්ද දිසානායක පවසනවා.\nශ්‍රී ලංකා නිදහස් පක්ෂ කළුතර දිස්ත්‍රික් තරුණ සමුළුව අමතමින් අමාත්‍යවරයා මේ බව සදහන් කළා.\nඑහිදී අදහස් දැක්වූ  අමාත්‍ය දුමින්ද දිසානායක.\n\"අපේ පක්ෂයේ ඉන්නවා වෙන්න පුළුවන් වැරදි කරපු උදවිය. වැරදි කරපු කණ්ඩායම් ඒ කණ්ඩායම්වලට මේ වැරැද්ද භාරකරනවා මිසක් වැරද්ද පොදුවේ පක්ෂයක් විදිහට මේ බැනුම් අහන්න අපි සූදානම් නැහැ. ඒ නිසා අපිට විවේචනයක් තියෙනවා හිටපු නායකයෝ කාටවත් ඉදිරි කිසිම මැතිවරණයකට ඉදිරිපත් වෙන්න පුළුවන්කමක් නැහැ. හිටිය කාලේදී අපි ඒ සියලු දෙනාටම සැලකුවා. ගෞරව කළා. අපි ගිහිල්ලා කතිරේ ගැහුවා.කරන්න පුළුවන් හැමදේම කළා. හැබැයි කරන්න බැරි දේවල් වෙනුවෙන් පරිත්‍යාග අපෙන් බලාපොරොත්තු වෙන එකත් වැරදියි. ඒ අයගේ පෞද්ගලික ජයග්‍රහණ වෙනුවෙන් ශ්‍රී ලංකා නිදහස් පක්ෂයේ අහිංසක අය පාවිච්චි කරනවානම් ඒකත් වැරදියි. 2020 එන්නේ ජනාධිපතිවරණය නම් අපේ ඉන්න හොදම අපේක්ෂකයා වැඩක් කරපු අපේක්ෂකයා අපේ පක්ෂයේ නැවත වතාවක් හරි මගට ගන්න නියම ශ්‍රී ලංකා නිදහස් පක්ෂයේ ප්‍රතිපත්ති ඉස්සරහට ගෙනිච්ච නායකයා තමයි මෛත්‍රිපාල සිරිසේන මැතිතුමා. අපේ අපේක්ෂකයා විය යුත්තේ එතුමා තමයි අපේ පක්ෂයේ මතය.\"",
       "URL": "https://www.hirunews.lk/155533/වැරදි-කළ-සුළු-පිරිසක්-නිසා-පක්ෂයක්-ලෙස-පොදුවේ-බැනුම්-ඇසීමට-සූදානම්-නෑ-දුමින්ද-දිසානායක",
       "Category": "Local News",
       "Parent URL": "https://www.hirunews.lk/local-news.php?pageID=4641"
}