{
       "Source": "hirunews",
       "Timestamp": "Thursday, 20 May 2021 - 8:18",
       "Headline": "මෙරට කොරෝනා වාර්තා අලුත් වෙයි - දෛනික ආසාදිතයින් 3600 ඉක්මවයි - මරණ 36ක්",
       "News Content": "දිනක් තුළ මෙරටින් වාර්තා වූ වැඩිම කොරෝනා ආසාදිතයින් සහ මරණ සංඛ්‍යාව ඊයේ වාර්තා වුණා.\nඒ අනුව කොරෝනා පළමු, දෙවන සහ තුන්වන රැල්ලේ දෛනික ආසාදිතයින් සංඛ්‍යාව 3000 සීමාව ඉක්මවා ගිය පළමු අවස්ථාව ලෙසයි ඊයේ වාර්තා වූ ආසාදිතයින් හැදින්වෙන්නේ.\nඊයේ මෙරටින් ආසාදිතයින් 3623 දෙනෙකු හදුනා ගැනුණු අතර, ඒ අනුව මෙරට සමස්ත ආසාදිත සංඛ්‍යාව එක්ලක්ෂ 51,343ක් දක්වා ඉහළ ගියා.\nනව ආසාදිතයින්ගෙන් 3591 දෙනෙකු අලුත් අවුරුදු කොරෝනා පොකුරේ ආශ්‍රිතයින් වන අතර විදේශයන් හි සිට පැමිණි 32 නෙකු ආසාදිතයින් ලෙස හදුනා ගැනුණා.\nඒ අනුව තවදුරටත් ආසාදිතයින් 27,925ක් රෝහල්ගතව ප්‍රතිකාර ලබන අතර සුවය ලැබූ සංඛ්‍යාව එක්ලක්ෂ 22,363ක් .\nමේ අතර, ඊයේ වාර්තා වූ මරණ 36ත් සමග මෙරට සමස්ත මරණ සංඛ්‍යාව 1051ක් දක්වා ඉහළ ගියා.\nඉන් මරණ 33කටම හේතු වී ඇත්තේ කොවිඩ් නියුමෝනියා තත්ත්වයයි.\nඅවුරුදු 27ත්, 96ත් අතර වයස්වල පසුවන්නන් මෙලෙස මිය ගොස් තිබෙනවා.",
       "URL": "https://www.hirunews.lk/271898/මෙරට-කොරෝනා-වාර්තා-අලුත්-වෙයි-දෛනික-ආසාදිතයින්-3600-ඉක්මවයි-මරණ-36ක්",
       "Category": "Local News",
       "Parent URL": "https://www.hirunews.lk/local-news.php?pageID=1941"
}