{
       "Source": "hirunews",
       "Timestamp": "Sunday, 26 December 2021 - 14:55",
       "Headline": "රක්ෂිතයක තණ කෑ වරදට ගවයින් 600ක් අධිකරණ භාරයට - 5කුත් අත්අඩංගුවට (වීඩියෝ)",
       "News Content": "රක්ෂිතයක තණකොළ කෑමේ චෝදනාව මත ගවයින් 600 දෙනෙකු අධිකරණ භාරයට ගෙන එම ගවයින්ගේ හිමිකරුවන් පස්දෙනෙකු අත්අඩංගුවට ගැනීමේ පුවතක් ඉපලෝගම ප්‍රදේශයෙන් වාර්තා වනවා.\nවන සංරක්ෂණ නිලධාරින් ඉපලෝගම රක්ෂිතයේ තණකොළ කෑ මෙම ගවයන් සහ හිමිකරුවන් අත්අඩංගුවට ගෙන අධිකරණයට ඉදිරිපත් කර තිබුණා.\nමේ අතර අත්අඩංගුවට ගත් ගවයන් 600 දෙනා අතරින් විසි දෙනෙකු අත්අඩංගුවේ පසු වූ කාලය තුළ මියගොස් ඇති බවටයි මෙම සතුන්ගේ හිමිකරුවන් චෝදනා කළේ.\nමේ වන විට අත්අඩංගුවට ගත් හිමිකරුවන් ඇප මත මුදා හැර තිබෙනවා.\nමෙම සිද්ධිය සම්බන්ධයෙන් පශු සම්පත්, ගොවිපළ ප්‍රවර්ධන, කිරි හා බිත්තර ආශ්‍රිත කර්මාන්ත රාජ්‍ය අමාත්‍ය ඩී.බී. හේරත්ගෙන් මාධ්‍යවේදීන් අනුරාධපුරයේදී ප්‍රශ්න කළ අතර එහිදී ඔහු කියා සිටියේ මේ සම්බන්ධයෙන් වන සංරක්ෂණ දෙපාර්තමේන්තුව සමග සාකච්ඡා කර මෙම ගැටලුව විසදීමට පියවර ගන්නා බවයි.",
       "URL": "https://www.hirunews.lk/292188/රක්ෂිතයක-තණ-කෑ-වරදට-ගවයින්-600ක්-අධිකරණ-භාරයට-5කුත්-අත්අඩංගුවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1468"
}