{
       "Source": "hirunews",
       "Timestamp": "Monday, 29 May 2017 - 8:47",
       "Headline": "රත්නපුර - නිවිතිගල පාසල් අද වැසේ",
       "News Content": "අයහපත් කාලගුණ තත්ත්වය හේතුවෙන් සබරගමුව පළාතේ රත්නපුර සහ නිවිතිගල අධ්‍යාපන කලාපවල සියලූම පාසල් වසා දැමීමට තීරණය කර තිබෙනවා.\nඒ අනුව අද දිනයේදී අදාළ අධ්‍යාපන කලාපවල සියලු පාසල් වසා දැමීමට අදාළ බලධාරීන්ට දැනුම් දුන් බවයි සබරගමුව පළාත් අධ්‍යාපන අධ්‍යක්ෂ සේපාල කුරුප්පුආරච්චි හිරු ප්‍රවෘත්ති අංශයට සදහන් කළේ.\nකෙසේ වෙතත්, රත්නපුර දිස්ත්‍රික්කයේ ඇඹිලිපිටිය සහ බලංගොඩ අධ්‍යාපන කොට්ඨාශවල පාසල් අද දිනයේ සිට වසා තැබෙන්නේ නැහැ.\nඑහෙත් අවශ්‍යතාවක් ඇති වුවහොත් අවතැන්වූවන් සඳහා නවාතැන් සැපයීම සඳහා අදාළ දිස්ත්‍රික්ක දෙකේ පාසල් යොදා ගැනීමට ක්‍රියා කරන ලෙසට ද නිලධාරීන්ට දැනුම් දී තිබෙනවා.\nමේ අතර බස්නාහිර සහ දකුණු පළාත්වල ආපදාවට ලක්වූ ප්‍රදේශවල පාසල් අද දිනයේ වසා දැමීමට පියවර ගන්නා ලෙස උපදෙස් ලබාදී ඇති බවයි පළාත් ප්‍රධාන අමාත්‍යවරුන් ප්‍රකාශ කළේ.",
       "URL": "https://www.hirunews.lk/162359/රත්නපුර-නිවිතිගල-පාසල්-අද-වැසේ",
       "Category": "Local News",
       "Parent URL": "https://www.hirunews.lk/local-news.php?pageID=4494"
}