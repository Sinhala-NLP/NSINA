{
       "Source": "hirunews",
       "Timestamp": "Saturday, 01 October 2016 - 18:10",
       "Headline": "ත්‍රස්ත මර්ධනය වෙනුවට ත්‍රස්තවාදයට එරෙහිවීමේ පනතක්",
       "News Content": "ත්‍රස්තවාදය වැළැක්වීමේ පනත වෙනුවට ත්‍රස්තවාදයට එරෙහිවීමේ නව පනතක් ඉදිරියේදී ගෙන එන බව අග්‍රාමාත්‍ය රනිල් වික්‍රමසිංහ පවසනවා.\nනවසීලන්තයේ තුන්දින නිල සංචාරයක නිරතවන අග්‍රාමාත්‍ය රනිල් වික්‍රමසිංහ මේ බව සඳහන් කළේ එරට අග්‍රාමාත්‍යවරයා සමඟ අද (01) පැවති ඒකාබද්ධ මාධ්‍ය හමුවකට එක්වෙමින්.\nඅග්‍රාමාත්‍ය රනිල් වික්‍රමසිංහ පිළිගැනීමේ නිල රාජ්‍ය උත්සවයද  ඕක්ලන්ඩ්  හි රාජ්‍ය මන්දිරයේදී අද පැවැත්වුණා.\nඅනතුරුව දෙරටේ අග්‍රාමාත්‍යවරුන් අතර ද්විපාර්ශවික සාකච්ඡා ආරම්භ වූ අතර ඉන් පසුවයි ඔවුන් ඒකාබද්ධ මාධ්‍ය හමුවට එක්වුණේ.",
       "URL": "https://www.hirunews.lk/144250/ත්‍රස්ත-මර්ධනය-වෙනුවට-ත්‍රස්තවාදයට-එරෙහිවීමේ-පනතක්",
       "Category": "Local News",
       "Parent URL": "https://www.hirunews.lk/local-news.php?pageID=4855"
}