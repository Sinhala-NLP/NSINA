{
       "Source": "hirunews",
       "Timestamp": "Monday, 16 October 2017 - 10:21",
       "Headline": "දැරියකට අතවර කළ තරුණයෙකු අත්අඩංගුවට",
       "News Content": "බේරුවල- බදනාගොඩගම ප්‍රදේශයේ 12 හැවිරිදි ගැහැනු දරුවෙකු දොඩංගොඩ පාලු නිවසකට රැගෙන ගොස් අතවර කළ 25 හැවිරිදි  පුද්ගලයෙකු බේරුවල පොලිසිය විසින් අත්අඩංගුවට ගෙන තිබෙනවා.\nමෙලෙස අත්අඩංගුවට ගෙන ඇත්තේ එම ප්‍රදේශයේම පදිංචි 25 හැවිරිදි පුද්ගලයෙකු බව සඳහන්.\n6 ශ්‍රේණියේ ඉගෙනුම ලබන මෙම දියණිය පියා සමඟ නිවසේ පදිංචිව සිටින අතර පවුලේ ඥාතියෙකු වන සැකකරු නිරන්තරයෙන් පියා හමුවීමට නිවසට පැමිණෙන අයෙකු බවයි වාර්තා වන්නේ.\nමෙම දියණියගේ පියා බීමත්කමට ඇබ්බැහි වූ අයෙකු බවත් අතර මව හැරගොස් ඇති බවත් සඳහන්.\nකලක් තිස්සේ 12 හැවිරිදි මෙම දියණිය පාසල් රැගෙන යාම සහ රැගෙන ඒම 25 හැවිරිදි ඥාතියෙකු වන මෙම සැකකරු විසින් සිදුකර ඇති බවද වාර්තා වනවා.\nඒ අතරවාරයේ දැරිය දූෂණය කිරීම සඳහා සැලසුම් කර තිබෙන බවද පොලිස් පරීක්ෂණවලදී අනාවරනය වුණා.\nඉකුත් 13 වන දිනද ඔහු විසින් දියණිය පාසල් කැඳවාගෙන යාමට රැගෙන ගොස්  බදනාගොඩගම කනිෂ්ඨ විද්‍යාලය අසල තිබූ ලඳු කැලෑවකට ගෙනගොස් තිබෙනවා.\nපසුව පාසල් නිල ඇඳුම් ගලවා දමා ඇති බවද පොලිසියට වාර්තා වී ඇති සඳහන්.\nඅනතුරුව පාට ඇඳුම් අන්දවා ඇයව දොඩංගොඩ ප්‍රදේශයට කැඳවාගෙන යන අයුරු එම ප්‍රදේශයේ පුද්ගලයෙකු දැක මේ පිළිබඳ පාසලට දන්වා තිබුණා.\nපසුව එම දැරිවිය පාසල් නොපැමිණි වග දැනගත් විදුහල්පති සහ ගුරු මණ්ඩලය මෙම සිදුවීම ගැනපොලිසිය දැනුම්වත් කළා.\nනැවත පාසල අවසන් වන වේලාවේදී සැකකරු එම දැරිවිය පාසල අසලට රැගෙන විත් ඇත්තේ නැවතත් නිල ඇඳුම් අන්දවීමේ අටියෙන්.\nඑම අවස්ථාවේදී ඒ අසල රැකවල්ලාගෙන සිටි බේරුවල පොලිසිය විසින් සැකකරු අත්අඩංගුවට ගත්තා.\nදියණිය මේ වනවිට නාගොඩ මහා රෝහලේ ප්‍රතිකාර ලබන අතර සැකකරු අධිකරණයට ඉදිරිපත් කිරීමට නියමිතයි.\nඅලුත්ගම - තුසිත කුමාර",
       "URL": "https://www.hirunews.lk/173599/",
       "Category": "Local News",
       "Parent URL": "https://www.hirunews.lk/local-news.php?pageID=4269"
}