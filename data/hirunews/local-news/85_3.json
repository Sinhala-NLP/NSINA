{
       "Source": "hirunews",
       "Timestamp": "Sunday, 20 August 2023 - 16:50",
       "Headline": "මත්පැන් අලෙවිසැලක් තුළ සිදුවූ පහරදීමකින් අයෙකු මරුට",
       "News Content": "වවුනියාවේ පූන්තොට්ටම් හන්දියේ මත්පැන් අලෙවිසැලක් තුළ සිදුවූ පහරදීමකින් බරපතල ලෙස තුවාල ලැබූ පුද්ගලයෙකු වවුනියාව මහ රෝහලේ ප්‍රතිකාර ලබමින් සිටියදී අද (20) මියගොස් තිබෙනවා.\nමෙසේ මියගොස් ඇත්තේ වවුනියාවේ මහරම්බෙයිකුලම් ප්‍රදේශයේ පදිංචි 36 හැවිරිදි තංගරාසා ප්‍රදීපන් නමැති දෙදරු පියෙක්.\nමියගිය පුද්ගලයාට පහර දුන් පිරිස ප්‍රදේශයෙන් පලාගොස් ඇති අතර පොලීසිය ප්‍රදේශයේ පිහිටි CCTV කැමරා පරීක්ෂා කරමින් සැකකරුවන් අත්අඩංගුවට ගැනීමට මෙහෙයුමක් දියත් කොට තිබෙනවා.\nසිද්ධිය සම්බන්ධයෙන් වවුනියාව පොලීසිය පරීක්ෂණ පවත්වනු ලබයි.",
       "URL": "https://www.hirunews.lk/345506/මත්පැන්-අලෙවිසැලක්-තුළ-සිදුවූ-පහරදීමකින්-අයෙකු-මරුට",
       "Category": "Local News",
       "Parent URL": "https://www.hirunews.lk/local-news.php?pageID=85"
}