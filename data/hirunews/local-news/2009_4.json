{
       "Source": "hirunews",
       "Timestamp": "Tuesday, 20 April 2021 - 6:40",
       "Headline": "තලගොයින් ඇල්ලු අයෙක් අත්අඩංගුවට",
       "News Content": "තලගොයින් පස් දෙනෙකු ලඟ තබාගත් අයෙක් ඊයේ (19) කිලිනොච්චිය, වට්ටකච්චි, පුදුකාඩු ප්‍රදේශයේදී පොලිසිය අත්අඩංගුවට ගෙන තිබෙනවා.\nකිලිනොච්චිය වනජීවී නිළධාරීන්ට ලද තොරතුරක් මතයි අදාළ සැකකරු සහ තලගොයි මෙලෙස සොයා ගැනීමට හැකිව ඇත්තේ.\nසැකකරු මස් පිණිස අදාළ තලගොයින් අල්ලා ඇති බවටයි දැනට තොරතුරු අනාවරණය වී ඇත්තේ.\nඅදාළ සැකකරු කිලිනොච්චිය මහේස්ත්‍රාත් අධිකරණයට ඉදිරිපත් කර ඇති අතර, අධිකරණ නියෝග යටතේ අල්ලාගත් තලගොයි ප්‍රදේශයේ රක්ෂිතයකට මුදාහැරීමට කටයුතු කළ කර තිබෙනවා.\nසිද්ධිය සම්බන්ධයෙන් කිලිනොච්චිය පොලිසිය සහ වනජීවි කාර්යාල නිළධාරීන් වැඩිදුර පරීක්ෂණ පවත්වනවා.",
       "URL": "https://www.hirunews.lk/268937/තලගොයින්-ඇල්ලු-අයෙක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2009"
}