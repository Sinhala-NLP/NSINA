{
       "Source": "hirunews",
       "Timestamp": "Tuesday, 13 July 2021 - 14:56",
       "Headline": "ගිනිගත් නැව නිසා පීඩාවට පත් ධීවරයින්ට පළමු වටයේ වන්දි ගෙවීම හෙට සිට",
       "News Content": "එක්ස්ප්‍රස් පර්ල් නෞකාවේ ගින්නෙන් හානියට පත් ධීවරයින් සඳහා පළමු වටයේ වන්දි ලබාදීම හෙටින් ආරම්භ වනවා.\nධීවර අමාත්‍යාංශය පැවසුවේ මෙහිදී ගම්පහ, කොළඹ සහ කළුතර ප්‍රදේශ ආවරණය වන පරිදි ධීවර ක්ෂේත්‍රයේ නිරත ජීවනෝපාය අහිමිවූ අංශ 27කට වන්දි මුදල් පිරිනැමීම සිදුවන බවයි.\nඅදාළ දිස්ත්‍රික් ලේකම්වරුන් හරහා එම පුද්ගලයින්ගේ බැංකු ගිණුම් වෙත අදාළ වන්දි මුදල් බැර කිරීම සිදුකෙරෙන බව ද ධීවර අමාත්‍යාංශය ප්‍රකාශ කළා.\nඅදාළ නෞකාවේ රක්ෂණ සමාගම මගින් ලබා දුන් රුපියල් මිලියන 720ක අතුරු වන්දියෙන් මිලියන 420ක් පමණ මේ සඳහා ධීවර අමාත්‍යාංශය වෙත ලැබී තිබෙනවා.",
       "URL": "https://www.hirunews.lk/276865/ගිනිගත්-නැව-නිසා-පීඩාවට-පත්-ධීවරයින්ට-පළමු-වටයේ-වන්දි-ගෙවීම-හෙට-සිට",
       "Category": "Local News",
       "Parent URL": "https://www.hirunews.lk/local-news.php?pageID=1823"
}