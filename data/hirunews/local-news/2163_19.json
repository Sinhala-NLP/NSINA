{
       "Source": "hirunews",
       "Timestamp": "Sunday, 07 February 2021 - 7:56",
       "Headline": "කහ කිලෝ 1500ක් සමග සැකකරුවෙකු අත්අඩංගුවට",
       "News Content": "කල්පිටිය පල්ලිවාසල්තුරේ ප්‍රදේශයේ සඟවා තිබූ කහ කිලෝ 1500කට ආසන්න ප්‍රමාණයක් සමග සැකකරුවෙකු අත්අඩංගුවට ගෙන තිබෙනවා.\nලැබුනු බුද්ධි තොරතුරකට අනුව පුත්තලම කොට්ඨාශ විෂ මත්ද්‍රව්‍ය ඒකකය විසිනුයි අද (07) අලුයම වැටලීම සිදුකර ඇත්තේ.\nමෙම කහ තොගය ඉන්දියාවේ සිට රැගෙන පැමිණ ප්‍රවාහනය කිරීම සඳහා වෙරළට ආසන්න ස්ථානයක සඟවා තිබී ඇතැයි සඳහන්.\nඋර 50ක අසුරා තිබූ කහ තොගයේ  වටිනාකම රුපියල් ලක්ෂ 75කට අධිකයි.\nසිද්ධියට අදාළව අත්අඩංගුවට ගත් සැකකරු මුන්දලම මදුරන්කුලිය ප්‍රදේශයේ පදිංචිකරුවෙක්.\nකහ තොගය නිරෝධායන නීති උල්ලංඝණය කරමින් ධීවර යාත්‍රා යොදාගෙන මෙටට රැගෙන ඒම සිදුකර ඇති බවටයි මූලික විමර්ශණවලදී හෙළිවී ඇත්තේ.\nඅත්අඩංගුවට ගත් සැකකරු සහ කහ තොගය වැඩිදුර විමර්ශණ සඳහා කල්පිටිය පොලිසියට භාරදීමට නියමිතයි.",
       "URL": "https://www.hirunews.lk/261864/කහ-කිලෝ-1500ක්-සමග-සැකකරුවෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2163"
}