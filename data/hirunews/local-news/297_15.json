{
       "Source": "hirunews",
       "Timestamp": "Saturday, 03 June 2023 - 8:53",
       "Headline": "ඉන්දීය දුම්රිය අනතුරෙන් මියගිය පුද්ගලයින්ට වන්දි",
       "News Content": "නැගෙනහිර ඉන්දියාවේ ඔඩිෂා ප්‍රාන්තයේ සිදු වූ බිහිසුණු දුම්රිය අනතුරෙන් මියගිය පුද්ගලයෙකු වෙනුවෙන් ඉන්දීය රුපියල් ලක්ෂ 10 ක් ලබාදීමට එරට රජය තීරණය කර තිබෙනවා.\nඑමෙන්ම බරපතල තුවාල ලැබූ පුද්ගලයෙකුට ඉන්දීය රුපියල් ලක්ෂ දෙකක් සහ සුලු තුවාල ලැබූ පුද්ගලයෙකුට රුපියල් 50,000 ක වන්දි මුදලක් ලබාදීමටයි තීරණය කර ඇත්තේ.\nඊයේ රාත්‍රී හතට පමණ සිදුවූ මෙම දුම්රිය අනතුරෙන් මියගිය සංඛ්‍යාව 233 දක්වා ඉහළ ගොස් ඇති අතර, තුවාල ලැබූ සංඛ්‍යාව 900 කට අධිකයි.\nඔඩීෂා ප්‍රාන්තයේ බලසෝර් හිදී මගී දුම්රියක් පීලි පැනීමට ලක්ව තිබූ තවත් දුම්රිය මැදිරියක ගැටීමෙන් අනතුරුව එම ස්ථානය හරහා ධාවනය වූ තවත් භාණ්ඩ ප්‍රවාහන දුම්රියක් ගැටීමෙනුයි මෙම අනතුර සිදුව ඇත්තේ.",
       "URL": "https://www.hirunews.lk/336926/ඉන්දීය-දුම්රිය-අනතුරෙන්-මියගිය-පුද්ගලයින්ට-වන්දි",
       "Category": "Local News",
       "Parent URL": "https://www.hirunews.lk/local-news.php?pageID=297"
}