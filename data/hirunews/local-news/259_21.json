{
       "Source": "hirunews",
       "Timestamp": "Saturday, 17 June 2023 - 20:09",
       "Headline": "හිරු CIA අනාවරණයෙන් නැවතුණු හොර ලයිසන් කඩය (වීඩියෝ)",
       "News Content": "රියදුරු බලපත්‍ර නිකුත් කිරීම මෝටර් රථ ප්‍රවාහන දෙපාර්තමේන්තුව වෙත නීත්‍යනුකූලව පැවරෙන වගකීමක්.\nනමුත් එම වගකීම තමන් අතට ගත් මත්ලෝලී ජාවාරම්කරුවන් ව්‍යාජ රියදුරු බලපත්‍ර නිකුත් කරමින් මුදල් ඉපයීමට සමත් වන්නේ නම් එය මෙරට නීතියටත් එම දෙපාර්තමේන්තුවටත් කෙරෙන අවමානයක් වනවා.\nහිරු CIA අද අනාවරණය එලෙස ව්‍යාජ රියදුරු බලපත්‍ර නිකුත් කරන ජාවාරමක් පිළිබඳවයි.\nමෝටර් රථ ප්‍රවාහන දෙපාර්තමේන්තුවේ රියදුරු බලපත් ලබා ගැනීම සඳහා දෛනිකව සිය ගණනක් වේරහැර පිහිටි එම දෙපාර්තමේන්තුවට පැමිණෙනවා.\nකෙසේ වෙතත් මෝටර් රථ ප්‍රවාහන දෙපාර්තමේන්තුව සතු කාඩ්පත් මුද්‍රණ යන්ත්‍රවල ධාරිතාව ප්‍රමාණවත් නොවීම නිසා එම රියදුරු බලපත්‍ර කාඩ්පත් නිකුත් කිරීම මේවනවිට මාස ගණනක් තිස්සේ ප්‍රමාදවී තිබෙනවා.\nඒ අනුව මෝටර් රථ ප්‍රවාහන දෙපාර්තමේන්තුව මේවනවිට මුද්‍රිත රියදුරු බලපත්‍ර කාඩ්පත් නිකුත් කරනු ලබන්නේ විදෙස්ගතවන පුද්ගලයින්ගේ අවශ්‍යතාව සපුරාලීම සඳහා පමණයි.\nමෙවන් පසුබිමක යම් පුද්ගලයෙකුට රියදුරු බලපත්‍රයක් සදහා අයදුම්කිරීමෙන් අනතුරුව ඊට අදාල කාඩ්පත නිසි ක්‍රමවේදය යටතේ ලැබීම සදහා දින කිහිපයක් ගතවීම නොරහසක්.\nමෙම තත්ත්වය දඩමීමා කර ගනිමින් රියදුරු බලපත්‍ර ලබාදීම සදහා වේරහැර මෝටර් රථ ප්‍රවාහන දෙපාර්තමේන්තුව වෙත පැමිණෙන පුද්ගලයින්ගෙන් මුදල් ලබාගෙන ව්‍යාජ රියදුරු බලපත්‍ර නිකුත් කිරීමේ ජාවාරමක් පිළිබදව හිරු CIA කණ්ඩායම වෙත තොරතුරක් ලැබුණා.\nඒ අනුව නුගේගොඩ කොට්ඨාශභාර ජ්‍යෙෂ්ඨ පොලිස් අධිකාරී J.P.S ජයමහ මහතාගේ උපදෙස් පරිදි නුගේගොඩ කොට්ඨාශ අපරාධ අංශ නිලධාරින් සමඟ\nහිරු CIA කණ්ඩායම වේරහැර පිහිටි එම ව්‍යාජ රියදුරු බලපත්‍ර නිකුත් කිරීමේ ස්ථානය වෙත ලගාවුණා.\nමේ රියදුරු පුහුණුව ලබාදෙන මුවාවෙන් පවත්වාගෙන යන එම ස්ථානයයි.\nඒ වනවිටත් පුද්ගලයින් කිහිප දෙනෙකු එහි පැමිණ සිටියේ රියදුරු බලපත් වංචනික ලෙස ලබා ගැනීමේ අරමුණින්.\nනුගේගොඩ කොට්ඨාශ අපරාධ අංශයේ නිලධාරීන් මෙම වැටලීම සිදුකරන අවස්ථාවේ මෙම ජාවාරමේ ප්‍රධාන සැකකරු අදාල ස්ථානයේ පිටුපස පිහිටි කාමරයක් තුල හෙරොයින් මත්ද්‍රව්‍ය භාවිතා කරමින් සිටියේ මෙලෙසින්.\nඑම අවස්ථාවේදීම ජාවාරම්කරු සහ ඔවුන්ගේ තැරැව්කරුවෙකු ලෙස කටයුතු කරන පුද්ගලයෙකු පොලිසිය විසින් අත්අඩංගුවට ගනු ලැබුවා.\nදිවයිනේ විවිධ ප්‍රදේශවලින් මෙම ජාවාරම් කරුවෙත දුරකතන ඇමතුම් පැමිණියේ විවිධ අවශ්‍යතා මත වංචනික ලෙස රියදුරු බලපත් ලබා ගැනීමට අදාළවයි.\nඅත්අඩංගුවට ගත් සැකකරු අපරාධ විමර්ශන නිලධාරීන් විසින් බොරලැස්ගමුව ප්‍රදේශයේ පිහිටි ඔහුගේ නිවස වෙත රැගෙන ගියා.\nනිවස පරික්ෂා කිරීමේදී පරිගණකයක ගබඩා කර තිබූ ව්‍යාජ ලෙස සැකසූ දත්ත රැසක්ම පොලිස් නිලධාරීන් විසින් සොයාගනු ලැබුවා.\nරියදුරු බලපත් කාඩ්පත ලැබෙන තුරු බාවිතය සදහා නිකුත් කෙරෙන තාවකාලික රියදුරු බලපත්‍ර ව්‍යාජව සැකසූ පිටපතක්ද පරිගණකයේ තිබී හමුවුණා.\nඉන් අනතුරුව ජාවාරම්කරු සහ ඔහුගේ සහයකයා වැඩිදුර ප්‍රශ්න කිරීම සදහා නුගේගොඩ කොට්ඨාශ අපරාධ විමර්ශන අංශය වෙත රැගෙන ආ අතර මෙම ජාවාරම පිළිබඳ නීතිමය කටයුතු ඉදිරියට ක්‍රියාත්මකයි.\nරාජ්‍ය ආයතනවල සේවාවන් මුදලට වංචනික ලෙස ලබා දෙමින් මත් ලෝලීන් සිදු කරන මෙවැනි ජාවාරම් පිළිබඳව හිරු CIA ඉදිරියටත් සුපරීක්ෂාවෙන්",
       "URL": "https://www.hirunews.lk/338249/හිරු-cia-අනාවරණයෙන්-නැවතුණු-හොර-ලයිසන්-කඩය-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=259"
}