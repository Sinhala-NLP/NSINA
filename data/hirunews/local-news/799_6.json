{
       "Source": "hirunews",
       "Timestamp": "Sunday, 16 October 2022 - 14:26",
       "Headline": "ඉන්දියාව තිරිඟු පිටි අපනයනය තහනම් කරයි",
       "News Content": "ඉන්දියාව තිරිඟු අපනයනය තහනම් කිරීමට ඊයේ (15) සිට පියවර ගෙන තිබෙනවා.\nමෙම තීරණය ගෙන ඇත්තේ දේශීය තිරිඟු පිටි මිල ඉහළ යාම පාලනය කිරීම සඳහා බවයි ඉන්දීය මාධ්‍ය වාර්තා කළේ.\nපවතින උණුසුම් කාලගුණය හේතුවෙන් තිරිඟු අස්වැන්න එරට තුළ පහළ ගොස් තිබෙනවා.\nකෙසේ වෙතත් මේ වනවිට ණයවර ලිපි විවෘත කර ඇති සහ ආහාර සුරක්ෂිත අවශ්‍යතා සපුරාලීම සඳහා ඉල්ලුම් කර ඇති රටවල් සඳහා පමණක් තිරිඟු පිටි අපනයනයට අවසර ලබාදී ඇති බවයි එම වාර්තාවල දැක්වෙන්නේ.\nමෙය තාවකාලික තහනමක් පමණක් බවට ඉන්දිය බලධාරීන් ප්‍රකාශ කර තිබෙනවා. අපනයන තහනම පැනවීමට පෙර ඉන්දියාව ටොන් මිලියන 10 ක් අපනයනය කිරීමටයි සැළසුම් කර තිබුණේ.",
       "URL": "https://www.hirunews.lk/318026/ඉන්දියාව-තිරිඟු-පිටි-අපනයනය-තහනම්-කරයි",
       "Category": "Local News",
       "Parent URL": "https://www.hirunews.lk/local-news.php?pageID=799"
}