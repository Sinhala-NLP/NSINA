{
       "Source": "hirunews",
       "Timestamp": "Tuesday, 01 May 2018 - 7:47",
       "Headline": "ණය ගෙවාගත නොහැකිව ව්‍යාපාරිකයෙකු ගිනි තබාගෙන මරුට (ඡායාරූප)",
       "News Content": "පුත්තලම - උඩප්පුව - කීරියන්කල්ලිය ප්‍රදේශයේ පාළු ඉඩමක තිබියදී ව්‍යාපාරිකයෙකුගේ පිළිස්සුණු මළ සිරුරක් සොයා ගෙන තිබෙනවා.\nමොහු  ඕස්ට්‍රේලියාවේ සිට පැමිණ උඩප්පුව නගරයේ යතුරුපැදි අමතර කොටස් ව්‍යාපාරික ස්ථානයක් පවත්වාගෙන ගිය 34 හැවිරිදි අවිවාහක පුද්ගලයෙක්.\nමොහු පෙරේදා දිනයේ සිට අතුරුදන්ව ඇති බවට ඔහුගේ ඥාතීන් විසින් ඊයේ පොලිසියට පැමිණිල්ලක්ද සිදුකර තිබුණා.\nකෙසේ වෙතත්, ඊයේ ලද තොරතුරට අනුව මෙම පුද්ගලයාගේ සිරුර සොයා ගෙන ඇත්තේ කීරියන්කල්ලිය පාළු ඉඩමක තිබියදීයි.\nඔහුගේ සිරුරු තිබූ ස්ථානය අසළ තිබී මුදල් පසුම්බියක් හමුවී ඇති අතර එහි ඔහු විසින් ලියන ලද ලිපියක්ද සොයාගෙන තිබෙනවා.\nඑහි සඳහන් කර ඇත්තේ ණය ගෙවීම පිලිබඳව ඇතිවූ ගැටලූ සහගත තත්ත්වයක් හේතුවෙන් තමන් කළකිරීමෙන් සිටින බවටයි.\nමීට අමතරව ඔහුගේ නිවසේ තිබී තවත් එවැනිම ආකාරයේ ලිපියක් හමුවී ඇති බවයි පොලීසිය සඳහන් කළේ.\nඒ අනුව ණය ගෙවාගත නොහැකිවීම නිසා ඔහු මෙලෙස සියදිවි හානිකරගන්නට ඇති බවටයි පොලිසිය දැනට සැක පළ කරන්නේ.\n(ඡායාරූප - හිරාන් ප්‍රියංකර / ජූඩ් සමන්ත)",
       "URL": "https://www.hirunews.lk/189671/ණය-ගෙවාගත-නොහැකිව-ව්‍යාපාරිකයෙකු-ගිනි-තබාගෙන-මරුට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=3966"
}