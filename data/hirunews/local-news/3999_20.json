{
       "Source": "hirunews",
       "Timestamp": "Sunday, 08 April 2018 - 17:23",
       "Headline": "නීතිවිරෝධී ලෙස දුම්වැටි සහ කරඳමුංගු ගෙනා දෙදෙනෙකු අත්අඩංගුවට",
       "News Content": "නීතිවිරෝධිව ඩුබායි සිට මෙරටට ගෙන ආ දුම්වැටි සහ කරඳමුංගු තොගයක් සමඟ කාන්තාවක් සහ පිරිමි පුද්ගලයෙකු ගුවන් තොටුපල රේගුව අත්අඩංගුවට ගෙන තිබෙනවා.\nඔවුන් සන්තකයේ තිබී සොයා ගත් දුම්වැටි තොගයේ වටිනාකම රුපියල් දස ලක්ෂ 600කට අධික බවයි රේගුව සඳහන් කළේ.\nඑමෙන්ම ඔවුන් සතුව තිබී සොයාගත් කරඳමුංගු තොගයේ බර කිලෝග්‍රෑම් 30ක් වන අතර, අත්අඩංගුවට ගත් සැකකරුවන් ජාඇල - කොටුගොඩ සහ කුරුණෑගල ප්‍රදේශවල පදිංචිකරුවන්.\nඅදාල දුම්වැටි සහ කරඳමුංගු තොගය රාජසන්තක කර සැකකරුවන්ට දඩ නියම කිරීමෙන් පසුව මුදා හැර තිබෙනවා.",
       "URL": "https://www.hirunews.lk/187926/නීතිවිරෝධී-ලෙස-දුම්වැටි-සහ-කරඳමුංගු-ගෙනා-දෙදෙනෙකු-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3999"
}