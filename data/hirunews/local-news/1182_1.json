{
       "Source": "hirunews",
       "Timestamp": "Monday, 09 May 2022 - 10:18",
       "Headline": "බිරිඳ මියගිය ශෝකයෙන් පුද්ගලයෙකු සියදිවි නසාගැනීමට තැත් කරයි",
       "News Content": "සිය බිරිඳ සියදිවි හානි කරගැනීම හේතුවෙන් සිත් තැවුලට පත් බංගදෙණිය දෙමටපිටිය ප්‍රදේශයේ පුද්ගලයෙකු ටිපර් රථයකට පැන සියදිවි හානිකරගැනීමට උත්සාහ කිරීමේදී බරපතළ තුවාල ලබා රෝහල්ගත කර තිබෙනවා.\nමෙලෙස රෝහල්ගත කර ඇත්තේ 37 හැවිරිදි දෙදරු පියෙකු වන අතර, ඔහුගේ තත්ත්වය බරපතළ බවයි කොළඹ ජාතික රෝහලේ ප්‍රකාශකයෙකු සඳහන් කළේ.\nඑම පුද්ගලයාගේ බිරිඳ පවුල් ආරවුලක් හේතුවෙන් ඊයේ (09) ගෙළ වැළලාගෙන ඇති අතර, ඇයව රෝහල්ගතකර කොළඹ - හලාවත ප්‍රධාන මාර්ගයේ ගමන් ගත් ටිපර් රථයකට මෙම පුද්ගලයා පැන තිබෙනවා.\nඑහිදී බරපතළ තුවාල ලැබූ ඔහු හලාවත රෝහලට ඇතුළත් කිරීමෙන් අනතුරුවයි කොළඹ ජාතික රෝහලට මාරුකර යැවුණේ.",
       "URL": "https://www.hirunews.lk/303895/බිරිඳ-මියගිය-ශෝකයෙන්-පුද්ගලයෙකු-සියදිවි-නසාගැනීමට-තැත්-කරයි",
       "Category": "Local News",
       "Parent URL": "https://www.hirunews.lk/local-news.php?pageID=1182"
}