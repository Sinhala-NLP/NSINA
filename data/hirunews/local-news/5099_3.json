{
       "Source": "hirunews",
       "Timestamp": "Thursday, 07 April 2016 - 8:10",
       "Headline": "විමල් සහ සෝමවංශ සමථයකට",
       "News Content": "ජාතික නිදහස් පෙරමුණේ නායක පාර්ලිමේන්තු මන්ත්‍රී විමල් වීරවංශ සහ ජනතා විමුක්ති  පෙරමුණේ හිටපු නායක සෝමවංශ අමරසිංහ අතර පැවති නඩුවක් කොළඹ වානිජ මහාධිකරණයේදී සමථයකට පත්වුණා.\nවිමල් වීරවංශ මන්ත්‍රීවරයා විසින් රචිත නැත්ත වෙනුවට ඇත්ත කෘතිය ජනතා විමුක්ති පෙරමුණේ අවසරයකින් තොරව පළ කර ඇති බවට පවසමින්, එහි හිටපු නායක සෝමවංශ අමරසිංහ කොළඹ වානිජ මහාධිකරණය හමුවේ නඩුවක් ගොනු කර තිබුණා.\nඑමඟින් සෝමවංශ අමරසිංහ ඉල්ලා තිබුණේ මෙම ග්‍රන්ථය මුද්‍රණය හා බෙදාහැරීම නවතන ලෙසයි.\nමීට අමතරව පාර්ලිමේන්තු මන්ත්‍රී විමල් වීරවංශගෙන් මිලියන 100 ක වන්දියක්ද ඉල්ලා සිටියා.\nකෙසේ වෙතත් අදාළ නඩුව කොළඹ වානිජ මහාධිකරණයේදී කැඳවූ අතර, එය දෙපාර්ශවයේම කොන්දේසි සහිතව සමථයකට පත්වීම විශේෂත්වයක්.",
       "URL": "https://www.hirunews.lk/130292/විමල්-සහ-සෝමවංශ-සමථයකට",
       "Category": "Local News",
       "Parent URL": "https://www.hirunews.lk/local-news.php?pageID=5099"
}