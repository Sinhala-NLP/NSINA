{
       "Source": "hirunews",
       "Timestamp": "Saturday, 26 December 2015 - 9:09",
       "Headline": "ලොව බිහිසුණුම දුම්රිය අනතුර - අනුස්මරණ පිංකම (ඡායාරූප)",
       "News Content": "සුනාමි දළ රළ පෙළ ශ්‍රී ලංකාවේ ඇතුළු රටවල් 14ක්  ගිලගෙන අදට වසර 11යි.හික්කඩුව තෙල්වත්ත පැරෑලිය  දුම්රිය අනතුර -  ලොව බිහිසුණුම දුම්රිය අනතුර බවට පත්වූයේ  සුනාමි ව්‍යසනයෙන්. අංක 50 දුම්රිය මාතර බලා පිටත් වුයේ  මරදානෙන්.  ඒ  එදා උදෑසන 6.40 ට. බිහිසුණු අනතුර වන විට මගීන් 1300ක් පමණ එහි ගමන් ගත්තා.\nපැරෑලිය අනතුර අනුස්මරණ පින්කම අදත්  පැවැත්වෙනවා. ප්‍රදේශයේ විහාරස්ථානය මූලිකව එය සංවිධාන කර තිබේ. දහවල් මහා සංඝරත්නය විෂයෙහි දානමය පූජාවකි.\nදුම්රිය දෙපාර්තමේන්තුව  පැවසුවේ අංක 50 දුම්රිය සුනාමියට හසුවූ පෑරලිය ප්‍රදේශයේ විනාඩි  පහක පමණ කාලයක් නවතා යළි ගමන් ආරම්භ කරන බවයි.\nඑදා සුනාමියට ගොදුරු වූ  දුම්රිය  පිළිසකර කර ඇත.  අංක 50 දුම්රිය පිරිත් සජ්ජායනා කරමින් කොළඹ කොටුවේ සිට හික්කඩුව දක්වා අද ධාවනය කරන්නේ  පිළිසකර කළ දුම්රිය ඉදිරියෙන් ධාවනයේ යොදවමින්.\n(ඡායාරූප -  දීපාල් සිල්වා)",
       "URL": "https://www.hirunews.lk/122807/ලොව-බිහිසුණුම-දුම්රිය-අනතුර-අනුස්මරණ-පිංකම-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=5234"
}