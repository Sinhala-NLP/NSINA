{
       "Source": "hirunews",
       "Timestamp": "Thursday, 01 September 2016 - 17:03",
       "Headline": "පොලිස් නිලධාරින්ගේ ගැටලූ රැසක් විසදීමට ජනපතිගේ අවධානය",
       "News Content": "පොලිස් නිලධාරින් මුහුණදී ඇති ගැටලූ රැසකට කඩිනමින් විසදුම් ලබාදීම පිළිබදව ජනාධිපතිවරයාගේ අවධානය යොමුව ඇති බව ජනාධිපති මාධ්‍ය අංශය නිවේදනයක් නිකුත් කරමින් පවසනවා.\nඒ අනුව, පොලිස් නිලධාරින්ගේ උසස්වීම් පිළිබදව නිසි ක්‍රමවේදයක් අනුගමනය කිරීමටත්, ඉහළ සහ පහළ සියලූ ශ්‍රේණිවල පවතින පුරප්පාඩු පිරවීමට කඩිනම් වැඩපිළිවෙලක් ආරම්භ කරන ලෙසත් ජනාධිපතිවරයා පොලිස් කොමිසමට සහ පොලිස්පතිවරයා වෙත උපදෙස් ලබාදී ඇති බව සදහන්.\nපොලිස් නිලධාරින් මුහුණදී සිටින ගැටලූ විටින් විට ජනාධිපතිවරයාගේ අවධානයට ලක්ව ඇති අතර, ජනතාවට වඩාත් කාර්යක්ෂම සහ ගුණාත්මක සේවයක් ලබාදීම වෙනුවෙන් එම ගැටලූ කඩිනමින් විසදීමට පියවර ගන්නා බවට ජනාධිපතිවරයා අවධාරණය කළ බව එම නිවේදනයේ වැඩිදුරටත් සදහන්.",
       "URL": "https://www.hirunews.lk/142003/පොලිස්-නිලධාරින්ගේ-ගැටලූ-රැසක්-විසදීමට-ජනපතිගේ-අවධානය",
       "Category": "Local News",
       "Parent URL": "https://www.hirunews.lk/local-news.php?pageID=4897"
}