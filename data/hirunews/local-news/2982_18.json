{
       "Source": "hirunews",
       "Timestamp": "Friday, 27 December 2019 - 19:02",
       "Headline": "ජාතික, ආගමික සහ සමාජ සබඳතා බිඳ දැමීමේ බලගතු උත්සාහයක් ගැන අගමැතිගෙන් හෙලිදරව්වක්",
       "News Content": "පාසල් පෙළපොත් මගින් සිසු මනස වෙනස් කරන මතවාද ගැන කඩිනම් විමර්ශනයක් සිදුකරන බව අග්‍රාමාත්‍ය මහින්ද රාජපක්ෂ පවසනවා.\nවව්නියාව - ඉරට්ටපෙරියකුලම් පැරකුම් මහා විද්‍යාලයේ පැවති සමස්ත ලංකා දහම් පාසල් සිසු ජාතික මහෝත්සවය අමතමිනුයි අග්‍රාමාත්‍යවරයා මේ බව කියා සිටියේ. එසේම, ජාතික, ආගමික හා සමාජ සබඳතා බිඳ දැමීමේ බලගතු උත්සාහයක් පාසල් මට්ටමින් ක්‍රියාත්මක බවද අග්‍රාමාත්‍යවරයා අවධාරණය කළා.\nමේ අතර, ආදිත්‍යා ආයූර්වේද කේන්ද්‍රය විවෘත කිරීම අද පස්වරුවේ අනුරාධපුර ආයූර්වේද මහ රෝහල අසලදී සිදුකෙරුණේද අග්‍රාමාත්‍ය මහින්ද රාජපක්ෂගේ ප්‍රධානත්වයෙන්.",
       "URL": "https://www.hirunews.lk/231062/ජාතික-ආගමික-සහ-සමාජ-සබඳතා-බිඳ-දැමීමේ-බලගතු-උත්සාහයක්-ගැන-අගමැතිගෙන්-හෙලිදරව්වක්",
       "Category": "Local News",
       "Parent URL": "https://www.hirunews.lk/local-news.php?pageID=2982"
}