{
       "Source": "hirunews",
       "Timestamp": "Sunday, 09 July 2023 - 13:57",
       "Headline": "ජාතික අධ්‍යාපන ආයතනයට නව අධ්‍යක්ෂ ජනරාල්වරයෙක්",
       "News Content": "ජාතික අධ්‍යාපන ආයතනයේ නව අධ්‍යක්ෂ ජනරාල්වරයා වශයෙන් මහාචාර්ය ප්‍රසාද් හේතුංග පත් කර තිබෙනවා.\nඅධ්‍යාපන අමාත්‍ය ආචාර්ය සුසිල් ප්‍රේමජයන්ත වෙතින් අදාළ පත්වීම් ප්‍රදානය අධ්‍යාපන අමාත්‍යංශයේදී සිදු කෙරුණා.\nමහාචාර්ය ප්‍රසාද් හේතුංග ජපානයේ ත්සුකුබා (Tsukuba) විශ්වවිද්‍යාලයෙන් ආචාර්ය උපාධිය ලබා ඇති අතර පේරාදෙණිය අධ්‍යාපන පීඨයේ මහාචාර්යවරයකු ලෙස සේවය කර තිබෙනවා.\nඑමෙන්ම ශ්‍රී ලංකාවේ ගුරු අධ්‍යාපනය, ගුරු වෘත්තීය සංවර්ධනය, අන්තර්කරණ අධ්‍යාපනය, පාසල් පාදක ගුරු සංවර්ධන වැඩසටහන් ඇතුළු අධ්‍යාපන ක්ෂේත්‍රයේ පර්යේෂණ අත්දැකීම් රැසක් සහිතව ක්‍රියා කළ විද්වතෙක්.",
       "URL": "https://www.hirunews.lk/340580/ජාතික-අධ්‍යාපන-ආයතනයට-නව-අධ්‍යක්ෂ-ජනරාල්වරයෙක්",
       "Category": "Local News",
       "Parent URL": "https://www.hirunews.lk/local-news.php?pageID=200"
}