{
       "Source": "hirunews",
       "Timestamp": "Thursday, 27 July 2023 - 10:07",
       "Headline": "ප්‍රංශ ජනපති මැක්‍රෝන් ශ්‍රී ලංකාවට (වීඩියෝ)",
       "News Content": "පැපුවා නිව්ගිනියාවේ නිල සංචාරයකින් අනතුරුව ප්‍රංශ ජනාධිපති එමානුවෙල් මැක්රෝන් මහතා නිල සංචාරයක් සඳහා හෙට පස්වරුවේ මෙරටට පැමිණීමට නියමිත බව ජනාධිපති මාධ්‍ය අංශය පවසනවා.\nඑම සංචාරය අතරතුරදී ප්‍රංශ ජනාධිපතිවරයා ජනාධිපති රනිල් වික්‍රමසිංහ මහතා හමුවී ද්විපාර්ශ්වික සාකච්ඡාවල නිරතවීමට නියමිතයි.\nඑහිදී දෙරටට බලපාන කලාපීය සහ ගෝලීය අභියෝග පිලිබදව සාකච්ඡා කිරීමට නියමිත බවයි ජනාධිපති මාධ්‍ය අංශය නිකුත්කළ නිවේදනයේ වැඩිදුරටත් සඳහන් වන්නේ.\nප්‍රංශ ජනාධිපතිවරයෙකු මෙරට නිල සංචාරයකට එක්වන පළමු අවස්ථාව මෙයි වීමත් විශේෂත්වයක්.",
       "URL": "https://www.hirunews.lk/342670/ප්‍රංශ-ජනපති-මැක්‍රෝන්-ශ්‍රී-ලංකාවට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=148"
}