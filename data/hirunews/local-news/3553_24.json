{
       "Source": "hirunews",
       "Timestamp": "Tuesday, 15 January 2019 - 14:15",
       "Headline": "හෙට සිට සුළගේ වේගය ඉහළට",
       "News Content": "හෙට සිට දිවයින අවට සුළගේ වේගය තරමක් දුරට ඉහළ යා හැකි බව කාලගුණ විද්‍යා දෙපාර්තමේන්තුව පවසනවා.\nමන්නාරම සිට පුත්තලම සහ කොළඹ හරහා බලපිටිය දක්වා වෙරළට ඔබ්බෙන් වන මුහුදු ප්‍රදේශවල සහ හම්බන්තොට සිට මඩකලපුව දක්වා වෙරළට ඔබ්බෙන් වන මුහුදු ප්‍රදේශවල සුළගේ වේගය මෙලෙස ඉහළ යා හැකි බවයි එම දෙපාර්තමේන්තුව සඳහන් කළේ.\nඑමෙන්ම මධ්‍යම, සබරගමුව, බස්නාහිර පළාත්වල සහ ගාල්ල, මාතර දිස්ත්‍රික්කවල පස්වරු දෙකෙන් පමණ පසු ගිගුරුම් සහිත වැසි ඇතිවිය හැකියි.\nමේ අතර එම ප්‍රදේශවල ගිගුරුම් සහිත වැසි ඇතිවන විට තාවකාලික තද සුළං ද ඇතිවිය හැකි බවද කාලගුණ විද්‍යා දෙපාර්තමේන්තුව නිවේදනය කළා.",
       "URL": "https://www.hirunews.lk/208270/හෙට-සිට-සුළගේ-වේගය-ඉහළට",
       "Category": "Local News",
       "Parent URL": "https://www.hirunews.lk/local-news.php?pageID=3553"
}