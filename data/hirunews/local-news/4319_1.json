{
       "Source": "hirunews",
       "Timestamp": "Saturday, 16 September 2017 - 19:42",
       "Headline": "ඇමති ෆොන්සේකාගෙන් පැහැදිලි කිරීමක්",
       "News Content": "පූජ්‍ය ඇල්ලේ ගුණවංශ හිමියන් තමා චීවරධාරියෙකු ලෙස හැදින්වූයේ් උන්වහන්සේ තමන් ජාති ද්‍රෝහියෙකු ලෙස ප්‍රකාශ කරමින් අපහාස කළ නිසා බව ෆීල්ඩ් මාර්ෂල් අමාත්‍ය සරත් ෆොන්සේකා පවසනවා.\nඔහු මෙම අදහස් පළ කළේ කොටහේන - ශ්‍රී පරමානන්ද විහාරයේ ඊයේ (15) රාත්‍රියේ පැවති ඇසළ මහා පෙරහර අතරතුර මාධ්‍යවේදීන් නැගූ ප්‍රශ්නවලට පිළිතුරු ලබාදෙමින්.\n‘‘ප්‍රශ්නය - හිටපු ජනාධිපතිවරයා කියන්නේ එතුමා සිල් රෙදි නඩුවේ වගකීම භාරගන්නවා කියලා. එහෙම කියන්න පුළුවන්ද?\nපිළිතුර - ඕන වැරදි වැඩකට නියෝගයක් දීලා කාටහරි කියන්න බැහැ මට බලතල තියෙනවා. පුළුවන් නම් මට ඕනේ දෙයක් කරපන් කියලා. ඒ අවභාවිතා කරන්නේ ජනතාවගේ සල්ලි නම් තරාතිරම නොබලා සියලු දෙනාටම නීතිය ක්‍රියාත්මක වෙන්න ඕනේ.\nප්‍රශ්නය - සිල්රෙදි නඩුවේ වන්දි මුදල් ගෙවිම සඳහා හාමුදුරුවන් පිණ්ඩපාත චාරිකාවක් ආරම්භ කළා?\nපිළිතුර - හැබැයි ඉතින් ඔය එකතු කරන මුදලුත් වංචා කරයි කියන විශ්වාසය තමයි මට තියෙන්නේ. බුදුරජාණන්වහන්සේ ඉතා පැහැදිලිව දේශනා කරලා තියෙනවා හොරකම් කරලා දානයක් දුන්නොත් ඒකෙන් ඒ බලාපොරොත්තු වෙන පිං ආනිශංස ලැබෙන්නේ නැහැ කියලා. ඉතින් බුද්ධ පුත්‍රයින්ට ඒක අපි තෝරලා දෙන්න අවශ්‍ය නැහැනේ.\nප්‍රශ්නය - ඒ වගේම ඔබතුමා භික්ෂූන් වහන්සේ නමකට?\nපිළිතුර - මම හිතුවා ඔබතුමා ඔතනට කැරකිලා එයි කියලා.\nප්‍රශ්නය - ඔබතුමා අංගොඩ ගෙනිහිල්ලා දාන්න ඕනේ කියලා සමහරු කියනවා?\nපිළිතුර - කෝටි ගණන් හොරකම් කරපු මිනිස්සු අංගොඩද යන්න ඕනේ කොහෙද යන්න ඕනේ කියලා ඉදිරියේදී අධිකරණ හරහා ජනතාව තීරණය කරාවි.\nමම ඒ පාවිච්චි කරපු වචනය බෞද්ධ ශබ්ද කෝෂයේ තියෙන්නේ චීවරධාරියා කියන්නේ චීවරයක් දරන භික්ෂුවක්. ඒ භික්ෂූන්වහන්සේ මට හමුදාව පාවා දෙනවා කියලා චෝදනා කළා. මම තුන්පාරක් රට ජාතිය වෙනුවෙන් මව් බිම මගේ ලෙයින් තෙත් කළ පුද්ගලයෙක්. මට ජාති ද්‍රෝහියා හමුදාව පාවා දෙනවා කිව්වාම, එහෙයි හාමුදුරුවනේ සාදු සාදු කියලා ඉන්න තරම් මම තාම ඒ තත්ත්වයට පත්වෙලා නැහැ.\nප්‍රශ්නය - පුද්ගලයින් අතුරුදහන් කිරීමේ කාර්යාලය ගෙනාවේ මේ රණවිරුවන් පාවාදීමට කියා කියනවා?\nපිළිතුර - අපේ හෘද සාක්ෂිය දන්නවා නම් අපි වැරැද්දක් කරලා නැහැ කියලා එහෙමනම් කිසිම රණවිරුවෙක් ඒකට කලබල වෙන්න අවශ්‍ය නැහැ. අනාථ වෙච්ච දේශපාලනඥයෝ රණවිරුවා ඉස්සරහට දාගෙන දේශපාලන වාසි ගන්න හදනවා’’ යනුවෙන් අමාත්‍යවරයා සඳහන් කළා.",
       "URL": "https://www.hirunews.lk/171086/ඇමති-ෆොන්සේකාගෙන්-පැහැදිලි-කිරීමක්",
       "Category": "Local News",
       "Parent URL": "https://www.hirunews.lk/local-news.php?pageID=4319"
}