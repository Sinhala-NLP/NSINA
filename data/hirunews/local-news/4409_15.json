{
       "Source": "hirunews",
       "Timestamp": "Saturday, 22 July 2017 - 12:46",
       "Headline": "අනාගත විදුලි සැලැස්මට ගල් අඟුරු බලාගාර නැහැ",
       "News Content": "2018 වසරේ සිට 2037 දක්වා මෙරට විදුලි ජනනය සඳහා ලංකා විදුලිබල මණ්ඩලය ඉදිරිපත් කළ යෝජනාවලි අතුරින් ගල් අඟුරු භාවිතයෙන් තොර සැලසුම සඳහා මහජන උපයෝගීතා කොමිසමේ අනුමැතිය හිමි වී තිබෙනවා.\nඑහි අධ්‍යක්ෂ ජනරාල් දමිත කුමාරසිංහ හිරු ප්‍රවෘත්ති අංශයට ප්‍රකාශ කළේ ජනතා අදහස් සහ පරිසර හිතකාමී බව සැලකිල්ලට ගෙන එම පියවරට එළඹුණු බවයි.\nඉදිරි වසර 20 තුළ ස්වභාවික වායු මගින් මෙගාවොට් 4800ක විදුලිය නිපදවීමට අපේක්ෂා කරන අතර, සූර්ය බලශක්තිය ද මෙගාවොට් 1389 දක්වා ඉහළ නැංවීමට සැලසුම් කර තිබෙනවා.\nමහා පරිමාණ ජල විදුලිබලය මෙගාවොට් 242ක් ද මහජන උපයෝගීතා කොමිසම අනුමත කළ සැලැස්මට ඇතුළත්.",
       "URL": "https://www.hirunews.lk/166499/අනාගත-විදුලි-සැලැස්මට-ගල්-අඟුරු-බලාගාර-නැහැ",
       "Category": "Local News",
       "Parent URL": "https://www.hirunews.lk/local-news.php?pageID=4409"
}