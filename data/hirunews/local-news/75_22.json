{
       "Source": "hirunews",
       "Timestamp": "Thursday, 24 August 2023 - 16:10",
       "Headline": "කැස්බෑවන් මියයාමට හේතුව හෙළිවෙයි",
       "News Content": "බටහිර මුහුදේ කැස්බෑවන් බහුතරයක් මියගොස් ඇත්තේ පිපිරීමක් හේතුවෙන් බවට අනාවරණය වී තිබෙනවා. ඒ අත්තිඩිය වනජීවී රැදවුම් මධ්‍යස්ථානයේ සිදු කළ පශ්චාත් මරණ පරීක්ෂණ වලදීයි.\nපසුගිය සතියේ සිට ඊයේ දක්වා මියගිය කැස්බෑවන් 20 දෙනෙකුගේ පමණ සිරුරු දෙහිවල සිට මුතුරාජවෙල දක්වා වෙරළ තීරයට ගොඩගසා තිබියදී සොයා ගැණුනා.\nඊයේ දිනයේ ද මෙලෙස කැස්බෑ මළ සිරුරු 8ක් සොයගත් බවයි වනජීවි දෙපාර්තමේන්තුව කියා සිටියේ. ඉන් හත් දෙනෙකුගේ සිරුරු මුතුරාජවෙළ වෙරළ තීරයෙන් සොයාගත් අතර අනෙක් සිරුර හමුවූයේ ගල්කිස්ස ප්‍රදේශයේ දීයි.\nවනජීවි දෙපාර්තමේන්තුවේ උසස් නිලධාරියෙකු කියා සිටියේ මෙම පිපිරීම නෞකාවක් නිසා සිදුවූවක් ද එසේ නොමැති නම් මසුන් ඇල්ලීමේ දී සිදු කළ එකක් ද යන්න වැඩිදුර විමර්ශන සිදු කළ යුතු බවයි.\nමේ අතර, දින 3ක පමණ සිටි හලාවත අවට මුහුදේ කළු පැහැති තෙල් මිශ්‍රණ ද්‍රාවනයක් දක්නට ලැබෙන බව ධීවරයින් පවසනවා.\nමේ නිසා මත්ස්‍ය අස්වැන්න ද අඩුවී ඇති අතර මෙය ගිනිබත් වූ එක්ස්ප්‍රස් පර්ල් නෞකාවෙන් කාන්දු වන රසායනික ද්‍රව්‍යක් විය හැකි බවයි ධීවරයින් සැක කරන්නේ.",
       "URL": "https://www.hirunews.lk/345958/කැස්බෑවන්-මියයාමට-හේතුව-හෙළිවෙයි",
       "Category": "Local News",
       "Parent URL": "https://www.hirunews.lk/local-news.php?pageID=75"
}