{
       "Source": "hirunews",
       "Timestamp": "Thursday, 11 February 2021 - 14:18",
       "Headline": "ජගත් කවුන්සිලය ඉදිරිපත් කළ යෝජනාවලිය ගැන අගමැතිවරයා මහා සංඝරත්නයෙන් අදහස් විමසයි",
       "News Content": "ජිනිවා මානව හිමිකම් සැසිවාරයේදී ශ්‍රී ලංකාවට ඉදිරිපත් වන යෝජනාව සම්බන්ධයෙන් සාකච්ඡා කිරීම සඳහා අග්‍රාමාත්‍ය මහින්ද රාජපක්ෂ සහ මහා සංඝරත්නය අතර හමුවක් අරලියගහ මන්දිරයේදී පැවැත්වුණා.\nඊයේ පස්වරුවේ පැවැති මෙම හමුවේදි ලබන මස ඉදිරිපත් කරන එම යෝජනාවලිය සම්බන්ධයෙන් ගත යුතු ඉදිරි ක්‍රියාමාර්ග පිලිබඳව මහා සංඝරත්නය අග්‍රාමාත්‍යවරයාට උපදෙස් හා අවවාද ලබා දුන් බවයි අග්‍රාමාත්‍ය මාධ්‍ය ඒකකය සඳහන් කළේ.\nකොවිඩ් 19 වසංගතය සාර්ථකව මර්දනය කළ ලොව රටවල් අතර,ඉදිරියෙන් සිටින  ශ්‍රී ලංකාව අපකීර්තියට පත් කිරීමේ අරමුණින් ප්‍රෝඩාකාරි ලෙස මානව හිමිකම් යෝජනාවලිය නිර්මාණය කර ඇති බව ද එම සාකච්ඡාවට එක්වී සිටි විදේශ අමාත්‍ය දිනේෂ් ගුණවර්ධන සඳහන් කළා.",
       "URL": "https://www.hirunews.lk/262312/ජගත්-කවුන්සිලය-ඉදිරිපත්-කළ-යෝජනාවලිය-ගැන-අගමැතිවරයා-මහා-සංඝරත්නයෙන්-අදහස්-විමසයි",
       "Category": "Local News",
       "Parent URL": "https://www.hirunews.lk/local-news.php?pageID=2154"
}