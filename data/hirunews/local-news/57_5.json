{
       "Source": "hirunews",
       "Timestamp": "Saturday, 02 September 2023 - 8:21",
       "Headline": "සිංගප්පූරු ජනපති ධුරය ශ්‍රී ලාංකික සම්භවයක් සහිත පුද්ගලයෙකුට",
       "News Content": "සිංගප්පූරුවේ නව ජනපති ලෙස ශ්‍රී ලාංකික සම්භවයක් සහිත පුද්ගලයෙකු තේරී පත්ව තිබෙනවා.\n2011 වසරේ සිට 2019 දක්වා එරට නියෝජ්‍ය අග්‍රාමාත්‍යවරයා ලෙස කටයුතු කළ ධර්මන් ෂන්මුගරත්නම් මෙලෙස තේරී පත්ව ඇති අතර, මුදල්, අධ්‍යාපන සහ මානව සම්පත් කරළමනාකරණ අමත්‍යවරයා ලෙසද කටයුතු කර තිබුණා.\nඑමෙන්ම ඔහු එක්සත් ජාතීන්ගේ සංවිධානයේ මෙන්ම ජාත්‍යන්තර මූල්‍ය අරමුදලේ කමිටු සභාපතිවරයා ලෙසද කටයුතු කර ඇති බව සඳහන්.\nහිටපු ආර්ථික විද්‍යාඥයෙකු ද වූ 66 හැවිරිදි වියේ පසුවන ධර්මන් ෂන්මුගරත්නම්ගේ මව යාපනය - ඌරලු ප්‍රදේශයේ පදිංචිකාරිනියක්.\nඔහු සමග තරඟ වැදුණු අපේක්ෂකයන් දෙදෙනෙකු අභිබවා ඡන්ද 70.4 ක ප්‍රතිශතයක් ලබාගෙන ඇති බවයි විදෙස් මාධ්‍ය වාර්තා කළේ.",
       "URL": "https://www.hirunews.lk/346869/සිංගප්පූරු-ජනපති-ධුරය-ශ්‍රී-ලාංකික-සම්භවයක්-සහිත-පුද්ගලයෙකුට",
       "Category": "Local News",
       "Parent URL": "https://www.hirunews.lk/local-news.php?pageID=57"
}