{
       "Source": "hirunews",
       "Timestamp": "Tuesday, 12 June 2018 - 11:47",
       "Headline": "භූමිතෙල් 70ට දෙන්න කැබිනට් අනුමැතිය",
       "News Content": "අද (12) මධ්‍යම රාත්‍රියේ සිට භූමි තෙල් ලීටරයක මිල රුපියල් 70 දක්වා පහත දැමීමට අමාත්‍ය මණ්ඩල අනුමැතිය හිමිව තිබෙනවා.\nධීවර හා ජලජ සම්පත් සංවර්ධන අමාත්‍ය විජිත් විජයමුණි සොයිසා විසින් අදාළ කැබිනට් පත්‍රිකාව අද පැවති අමාත්‍ය මණ්ඩලයට ඉදිරිපත් කළ අතර, ඉදිරියේදී සියලුම ජනතාවට භූමි තෙල් ලීටරයක් රුපියල් 70කට ලබා ගත හැකි බවයි විෂය භාර අමාත්‍ය විජිත් විජයමුණි සොයිසා හිරු ප්‍රවෘත්ති අංශයට කියා සිටියේ.\nපසුගිය මැයි මස 10 වනදා මධ්‍යම රාත්‍රියේ සිට ඉන්ධන මිල ගණන් ඉහළ දැමීමට රජය කටයුතු කිරීමත් සමඟ රුපියල් 44ක්ව පැවති භූමි තෙල් ලීටරයක් රුපියල් 101 ක් දක්වා ඉහළ දැමුවේ රුපියල් 57කින්.",
       "URL": "https://www.hirunews.lk/192872/භූමිතෙල්-70ට-දෙන්න-කැබිනට්-අනුමැතිය",
       "Category": "Local News",
       "Parent URL": "https://www.hirunews.lk/local-news.php?pageID=3900"
}