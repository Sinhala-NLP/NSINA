{
       "Source": "hirunews",
       "Timestamp": "Monday, 19 April 2021 - 13:54",
       "Headline": "ගැබිණි මන්ත්‍රීවරියකට පහර දුන් මහරගම නාගරික මන්ත්‍රීවරියක් අත්අඩංගුවට",
       "News Content": "මහරගම නගර සභාවේ පොදුජන පෙරමුණේ නාගරික මන්ත්‍රී රසිකා ගුණසිංහට පහරදීමේ සිද්ධියකට අදාළව එම නගර සභාවේම සමගි ජන බලවේගය නියෝජනය කරන නාගරික මන්ත්‍රී ඉනෝජා මුණසිංහ අත්අඩංගුවට ගෙන තිබෙනවා.\nපහර කෑ බව කියන අදාළ මන්ත්‍රීවරිය ප්‍රතිකාර සඳහා ශ්‍රී ජයවර්ධනපුර රෝහල වෙත ඇතුළත් කර ඇති අතර, ඇය පස් මස් ගැබිණියක් ද වනවා.\nපසුගිය දා අභාවප්‍රාප්ත වූ මහරගම නගර සභාවේ උප සභාපතිවරයාගේ දේහය ඉකුත් 15 වන දා නගර සභා පරිශ්‍රයට රැගෙන ආ අවස්ථාවේ සැකකාර මන්ත්‍රීවරිය විසින් මෙම පහරදීම සිදුකර ඇති බව සඳහන්.\nඒ, මහරගම - පොල්වත්ත - දූව වත්ත මාර්ගයේ කාණුවක් සංවර්ධනය කිරීම සම්බන්ධයෙන් දෙදෙනා අතර ඇති වූ මත ගැටුමක් දුරදිග යාමෙන්.",
       "URL": "https://www.hirunews.lk/268880/ගැබිණි-මන්ත්‍රීවරියකට-පහර-දුන්-මහරගම-නාගරික-මන්ත්‍රීවරියක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=2010"
}