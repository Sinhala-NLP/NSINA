{
       "Source": "hirunews",
       "Timestamp": "Monday, 20 February 2017 - 12:52",
       "Headline": "බඳින තුවක්කුවක් නිසා සිසුවෙකුගේ දිවි අහිමිවෙයි",
       "News Content": "බඳින තුවක්කුවක් මුල් කරගෙන ඇති වූ ගැටුමකින් තලාව නබඩවැව ප්‍රදේශයේ පදිංචි 17 හැවිරිදි සිසුවෙකු ජීවිතක්ෂයට පත්ව තිබෙනවා.\nඥාතින් පිරිසක් අතර මෙම ගැටුම ඊයේ පස්වරුවේ හට ගෙන ඇති අතර, එහිදී තුවාල ලැබූ මියගිය පාසල් සිසුවාගේ පියා සහ මාමාවරුන් දෙදෙනෙකු බරපතල තත්ත්වයෙන් අනුරාධපුර ශික්ෂණ රෝහලේ ප්‍රතිකාර ලබන බවයි තලාව පොලිසිය ප්‍රකාශ කළේ.\nදැනට රෝහලේ ප්‍රතිකාර ලබන මියගිය සිසුවාගේ එක් මාමා කෙනෙකු සිසුවාට සහ ඔහුගේ පියාට මුලින් පහරදී තිබෙනවා.\nඅනතුරුව ගැටුම සමතයට පත් කිරීම සඳහා පැමිණි අනෙක් පුද්ගලයාට ද සැකකරු විසින් පහරදී ඇති බවයි පොලිසිය සඳහන් කළේ.\nසැකකරු සතුව පවතින බදින තුවක්කුවක් සම්බන්ධයෙන් මියගිය සිසුවා සහ ඔහුගේ පියා පොලිසියට කළ පැමිණිල්ලක් මුල් කරගනිමින් මෙම පහරදීම සිදුකර ඇති බව හිරු වාර්තාකරු කියා සිටියා.\nමියගිය පාසල් සිසුවා පසුගිය වසරේ සාමාන්‍ය පෙළ විභාගයට පෙනී සිට තිබෙනවා.",
       "URL": "https://www.hirunews.lk/154950/බඳින-තුවක්කුවක්-නිසා-සිසුවෙකුගේ-දිවි-අහිමිවෙයි",
       "Category": "Local News",
       "Parent URL": "https://www.hirunews.lk/local-news.php?pageID=4652"
}