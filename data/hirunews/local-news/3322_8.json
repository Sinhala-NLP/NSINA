{
       "Source": "hirunews",
       "Timestamp": "Sunday, 02 June 2019 - 12:22",
       "Headline": "දෙහිවල - ගල්කිස්ස වෙරළ කළු වෙයි",
       "News Content": "දෙහිවල සිට ගල්කිස්ස දක්වා වන වෙරළ තීරය කිසියම් තෙල් වැනි ද්‍රව්‍යයකින් අපවිත්‍ර වී ඇති බවට වාර්තාවනවා.\nකළු පැහැති තෙල් තට්ටුවක් මුහුදු ජලයේ මෙන්ම වෙරළ තීරයේද දක්නට ලැබෙන බව සඳහන්.\nඑම වෙරළ තීරයේ ව්‍යායාම්වල නිරතවීමට අද උදෑසන පැමිණි පිරිස්ද මේ හේතුවෙන් දැඩි දුෂ්කරතාවකට පත්වූ බවයි වාර්තාවන්නේ.\nහිරු ප්‍රවෘත්ති අංශය මේ සම්බන්ධයෙන් සමුද්‍රීය පරිසර ආරක්ෂණ අධිකාරියෙන් විමසීමක් කළා.\nඑහි සාමාන්‍යාධිකාරි ආචාර්ය ටර්නි ප්‍රදීප් කුමාර කියා සිටියේ කිසියම් නෞකාවක් මගින් අනවසරයෙන් ඉන්ධන මුදාහැර ඇති බවට සැක පළ කරන බවයි.\nඑය සොයාබැලීම සඳහා වෙරළාරක්ෂක බලකායට අයත් නෞකා කිහිපයක් මේ වනවිටත් අදාළ මුහුදු ප්‍රදේශවල පරීක්ෂණ ආරම්භ කර ඇති බවද ඔහු වැඩිදුරටත් කියා සිටියා.",
       "URL": "https://www.hirunews.lk/217566/දෙහිවල-ගල්කිස්ස-වෙරළ-කළු-වෙයි",
       "Category": "Local News",
       "Parent URL": "https://www.hirunews.lk/local-news.php?pageID=3322"
}