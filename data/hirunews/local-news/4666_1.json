{
       "Source": "hirunews",
       "Timestamp": "Saturday, 11 February 2017 - 19:57",
       "Headline": "නියෝජ්‍ය ඇමති අරුන්දිකගෙන් පොලිසියට පැමිණිල්ලක්",
       "News Content": "හිටපු ජනාධිපති මහින්ද රාජපක්ෂ මහතාගේ රුව සහිත බැනරයක් කඩා ඉවත් කිරීම සම්බන්ධයෙන් නියෝජ්‍ය අමාත්‍ය අරුන්දික ප්‍රනාන්දු මහතා අද\nවෙන්නප්පුව පොලිසියට පැමිණිල්ලක් කර තිබෙනවා.\nමෙම බැනරය ප්‍රදර්ශනය කර තිබුණේ කොච්චිකඩේ ප්‍රදේශයෙන් මා ඔය හරහා ඉදිකරන පාලමක ඉදිකිරීම් ආරම්භ කිරීමේ උත්සවයක් වෙනුවෙන්.\nකොච්චිකඩේ ප්‍රදේශයෙන් වයඹ පළාත සහ බස්නාහිර පළාත යා කරමින් මා ඔය හරහා ඉදිකරන පාලමේ ඉදිකිරීමේ උත්සවය හෙට පැවැත්වීමට නියමිතයි.\nමෙම උත්සවය සඳහා අරුන්දික ප්‍රනාන්දු නියෝජ්‍ය අමාත්‍යවරයා විසින් හිටපු ජනාධිපතිවරයාගේ රුව සහිත බැනරයක් ප්‍රදර්ශනය කර තිබී ඇති අතර, යම්කිසි පිරිසක් විසින් එය ඊයේ රාත්‍රීෙය් ගළවා ඉවත් කර තිබෙනවා.\nඋත්සවය පැවැත්වීමට නියමිත ස්ථානයට අද දහවල් පැමිණි නියෝජ්‍ය අමාත්‍ය අරුන්දික ප්‍රනාන්දු මහතා මේ සිද්ධිය සම්බන්ධයෙන් මහාමාර්ග රාජ්‍ය අමාත්‍ය ඩිලාන් පෙරේරාට මහතාට දුරකතන ඇමතුමක් ලබාදී තම විරෝධය පළ කළා.",
       "URL": "https://www.hirunews.lk/154256/නියෝජ්‍ය-ඇමති-අරුන්දිකගෙන්-පොලිසියට-පැමිණිල්ලක්",
       "Category": "Local News",
       "Parent URL": "https://www.hirunews.lk/local-news.php?pageID=4666"
}