{
       "Source": "hirunews",
       "Timestamp": "Tuesday, 28 June 2016 - 14:39",
       "Headline": "පැරදුණු කණ්ඩායම නව මුහුණුවරකින්",
       "News Content": "හිටපු ජනාධිපති මහින්ද රාජපක්ෂගේ පරාජයට මුල් වූ කණ්ඩායම නැවතත් වෙනත් මුහුණුවරකින් සංවිධාන වෙමින් සිටින බව එක්සත් ජාතික පක්ෂ පාර්ලිමේන්තු මන්ත්‍රී කාවින්ද ජයවර්ධන ප්‍රකාශ කළා.\nසිරිකොත පක්ෂ මූලස්ථානයේ අද පැවැති මාධ්‍ය හමුවකට එක්වෙමින් ඔහු කියා සිටියේ ඒකාබද්ධ විපක්ෂය සමඟ එක්වී ඉදිරි මැතිවරණයකට තරඟ කර ආණ්ඩුවට පරාජයට පත් කිරීම මෙම කණ්ඩායමේ අරමුණ වී ඇති බවයි.\nමෙහිදී මහබැංකු අධිපතිවරයා සම්බන්ධයෙන් මාධ්‍යවේදීන් නැගූ පැණයකට පිළිතුරු ලබාදෙමින් මන්ත්‍රීවරයා කියා සිටියේ අර්ජුන මහේන්ද්‍රන් කෝප් කමිටුවෙන් සිදුකරන පරීක්ෂණවලින් වැරදිකරු වන්නේ නම් ඔහු එම තනතුරෙන් ඉවත් වනු ඇති බවයි.",
       "URL": "https://www.hirunews.lk/136674/පැරදුණු-කණ්ඩායම-නව-මුහුණුවරකින්",
       "Category": "Local News",
       "Parent URL": "https://www.hirunews.lk/local-news.php?pageID=4987"
}