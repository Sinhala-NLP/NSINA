{
       "Source": "hirunews",
       "Timestamp": "Tuesday, 21 April 2020 - 13:59",
       "Headline": "රථ වාහන දඩ ගෙවීමට සහන කාලයක්",
       "News Content": "කොරෝනා වෛරසය පාලනය කිරීම සඳහා රජය විසින් ඇඳිරි නීතිය ක්‍රියාත්මක කිරීමත් සමඟ කාලය ඉකුත් වූ රථවාහන දඩ පත්‍රිකාවලට ගෙවීම් සඳහා ලබාදී තිබූ සහන කාලය ලබන මස 02 වනදා දක්වා දීර්ඝ කර තිබෙනවා.\nඊට කොළඹ, ගම්පහ, කළුතර සහ පුත්තලම යන දිස්ත්‍රික්ක අයත් නොවන බවයි තැපැල් දෙපාර්තමේන්තුව නිකුත් කළ නිවේදනයක දැක්වෙන්නේ.\nඑම දිස්ත්‍රික්කවල කාලය ඉකුත් වූ දඩ පත්‍රිකාවල ගෙවීම් සඳහා ලබාදී තිබූ සහන කාලය ඇඳිරි නීතිය ඉවත් කිරීමෙන් පසු තැපැල් කාර්යාල විවෘත කිරීමෙන් අනතුරුව දැනුම්දෙන බවයි තැපැල් දෙපාර්තමේන්තුව නිවේදනය කළේ.",
       "URL": "https://www.hirunews.lk/239123/රථ-වාහන-දඩ-ගෙවීමට-සහන-කාලයක්",
       "Category": "Local News",
       "Parent URL": "https://www.hirunews.lk/local-news.php?pageID=2782"
}