{
       "Source": "hirunews",
       "Timestamp": "Saturday, 03 December 2022 - 13:26",
       "Headline": "සුදු මැස්සා මර්දන වැඩපිළිවෙල තවදුරටත්",
       "News Content": "පොල් වගාවට හානිදායක සුදුමැස්සා කෘමියා මර්දනය කිරීමට කෘත්‍රිම සහ ස්වභාවික කෘමිනාශක යොදා ගනිමින් මේ වනවිටත් වැඩසටහන් රැසක් ක්‍රියාත්මක බව පොල් පර්යේෂණ ආයතනය පවසනවා.\nඑහි පරීක්ෂණ අංශයේ නියෝජ්‍ය අධ්‍යක්ෂිකා ආචාර්ය නයනි ආරච්චිගේ ප්‍රකාශ කළේ පොල් ගස්වලට කෘමිනාශක ඉසීමට භාවිත කරන යන්ත්‍ර ඕනෑම අයෙකුට අදාළ පොල් පර්යේෂණ ආයතනය හරහා ලබා ගැනීමේ හැකියාව ද පවතින බවයි.\nමේ වනවිට සුදුමැස්සා, ගම්පහ, කොළඹ, කුරුණෑගල, කෑගල්ල, පුත්තලම, රත්නපුර, මහනුවර සහ කළුතර ඇතුලු ප්‍රදේශ රැසක ව්‍යාප්ත වෙමින් පවතිනවා.\nකෙසේ වෙතත්, අදාළ ප්‍රදේශයන්හි ව්‍යාප්ත වීම අනුව භාවිත කරන කෘමිනාශක වෙනස් වන බවයි හිරු ප්‍රවෘත්ති අංශය කළ විමසීමකදී පොල් පර්යේෂණ ආයතනයේ පරීක්ෂණ අංශයේ නියෝජ්‍ය අධ්‍යක්ෂිකා ආචාර්ය නයනි ආරච්චිගේ වැඩිදුරටත් කියා සිටියේ.",
       "URL": "https://www.hirunews.lk/321855/සුදු-මැස්සා-මර්දන-වැඩපිළිවෙල-තවදුරටත්",
       "Category": "Local News",
       "Parent URL": "https://www.hirunews.lk/local-news.php?pageID=691"
}