{
       "Source": "hirunews",
       "Timestamp": "Friday, 12 March 2021 - 18:20",
       "Headline": "බෝපත්තලාව රක්ෂිතයේ දර කැඩිමට ගිය තරුණයෙකු අතුරුදන් - තරුණයා සොයා මෙහෙයුම් (වීඩියෝ)",
       "News Content": "බෝපත්තලාව රජයේ රක්ෂිතයේ දර කැඩීමට ගොස් අතුරුදන්වූ තරුණයෙකු සොයා පොලිසිය සහ ප්‍රදේශවාසීන් මෙහෙයුමක් ආරම්භ කර තිබෙනවා.\nමෙම තරුණයා පසුගිය (09) දින උදෑසන රක්ෂිතයට දර කැඩිමට ගොස් ඇති අතර මේ වන තෙක් නිවසට නොපැමිණිම නිසා දෙමව්පියන් පොලිසියට පැමිණිලි කර ඇතැයි සඳහන්.\nඅතුරුදහන් වි ඇත්තේ බගවන්තලාව පොලිස් වසමට අයත් ලින්ස්ටඩ් තේ වත්තේ ඉහල කොටසේ පදිංචි 26 හැවිරිදි තරුණයෙක්.\nමෙම තරුණයා නිරන්තරයෙන් දර කැඩීමට රක්ෂිතයට යන අතර ඔහුගේ ජංගම දුරකථනය ද මේවන විට ක්‍රියා විරහිත වී ඇති බවටයි අනාවරණ වී ඇත්තේ.\nඔහුගේ ජංගම දුරකථනයේ ලබාගත් ඇමතුම් ඔස්සේ වෙනම පරික්ෂණයක් ආරම්භ කර ඇති බවද බගවන්තලාව පොලිසිය සදහන් කලා.",
       "URL": "https://www.hirunews.lk/265145/බෝපත්තලාව-රක්ෂිතයේ-දර-කැඩිමට-ගිය-තරුණයෙකු-අතුරුදන්-තරුණයා-සොයා-මෙහෙයුම්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2092"
}