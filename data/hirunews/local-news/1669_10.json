{
       "Source": "hirunews",
       "Timestamp": "Saturday, 25 September 2021 - 14:58",
       "Headline": "ඉන්දීය මූල්‍ය බුද්ධි ඒකකය ජැක්ලීන්ගෙන් යළි ප්‍රශ්න කරයි",
       "News Content": "බොලිවුඩ්පුරයේ ජනප්‍රිය නිලියක වන ශ්‍රී ලාංකික ජැක්ලීන් ෆර්නැන්ඩස්ගෙන් ඉන්දීය මූල්‍ය බුද්ධි ඒකකය අද නැවතත් ප්‍රශ්න කරන බව එරට මාධ්‍ය වාර්තා කළා.\nඒ මූල්‍ය විශුද්ධිකරණ චෝදනාවකට අදාළවයි.\nඉන්දියාවේ රන්බක්සි ප්‍රවර්ධකයන් වූ ෂිවින්දර් සිං සහ මල්වින්දර් සිං යන අය වෙතින් ඉන්දීය රුපියල් කෝටි 200 ක් වංචා කළ බවට සුරේෂ් චන්ද්‍රසේකාර් නමැත්තෙකුට චෝදනා එල්ල වී තිබෙනවා.\nජැකලීන් ෆර්නෑන්ඩස් ඔහුගේ බිරිඳ වූ ලීනා පෝල් හරහා චන්ද්‍රසේකාර් දැන සිටි බවයි වාර්තා වන්නේ.\nඔහු මේ වනවිට රක්ෂිත බන්ධනාගාර ගතව පසුවනවා.\nසුරේෂ් චන්ද්‍රසේකාර් නිරන්තරයෙන් දුරකථන සහ කෙටි පණිවුඩ මාර්ගයෙන් ජැක්ලීන් සමග සබඳතාවක් පවත්වා ඇති බවයි අනාවරණ වී ඇත්තේ.\nඉන්දීය මූල්‍ය බුද්ධි ඒකකය ඇගෙන් ප්‍රශ්න කරනු ලබන්නේ ඒ පිළිබඳවයි.\nපසුගිය මාසයේදී ද මූල්‍ය බුද්ධි ඒකකය මගින් ජැක්ලීන් ෆර්නෑන්ඩස්ගෙන් පැය 5ක ප්‍රකාශයක් ලබා ගත්තා.",
       "URL": "https://www.hirunews.lk/283207/ඉන්දීය-මූල්‍ය-බුද්ධි-ඒකකය-ජැක්ලීන්ගෙන්-යළි-ප්‍රශ්න-කරයි",
       "Category": "Local News",
       "Parent URL": "https://www.hirunews.lk/local-news.php?pageID=1669"
}