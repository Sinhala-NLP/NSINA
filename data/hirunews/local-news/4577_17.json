{
       "Source": "hirunews",
       "Timestamp": "Wednesday, 05 April 2017 - 12:26",
       "Headline": "කොළඹ දකුණු මුහුදේ ගිනිගන්නා නෞකාවේ ගින්න නිවීමට ගුවන් හමුදා සහය (ඡායාරූප)",
       "News Content": "කොළඹට දකුණු මුහුදේ නෞකාවක හටගෙන තිබෙන ගින්න නිවීම සදහා ගුවන් හමුදාවේ බෙල් 212 වර්ගයේ හෙලිකොප්ටර් යානයක් මේ වන විට යොදවා තිබෙනවා.\nඒ අනුව ගින්න නිවා දැමීම සඳහා නාවික හමුදාවේ පී 412 සහ පී 436 යන වේග ප්‍රහාරක යාත්‍රා එකව ඇති අතර කොළඹ වරාය සතු රාවණා සහ මහ වැව යන ටග් යාත්‍රාවන් ද ඒ සදහා එකව ඇති බව සදහන්.\nනාවික හමුදාව පවසන්නේ හටගෙන ඇති ගින්න සම්පූර්ණයෙන් මැඩ පවත්වන තෙක් වේග ප්‍රහාරක යාත්‍රාවන් 2 එම මුහුදු සීමාවේ රඳවා තබා, තව දුරටත් ඔවුන්ට සහාය දක්වන බවයි.",
       "URL": "https://www.hirunews.lk/158542/කොළඹ-දකුණු-මුහුදේ-ගිනිගන්නා-නෞකාවේ-ගින්න-නිවීමට-ගුවන්-හමුදා-සහය-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4577"
}