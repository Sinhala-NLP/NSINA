{
       "Source": "hirunews",
       "Timestamp": "Tuesday, 19 July 2022 - 14:17",
       "Headline": "යූරියා පොහොර මලු අලෙවි කිරීමේ දී බරට පමණක් මුදල් ගන්නැ යි උපදෙස් (වීඩියෝ)",
       "News Content": "ඉදිරියේදි ගොවීන්ට, යූරියා පොහොර මලු අලෙවි කිරිමේ දී එහි අඩංගු බරට පමණක් මුදල් ලබා ගන්නා ලෙස කෘෂිකර්ම අමාත්‍යාංශයේ ලේකම් රෝහණ පුෂ්පකුමාර ගොවිජන සේවා මධ්‍යස්ථානවලට උපදෙස් ලබා දී තිබෙනවා.\nඉන්දීය රජය විසින් ලබා දුන් පොහොර, කිලෝ 50 මළුවලට අසුරනු ලබන්නේ කොළඹ වරායේ පිහිටි යන්ත්‍ර තුනක් මගින් වන අතර, බෑගයක අඩංගු පොහොර ප්‍රමාණය මනිනු ලබන්නේද යාන්ත්‍ර මගින්.\nඑහි දී යම් දෝෂයක් සිදුව ඇත්නම් ගොවීන්ට පාඩුවක් නොවන ලෙස කෘෂිකර්ම අමාත්‍යාංශය කටයුතු කරන බව ලේකම්වරයා සඳහන් කළා.\nහිරු ප්‍රවෘත්ති අංශය මගින් දඹුල්ල ප්‍රදේශයේ ගොවීන්ට ලබාදුන් යූරියා පොහොර මළුවල නිසි බරින් යුත් පොහොර නොතිබුණු බවට අනාවරණ කළ අතර, කෘෂිකර්ම අමාත්‍යාංශයේ ලේකම්වරයා අද රජයේ පොහොර සමාගම් දෙක නිරීක්ෂණය කිරීමෙන් අනතුරුවයි මේ බව සඳහන් කළේ.",
       "URL": "https://www.hirunews.lk/310396/යූරියා-පොහොර-මලු-අලෙවි-කිරීමේ-දී-බරට-පමණක්-මුදල්-ගන්නැ-යි-උපදෙස්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1008"
}