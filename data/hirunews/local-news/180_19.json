{
       "Source": "hirunews",
       "Timestamp": "Sunday, 16 July 2023 - 9:29",
       "Headline": "පොලිස් පෙම්වතියගේ නිරුවත් ඡායාරූප අන්තර්ජාලයට යොමු කල මත්ලෝලී පොලිස් පෙම්වතා අත්අඩංගුවට",
       "News Content": "පෙම්වතියගේ නිරුවත් ඡායාරූප හා වීඩියෝ අන්තර්ජාලයට මුසු කළ පොලිස් කොස්තාපල්වරයකු පරිගණක අපරාධ විමර්ශන කොට්ඨාසය විසින් අත්අඩංගුවට ගෙන තිබෙනවා.\nපොලිස් කොස්තාපල්වරයාගේ පෙම්වතිය වූ පොලිස් කොස්තාපල්වරියක් සිදු කළ පැමිණිල්ලක් මත මෙම විමර්ශන ආරම්භ කර ඇති බවයි පොලිසිය පැවසුවේ.\nඅදාළ පොලිස් නිළධාරියා මත්ද්‍රව්‍යවලට දැඩිව ඇබ්බැහි වී සිටින පුද්ගලයෙක් වන අතර ඔහුගේ පියාද පොලිසියේ සේවය කරන බවයි වාර්තා වී ඇත්තේ.\nමෙම සැකකාර පොලිස් කොස්තාපල්වරයා වයස අවුරුදු 25ක් වන පූගොඩ ප්‍රදේශයේ පදිංචිකරුවෙක්.\nකෙසේ වෙතත් මෙම සිදුවීමට අදාළව පොලිස් කොස්තාපල්වරිය සම්බන්ධයෙන්ද විමර්ශන සිදුකර ඇයගේ ද වැඩ තහනම් කිරීමට පොලිස් මූලස්ථානය පියවර ගෙන තිබෙනවා.",
       "URL": "https://www.hirunews.lk/341369/පොලිස්-පෙම්වතියගේ-නිරුවත්-ඡායාරූප-අන්තර්ජාලයට-යොමු-කල-මත්ලෝලී-පොලිස්-පෙම්වතා-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=180"
}