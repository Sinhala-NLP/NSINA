{
       "Source": "hirunews",
       "Timestamp": "Sunday, 07 March 2021 - 9:36",
       "Headline": "හැටන් නගරයේ වෙළඳසැලක් ගිනිගෙන විනාශ වෙයි (වීඩියෝ)",
       "News Content": "දික්ඔය නගරයේ දරවල, මාර්ගයේ පිහිටි රෙදි පිළි මැසිමේ වෙලඳසැළක් ගිනිගෙන විනාශ වී තිබෙනවා.\nඊයේ (06) රාත්‍රි 7ට පමණ මෙම ගින්න හටගෙන ඇති බවයි හැටන් පොලිසිය පැවසුවේ.\nගින්නෙන් කිසිවෙකුටත් හානියක් සිදු වි නොමැති අතර වෙළදසැලේ තිබූ රෙදි මැසිමේ යන්ත්‍ර දෙකක් සහ රෙදි පිළි විශාල ප්‍රමාණයක් විනාශ වී තිබෙනවා.\nපැතිර යමින් තිබු ගින්න ප්‍රදේශවාසින් එක්ව පාලනය කර ඇති අතර ගින්නෙන් සිදු වූ අලාභය මෙතෙක් තක්සේරු කර නැහැ.\nවිදුලි කාන්දුක් හේතුවෙන් මෙම ගින්න හටගන්නට ඇතැයි පොලිසිය සැකපළ කරනවා.\nහැටන් පොලිසියයි සිද්ධිය සම්බන්ධයෙන් වැඩිදුර පරීක්ෂණ පවත්වන්නේ.",
       "URL": "https://www.hirunews.lk/264578/හැටන්-නගරයේ-වෙළඳසැලක්-ගිනිගෙන-විනාශ-වෙයි-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2105"
}