{
       "Source": "hirunews",
       "Timestamp": "Thursday, 09 February 2023 - 17:16",
       "Headline": "නිතීවිරෝධී ලෙස මෙරටට රැගෙන ආ මුහුදු ජීවීන් සමග පුද්ගලයින් දෙදෙනෙකු නාවික හමුදාව භාරයට (ඡායාරූප)",
       "News Content": "නීති විරෝධී ලෙස මෙරටට රැගෙන ආ වියළි මුහුදු කූඩැල්ලන් කිලෝග්‍රෑම් 239ක් සහ මෝර වරල් කිලෝග්‍රෑම් 921ක් සමග සැකකරුවන් දෙදෙනෙකු නාවික හමුදාව භාරයට ගෙන තිබෙනවා.\nඒ, පුත්තලම, සේරක්කුලිය ප්‍රදේශයේ දී අද (09) අළුයම නාවික හමුදාව සිදුකළ විශේෂ සෝදිසි මෙහෙයුමක දීයි.\nනාවික හමුදාව පවසන්නේ, සැකකටයුතු ලෙස නවතා තිබූ ලොරි රථ 2ක් පරික්ෂාවට ලක් කළ අවස්ථාවේ දී මෙම සැකකරුවන් සිය භාරයට ගත් බවයි.\n41 හා 48 හැවිරිදි මෙම සැකකරුවන් පුත්තලම සහ අලුත් එළුවන්කුලම යන ප්‍රදේශවල පදිංචිකරුවන්.\nමෙම සැකකරුවන් සහ නාවික හමුදාව භාරයට ගත් වියළි මුහුදු කූඩැල්ලන්, මෝර වරල් තොගය සහ ලොරි රථ දෙක 2ක ඉදිරි නීතිමය කටයුතු සඳහා කටුනායක රේගු නිවාරණ කාර්යාලය වෙත භාැ දීමට නියමිත බවයි නාවික හමුදාව පවසන්නේ.",
       "URL": "https://www.hirunews.lk/327053/නිතීවිරෝධී-ලෙස-මෙරටට-රැගෙන-ආ-මුහුදු-ජීවීන්-සමග-පුද්ගලයින්-දෙදෙනෙකු-නාවික-හමුදාව-භාරයට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=546"
}