{
       "Source": "hirunews",
       "Timestamp": "Monday, 11 February 2019 - 7:12",
       "Headline": "මිල සූත්‍රයට අනුව අද යළි තෙල් මිලේ වෙනසක්",
       "News Content": "ලෝක ඉන්ධන මිලට සාපේක්ෂව ක්‍රියාත්මක ඉන්ධන මිල සූත්‍රයට අනුව නවතම ඉන්ධන මිල ගණන් අද (11) දිනයේදී මුදල් අමාත්‍යාංශය ප්‍රකාශයට පත් කිරීමට නියමිතයි.\nඉන්ධන මිල සූත්‍රයට අනුව සෑම මසකම 10 වනදා මිල සංශෝධනයක් සිදු කෙරෙන නමුත් ඊයේ ඉරිදා දිනයක් වූ හෙයින් මිල සංශෝධනය අදට කල් දැමුණා.\nඉකුත් 10 වන දා ඉන්ධන මිල සූත්‍රයට අනුව පෙට්‍රල් සහ ඩීසල් ලීටරයක මිල රුපියල් 2කින් ද, සුපිරි ඩීසල් ලීටරයක මිල රුපියල් 3කින් අඩු කිරීමට ද මුදල් අමාත්‍යාංශය පියවර ගත්තා.\nඑලෙස මිල ගණන් පහත දැමූ අවස්ථාවේදී ලෝක වෙළදපොළේ බොර තෙල් බැරලයක මිල සටහන් වූයේ ඇමරිකානු ඩොලර් 59ක් ලෙසටයි.\nඑහෙත් පසුගිය කාලයේදී බ්‍රෙන්ට් වර්ගයේ බොරතෙල් බැරලයක මිල ඩොලර් 64ක් ලෙස සටහන් වුණා.\nවෙනිසියුලාවට එරෙහිව ඇමරිකානු සම්බාධක පැනවීම සහ ඔපෙක් සංවිධානයේ රටවල නිෂ්පාදන කප්පාදුව මෙලෙස තෙල් මිල ඉහළ යාමට හේතු වී තිබෙනවා.",
       "URL": "https://www.hirunews.lk/210142/මිල-සූත්‍රයට-අනුව-අද-යළි-තෙල්-මිලේ-වෙනසක්",
       "Category": "Local News",
       "Parent URL": "https://www.hirunews.lk/local-news.php?pageID=3508"
}