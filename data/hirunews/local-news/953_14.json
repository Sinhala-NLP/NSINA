{
       "Source": "hirunews",
       "Timestamp": "Tuesday, 09 August 2022 - 13:21",
       "Headline": "බිබිලේ ලොරි රථයක් පෙරළී සිසුන් 10කට තුවාල (වීඩියෝ)",
       "News Content": "බිබිල - දොඩංගොල්ල ප්‍රදේශයේ දී පාසල් සිසුන් ප්‍රවාහනය කළ ලොරි රථයක් මාර්ගය හරහා පෙරලීමෙන් එහි ගමන් ගත් සිසුන් දස දෙනෙකු අද උදෑසන තුවාල ලැබුවා.\nබිබිල මූලික රෝහලට ඇතුළත් කළ ඉන් දෙදෙනෙකුගේ තත්ත්වය බරපතළ බවයි රෝහල් ප්‍රකාශකයෙකු කියා සිටියේ.\nමේ අතර, වර්ෂාවත් සමඟ පස්කදු කඩා වැටීම නිසා අවහිර වී තිබූ උඩරට මාර්ගයේ දූම්රිය ධාවනය යලි යථාතත්වයට පත් කර තිබෙනවා.\nකෙසේ වෙතත් රාත්‍රී කාලයේ තැපැල් දුම්රිය අද දිනයේ ධාවනය නොවන බවයි දුම්රිය දෙපාර්තමේන්තුව ප්‍රකාශ කළේ.",
       "URL": "https://www.hirunews.lk/312318/බිබිලේ-ලොරි-රථයක්-පෙරළී-සිසුන්-10කට-තුවාල-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=953"
}