{
       "Source": "hirunews",
       "Timestamp": "Monday, 04 April 2016 - 11:30",
       "Headline": "ඉන්දීය ජාතිකයින් 8 දෙනා වකුගඩු ලබාදුන් බවට පිළිගනී",
       "News Content": "ඉන්දු - ශ්‍රී ලංකා වකුගඩු ජාවාරම සම්බන්ධයෙන් අත්අඩංගුවට ගැනුනු ඉන්දීය ජාතිකයින් 8 දෙනාගෙන් හයදෙනෙකු මෙරට පෞද්ගලික රෝහල්වලදී සිය වකුගඩු ලබාදුන් බවට ඔවුන් වෙනුවෙන් පෙනී සිටි නීතීඥවරයා පිළිගෙන තිබෙනවා.\nඒ අද මෙම නඩුව කොළඹ ප්‍රධාන මහේස්ත්‍රාත් ගිහාන් පිලපිටිය හමුවේ කැඳවනු ලැබූ අවස්ථාවේදියි.\nමෙම නීතීඥවරයා තවදුරටත් අධිකරණය හමුවේ ප්‍රකාශ කර ඇත්තේ පෞද්ගලික රෝහල් තුනකදී  මෙම සැත්කම් නීත්‍යානුකුලව සිදුකර ඇති බවයි.\nඒ සඳහා සෞඛ්‍ය අධ්‍යක්‍ෂ ජනරාල්වරයාගේ අනුමැතිය හිමිව තිබූ බවද ඔහු පෙන්වා දුන්නා.\nකෙසේ වෙතත් මෙම ඉන්දියන් ජාතිකයන් අටදෙනා මේ මස 18 වනදා දක්වා යළිත් රක්ෂිත බන්ධනාගාර ගත කිරීමටයි ප්‍රධාන මහේස්ත්‍රාත්වරයා නියෝග කළේ.",
       "URL": "https://www.hirunews.lk/130083/ඉන්දීය-ජාතිකයින්-8-දෙනා-වකුගඩු-ලබාදුන්-බවට-පිළිගනී",
       "Category": "Local News",
       "Parent URL": "https://www.hirunews.lk/local-news.php?pageID=5102"
}