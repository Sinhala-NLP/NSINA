{
       "Source": "hirunews",
       "Timestamp": "Thursday, 23 June 2022 - 20:53",
       "Headline": "ඖෂධ හිඟයෙන් ඉදිරි දෙසතියේ දී රෝහල් පද්ධතිය කඩා වැටෙන බවට GMOA වෙතින් රතු එළි",
       "News Content": "ඖෂධ හිඟය මේ තත්ත්වයෙන්ම ඉදිරියට පැවතුණහොත් ඉදිරි සති දෙක තුන තුළ දිවයිනේ රෝහල් පද්ධතිය ඖෂධ නොමැතිවීමෙන් කඩා වැටීමට නියමිත බව රජයේ වෛද්‍ය නිලධාරීන්ගේ සංගමය අනතුරු අඟවනවා.\nඅද (23) පැවති ප්‍රවෟත්ති සාකච්ඡාවකදී වෛද්‍ය හරිත අලුත්ගේ ප්‍රකාශ කළේ ලබන අගෝස්තු මාසය වනවිට රටේ ඖෂධ හිඟය අවම කරන\nබවට සෞඛ්‍ය අමාත්‍යවරයා කර ඇති ප්‍රකාශය සම්බන්ධයෙන් විශ්වාසය පල කළ නොහැකි බවයි.\nමේ අතර, එක්සත් ජාතීන්ගේ සංවර්ධන වැඩසටහන සහ මෙරට ප්‍රමුඛ පෙලේ සමාගම් කිහිපයක් එක්ව ශ්‍රී ලංකාවේ ආහාර සහ ඖෂධ අවශ්‍යතාව වෙනුවෙන් වි‍ශේෂ වැඩසටහනක් ආරම්භ කර තිබෙනවා.\nරටේ පවතින ආර්ථික අර්බුදය හමුවේ බලපෑමට ලක්ව ඇති ඖෂධ සහ ආහාර ක්ෂේත්‍රයන් සඳහා පහසුකම් සැලසීමටයි එක්සත් ජාතීන්ගේ සංවර්ධන වැඩසටහන මෙරට පුද්ගලික සමාගම් කිහිපයක් එක්ව මෙ වැඩසටහන ආරම්භ කළේ.\nකොළඹ පිහිටි එක්සත් ජාතීන්ගේ කාර්යාලයේ පැවති එහි ආරම්භක අවස්ථාවට එක්සත් ජාතීන්ගේ සංවිධානයේ මෙරට නේවාසික සම්බන්ධීකාරක හැනා සිංගර් ද එක්වුණා.",
       "URL": "https://www.hirunews.lk/308006/ඖෂධ-හිඟයෙන්-ඉදිරි-දෙසතියේ-දී-රෝහල්-පද්ධතිය-කඩා-වැටෙන-බවට-gmoa-වෙතින්-රතු-එළි",
       "Category": "Local News",
       "Parent URL": "https://www.hirunews.lk/local-news.php?pageID=1073"
}