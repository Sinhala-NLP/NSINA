{
       "Source": "hirunews",
       "Timestamp": "Thursday, 04 January 2018 - 9:51",
       "Headline": "අනුරාධපුර අනතුරකින් 11 ක් රෝහලේ (ඡායාරූප)",
       "News Content": "අනුරාධපුර - පාදෙණිය ප්‍රධාන මාර්ගයේ ගල්ගමුව සතිපොල ඉදිරිපිට අද (04) උදැසන සිදු වු  අනතුරකින් පුද්ගලයින් 11 දෙනෙකු තුවාල ලබා ගල්ගමුව මුලික රෝහලට ඇතුලත්කර තිබෙනවා.\nපොලිසිය සඳහන් කළේ වෑන් රථයක් මාර්ගයෙන් ඉවතට පැන අසල පිහිටි ගසක  වැදිමෙන් මෙම අනතුර සිදු වී ඇති බවයි.\nගල්ගමුව මුලික රෝහලට ඇතුලත් කල පුද්ගලයින්ගෙන් 8 දෙනෙකු වැඩිදුර ප්‍රතිකාර සඳහා අනුරාධපුර ශික්ෂණ රෝහල වෙත යොමු කර තිබෙනවා.\nරියදුරට නින්ද යාම හේතුවෙන් මෙම අනතුර සිදු වී ඇති බවටයි මූලික විමර්ශණවලදී අනාවරණය වී ඇත්තේ.\nපොලීසිය සඳහන් කළේ අනතුරට මුහුණ දී ඇත්තේ ජා-ඇල ප්‍රදේශයේ පැවති උත්සවයකට සහභාගි වී යලි පැමිණි පිරිසක් බවයි.\n(ඡායාරූප - රොෂාන් රණසිංහ)",
       "URL": "https://www.hirunews.lk/180109/අනුරාධපුර-අනතුරකින්-11-ක්-රෝහලේ-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=4143"
}