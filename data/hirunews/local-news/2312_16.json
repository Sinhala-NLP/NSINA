{
       "Source": "hirunews",
       "Timestamp": "Wednesday, 25 November 2020 - 17:35",
       "Headline": "හික්කඩුවේ, කුඩා ළමුන් දෙදෙනෙක් දියේ ගිලී මරුට (වීඩියෝ)",
       "News Content": "හික්කඩුව, තොටගමුව පාලම අසළ කලපුවේ දියනෑමට ගිය දරුවන් දෙදෙනෙකු දියේ ගිලී ජිවිතක්ෂයට පත්ව තිබෙනවා.\nමෙලෙස මියගොස් ඇත්තේ එකම පවුලක සහෝදරියන් දෙදෙනෙකුගේ දරුවන් දෙදෙනෙක්.\nතොටගමුව වැරැල්ලාන පදිංචි පසිඳු සිතුමිණ නම් වූ වයස අවුරුදු 7ක පිරිමි දරුවෙකු සහ රිද්මි විහඟා නැමති අවුරුදු 8ක් වයසැති ගැහැණු දරුවෙක් තොටගමුව පාලම අසළ දිය නෑමට ගොස් ඇත්තේ අද( 25) පස්වරුවේ\nඥාතීන් පිරිසක් සමඟ ඔවුන් දිය නාමින් සිටියදී එක්වරම දියේ ගසාගෙන ගොස් තිබෙනවා.\nඅසළ සිටි පිරිසක් විසින් දරුවන් බේරාගෙන බලපිටිය රෝහල වෙත රැගෙන ගියද ඒ වන විටත් ඔවුන් දෙදෙනා ජීවිතක්ෂයට පත්ව ඇති බවයි මීටියාගොඩ පොලිසිය සඳහන් කළේ.",
       "URL": "https://www.hirunews.lk/255594/හික්කඩුවේ-කුඩා-ළමුන්-දෙදෙනෙක්-දියේ-ගිලී-මරුට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=2312"
}