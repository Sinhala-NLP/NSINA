{
       "Source": "hirunews",
       "Timestamp": "Thursday, 14 September 2023 - 14:11",
       "Headline": "පැණි කොමඩු වගාකරුවන් නිසි මිලක් ඉල්ලයි",
       "News Content": "සිය අස්වනු සඳහා නිසි මිලක් නොමැතිවීම හේතුවෙන් තමන් අපහසුතා රැසකට මුහුණදී සිටින බව අනුරාධපුර දිස්ත්‍රික්කයේ පැණි කොමඩු වගාකරුවන් පවසනවා.\nගැණුම්කරුවන් විසින් පැණි කොමඩු කිලෝවක් රුපියල් 15 ත් 30 ත් අතර මුදලකට තමන්ගෙන් ලබා ගන්නා බවත්, රජය විසින් මැදිහත් වී සිය අස්වනු සඳහා නිසි මිලක් ලබාදෙන ලෙසයි ගොවීන් ඉල්ලා සිටින්නේ.\nමේ අතර, නියඟය, අධික වර්ෂාව සහ සේනා දළඹු වැනි හානි හේතුවෙන් අක්කර 65,871 ක වගා විනාශ වී ඇති බවට තක්සේරු කර තිබෙනවා.\nවී වගාවෙන් අක්කර 65,411 ක්, අනෙකුත් බෝග ආශ්‍රිතව අක්කර 465 ක්, හානියට ලක්වී ඇති බවයි කෘෂිකර්ම අමාත්‍යාංශය සඳහන් කළේ.",
       "URL": "https://www.hirunews.lk/348242/පැණි-කොමඩු-වගාකරුවන්-නිසි-මිලක්-ඉල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=30"
}