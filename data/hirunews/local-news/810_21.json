{
       "Source": "hirunews",
       "Timestamp": "Tuesday, 11 October 2022 - 15:22",
       "Headline": "චීන කොමියුනිස්ට් පක්ෂයේ සම්මේලනය 16 වැනි දා",
       "News Content": "චීනයේ පාලක කොමියුනිස්ට් පක්ෂයේ සම්මේලනය එළඹෙන 16 වැනි දා පැවැත්වීමට නියමිතව තිබෙනවා.\nවසර පහකට වරක් පැවැත්වෙන මෙම සම්මේලනයේ දී පක්ෂයේ ඉහළ පෙළේ තනතුරු කිහිපයක වෙනස්කම් සිදු වනු ඇති බවයි විදෙස් මාධ්‍ය වාර්තා කළේ.\nකෙසේ වෙතත් පාලක කොමියුනිස්ට් පක්ෂයේ මහලේකම් ධුරය දරණ චීන ජනාධිපති ෂී ජින්පින් තුන්වන වරටත් එහි මහ ලේකම්වරයා ලෙස රැඳී සිටීමට වැඩි ඉඩකඩක් පවතින බවයි වාර්තා වන්නේ.\nපක්ෂ සම්මේලනයේ දී එහි දෙවැනියා ලෙස කටයුතු කරන දැනට අග්‍රාමාත්‍ය ධුරය දරන ලී කෙකියැන් විශ්‍රාම ගැනීමට නියමිත ව ඇති අතර, ඔහුගේ තනතුර සඳහා දැඩි තරගයක් පවතිනු ඇති බව යි විදෙස් මාධ්‍ය වැඩිදුරටත් සඳහන් කළේ.",
       "URL": "https://www.hirunews.lk/317581/චීන-කොමියුනිස්ට්-පක්ෂයේ-සම්මේලනය-16-වැනි-දා",
       "Category": "Local News",
       "Parent URL": "https://www.hirunews.lk/local-news.php?pageID=810"
}