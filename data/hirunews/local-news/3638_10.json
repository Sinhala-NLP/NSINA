{
       "Source": "hirunews",
       "Timestamp": "Friday, 23 November 2018 - 9:08",
       "Headline": "මහවැලි ගඟේ වැලි කැණීමට ගිය දෙදෙනෙකු බෝට්ටු සමග අතුරුදන්",
       "News Content": "මාතලේ - විල්ගමුව නිපොන් පාලම අසල මහවැලි ගඟේ වැලි කැණීමට ගිය පුද්ගලයින් දෙදෙනෙකු අතුරුදන්ව තිබෙනවා.\nමොවුන් අද අලූයම මෙලෙස වැලි කැණීමට ගොස් ඇති අතර, ඔවුන් ගමන් කළ බෝට්ටු දෙක ද අතුරුදන්ව ඇති බවයි විල්ගමුව පොලීසිය කියා සිටියේ.\nඊයේ රාත්‍රියේ ප්‍රදේශයට බලපෑ අධික වර්ෂාවත් සමග මහවැලි ගඟේ ජල මට්ටම ඉහළ යාම හේතුවෙන් මොවුන් සහ බෝට්ටු ජලයේ ගසාගෙන යන්නට ඇති බවයි පොලීසිය සැක කරන්නේ.\nඑකම පවුලේ සහෝදරයන් දෙදෙනෙකු මෙලෙස අතුරුදන්වී ඇති අතර ඔවුන් විල්ගමුව ගඟසිරිගම පදිංචිකරුවන්.",
       "URL": "https://www.hirunews.lk/204754/මහවැලි-ගඟේ-වැලි-කැණීමට-ගිය-දෙදෙනෙකු-බෝට්ටු-සමග-අතුරුදන්",
       "Category": "Local News",
       "Parent URL": "https://www.hirunews.lk/local-news.php?pageID=3638"
}