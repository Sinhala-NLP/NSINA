{
       "Source": "hirunews",
       "Timestamp": "Monday, 27 September 2021 - 13:23",
       "Headline": "කිරිපිටි හා ගෑස් හිඟය අතරතුර සහල් හිඟයකුත් (වීඩියෝ)",
       "News Content": "වෙළඳපොළේ කිරිපිටි සහ ගෑස් හිඟයක් පවතින අවස්ථාවක ප්‍රදේශ කිහිපයක සහල් හිඟයක් ද පවතින බවට තොරතුරු වාර්තා වුණා.\nබොහෝ වෙළදසැල් හිමියන් ප්‍රකාශ කළේ, සහල් නිෂ්පාදනය කරන මෝල්වලින් වෙළදසැල් වෙත සහල් ලබා නො දෙන බවයි.\nමේ අතර, කිරිපිටි, තිරිඟුපිටි, ගෑස් සහ සිමෙන්ති මිල සම්බන්ධයෙන් අද පැවැත්වෙන අමාත්‍ය මණ්ඩල රැස්වීමේ දී බොහෝ දුරට අවසන් තීරණයකට එළඹීමට නියමිත බව වාර්තා වනවා.\nආනයනික කිරිපිටි කිලෝවක් රුපියල් 200කින්, තිරිඟු පිටි කිලෝවක් රුපියල් 10කින්, සිමෙන්ති කොට්ටයක් රුපියල් 50කින් සහ ගෑස් සිලින්ඩරයක මිල රුපියල් 550කින් වැඩි කළ යුතු බවට යි ජීවන වියදම් කමිටුව නිර්දේශ කර ඇත්තේ.",
       "URL": "https://www.hirunews.lk/283366/කිරිපිටි-හා-ගෑස්-හිඟය-අතරතුර-සහල්-හිඟයකුත්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1665"
}