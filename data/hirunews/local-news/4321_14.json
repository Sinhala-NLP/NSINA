{
       "Source": "hirunews",
       "Timestamp": "Friday, 15 September 2017 - 7:44",
       "Headline": "දියතලාව ගුවන් හමුදා පුහුණු කදවුරේ බෝ වන උණක් - භට පිරිසක් ඉවත් කෙරේ",
       "News Content": "උණ රෝගයක් පැතිර යාම හේතුවෙන් දියතලාව ගුවන් හමුදා පුහුණු කදවුරේ භට පිරිසක් තාවකාලිකව ඉවත් කර තිබෙනවා.\nකදවුරේ ප්‍රකාශකයෙකු සදහන් කළේ සෙබලූන් කිහිපදෙනෙකු ප්‍රතිකාර සදහා දියතලාව රෝහලට ද ඇතුළත් කළ බවයි.\nමේ පිළිබදව හිරු ප්‍රවෘත්ති අංශය දියතලාව රෝහලේ ජ්‍යෙෂ්ඨ ප්‍රකාශකයෙකු ගෙන් ද විමසීමක් කළා.\nඔහු සදහන් කළේ මේ වනවිට එම උණ රෝගය පැතිර යාම වළක්වා ඇති බවයි.\nමැක්කන් විශේෂයක් මගින් එය පැතිර ගොස් ඇති බවට සැක කෙරෙන බව ද ඔහු කියා සිටියා.\nවැඩිදුර පරීක්ෂණ සදහා පේරාදෙණිය රෝහලේ සහය ලබාගෙන ඇති බව ද දියතලාව රෝහලේ ජ්‍යෙෂ්ඨ ප්‍රකාශකයා හිරු ප්‍රවෘත්ති අංශයට තවදුරටත් ප්‍රකාශ කළා.",
       "URL": "https://www.hirunews.lk/170959/දියතලාව-ගුවන්-හමුදා-පුහුණු-කදවුරේ-බෝ-වන-උණක්-භට-පිරිසක්-ඉවත්-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=4321"
}