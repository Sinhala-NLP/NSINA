{
       "Source": "hirunews",
       "Timestamp": "Wednesday, 03 February 2021 - 8:48",
       "Headline": "ඉන්දීයාවේදී ඇල්ලූ කිඹුලාඇලේ ගුණා, බුම්මා ඇතුළු පිරිස, දිවයිනට ගෙන ඒම කඩිනම් කෙරේ",
       "News Content": "ඉන්දීය අත්අඩංගුවේ පසුවන පාතාල කල්ලි සාමාජිකයන් සහ මත්ද්‍රව්‍ය ජාවාරම්කරුවන් කඩිනමින් මෙරටට ගෙන්වා ගැනීමට අවශ්‍ය රාජ්‍යතාන්ත්‍රික පියවර ගන්නා බව මහජන ආරක්ෂාව පිළිබද අමාත්‍ය සරත් වීරසේකර ප්‍රකාශ කළා.\nඔහු මේ බව කියා සිටියේ මොවුන් මෙරටට ගෙන්වා ගැනීමට අනුගමනය කරන පියවර සම්බන්ධයෙන් හිරු ප්‍රවෘත්ති අංශය කළ විමසීමකදීයි.\nසංවිධානාත්මක අපරාධ කල්ලි සාමාජිකයෙකු මෙන්ම මත්ද්‍රව්‍ය ජාවාරම්කරුවෙකු ද වන සින්නයියා ගුණසේකරම් හෙවත් කිඹුලා ඇලේ ගුණා ඇතුළු 3 දෙනෙකු චෙන්නායි හිදී අත්අඩංගුවට ගනු ලැබුවා.\nමේ අතර, ඊයේ වැලිකඩ - රාජගිරිය ප්‍රදේශයේදී මෝටර් රථයකින් මත්කුඩු ප්‍රවාහනය කරමින් සිටි කට් රොෂාන් නමැත්තා හෙරොයින් ග්‍රෑම් 300ක් සමඟ අත්අඩංගුවට ගත් බව පොලිස් මාධ්‍ය ප්‍රකාශක, නියෝජ්‍ය පොලිස්පති අජිත් රෝහණ ප්‍රකාශ කළා.\nඔහු කියා සිටියේ මොහු බන්ධනාගාරගතව සිටින ප්‍රබල පාතාල කල්ලි සාමාජිකයෙකු වන කීර්ති නැමැත්තාගේ අනුගාමිකයෙකු බවයි.",
       "URL": "https://www.hirunews.lk/261508/ඉන්දීයාවේදී-ඇල්ලූ-කිඹුලාඇලේ-ගුණා-බුම්මා-ඇතුළු-පිරිස-දිවයිනට-ගෙන-ඒම-කඩිනම්-කෙරේ",
       "Category": "Local News",
       "Parent URL": "https://www.hirunews.lk/local-news.php?pageID=2172"
}