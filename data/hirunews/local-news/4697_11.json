{
       "Source": "hirunews",
       "Timestamp": "Monday, 23 January 2017 - 11:09",
       "Headline": "අමාත්‍ය ෆවුසිට එරෙහි නඩුව විභාගයට දින නියම කරයි",
       "News Content": "පසුගිය රජය සමයේ වාහනයක් අවභාවිතා කිරීම තුළින් රුපියල් ලක්ෂ 10 ක මුදලක් රජයට පාඩු කිරීමේ චෝදනාව මත අමාත්‍ය ඒ.එච්.එම්. ෆවුසිට එරෙහිව ගොනුකර ඇති නඩුව විභාග කිරීමට අධිකරණය අද දින නියම කළා.\nකොළඹ ප්‍රධාන මහේස්ත්‍රාත් ලාල් බණ්ඩාර රණසිංහ අද නියෝග කළේ මෙම නඩුව අප්‍රේල් මස 5 සහ 6 දෙදින තුළ විභාග කරන බවයි.\nඅද දිනයේදී මෙම නඩුවේ සැකකරුවෙකු වන හිටපු ආපදා කළමනාකරන අමාත්‍ය ඒ.එච්.එම්. ෆවුසිට අධිකරණය හමුවේ පෙනී සිටින ලෙස දැනුම්දී තිබුණද ඔහුගේ නීතීඥවරුන් වෛද්‍ය වාර්තා ඉදිරිපත් කරමින් කියා සිටියේ අසනීප තත්ත්වයක් හේතුවෙන් ඔහු මේ වනවිට කොළඹ ජාතික රෝහලට ඇතුළත් කර ඇති බවයි.",
       "URL": "https://www.hirunews.lk/152678/අමාත්‍ය-ෆවුසිට-එරෙහි-නඩුව-විභාගයට-දින-නියම-කරයි",
       "Category": "Local News",
       "Parent URL": "https://www.hirunews.lk/local-news.php?pageID=4697"
}