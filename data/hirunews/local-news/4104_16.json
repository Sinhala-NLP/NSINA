{
       "Source": "hirunews",
       "Timestamp": "Sunday, 28 January 2018 - 13:24",
       "Headline": "ජවිපෙ බැඳුම්කර විවාදය 8 වනදාට පෙර ඉල්ලයි",
       "News Content": "බැඳුම්කර සහ බරපතල වංචා පිළිබඳ ජනාධිපති කොමිසන් වාර්තා විවාදය සඳහා 8 වනදාට පෙර දිනයක් ලබාදෙන ලෙස කථානායකවරයාගෙන් ලිඛිත ඉල්ලීමක් කිරිමට ජනතා විමුක්ති පෙරමුණ සූදානම් වනවා.\nපාර්ලිමේන්තු මන්ත්‍රී විජිත හේරත් කියා සිටියේ අග්‍රාමාත්‍යවරයා ප්‍රකාශ කළ පරිදි 8 වනදා විවාදය පැවැත්වීමේදී මැතිවරණ නීතිරීති සමග ගැටෙන බැවින් එය ජනතාව හමුවට ගෙන යාමේ බාධා මතුවිය හැකි බවයි.\nමේ අතර ඒකාබද්ධ විපක්ෂයේ පාර්ලිමේන්තු මන්ත්‍රී සිසිර ජයකොඩි පවසන්නේ 8 වනදාට පෙර පාර්ලිමේන්තුව හදිසියේ කැඳවීමට ජනාධිපතිවරයා මැදිහත්විය යුතු බවයි.",
       "URL": "https://www.hirunews.lk/182248/ජවිපෙ-බැඳුම්කර-විවාදය-8-වනදාට-පෙර-ඉල්ලයි",
       "Category": "Local News",
       "Parent URL": "https://www.hirunews.lk/local-news.php?pageID=4104"
}