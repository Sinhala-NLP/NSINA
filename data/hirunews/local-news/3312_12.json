{
       "Source": "hirunews",
       "Timestamp": "Saturday, 08 June 2019 - 10:24",
       "Headline": "සාලාවේ අනතුරකින් කුඩා දරුවෙක් බිළිගත් හැටි",
       "News Content": "අවිස්සාවේල්ල - කොළඹ මාර්ගයේ සාලාව ප්‍රදේශයේ සිදුවූ රිය අනතුරකින් වයස අවුරුදු 08ක දරුවෙක් ජීවිතක්ෂයට පත්ව\nතවත් දෙදෙනෙකු බරපතල තුවාල ලබා රෝහල් ගතකර තිබෙනවා.\nඊයේ (07) පස්වරුවේ මෙම අනතුර සිදුව ඇති බවයි අනතුර සම්බන්ධයෙන් පරීක්ෂණ පවත්වන කොස්ගම පොලිසිය සඳහන් කළේ.\nඅවිස්සාවේල්ල දෙස සිට කොළඹ දෙසට ධාවනය වූ කැබ් රථයක් සහ කොළඹ දෙස සිට අවිස්සාවේල්ල දෙසට ගමන්ගත් ත්‍රිරෝද රථයක් එකිනෙක ගැටීමෙන් මෙම අනතුර සිදුව තිබෙනවා.\nපොලිසිය වැඩිදුරටත් සඳහන් කළේ අනතුරෙන් තුවාල ලබා ඇත්තේ ජීවිතක්ෂයට පත්වූ දරුවාගේ මව සහ ත්‍රිරෝද රථයේ රියදුරු බවයි.\nකැබ් රථයේ රියදුරු අත්අඩංගුවට ගෙන ඇති අතර ඔහු අද (08) දින අවිස්සවේල්ල අධිකරණය හමුවට ඉදිරිපත් කිරීමට නියමතයි.",
       "URL": "https://www.hirunews.lk/217958/සාලාවේ-අනතුරකින්-කුඩා-දරුවෙක්-බිළිගත්-හැටි",
       "Category": "Local News",
       "Parent URL": "https://www.hirunews.lk/local-news.php?pageID=3312"
}