{
       "Source": "hirunews",
       "Timestamp": "Sunday, 28 July 2019 - 20:21",
       "Headline": "පාර්ලිමේන්තු මන්ත්‍රී දයාසිරිගේ බලාපොරොත්තුව",
       "News Content": "පක්ෂය හැරගිය සියලුදෙනා ඉදිරියේදී යළි පක්ෂය හා එක්කර ගැනීමට බලාපොරොත්තු වන බව ශ්‍රී ලංකා නිදහස් පක්ෂ මහලේකම් පාර්ලිමේන්තු මන්ත්‍රී දයාසිරි ජයසේකර මහතා පවසනවා.\nඔහු මේ බව පැවසුවේ ජනාධිපති මෛත්‍රීපාල සිරිසේන මහතාගේ ප්‍රධානත්වයෙන් ඊයේ පස්වරුවේ ජනාධිපති ලේකම් කාර්යාලයේ පැවති ආසන සංවිධායකවරුන්ගේ හමුවෙන් අනතුරුව මාධ්‍යවේදීන් නැඟූ ප්‍රශ්නවලට පිළිතුරු දෙමින්.\nදිවයින පුරා සිටින ශ්‍රී ලංකා නිදහස් පක්ෂ ආසන සංවිධායකවරුන් හා ජනාධිපතිවරයා අතර, සාකච්ඡාවක් ඊයේ පස්වරුවේ ජනාධිපති ලේකම් කාර්යාලයේදී පැවති අතර, ඊට පාර්ලිමේන්තු මන්ත්‍රී කුමාර වෙල්ගම මහතාද එක්ව තිබෙනවා.\nමේ අතර, පළාත් සභා මැතිවරණය පැවැත්වීමට ඇති හැකියාව සම්බන්ධයෙන් ඉදිරි සතිය තුළදී ජනාධිපති මෛත්‍රීපාල සිරිසේන මහතා විසින් ශ්‍රේෂ්ඨාධිකරණයේ මතය විමසීමට නියමිත බව එක්සත් ජනතා නිදහස් සන්ධාන මහලේකම් පාර්ලිමේන්තු මන්ත්‍රී මහින්ද අමරවීර මහතා පවසනවා.\nඅද පස්වරුවේ සූරියවැව ප්‍ර දේශයේ පැවති ශ්‍රී ලංකා නිදහස් පක්ෂ කාන්තා බල මණ්ඩල හමුව අමතමින් මන්ත්‍රීවරයා මේ බව සඳහන් කළා.",
       "URL": "https://www.hirunews.lk/221209/පාර්ලිමේන්තු-මන්ත්‍රී-දයාසිරිගේ-බලාපොරොත්තුව",
       "Category": "Local News",
       "Parent URL": "https://www.hirunews.lk/local-news.php?pageID=3224"
}