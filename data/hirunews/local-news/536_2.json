{
       "Source": "hirunews",
       "Timestamp": "Tuesday, 14 February 2023 - 20:29",
       "Headline": "දුම්රිය ආසන වෙන් කර ගැනීමේ සේවාව අද සිට ඇරඹේ",
       "News Content": "මෙතෙක් මාකුඹුර දුම්රිය ස්ථානයෙන් පමණක් ක්‍රියාත්මක වූ කැළණි මිටියාවතේ දුම්රිය ආසන වෙන් කරවා ගැනීමේ පහසුකම නුගේගොඩ දුම්රිය ස්ථානයේ දී ද ලබාදීම අද (03/14) දින නිල වශයෙන් ආරම්භ වුනා.\nඅමාත්‍ය බන්දුල ගුණවර්ධනගේ උපදෙස් පරිදි ක්‍රියාත්මක කෙරුණු මෙම ආසන වෙන් කරවා ගැනීමේ සේවාව ආරම්භ කරමින් එහි පළමු ප්‍රවේශ පත්‍රය අමාත්‍ය බන්දුල ගුණවර්ධන විසින් මිලදී ගනු ලැබුවා.\nමෙම නව සේවාව මඟින් මෙරට ඕනෑම දුම්රිය මාර්ගයකට අදාළ ආසන නුගේගොඩ දුම්රිය ස්ථානය මගින්ද වෙන්කරවා ගැනීමේ හැකියාව මගීන්ට හිමිවනවා.\nදෛනිකව විශාල මගීන් පිරිසක් භාවිතා කරන නුගේගොඩ දුම්රිය ස්ථානයට මෙම ආසන වෙන් කරවා ගැනීමේ පහසුකම හිමිවීමත් සමග කොළඹ කොටුව, මරදාන වැනි ප්‍රධාන දුම්රිය ස්ථාන වලදී ආසන වෙන්කරවා ගැනීමේ දී පවතින තදබදය මගහරවා ගැනීමේ හැකියාව ඇති වනවා.\nඑමෙන්ම සීතාවක පුරවරයේ සංචාරක ව්‍යාපාරය ප්‍රවර්ධනය උදෙසා ආරම්භ කරන ලද \" සීතාවක ඔඩෙසි සංචාරක දුම්රිය \" එළඹෙන පෙබරවාරි මස 26 වැනි දින සිට ගමන් ඇරඹීමට නියමිත වන අතර ඒ සදහා වන ප්‍රවේශ පත්‍ර ද නුගේගොඩ දුම්රිය ස්ථානය ඇතුළු ප්‍රධාන දුම්රිය ස්ථාන වලින් වෙන් කරවා ගැනීමේ පහසුකම මේ සමග හිමිවනවා.\nඊට අමතරව මාර්ගගත ක්‍රමයට අනුව ද එම ආසන වෙන් කර ගැනීමේ පහසුව පවතිනවා.",
       "URL": "https://www.hirunews.lk/327431/දුම්රිය-ආසන-වෙන්-කර-ගැනීමේ-සේවාව-අද-සිට-ඇරඹේ",
       "Category": "Local News",
       "Parent URL": "https://www.hirunews.lk/local-news.php?pageID=536"
}