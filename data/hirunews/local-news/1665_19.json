{
       "Source": "hirunews",
       "Timestamp": "Monday, 27 September 2021 - 14:09",
       "Headline": "ලෝක උරුම ස්ථාන සංරක්ෂණයට සහ සංවර්ධනයට මධ්‍යම සංස්කෘතික අරමුදලෙන් සැලසුම්",
       "News Content": "රට යළි විවෘත කළ පසු මෙරටට පැමිණෙන සංචාරකයින් වෙනුවෙන් ලෝක උරුම ස්ථාන සංරක්ෂණයට සහ සංවර්ධනයට සැලසුම් කර ඇති බව මධ්‍යම සංස්කෘතික අරමුදල සඳහන් කළා.\nඑම අරමුදල කියා සිටියේ, අම්පාර දිස්ත්‍රික්කයේ මගුල් මහා විහාරය සංවර්ධනයත්, නැගෙනහිර සහ දකුණු මුහුදු තීරයන්හි දිය යට සංචාරක කිමිදුම් ව්‍යාපෘතිත්, බුදුරුවගල ඓතිහාසික පිළිරුව නැරඹීමට පැමිණෙන මාර්ගය ද්විත්ව මාර්ගයක් ලෙස සකස් කිරීමත්, එම සැලසුම් අතර වන බවයි.\nඑමෙන්ම රිටිගල පුරාවිද්‍යා භූමිය ලෝක උරුමයක් බවට පත් කිරීමට අදාළ කටයුතු 2022 වසර වනවිට අවසන් කිරීමට ද සැලසුම් කර තිබෙනවා.\nඅනුරාධපුරය, පොළොන්නරුව, සීගිරිය, දඹුල්ල, මහනුවර යන ලෝක උරුම නගරයන්හි පුරාවිද්‍යා ස්මාරක නැරඹීමට පැමිණෙන දෙස් විදෙස් සංචාරකයන් සඳහා අවශ්‍ය යටිතල පහසුකම් හා සෞඛ්‍යාරක්ෂිත සංචරණයකට අවශ්‍ය මාර්ගෝපදේශ ද දැනටමත් සකස් කර අවසන් බවයි මධ්‍යම සංස්කෘතික අරමුදල සඳහන් කළේ.",
       "URL": "https://www.hirunews.lk/283375/ලෝක-උරුම-ස්ථාන-සංරක්ෂණයට-සහ-සංවර්ධනයට-මධ්‍යම-සංස්කෘතික-අරමුදලෙන්-සැලසුම්",
       "Category": "Local News",
       "Parent URL": "https://www.hirunews.lk/local-news.php?pageID=1665"
}