{
       "Source": "hirunews",
       "Timestamp": "Friday, 31 May 2019 - 12:44",
       "Headline": "ජාතික හැඳුනුම්පතට ඇගිලි සලකුණු ?",
       "News Content": "ජාතික හැඳුනුම්පත් සඳහා ඇගිලි සලකුණු සම්බන්ධ කරමින් පුද්ගලයින්ගේ තොරතුරු ඇතුළත් කිරීමේ නව වැඩපිළිවෙලක් පිළිබඳව පුද්ගලයින් ලියාපදිංචි කිරීමේ දෙපාර්තමේන්තුවේ අවදානය යොමුව තිබෙනවා.\nඑහි කොමසාරිස් ජනරාල් වියානි ගුණතිලක ප්‍රකාශ කර සිටියේ ජාතික ආරක්ෂාව තවදුරටත් තහවුරු කිරීමේ අදහසින් මෙම ක්‍රියාමාර්ගයට එළඹි බවයි.\nඑමෙන්ම පැරණි ජාතික හැඳුනුම්පතෙහි පැවති දුර්වලතා සම්බන්ධයෙන් ද අවධානය යොමු කර, ඉදිරියේදී නව තාක්ෂණයක් ඔස්සේ ජාතික හැඳුනුම්පත් නිකුත් කිරීමට පුද්ගලයින් ලියාපදිංචි කිරීමේ දෙපාර්තමේන්තුව කටයුතු කරනු ඇති.",
       "URL": "https://www.hirunews.lk/217449/ජාතික-හැඳුනුම්පතට-ඇගිලි-සලකුණු",
       "Category": "Local News",
       "Parent URL": "https://www.hirunews.lk/local-news.php?pageID=3325"
}