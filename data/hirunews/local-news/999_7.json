{
       "Source": "hirunews",
       "Timestamp": "Saturday, 23 July 2022 - 14:46",
       "Headline": "මගියෙකුගේ පා පහරින් දුම්රිය ආරක්ෂක නිලධාරියෙකු මරුට (වීඩියෝ)",
       "News Content": "කොළඹ කොටුවේ සිට කන්කසන්තුරේ බලා ධාවනය වූ නගරාන්තර ශීඝ්‍රගාමී දුම්රියේ ගමන් කරමින් සිටි මගියෙකු එල්ල කළ පා පහරින් දුම්රිය ආරක්ෂක නිලධාරියකු දුම්රියෙන් පිටතට ඇදවැටී එම ස්ථානයේදී ම ජීවිතක්ෂයට පත්වී තිබෙනවා.\nවඳුරව දුම්රිය ස්ථානය අසළදීයි ඔහු මෙම අවාසනාවන්ත ඉරණමට මුහුණ දී ඇත්තේ.\nඅනතුරුදායක ලෙස මත්පැන් පානය කරමින් දුම්රියේ ගමන් කළ පුද්ගලයින් දෙදෙනෙකු පිළිබඳව දුම්රිය ප්‍රවේශපත් පරීක්ෂකවරුන් සිදුකළ දැනුම්දීමක් මත දුම්රිය ආරක්ෂක නිලධාරීන් දෙදෙනෙකු එම ස්ථානයට පැමිණ තිබෙනවා.\nඔවුන් සතුව ප්‍රවේශපත් පවා තිබී නොමැති අතර දෙපිරිස අතර ඇති වූ බහින්බස්වීමක් අතරතුරදී මත්පැන් පානය කරමින් සිටි එක් පුද්ගලයෙකු පා පහරක් එල්ල කර තිබුණා.\nමෙලෙස ඇද වැටී ජීවිතක්ෂයට පත් වූ දුම්රිය ආරක්ෂක නිලධාරියා ඔරුතොට පාර , ඉහළ යාගොඩ ප්‍රදේශයේ පදිංචි 52 හැවිරිදි පුද්ගලයෙක්.\nමේ සම්බන්ධයෙන් මීරිගම ප්‍රදේශයේදී අත්අඩංගුවට ගත් සැකකරුවන් අතරින් එක් අයෙකු දුම්රිය භෝජනාගාර සේවකයෙකු බව අනාවරණ වී ඇති බවයි පොලිසිය පැවසුවේ.",
       "URL": "https://www.hirunews.lk/310751/මගියෙකුගේ-පා-පහරින්-දුම්රිය-ආරක්ෂක-නිලධාරියෙකු-මරුට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=999"
}