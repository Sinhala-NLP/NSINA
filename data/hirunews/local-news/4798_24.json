{
       "Source": "hirunews",
       "Timestamp": "Saturday, 12 November 2016 - 14:49",
       "Headline": "ඇඹිලිපිටිය - රත්නපුර ප්‍රධාන මාර්ගය හරස් කරමින් කොස්වැටියේදී විරෝධතාවක්",
       "News Content": "ඇඹිලිපිටිය - රත්නපුර ප්‍රධාන මාර්ගයේ කොස්වැටිය ප්‍රදේශයෙන් අවහිර කරමින් ප්‍රදේශවාසීන් පිරිසක් අද (12) දහවල් විරෝධතාවක නිරත වුණා.\nඒ ඇඹිලිපිටිය - කහකැටිය - පැපොල්වත්ත ගම්මානයේ පානීය ජල අවශ්‍යතාවය සදහා ඉදිකිරීමට යෝජිතව තිබූ ළිදෙහි ඉදිකිරීමේ කටයුතු අතරමග නවතා දැමීමට විරෝධය පළ කරමින්.\nපැයකට ආසන්න කාලයක් මෙම විරෝධතාවය පැවැත්වුණු අතර මේ හේතුවෙන් ඇඹිලිපිටිය - රත්නපුර ප්‍රධාන මාර්ගයේ ගමනාගමන කටයුතුවලට ද බාධා එල්ල වූ බවයි ප්‍රදේශයේ හිරු වාර්තාකරු සදහන් කළේ.",
       "URL": "https://www.hirunews.lk/147405/ඇඹිලිපිටිය-රත්නපුර-ප්‍රධාන-මාර්ගය-හරස්-කරමින්-කොස්වැටියේදී-විරෝධතාවක්",
       "Category": "Local News",
       "Parent URL": "https://www.hirunews.lk/local-news.php?pageID=4798"
}