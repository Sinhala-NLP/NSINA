{
       "Source": "hirunews",
       "Timestamp": "Thursday, 16 December 2021 - 7:16",
       "Headline": "අනාරක්ෂිත විදුලි වැටක් නිසා වන අලියෙකු විදුලිසැර වැදී මරුට (ඡායාරූප)",
       "News Content": "මන්නාරම- පරප්පුකන්ඩාල් ප්‍රදේශයේ වගා ඉඩමක මියගිය වල් අලියෙකුගේ මළ සිරුරක් තිබී ඊයේ (15) සොයාගත් බව මන්නාරම වනජීවී කාර්යාල නිලධාරින් පවසනවා.\nවනජීවී කාර්යාල නිලධාරින් පැවසූවේ, වයස අවුරුදු 25 ක් පමණ වන වනඅලියෙකුගේ මළ සිරුරක් එලෙස වගා ඉඩමක තිබී සොයාගත් බවයි.\nප්‍රදේශවාසීන් ලබාදුන් තොරතුරක් මත වනඅලියාගේ මළ සිරුර සොයාගත් බව ද වනජීවී නිලධාරින් සඳහන් කළා.\nවනජීවී නිලධාරින් පැවසූවේ මියගිය වනඅලියාගේ මළ සිරුර සම්බන්ධයෙන් පශ්චාත් මරණ පරීක්ෂණ වනජීවී දෙපාර්තමේන්තු උතුරු පළාත් භාර පශු වෛද්‍ය නිලධාරි බි.ගිරිදරන් මහතා සිදු කළ අතර, එහිදී අනාවරණය වි ඇත්තේ විදුලිසැර වැදීමෙන් වන\nඅලියා ජීවිතක්ෂයට පත්ව ඇති බවයි.\nසිදුවීම සම්බන්ධයෙන් අදාළ ඉඩමට විදුලිය දැමු වයස අවුරුදු 55 ක් වන පුද්ගලයෙකු අත්අඩංගුවට ගත් බව ද අඩම්පන් පොලීසිය සඳහන් කළා.\nසැකකරු මන්නාරම මහේස්ත්‍රාත් අධිකරණයට ඉදිරිපත් කිරීමට නියමිත අතර, සිද්ධිය සම්බන්ධයෙන් අඩම්පන් පොලීසිය වැඩිදුර පරීක්ෂණ මෙහෙයවනවා.",
       "URL": "https://www.hirunews.lk/291173/අනාරක්ෂිත-විදුලි-වැටක්-නිසා-වන-අලියෙකු-විදුලිසැර-වැදී-මරුට-ඡායාරූප",
       "Category": "Local News",
       "Parent URL": "https://www.hirunews.lk/local-news.php?pageID=1491"
}