{
       "Source": "hirunews",
       "Timestamp": "Monday, 03 July 2023 - 7:13",
       "Headline": "නාසා ආයතනය සෙවනගලට",
       "News Content": "ඇඹිලිපිටිය - සෙවනගල - ගිනිපැලැස්ස ප්‍රදේශයෙන් සොයා ගැණුනු අඟහරු ග්‍රහයාගේ ඇති සර්පෙන්ටින් පාෂාණයට සමාන පාෂාණයේ නියැදි ලබා ගැනීම සඳහා ඇමරිකාවේ නාසා ආයතනයට සම්බන්ධ භූ ගර්භ විශේෂඥ කණ්ඩායමක් මේ වන විට පර්යේෂණ අරඹා තිබෙනවා.\nඅධි සංවේදී උපකරණ භාවිත කරමින් සිදු කෙරෙන මෙම පර්යේෂණයේ දී ලබා ගන්නා ගිනි ගල් නියැදි ඉදිරි පර්යේෂණ සඳහා නාසා ආයතනය වෙත රැගෙන යාමට නියමිතයි.\nඇමරිකාවේ ලුසියානා ප්‍රාන්ත විශ්වවිද්‍යාලයේ මහාචාර්ය සුනිත් කරුණාතිලක සහ ශ්‍රී ජයවර්ධනපුර විශ්වවිද්‍යාලයේ මහාචාර්ය මෙත්තිකා විතානගේ 2018 වසරේදී මේ පිළිබඳ මූලික පර්යේෂණයක් සිදුකළා.\nඑහිදී සර්පෙන්ටින් නම් පාෂාණය සෙවනගල - ගිනිපැලැස්ස අවට ප්‍රදේශවල ඇති බවට හඳුනාගෙන තිබුණා.\nමෙම නියැදි ලබා ගැනීමේ පර්යේෂණය සම්බන්ධයෙන් ඒ සදහා එක්ව සිටින පේරාදෙණිය විශ්වවිද්‍යාලයේ භූ ගර්භ විද්‍යා අංශයේ ආචාර්ය ප්‍රසන්න ලක්ෂිත ධර්මප්‍රිය මෙලෙස පැහැදිළි කළා.",
       "URL": "https://www.hirunews.lk/339794/නාසා-ආයතනය-සෙවනගලට",
       "Category": "Local News",
       "Parent URL": "https://www.hirunews.lk/local-news.php?pageID=219"
}