{
       "Source": "hirunews",
       "Timestamp": "Saturday, 14 January 2023 - 20:29",
       "Headline": "ගමටම එපා වූ “ඇටිකුබ්බා”ගේ මරණය සැමරූ ගම්වැසියන් (වීඩියෝ)",
       "News Content": "ගමකට පිළිලයක්ව සිටි මත්ද්‍රව්‍ය ජාවාරම්කරුවෙකු මරණයට පත්වීමත් සමඟ ගම්වාසීන් කිරි උතුරුවමින් සතුටු වූ පුවතක් වාරියපොළ - රඹුකන ප්‍රදේශයෙන් වාර්තා වනවා.\nමෙලෙස මියගොස් ඇත්තේ, රඹුකන ප්‍රදේශයේ “ඇටිකුබ්බා” නමින් ප්‍රචලිතව සිටි මත්ද්‍රව්‍ය ජාවාරම්කරුවෙක්.\nවාරියපොළ - රඹුකන ප්‍රදේශයේ මත්ද්‍රව්‍ය ජාවාරමට සම්බන්ධ පවුලකපුද්ගලයින්ගෙන් එම ගම්වැසියන්ට බොහෝ කලක සිට විවිධ හිරිහැර මෙන්ම මැර ප්‍රහාර ද එල්ල වී තිබෙනවා.\nඊයේ පස්වරුවේත් අදාළ මත්ද්‍රව්‍ය ජාවාරමේ නිරත පවුලේ ඇටිකුබ්බා නමැති පුද්ගලයෙකු එම ප්‍රදේශයේ තරුණයෙකුව බලහත්කාරයෙන් නිවස තුළ සිරකර ගෙන පහරදී තිබුණා.\nඒ අනුව ක්‍රියාත්මක වූ ගම්වැසියන් එහි ගොස් අදාළ තරුණයා බේරා ගැනීමට උත්සහ කළ අවස්ථාවේදී ඇතිවූ ආරවුලෙන් ඇටිකුබ්බා ජීවිතක්ෂයකට පත්ව තිබෙනවා.\nගමට හිරිහැරයක් වූ ඇටිකුබ්බාගේ දේහය යළි ගමට නොගෙනෙන ලෙස ඉල්ලමින් ගම්වාසීන් ඔහුගේ මරණය සම්බන්ධයෙන් ප්‍රතිචාර දැක්වුයේ මෙලෙසින්.\nඅනතුරුව ගම්වාසීන් කිරි උතුරවමින් සතුට පළ කිරීමට ද එක්වුණා.",
       "URL": "https://www.hirunews.lk/325050/ගමටම-එපා-වූ-ඇටිකුබ්බාගේ-මරණය-සැමරූ-ගම්වැසියන්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=602"
}