{
       "Source": "hirunews",
       "Timestamp": "Saturday, 12 September 2020 - 6:30",
       "Headline": "සබරගමුව,මධ්‍යම,බස්නාහිර,ඌව සහ වයඹට අද වැසි",
       "News Content": "අද (12) දිනය තුල සබරගමුව සහ මධ්‍යම පළාත්වල විටින් විට වැසි ඇති විය හැකි බව කාලගුණ විද්‍යා දෙපාර්තමේන්තුව නිවේදනය කරනවා.\nබස්නාහිර සහ වයඹ පළාත්වලත් ගාල්ල සහ මාතර දිස්ත්‍රික්කවලත් වැසි වාර කිහිපයක් ඇති විය හැකි බවයි එම දෙපාර්තමේන්තුව නිකුත් කළ නිවේදනයේ වැඩිදුරටත් දැක්වෙන්නේ.\nඌව පළාතෙත් අම්පාර දිස්ත්‍රික්කයේත් අද (12) සවස 2.00න් පමණ පසුව වැසි හෝ ගිඟුරුම් සහිත වැසි ඇති විය හැකියි.\nදිවයින හරහා විශේෂයෙන්ම උතුරු, උතුරු මැද සහ වයඹ පළාත්වලත් ත්‍රිකුණාමලය, හම්බන්තොට සහ නුවරඑළිය දිස්ත්‍රික්කවල සහ මධ්‍යම කදුකරයේ බටහිර බෑවුම් ප්‍රදේශවල විටින් විට හමන පැයට කිලෝ මීටර් 50ක් පමණ තද සුළං ඇතිවිය හැකියි.",
       "URL": "https://www.hirunews.lk/250000/සබරගමුවමධ්‍යමබස්නාහිරඌව-සහ-වයඹට-අද-වැසි",
       "Category": "Local News",
       "Parent URL": "https://www.hirunews.lk/local-news.php?pageID=2460"
}