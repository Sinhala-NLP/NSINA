{
       "Source": "hirunews",
       "Timestamp": "Friday, 07 September 2018 - 8:45",
       "Headline": "මතුගමදී රන් ආභරණ හා මුදල් වංචා කළ තිදෙනෙක් අත්අඩංගුවට",
       "News Content": "මතුගම ප්‍රදේශයේදී ව්‍යාජ මැණික් ගල් පෙන්වා රන් ආභරණ හා මුදල් වංචා කළ සැකකරුවන් තිදෙනෙකු ජිව අත්බෝම්බයක් සමඟ අත්අඩංගුවට ගෙන තිබෙනවා.\nකළුතර නීතිය බලගැන්විමේ ඒකකයේ නිලධාරින් විසින් ඊයේ සිදු කළ වැටලිමකදීයි මොවුන් අත්අඩංගුවට ගෙන ඇත්තේ.\nඑම අවස්ථාවේදී සැකකරුවන් සතුව තිබී රත්රන් ග්‍රෑම් 56ක්,ව්‍යාජ මැණික් ගල් 04ක් පොලිස් භාරයට ගෙන තිබෙනවා.\nසැකකරුවන් අවුරුදු 35, 40 සහ 41 යන වයස්වල පසුවන බදුල්ල ප්‍රදේශයේ පදිංචිකරුවන් බවයි පොලිසිය සඳහන් කළේ.",
       "URL": "https://www.hirunews.lk/199334/මතුගමදී-රන්-ආභරණ-හා-මුදල්-වංචා-කළ-තිදෙනෙක්-අත්අඩංගුවට",
       "Category": "Local News",
       "Parent URL": "https://www.hirunews.lk/local-news.php?pageID=3760"
}