{
       "Source": "hirunews",
       "Timestamp": "Saturday, 10 July 2021 - 13:41",
       "Headline": "නව කැළණි පාලමේ වැඩ සාර්ථකව ඉදිරියට (වීඩියෝ)",
       "News Content": "මෙරට පළමු අධි තාක්ෂණික කේබල් මත පිහිටි පාලම වන පෑලියගොඩ නව කැළණි පාලමේ කැළණි ගඟ හරහා ඉදිකර ඇති කොන්ක්‍රීට් පාලම් කොටසේ ඉදිකිරීම් අවසන් කර එම පාලම් යා කිරීම මහා මාර්ග අමාත්‍ය ජොන්ස්ටන් ප්‍රනාන්දුගේ ප්‍රධානත්වයෙන් අද සිදුකෙරුණා.\nඅග්‍රාමාත්‍ය මහින්ද රාජපක්ෂ ජනාධිපතිවරයාව සිටියදී 2014 වසරේදී නව කැළණි පාලම් ව්‍යාපෘතියේ මූලික සැලසුම් සකස් කොට ගිවිසුම් අත්සන් තබනු ලැබුවා.\nකොළඹ - කටුනායක අධිවේගී මාර්ගය ආරම්භ වන ස්ථානයේ සිට පෑලියගොඩ පාලම් මං සන්ධිය කේන්ද්‍ර කර ගනිමින් ආරම්භ වන කැළණි පාලම් ව්‍යාපෘතිය අවසන් වන්නේ ඔරුගොඩවත්ත මංසන්ධියෙන් සහ වරාය පිවිසුම් මංසන්ධියෙන්.\nකැළණි ගඟ හරහා ඉදිකර ඇති පාලමේ කොටසේ දිග මීටර් 380ක් වන අතර එය පැකේජ 2ක් යටතේ ඉදිකිරීම් කටයුතු සිදුකෙරෙනවා.\nහැඩවන අලුත් කැළණි පාලමේ අලුත්ම දර්ශන මෙන්න.",
       "URL": "https://www.hirunews.lk/276602/නව-කැළණි-පාලමේ-වැඩ-සාර්ථකව-ඉදිරියට-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1829"
}