{
       "Source": "hirunews",
       "Timestamp": "Thursday, 24 November 2016 - 19:36",
       "Headline": "CIA හෙළිදරව්ව ඵලදරයි",
       "News Content": "හිරු සී.අයි.ඒ හරහා අප ඊයේ හෙළි කළේ මොනරාගල කුඹුක්කන් ඔයේ අනවසර පතල්කරුවන්ගේ හා වැලි ජාවාරම්කරුවන්ගේ තෝතැන්නක් වී ඇති ආකාරයයි.\nකුඹුක්කන් ඔය තුල ඉදිකිරීම් පවා සිදුකර මාස ගණනාවක් පුරා මෙම මහා පරිමාන ජාවාරම් සිදුකර ගෙන ගොස් තිබුනා.\nඅපගේ හෙළිදරව්වත් සමඟ අද පෙරවරුවේ මොණරාගල පොලිසිය හා මොනරාගල පොලිස් කොට්ඨාස දූෂණ මර්දන ඒකකයේ නිලධාරීන් එක්ව අදාළ ස්ථානය වටලනු ලැබුවා.\nඑහෙත් සැකකරුවන් කිසිවෙකුත් අත්අඩංගුවට ගැනීමට පොලිස් නිලධාරීන්ට හැකි වුණේ නැහැ.\nකුඹුක්කන්ඔය වනසමින් සිටි ජාවාරම්කරුවන් ඊයේ රාත්‍රියේ හිරු සී.අයි.ඒ කළ අනාවරණයත් සමඟ ප්‍රදේශය අතහැර පළාගොස් තිබුණා.\nමෙම ප්‍රදේශය නිරීක්ෂණය සඳහා ජාතික මැණික් හා ස්වර්ණාභරණ අධිකාරියේ නිලධාරීන්ද අද මෙම ස්ථානයට පැමිණ සිටියා.\nපසුව ජාවාරම්කරුවන්ගේ අනවසර පතල් ගිනි තබා විනාශ කෙරුනා.",
       "URL": "https://www.hirunews.lk/148260/cia-හෙළිදරව්ව-ඵලදරයි",
       "Category": "Local News",
       "Parent URL": "https://www.hirunews.lk/local-news.php?pageID=4781"
}