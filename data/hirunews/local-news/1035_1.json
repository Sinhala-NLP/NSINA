{
       "Source": "hirunews",
       "Timestamp": "Saturday, 09 July 2022 - 10:31",
       "Headline": "අරගලකරුවන්ට කඳුළු ගෑස් (වීඩියෝ)",
       "News Content": "ජන අරගලයට සහය පළ කරමින් පැමිණි අරගලකරුවන්ට කඳුළු ගෑස් එල්ල කිරීමට පොලීසිය කටයුතු කර තිබෙනවා.\nකොළඹ කොටුව සිට පා ගමනින් චැතැම් වීදිය ඔස්සේ ටෙලිකොම් වටරවුම අසලට පැමිණි අරගලකරුවන් විසිරුවා හැරීම සඳහායි මෙසේ කඳුළු ගෑස් ප්‍රහාරයක් එල්ල කිරීමට කටයුතු කර තිබෙන්නේ.\nමේ අතර කොළඹ කොටුව බැංකු මාවත සහ චැතම් වීදිය යන ප්‍රදේශ දෙකෙන් ම ආරක්ෂක අංශ විසින් අරගලකරුවන්ට කඳුළු ගෑස් ප්‍රහාර එල්ල කරන බව වාර්තා වනවා.\nඅරගලකරුවන් කොළඹ කොටුව ජනාධිපති මන්දිරයට ප්‍රවේශ වන මාර්ග ඔස්සේ ජනාධිපතිමන්දිරයට ඇතුළු වීමට උත්සහ ගැනීමේ දී යි මෙම කඳුළු ගෑ ප්‍රහාරය එල්ල කොට තිබෙන්නේ.\nකොළඹ කොටුව ජනාධිපති මන්දිරය අවට දැඩි මාර්ග බාධක යොදා අරගලකරුවන්ට ඇතුළු වීමට නොහැකි වන ආකාරයෙන් ආවරණය කර ඇති අතර පොලීසිය හා යුධ හමුදා නිලධාරීන් යොදවා ජනාධිපති මන්දිරය අවට දැඩි ආරක්ෂාවක් යොදා තිබෙනවා.\nමේ අතර ඊයේ (08) කොළඹට පැමිණි අන්තර් විශ්වවිද්‍යාලීය ශිෂ්‍ය බල මණ්ඩලයේ නියෝජිතයන් කොළඹ රැය පහන් කළා.\nඑසේ ම ගාලු මුවදොර ජනාධිපති ලේකම් කාර්‍යාලය අවට දැඩි ලෙස ජනතාවගෙන් පිරී ගොස් තිබෙන බවයි වාර්තා වන්නේ.",
       "URL": "https://www.hirunews.lk/309513/අරගලකරුවන්ට-කඳුළු-ගෑස්-වීඩියෝ",
       "Category": "Local News",
       "Parent URL": "https://www.hirunews.lk/local-news.php?pageID=1035"
}