{
       "Source": "hirunews",
       "Timestamp": "Thursday, 08 September 2016 - 14:26",
       "Headline": "දේශීය ආදායම් නිලධාරින් විරෝධතාවක",
       "News Content": "දේශීය ආදායම්  දෙපාර්තමේන්තුවේ බදු පරිපාලන කටයුතු පෞද්ගලික සමාගමක් හරහා ක්‍රියාත්මක  කිරීමට එරෙහිව දේශීය ආදායම්  සේවාවේ වෘත්තිය සමිති ඒකාබද්ධ කමිටුව අද විරෝධතාවයේ නිරතවුණා.\nඒ, කොළඹ පිහිටි දේශීය ආදායම් දෙපාර්තමේන්තුවේ ප්‍රධාන කාර්යාලය ඉදිරිපිටදියි.\nඔවුන් පසුගිය සඳුදා මෙම තීරණයට එරෙහිව ලෙඩ නිවාඩු දැමීමේ වෘත්තිය ක්‍රියාමාර්ගයක  නිරතවූ  අතර, අද විරෝධතාවකද නිරතවුණා.\nමේ සම්බන්ධයෙන්  පාර්ලිමේන්තු මන්ත්‍රී බන්දුල ගුණවර්ධන පෙරේදා විමසා තිබූ ප්‍රශ්නයකට මුදල් අමාත්‍ය රවී කරුණානායක ඊයේ පාර්ලිමේන්තුවේදී ප්‍රතිචාර දක්වා සිටියා.\nබන්දුල ගුණවර්ධන මන්ත්‍රීවරයා අද දිනයේත් මේ පිළිබඳව පාර්ලිමේන්තුවේදී ප්‍රශ්න කිරීමත් සමඟ උණුසුම් කථාබහක් ඇතිවුණා.\nඒ, සභානායක අමාත්‍ය ලක්ෂ්මන් කිරිඇල්ල මැදිහත්වීමත් සමඟයි. සංවාදයට කථානායක කරූ ජයසූරිය ද මැදිහත්වුණා.\nශ්‍රී ලංකා නිදහස්  පක්ෂය අද කැඳවා තිබූ මාධ්‍ය හමුවට එක්වූ මුදල් රාජ්‍ය අමාත්‍ය ලක්ෂ්මන්  යාපා අබේවර්ධනගෙන් මාධ්‍යවේදියෙකු විමසා සිටියේ දේශීය ආදායම් දෙපාර්තමේන්තුව පෞද්ගලීකරණයට  ලක් කිරීමේ සූදානමක් ඇත්ද යන්නයි.",
       "URL": "https://www.hirunews.lk/142533/දේශීය-ආදායම්-නිලධාරින්-විරෝධතාවක",
       "Category": "Local News",
       "Parent URL": "https://www.hirunews.lk/local-news.php?pageID=4887"
}