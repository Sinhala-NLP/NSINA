{
       "Source": "hirunews",
       "Timestamp": "Saturday, 08 August 2015 - 14:17",
       "Headline": "එංගලන්තය ජය ගනීද ?",
       "News Content": "සංචාරක ඕස්ට්‍රේලියානු පිළ සමඟ පැවැත්වෙන අළුබඳුන කුසලාන හතර වන ටෙස්ට් තරඟයෙන් එංගලන්ත පිළ අද (08) ජයග්‍රහණය කරනු ඇතැයි අපේක්ෂා කෙරෙනවා. ඕස්ට්‍රේලියානු පිළ පළමු ඉනිමේදී ලකුණු 60කට දවාලූ එංගලන්ත පන්දු යවන්නන්, ඊයේ දිනය අවසන දී  ඕස්ට්‍රේලියානු දෙවන ඉනිම කඩුලූ 7කට ලකුණු 241කට සීමා කළා. බෙන් ස්ට්‍රෝක් එහිදී ලකුණු 35කට කඩුලූ 5ක් බිද හෙලූවා. එංගලන්තය පළමු ඉනිම සඳහා කඩුලූ 9ක් දැවී ලකුණු 391ක් රැස් කළා. මේ අනුව  ඕස්ට්‍රේලියාවට ඉනිම පරාජයෙන් බේරීම සඳහා තවත් ලකුණු 90ක් රැස් කළ යුතු වනවා. ඕස්ට්‍රේලියාව ඊයේ දිනයේදී දින දෙකකින් අළුබඳුන ටෙස්ට් තරඟයක් අවසන් වීමේ අවදානම වළකාලීමට සමත් වුණා. මීට පෙර දින දෙකකින් අළුබඳුන ටෙස්ට් තරඟයක් අවසන් වී ඇත්තේ 1921 වසරේදියි. මෙවර අළුබඳුන තරගාවලියේ ජයග්‍රහණ දෙකට එකක් ලෙස ඉදිරියෙන් සිටින්නේ එංගලන්තයයි.",
       "URL": "https://www.hirunews.lk/sports/114566/එංගලන්තය-ජය-ගනීද",
       "Category": "Sports",
       "Parent URL": "https://www.hirunews.lk/sports/all-news.php?pageID=456"
}