{
       "Source": "hirunews",
       "Timestamp": "Saturday, 20 February 2016 - 13:42",
       "Headline": "මැකලම්ගෙන් ලෝක වාර්තාවක්",
       "News Content": "නවසීලන්ත නායක බ්‍රෙන්ඩන් මැකලම් ටෙස්ට් ඉතිහාසයේ වේගවත්ම ශතකය රැස් කරමින් අද (20) නව ලෝක වාර්තාවක් පිහිටුවීමට සමත් වුණා.\nඕස්ට්‍රේලියාව සමග ක්‍රයිස්චර්ච් නුවර පැවැත්වෙන දෙවන ටෙස්ට් තරගයේදී මැකලම්ට ශතකය රැස් කිරීම සදහා වැය වූයේ පන්දු 54 ක් පමණයි.\nමීට පෙර එම වාර්තාව පිහිටුවා තිබුණේ පන්දු 56 කින් ශතකයක් රැස් කළ කොදෙව් ක්‍රීඩක විවියන් රිචඞ්ස් විසින්.\nඒ මීට වසර 30 කට පෙර එංගලන්තය සමග පැවති ටෙස්ට් තරගයකදීයි.\nපාකිස්ථානු ක්‍රීඩක මිස්බා උල්හක් ද 2014 වසරේදී රිචඞ්ස්ගේ එම වාර්තාව සම කිරීමට සමත් වුණා.\nබ්‍රෙන්ඩන් මැකලම් මෙම ශතකය ක්‍රිකට් දිවියෙන් සමු ගැනීමට පෙර සහභාගි වන අවසන් ටෙස්ට් තරගයේදී රැස් කිරීම ද විශේෂත්වයක්.",
       "URL": "https://www.hirunews.lk/sports/126720/මැකලම්ගෙන්-ලෝක-වාර්තාවක්",
       "Category": "Sports",
       "Parent URL": "https://www.hirunews.lk/sports/all-news.php?pageID=426"
}