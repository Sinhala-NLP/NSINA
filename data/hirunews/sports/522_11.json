{
       "Source": "hirunews",
       "Timestamp": "Monday, 29 July 2013 - 8:11",
       "Headline": "ශ්‍රී ලංකාව එක්දින තරගාවලිය ජයගනී.",
       "News Content": "සංචාරක දකුණු අප්‍රිකානු කණ්ඩායම සහ ශ්‍රී ලංකාව අතර ඊයේ (28) පැවති සිව්වන එක්දින තරගය ජය ගැනීමත් සමග තරග 5 ක් සමන්විත තරගාවලිය, 3 ට 1 එක් ලෙස ශ්‍රී ලංකාවට ජය හිමිවුණා. පල්ලෙකැලේ ජාත්‍යන්තර ක්‍රිකට් ක්‍රීඩාංගනයේ ඊයේ පැවති සිව්වන එක්දින තරගය ශ්‍රී ලංකා කණ්ඩායම ජය ගත්තේ කඩුලූ 8 කින්. කාසිය වාසිය දිනා පළමුව පන්දුවට පහරදුන් දකුණු අප්‍රිකානු කණ්ඩායම පන්දුවාර 48 යි පන්දු 4 ක් අවසානයේ සියලූදෙනා දැවී ලබා ගත්තේ ලකුණු 238 ක් පමණයි. එහිදී ජේ.පී.ඩුමිනි ලකුණු 97 ක් ද, හෂීම් අම්ලා ලකුණු 77 ක් ද ලබා ගැනීමට සමත්වුණා. පන්දු යැවීමේදී අජන්ත මෙන්ඩිස් කඩුලූ 4 ක් ද ලසිත් මාලිංග කඩුලූ 3 ක් ද බිඳ හෙලූවා. පිළිතුර ඉනිම ක්‍රීඩා කළ ශ්‍රී ලංකා කණ්ඩායම පන්දුවාර 44 ක් අවසානයේදී කඩුලූ 2 ක් පමණක් දැවී තිබියදී තරගයේ ජය වාර්තා කළා. එහිදී අනගි ඉනිමක් ක්‍රීඩා කළ තිලකරත්න දිල්ෂාන් නොදැවී ලබා ගත් ලකුණු සංඛ්‍යාව 115 ක්. සංගක්කාර 91 යි. දෙරට අතර පැවැත්වෙන පස්වන සහ අවසන් එක්දින තරගය ලබන බදාදා කොළඹදී පැවැත්වීමට නියමිතයි.",
       "URL": "https://www.hirunews.lk/sports/63960/ශ්‍රී-ලංකාව-එක්දින-තරගාවලිය-ජයගනී",
       "Category": "Sports",
       "Parent URL": "https://www.hirunews.lk/sports/all-news.php?pageID=522"
}