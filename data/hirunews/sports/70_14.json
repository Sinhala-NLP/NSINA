{
       "Source": "hirunews",
       "Timestamp": "Sunday, 17 January 2021 - 16:44",
       "Headline": "එංගලන්තයට ලකුණු 74ක පහසු ඉලක්කයක්",
       "News Content": "සංචාරක එංගලන්ත කණ්ඩායමට එරෙහිව ගාල්ල ජාත්‍යන්තර ක්‍රිකට් ක්‍රීඩාංගණයේ පැවැත්වෙන පළමු ටෙස්ට් තරඟයේ දෙවන ඉනිම ක්‍රීඩා කළ ශ්‍රී ලංකා කණ්ඩායම ලකුණු 359කට සීමා කරන්නට එංගලන්ත පන්දු යවන්නන් සමත් වුණා.\nතරඟයේ කාසිය පළමුව පන්දුවට පහරදුන් ශ්‍රී ලංකා කණ්ඩායමට සියල්ලන් දැවී පළමු ඉනිමට රැස් කරගත හැකි වුයේ ලකුණු 135ක් පමණයි.\nඊට පිළිතුරු වශයෙන් එංගලන්ත පිල සිය පළමු ඉනිමට ලකුණු 421ක් රැස් කළා.\nඑහිදී එංගලන්තය වෙනුවෙන් නායක ජෝ රූට් ලකුණු 228ක් රැස් කරමින් ඉනිම ශක්තිමත් කළා.\nඑංගලන්තය පළමු ඉනිමට වඩා ලකුණු 286ක් පසු පසින් සිටිමින් සිය දෙවන ඉනිම ආරම්භ කළ ශ්‍රී ලංකා කණ්ඩායමට සියල්ල දැවී රැස්කර ගත හැකි වූයේ ලකුණු 359ක් පමණයි.\nඑහිදී සිය දෙවන ටෙස්ට් ශතකය වාර්තා කළ ළහිරු තිරිමාන්න රැස්කළ ලකුණු සංඛ්‍යාව 111 ක්.\nඇන්ජලෝ මැතිව්ස් සහ කුසල් ජනිත් පිළිවෙලින් ලකුණු 71ක් සහ 62ක් රැස් කළා.\nඒ අනුව තරඟය ජයග්‍රහණය වෙනුවෙන් ලකුණු 74ක ඉලක්කය එංගලන්තයට හිමිව තිබෙනවා.\nතරඟයේ සිව්වන දිනය අදයි.",
       "URL": "https://www.hirunews.lk/sports/259946/එංගලන්තයට-ලකුණු-74ක-පහසු-ඉලක්කයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=70"
}