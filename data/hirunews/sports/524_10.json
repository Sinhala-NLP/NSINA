{
       "Source": "hirunews",
       "Timestamp": "Friday, 19 July 2013 - 9:56",
       "Headline": "උ. කොරියානු කාන්තා පාපන්දු පිල ද. කොරියාවේ.",
       "News Content": "රටවල් 4 ක සහභාගිත්වයෙන් දකුණු කොරියාවේ සෝල් නුවර පැවැත්වෙන නැගෙනහිර ආසියානු කුසලාන කාන්තා පාපන්දු ශූරතා තරගාවලියට සහභාගිවීම සඳහා උතුරු කොරියානු කාන්තා පාපන්දු පිල දැන් එහි පැමිණ සිටිනවා. උතුරු සහ දකුණු කොරියානු රාජ්‍යයන් අතර පසුගිය කාලය තුළ දැඩි උණුසුම් වාතාවරණයක් පැවතුණා. එහෙත්, පසුගිය අප්‍රේල් මාසයේ වසා දැමුණු දේශසීමා නිදහස් ආර්ථික කලාපය යළි ආරම්භ කිරීමේ සාකච්ඡා දැන් ආරම්භ වී තිබෙනවා. උතුරු කොරියානු කාන්තා පාපන්දු පිල දකුණු කොරියාවට පැමිණීම ද එලෙස දෙරට අතර උණුසුම පහවීමේ සලකුණක්. මෙම පාපන්දු තරගාවලියට චීනය සහ ජපානය ද එක්වනවා.",
       "URL": "https://www.hirunews.lk/sports/63332/උ-කොරියානු-කාන්තා-පාපන්දු-පිල-ද-කොරියාවේ",
       "Category": "Sports",
       "Parent URL": "https://www.hirunews.lk/sports/all-news.php?pageID=524"
}