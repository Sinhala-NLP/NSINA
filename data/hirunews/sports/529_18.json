{
       "Source": "hirunews",
       "Timestamp": "Wednesday, 19 June 2013 - 13:08",
       "Headline": "ඉන්දියාව තවදුරටත් පෙරමුණේ.",
       "News Content": "ජාත්‍යන්තර එක්දින ක්‍රිකට් ශ්‍රේණිගත කිරීම්වලට අනුව තවදුරටත් පෙරමුණේ සිටීමට ඉන්දියාව යළි සමත්වී තිබෙනවා. ඒ ප්‍රසාද ලකුණු 121 ක් ලබා ගනිමින්. ප්‍රසාද ලකුණු 119 ක් හිමිකරගෙන සිටි ඉන්දියාව මේ දිනවල පැවැත්වෙන ශූරයින්ගේ කුසලාන තරගාවලියේ ලැබූ ජයග්‍රහණ අනුව තවත් ප්‍රසාද ලකුණු 2 ක් හිමිකර ගත්තා. එක්දින ශ්‍රේණිගත කිරීම්වල දෙවන ස්ථානය එංගලන්තයට හිමිවුණා. ඔවුන් මීට පෙර ශ්‍රේණිගත කිරීම්වල 4 වන ස්ථානයේයි පසුවූයේ.  ඕස්ට්‍රේලියාව 3 වන ස්ථානයේත්, දකුණු අප්‍රිකාව 4 වන ස්ථානයේත් පසුවන අතර ශ්‍රී ලංකාව සිය ස්ථානය රැක ගනිමින් තවදුරටත් 5 වන ස්ථානයේ පසුවනවා.\nශූරයින්ගේ කුසලාන තරගාවලියේ ශ්‍රී ලංකාව සහ ඉන්දියාව අතර අවසන් පූර්ව වටයේ තරගය හෙට පැවැත්වෙනු ඇති.",
       "URL": "https://www.hirunews.lk/sports/61310/ඉන්දියාව-තවදුරටත්-පෙරමුණේ",
       "Category": "Sports",
       "Parent URL": "https://www.hirunews.lk/sports/all-news.php?pageID=529"
}