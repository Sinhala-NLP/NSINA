{
       "Source": "hirunews",
       "Timestamp": "Tuesday, 06 October 2015 - 8:06",
       "Headline": "කෝලිගේ කණ්ඩායම පරදවා අප්‍රිකානුවන් දෙවන 20යි 20 දිනයි",
       "News Content": "සංචාරක දකුණු අප්‍රිකානු පිල සහ ඉන්දියාව අතර බර්බාති හි කට්ටාක් ක්‍රීඩාංගණයේදී ඊයේ (05) පැවති දෙවන විස්සයි විස්ස තරඟයෙන් දකුණු අප්‍රිකාව කඩුලූ 6 ක ජයක් අත්කරගත්තා. තරගයේ කාසියේ දකුණු අප්‍රිකානු කණ්ඩායම මුලින්ම පන්දුවට පහරදීම සදහා සත්කාරක ඉන්දීය කණ්ඩායමට ආරාධනා කළා. ඒ අනුව පිටියට පැමිණි ඉන්දීය පිතිකරුවන් ඉතා දුර්වල පිතිහරඹයක නිරත වෙමින් පන්දුවාර 17යි පන්දු දෙකකදී සියලුදෙනා දැවී ලකුණු 92ක් ලබාගත්තා. එහිදී යම්තාක් දුරට හෝ සාර්ථක වූයේ රෝහිත් ෂර්මා සහ සුරේෂ් රෙයිනා පමණයි ඔවුන් ලකුණු 22 බැගින් ලබාගත්තා. පන්දු යැවීමේදී ඇල්බී මෝකල් පන්දුවාර 4කදී ලකුණු 12කට කඩුළු 3ක් දවාගැනීමට සමත්වුණා.\nඉන්දීය ඉනිමේ ලකුණු පුවරුව පහතින් බලන්න....\nඅනතුරුව පිළිතුරු ඉනිම ක්‍රීඩා කිරීමට පිටියට පැමිණි දකුණු අප්‍රිකානු කණ්ඩායම කඩුළු 4ක් පමණක් දැවී පන්දුවාර 17යි එක් පන්දුවක් තුළදී ලකුණු 96ක් රැස්කර ගනිමින් ජයග්‍රහණය වාර්තා කිරීමට සමත්වුණා. එහිදී සාර්ථක පිතිහරඹයක නිරත වූ ජේ.පී. ඩුමිනි පන්දු 39කදී ලකුණු 30ක් ලබාගත්තා. පන්දු යැවීමේදී රවිචන්ද්‍රන් අශ්වින් කඩුළු 3ක් දවාගත්තා. මෙම තරගයේදී දකුණු අප්‍රිකානු කණ්ඩායමේ ජය්‍රගහණය කෙමින් කෙමින් ලංවෙනවාත් සමගම ඉන්දීය ක්‍රීඩාලෝලීන් දැඩි කෝපයට පත්වී තණතිල්ල වෙත බෝතල් ප්‍රහාර එල්ල කිරීමට ද පෙළඹුනා. එම අවස්ථාවේදී ආරක්ෂක නිලධාරීන්ගේ මැදිහත්වීම මත මදවේලාවකට පසු තරගය යලි ආරම්භ කෙරුනා.\nදකුණු අප්‍රිකානු කණ්ඩායමේ ලකුණු පුවරුව පහතින් බලන්න..\nමෙම තරගයේ විශේෂ අවස්ථා සහිත වීඩියෝව පහතින් නරඹන්න....\nrn\\r\\n\n\\r\\nrn\\r\\n\n\\r\\nrn\\r\\n\nrn\\r\\n\nrn\\r\\n\nIndia vs South Africa 2015_ 2nd T20I, Highlights Game played 5...\nrn\\r\\n\nIndia vs South Africa 2015_ 2nd T20I, Highlights Game played 5-10-2015\n\\r\\nrnPosted by\nLatest Cricket Highlights\non Monday, October 5, 2015\n\\r\\nrn\n\\r\\nrn\n\\r\\nrn",
       "URL": "https://www.hirunews.lk/sports/117894/කෝලිගේ-කණ්ඩායම-පරදවා-අප්‍රිකානුවන්-දෙවන-20යි-20-දිනයි",
       "Category": "Sports",
       "Parent URL": "https://www.hirunews.lk/sports/all-news.php?pageID=447"
}