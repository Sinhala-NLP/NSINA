{
       "Source": "hirunews",
       "Timestamp": "Thursday, 23 April 2020 - 12:43",
       "Headline": "නවසීලන්ත ක්‍රීඩක මැකලම්ගෙන්ගෙන් T20 පවත්වන්නැයි ඉල්ලීමක්",
       "News Content": "මේ වසරේ ඔක්තොම්බර් සිට නොවැම්බර් දක්වා කාලය තුල  ඕස්ට්‍රේලියාවේ පැවැත්වීමට නියමිතව තිබූ පන්දු වාර විස්ස ලෝක කුසලාන තරගාවලිය කොරෝනා වසංගතය හේතුවෙන් ලබන වසරේ පවත්වන ලෙසට නවසීලන්ත ක්‍රිකට් කණ්ඩායමේ හිටපු ආරම්භක පිතිකරුවෙකු වන බ්‍රෙන්ඩන් මැකලම් ඉල්ලීමක් කරනවා.\nඑමෙන්ම ඔහු කියා සිටියේ දැනට කල්දමා ඇති ඉන්දීය ප්‍රිමියර් ලීග් තරඟාවලිය මෙම කාලය තුල පවත්වන ලෙසයි.\nඅයි පී එල් තරඟාවලිය පසුගිය මස ආරම්භ වීමට නියමිතව තිබුණත් ලොව පුරා කොරෝනා වෛරසය පැතිර යාම හේතුවෙන් එය දින නියමයක් නොමැතිව කල් දැමුණා.\nකෙසේ වෙතත් මැකලම් ඉල්ලා සිටියේ පන්දුවාර විස්ස ලෝක කුසලාන තරගාවලිය ලබන වසරේ පෙබරවාරි මස පවත්වන ලෙසයි.",
       "URL": "https://www.hirunews.lk/sports/239257/නවසීලන්ත-ක්‍රීඩක-මැකලම්ගෙන්ගෙන්-t20-පවත්වන්නැයි-ඉල්ලීමක්",
       "Category": "Sports",
       "Parent URL": "https://www.hirunews.lk/sports/all-news.php?pageID=101"
}