{
       "Source": "hirunews",
       "Timestamp": "Sunday, 12 April 2015 - 9:31",
       "Headline": "මැකලම්- දෝනි  හයිද්‍රාබාද් දණ ගස්වයි",
       "News Content": "ඉන්දීය ප්‍රීමියර් ලීග් තරගාවලියේ 4 වන තරඟය ලෙස චෙන්නායි සුපර් කිංග්ස් පිළ, හයිද්‍රාබාද් කණ්ඩායම සමඟ චෙන්නායි හිදී ඊයේ (11) තරඟ වැදුණා. පළමුවෙන් පන්දුවට පහර දුන් චෙන්නායි කණ්ඩායම කඩුළු  4ක් දැවී ලකුණු 209ක් රැස් කළේ නවසීලන්ත ක්‍රීඩක බ්‍රෙන්ඩන් මැකලම් පන්දු 56කදී නොදැවී ලබා ගත් ශතකයත් සමඟයි. ඊට හයේ පහර 9ක් ද ඇතුළත් වුණා. මහේන්ද්‍ර සිං දෝනි ලකුණු 59යි. පිළිතුරු වශයෙන් හයිද්‍රාබාද් පිළට සිය පන්දු වාර 20 තුළදී කඩුලූ 6ක් දැවී රැස් කර ගැනීමට හැකි වූයේ ලකුණු 164ක් පමණයි. මේ අනුව චෙන්නායි පිළට තරඟයෙන් ලකුණු 45ක ජයක් හිමි වුණා.",
       "URL": "https://www.hirunews.lk/sports/107399/මැකලම්-දෝනි-හයිද්‍රාබාද්-දණ-ගස්වයි",
       "Category": "Sports",
       "Parent URL": "https://www.hirunews.lk/sports/all-news.php?pageID=475"
}