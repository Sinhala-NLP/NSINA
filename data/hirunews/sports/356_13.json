{
       "Source": "hirunews",
       "Timestamp": "Saturday, 04 February 2017 - 14:28",
       "Headline": "IPL ක්‍රීඩක වෙන්දේසිය පෙබරවාරි 20",
       "News Content": "මෙවර ඉන්දීය ප්‍රිමියර් ලීග් විස්සයි විස්ස ක්‍රිකට් තරගාවලියේ ක්‍රීඩක වෙන්දේසිය පෙබරවාරි 20 වන දා බැංගලෝරයේදී පැවැත්වෙන බව ඉන්දීය ක්‍රිකට් පාලක මණ්ඩලය නිවේදනය කළා.\nඑය අද පැවැත්වීමට නියමිතව තිබුණ ද ඉන්දීය පාලක මණ්ඩලයට එරෙහි ශ්‍රේෂ්ඨාධිකරණ නියෝග හේතුවෙන් කල් දැමීමට සිදුවුණා.\nක්‍රීඩක වෙන්දේසිය සඳහා ක්‍රීඩකයන් 750ක් පමණ ඉදිරිපත් කෙරෙන අතර, එක් කණ්ඩායමකට ක්‍රීඩකයන් 27 දෙනෙකු දක්වා ලබාගත හැකියි.\nවිදේශීය ක්‍රීඩකයන් 44 දෙනෙකු ද මෙවර අයි.පී.එල්. තරගාවලියේ කණ්ඩායම් 8ට එක් කර ගැනීමට නියමිතයි.\nඅයි.පී.එල්. ක්‍රීඩකයන් සඳහා මෙවර වෙන් කර ඇති මුදල ඇමරිකානු ඩොලර් මිලියන 10ක්.\nඑනම්, ඉන්දීය රුපියල් කෝටි 66කට ආසන්නයි.",
       "URL": "https://www.hirunews.lk/sports/153662/ipl-ක්‍රීඩක-වෙන්දේසිය-පෙබරවාරි-20",
       "Category": "Sports",
       "Parent URL": "https://www.hirunews.lk/sports/all-news.php?pageID=356"
}