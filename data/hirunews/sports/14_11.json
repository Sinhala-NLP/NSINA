{
       "Source": "hirunews",
       "Timestamp": "Thursday, 15 September 2022 - 23:34",
       "Headline": "දියගම ක්‍රීඩාංගණයේ ඉරණම (වීඩියෝ)",
       "News Content": "මෙරට විශාලතම ක්‍රීඩා සංකීර්ණය ලෙස සැලකෙන හෝමාගම දියගම මහින්ද රාජපක්ෂ ක්‍රීඩාංගණයට අත්ව ඇති ඉරණම සම්බන්ධයෙන් HIRU RED CARD තුළින් අප අනාවරණය කළේ වරක් දෙවරක් නොවේ.\n2009 වසරේ ජනවාරි මස 21 වැනිදා අක්කර 125කට වඩා වැඩි භූමි ප්‍රමාණයක ඉදිකළ දියගම ක්‍රීඩා සංකීර්ණයේ පළමු අදියරයේ වැඩ නිමා කිරීම සඳහා වැයකර තිබූ මුදල රුපියල් මිලියන 118ක්.\nනමුත්ල2020 වසරේ සැප්තැම්බර් මස 03 වැනිදා අප අනාවරණය කලේ අයහපත් කාලගුණයත් සමඟින් හමා ගිය සුළඟින් ක්‍රීඩා සංකීර්ණයට දැඩි හානි ගෙනදී තිබුණු අයුරුයි.\nඍැා ක්‍්රා අනාවරණයෙන් පැය කිහිපයක් ගත වන්නට මත්තෙන් ක්‍රියාත්මක වූ ක්‍රීඩා බලධාරීන් කඩිමුඩියේ එහි නිරීක්ෂණ චාරිකාවකට එක්වෙමින් ක්‍රීඩා සංකීර්ණය යළි ප්‍රති සංස්කරණය කරන්නට යටයුතු කරන බවට පොරොන්දු පිට පොරොන්දුත් ලබා දුන්නා.\nඒ අනුව යමින් අටුව කඩා පුටුව සෑදුවාක් මෙන් යැයි යන කියමනට කදිම සාක්ෂියක් සැපයූ මෙරට ක්‍රීඩා බලධාරීන් සිදුකලේ එම ධාවන පථය ඇතුළු ක්‍රීඩා සංකීර්ණය එසේ තිබෙන්නට හැර තවත් අති විශාල මුදල් කන්දරාවක් වැය කරමින්\nනව ධාවන පථයක් ඉදි කිරීමයි.\nමෙරට ජනතාවගේ මුදල් මිලියන ගණනක් වැය කරමින් අඬබෙර ගසා ඉදිකළ මෙවැනි ජාතික සම්පත් මෙසේ විනාශ වන්නට ඉඩහැර මුනිවත රැකීමට තරම් මෙරට ක්‍රීඩාව කරවන ඇත්තන් නිද්‍රාශීලීව පසුවීම මොන තරම් නම් කණගාටුවට\nකරුණක්ද ?\nඅවම තරමින් මෙම ක්‍රීඩාසංකීර්ණය සහ ධාවන පථය පිළිසකර කොට පවත්වාගෙන යන්නට හෝ ක්‍රීඩා අමාත්‍යංශය මැදිහත් නොවන්නේ මන්ද යන්න ගැටළුවක්.\nඔවුන්ට ඒ සඳහා අවශ්‍යතාවක් නොමැතිනම් මිලියන ගණනක් මුදල් වියදම් කොට මෙවැනි ක්‍රීඩා සංකීර්ණයක් සහ ධාවන පථයක් ඉදිකළේ ඇයිද යන්න අප හමුවේ ඇති ගැටලුවයි.",
       "URL": "https://www.hirunews.lk/sports/315506/දියගම-ක්‍රීඩාංගණයේ-ඉරණම-වීඩියෝ",
       "Category": "Sports",
       "Parent URL": "https://www.hirunews.lk/sports/all-news.php?pageID=14"
}