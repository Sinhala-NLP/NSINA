{
       "Source": "hirunews",
       "Timestamp": "Tuesday, 27 September 2016 - 14:42",
       "Headline": "පකිස්ථාන කොදෙව් අවසන් 20 යි 20 තරගය අද",
       "News Content": "පාකිස්තානය සහ බටහිර ඉන්දීය කොදෙව් පිළ අතර තුන්වන සහ අවසාන විස්සයි විස්ස තරඟය අබුඩාබි - ෂෙයික් ෂෙයිඩ් ක්‍රීඩාංගණයේදී අද පැවැත්වෙනවා.\nපළමු විස්සයි විස්ස තරඟ දෙකෙන්ම ජයග්‍රහණය කළේ පාකිස්තානයයි.\nඒ අනුව අද තරඟය ද ජය ගතහොත් පාකිස්තානය ප්‍රථම වරට විස්සයි විස්ස තරගාවලියක පූර්ණ ජයග්‍රහණයක් හිමි කර ගනු ලබනවා.\nමෙම තරගාවලියට පෙර පාකිස්තානය විස්සයි විස්ස තරගාවලියක එක් තරගයකට වඩා ජයග්‍රහණය කර නැහැ.\nලෝක ශූර කොදෙව් පිළට එරෙහිව එම ජයග්‍රහණය අත් කර ගතහොත් එය පාකිස්තාන විස්සයි විස්ස කණ්ඩායමේ නව නායක සර්ෆ‍්‍රාස් අහමඩ්ගේ නායකත්වය තහවුරු කිරීමක් වනු ඇති.",
       "URL": "https://www.hirunews.lk/sports/143939/පකිස්ථාන-කොදෙව්-අවසන්-20-යි-තරගය-අද",
       "Category": "Sports",
       "Parent URL": "https://www.hirunews.lk/sports/all-news.php?pageID=382"
}