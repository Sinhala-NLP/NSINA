{
       "Source": "hirunews",
       "Timestamp": "Saturday, 10 December 2016 - 13:26",
       "Headline": "දකුණු අප්‍රිකානු අභියෝගයට මැතිව්ස් සූදානම්",
       "News Content": "වේග පන්දු යවන්නන්ට හිතකර දකුණු අප්‍රිකානු තණතිලි වලදී පිතිකරුවන් දස්කම් දැක්වීමට සමත් වුවහොත් දකුණු අප්‍රිකානු අභියෝගය ජය ගැනීම අසීරු නොවන බව ශ්‍රී ලංකා නායක ඇන්ජලෝ මැතිව්ස් පවසනවා.\nපන්දු යවන්නන්ට අවස්ථාවක් ලබාදිය හැක්කේ එලෙස පිතිකරුවන් දක්වන දස්කම් මත බව ඔහු සඳහන් කළා.\nශ්‍රී ලංකාව සහ දකුණු අප්‍රිකාව අතර තරඟ තුනකින් යුත් ටෙස්ට් තරගාවලිය දෙසැම්බර් 26 වන දා ආරම්භවීමට නියමිතයි.\nවේග පන්දු යවන්නන්ගේ බල ඇණියට දුශ්මන්ත චමීර යළි පැමිණීමත්, නවක වේග පන්දු යවන ක්‍රීඩක විකුම් සංජය කණ්ඩායමට ඇතුළත්වීමත් සුබවාදී වර්ධනයන් ලෙසයි ඇන්ජලෝ මැතිව්ස් හැදින්වූයේ.\nසිම්බාබ්වේ සමඟ පසුගිය ඔක්තෝම්බරයේ පැවැති ටෙස්ට් තරගාවලිය ජයග්‍රහණය කිරීමට ශ්‍රී ලංකාව සමත් වුණා.\nඑහෙත් පසුගිය දා  ඕස්ට්‍රේලියාවට එරෙහිව දෙකට එකක ටෙස්ට් තරගාවලි ජයක් ලැබූ දකුණු අප්‍රිකාව, බෙහෙවින් ප්‍රබල ප්‍රතිවාදී කණ්ඩායමක්.",
       "URL": "https://www.hirunews.lk/sports/149386/දකුණු-අප්‍රිකානු-අභියෝගයට-මැතිව්ස්-සූදානම්",
       "Category": "Sports",
       "Parent URL": "https://www.hirunews.lk/sports/all-news.php?pageID=368"
}