{
       "Source": "hirunews",
       "Timestamp": "Saturday, 22 July 2017 - 19:54",
       "Headline": "පුහුණු තරගය ජය පරාජයෙන් තොරව නිම වෙයි",
       "News Content": "ශ්‍රී ලංකා ක්‍රිකට් සභාපතිවරයාගේ කණ්ඩායම සහ ඉන්දීය කණ්ඩායම අතර පැවති දෙදින පුහුණු තරගය අද ජය පරාජයෙන් තොරව අවසන් වුණා.\nතරගය අවසන් වුණේ පළමු ඉනිම සඳහා පන්දුවට පහරදුන් ඉන්දීය කණ්ඩායම කඩුලු 9 ක් දැවී ලකුණු 312 ක් ලබාගෙන සිය ඉනිම අත්හිටුවීමට තීරණය කිරීමත් සමඟයි.\nලෝකේෂ් රාහුල් ලකුණු 54 ක් සහ විරාත් කෝලි ලකුණු 53 ක් රැස් කළා.\nපන්දු යැවීමේදි විශ්ව ප්‍රනාන්දු සහ තරිදු කෞෂාල් කඩුලු 2 බැගින් බිඳ හෙළුවා.\nමෙම තරගයේ පළමුවෙන් පන්දුවට පහර දුන් ශ්‍රී ලංකා ක්‍රිකට් සභාපතිවරයාගේ කණ්ඩායම සිය පළමු ඉනිමට සියල්ලන් දැවි රැස් කළ ලකුණු සංඛ්‍යාව 187 ක්.",
       "URL": "https://www.hirunews.lk/sports/166535/පුහුණු-තරගය-ජය-පරාජයෙන්-තොරව-නිම-වෙයි",
       "Category": "Sports",
       "Parent URL": "https://www.hirunews.lk/sports/all-news.php?pageID=313"
}