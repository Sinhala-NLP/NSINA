{
       "Source": "hirunews",
       "Timestamp": "Monday, 15 January 2018 - 9:09",
       "Headline": "අද ආරම්භ වන තුන්කොන් තරඟාවලියේ දී ඉතිහාස ගතවන තරඟයක්",
       "News Content": "බංග්ලාදේශය, සිම්බාබ්වේ සහ ශ්‍රී ලංකාව කණ්ඩායම් සහභාගී වන තුන් කොන් එක්දින තරඟාවලිය අද (15) ඩකා හිදී ආරම්භ වනවා.\nඅද තරඟය පැවැත්වෙන්නේ ඩකා නුවර ෂරේ බංග්ලා ක්‍රීඩාංගනයේදීයි.\nෂරේ බංග්ලා ක්‍රීඩාංගනයේ පැවැත්වෙන 99 වන තරඟය මෙය වන අතර ශ්‍රී ලංකාව සහභාගී වන පළමු තරඟය සිම්බාබ්වේ කණ්ඩායමට එරෙහිව අනිද්දා\nපැවැත්වෙන අතර එම තරඟය එහි පවත්වන සියවන ජාත්‍යන්තර එක්දින තරඟය ලෙස ඉතිහාසයට එක්වනවා.\nඒ අනුව ෂරේ බංග්ලා ක්‍රීඩාංගනය ඉතිහාස ගතවන්නේ අඩුම කාලයක් තුල ජාත්‍යන්තර එක්දින තරඟ 100ක් පැවැත්වූ ක්‍රිකට් ක්‍රීඩාංගනය ලෙසටයි.\n2006 වසරේ දෙසැම්බර් මස 08 වනදා බංග්ලාදේශය සහ සිම්බාබ්වේ කණ්ඩායම අතර මෙම ක්‍රීඩාංගනයේ පළමු ජාත්‍යන්තර එක්දින තරඟ පවත්වනු ලැබුවා.\nකෙසේ වෙතත් මෙම සියවන තරඟයට බංග්ලාදේශය කණ්ඩායමට ක්‍රීඩා කිරීමට අවස්ථාව අහිමිවීම සුවිශේෂී කරුණක් බවයි ක්‍රිකට් විචාරකයින් පවසන්නේ.\nඑක්සත් අරාබි එමීර් රාජ්‍යයේ සාජා ක්‍රිකට් ක්‍රීඩාංගනය, සිඩ්නි ක්‍රිකට් ක්‍රීඩාංගනය, මෙල්බන් ක්‍රිකට් ක්‍රීඩාංගනය, හරාරේ ක්‍රීඩා සමාජ ක්‍රීඩාංගනය සහ කොළඹ අර්.ප්‍රේමදාස ක්‍රීඩාංගනය යන ක්‍රීඩාංගන ජාත්‍යන්තර එක්දින තරඟ 100ක් පැවැත්වූ ක්‍රිකට්  ක්‍රීඩාංගන අතර මුල් තැන සිටිනවා.",
       "URL": "https://www.hirunews.lk/sports/181064/අද-ආරම්භ-වන-තුන්කොන්-තරඟාවලියේ-දී-ඉතිහාස-ගතවන-තරඟයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=264"
}