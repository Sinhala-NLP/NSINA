{
       "Source": "hirunews",
       "Timestamp": "Thursday, 15 August 2013 - 10:56",
       "Headline": "ක්‍රීඩක ක්‍රීඩිකාවන්ට අධි ප්‍රෝටීන ශක්තිජනක නිකුත් කිරීමේදී කොන්දේසි.",
       "News Content": "මින් ඉදිරියට ජාතික සංචිතවල සිටින ක්‍රීඩික ක්‍රීඩිකාවන්ට අධිප්‍රෝටීන ශක්තිජනක නිකුත් කරනු ලබන්නේ ඒවායේ පැරණි හිස්, භාජන හෝ ඇසුරුම් ක්‍රීඩා වෛද්‍ය ආයතනයට භාරදුනහොත් පමණක් බව එම ආයතනය පවසනවා. ජාතික ක්‍රීඩා සංචිතවල සිටින ක්‍රීඩක ක්‍රීඩිකාවන්ගේ ජවය හා ශක්තිය වර්ධනය කරන අධි ප්‍රෝටීන ක්‍රීඩා වෛද්‍ය ආයතනය මගින් ලබා දෙන්නේ නොමිලේයී. එක් අධි ප්‍රෝටීන ශක්තිජනකයක් ලබාදීම සඳහා රුපියල් 5000 කට වැඩි මුදලක් වැය වනවා. එහෙත් ඇතැම් ක්‍රීඩක ක්‍රීඩිකාවන් මිල අධික, ශක්තිජනක අධි ප්‍රෝටීන වෙනත් බාහිර පුද්ගලයින්ට අලෙවි කරන බවට තොරතුරු ලැබී තිබෙනවා. ඒ අනුවයි ක්‍රීඩා වෛද්‍ය ආයතනය මෙම තීරණයට එළැඹ ඇත්තේ.\nජාතික සංචිතවල සිටින ක්‍රීඩක ක්‍රීඩිකාවන් 650 කට පමණ අධි ප්‍රෝටීන් ලබාදීම වෙනුවෙන් ක්‍රීඩා වෛද්‍ය ආයතනය වාර්ෂිකව රුපියල් ලක්ෂ 40 කට වැඩි මුදලක් වැය කරනවා.",
       "URL": "https://www.hirunews.lk/sports/65112/ක්‍රීඩක-ක්‍රීඩිකාවන්ට-අධි-ප්‍රෝටීන-ශක්තිජනක-නිකුත්-කිරීමේදී-කොන්දේසි",
       "Category": "Sports",
       "Parent URL": "https://www.hirunews.lk/sports/all-news.php?pageID=519"
}