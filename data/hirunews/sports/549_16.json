{
       "Source": "hirunews",
       "Timestamp": "Monday, 04 March 2013 - 7:58",
       "Headline": "කොදෙව් කාන්තාවන්ට මෙවරත් ජය.",
       "News Content": "ශ්‍රී ලංකා කාන්තා ක්‍රිකට් කණ්ඩායම සහ කොදෙව් කාන්තා ක්‍රිකට් කණ්ඩායම අතර පැවති දෙවන පන්දුවාර 20 ක්‍රිකට් තරඟයෙන් කඩුළු 6 කින් ජයගැනීමට කොදෙව් ක්‍රීඩිකාවන් සමත්වුණා. කොළඹ ආර්. ප්‍රේමදාස ක්‍රීඩාංගණයේ ඊයේ පැවති මෙම තරඟයේ කාසියේ වාසිය දිනූ ශ්‍රී ලංකා කණ්ඩායම පන්දුවාර 20 තුළදී කඩුලූ 8 ක් දැවී ලකුණු 73 ක් රැස් කළා. පිළිතුරු ඉනිම ක්‍රීඩා කළ කොදෙව් ක්‍රීඩිකාවන් පන්දු වාර 15 යි පන්දු 4 කදී කඩුලූ 4 ක් දැවී ලකුණු 74ක් ලබාගනිමින් තරඟය ජයගත්තා. තරඟ 5 කින් සමන්විත පන්දු වාර 20 ක්‍රිකට් තරඟාවලියෙන් තරඟ 2 - 0 ක් ලෙස ඉදිරියෙන් සිටින්නේ කොදෙව් කණ්ඩායමයි.",
       "URL": "https://www.hirunews.lk/sports/54510/කොදෙව්-කාන්තාවන්ට-මෙවරත්-ජය",
       "Category": "Sports",
       "Parent URL": "https://www.hirunews.lk/sports/all-news.php?pageID=549"
}