{
       "Source": "hirunews",
       "Timestamp": "Monday, 09 August 2021 - 19:25",
       "Headline": "ශ්‍රී ලාංකික කතුන් රැසක් සමග ඉතාලි කණ්ඩායම ඔස්ට්‍රියාව පරදයි",
       "News Content": "ඉතාලි කාන්තා ක්‍රිකට් කණ්ඩායම මුහුණදුන් පළමු විස්සයි විස්ස ජාත්‍යන්තර තරගයෙන් ජයග්‍රහණය ලැබීමට සමත් වී තිබෙනවා.\nඉතාලියේ වෙසෙන ශ්‍රී ලාංකික කතුන් 11  දෙනෙකු ඉතාලි සංචිතයට ඇතුළත් වන අතර, කණ්ඩායමේ නායකත්වය උසුලන්නේ කුමුදු නෙරංජලා ෆෙඩි්‍රක් විසින්.\nඔවුන් ඔස්ට්‍රියා කාන්තා ක්‍රිකට් පිල සමඟ රෝම ක්‍රීඩා සමාජ ක්‍රීඩාංගනයේ අද පැවති පළමු විස්සයි විස්ස තරගයෙන් කඩුලු 8 ක ජයක් හිමිකර ගත්තා.\nඔස්ට්‍රියා පිල සිය පන්දුවාර 20 තුලදී කඩුලු 3 ක් දැවී ලකුණු 107ක් රැස් කළ අතර, දිෂානි සමරවික්‍රම ලකුණු 14කට එක් කඩුල්ලක් බිඳ හෙලුවා.\nඉතාලි කාන්තා ක්‍රිකට් පිල  පන්දුවාර 16යි එක් පන්දුවකදී කඩුලු 2ක් දැවී ලකුණු 108ක් ලබමින් තරගයේ ජය හිමිකර ගත්තා.\nනායිකා කුමුදු නිරංජලා නොදැවී ලකුණු 47යි.",
       "URL": "https://www.hirunews.lk/sports/279287/ශ්‍රී-ලාංකික-කතුන්-රැසක්-සමග-ඉතාලි-කණ්ඩායම-ඔස්ට්‍රියාව-පරදයි",
       "Category": "Sports",
       "Parent URL": "https://www.hirunews.lk/sports/all-news.php?pageID=45"
}