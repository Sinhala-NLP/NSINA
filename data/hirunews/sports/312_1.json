{
       "Source": "hirunews",
       "Timestamp": "Sunday, 30 July 2017 - 13:03",
       "Headline": "ශ්‍රී ලංකා පිලේ පරිහානියට මුල හෙළිවේ",
       "News Content": "දශකයකට පමණ පෙර ආසියාවේ හොඳම පන්දු රැකීමේ කණ්ඩායම වූ ශ්‍රී ලංකා ක්‍රිකට් පිලේ පන්දු රැකීම පසුගිය කාලය තුළ දැඩි පරිහානියකට ලක්ව ඇති බව ‘‘ක්‍රික් බස්’’ වෙබ් අඩවිය පෙන්වා දෙනවා.\nඅයි.සී.සී. ටෙස්ට් දර්ශකයේ හත්වන ස්ථානයේ රැඳී සිටින ශ්‍රී ලංකාව එක්දින සහ විස්සයි දර්ශකවල රැදී සිටින්නේ අටවන ස්ථානයේයි.\nඑම පරිහානියට පන්දු රැකීමේ ප්‍රමිතිය දුර්වලවීම විශේෂයෙන් බලපා ඇති බවයි ක්‍රීඩා මාධ්‍ය සඳහන් කළේ.\nමේ වසරේ පමණක් ජාත්‍යන්තර තරගවලදී ශ්‍රී ලංකා කණ්ඩායම අතින් උඩ පන්දු 56 ක් ගිලිහී තිබෙනවා.\nගාල්ලේ පැවති ටෙස්ට් තරගයේදී ඉන්දීය පිලේ ශිකර් ධවාන් ලකුණු 190 ක් රැස් කළේ ලකුණු 31 දී ලබාදුන් උඩ පන්දුව අසේල ගුණරත්න විසින් අත්හැරීමත් සමගයි.\n1981 වසරේ ටෙස්ට් වරම් ලැබීමෙන් පසු ශ්‍රී ලංකා කණ්ඩායම දුර්වලතම ප්‍රතිඵල පෙන්නුම් කළේ මේ වසරේදියි.\nදකුණු අප්‍රිකාවේදී ටෙස්ට් සහ එක්දින තරගාවලි පරාජය වූ ශ්‍රී ලංකා පිල මෙරටදී බංග්ලාදේශ සහ  සිම්බාබ්වේ කණ්ඩායම් අතින් තරගාවලි පරාජයන් ලැබුවා.",
       "URL": "https://www.hirunews.lk/sports/167135/ශ්‍රී-ලංකා-පිලේ-පරිහානියට-මුල-හෙළිවේ",
       "Category": "Sports",
       "Parent URL": "https://www.hirunews.lk/sports/all-news.php?pageID=312"
}