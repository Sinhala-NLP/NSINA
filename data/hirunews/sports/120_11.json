{
       "Source": "hirunews",
       "Timestamp": "Saturday, 04 January 2020 - 21:37",
       "Headline": "ඉන්දියාව සහ ශ්‍රී ලංකාව අතර පළමු විස්සයි විස්ස හෙට",
       "News Content": "ඉන්දියාව සහ ශ්‍රී ලංකාව අතර, ඇසෑම් ප්‍රාන්තයේ ගුවහටි නුවර හෙට පැවැත්වෙන පළමු විස්සයි විස්ස ජාත්‍යන්තර තරගය සඳහා ප්‍රේක්ෂකයන්ට බැනර්, පෝස්ටර් හෝ වෙනත් ප්‍රකාශ ඇතුළත් පුවරු රැගෙන ඒම තහනම් කර තිබෙනවා.\nඒ අනුව මුදල් පසුම්බි, අත්බෑග්, ජංගම දුරකථන හා වාහන වල යතුරු පමණක් ක්‍රීඩාංගනයට රැගෙන ඒමට අවසර ලැබෙනු ඇති.\nපුරවැසි පනතට එරෙහි විරෝධතා ඇසෑමයේ - ගුවහටි නුවර උත්සන්නව පැවතීම ඊට හේතුවයි.\nඑමෙන්ම, 2017 වසරේ එහි පැවති විස්සයි විස්ස ජාත්‍යන්තර තරගයකින් අනතුරුව  ඕස්ට්‍රේලියානු කණ්ඩායම රැගත් බස් රථය ගල්මුල් ප්‍රහාරයකට ලක්වුණා.\nමෙවර සංචාරයේදී ශ්‍රී ලංකාව සහ ඉන්දියාව අතර, විස්සයි විස්ස ජාත්‍යන්තර තරග 3ක් පැවැත්වීමට නියමිතයි.",
       "URL": "https://www.hirunews.lk/sports/231593/ඉන්දියාව-සහ-ශ්‍රී-ලංකාව-අතර-පළමු-විස්සයි-විස්ස-හෙට",
       "Category": "Sports",
       "Parent URL": "https://www.hirunews.lk/sports/all-news.php?pageID=120"
}