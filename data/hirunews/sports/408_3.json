{
       "Source": "hirunews",
       "Timestamp": "Saturday, 28 May 2016 - 14:18",
       "Headline": "ගිම්හාන සෘතුවේදී එංගලන්තය රෝස පන්දුවෙන් සෙල්ලම් කරයිද ?",
       "News Content": "2017 වසරේ ගිම්හානයේදී ප්‍රථම දිවා රාත්‍රී ටෙස්ට් තරඟය පැවැත්වීමට එංගලන්තය සැලසුම් කරනවා.\nවිදුලි ආලෝක මධ්‍යයේ එම ටෙස්ට් තරඟය පැවැත්වීම සඳහා ලන්ඩනයේ ලෝඞ්ස් ක්‍රීඩාංගණය හෝ එඞ්බැස්ටන් ක්‍රීඩාංගණය යොදා ගනු ඇති බවයි ක්‍රීඩා මාධ්‍ය සදහන් කළේ.\nබටහිර ඉන්දීය කොදෙව් පිළ සමඟ පැවැත්වෙන මෙම ටෙස්ට් තරගාවලියේදී දිවා රාත්‍රී ටෙස්ට් තරඟ පැවැත්වීම පිළිබදව එංගලන්ත ක්‍රිකට් පාලක මණ්ඩලය අවසන් තීරණයකට එළඹෙනු ඇති.\n2017 වසරේ අයි.සී.සී. චැම්පියන්ස් කුසලාන ක්‍රිකට් තරගාවලිය ද එංගලන්තයේදී පැවැත්වෙන අතර, එංගලන්තය, දකුණු අප්‍රිකාවට මුහුණදීමෙන් අනතුරුවයි කොදෙව් තරගාවලියට පිවිසෙන්නේ.",
       "URL": "https://www.hirunews.lk/sports/134222/ගිම්හාන-සෘතුවේදී-එංගලන්තය-රෝස-පන්දුවෙන්-සෙල්ලම්-කරයිද",
       "Category": "Sports",
       "Parent URL": "https://www.hirunews.lk/sports/all-news.php?pageID=408"
}