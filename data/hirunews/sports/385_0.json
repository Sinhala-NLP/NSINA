{
       "Source": "hirunews",
       "Timestamp": "Sunday, 11 September 2016 - 7:44",
       "Headline": "ඉන්දීය ක්‍රිකට් අයි.සී.සී.යට චෝදනා කරයි",
       "News Content": "ජාත්‍යන්තර ක්‍රිකට් සම්මේලනයේ නව පරිපාලනය විසින් ඉන්දියාව කොන් කිරීමට උත්සාහ කරන බවට ඉන්දීය ක්‍රිකට් පාලක මණ්ඩලයේ සභාපති අනුරංග් ඨාකූර් චෝදනා නගනවා.\nඒ සම්බන්ධයෙන් ඔහු අයි.සී.සී. ස්වාධීන සභාපතිවරයා ලෙස කටයුතු කරන ඉන්දීය ජාතික සෂාන් මනෝහර්ටද චෝදනා කළා.\nමනෝහර් පවසා තිබුණේ ජාත්‍යන්තර ක්‍රිකට් සම්මේලනයට මිස ඉන්දීය පාලක මණ්ඩලය කෙරෙහි තමන්ට වගකීමක් නොමැති බවයි.\nකෙසේ නමුත් ජාත්‍යන්තර සම්මේලනයේ නව ප්‍රවණතා ඉන්දියාවේ ක්‍රිකට් ක්‍රීඩාවට අහිතකර බලපෑමක් ඇතිකරන්නේ යැයි ඉන්දීය ක්‍රිකට් පාලක මණ්ඩලයේ සභාපති අනුරංග් ඨාකූර් සඳහන් කළා.\nඔහු කියා සිටියේ මට්ටම් දෙකකින් අයි.සී.සී. ටෙස්ට් තරඟාවලිය පවත්වාගෙන යාම සඳහා ඉන්දියාව එක් නොවීම මෙම තත්ත්වයට හේතුව බවයි.\nඑම යෝජනාව සඳහා  ඕස්ට්‍රේලියාව සහ එංගලන්තය සමඟ එක් නොවී බංග්ලාදේශය, ශ්‍රී ලංකාව සහ බටහිර ඉන්දීය කොදෙව් කණ්ඩායම් සමඟ එක්වීම ඉන්දීය පාලක මණ්ඩලය නොසැලකිල්ලට භාජනය වීමට හේතුව ලෙස ඔහු හැඳින්වූවා.",
       "URL": "https://www.hirunews.lk/sports/142703/ඉන්දීය-ක්‍රිකට්-අයි-සී-යට-චෝදනා-කරයි",
       "Category": "Sports",
       "Parent URL": "https://www.hirunews.lk/sports/all-news.php?pageID=385"
}