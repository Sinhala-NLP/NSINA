{
       "Source": "hirunews",
       "Timestamp": "Saturday, 11 November 2017 - 12:47",
       "Headline": "ශ්‍රී ලංකා පළමු පුහුණු තරඟය අද",
       "News Content": "ඉන්දියාවේ තරඟ සංචාරයකට නිරතවී සිටින ශ්‍රී ලංකා කණ්ඩයම මේ වන විට සිය පළමු පුහුණු තරඟයට ක්‍රීඩා කරනවා.\nඉන්දීය ක්‍රිකට් සභාපතිවරයාගේ කණ්ඩායම සමඟ මෙම තරඟය පැවැත්වෙන අතර නිළ නොවන දෙදින තරඟයක් ලෙස මෙය පැවැත්වෙනවා.\nකොල්කටා නුවර ජදාවුපූර් විශ්ව විද්‍යාල ක්‍රීඩාංගනයේදී පැවැත්වෙන මෙම තරඟයේදී දිනේෂ් චන්දිමාල් ශ්‍රී ලංකා කණ්ඩායමේ නායකත්වය දරණ අතර සංජු සැම්සන් විසින් ඉන්දීය කණ්ඩායම මෙහෙයවනු ලබනවා.\nතරඟයේ කාසිය වාසිය දිනූ ඉන්දීය ක්‍රිකට් සභාපතිවරයාගේ කණ්ඩායම පළමුව පන්දුවට පහරදීමේ අවස්ථාව ශ්‍රී ලංකා කණ්ඩායමට ලබා දුන්නා.\nඒ අනුව ශ්‍රී ලංකා කණ්ඩායම වෙනුවෙන් ආරම්භක පිතිකරු සධීර සමරචික්‍රම ලකුණු 74ක් සහ දිමුත් කරුණාරත්න අර්ධ ශතකයක් රැස් කිරීමට සමත් වුණා.\nපන්දු 77කදී ගොඩනැඟුණු  සධීරගේ ඉනිමට හතරේ පහර 13ක් ඇතුලත්, ළහිරු තිරිමාන්න ලකුණු 17යි.\nදෙරට අතර පළමු ටෙස්ට් තරඟය ලබන 16 වනදා කොල්කටා නුවර ඊඩ්න් ගාර්ඩ්න් ක්‍රීඩාංගනයේදී ආරම්භ වනවා.",
       "URL": "https://www.hirunews.lk/sports/175778/ශ්‍රී-ලංකා-පළමු-පුහුණු-තරඟය-අද",
       "Category": "Sports",
       "Parent URL": "https://www.hirunews.lk/sports/all-news.php?pageID=282"
}