{
       "Source": "hirunews",
       "Timestamp": "Thursday, 10 September 2015 - 13:04",
       "Headline": "යොවුන් ක්‍රීඩා උළෙලේදී ශ්‍රී ලංකාවට තවත් රිදී පදක්කම් දෙකක්",
       "News Content": "සැමෝවා රාජ්‍යයේ පැවැත්වෙන පොදුරාජ්‍ය මණ්ඩලීය යොවුන් ක්‍රීඩා උළෙලේදී තවත් රිදී පදක්කම් දෙකක් ලබාගැනීමට ශ්‍රී ලංකා ක්‍රීඩකයන් ඊයේ සමත්වුණා. ඒ, බර ඉසිලීමේ තරඟ ඉසව්වට සහභාගි වෙමින්. එහිදී කිලෝග්‍රෑම් 85 බර පන්තිය තරඟයට සහභාගි වූ බෙවිෂාන් විජේවික්‍රම රිදී පදක්කම හිමිකරගත් අතර, කිලෝග්‍රෑම් 94 බර පන්තිය යටතේ තරඟ වැදුනු ඉසුරු සේනාධීර ද රිදී පදක්කමක් හිමිකරගත්තා. මේ වනවිට පොදු රාජ්‍ය මණ්ඩලීය යොවුන් ක්‍රීඩා උළෙලේ රිදී පදක්කම් 6 ක් සහ ලෝකඩ පදක්කම් දෙකක් දිනාගනිමින් ශ්‍රී ලංකාව 15 වන ස්ථානයේ පසුවනවා. පදක්කම් සටහනේ ඉදිරියෙන්ම සිටින්නේ රන් පදක්කම් 19 ක්, රිදී පදක්කම් 12ක් සහ ලෝකඩ පදක්කම් 15ක් දිනාගත් ඕස්ට්‍රේලියානු කණ්ඩායමයි.",
       "URL": "https://www.hirunews.lk/sports/116319/යොවුන්-ක්‍රීඩා-උළෙලේදී-ශ්‍රී-ලංකාවට-තවත්-රිදී-පදක්කම්-දෙකක්",
       "Category": "Sports",
       "Parent URL": "https://www.hirunews.lk/sports/all-news.php?pageID=451"
}