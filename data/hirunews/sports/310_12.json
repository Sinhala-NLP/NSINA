{
       "Source": "hirunews",
       "Timestamp": "Saturday, 05 August 2017 - 9:39",
       "Headline": "ඉන්දු ශ්‍රී ලංකා දෙවන ටෙස්ට් තරඟයේ වර්තා පොත් අලුත් කළ දඟ පන්දු යවන්නා",
       "News Content": "ඉන්දියානු කණ්ඩායමේ දඟ පන්දු යවන ක්‍රීඩක රවිචන්ද්‍රන් අශ්වින් ශ්‍රී ලංකා කණ්ඩායම සහ ඉන්දියානු කණ්ඩායම අතර මේ දින වන පැවැත්වෙන දෙවන ටෙස්ට් තරඟයේදී ක්‍රිකට් වාර්තා පොත් අලුත් කිරීමට සමත්ව තිබෙනවා.\nඒ, ජාත්‍යන්තර ටෙස්ට් පිටියේ ටෙස්ට් ලකුණු 2000 සහ ටෙස්ට් කඩුලු 200 සීමාව පසුකළ ලොව වේගවත්ම ක්‍රීඩකයන්ගේ ලැයිස්තුවේ සිව්වන ස්ථානයට පැමිණෙමින්.\nජාත්‍යන්තර ටෙස්ට් තරඟ 51 කට ක්‍රීඩා කරමින් අශ්වින් ටෙස්ට් ලකුණු 2000 සහ ටෙස්ට් කඩුලු 200 සීමාව පසුකර ගොස් තිබෙනවා.\nඑම සටහනේ පෙරමුණ ගැනීමට එංගලන්තයේ ඉයන් බෝතම් සමත්ව ඇත්තේ ටෙස්ට් තරඟ 42කදී මෙම දක්ෂතාවය දක්වමින්.\nපකිස්ථානයේ ඉම්රාන් ඛාන් සහ ඉන්දියාවේ කපිල් දේව් පිළිවෙලින් දෙවන සහ තුන්වන ස්ථානවල පසුවන්නේ තරඟ 50කදී  ටෙස්ට් ලකුණු 2000 සහ ටෙස්ට් කඩුලු 200 සීමාව පසුකර යමින්.\nමේ අතර ජාත්‍යන්තර ටෙස්ට් පන්දු යවන්නන් ශ්‍රේණිගත කිරීමේ ලැයිස්තුවේ වෙනසක් කරමින් එහි තෙවන ස්ථානයේ සිටි රවිචන්ද්‍රන් අශ්වින් මේ වන විට  දෙවන ස්ථානයට පැමිණ තිබෙනවා.\nඒ ශ්‍රී ලංකා කණ්ඩායමේ රංගන හේරත් සිව්වන ස්ථානයට ඇද දමමින්.\nමීට පෙර රංගන හේරත් එම සටහනේ දෙවන ස්ථානයේ පසු වූණා.\nමේ වනවිට ජාත්‍යන්තර ටෙස්ට් පන්දු යවන්නන් ශ්‍රේණිගත කිරීමේ ලැයිස්තුවේ තුන්වන ස්ථානය දක්වා පැමිණීමට එංගලන්ත වේගපන්දු යවන ක්‍රීඩක ජේම්ස් ඇන්ඩර්සන් සමත්ව ඇති අතර එම සටහනේ තවමත් පෙරමුණ ගෙන සිටින්නේ ඉන්දියාවේ රවීන්ද්‍ර ජඩේජා.",
       "URL": "https://www.hirunews.lk/sports/167671/ඉන්දු-ශ්‍රී-ලංකා-දෙවන-ටෙස්ට්-තරඟයේ-වර්තා-පොත්-අලුත්-කළ-දඟ-පන්දු-යවන්නා",
       "Category": "Sports",
       "Parent URL": "https://www.hirunews.lk/sports/all-news.php?pageID=310"
}