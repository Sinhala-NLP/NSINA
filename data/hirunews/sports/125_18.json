{
       "Source": "hirunews",
       "Timestamp": "Saturday, 07 December 2019 - 22:59",
       "Headline": "ඉන්දියාව සහ පාකිස්ථානය අසරණ කළ දිල්ශි, අවසන් මොහොතේ ශ්‍රී ලංකාව රනින් සරසවයි",
       "News Content": "දකුණු ආසියානු ක්‍රීඩා උළෙලේ, කාන්තා මීටර් 400 හතර සහය දිවීමේ තරඟයේ රන් පදක්කම හිමිකරගන්නට ශ්‍රී ලංකා ක්‍රීඩිකාවන් සමත් වුණා.\nමෙම තරඟ ඉසව්වේ රිදී පදක්කම පකිස්ථානය දිනාගත් අතර එහි ලෝකඩ පදක්කම හිමිකර ගත්තේ ඉන්දියාව විසින්.\nතරඟය ආරම්භයේ සිටම ඉන්දියාව සහ පාකිස්ථානය පෙරමුණේ සිටියා.\nකෙසේ වෙතත් අවසන් මීටර් හාරසීයේ යෂ්ඨි ලබාගත් ශ්‍රී ලංකා ක්‍රීඩිකා දිල්ශි කුමාරසිංහ ඉන්දියානු සහ පාකිස්ථාන ක්‍රීඩිකාවන් දෙදෙනා විදුලි වේගයෙන් පසුකර යමින් ඒ වනවිට ශ්‍රී ලංකාව සතුව තිබූ ලෝකඩ පදක්කම රන් පදක්කමක් බවට පත්කරනු ලැබුවේ ප්‍රේක්ෂකාගාරයේ සිටි ප්‍රේක්ෂකයින් විමතියට පත්කරමින්.",
       "URL": "https://www.hirunews.lk/sports/229775/ඉන්දියාව-සහ-පාකිස්ථානය-අසරණ-කළ-දිල්ශි-අවසන්-මොහොතේ-ශ්‍රී-ලංකාව-රනින්-සරසවයි",
       "Category": "Sports",
       "Parent URL": "https://www.hirunews.lk/sports/all-news.php?pageID=125"
}