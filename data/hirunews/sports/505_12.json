{
       "Source": "hirunews",
       "Timestamp": "Wednesday, 06 November 2013 - 8:09",
       "Headline": "ක්‍රීඩා සහ අධ්‍යාපන අමාත්‍යාංශ අලූත් වැඩක.",
       "News Content": "2017 වසරේ පැවැත්වෙන ආසියානු යොවුන් ක්‍රීඩා උළෙලට පාසල් ක්‍රීඩක ක්‍රීඩිකාවන් සූදානම් කිරීම සඳහා වන විශේෂ සාකච්ඡාවක් ඊයේ (05) අධ්‍යාපන අමාත්‍යාංශයේදී පැවැත්වුණා. එහිදී අදහස් දැක්වු අධ්‍යාපන අමාත්‍ය බන්දුල ගුණවර්ධන කියා සිටියේ ලබන වසරේ ජනවාරි 2 වන දා සිට සෑම පාසලකම උදෑසන ශරීර සුවතා වැඩසටහන ආරම්භ කරන බවයි. එය ක්‍රීඩාවේ ඉදිරි ගමන වෙනුවෙන් මහත් වූ සේවයක් සිදුකරනු ඇති බවට ඔහු විශ්වාසය පළ කළා.\nමෙම අවස්ථාවට ක්‍රීඩා අමාත්‍ය මහින්දානන්ද අළුත්ගමගේ ද එක්ව සිටි අතර, ඔහු සඳහන් කළේ පාසල් මට්ටමින් තෝරා ගන්නා දක්ෂ ක්‍රීඩක ක්‍රීඩිකාවන් ජාතික මට්ටමට ගෙන ඒමේ වැඩපිළිවෙල සම්බන්ධයෙන් මේ වන විටත් අදාළ අංශ දැනුවත් කර ඇති බවයි.",
       "URL": "https://www.hirunews.lk/sports/70791/ක්‍රීඩා-සහ-අධ්‍යාපන-අමාත්‍යාංශ-අලූත්-වැඩක",
       "Category": "Sports",
       "Parent URL": "https://www.hirunews.lk/sports/all-news.php?pageID=505"
}