{
       "Source": "hirunews",
       "Timestamp": "Friday, 30 October 2015 - 13:30",
       "Headline": "කොදෙව්වන්ට පහර දෙන්න අලුත් 3ක් ලංකාවෙන්",
       "News Content": "සංචාරක බටහිර ඉන්දීය කොදෙව් පිල සහ ශ්‍රී ලංකාව අතර එක්දින තරඟාවලිය කොළඹ ආර්. ප්‍රේමදාස ක්‍රීඩාංගනයේ ඉරිදා පැවැත්වෙන පළමු එක්දින තරඟයෙන් ආරම්භ වනවා. තරඟ 3 කින් යුත් එක්දින තරඟාවලිය සඳහා ශ්‍රී ලංකා කණ්ඩායමට නවක ක්‍රීඩකයන් තුන්දෙනෙකු එක්වනවා. ඒ ෂෙහාන් ජයසූරිය, ජෙෆ්රි වැන්ඩර්සේ සහ ධනුෂ්ක ගුණතිලකයි. එමෙන්ම, ටෙස්ට් තරඟාවලියට ඇතුළත් නොවූ අජන්ත මෙන්ඩිස් සහ නුවන් කුලසේකර ද සංචිතයට ඇතුළත්. වේග පන්දු යවන්නන් ලෙස ලසිත් මාලිංග සමඟ දුෂ්මන්ත චමීර මෙන්ම, ටෙස්ට් තරඟාවලියේදී දස්කම් දැක්වූ මිලින්ද සිරිවර්ධනද සංචිතයට එක්කර තිබෙනවා. මෙම එක්දින තරඟාවලියේ තවත් විශේෂත්වයක් වන්නේ 2019 චැම්පියන්ස් කුසලාන තරඟාවලිය සඳහා කණ්ඩායම් තෝරා ගැනීම ඒ සමඟම ආරම්භ වීමයි.",
       "URL": "https://www.hirunews.lk/sports/119353/කොදෙව්වන්ට-පහර-දෙන්න-අලුත්-3ක්-ලංකාවෙන්",
       "Category": "Sports",
       "Parent URL": "https://www.hirunews.lk/sports/all-news.php?pageID=443"
}