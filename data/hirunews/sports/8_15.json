{
       "Source": "hirunews",
       "Timestamp": "Wednesday, 16 August 2023 - 13:24",
       "Headline": "එල් පී එල් අවසන් වටයේ තරග හෙට ඇරඹේ",
       "News Content": "ලංකා ප්‍රිමීයර් ලීග් 2023 තරගාවලියේ අවසන් වටයේ තරග හෙට ආරම්භ වනවා.\nදඹුල්ල, ගාල්ල, මහනුවර සහ යාපනය කණ්ඩායම් එම වටය සදහා සුදුසුකම් ලැබු අතර කොළඹ කණ්ඩයමට තරගාවලියෙන් ඉවත් වීමට සිදුවුනා.\nතරගාවලියේ අවසන් මහා තරගයට සුදුසුකම් ලැබීමේ පළමු තරගය සදහා හෙට ගාල්ල සහ දඹුල්ල කණ්ඩායම් තරග වදින අතර ඉන් ජයගන්නා කණ්ඩායම සෘජුව ලබන 20 වනදා පැවත්වෙන අවසන් මහා තරගයට සුදුසුකම් ලබනවා.\nහෙට රාත්‍රීයේ මහනුවර සහ යාපනය අතර එලිමිනේටර් තරගය පැවැත්වෙන අතර ඉන් ජයගන්නා කණ්ඩායම ලබන 19 වනදා පැවැත්වෙන අවසන් මහා තරගයට සුදුසුකම් ලැබීමේ දෙවන තරගයේදි පලමු සුදුසුකම් ලැබීමේ තරගයේදි පරාජයට පත්වු කණ්ඩායම සමග තරග වැදීමට නියමිතයි.\nඑම තරගයෙන් ජයගන්නා කණ්ඩායම අවසන් මහා තරගයට සුදුසුකම් ලබන අතර තරගාවලියේ පලමු වටයේ තරග 20 පැවති අතර එහිදි වැඩිම කඩුලු ලාභියා ලෙස කොළඹ කණ්ඩායමේ මතීෂ පතිරණ හා මහනුවර කණ්ඩායමේ නුවන් ප්‍රදීප් පසුවන අතර වැඩිම ලකුණු ලබාගත් පිතිකරුවන් අතර පෙරමුණ ගෙන ඇත්තේ කොළඹ කණ්ඩායමේ බාබර් අසාම්ය.",
       "URL": "https://www.hirunews.lk/sports/344999/එල්-පී-එල්-අවසන්-වටයේ-තරග-හෙට-ඇරඹේ",
       "Category": "Sports",
       "Parent URL": "https://www.hirunews.lk/sports/all-news.php?pageID=8"
}