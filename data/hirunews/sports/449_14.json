{
       "Source": "hirunews",
       "Timestamp": "Monday, 21 September 2015 - 12:00",
       "Headline": "මඟුල් දවසෙත් ශේෂාඩ් කේන්තියෙන් බිරිඳ දුකෙන්",
       "News Content": "පාකිස්තානු සුපිරි ක්‍රිකට් ක්‍රීඩක අහමඩ් ශේෂාඩ්ගේ විවාහ මංගල උත්සවය පසුගිය දවසක ලාහෝර් නුවර හෝටලයක පවත්වනු ලැබුවා.\nපාකිස්තානයේ සුපිරි ක්‍රීඩකයන් රාශියක් මෙම විවාහ මංගල උත්සවයට සහභාගී වුනා.\nක්‍රිකට් පිටිය තුළ නිතරම කේන්ති ගන්න ක්‍රීඩකයෙක් ලෙස ඔහු ප්‍රකට වන අතර වරක් ශ්‍රී ලංකා කණ්ඩායම සමඟ ද ක්‍රීඩා කරන අවස්ථාවකදී ඩිල්ෂාන් එක්ක අහමඩ් ශේෂාඩ් බහින් බස් වීමක් ඇති කර ගත්තා.\nකෙසේ වෙතත් මෙලෙස කේන්ති ගන්න මෙම ක්‍රීඩකයා සිය මංගල සාදය පැවැත්වෙන අවස්ථාවේද දැඩි කෝපයෙන් සිටි බව විදෙස් මාධ්‍ය වාර්තා කරනවා.\nවිවාහ මංගල උත්සවය පැවති හෝටලය තුළ මාධ්‍යවේදීන් පිරි ඉතිරි සිටීම නිසා ශේෂාඩ් ඔහුන්ට වැඩි කැමැත්තක් දක්වා නෑ. මේ නිසාම ඔහු හෝටලයේ කළමනාකරුට පවසා තිබෙනවා සියළුම මාධ්‍යවේදීන් එළියට දමා දොරවල් වසන ලෙස. මොහුගේ මෙම ක්‍රියාකලාපය නිසා ඔහුගේ බිරිඳද අපහසුතාවයට පත් වී සිටිය බව විදෙස් මාධ්‍ය වාර්තා කරනවා.\nතවද විවාහ මංගල උත්සවය අවසන් වී ඔහුන් යන අවස්ථාවේ මාධ්‍යවේදීන් ඡායාරූප වලට පෙනී සිටින ලෙස කළ ඉල්ලීමද ශේෂාඩ් විසින් ප්‍රතික්ෂේප කර තිබෙනවා.",
       "URL": "https://www.hirunews.lk/sports/116987/මඟුල්-දවසෙත්-ශේෂාඩ්-කේන්තියෙන්-බිරිඳ-දුකෙන්",
       "Category": "Sports",
       "Parent URL": "https://www.hirunews.lk/sports/all-news.php?pageID=449"
}