{
       "Source": "hirunews",
       "Timestamp": "Sunday, 24 January 2016 - 13:40",
       "Headline": "ශ්‍රී ලංකාවට කඩුලූ 4 ක ජයක්",
       "News Content": "වයස අවුරුදු 19 න් පහළ ලෝක කුසලාන තරඟාවලියට සහභාගිවීම සඳහා බංග්ලාදේශයට ගොස් සිටින ශ්‍රී ලංකා යොවුන් ක්‍රිකට් පිල ඊයේ (23) පැවති පෙරහුරු තරඟයකදී නවසිලන්ත පිල පරදවා කඩුලූ 4 ක ජයක් වාර්තා කළා.\nකාසියේ වාසිය දිනූ ශ්‍රී ලංකා නායක චරිත් අසලංක පළමුවෙන් පන්දුවට පහර දෙන ලෙස නවසීලන්ත යොවුන් පිලට ආරාධනා කළා.\nනවසීලන්තය සිය පන්දුවාර 50 තුළධී කඩුලූ 8 ක් දැවී ලකුණු 204 ක් රැස් කළා.\nලකුණු 205 ක ඉලක්කයක් හඹා ගිය ශ්‍රී ලංකා පිලේ සම්මු අෂාන් නොදැවී ලකුණු 66 ක් රැස් කළ අතර චරිත් අසලංක ලකුණු 39 ක් ලබාගත්තා.\nශ්‍රී ලංකා යොවුන් පිල පන්දු වාර 36 යි පන්දු එකකදී කඩුලූ 6 ක් දැවී ජයග්‍රාහී ඉලක්කය පසුකර යාමට සමත් වුණා.\nවයස අවුරුදු 19 න් පහළ ලෝක කුසලාන තරඟාවලිය ලබන බදාදා ඇරඹෙන්නේ සත්කාරක බංග්ලාදේශ පිල සහ දකුණු අප්‍රිකාව අතර චිතගොන්හි පැවැත්වෙන තරඟයෙන්.\nශ්‍රී ලංකා පිල ලබන බ්‍රහස්පතින්දා කැනඩා පිල සමඟ සිය ප්‍රථම තරඟයට සහභාගි වනවා.",
       "URL": "https://www.hirunews.lk/sports/124644/ශ්‍රී-ලංකාවට-කඩුලූ-4-ක-ජයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=431"
}