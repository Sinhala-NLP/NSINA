{
       "Source": "hirunews",
       "Timestamp": "Wednesday, 22 May 2013 - 8:37",
       "Headline": "IPL අවසන් තරගයට චෙන්නායි එයි.",
       "News Content": "ඉන්දීය ප්‍රිමියර් ලීග් තරගාවලියේ ඊයේ (21) පැවැති අවසන් පූර්ව තරගයෙන් ලකුණු 48කින් ජයග්‍රහණය කිරීමට චෙන්නායි කණ්ඩායම සමත් වුණා. තරගයේ මුලින්ම පන්දුවට පහර දුන් චෙන්නායි කණ්ඩායම නියමිත පන්දු වාර 20 අවසානයේ එක් කඩුල්ලක් පමණක් දැවී ලකුණු 192ක් රැස් කළා. එහිදී චෙන්නායි කණ්ඩායම වෙනුවෙන් මයික් හසී ලකුණු 86ක් ද සුරේෂ් රයිනා ලකුණු 82ක් ද ලබා ගැනීමට සමත් වුණා. පිළිතුරු ඉනිම ක්‍රීඩා කළ මුම්බායි කණ්ඩායමට පන්දු වාර 18යි පන්දු 4කදී සියලූ දෙනාම දැවී ලබා ගත්තේ ලකුණු 144ක් පමණයි. ඒ අනුව අයි.පී.එල්. තරගාවලියේ අවසන් මහා තරගයට චෙන්නායි කණ්ඩායම සුදුසුකම් ලැබුවා. ඉන්දීය ප්‍රිමියර් ලීග් තරගාවලියේ තොරතුරු ඇතුළත් හිරු ක්‍රීඩා අංශය ගෙන එන විශේෂාංගය.\n[MP3]s9428[/MP3]",
       "URL": "https://www.hirunews.lk/sports/59428/ipl-අවසන්-තරගයට-චෙන්නායි-එයි",
       "Category": "Sports",
       "Parent URL": "https://www.hirunews.lk/sports/all-news.php?pageID=535"
}