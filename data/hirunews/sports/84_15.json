{
       "Source": "hirunews",
       "Timestamp": "Monday, 21 September 2020 - 7:54",
       "Headline": "සුපිරි පන්දුවාරයේදී, IPL දෙවන තරඟයේ ජය දිල්ලි පිලට (ඡායාරූප)",
       "News Content": "මෙවර අයි.පී.එල්. තරගාවලියේ දෙවන තරඟය සුපිරි පන්දු වාරයේදී ජයගැනීමට දිල්ලි කැපිටල්ස් කණ්ඩායම ඊයේ (20) සමත්වුණා.\nඒ, කිංග්ස් ඉලෙවන් පන්ජාබ් කණ්ඩායම සමඟ පැවති තරගයේදී කණ්ඩායම් දෙකම සම ලකුණු ලබාගැනීම හේතුවෙන්.\nඩුබායි හි පැවති තරගයේ පළමුවෙන් පන්දුවට පහරදුන් දිල්ලි කණ්ඩායම කඩුලු 08ක් දැවී ලකුණු 157ක් ලබාගත්තා.\nපිළිතුරු ඉනිම ක්‍රීඩා කළ පන්ජාබ් කණ්ඩායමද නියමිත පන්දු වාර විස්ස අවසානයේ කඩුලු 08ක් දැවී ලකුණු 157 ක් රැස් කළා.\nඅනතුරුව තරගයේ ජයග්‍රාහකයා තෝරාගැනීම සඳහා ලබාදුන් සුපිරි පන්දු වාරයේ පළමුව පන්දුවට පහරදුන් පන්ජාබ් කණ්ඩායම සිය කඩුලු දෙකම දැවී පන්දු තුනකදී ලබාගත හැකිවූයේ ලකුණු දෙකක් පමණයි.\nපිළිතුරු ලෙස දිල්ලි කණ්ඩායම කිසිදු කඩුල්ලක් නොදැවී ජයග්‍රාහී ඉලක්කය පසුකර ගියා.",
       "URL": "https://www.hirunews.lk/sports/250722/සුපිරි-පන්දුවාරයේදී-ipl-දෙවන-තරඟයේ-ජය-දිල්ලි-පිලට-ඡායාරූප",
       "Category": "Sports",
       "Parent URL": "https://www.hirunews.lk/sports/all-news.php?pageID=84"
}