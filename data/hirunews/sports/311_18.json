{
       "Source": "hirunews",
       "Timestamp": "Monday, 31 July 2017 - 8:05",
       "Headline": "චන්දිමාල් දෙවන තරඟයට",
       "News Content": "සංචාරක ඉන්දීය කණ්ඩායම සමඟ පැවත්වෙන තරඟ තුනකින් සමන්විත ටෙස්ට් තරගාවලියේ දෙවන තරඟය සදහා දිනේෂ් චන්දිමාල් සහභාගි වන බව ශිී‍්‍ර ලංකා ක්‍රිකට් කළමනාකරු අසංක ගුරුසිංහ ප්‍රකාශ කළා.\nවෛරස් උණ රෝගි තත්වයක් හේතුවෙන් ඉන්දියාවට එරෙහි පළමු ටෙස්ට් තරඟය චන්දිමාල්ට අහිමිව ගිය අතර, දෙරට අතර දෙවන තරඟය අගෝස්තු මස 03 වනදා ආරම්භ වීමට නියමිතයි.\nඇන්ජලෝ මැතිව්ස් ශ්‍රී ලංකා කණ්ඩායමේ නායකත්වයෙන් ඉවත් වූ පසු දිනේෂ්  චන්දිමාල් ශ්‍රී ලංකා ටෙස්ට් කණ්ඩායමේ නව නායකයා ලෙස පත්කෙරුණා.\nඉන්දියාව සහ ශ්‍රී ලංකාව අතර ගාල්ලේ පැවති  පළමු  ටෙස්ට් තරඟය මෙහෙයවුයේ රංගන හේරත් විසින්.\nඑම තරඟය ලකුණු 304කින් ජයගැනීමට ඉන්දියාව සමත් වුණා.\nදිනේෂ්  චන්දිමාල් ජාත්‍යන්තර ටෙස්ට් තරඟ 37කට සහභාගී වී රැස් කරගෙන ඇති ලකුණු සංඛ්‍යාව 2610 ක්.\nමේ අතර ලබන නොවැම්බර් මාසයේදි ශ්‍ර‍්‍රී ලංකා කණ්ඩායම ඉන්දියාවේ සංචාරය කිරිමට නියමිත බව ශ්‍රී ලංකා ක්‍රිකට් ආයතනය පවසනවා.\nටෙස්ට් තරඟ 03ක්, එක්දින තරඟ 05ක් සහ විස්සයි විස්ස තරඟයක් මෙම තරගාවලියට ඇතුළත්.",
       "URL": "https://www.hirunews.lk/sports/167183/චන්දිමාල්-දෙවන-තරඟයට",
       "Category": "Sports",
       "Parent URL": "https://www.hirunews.lk/sports/all-news.php?pageID=311"
}