{
       "Source": "hirunews",
       "Timestamp": "Sunday, 17 November 2013 - 19:52",
       "Headline": "20 - 20 සංචිතය නම් කෙරේ.",
       "News Content": "එළඹෙන ශ්‍රී ලංකා - නවසීලන්ත විස්සයි විස්ස තරගාවලියේ ශ්‍රී ලංකා සංචිතය අද (17) නම් කළා. ඒ අනුව කණ්ඩායමේ නායකයා ලෙස දිනේෂ් චන්දිමාල් නම් කර ඇති අතර, ලසිත් මාලිංග උප නායකයා ලෙස නම් කර තිබෙනවා. තිලකරත්න ඩිල්ශාන්, කුසල් ජනිත් පෙරේරා, කුමාර් සංගක්කාර, මහේල ජයවර්ධන, ඇන්ජලෝ මැතිව්ස්, ලහිරු තිරිමාන්න, සචිත්‍ර සේනානායක, අජන්ත මෙන්ඩිස්, සීක්කුගේ ප්‍රසන්න, රමිත් රඹුක්වැල්ල, සුරංග ලක්මාල්, තිසර පෙරේරා සහ නුවන් කුලසේකර සෙසු ක්‍රීඩකයන් ලෙස නම් කර තිබෙනවා. ශ්‍රී ලංකාව සහ නවසීලන්තය අතර පැවැත්වෙන තරග දෙකෙන් පළමු තරගය අනිද්දා පල්ලෙකැළේ ජාත්‍යන්තර ක්‍රීඩාංගණයේ දී ආරම්භ වීමට නියමිතයි.",
       "URL": "https://www.hirunews.lk/sports/71585/20-සංචිතය-නම්-කෙරේ",
       "Category": "Sports",
       "Parent URL": "https://www.hirunews.lk/sports/all-news.php?pageID=503"
}