{
       "Source": "hirunews",
       "Timestamp": "Friday, 26 August 2016 - 9:31",
       "Headline": "පරාජයෙන් පසු ස්ටීවන් ස්මිත් මව් රටට යාම ගැන පුහුණුකරුගෙන් පැහැදිළි කිරීමක්",
       "News Content": "දෙවන එක්දින තරග පරාජයෙන් අනතුරුව ඔස්ට්‍රේලියා ක්‍රිකට් නායක ස්ටීවන් ස්මිත් මව් රට බලා පිටත්වීම පිළිබඳ කණ්ඩායම් පුහුණුකරු පැහැදිළි කිරීමක් සිදුකර තිබෙනවා.\nඔහු සඳහන් කර ඇත්තේ ඉදිරියේදී පැවැත්වෙන දකුණු අප්‍රිකා සංචාරයට යහපත් මානසික මට්ටමකින් සිටීම වෙනුවෙන් ඔහු මෙම පියවර ගෙන ඇති බවයි.\nඑම තරගයට සැහැල්ලු මානසිකත්වයකින් යුතුව මුහුණ දීමට නායකයා සුදානමින් පසුවිය යුතු බව ද ඔස්ට්‍රේලියා පුහුණුකරු ඩැරන් ලීමන් සඳහන් කර තිබෙනවා.\nඑය හුදෙක්ම කණ්ඩායමේ සුභසිද්ධිය වෙනුවෙන් ගත් පියවරක් බවයි ඔහු අවධාරණය කරන්නේ.\nස්ටීවන් ස්මිත් යළි මව් රට බලාපිටත්ව ගියේ පුර්ව සැලසුමකින් පසුව ගත් තීරණයක් අනුව බව ද පුහුණුකරු පෙන්වා දෙනවා.\nලබන සැප්තැම්බර් මාසයේදී ඔස්ට්‍රේලියාව දකුණු අප්‍රිකා සංචාරයක් ආරම්භ කරන අතර ඊට එක්දින තරග 5 ක් ඇතුලත්.\nස්මිත්ගේ ඉවත්වීම හේතුවෙන් ඩේවිඩ් වෝනර් ශ්‍රී ලංකාව සමග පැවැත්වෙන ඉදිරි තරගවලදී ඔස්ට්‍රේලියා කණ්ඩායමට නායකත්වය ලබාදෙනු ඇති.\nඑය ඔහු පළමු වරට කණ්ඩායමට නායකත්වය ලබාදෙන අවස්ථාව ලෙසට ද සැලකෙනවා.",
       "URL": "https://www.hirunews.lk/sports/141500/පරාජයෙන්-පසු-ස්ටීවන්-ස්මිත්-මව්-රටට-යාම-ගැන-පුහුණුකරුගෙන්-පැහැදිළි-කිරීමක්",
       "Category": "Sports",
       "Parent URL": "https://www.hirunews.lk/sports/all-news.php?pageID=388"
}