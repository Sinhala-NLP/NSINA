{
       "Source": "hirunews",
       "Timestamp": "Friday, 01 January 2016 - 19:38",
       "Headline": "රංගනට සහ කුසල්ට තරඟ පාවාදෙන්න බල කළේ කවුද ?",
       "News Content": "ශ්‍රී ලංකා ක්‍රිකට් කණ්ඩායමේ ක්‍රීඩකයන් තරඟ පාවාදීම්වලට යොදා ගැනීමට උත්සාහ කරන පුද්ගලයෙකු පිළිබදව මේ වන විට පරීක්ෂණ ක්‍රියාත්මකයි.\nපසුගිය දා නිමාවට පත්වුණු කොදෙව් සංචාරය අතරතුර දී රංගන හේරත්ට සහ කුසල් ජනිත්ට මුදලට තරඟ පාවා දෙන ලෙස කිසියම් පුද්ගලයෙකු යෝජනාවක් කර තිබුණා.\nපසුව රංගන හේරත් සහ කුසල් ජනිත් මේ සම්බන්ධයෙන් ශ්‍රී ලංකා ක්‍රිකට් නිලධාරීන් දැනුවත් කිරීමටයි පියවර ගෙන තිබුණේ.\nමේ වන විටත් ජගත් ක්‍රිකට් කවුන්සිලයේ දුෂණ මර්ධන ඒකකය විසින් ද සිද්ධිය සම්බන්ධයෙන් පරීක්ෂණයක් පවත්වනවා.\nඅද උදෑසන ක්‍රීඩා අමාත්‍යාංශයේ පැවැති මාධ්‍ය හමුවකදී ක්‍රීඩා අමාත්‍ය දයාසිරි ජයසේකර කියා සිටියේ මෙලෙස තරඟ පාවා දෙන ලෙස යෝජනා කර ඇති පුද්ගලයා සම්බන්ධයෙන් කොළඹ පොලිස් මූල්‍ය අපරාධ කොට්ඨාශයට පැමිණිලි කළ බවයි.",
       "URL": "https://www.hirunews.lk/sports/123224/රංගනට-සහ-කුසල්ට-තරඟ-පාවාදෙන්න-බල-කළේ-කවුද",
       "Category": "Sports",
       "Parent URL": "https://www.hirunews.lk/sports/all-news.php?pageID=434"
}