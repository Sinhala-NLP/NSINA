{
       "Source": "hirunews",
       "Timestamp": "Wednesday, 18 September 2013 - 7:42",
       "Headline": "කඳුරට පළමු තරගය පරාදයි.",
       "News Content": "චැම්පියන්ස් ලීග් තරගාවලියේ කඳුරට මෙරූන්ස් කණ්ඩායම සමඟ ඊයේ (17) පැවැති තරගයෙන් කඩුලූ 8ක ජයක් හිමි කර ගැනීමට සන්රයිසස් හයිද්‍රාබාද් කණ්ඩායම සමත් වුණා. තරගයේ පළමුව පන්දුවට පහර දුන් කඳුරට කණ්ඩායම සිය පන්දු වාර 20 අවසානයේ කඩුලූ 3ක් දැවී ලබා ගත් ලකුණු සංඛ්‍යාව 168ක්. කුමාර් සංගක්කාර නොදැවී ලකුණු 61යි. ලහිරු තිරිමාන්න ලකුණු 54ක් ලබා ගත්තා. පිළිතුරු ඉනිම ක්‍රීඩා කළ සන්රයිසස් හයිද්‍රාබාද් කණ්ඩායම පන්දු වාර 18යි පන්දු 3ක් අවසානයේ කඩුලූ 2ක් පමණක් දැවී තිබියදී තරගයේ ජය වාර්තා කළේ ලකුණු 174ක් ලබා ගනිමින්. හයිද්‍රාබාද් කණ්ඩායම වෙනුවෙන් ශිකර් දවාන් ලකුණු 71ක් සහ පාර්ති පටෙල් ලකුණු 52ක් රැස් කළා.",
       "URL": "https://www.hirunews.lk/sports/67419/කඳුරට-පළමු-තරගය-පරාදයි",
       "Category": "Sports",
       "Parent URL": "https://www.hirunews.lk/sports/all-news.php?pageID=513"
}