{
       "Source": "hirunews",
       "Timestamp": "Sunday, 29 October 2017 - 22:04",
       "Headline": "පකිස්ථානයට විශ්ෂ්ඨ ජයක්",
       "News Content": "ශ්‍රී ලංකාව සහ පකිස්ථානය අතර පැවති තුන්වන සහ අවසන් පන්දුවාර 20 තරඟය ලකුණු 36කින් ජය ගන්නට පකිස්ථාන කණ්ඩායම අද සමත් වුණා.\nඒ, අනුව තරඟ තුනකින් සමන්විත 20-20 තරඟාවලිය 3ට බින්දුවක්  ලෙස පකිස්ථානය ශුරතාවය හිමි කර ගත්තා.\nතරඟයේ කාසිය වාසිය දිනු ශ්‍රී ලංකා කණ්ඩායමේ ආරාධනයෙන් පළමුව පන්දුවට පහර දුන්  පාකිස්තානය පන්දුවාර 20 අවසානයේදී කඩුලු 3කට ලකුණු 180ක් රැස් කිරීමට සමත් වුණා.\nපකිස්ථානය වෙනුවෙන් ෂොයිබ් මලික් ලකුණු 51ක් රැස් කළ අතර ආරම්භක පිතිකරු උමාර් අමීන් ලකුණු 45ක් රැස් කළා.\nපන්දු යැවීමේදී ඉසුරු උදාන, විකුම සංජය සහ දිල්ෂාන් මුණවීර පකිස්ථානයේ එක් කඩුල්ල බැගින් දව ගත්තා.\nජයග්‍රහණය සඳහා  ලකුණු 181 ඉලක්කයක් හඹා ගිය ශ්‍රී ලංකා කණ්ඩායමට පන්දුවාර 20 අවසානයේදී කඩුලු 09ක් දැවී රැස්කර ගැනීමට හැකි වුයේ ලකුණු 144ක් පමණයි.\nශ්‍රී ලංකා කණ්ඩායම වෙනුවෙන් දසුන් ශානක අර්ධ ශතකයක් රැස් කළේ පන්දු 36ක් වැය කරමින්.\nමොහොමඩ් අමීර් ශ්‍රී ලංකා කණ්ඩායමේ කඩුලු 04ක් දවා ගැනීමට සමත් වුණා.\nපකිස්ථානයේ ලාහෝර් නුවර ගඩාෆි ක්‍රීඩාංගනයේදීයි තරඟය පැවැත්වුනේ.",
       "URL": "https://www.hirunews.lk/sports/174747/පකිස්ථානයට-විශ්ෂ්ඨ-ජයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=285"
}