{
       "Source": "hirunews",
       "Timestamp": "Friday, 20 April 2018 - 16:10",
       "Headline": "ගේල්, දියණියගේ උපන් දිනය IPL පිටියේදී සමරයි",
       "News Content": "ඉන්දීය ප්‍රිමිය ලීග් තරඟාවලියේ 16 වන තරඟය ලෙස ඊයේ (19) පැවති තරඟය තියුණු තරඟයකින් අනතුරුව ජය ගන්නට කිංග්ස් ඉලවන් පන්ජාබ් කණ්ඩායම සමත් වුනේ සන්රයිසස් හය්යිද්‍රාබාද් කණ්ඩායම ලකුණු 15කින් පරාජය කරමින්.\nඊයේ තරඟයේදී කැපී පෙනෙන ක්‍රීඩකයා බවට පත් වුනේ  කිංග්ස් ඉලවන් පන්ජාබ් කණ්ඩායමේ ආරම්භක පිතිකරු ක්‍රිස් ගේල්.\nපන්දු 63ක් තුල දැවැන්ත හයේ පහර 11ක් සහ එක් හතරේ පහරක් සමඟින් ගේල් නොදැවී රැස් කළ ලකුණු 104 පිළිබඳව ලොවපුරා සිටින ක්‍රිකට් ක්‍රීඩාලෝලීන් අතර මේ වන විට කතාබහට ලක්ව තිබෙනවා.\nගේල් ඊයේ රැස්කළ ලකුණු 104 මෙවර අයි.පි.එල්. තරඟවලියේ වාර්තාවූ පළමු ශතකය ද වනවා.\nමේ අතර තරඟයෙන් අනතුරුව පන්ජාබ් කණ්ඩායම රැඳී සිටි හෝටලය තුල සුවිශේෂී සිදුවීමක් සිදුවුණා.\nපන්ජාබ් ක්‍රීඩකයින් හෝටලයට පැමිණිමෙන් අනතුරුව හෝටල් සේවකයින් විසින් සැකසූ විශේෂිත වූ කේක් ගෙඩියක් ක්‍රිස් ගේල් වෙත පිළිගන්වනවා.\nඒ ගේල්ගේ දියණියගේ උපන් දිනය වෙනුවෙන්.\nක්‍රිස් ගේල් විසින් එම කේක් ගෙඩිය කපන්නේ අනෙකුත් පන්ජාබ් ක්‍රීඩකයින්ගේ ඔල්වරසන් මැද්දේයි.\nකිස් ගේල්ගේ දියණිය වන Chris Allyna Gayle සිය දෙවන උපන් දිනය ඊයේ සමරණු ලැබුවා.\nඑම අවස්ථාව පහතින්.\nrnrnrnrnrnrnrn\\r\\n\n\\r\\nrnrnrnrnrnrnrn",
       "URL": "https://www.hirunews.lk/sports/188843/ගේල්-දියණියගේ-උපන්-දිනය-ipl-පිටියේදී-සමරයි",
       "Category": "Sports",
       "Parent URL": "https://www.hirunews.lk/sports/all-news.php?pageID=236"
}