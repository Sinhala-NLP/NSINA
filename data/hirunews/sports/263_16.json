{
       "Source": "hirunews",
       "Timestamp": "Wednesday, 17 January 2018 - 15:12",
       "Headline": "ශ්‍රී ලංකාවට ප්‍රබල ඉලක්කයක්",
       "News Content": "සිම්බාබ්වේ කණ්ඩායම සමග පැවැත්වෙන එක්දින තරගය ජය ගැනීමට ශ්‍රී ලංකාවට ලකුණු 291 ක ඉලක්කයක් හිමිව තිබෙනවා.\nතරගයේ කාසියේ වාසිය දිනු ශ්‍රී ලංකාවේ ආරාධනය මත පළමුවෙන් පන්දුවට පහරදුන් සිම්බාබ්වේ කණ්ඩායම නියමිත පන්දුවාර 50 අවසානයේ කඩුලු 6 ක් දැවී ලකුණු 290 ක් රැස් කළා.\nශිකන්දර් රාසා නොදැවී ලකුණු 81 ක් ලබාගත්තා.\nහැමිල්ටන් මසකඩ්සා 73 යි.\nබ්‍රෙන්ඩන් ටේලර් ලකුණු 38 යි.\nපන්දු යැවීමේදී අසේල ගුණරත්න කඩුලු 3 ක් සහ තිසර පෙරේරා කඩුලු 2 බැගින් බිඳහෙලුවා.\nබංග්ලාදේශයේ පැවැත්වෙන තුන්කොන් තරගාවලියේ ශ්‍රී ලංකාව සහ සිම්බාබ්වේ අතර මෙම තරඟය පැවැත්වෙන්නේ ඩකා හිදීයි.\nබංග්ලාදේශ කණ්ඩායමේ පුහුණුකරු ධුරයෙන් ඉවත්ව ශ්‍රී ලංකා කණ්ඩායමේ ප්‍රධාන පුහුණුකරු ලෙස පසුගිය දා වැඩ භාර ගත් චන්දික හතුරුසිංහගේ පළමු තරඟ සංචාරය මෙය වීම ද විශේෂත්වයක්.\nමෙම තරගාවලියේ පළමු තරඟයෙන් බංග්ලාදේශය සහ සිම්බාබ්වේ අතර පැවැති අතර එහි ජය හිමි වූයේ බංග්ලාදේශයටයි.\nදිනේෂ් චන්දිමාල් මෙම තරඟයේ කලකට පසුව කඩුලු රකින ක්‍රීඩකයා ලෙසින් එක්වීම විශේෂත්වයක්.\nශ්‍රී ලංකා පිළිතුරු ඉනිම තවත් සුලු වේලාවකින් ආරම්භ වීමට නියමිතයි.",
       "URL": "https://www.hirunews.lk/sports/181308/ශ්‍රී-ලංකාවට-ප්‍රබල-ඉලක්කයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=263"
}