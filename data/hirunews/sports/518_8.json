{
       "Source": "hirunews",
       "Timestamp": "Wednesday, 21 August 2013 - 19:37",
       "Headline": "රාත්‍රී ටෙස්ට් ක්‍රිකට් ක්‍රීඩාවට මන්ජේකාර් මනාපයෙන්.",
       "News Content": "ක්‍රිකට් ක්‍රීඩාවේදී බාහිර සාධක මත තීරණ ගැනීම සුදුසු නොවන බව ඉන්දීය හිටපු ක්‍රීඩක සන්ජේ මන්ජේකාර් ප්‍රකාශ කළා. ඔහු මේ බව සඳහන් කළේ පාකිස්ථානය සමග ඩුබායි හිදී පැවැත්වීමට සැළසුම් කර තිබූ දිවා - රාත්‍රී ටෙස්ට් තරඟය පිළිබඳව ක්‍රික් ඉන්ෆෝ වෙබ් අඩවිය සමග සාකච්ඡාවකට එක්වෙමින්. එම තරඟයට සහභාගි වන ලෙස පකිස්ථානය කර තිබූ යෝජනාව පසුගියා ශ්‍රී ලංකා ක්‍රිකට් ආයතනය ප්‍රතික්ෂේප කළා. ඒ, රෝස පැහැති පන්දුව යොදාගෙන රාත්‍රි කාලයේදී ටෙස්ට් තරඟ ක්‍රීඩා කිරීමට ශ්‍රී ලාංකික ක්‍රිකට් ක්‍රීඩකයින්ට පුහුණුවක් නොමැති බව පවසමින්. ක්‍රික් ඉන්ෆෝ වෙබ් අඩවිය සමග තවදුරටත් අදහස් දක්වමින් මන්ජේකාර් කියා සිටියේ කාලගුණ තත්ත්වයන් ඇතුළු බාහිර කරුණු ක්‍රිකට් ක්‍රීඩාවට බාධාවක් කර නොගත යුතු බවයි.\n\\r\\n",
       "URL": "https://www.hirunews.lk/sports/65553/රාත්‍රී-ටෙස්ට්-ක්‍රිකට්-ක්‍රීඩාවට-මන්ජේකාර්-මනාපයෙන්",
       "Category": "Sports",
       "Parent URL": "https://www.hirunews.lk/sports/all-news.php?pageID=518"
}