{
       "Source": "hirunews",
       "Timestamp": "Monday, 09 December 2013 - 13:34",
       "Headline": "ඕස්ට්‍රේලියාවට අළුබදුන දෙවන තරගයේ ජය.",
       "News Content": "සංචාරක එංගලන්ත කණ්ඩායම සමග අලූ බදුන කුසලානය යටතේ පැවති දෙවන ටෙස්ට් තරඟයද ලකුණු 218 කින් ජයගැනීමට  ඕස්ට්‍රේලියාව සමත්වුණා. තරඟය පැවැත්වුණේ ඇඩිලේඞ්  ඕවල් ක්‍රීඩාංගණයේයි. තරඟයේ පළමුව පන්දුවට පහරදුන්  ඕස්ට්‍රේලියාව පළමු ඉනිම සඳහා කඩුලූ 9 කට රැස් කළ ලකුණු සංඛ්‍යාව 570 ක්. එහිදී මයිකල් ක්ලාක් සහ බ්‍රැඞ් හැඩින් ශතක වාර්තා කිරීමට සමත්වුණා. පිළිතුරු ලෙස එංගලන්ත කණ්ඩායමට සිය පළමු ඉනිමේදි සියලූදෙනා දැවී ලබාගත හැකිවූයේ ලකුණු 172 ක් පමණයි.  ඕස්ට්‍රේලියාව සිය දෙවන ඉනිම සඳහා කඩුලූ 3 කට ලකුණු 132 ක් ලබා සිටියදී ඉනිම අත්හිටවා පන්දුවට පහරදීමේ අවස්ථාව යළි එංගලන්තයට ලබාදුන්නා. සිය දෙවැනි ඉනිම ක්‍රීඩා කළ එංගලන්තයට සියලූදෙනා දැවී ලබාගත හැකිවූයේ ලකුණු 312 ක් පමණයි. ඒ අනුව මෙම ජයග්‍රහණයත් සමග තරඟ 5 කින් සමන්විත අලූ බදුන තරඟාවලියේ දෙකට බින්දුවක් ලෙස පෙරමුණේ පසුවන්නේ  ඕස්ට්‍රේලියාවයි.",
       "URL": "https://www.hirunews.lk/sports/73060/ඕස්ට්‍රේලියාවට-අළුබදුන-දෙවන-තරගයේ-ජය",
       "Category": "Sports",
       "Parent URL": "https://www.hirunews.lk/sports/all-news.php?pageID=499"
}