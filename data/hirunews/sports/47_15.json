{
       "Source": "hirunews",
       "Timestamp": "Monday, 26 July 2021 - 19:13",
       "Headline": "ශ්‍රී ලංකාවේ බැඩ්මින්ටන් බලාපොරොත්තුවත් බිඳ වැටේ",
       "News Content": "ටෝකියෝ 2020 ඔලිම්පික් උළලේ දී ශ්‍රී ලංකාව වෙනුවෙන් බැඩ්මින්ටන් පදක්කමක් ජයග්‍රහණය කිරීමේ බලාපොරොත්තුව අද ගිලිහී ගියා.\nඒ ජාතික බැඩ්මින්ටන් ශූර නිලූක කරුණාරත්න මූලික වටයේ දෙවන තරගයෙන් ද පරාජය වීමත් සමඟයි. අයර්ලන්ත ක්‍රීඩක නාට් ගුවෙන්, නිලූක පරාජයට පත් කළේ 21 ට 16 ක් සහ 21 ට 14 ක් ලෙසින්.\nමේ අතර, ශ්‍රී ලංකාව නියෝජනය කරමින් මැතිව් අබේසිංහ, මීටර් 100 නිදහස් ආර පිහිනුම් ඉසව්වේ 4 වන මූලික තරගයට හෙට පස්වරුවේ සහභාගි වීමට නියමිතයි.",
       "URL": "https://www.hirunews.lk/sports/278084/ශ්‍රී-ලංකාවේ-බැඩ්මින්ටන්-බලාපොරොත්තුවත්-බිඳ-වැටේ",
       "Category": "Sports",
       "Parent URL": "https://www.hirunews.lk/sports/all-news.php?pageID=47"
}