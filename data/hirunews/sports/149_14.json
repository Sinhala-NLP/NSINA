{
       "Source": "hirunews",
       "Timestamp": "Thursday, 18 July 2019 - 13:18",
       "Headline": "මහේලත්, ඉන්දීය ක්‍රිකට් ප්‍රධාන පුහුණුකරු නාමාවලියට",
       "News Content": "ඉන්දීය ක්‍රිකට් කණ්ඩායමේ ප්‍රධාන පුහුණුකරු තනතුර සදහා ශ්‍රී ලංකා කණ්ඩායමේ හිටපු නායක මහේල ජයවර්ධනගේ නම ද යෝජනා වී තිබෙනවා.\nඉන්දීය වාර්තා සඳහන් කළේ පුහුණුකරුවෙකු ලෙස කටයුතු කරන ටොම් මූඩි, ඉන්දීය පිතිකරු විරේන්ද්‍ර ෂෙවාග් සහ දකුණු අප්‍රිකාවේ හිටපු පිතිකරු ගැරි කර්ස්ටන්ගේ නම් ද ප්‍රධාන පුහුණුකරු තනතුරට යෝජනා වී ඇති බවයි.\nඉන්දීය ක්‍රිකට් කණ්ඩායමේ ප්‍රධාන පුහුණුකරු තනතුර සඳහා මේ දිනවල අයදුම්පත් කැදවා ඇති අතර එය ලබන 30 වනදායින් අවසන් විමට නියමිතයි.\nටෙස්ට් වරම් හිමි ජාතික කණ්ඩායමක වසර දෙකක කාලයක් පුහුණුකරුවෙකු ලෙස කටයුතු කර තිබිම සහ ටෙස්ට් තරග 30ක් එක්දින තරග 50 ක් ක්‍රිඩා කර තිබිම ඉන්දීය ප්‍රධාන ක්‍රිකට් පුහුණුකරු ධූරයට අයදුම් කිරිම සදහා සුදුසුකම් ලෙස දක්වා තිබෙනවා.\nමුම්බායි ඉන්දීයන්ස් කණ්ඩායමේ පුහුණුකරු ලෙස මහේල ජයවර්ධන කටයුතු කරන අතර ඔහුගේ පුහුණුකාරීත්වය යටතේ අවස්ථා දෙකකදී ඉන්දීය ප්‍රිමියර් ලීග් තරඟාවලියේ ශූරතාවය දිනා ගැනීමට මුම්බායි කණ්ඩායමට හැකි වුණා.\nමේ වසරේ අවසන් වූ ඉන්දීය ප්‍රිමියර් ලීග් තරඟාවලියේ ශූරතාවය දිනා ගනු ලැබුවේද මුම්බායි කණ්ඩායමයි.",
       "URL": "https://www.hirunews.lk/sports/220553/මහේලත්-ඉන්දීය-ක්‍රිකට්-ප්‍රධාන-පුහුණුකරු-නාමාවලියට",
       "Category": "Sports",
       "Parent URL": "https://www.hirunews.lk/sports/all-news.php?pageID=149"
}