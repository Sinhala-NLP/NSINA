{
       "Source": "hirunews",
       "Timestamp": "Saturday, 15 May 2021 - 9:09",
       "Headline": "කොදෙව්වන්ගේ ඉදිරි තරඟ කාලසටහන ප්‍රකාශයට පත් කෙරේ",
       "News Content": "බටහිර ඉන්දීය කොදෙව් ක්‍රිකට් ආයතනය විසින් සිය ඉදිරි ජාත්‍යන්තර තරඟ කාලසටහන ඊයේ ප්‍රකාශයට පත් කළා.\nඒ අනුව කොදෙව්වන් ඉදිරියේ දී දකුණු අප්‍රිකාවට, ඔස්ට්‍රේලියාව සහ පාකිස්තානයට එරෙහිව සිය රටේ දී තරඟාවලි කිහිපයකට එක්වීමට නියමිතයි.\nකොදෙව්වන් එහිදී 20යි 20 තරඟ 15ක් ක්‍රීඩා කිරීමට නියමිතයි.\nජුනි සිට අගෝස්තු මාසය දක්වා ජාත්‍යන්තර තරඟ වාරය ක්‍රියාත්මක වන අතර, එය ආරම්භ වන්නේ දකුණු අප්‍රිකාවට එරෙහි ටෙස්ට් සහ 20යි 20 තරගාවලියක් සමගින්.\nතරඟ දෙකකින් යුත් ටෙස්ට් තරගාවලිය ජූනි 10 වනදා ආරම්භ වන අතර, තරඟ 5කින් යුත් 20යි 20 තරගාවලිය ජූනි 26 වනදා ආරම්භ වනු ඇති.\nඅනතුරුව කොදෙව්වන්  ඔස්ට්‍රේලියාවට එරෙහිව 20යි 20 තරඟ 5කින් යුත් තරගාවලියකට සහ තරඟ 3කින් යුත් එක්දින තරගාවලියකට ක්‍රීඩා කිරීමට නියමිතයි.\nජුලි 24 වනදා එය අවසන් වීමත් සමග ජුලි 27 වනදා සිට තරග 5කින් යුත් තවත් 20යි 20 තරගාවලියක් ආරම්භ වීමට නියමිතව ඇත්තේ පාකිස්තානයට එරෙහිවයි.\n20යි 20 තරගාවලිය අවසානයේ දී පාකිස්තානය සහ කොදෙව්වන් අතර ටෙස්ට් තරග දෙකක් ද පැවැත්වීමට නියමිතව තිබෙනවා.",
       "URL": "https://www.hirunews.lk/sports/271416/කොදෙව්වන්ගේ-ඉදිරි-තරඟ-කාලසටහන-ප්‍රකාශයට-පත්-කෙරේ",
       "Category": "Sports",
       "Parent URL": "https://www.hirunews.lk/sports/all-news.php?pageID=56"
}