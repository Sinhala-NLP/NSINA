{
       "Source": "hirunews",
       "Timestamp": "Monday, 28 December 2020 - 13:23",
       "Headline": "එළඹෙන වසරේ ශ්‍රී ලංකා කණ්ඩායමේ තරඟාවලි ලැයිස්තුව මෙන්න",
       "News Content": "එළඹෙන 2021 වසරේදී එංගලන්තය, බංග්ලාදේශය, අයර්ලන්තය, ඉන්දියාව, දකුණු අප්‍රිකාව, ස්කොට්ලන්තය සහ ඇෆ්ගනිස්ථානය යන රටවල ජාතික ක්‍රිකට් කණ්ඩායම් ශ්‍රී ලංකාවට පැමිණෙන අතර, 15 වන ආසියානු කුසලාන තරගාවලිය ද මෙහි පැවැත්වීමට නියමිතයි.\nඑම කණ්ඩායම් සමඟ ශ්‍රී ලංකාව ටෙස්ට් තරග 08 කට සහභාගි වන අතර, ඉන් 6 ක් අයි.සී.සී. ටෙස්ට් ශූරතාවලිය යටතේ ගැනෙන තරඟයි.\nමීට අමතරව, ටෙස්ට් තත්ත්වයට ඉහළ නංවනු ලැබූ අයර්ලන්තය සමග ශ්‍රී ලංකාව මැයි මාසයේදී එක් ටෙස්ට් තරගයකට සහභාගි වන අතර, එය දෙරට අතර පැවැත්වෙන ප්‍රථම ටෙස්ට් තරගය ද වනු ඇති.\nඑමෙන්ම, ශ්‍රී ලංකාව ලබන වසරේදී එක්දින ජාත්‍යන්තර තරග 15 කට සහ විස්සයි විස්ස ජාත්‍යන්තර තරග 12 කට ද සහභාගි වීමට නියමිතයි.\nමේ අතර, ශ්‍රී ලංකා - දකුණු අප්‍රිකා පළමු ටෙස්ට් තරගයේ තුන්වන දිනය වන අද දකුණු අප්‍රිකානු පිල පළමු ඉනිමේ පන්දුවට පහරදීම සඳහා නැවත පිටියට පිවිසෙනු ඇති.\nඊයේ දෙවන දිනය අවසන් වනවිට දකුණු අප්‍රිකාව කඩුලු 04 ක් දැවී ලකුණු 317 ක් රැස්කරගෙන සිටි අතර, ශ්‍රී ලංකා පිල මුල් ඉනිම සඳහා ලකුණු 396 ක් රැස් කළා.",
       "URL": "https://www.hirunews.lk/sports/258151/එළඹෙන-වසරේ-ශ්‍රී-ලංකා-කණ්ඩායමේ-තරඟාවලි-ලැයිස්තුව-මෙන්න",
       "Category": "Sports",
       "Parent URL": "https://www.hirunews.lk/sports/all-news.php?pageID=72"
}