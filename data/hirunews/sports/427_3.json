{
       "Source": "hirunews",
       "Timestamp": "Wednesday, 17 February 2016 - 7:47",
       "Headline": "කලකට පසු ඉන්දියාව සහ පාකිස්ථානය මුහුණට මුහුණ",
       "News Content": "වසර ගණනාවකට පසුව ඉන්දියාව සහ පාකිස්ථානය මාර්තු මස 19 වනදා මුහුණට මුහුණ හමුවනවා.\nඒ ලෝක කුසලාන විස්සයි විස්ස ක්‍රිකට් තරගාවලියේදීයි.\nමෙම තරගය ඉන්දියාවේ පැවැත්වෙන අතර ඒ පිළිබඳව ලොව පුරා සිටින ක්‍රිකට්ලෝලීන්ගේ අවධානය යොමුවනු ඇති.\nඉන්දියාව සහ පාකිස්ථාන අතර පවතින දේශපාලන අර්බුද හේතුවෙන් එම රටවල් අතර ක්‍රිකට් තරග පැවැත්වෙන්නේ අඩු වශයෙන්.\nලෝක කුසලාන විස්සයි විස්ස ක්‍රිකට් තරගාවලිය මාර්තු මස 8 වනදා ආරම්භ වන අතර ඊට කණ්ඩායම් 16 ක් එක්වනවා.",
       "URL": "https://www.hirunews.lk/sports/126441/කලකට-පසු-ඉන්දියාව-සහ-පාකිස්ථානය-මුහුණට-මුහුණ",
       "Category": "Sports",
       "Parent URL": "https://www.hirunews.lk/sports/all-news.php?pageID=427"
}