{
       "Source": "hirunews",
       "Timestamp": "Thursday, 29 December 2016 - 7:28",
       "Headline": "හෂීම් අම්ලා දාව ගනිමින් නුවන් ප්‍රදීප් තැබූ වාර්තාව",
       "News Content": "ශ්‍රී ලංකාව සහ දකුණු අප්‍රිකාව අතර ජොහැනස්බර්ග් හි පැවැත්වෙන පළමු ටෙස්ට් තරඟයේ හතරවන දිනය අදයි.\nඊයේ දිනයේ තරඟය නතර කරන විට සිය දෙවන ඉනිම ක්‍රීඩා කරන දකුණු අප්‍රිකානු කණ්ඩායම කඩුලු 5ක් දැවී රැස් කරගෙන සිටි ලකුණු සංඛ්‍යාව 351 ක්.\nදකුණු අප්‍රිකාව පළමු ඉනිම සඳහා සියලු දෙනා දැවී ලකුණු 286 ක් සහ ශ්‍රී ලංකා කණ්ඩායම පළමු ඉනිම සඳහා සියලුදෙනා දැවී රැස් කළේ ලකුණු 205 ක් රැස් කළා.\nදකුණු අප්‍රිකානු දෙවන ඉනිමේදී ලකුණු 48 ක් ලබා සිටි හෂීම් අම්ලා නුවන් ප්‍රදීප්ගේ පන්දුවක් හමුවේ කඩුල්ල මුවා කිරීමේ වරදට හසුව දැවීගියා.\nඑය ටෙස්ට් ඉතිහාසයේ කඩුල්ල මුවා කිරීමේ වරදට හසුව ක්‍රීඩකයෙකු දැවී ගිය දසදහස් වන අවස්ථාව ලෙසයි සැළකෙන්නේ.\nඑම අවස්ථාව පහතින්.\nතරඟයේ මේවන විට ලකුණු තත්වය පහතින්.",
       "URL": "https://www.hirunews.lk/sports/150797/හෂීම්-අම්ලා-දාව-ගනිමින්-නුවන්-ප්‍රදීප්-තැබූ-වාර්තාව",
       "Category": "Sports",
       "Parent URL": "https://www.hirunews.lk/sports/all-news.php?pageID=364"
}