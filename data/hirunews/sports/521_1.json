{
       "Source": "hirunews",
       "Timestamp": "Tuesday, 06 August 2013 - 13:06",
       "Headline": "තැන රැකගන්න, ශ්‍රී ලංකා පිළට අභියෝගයක්.",
       "News Content": "සංචාරක දකුණු අප්‍රිකානු පිළ සහ ශ්‍රී ලංකාව අතර තුන්වන සහ අවසන් විස්සයි විස්ස ජාත්‍යන්තර තරගය හම්බන්තොට - සූරියවැව මහින්ද රාජපක්ෂ ක්‍රීඩාංගණයේ දී අද (06) පැවැත්වෙනවා. මෙතෙක් පැවති තරග දෙකෙන්ම දකුණු අප්‍රිකානු පිළ ජයගත් අතර අද (06) තරගය පරාජය වුවහොත් ශ්‍රී ලංකා පිළට අයි.සී.සී. විස්සයි විස්ස දර්ශකයේ ප්‍රමුඛස්ථානය අහිමි වනු ඇති. එසේ වුවහොත් පාකිස්තානය පළමු ස්ථානයට පත්වන අතර, දෙවන තැන හිමි වන්නේ දැනට පස්වන ස්ථානයේ සිටින දකුණු අප්‍රිකාවටයි. ශ්‍රී ලංකාවට හිමි වන්නේ දර්ශකයේ තුන්වන ස්ථානයයි. අද (06) තරගයේදී ද කාසියේ වාසිය තීරණාත්මක සාධකයක් වනු ඇතැයි ක්‍රීඩා විචාරකයන් පවසනවා. සූරියවැව ක්‍රීඩාංගණයේ පැවැති විස්සයි විස්ස තරග 6කින් පළමුවෙන් පන්දුවට පහරදුන් කණ්ඩායම පරාජය වී ඇත්තේ එක් වතාවකදී පමණයි.",
       "URL": "https://www.hirunews.lk/sports/64530/තැන-රැකගන්න-ශ්‍රී-ලංකා-පිළට-අභියෝගයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=521"
}