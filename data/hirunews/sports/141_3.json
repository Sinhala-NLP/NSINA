{
       "Source": "hirunews",
       "Timestamp": "Wednesday, 04 September 2019 - 17:24",
       "Headline": "උඩපන්දුවක් නිසා ෂෙහාන්ට සහ මෙන්ඩිස්ට අවසන් විස්සයි විස්ස අහිමිවෙයි",
       "News Content": "නවසීලන්තය සමග පල්ලේකැලේ ක්‍රිඩාංගනයේ ඊයේ පැවති තරගයේ උඩපන්දුවක් රැකගැනීමට යාමේදී  අනතුරට ලක්වු කුසල් මෙන්ඩිස් සහ ෂෙහාන් ජයසුරිය අනිද්දා පැවැත්වෙන අවසන් විස්සයි විස්ස තරගයට ක්‍රීඩා නොකරන බව ශ්‍රී ලංකා ක්‍රිකට් ආයතනය පවසනවා.\nඅනතුරින් ෂෙහාන් ජයසුරියගේ දකුණු පාදයේ සහ කුසල් මෙන්ඩිස් ගේ වම් පාදයේ දණහිස අබාධයකට ලක්ව ඇති බවයි එම ආයතනය නිවේදනය කළේ.\nකුසල් මෙන්ඩිස් ස්කෑන් පරික්ෂණයකට ද යොමුකර  තිබෙනවා.\nඒ අනුව ඔවුන් දෙදෙනා වෙනුවට දැනට සංචිතයේ සිටින ක්‍රීඩකයින් දෙදෙනෙකු ක්‍රීඩා කිරීමට නියමිත බවයි ශ්‍රී ලංකා ක්‍රිකට් තේරීම් කමිටු සභාපති අසන්ත ද මෙල්  කියා සිටියේ.",
       "URL": "https://www.hirunews.lk/sports/223602/උඩපන්දුවක්-නිසා-ෂෙහාන්ට-සහ-මෙන්ඩිස්ට-අවසන්-විස්සයි-විස්ස-අහිමිවෙයි",
       "Category": "Sports",
       "Parent URL": "https://www.hirunews.lk/sports/all-news.php?pageID=141"
}