{
       "Source": "hirunews",
       "Timestamp": "Friday, 25 December 2015 - 19:49",
       "Headline": "කේන් විලියම්සන් හෙට තරඟයට නෑ ?",
       "News Content": "ශ්‍රී ලංකාව සහ නවසීලන්තය අතර හෙට (26) පැවැත්වෙන පළමු එක්දින තරඟය සඳහා නවසීලන්ත පිලේ ප්‍රබල ක්‍රීඩකයෙකු වන කේන් විලියම්සන්ගේ සහභාගීත්වය අවිනිශ්චිත වී තිබෙනවා.\nදෙවන ටෙස්ට් තරඟයේ පන්දු රැකීමේදී ඔහු කායික ආබාධයකට ලක්වීම ඊට හේතුවයි.\nශ්‍රී ලංකාව සහ නවසීලන්තය අතර එක්දින තරඟ 5ක් හෙට සිට දින 11ක කාල පරාසයක් තුළ පැවැත්වීමට නියමිතයි. තරගාවලිය අවම වශයෙන් හතර එකක් ලෙස ජය ගන්නා කණ්ඩායමට අයි.සී.සී. එක්දින කණ්ඩායම් දර්ශකයේ එක් ස්ථානයක් ඉහළට යා හැකියි.\nමෙම තරගාවලියේදී නවසීලන්ත නායක බ්‍රෙන්ඩන් මැකලම් කෙරෙහි විශේෂ අවධානයක් යොමු වනවා.\nඒ, ඔහු ලබන පෙබරවාරි මාසයේ  ඕස්ට්‍රේලියානු තරගාවලියෙන් පසු ජාත්‍යන්තර ක්‍රිකට් පිටියෙන් සමු ගන්නා බව ප්‍රකාශ කිරීම හේතුවෙන්.\nමැකලම් කියා සිටියේ පැයට කිලෝමීටර් 145කට වැඩි වේගයකින් පන්දු යවන දුශ්මන්ත චමීර, ශ්‍රී ලංකා පිළේ කලාතුරකින් දැකිය හැකි දක්ෂතා සහිත ක්‍රීඩකයෙකු බවයි.",
       "URL": "https://www.hirunews.lk/sports/122800/කේන්-විලියම්සන්-හෙට-තරඟයට-නෑ",
       "Category": "Sports",
       "Parent URL": "https://www.hirunews.lk/sports/all-news.php?pageID=435"
}