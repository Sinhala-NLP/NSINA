{
       "Source": "hirunews",
       "Timestamp": "Wednesday, 20 December 2017 - 7:32",
       "Headline": "පළමු 20යි 20 අද",
       "News Content": "ශ්‍රී ලංකාව සහ ඉන්දිය කණ්ඩායම තරඟය 03කින් සමන්විත පන්දුවාර විස්ස තරඟාවලිය අද ආරම්භ වනවා.\nකටක් හිදී පැවැත්වෙන මෙම තරඟය මෙරට වේලාවෙන් අද රාත්‍රී 07ට ආරම්භ වීමට නියමිතයි.\nශ්‍රී ලංකා කණ්ඩායම මාස 09ක් කාලයක් තුල පන්දුවාර 20 තරඟයක් ජය ගැනීමට සමත් වී නැහැ.\nආබාධයකට ලක්ව සිටි ශ්‍රී ලංකා කණ්ඩායමේ ආරම්භක පිතිකරු කුසල් ජනිත් පෙරේරා අද තරඟය සඳහා සුදානමින් සිටින බවයි ඉන්දියාවෙන් වාර්තා වන්නේ.\nදෙරට අතර එක්දින තරඟාවලියේ දී ශ්‍රී ලංකා කණ්ඩායම නියෝජනය කළ වේග පන්දු යවන ක්‍රීඩක සුරංග ලක්මාල් විස්සයි විස්ස සංචිතයට ඇතුළත් කර නැහැ.\nතිසර පෙරේරා ශ්‍රී ලංකා එක්දින සහ පන්දුවාර 20 කණ්ඩායම්වල නායකත්වයට පත්වූ ශ්‍රී ලංකා කණ්ඩායම එක්වන පළමු පන්දුවාර 20 තරඟයද මෙය වනවා.\nමේ අතර ශ්‍රී ලංකාව සමඟ පැවති එක්දින තරඟාවලිය සඳහා ඉන්දීය කණ්ඩායම නියෝජනය කළ ශිකර් ධාවන් සහ වේග පන්දු යවන ක්‍රීඩක බුවනේශ්වර් කුමාර් අද තරඟයට එක නොවන බව සඳහන්.\nශ්‍රී ලංකාව සමඟ පැවැත්වෙන 20 යි 20 තරගාවලියේ ඉන්දීය සංචිතය\nරෝහිත් ශර්මා (නායක), ලෝකේෂ් රාහුල්, ශ්‍රෙයාස් අයියර්, මනීෂ් පාන්ඩේ, දිනේෂ් කාර්තික්, මහේන්ද්‍ර සිං ධෝනි, හර්ඩික් පාන්ඩ්යා, වොෂින්ටන් සන්ඩර්, යුස්වේන්ද්‍ර චහාල්, කුල්දීප් යාදෙව්, දීපාක් හූදා, ජස්ප්‍රිට් බුම්රා, මොහොමඩ් සිරාජ්, බැසිල් තම්පි සහ ජාදෙව් උනාද්කත්.\nශ්‍රී ලංකා සංචිතය..\nතිසර පෙරේරා (නායක), උපුල් තරංග,  ඇන්ජෙලෝ මැතිව්ස්,  කුසල් ජනිත් පෙරේරා,  ධනුෂ්ක ගුණතිලක, නිරෝෂන් දික්වැල්ල, අසේල ගුණරත්න, සධීර සමරවික්‍රම, දසුන් ශානක, චතුරංග ද සිල්වා, සචිත් පතිරණ, අකිල ධනංජය, දුෂ්මන්ත චමීර, විශ්ව ප්‍රනාන්දු සහ නුවන් ප්‍රදීප්.",
       "URL": "https://www.hirunews.lk/sports/178827/පළමු-20යි-20-අද",
       "Category": "Sports",
       "Parent URL": "https://www.hirunews.lk/sports/all-news.php?pageID=271"
}