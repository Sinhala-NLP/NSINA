{
       "Source": "hirunews",
       "Timestamp": "Saturday, 10 February 2018 - 14:37",
       "Headline": "රංගන හේරත්ගෙන් ලෝක වාර්තාවක්",
       "News Content": "බංග්ලාදේශය සමඟ පැවැති ටෙස්ට් තරඟාවලිය එකට බින්දුවක් ලෙස ජයග්‍රහණය කිරීමට ශ්‍රී ලංකා කණ්ඩායම අද සමත් වුණා.\nඒ, දෙවන ටෙස්ට් තරඟය ලකුණු 215කින් ජය ගනිමින්.\nදෙවන තරඟයේදී දෙවන ඉනිම සඳහා බංග්ලාදේශ කණ්ඩායම සියලු දෙනා දැවී ලබා ගත්තේ ලකුණු 123ක් පමණයි.\nපළමුව පන්දුවට පහර දුන් ශ්‍රී ලංකා කණ්ඩායම පළමු ඉනිම සඳහා සියලු දෙනා දැවී ලකුණු 222ක් ලබා ගත් අතර, එයට පිළිතුරු ලෙස බංග්ලාදේශ කණ්ඩායම පළමු ඉනිම සඳහා ලබා ගනු ලැබුවේ ලකුණු 110ක් පමණයි.\nඒ අනුව දෙවන ඉනිම සඳහා ශ්‍රී ලංකා කණ්ඩාම සියලූ දෙනා දැවී ලකුණු 226ක් ලබා ගත්තා.\nමේ අතර, අද තරඟයේදී ශ්‍රී ලංකා කණ්ඩායමේ වමතින් දඟ පන්දු යවන ක්‍රීඩක රංගන හේරත් ලෝක වාර්තාවක් ද පිහිටුවනු ලැබුවා.\nඒ, වමතින් දඟ පන්දු යවන්නෙකු ටෙස්ට් තරඟවලදී ලබා ගත් වැඩිම කඩුලු සංඛ්‍යාව වන කඩුලු 415ක්  වාර්තා කරමින්.\nමීට පෙර කඩුලු 414ක් දවා ගනිමින් එම වාර්තාවට හිමිකම් කියනු ලැබුවේ පාකිස්තාන කණ්ඩායමේ සිටි වේග පන්දු යවන ක්‍රීඩක වසීම් අක්‍රම්.\nඑම සටහනේ තුන්වන ස්ථානය නවසීලන්ත කණ්ඩායමේ හිටපු නායක ඩැනියල් විටෝරි හිමිකර ගෙන සිටින්නේ කඩුලු 362ක් බිඳ දමමින්.\nඑහි සිව්වන ස්ථානය සහ පස්වන ස්ථානය පිළිවෙලින් චමින්ද වාස් සහ ඕස්ට්‍රේලියානු කණ්ඩායමේ වේගපන්දු යවන ක්‍රීඩක මිචල් ජොන්සන් හිමිකරගෙන සිටිනවා.",
       "URL": "https://www.hirunews.lk/sports/183355/රංගන-හේරත්ගෙන්-ලෝක-වාර්තාවක්",
       "Category": "Sports",
       "Parent URL": "https://www.hirunews.lk/sports/all-news.php?pageID=255"
}