{
       "Source": "hirunews",
       "Timestamp": "Monday, 23 October 2017 - 11:14",
       "Headline": "ශ්‍රී ලංකාව සමඟ තරඟාවලියෙන් ඉවත් වීමට කෝලි තීරණය කරයි",
       "News Content": "ශ්‍රී ලංකා කණ්ඩායම සමඟ ලබන නොවැම්බර් මාසයේදී පැවැත්වීමට නියමිත තරඟාවලිය සඳහා ඉන්දීය කණ්ඩායමේ නායක විරාත් කෝලි සහභාගී නොවීමට තීරණය කර තිබෙනවා.\nඔහු පවසන්නේ ලබන ජනවාරියේ දී දකුණු අප්‍රිකාව සමඟ සැලසුම් කර ඇති තරඟාවලිය සඳහා හොඳින් පුහුණුවීම් සිදුකර ජවයකින්  මුහුණ දීමේ අරමුණින් තමන් මෙම තීරණය ගත් බවයි.\nශ්‍රී ලංකා කණ්ඩායම සහ ඉන්දීය කණ්ඩායම අතර පැවැත්වෙන තරඟාවලියට ටෙස්ට් තරඟ 03ක් එක්දින තරඟ 03ක් සහ පන්දුවාර විස්ස තරඟ 03ක් ඇතුළත්.\nනොවැම්බර් 16 වනදා සිට දෙසැම්බර් 24 වනදා දක්වා ඉන්දියාවේදී මෙම තරඟ මාලාව පැවැත්වීමට නියමිතයි.\nකොලිගේ මෙම තීරණයත් සමඟ ඉන්දීය ක්‍රිකට් පාලක මණ්ඩලය පවසන්නේ කෝලි මෙම වසරේදී නොකඩවා තරඟ සඳහා ක්‍රීඩා කළ බවයි.\nඉන්දීය නායකයා විවේක ගැනීමත් සමඟ පුරප්පාඩු වන ඉන්දීය කණ්ඩායමේ නායකත්වයට පත් කරන්නේ කවුරුන්දැයි තවමත් තීරණය කර නැහැ.",
       "URL": "https://www.hirunews.lk/sports/174179/ශ්‍රී-ලංකාව-සමඟ-තරඟාවලියෙන්-ඉවත්-වීමට-කෝලි-තීරණය-කරයි",
       "Category": "Sports",
       "Parent URL": "https://www.hirunews.lk/sports/all-news.php?pageID=287"
}