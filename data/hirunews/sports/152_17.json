{
       "Source": "hirunews",
       "Timestamp": "Monday, 01 July 2019 - 12:36",
       "Headline": "ශ්‍රී ලංකාව කොදෙව්වන් සමඟ අද තරඟ බිමට",
       "News Content": "ලෝක කුසලාන එක්දින තරඟාවලියේ අවසන් පූර්ව තරඟයට සුදුසුකම් ලබා ගැනීමට නොහැකි වූ ශ්‍රී ලංකා කණ්ඩායම අද බටහිර ඉන්දීය කොදෙව් කණ්ඩායම සමඟ තරඟ වදිනවා.\nඩර්හැම්හි පැවැත්වෙන මෙම තරඟයට පෙර අදහස් දැක්වූ ශ්‍රී ලංකා නායක දිමුත් කරුණාරත්න සඳහන් කළේ ලෝක කුසලාන තරඟාවලියේදී ශ්‍රී ලංකා කණ්ඩායමේ අසාර්ථකත්වයට පන්දුවට පහරදීමේ දුර්වලතා ප්‍රධාන සාධකය වූ බවයි.\nමෙතෙක් පැවති තරඟ 07 දී  ශ්‍රී ලංකා කණ්ඩායමට ලකුණු 250 සීමාව පසුකර යාමට නොහැකි වූ බව ද ශ්‍රී ලංකා නායකයා ප්‍රකාශ කළා.\nශ්‍රී ලංකාව පසුගිය වසර 5 තුළ බටහිර ඉන්දීය කොදෙව් කණ්ඩායම සමඟ තරඟ 05 කට පමණක් ක්‍රීඩා කර ඇති අතර ඉන් 4 ක්ම ජය ගත්තේ ශ්‍රී ලංකා කණ්ඩායමයි.\nඅද තරඟයේදී සුරංග ලක්මාල් වෙනුවට කසුන් රාජිත සහ ජීවන් මෙන්ඩිස් වෙනුවට මිලින්ද සිරිවර්ධන ක්‍රීඩා කරනු ඇති බවයි වාර්තා වන්නේ.",
       "URL": "https://www.hirunews.lk/sports/219439/ශ්‍රී-ලංකාව-කොදෙව්වන්-සමඟ-අද-තරඟ-බිමට",
       "Category": "Sports",
       "Parent URL": "https://www.hirunews.lk/sports/all-news.php?pageID=152"
}