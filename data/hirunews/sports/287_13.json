{
       "Source": "hirunews",
       "Timestamp": "Saturday, 21 October 2017 - 15:14",
       "Headline": "සුපිරි පන්දු යවන්නාගේ සිහිනයක් සැබෑ වෙයි",
       "News Content": "තමා කුඩා කළ සිට දුටු සිහිනයක් සැබෑ වු බව පකිස්ථාන කණ්ඩායමේ පන්දු යවන ක්‍රීඩක හසන් අලි පවසනවා.\nලොව හොඳම පන්දු යවන්නා බවට කවදා හෝ දිනක පත්වන බවට තමා කුඩා කාලයේදීම අධිෂ්ඨාන කරගෙන සිටි බවයි ඔහු විදෙස් මාධ්‍ය වෙත ප්‍රකාශකර ඇත්තේ.\nජාත්‍යන්තර ක්‍රිකට් කවුන්සිල ශ්‍රේණිගත කිරීම්වලට අනුව එක්දින තරගවල හොඳම පන්දු යවන්නා ලෙසට හසන් අලි මේ වන විට ඉදිරියට පැමිණ සිටිනවා.\n23 හැවිරිදි  හසන් අලි ශ්‍රී ලංකාව සමග මේ දිනවල පැවැත්වෙන තරගාවලියේදී ද වැඩිම කඩුලු සංඛ්‍යාවක් දවාගත් ක්‍රීඩකයා ලෙසට ඉදිරියෙන් පසුවනවා.\n2016 වසරේ අගෝස්තු මාසයේදී අයර්ලන්තයට එරෙහි තරගයකදී එක්දින වරම් ලැබු හසන් අලි මෙම වසරේදී පමණක් තරග 17 කින් කඩුලු 43 ක් දවාගෙන තිබෙනවා.\nඑමෙන්ම ශ්‍රී ලංකාව සමග පැවැත්වෙන එක්දින තරගාවලියේදී පමණක් ඔහු දවාගත් කඩුලු සංඛ්‍යාව 12 ක්.",
       "URL": "https://www.hirunews.lk/sports/174083/සුපිරි-පන්දු-යවන්නාගේ-සිහිනයක්-සැබෑ-වෙයි",
       "Category": "Sports",
       "Parent URL": "https://www.hirunews.lk/sports/all-news.php?pageID=287"
}