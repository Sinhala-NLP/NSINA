{
       "Source": "hirunews",
       "Timestamp": "Saturday, 23 December 2017 - 19:49",
       "Headline": "අර්ජුනගෙන් ක්‍රිකට් මුල් පුටුවලට දෙහි කැපිල්ලක්",
       "News Content": "නුසුදුසු ක්‍රිකට් පරිපාලනය වෙනස් කිරීමට නොහැකිවීම හේතුවෙන් ක්‍රීඩා අමාත්‍යවරයා ජනතා විරෝධයට ලක්වන බව අමාත්‍ය අර්ජුන රණතුංග ප්‍රකාශ කළා.\nඒ වීරකැටිය මධ්‍ය විද්‍යාලයේ අද (23) පැවති උත්සවයකින් අනතුරුව මාධ්‍ය වෙත අදහස් දක්වමින්.\n‘‘අවුරුදු 2 ක් තිස්සේ නායකයෝ මාරු කළා. පුහුණකරුවෝ මාරු කළා. නමුත් සභාපති, උප සභාපතිවරුන් ඒ විදිහටම ඉන්නවා. ක්‍රීඩා ඇමතිතුමාට ශක්තියක් නැහැ පරිපාලනය වෙනස් කරන්න. එතුමාට වඩා පරිපාලනය බලවත් ඇති. ඒක ක්‍රිකට් ක්‍රීඩාවේ අවාසනාව. ආණ්ඩුවේ ඇමති කෙනෙක් හැටියට මම ඒ ගැන දුක් වෙනවා.’’",
       "URL": "https://www.hirunews.lk/sports/179150/අර්ජුනගෙන්-ක්‍රිකට්-මුල්-පුටුවලට-දෙහි-කැපිල්ලක්",
       "Category": "Sports",
       "Parent URL": "https://www.hirunews.lk/sports/all-news.php?pageID=270"
}