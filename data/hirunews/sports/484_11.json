{
       "Source": "hirunews",
       "Timestamp": "Wednesday, 04 March 2015 - 13:57",
       "Headline": "ජාතික ක්‍රීඩා කවුන්සිලය පත් කෙරේ",
       "News Content": "ජාතික ක්‍රීඩා කවුන්සිලය සඳහා නිලධාරින් පත් කර ඇති බව ක්‍රීඩා අමාත්‍යාංශය ප්‍රකාශ කළා. වසර දෙකක් සඳහා මෙම කවුන්සිලය පත් කරගෙන ඇති අතර, එහි සභාපතිත්වය හිමිව ඇත්තේ හිටපු ජ්‍යෙෂ්ඨ පොලිස් නිලධාරියෙකු වූ නිමල් ලෙව්කේටයි. ක්‍රීඩා සංවර්ධන දෙපාර්තමේන්තුවේ අධ්‍යක්ෂ ජනරාල්වරයා මෙන්ම, සිදත් වෙත්තමුනි, සුසන්තිකා ජයසිංහ, ජුලියන් බෝලීන්, සුනිල් ගුණවර්ධන, මහාචාර්ය අර්ජුන ද සිල්වා ඇතුළු සාමාජිකයන් 11 දෙනෙකු මෙම කවුන්සිලයට අයත්. ක්‍රීඩාවේ දියුණුව සම්බන්ධයෙන් ගත යුතු තීන්දු තීරණ සම්බන්ධයෙන් විෂයභාර අමාත්‍යවරයා දැනුවත් කිරීම ඔවුන්ගේ වගකීමයි.",
       "URL": "https://www.hirunews.lk/sports/104756/ජාතික-ක්‍රීඩා-කවුන්සිලය-පත්-කෙරේ",
       "Category": "Sports",
       "Parent URL": "https://www.hirunews.lk/sports/all-news.php?pageID=484"
}