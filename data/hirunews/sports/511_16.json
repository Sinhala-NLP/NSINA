{
       "Source": "hirunews",
       "Timestamp": "Monday, 30 September 2013 - 8:09",
       "Headline": "රාජස්ථාන් රෝයල්ස් පිලට කඩුලූ 9 ක ජයක්.",
       "News Content": "ජායිපූර් හිදී ඊයේ පැවති චැම්පියන්ස් ලීග් කුසලාන විස්සයි විස්ස තරඟයකදී  ඕස්ට්‍රේලියානු පර්ත් ස්කෝචර්ස් කණ්ඩායම පැරදවූ රාජස්ථාන් රෝයල්ස් පිල කඩුලූ 9 ක පහසු ජයක් හිමිකරගත්තා. පර්ත් පිල සිය පන්දු වාර 20 තුළදී ලකුණු 120 කට දැවී ගිය අතර රාජස්ථාන් පිල 17 වන පන්දු වාරයේදී එක් කඩුල්ලක් දැවී ලකුණු 121 ක් ලබමින් තරඟයේ ජය හිමිකරගත්තා. ඒ අනුව රාජස්ථාන් පිල මෙවර චැම්පියන්ස් ලීග් තරඟාවලියේ අවසන් පූර්ව වටයට සුදුසුකම් ලබනවා. දකුණු අප්‍රිකානු ලයන්ස් පිල සහ නවසීලන්ත ඔටාගෝ පිල අතර  ඊයේ පැවති අනෙක් චැම්පියන්ස් ලීග් තරඟයේදී දෙපිලම ලැබූ ලකුණු සංඛ්‍යාව සමාන වූ අතර සුපිරි  ඕවරයෙන් ජය හිමිවූයේ නවසීලන්ත ඔටාගෝ පිලටයි. මෙහිදී දකුණු අප්‍රිකානු ලයන්ස් පිල වෙනුවෙන් ක්වින්ටස් ඩි කොක් නොදැවී ලකුණු 109 ක් ලැබීම විශේෂත්වයක්.",
       "URL": "https://www.hirunews.lk/sports/68272/රාජස්ථාන්-රෝයල්ස්-පිලට-කඩුලූ-9-ක-ජයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=511"
}