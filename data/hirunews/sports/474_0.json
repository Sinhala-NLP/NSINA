{
       "Source": "hirunews",
       "Timestamp": "Wednesday, 22 April 2015 - 7:52",
       "Headline": "සුපිරි පන්දුවාරයෙන් ජය හිමිකර ගත් පන්ජාබය",
       "News Content": "අයි.පී.එල් තරඟාවලියට අදාළව ඊයේ (21) පැවති තවත් තරඟයක් කිංග්ස් ඉලවන් පන්ජාබ් කණ්ඩායම ජය ගත්තේ රාජස්ථාන් රෝයල්ස් කණ්ඩායම පරාජයට පත් කරමින්. පළමුව පන්දුවට පහරදුන් රාජස්ථාන් කණ්ඩායම නියමිත පන්දුවාර 20 අවසානයේ කඩුලූ 6 ක් දැවී ලකුණු 191 ක් රැස් කළා.\nරාජස්ථාන් කණ්ඩායමේ පිතිකරුවන් රැස්කර ගත් ලකුණු සංඛ්‍යාව පහතින්....\nකිංග්ස් ඉලවන් පන්ජාබ් පන්දු යවන්නන් කඩුළු දවාගත් ආකාරය....\nලකුණු 192 ක ජයග්‍රාහී ඉලක්කයක් හඹා ගිය කිංග්ස් ඉලවන් පන්ජාබ් කණ්ඩායමත් නියමිත පන්දුවාර 20 අවසානයේදී කඩුලූ 6 ක් දැවී ලකුණු 191 ක් රැස් කර ගනිමින් ලකුණු තත්ත්වය සම කර තිබුණා.\nරාජස්ථාන් කණ්ඩායමේ පන්දු යවන්නන් කඩුළු දවාගත් ආකාරය....\nඒ අනුව සුපිරි පන්දුවාරය ක්‍රියාත්මක කිරීමට විනිසුරුවරුන් තීරණය කළා. පළමුව සුපිරි පන්දුවාරයට මුහුණදුන් කිංග්ස් ඉලවන් පන්ජාබ් කණ්ඩායම ලකුණු 15 ක් ලබා ගත් අතර රාජස්ථාන් කණ්ඩායමට රැස් කර ගැනීමට හැකිවූයේ ලකුණු 6 ක් පමණයි.\nඅයි.පී.එල් තරඟාවලියට අදාළව සන්රයිසස් හයිද්‍රාබාද් සහ කොල්කටා නයිට්රයිඩර්ස් කණ්ඩායම් අතර සහ රෝයල් චැලෙන්ජර්ස් බැංගලෝර් සහ චෙන්නායි සුපර් කිංග්ස් අතර තවත් තරඟ දෙකක් අතර පැවැත්වෙනවා.",
       "URL": "https://www.hirunews.lk/sports/108032/සුපිරි-පන්දුවාරයෙන්-ජය-හිමිකර-ගත්-පන්ජාබය",
       "Category": "Sports",
       "Parent URL": "https://www.hirunews.lk/sports/all-news.php?pageID=474"
}