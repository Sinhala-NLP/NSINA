{
       "Source": "hirunews",
       "Timestamp": "Wednesday, 25 October 2017 - 21:12",
       "Headline": "ශ්‍රී ලංකා බැඩ්මින්ටන් සම්මේලනයේ නිලවරණය පැවැත්වීමේ කමිටුව පත්කිරීම ඔක්තෝම්බර් 31",
       "News Content": "නිලවරණ නොපැවැත්වීම නිසා මේවන විට ජාත්‍යන්තර ඔලිම්පික් සංගමය විසින් තහනමට ලක්කර ඇති ශ්‍රී ලංකා බැඩ්මින්ටන් සංගමයේ ඉදිරි ක්‍රියාමාර්ග සම්බන්ධ විශේෂ සාකච්ඡාවක් ක්‍රීඩා අමාත්‍ය නීතිඥ දයාසිරි ජයසේකර සහ බැඩ්මින්ටන් සංගම් නියෝජිතයින් අතර අද (25) ක්‍රීඩා අමාත්‍යාංශයේදී පැවැත්විණි.\nමෙහිදී අර්බුධයට හේතුවූ නිලවරණය නොපැවැත්වීම පිළිබද සකාච්ඡාවට ලක්වූ අතර ඒ සදහා බලපෑ මේවවිට අධිකරණයේ විභාගවන නඩුවට සම්බන්ධ පාර්ශ්වද සමථයක් සදහා පොදු එකගතාවක් වෙනුවෙන් අදහස් දක්වා තිබෙනවා.\nඒ අනුව සියලු සංගම් කැදවා අදාළ නිලවරණය පැවැත්වීමේ කමිටුව පත්කිරීම එලඹෙන ඔක්තෝබර් 31 වන දා ශ්‍රී ලංකා ඔලිම්පික් සංගම් මූස්ථානයේ පැවැත්වීමට එකඟතාවයට පැමිණුනි.\nනිලවරණය පැවැත්වීම සඳහ ස්වාධීන නිලවරණ කමිටුවක් පත් කෙරෙන අතර පෙරකී නඩුවට සම්බන්ධ දෙපර්ශ්වයටම නීතිඥයින් දෙදෙනකු එම කමිටුව සදහා පත්කිරීමට අවස්ථාව ලැබිණි. මෙම නිලවරණය පැවැත්වීම ශ්‍රී ලංකා ඔලිම්පික් සංගමය විසින් සංවිධානය කරුනු ඇත.",
       "URL": "https://www.hirunews.lk/sports/174445/ශ්‍රී-ලංකා-බැඩ්මින්ටන්-සම්මේලනයේ-නිලවරණය-පැවැත්වීමේ-කමිටුව-පත්කිරීම-ඔක්තෝම්බර්-31",
       "Category": "Sports",
       "Parent URL": "https://www.hirunews.lk/sports/all-news.php?pageID=286"
}