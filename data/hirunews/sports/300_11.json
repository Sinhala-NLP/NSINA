{
       "Source": "hirunews",
       "Timestamp": "Wednesday, 06 September 2017 - 21:09",
       "Headline": "ඉන්දියාවට ලකුණු 171 ක ඉලක්කයක්",
       "News Content": "ශ්‍රී ලංකාව සමග පැවැත්වෙන 20 යි 20 තරගය ජය ගැනීමට ඉන්දියාවට ලකුණු 171 ක ඉලක්කයක් හිමිව තිබෙනවා.\nකොළඹ ආර් ප්‍රේමදාස ක්‍රීඩාංගණයේ පැවැත්වෙන තරගයේ කාසියේ වාසිය දිනු ඉන්දියාවේ ආරාධනය මත පළමුවෙන් පන්දුවට පහරදුන් ශ්‍රී ලංකා කණ්ඩායම නියමිත පන්දුවාර 20 අවසානයේ කඩුලු 7ක් දැවී ලබාගත් ලකුණු සංඛ්‍යාව 170 ක්.\nඅශාන් ප්‍රියන්ජන් නොදැවී 40 යි.\nදිල්ෂාන් මුණවීර වේගවත් ලකුණු 53 ක් රැස් කළේ පන්දු 29 කින්. මෙය ඔහුගේ පළමු අර්ධ ශතකයයි.\nහතරේ පහර 5 ක් සහ හයේ පහර 4 ක් ඊට ඇතුලත් වුනා.\nහතරේ පහර 4 ක් සමගින් නිරෝෂන් දික්වැල්ල ලකුණු 17 ක් ලබාගත්තා.\nසීක්කුගේ ප්‍රසන්න ලකුණු 11 යි. පන්දු යැවීමේදී යුස්වේන්ද්‍ර චහාල් කඩුලු 3 ක් බිඳහෙලුවා.\nඉන්දීය පිළිතුරු ඉනිම තවත් සුලු වේලාවකින් ආරම්භ වීමට නියමිතයි.",
       "URL": "https://www.hirunews.lk/sports/170314/ඉන්දියාවට-ලකුණු-171-ක-ඉලක්කයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=300"
}