{
       "Source": "hirunews",
       "Timestamp": "Saturday, 12 August 2023 - 23:18",
       "Headline": "කලම්බූ ස්ට්‍රයිකර්ස් පරදා දඹුල්ලට සුපිරි ජයක්",
       "News Content": "ලංකා ප්‍රීමියර් ලීග් ක්‍රිකට් තරගාවලියේ දඹුල්ල කණ්ඩායම සහ කලම්බූ ස්ට්‍රයිකර්ස් කණ්ඩායම අතර පැවති තරගය ලකුණු 50කින් ජය ගැනීමට දඹුල්ල කණ්ඩායම සමත් වුනා.\nකාසියේ වාසිය දිනාගැනීමට දඹුල්ල කණ්ඩායම සමත් වූ අතර, ඔවුන් පළමුවෙන් පන්දුවට පහරදීමට තීරණය කළා.\nඒ අනුව, පළමුවෙන් පන්දුවට පහරදුන් දඹුල්ල කණ්ඩායම නියමිත පන්දුවාර 20 අවසානයේ කඩුලු 5ක් දැවී ලකුණු 166ක් කළා.\nදඹුල්ල කණ්ඩායම වෙනුවෙන් Ben McDermott නොදැවී ලකුණු 69ක් හා Alex Ross ලකුණු 52ක් රැස් කළා.\nපන්දු යැවීමේදී කලම්බූ ස්ට්‍රයිකර්ස් කණ්ඩායම වෙනුවෙන් මතීෂ පතිරණ කඩුලු 2ක් ලබා ගත්තා.\nඒ අනුව ලකුණු 167ක ජයග්‍රාහී ඉලක්කයක් හඹායෑම සඳහා පිටියට පිවිසි කලම්බූ ස්ට්‍රයිකර්ස් කණ්ඩායමට පන්දුවාර 19යි පන්දු 4ක් අවසානයේ ලබා ගත්තේ ලකුණු 116ක් පමණයි.",
       "URL": "https://www.hirunews.lk/sports/344616/කලම්බූ-ස්ට්‍රයිකර්ස්-පරදා-දඹුල්ලට-සුපිරි-ජයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=9"
}