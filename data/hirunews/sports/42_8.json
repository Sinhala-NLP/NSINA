{
       "Source": "hirunews",
       "Timestamp": "Wednesday, 22 September 2021 - 19:05",
       "Headline": "සන්රයිසස් කණ්ඩායමේ ක්‍රීඩකයෙකුට කොවිඩ් - 06 ක් නිරෝධායනයේ",
       "News Content": "ඩුබායි හිදී අද පැවැත්වෙන ඉන්දීය ප්‍රීමියර් ලීග් තරඟයට සහභාගි වන සන්රයිසස් හයිද්‍රාබාද් කණ්ඩායමේ වේග පන්දු යවන ක්‍රීඩකයෙකු වන ටී.නටරාජන්ට කොරෝනා ආසාදනය වී තිබෙනවා.\nමේ නිසා ඔහු සහ සමීප ආශ්‍රිතයින් 06 දෙනෙකු නිරෝධායනයට ලක් කර ඇති බවයි වාර්තා වන්නේ.\nඑලෙස නිරෝධායනයට ලක් කර ඇත්තේ වෛද්‍ය කණ්ඩායමේ සාමාජිකයින් ඇතුළු කාර්ය මණ්ඩලයේ 06 දෙනෙක්.\nහයිද්‍රාබාද් පිලේ අනෙකුත් ක්‍රීඩකයින් සියලු දෙනාම ආසාදිතයින් නොවන බව තහවුරු වීම නිසා දිල්ලි කැපිටල්ස් පිල සමඟ අද පැවැත්වීමට නියමිත තරඟය ඒ ආකාරයෙන්ම පවත්වන බවයි ඉන්දීය ක්‍රිකට් පාලක මණ්ඩලය ප්‍රකාශ කළේ.\nඅයි.පී.එල්. ලකුණු සටහන අනුව දිල්ලි කැපිටල්ස් කණ්ඩායම දෙවන ස්ථානයේ පසුවන අතර, එක් ජයග්‍රහණයක් පමණක් ලැබූ හයිද්‍රාබාද් පිල පසුවන්නේ 08 වන ස්ථානයේයී.\nමේ අතර ශ්‍රී ලංකා හිටපු  සුපිරි දඟපන්දු යවන ක්‍රීඩක මුත්තයියා මුරලිදරන් සන්රයිසස් හයිද්‍රාබාද් කණ්ඩායමේ පන්දු යැවීමේ පුහුණුකරු ලෙස කටයුතු කරනවා.",
       "URL": "https://www.hirunews.lk/sports/282965/සන්රයිසස්-කණ්ඩායමේ-ක්‍රීඩකයෙකුට-කොවිඩ්-06-ක්-නිරෝධායනයේ",
       "Category": "Sports",
       "Parent URL": "https://www.hirunews.lk/sports/all-news.php?pageID=42"
}