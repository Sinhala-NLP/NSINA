{
       "Source": "hirunews",
       "Timestamp": "Tuesday, 14 March 2017 - 10:56",
       "Headline": "ප්‍රවේගකාරී පිතිකරු විරාත් කෝලි පසුබෑමක",
       "News Content": "ඉන්දියාවේ සුපිරි පිතිකරු විරාත් කෝලි ජාත්‍යන්තර පන්දුවාර 20-20 පිටියේ වැඩිම ලකුණු සංඛ්‍යාවක් රැස්කර ගෙන සිටින පිතිකරුවන්ගේ ලැයිස්තුවේ පසුබෑමකට ලක්ව තිබෙනවා.\nවිරාත් කෝලි එම සටහනේ සිව් වන ස්ථානයේ පසු වූ අතර මේ වන විට ඔහුගේ ස්ථානය හිමිකර ගැනීමට ඇෆ්ගනිස්ථානය ක්‍රීඩක මොහොමඩ් ෂාසෙඩ් සමත්ව සිටිනවා.\nඒ අනුව මේ වන විට විරාත් කෝලිට එම සටහනේ හිමිව ඇත්තේ 05වන ස්ථානයයි.\nපසුගියදා අවසන්වූ ඇෆ්ගනිස්ථානය සහ අයර්ලන්තය අතර විස්සයි විස්ස තරගාවලියේදී මොහොමඩ් ෂාසෙඩ් පිතිකරණයේදී දැක්වූ දක්ෂතා මත ඔහුට මෙම ස්ථානය හිමිව තිබෙනවා.\nමෙම සටහනේ පෙරමුණ ගැනීමට නවසිලන්ත හිටපු නායක බ්‍රෙන්ඩන් මැකලම් සමත්ව ඇති අතර එහි දෙවන ස්ථානයේ පසුවන්නේ ශ්‍රී ලංකා ක්‍රීඩක ටී.එම්. ඩිල්ෂාන්.",
       "URL": "https://www.hirunews.lk/sports/156817/ප්‍රවේගකාරී-පිතිකරු-විරාත්-කෝලි-පසුබෑමක",
       "Category": "Sports",
       "Parent URL": "https://www.hirunews.lk/sports/all-news.php?pageID=346"
}