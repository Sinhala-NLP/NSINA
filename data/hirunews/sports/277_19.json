{
       "Source": "hirunews",
       "Timestamp": "Tuesday, 28 November 2017 - 17:14",
       "Headline": "එක්දින කණ්ඩායමේ නායකත්වය තිසරට ?",
       "News Content": "ශ්‍රී ලංකා එක්දින සහ 20 යි 20 කණ්ඩායමේ නායකත්වයට තිසර පෙරේරා බොහෝ දුරට නම් කෙරෙනු ඇතැයි ක්‍රිකට් ආරංචි මාර්ග පවසනවා.\nනායකත්වය සඳහා හිටපු නායක ඇන්ජෙලෝ මැතිව්ස් / දිනේෂ් චන්දිමාල් / ලහිරු තිරිමාන්න මෙන්න නිරෝෂන් දික්වැල්ලගේ ද නම් ද යෝජනා වී තිබුනා.\nකෙසේවෙතත් ඒ අතුරින් තිසර පෙරේරා නායකත්වයට පත් කිරීමේ වැඩි හැකියාවක් පවතින බවයි ක්‍රිකට් ආරංචි මාර්ග පෙන්වා දෙන්නේ.\nපකිස්ථාන තරග සංචාරයේදී 20 යි 20 තරග 3 ට ද තිසර පෙරේරා නායකත්වය ලබාදුන්නා.\nපසුගිය මාස 11 ක කාලය ඇතුලත ශ්‍රී ලංකා කණ්ඩායම එක්දින තරග 26 කට ක්‍රීඩා කර ඇති අතර ඉන් 21 ක් පරාජයට පත්වී තිබෙනවා.\nමේ වන විට ශ්‍රී ලංකා කණ්ඩායම අඛණ්ඩව ලබා ඇති එක්දින තරග පරාජයන් සංඛ්‍යාව 12 ක්.\nඒ අනුව මෙම පරාජයන් වලක්වා ගනිමින් 2019 ලෝක කුසලානය ඉලක්ක කරගෙන නව නායකයෙකු පත් කිරීමටයි ශ්‍රී ලංකා ක්‍රිකට් බලධාරීන්ගේ අවධානය යොමුවී ඇත්තේ.",
       "URL": "https://www.hirunews.lk/sports/177146/එක්දින-කණ්ඩායමේ-නායකත්වය-තිසරට",
       "Category": "Sports",
       "Parent URL": "https://www.hirunews.lk/sports/all-news.php?pageID=277"
}