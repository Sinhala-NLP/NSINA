{
       "Source": "hirunews",
       "Timestamp": "Monday, 23 February 2015 - 19:34",
       "Headline": "ඩිල්ශාන්, 2019 ලෝක කුසලානය වන තුරු ?",
       "News Content": "මෙවර ලෝක කුසලාන ක්‍රිකට් තරගාවලියෙන් පසු මහේල ජයවර්ධන සහ කුමාර් සංගක්කාර එක්දින ක්‍රීඩාවෙන් සමු ගත්ත ද තමාට තව වසර දෙක තුනක් සීමිත පන්දු වාර තරඟවලදී ශ්‍රී ලංකා පිළ නියෝජනය කිරීමට හැකියාවක් ඇති බව තිලකරත්න ඩිල්ශාන් පවසනවා. මහේල ජයවර්ධන, ටෙස්ට් තරඟවලින් සමුගෙන සිටින අතර ලෝක කුසලාන තරඟවලින් පසු ජාත්‍යන්තර තරඟවලින් සමු ගැනීමට නියමිතයි. කුමාර් සංගක්කාර ද මෙම තරගාවලියෙන් පසු එක්දින තරඟවලට සහභාගි නොවන බව දැනටමත් ප්‍රකාශ කර තිබෙනවා. කෙසේ නමුත්, ලෝක කුසලාන තරඟවලින් පසු කණ්ඩායමේ නායකයා සහ කළමනාකාරීත්වය සමඟ සාකච්ඡා කොට තමාගේ ක්‍රිකට් අනාගතය පිළිබදව තීරණය කරන බවයි ටී.එම්. ඩිල්ශාන් ප්‍රකාශ කර ඇත්තේ. තවදුරටත් ශ්‍රී ලංකා පිළ නියෝජනය කිරීම සඳහා තමාගේ හැකියාව සහ කායික යෝග්‍යතාව පිළිබඳ විශ්වාසයක් පවතින බවත්, ඩිල්ශාන් අවධාරණය කළා. 38 හැවිරිදි ඩිල්ශාන් වැඩිදුරටත් කියා සිටියේ මීළඟ ලෝක කුසලාන තරගාවලිය තෙක්ම වුවද තමාට ක්‍රීඩා කිරීමේ හැකියාවක් පවතින බවයි.",
       "URL": "https://www.hirunews.lk/sports/104137/ඩිල්ශාන්-2019-ලෝක-කුසලානය-වන-තුරු",
       "Category": "Sports",
       "Parent URL": "https://www.hirunews.lk/sports/all-news.php?pageID=486"
}