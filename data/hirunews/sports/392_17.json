{
       "Source": "hirunews",
       "Timestamp": "Sunday, 14 August 2016 - 11:37",
       "Headline": "ශ්‍රී ලංකාවෙන් බලාපොරොත්තු සහගත ආරම්භයක්",
       "News Content": "ඔස්ට්‍රේලියාව සහ ශ්‍රී ලංකාව අතර තුන්වන ටෙස්ට් තරගයේ දෙවන දිනය කොළඹ එස් එස් සී ක්‍රීඩාංගණයේදී දැන් ක්‍රියාත්මකයි.\nමේවන විට සිය පළමු ඉනිම වෙනුවෙන් ක්‍රීඩා කරන ශ්‍රී ලංකාව කඩුලු 7 ක් දැවී ලබාසිටින ලකුණු සංඛ්‍යාව 282 ක්.\nමෙම තරගයේදී සිය මංගල ශතකය ලබාගත් ධනංජය ද සිල්වා ලකුණු 129 කට දැවී ගියා.\nදිනේශ් චන්දිමාල් නොදැවී 94 යි. කුසල් පෙරේරා සහ දිල්රුවන් පෙරේරා ලකුණු 16 බැගින් ලබාගත්තා.\nපන්දු යැවීමේදී මිචෙල් ස්ටක් සහ නේතන් ලයන් කඩුලු 3 බැගින් බිඳහෙලා තිබෙනවා.\nමෙම ටෙස්ට් තරගාවලියේ පළමු තරග දෙක ජයගත් ශ්‍රී ලංකාව තරගාවලිය ජයග්‍රහණය කර අවසන්.",
       "URL": "https://www.hirunews.lk/sports/140590/ශ්‍රී-ලංකාවෙන්-බලාපොරොත්තු-සහගත-ආරම්භයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=392"
}