{
       "Source": "hirunews",
       "Timestamp": "Wednesday, 09 September 2015 - 21:10",
       "Headline": "තරිඳු කෞෂාල් ඉන්දියාවට",
       "News Content": "පන්දු යැවීමේ ඉරියව්ව සම්බන්ධයෙන් මතභේදයට ලක්වු ශ්‍රී  ලංකා පිට දඟ පන්දු යවන ක්‍රීඩක තරිඳු කෞෂාල් සම්බන්ධයෙන් වූ පරීක්ෂණය ලබන 13 වනදා ඉන්දියාවේදී පැවැත්වෙනවා. ඒ, ජාත්‍යන්තර ක්‍රිකට් කවුන්සිලයේ චෙන්නායි නුවර පිහිටි ශ්‍රී රාමචන්ද්‍රා  විශ්වවිද්‍යාලයේදීයි.\nඉන්දියාව සහ ශ්‍රී ලංකාව අතර කොළඹ එස්.එස්.සී. ක්‍රීඩාංගනයේදී පැවති අවසන් ටෙස්ට් තරඟයේදී තරිඳු කෞෂාල්ගේ පන්දු යැවීමේ ඉරියව්ව සම්බන්ධයෙන් එංගලන්ත සහ  ඕස්ට්‍රේලියානු විනිසුරුවන් දෙදෙනා ජාත්‍යන්තර ක්‍රිකට් කවුන්සිලයට පැමිණිලි කරනු ලැබුවා. ඒ අනුවයි අදාළ පරීක්ෂණය ඉන්දියාවේදී ආරම්භ වන්නේ.",
       "URL": "https://www.hirunews.lk/sports/116280/තරිඳු-කෞෂාල්-ඉන්දියාවට",
       "Category": "Sports",
       "Parent URL": "https://www.hirunews.lk/sports/all-news.php?pageID=451"
}