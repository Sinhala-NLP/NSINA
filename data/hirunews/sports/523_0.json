{
       "Source": "hirunews",
       "Timestamp": "Friday, 26 July 2013 - 18:53",
       "Headline": "ශ්‍රී ලංකාවට 224ක ඉලක්කයක්.",
       "News Content": "ශ්‍රී ලංකාව සහ දකුණු අප්‍රිකාව අතර පැවැත්වෙන තුන්වන එක්දින තරගය මහනුවර පල්ලෙකැළේ ක්‍රීඩාංගණයේ දී දැන් පැවැත්වෙනවා. තරගයේ කාසියේ වාසිය දිනා ගත් දකුණු අප්‍රිකානු කණ්ඩායම පළමුවෙන් පන්දුවට පහරදීමට තීරණය කළා. ඒ අනුව ඔවුන් නියමිත පන්දු වාර 50 අවසානයේ කඩුලූ 07ක් දැවී ලකුණු 223 ක් රැස් කළා. දකුණු අප්‍රිකානු කණ්ඩායම වෙනුවෙන් ඬේවිඞ් මිලර් ලකුණු 85 ක් ලබා ගත්තා.\nපන්දු යැවීමේ දී අජන්ත මෙන්ඩිස් කඩුලූ 3ක් බිද හෙළූ  අතර, තිසර පෙරේරා කඩුලූ 2ක් බිද හෙළුවා. මෙම තරගයේ දී ලොව අඩුම තරග සංඛ්‍යාවකින් කඩුලූ 100 ලබාගත් දඟ පන්දු යවන්නන් අතර, තුන්වන තැනට පත්වීමට ද අජන්ත මෙන්ඩිස් සමත්වීම විශේෂත්වයක්. ඔහු තරග 63කට සහභාගි වී අද (26) ලබාගත් කඩුලූ 3ත් සමගින් කඩුලූ 102ක් ලබාගෙන සිටිනවා. තරග 60කදී කඩුලූ 100 ලබාගත්  ඕස්ට්‍රේලියාවේ ෂේන් වෝන් දෙවන තැන පසුවන අතර, ඉදිරියෙන්ම පසුවන්නේ තරග 53කදී කඩුලූ 100 ලබා ගත් පාකිස්තානයේ ෂක්ලේන් මුෂ්ඨාක්. ඒ අනුව ශ්‍රී ලංකාවේ පන්දු යවන්නෙකු අඩුම තරග සංඛ්‍යාවකදී කඩුලූ 100 සම්පූර්ණ කිරීමේ වාර්තාවට ද  අජන්ත මෙන්ඩිස් අද (26) හිමිකම් කියනු ලැබුවා. මීට පෙර මෙම වාර්තාවට හිමිකම් කිව්වේ තරග 68කදී කඩුලූ 100 සම්පූර්ණ කළ ලසිත් මාලිංගයි. කුමාර් සංගක්කාර මෙම තරගයේදී ටෙස්ට්, එක්දින සහ පන්දු වාර විස්ස තරග තුළ කඩුලූ රකින්නෙකු ලෙස කටයුතු කරමින් උඩ පන්දු 600ක් සම්පූර්ණ කිරීම ද විශේෂත්වයක්. සංගක්කාර ටෙස්ට් තරගවලදී උඩ පන්දු 169ක්, එක්දින තරගවලදී උඩ පන්දු 411ක් සහ පන්දු වාර 20 තරග වලදී උඩ පන්දු 20ක් ලබා ගැනීමට සමත්ව සිටිනවා.",
       "URL": "https://www.hirunews.lk/sports/63816/ශ්‍රී-ලංකාවට-224ක-ඉලක්කයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=523"
}