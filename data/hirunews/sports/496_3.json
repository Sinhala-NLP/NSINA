{
       "Source": "hirunews",
       "Timestamp": "Friday, 27 December 2013 - 19:23",
       "Headline": "පාකිස්තානය 139/4.",
       "News Content": "ශ්‍රී ලංකාව සහ පාකිස්තානය අතර 5 වන සහ අවසාන එක්දින තරගය අබුඩාබියේ ෂෙයික් සෙයිඞ් ක්‍රීඩාංගණයේ දී අද (27) පැවැත්වෙනවා. කාසියේ වාසිය දිනූ පාකිස්තාන නායක මිස්බා උල් හක් පළමුවෙන් පන්දුවට පහරදීමට තීරණය කළා. ඒ අනුව මේ වන විට පන්දුවට පහර දෙන පාකිස්තාන කණ්ඩායම පන්දු වාර 34 ක් අවසානයේ කඩුලූ 04 ක් දැවී ලකුණු 139ක් ලබා සිටිනවා.\nඅද තරගය සඳහා ෂාහිඞ් අෆ්රිඞී, පාකිස්තාන පිළ නියෝජනය නොකරන අතර, ශ්‍රී ලංකා පිළට නුවන් කුලසේකර වෙනුවට අජන්ත මෙන්ඩිස් කැදවා තිබෙනවා. තරග 5කින් සමන්විත තරගාවලිය මේ වන විටත් පාකිස්තානය විසින් ජයග්‍රහණය කර අවසන්. ඔවුන් ජයග්‍රහණ 3ට 1ක් ලෙස ඉදිරියෙන් සිටින අතර අද තරගය ජය ගැනීම ශ්‍රී ලංකා පිළට ගෞරවය රැක ගැනීමේ අභියෝගයක් ලෙසයි සැලකෙන්නේ.",
       "URL": "https://www.hirunews.lk/sports/74269/පාකිස්තානය-139-4",
       "Category": "Sports",
       "Parent URL": "https://www.hirunews.lk/sports/all-news.php?pageID=496"
}