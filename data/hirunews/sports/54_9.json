{
       "Source": "hirunews",
       "Timestamp": "Friday, 28 May 2021 - 16:33",
       "Headline": "බංග්ලාදේශයට ලකුණු 287ක ඉලක්කයක්",
       "News Content": "සංචාරක ශ්‍රී ලංකා කණ්ඩායම සමග පැවැත්වෙන තුන්වන එක්දින ක්‍රිකට් තරගය ජය ගැනීමට බංග්ලාදේශයට ලකුණු 287ක ඉලක්කයක් හිමිව තිබෙනවා.\nතරගයේ කාසියේ වාසිය දිනා පළමුවෙන් පන්දුවට පහරදුන් ශ්‍රී ලංකා කණ්ඩායම නියමිත පන්දුවාර 50 අවසානයේ කඩුලු 6ක් දැවී ලකුණු 286ක් රැස් කළා.\nනායක කුසල් පෙරේරා තම 6 වන එක්දින ශතකය ද ලබා ගනිමින් පන්දු 122කදී අද රැස් කළ ලකුණු සංඛ්‍යාව 120ක්.\nඒ හතරේ පහර 11ක් සහ එක් හයේ පහරක් ද සමගින්. ධනංජය ද සිල්වා නොදැවී ලකුණු 55යි.\nඑය ඔහුගේ 6 වන එක්දින අර්ධ ශතකයයි. ධනුෂ්ක ගුණතිලක ලකුණු 39ක් ලබාගත්තා. පැතුම් නිස්සංක කිසිදු ලකුණක් නොලබා දැවීගියා.\nපන්දු යැවීමේදී තස්කින් අහමඩ් ලකුණු 46කට කඩුලු 4ක් බිඳහෙලුවා. බංග්ලාදේශ පිළිතුරු ඉනිම තවත් සුලු වේලාවකින් ආරම්භ වීමට නියමිතයි.\nමෙම තරගාවලියේ පළමු තරග දෙකෙන්ම බංග්ලාදේශය ජයග්‍රහණය කළා.",
       "URL": "https://www.hirunews.lk/sports/272710/බංග්ලාදේශයට-ලකුණු-287ක-ඉලක්කයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=54"
}