{
       "Source": "hirunews",
       "Timestamp": "Friday, 17 July 2015 - 10:11",
       "Headline": "ලෝක පූජිත ටෙන්ඩුල්කාර්ගේ පුත් ඉංග්‍රීසින්ට අවියක් වෙයි",
       "News Content": "අළුබඳුන ටෙස්ට් ක්‍රිකට් තරගාවලිය පැවැත්වෙන මේ දින වල එංගලන්තය කණ්ඩායමේ පිතිකරුවන් පුහුණු කිරීම සචින් ටෙන්ඩුල්කාර්ගේ පුත් අර්ජුන් ටෙන්ඩුල්කාර් යොදාගෙන ඇති බවට තොරතුරු වාර්තා වනවා. ඕස්ට්‍රේලියාවට එරෙහිව සිය සටන දියත් කිරීමට රහස් අවියක් ලෙසයි මොවුන් අර්ජුන්ව යොදාගෙන තිබෙන්නේ. එංගලන්ත කණ්ඩායමට ඕස්ට්‍රේලියානු ක්‍රීඩක මිචෙල් ස්ටාර්ක් සහ මිචෙල් ජොන්සන්ගෙන් බලපෑම් එල්ල විය හැකි හෙයින් ඊට මුහුණ දීම සඳහා විශේෂ අත්හදාබැලීම් ද මෙහිදී සිදුකෙරන බවයි විදෙස් මාධ්‍ය වාර්තා කරන්නේ. මෙහිදී අර්ජුන් ටෙන්ඩුල්කාර්ගේ වමත් වේග පන්දුවලට මුහුණ දීමට එංගලන්ත පිතිකරුවන් පුහුණුවක් ලබමින් සිටින බවටයි වැඩිදුරටත් වැඩිදුරටත් වාර්තා වන්නේ.",
       "URL": "https://www.hirunews.lk/sports/113311/ලෝක-පූජිත-ටෙන්ඩුල්කාර්ගේ-පුත්-ඉංග්‍රීසින්ට-අවියක්-වෙයි",
       "Category": "Sports",
       "Parent URL": "https://www.hirunews.lk/sports/all-news.php?pageID=460"
}