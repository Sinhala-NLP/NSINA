{
       "Source": "hirunews",
       "Timestamp": "Saturday, 13 June 2015 - 9:17",
       "Headline": "සිරිනිවාසන් නැවතත් තමිල්නාඩු ක්‍රිකට් මුල් පුටුවට",
       "News Content": "අන්තර් ජාතික ක්‍රිකට් සම්මේලනයේ සභාපති එන්. සිරිනිවාසන් තමිල්නාඩු ක්‍රිකට් සම්මේලනයේ සභාපති ධුරයට ඊයේ නැවතත් තේරී පත්වුණා. ඉන්දියාවේ පැරණිතම ක්‍රිකට් සම්මේලනයක් වන තමිල්නාඩු ක්‍රිකට් සම්මේලනයේ 85 වන මහා සභා රැස්වීම චෙන්නායි නුවර දී ඊයේ පැවැති අතර එහිදී සිරිනිවාසන් සභාපති ධුරයට පත්වූයේ නිතරඟයෙන්. ඔහුගේ සමීපතමයෙකු වන කාසි විශ්වනාදන් එහිදී ලේකම් ධුරය සඳහා 9 වන වතාවටත් තේරී පත්වුණා. තරඟ පාවාදීමේ කටයුතුවලට සිය බෑණා සම්බන්ධවීම ඇතුලූ චෝදනා හේතුවෙන් සිරිනිවාසන්ට ඉන්දීය ක්‍රිකට් පාලක මණ්ඩලයේ තනතුරු දැරීම එරට ශ්‍රේෂ්ඨාධිකරණය විසින් තහනම් කර තිබෙනවා.",
       "URL": "https://www.hirunews.lk/sports/111298/සිරිනිවාසන්-නැවතත්-තමිල්නාඩු-ක්‍රිකට්-මුල්-පුටුවට",
       "Category": "Sports",
       "Parent URL": "https://www.hirunews.lk/sports/all-news.php?pageID=465"
}