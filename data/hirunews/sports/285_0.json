{
       "Source": "hirunews",
       "Timestamp": "Tuesday, 31 October 2017 - 7:36",
       "Headline": "මැතිව්ස් සහ කුසල් ජනිත් ඉන්දීය සංචාරයදී නැවතත් කණ්ඩායමට ?",
       "News Content": "ඉන්දීයානු කණ්ඩායමට එරෙහිව නොවැම්බර් මාසයේදී ආරම්භ වීමට නියමිත තරඟාවලිය සඳහා ඇන්ජලෝ මැතිව්ස් සහ කුසල් ජනිත් පෙරේරා නැවතත්  කණ්ඩායමට කැඳවීමට තේරීම් කමිටුව සූදානමින් සිටින බව ක්‍රිකට් ආරංචි මාර්ග සඳහන් කරනවා.\nඉන්දිය කණ්ඩායම සමඟ  ශ්‍රී ලංකාවේදී පැවැති තරඟාවලිය අතර ඇන්ජලෝ මැතිව්ස්ට අබාධයකට ලක් වූ අතර මේ වසරේ පවතී චැම්පියන්ස් කුසලන තරඟාවලිය අතර තුර කුසල් ජනිත් පෙරේරාට අබාධයකට ලක් වුණා.\nමැතිව්ස් සහ කුසල් මේ වන විට එම අබාධ වලින් සුවය ලබා සිටින අතර ඔවුන් දෙදෙනා ශාරීරික යෝග්‍යතා පරීක්ෂණයකට යොමු කරමින් ඒ පිළිබඳව වැඩිදුරටත් එය සනාථ කරගැනීම නියමිත බවයි ක්‍රිකට් ආරංචි මාර්ග වැඩිදුරටත් දක්වන්නේ.\nලබන 16 වනදා ඉන්දීයාව සමඟ තරඟාවලිය කොල්කටාහිදී ආරම්භ වන අතර මෙම තරඟාවලියට ටෙස්ට් තරඟ 03ක් එක්දින තරඟ 03ක් සහ පන්දුවාර විස්ස තරඟ 03ක් ඇතුළත්.\nමෙම තරඟාවලියේ පළමු ටෙස්ට් තරඟ 02 සඳහා එක්වන ඉන්දීය සංචිතය පසුගියදා නම් කරනු ලැබුවා.\nවිරාත් කෝලි (නායක), මුරලි විජේ, කුල්කේෂ් රාහුල්, ශිකර් ධාවන්, චේතිශ්වර් පුජාරා, අජින්ක්‍යා රහානි, රෝහිත් ශර්මා, විරිධිමන් සහ, රවිචන්ද්‍රන් අශ්වින්, රවින්ද්‍ර ජඩේජා, කුල්දිප් යාදෙව්, හර්දික් පාන්ඩයා, මොහොමඩ් ෂාමි, උමේෂ් යාදෙව්, ඉෂාන්ත් ශර්මා, බුවනේශ්වර් කුමාර් යන ක්‍රීඩකයින් මෙම සංචිතයට ඇතුළත්.",
       "URL": "https://www.hirunews.lk/sports/174845/මැතිව්ස්-සහ-කුසල්-ජනිත්-ඉන්දීය-සංචාරයදී-නැවතත්-කණ්ඩායමට",
       "Category": "Sports",
       "Parent URL": "https://www.hirunews.lk/sports/all-news.php?pageID=285"
}