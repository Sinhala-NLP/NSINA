{
       "Source": "hirunews",
       "Timestamp": "Saturday, 12 December 2020 - 9:23",
       "Headline": "අබුඩාබි T10 තරඟාවලියේ දී ඉසුරු උදානට සුවිශේෂී තැනක්",
       "News Content": "අබුඩාබි T10 ක්‍රිකට් තරඟාවලිය ලබන වසරේ ජනවාරි 26 වනදා අරම්භ කිරීමට සැලසුම් කර ඇති බව විදෙස් ක්‍රීඩා මාධ්‍ය වර්තා කරනවා.\nජනවාරි 26 වනදා සිට පෙබරවාරි මස 06 වනදා දක්වා මෙම තරඟාවලිය පැවැත්වෙන අතර තරඟාවලියට තරඟ 29ක් ඇතුළත්.\nමෙම තරඟාවලියේ මේ වනවිටත් විශේෂිත ක්‍රීඩකයින් නම් කර ඇති අතර ශ්‍රී ලංකාවේ සුපිරි තුන් ඉරියව් ක්‍රීඩක ඉසුරු උදාන බංග්ලා ටයිගස් කණ්ඩායමේ විශේෂිත ක්‍රීඩකයා බවට නම්කර තිබීම විශේෂත්වයක්.\nෂේන් වොට්සන්, ඔයින් මෝර්ගන්, හෂීම් අම්ලා, ක්‍රිස් ලියන්, මොයින් අලී අනෙකුත් විශේෂිත ක්‍රීඩකයින්.\nමෙම තරඟාවලිය සඳහා තිසර පෙරේරා, ලසිත් මාලිංග, භානුක රාජපක්ෂ, කුසල් පෙරේරා, දසුන් ශානක, සීක්කුගේ ප්‍රසන්න, ලහිරු කුමාර වැනි ශ්‍රී ලාංකික ක්‍රීඩකයින් එක්වන බවයි විදෙස් මාධ්‍ය වාර්තාකර තිබුණේ.",
       "URL": "https://www.hirunews.lk/sports/256849/අබුඩාබි-t10-තරඟාවලියේ-දී-ඉසුරු-උදානට-සුවිශේෂී-තැනක්",
       "Category": "Sports",
       "Parent URL": "https://www.hirunews.lk/sports/all-news.php?pageID=74"
}