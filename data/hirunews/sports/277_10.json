{
       "Source": "hirunews",
       "Timestamp": "Friday, 01 December 2017 - 13:10",
       "Headline": "කොදෙව් - නවසීලන්ත පළමු ටෙස්ට් තරඟය අද, ටිම් සවුති පළමු ටෙස්ට් තරඟයෙන් ඉවත්වෙයි",
       "News Content": "නවසීලන්ත කණ්ඩායම සහ බටහිර ඉන්දීය කොදෙව් කාණ්ඩායම අතර අද ආරම්භ වූ පළමු ටෙස්ට් තරඟයෙන් නවසීලන්ත කණ්ඩායමේ වේග පන්දු යවන ක්‍රීඩක ටිම් සවුති ඉවත් වී ඇති බව වාර්තා වනවා.\nසවුතිගේ බිරිඳගේ දරු ප්‍රසූතිය හේතුවෙන් ඔහු මෙලෙස දෙරට අතර පැවැත්වෙන පළමු ටෙස්ට් තරඟයෙන් ඉවත්ව ඇති බවයි විදෙස් මාධ්‍ය වාර්තා කරන්නේ.\nසවුති වෙනුවට නවසීලන්ත කණ්ඩායමට දකුණත් වේග පන්දු යවන ක්‍රීඩක මැට් හෙන්රි එක්කරගෙන තිබෙනවා.\nකොදෙව් කණ්ඩායමේ නවසීලන්ත සංචාරයේදී දෙරට අතර ටෙස්ට් තරඟ 02ක්, එක්දින තරඟ 03ක් සහ පන්දුවාර විස්ස තරඟ තුනක් පැවැත්වීමට සැලසුම් කර තිබෙනවා.\nවෙලින්ටන් හිදී අද ආරම්භ වූ පළමු ටෙස්ට් තරඟයේ පළමු ඉනිම ක්‍රීඩාකළ කොදෙව් කණ්ඩායමට සියලු ක්‍රීඩකයි දැවී රැස් කරගත හැකි වුයේ ලකුණු 134ක් පමණයි.",
       "URL": "https://www.hirunews.lk/sports/177364/කොදෙව්-නවසීලන්ත-පළමු-ටෙස්ට්-තරඟය-අද-ටිම්-සවුති-තරඟයෙන්-ඉවත්වෙයි",
       "Category": "Sports",
       "Parent URL": "https://www.hirunews.lk/sports/all-news.php?pageID=277"
}