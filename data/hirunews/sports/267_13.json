{
       "Source": "hirunews",
       "Timestamp": "Thursday, 04 January 2018 - 16:59",
       "Headline": "ක්‍රීඩක ක්‍රීඩිකාවන්ට සුබ ආරංචියක්",
       "News Content": "ජාතික මට්ටමේ සිටින සියලුම ක්‍රීඩකයන් සඳහා රාජ්‍ය ආයතනවල හෝ පෞද්ගලික ආයතනවල ස්ථිර රැකියාවක් ලබාදීමේ වැඩපිළිවෙළක් සකස් කිරීමට අපේක්ෂා කරන බව  අමාත්‍ය දයාසිරි ජයසේකර පවසනවා\nඔහු මේබව පැවසුවේ රජයේ ප්‍රවෘත්ති දෙපාර්තමේන්තුවේ අද (04) පැවති මාධ්‍ය හමුවකට එක්වෙමින්.\nවිවිධ ආර්ථික අපහසුතා මැද  ක්‍රීඩාවේ නිරත වන ජාතික මට්ටමේ ක්‍රීඩක ක්‍රීඩිකාවන්ට උදෙසා මෙම වැඩපිළිවෙල ක්‍රියාත්මක කරන බව ක්‍රීඩා අමාත්‍යවරයා පවසනවා.\nමේ සඳහා කැබිනට් මණ්ඩලයේ ද අනුමැතිය හිමිව තිබෙනවා.\nස්ථිර රැකියාවක් ලබාදීම තුලින් ඔවුන්ගේ අනාගතය ආරක්ෂා වන බව පැවසු අමාත්‍යවරයා ක්‍රීඩා පනත වර්තමානයට ගැළපෙන අයුරින් සංශෝධන කිරීම කටයුතු කරන බවත් මෙහිදී සදහන් කළා.",
       "URL": "https://www.hirunews.lk/sports/180165/ක්‍රීඩක-ක්‍රීඩිකාවන්ට-සුබ-ආරංචියක්",
       "Category": "Sports",
       "Parent URL": "https://www.hirunews.lk/sports/all-news.php?pageID=267"
}