{
       "Source": "hirunews",
       "Timestamp": "Friday, 20 August 2021 - 13:44",
       "Headline": "පාකිස්ථාන ක්‍රීඩකයන් හතරදෙනෙකු විවේක ගන්වයි",
       "News Content": "ඇෆ්ගනිස්ථානය සමඟ පැවැත්වෙන එක්දින තරඟාවලියේදී පාකිස්ථාන කණ්ඩායමේ ප්‍රධාන පෙළේ ක්‍රීඩකයින් 04 දෙනෙකු විවේක ගන්වා තිබෙනවා.\nනායක බාබර් අසාම්, මොහොමඩ් රිස්වාන්, ෂයිඩ් අෆ්රිඩ් සහ හසන් අලි මෙලෙස විවේක ගන්වා ඇති ක්‍රීඩකයින් බවයි විදෙස් වාර්තා සඳහන් කළේ.\nඉදිරියේදී ආරම්භ වීමට නියමිත පන්දුවාර 20 ලෝක කුසලාන තරඟාවලිය ඉලක්ක කර ගනිමින් සහ දැනට මෙම ක්‍රීඩකයින් වැඩි තරඟ සංඛ්‍යාවක් ක්‍රීඩා කර තිබීම හේතුවෙනුයි මෙම තීරණය ගෙන ඇත්තේ.\nඇෆ්ගනිස්ථානය සහ පාකිස්ථානය අතර එක්දින තරගාවලිය එළඹෙන මාසයේදී ශ්‍රී ලංකාවේදී පැවැත්වීමට නියමිතයි.\\r\\n",
       "URL": "https://www.hirunews.lk/sports/280189/පාකිස්ථාන-ක්‍රීඩකයන්-හතරදෙනෙකු-විවේක-ගන්වයි",
       "Category": "Sports",
       "Parent URL": "https://www.hirunews.lk/sports/all-news.php?pageID=45"
}