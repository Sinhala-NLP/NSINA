{
       "Source": "hirunews",
       "Timestamp": "Thursday, 18 July 2013 - 10:22",
       "Headline": "රමිත් රඹුක්වැල්ලට සංචාර මුදලින් 50% ක දඩයක්.",
       "News Content": "ශ්‍රී ලංකා ඒ කණ්ඩායමේ ක්‍රිකට් ක්‍රීඩක රමිත් රඹුක්වැල්ලට ඔහුගේ කොදෙව් චාරිකා ගාස්තුවෙන් සියයට 50 දඩ මුදලක් අය කර ගැනීමට ශ්‍රී ලංකා ක්‍රිකට් විධායක කමිටුව තීරණය කර තිබෙනවා. බටහිර ඉන්දීය කොදෙව් චාරිකාව නිමවා නැවත පැමිණෙමින් සිටියදී බ්‍රිතාන්‍ය ගුවන් සේවයට අයත් ගුවන් යානයක කැබින් දොර ගුවනේදී විවෘත කිරීමට උත්සාහ කිරීමේ සිද්ධියයි ඊට මුල් වී ඇත්තේ. ඔහුගේ හැසිරීම සම්බන්ධයෙන් ශ්‍රී ලංකා ක්‍රිකට් ආයතනය රමිත් රඹුක්වැල්ලට තරයේ අවවාද කළ බවත් එමගින් නිකුත් කළ නිවේදනයක සඳහන්.\nඑස්.එල්.පී.එල් තරඟාවලිය අවලංගු කිරීම හේතුවෙන් අන්තර් පළාත් විස්සයි විස්ස තරගාවලියක් පැවැත්වීමට ශ්‍රී ලංකා ක්‍රිකට් විධායක කමිටුව ඊයේ (17) තීරණය කළා. එහි ජයග්‍රාහී කණ්ඩායම ඉන්දියාවේ පැවැත්වෙන චැම්පියන්ස් ලීග් තරගාවලියේ දී ශ්‍රී ලංකාව නියෝජනය කරනු ඇති.",
       "URL": "https://www.hirunews.lk/sports/63268/රමිත්-රඹුක්වැල්ලට-සංචාර-මුදලින්-50-ක-දඩයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=524"
}