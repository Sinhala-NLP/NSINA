{
       "Source": "hirunews",
       "Timestamp": "Wednesday, 19 July 2017 - 17:00",
       "Headline": "රංගන හේරත් අඩියක් පෙරට",
       "News Content": "සංචාරක සිම්බාබ්වේ කණ්ඩායම සමඟ පැවැති ටෙස්ට් තරගයේදී ශ්‍රී ලංකා කණ්ඩායමේ දඟපන්දු යවන ක්‍රීඩක රංගන හේරත් දැක්වූ දක්ෂතා අනුව රංගන ජාත්‍යන්තර ටෙස්ට් පන්දු යවන්නන් ශ්‍රේණිගත කිරීමේ දෙවැනි ස්ථානයට පැමිණ තිබෙනවා.\nඑම තරගයේදි රංගන හේරත් සිම්බාබ්වේ කණ්ඩායමේ කඩුලු 11ක් දවාගැනීමට සමත් වූණා.\nඑම ශ්‍රේණිගත කිරීමේ පළමු ස්ථානය ඉන්දියානු දඟපන්දු යවන ක්‍රීඩක රවීන්ද්‍ර ජඩේජා පසුවන අතර එහි තුන්වන ස්ථානයේ පසුවන්නේ ඉන්දියාවේම රවීචන්ද්‍රන් අශ්වින්.\nටෙස්ට් පන්දු යවන්නන් ශ්‍රේණිගත කිරීමේ ලැයිස්තුවේ මුල් ස්ථාන තුනම  දඟපන්දු යවන්නන් පසුවීම විශේෂත්වයක්.\nමිට අමතරව  වේග පන්දු යවන ක්‍රීඩක ළහිරු කුමාර එම ලැයිස්තුවේ ස්ථාන දෙකක් ඉදිරියට පැමිණ 61 වැනි ස්ථානයටත් පැමිණ තිබෙනවා.\nමේ අතර ටෙස්ට්  පිතිකරුවන් අතර ඉදිරියට පැමිණීමට සමත්ව ඇති සේල ගුණරත්න ස්ථාන 19ක් පසුකරමින් 79 වැනි ස්ථානයට පැමිණ ඇති බවයි වාර්තා වන්නේ.",
       "URL": "https://www.hirunews.lk/sports/166261/රංගන-හේරත්-අඩියක්-පෙරට",
       "Category": "Sports",
       "Parent URL": "https://www.hirunews.lk/sports/all-news.php?pageID=314"
}