{
       "Source": "hirunews",
       "Timestamp": "Tuesday, 30 January 2018 - 9:13",
       "Headline": "මැතිව්ස්ට පාකිස්ථාන සුපර් ලීග් තරඟාවලිය අහිමි වෙයි",
       "News Content": "පාකිස්ථාන සුපර් ලීග් තරඟාවලියේ තෙවැනි අදියර පෙබරවාරි 22 දා ආරම්භ කිරීමට සැලසුම් කර තිබෙනවා.\nපාකිස්ථාන ක්‍රිකට් ආයතනය විසින් සංවිධානය කරනු ලබන මෙම විස්සයි විස්ස තරඟාවලිය සඳහා කණ්ඩායම් 06ක් එක වනවා.\nමෙවර තරඟාවලිය සඳහා ඉයන් මෝගන්, ඇලෙක්ස් හෙල්ස්, ජේ.පි.ඩුමිනි, ලුක් රොන්චි, ඇන්ඩි රසෙල්, ඩැරන් සාමී, තමිම් ඉක්බාල්, කෙවි පීටසන් වැනි  ජාත්‍යන්තර ක්‍රීඩකයින් රැසක් එක්වීමට නියමිතයි.\nපාකිස්ථාන සුපිර් ලීග් තරඟාවලිය වෙනුවෙන් කුමාර් සංගක්කාර සහ ඇන්ජලෝ මැතිව්ස්  ශ්‍රී ලංකාවෙන් සුදුසුකම් ලබා තිබුණා.\nතරඟාවලියේදී ලාහෝර් ක්ලෑන්ඩර්ස් කණ්ඩායම වෙනුවෙන් ඇන්ජලෝ මැතිව්ස් ක්‍රීඩා කිරීමට නියමිතව තිබුණද ඔහුට එම අවස්ථාව අහිමි වී තිබෙනවා.\nඒ අනුව මැතිව්ස් වෙනුවට නවසීලන්ත ආරම්භක පිතිකරුවෙක් වන ඇන්ටන් ඩේවිසිච් ලාහෝර් ක්ලෑන්ඩර්ස් කණ්ඩායමට එක්කරගෙන ඇති බවයි වාර්තා වන්නේ.\nඒ පාකිස්ථාන සුපර් ලීග් තරඟාවලියට ඊයේ (29) පාකිස්ථාන ක්‍රිකට් ආයතනයේ පැවැති ක්‍රීඩක ආදේශක කිරීම්වලදී මෙම ආදේශනය සිදුකර තිබෙනවා.\nකුමාර් සංගක්කාර මුල්ටන් සුල්තාන්ස්  කණ්ඩායම් වෙනුවෙන් මෙවර තරඟාවලිය නියෝජනය කරනවා.",
       "URL": "https://www.hirunews.lk/sports/182391/මැතිව්ස්ට-පාකිස්ථාන-සුපර්-ලීග්-තරඟාවලිය-අහිමි-වෙයි",
       "Category": "Sports",
       "Parent URL": "https://www.hirunews.lk/sports/all-news.php?pageID=259"
}