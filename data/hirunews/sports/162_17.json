{
       "Source": "hirunews",
       "Timestamp": "Sunday, 12 May 2019 - 17:55",
       "Headline": "IPL 20 - 20 කාන්තා තරඟාවලියේ ජය චමරි අතපත්තුගේ කණ්ඩායමට",
       "News Content": "ඉන්දීය ප්‍රිමියර් ලීග් තරඟාවලියට සමඟාමිව පැවැත්වුණු කාන්තා 20 20 තරඟාවලිය කඩුලු 4කින් ජය ගැනීමට චමරි අත්තපත්තු නියෝජනය කරන සුපර්නෝවාස් කණ්ඩායම ඊයේ සමත් වුණා.\nජායිපුර් හි පැවැති තරඟයේ පළමුව පන්දුවට පහරදුන් වෙලෝසිටි කණ්ඩායම කඩුලු 6ක් දැවී ලකුණු 121ක් ලබා ගැනීමට සමත් වූ අතර එහිදී Sushma Verma නොදැවී ලකුණු 40ක් ලබා ගත්තා.\nසුපර්නෝවාස් කණ්ඩායම වෙනුවෙන් Lea Tahuhu කඩුලු 2ක් දවා ගැනීමට සමත් වුණා.\nලකුණු 121ක ජයග්‍රාහී ඉලක්කයක් හඹා ගිය සුපර්නෝවාස් පන්දුවාර විස්ස අවසානයේ කඩුලු 6ක් දැවී ලකුණු 125ක් ලබා ගනිමින් තරඟය ජයගැනීමට සමත්වුණා.\nතරඟයේ වීරයා ලෙස Harmanpreet Kaur සම්මානය දිනාගත්තා.",
       "URL": "https://www.hirunews.lk/sports/216247/ipl-20-20-කාන්තා-තරඟාවලියේ-ජය-චමරි-අතපත්තුගේ-කණ්ඩායමට",
       "Category": "Sports",
       "Parent URL": "https://www.hirunews.lk/sports/all-news.php?pageID=162"
}