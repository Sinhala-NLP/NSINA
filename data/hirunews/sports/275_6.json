{
       "Source": "hirunews",
       "Timestamp": "Friday, 08 December 2017 - 11:32",
       "Headline": "හතුරුසිංහ ශ්‍රී ලංකා පිල බාරගන්නා දවස",
       "News Content": "මේ මස 20 වන දා සිට ක්‍රියාත්මක වන පරිදි ශ්‍රී ලංකා ක්‍රිකට් කණ්ඩායමේ ප්‍රධාන පුහුණුකරු ධුරයට චන්දික හතුරුසිංහ පත් කර තිබෙනවා.\nබංග්ලාදේශ ක්‍රිකට් කණ්ඩායමේ ප්‍රධාන පුහුණුකරු ලෙස කටයුතු කළ ඔහු පසුගිය දා එම තනතුරෙන් ඉල්ලා අස්වුණා.\nචන්දික හතුරුසිංහ මීට පෙර 2006 වසරේ සිට 2009 දක්වා ශ්‍රී ලංකා ඒ කණ්ඩායමේ ප්‍රධාන පුහුණුකරු ලෙසත්, 2009 වසරේ සිට 2010 වසර දක්වා ජාතික කණ්ඩායමේ පුහුණුකරු ලෙසත් කටයුතු කළා.\nupdate : Friday, 08 December 2017 - 16.55\n-----------------------------------------------------------------------\nශ්‍රී ලංකා හිටපු පිතිකරුවෙකු මෙන්ම බංගලාදේශ ක්‍රිකට් පුහුණු කරුවා ලෙස කටයුතු කළ චන්දික හතුරුසිංහ ශ්‍රී ලංකා ක්‍රිකට් කණ්ඩායමේ ප්‍රධාන පුහුණුකරු ලෙස ලබන 20 වනදා ගිවිසුම් අත්සන් කිරීමට නියමිත බව ක්‍රිකට් ආරංචි මාර්ග පවසනවා.\nඔහු බංගලාදේශ ක්‍රිකට් පුහුණුකරු ධූරය හෙබ වූ අතර කොන්ත්‍රාත් කාලය නිමා වීමට පෙර ඔහු ධූරයෙන් ඉවත් වුණේ එම කණ්ඩායම තුළ හටගත් අභ්‍යන්තර ආරවුලක් හේතුවෙන්.\nඔහුට බංගලාදේශ ක්‍රිකට් ආයතනය විසින් මිලියන 6 ක පමණ වැටුපක් ගෙවූ බවයි වාර්තා වන්නේ.\nකෙසේ නමුත් ශ්‍රී ලංකා ක්‍රිකට් ආයතනයෙන් එවැනි විශාල ගෙවීමක් සිදු කිරීමට නොහැකි වුවත් රට වෙනුවෙන් ප්‍රධාන පුහුණුකරු ධුරය තමන් බාර ගැනීමට සූදානම් බවයි හතුරුසිංහ ප්‍රකාශ කළේ.\nවර්තමානයේදී ප්‍රධාන පුහුණුකරු ලෙස ක්‍රියා කරන නික් පෝතාස්ට සිදුවන්නේ කුමක්ද යන්න තීරණය වී නැහැ.",
       "URL": "https://www.hirunews.lk/sports/177894/හතුරුසිංහ-ශ්‍රී-ලංකා-පිල-බාරගන්නා-දවස",
       "Category": "Sports",
       "Parent URL": "https://www.hirunews.lk/sports/all-news.php?pageID=275"
}