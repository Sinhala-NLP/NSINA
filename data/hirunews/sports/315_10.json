{
       "Source": "hirunews",
       "Timestamp": "Sunday, 16 July 2017 - 15:18",
       "Headline": "ලොව පස් වැන්නාට පැමිණි රංගන හේරත්",
       "News Content": "ශ්‍රී ලංකා කණ්ඩායම සහ සිම්බාබ්වේ කණ්ඩායම අතර පැවැත්වෙන පළමු ටෙස්ට් ක්‍රිකට් තරඟය, තුන්වන දිනට මේ වන විට පැවැත්වෙනවා.\nඒ කොළඹ ආර්. ප්‍රේමදාස ක්‍රිකට් ක්‍රීඩාංගනදීයි.\nපළමුව පන්දුවට පහර දුන් සිම්බාබ්වේ කණ්ඩායම පළමු ඉනිම සඳහා ලබාගත් ලකුණු සංඛ්‍යාව 356ක්.\nපන්දු යැවීමේ දී රංගන හේරත් ලකුණු 116කට සිම්බාබ්වේ පළමු ඉනිමේ කඩුලු  05ක් දවා ගැනීමට සමත් වුණා.\nඒ අනුව කඩුලු 05ක් ලබාගත් රංගන හේරත් කඩුලු 05 බැගින් ටෙස්ට් තරඟවලදී වැඩියෙන්ම දවාගත් ක්‍රීඩක ලැයිස්තුවේ පස්වන ස්ථානය හිමිකර ගැනීමට සමත්ව තිබෙනවා.\nටෙස්ට් තරඟ 81කට ක්‍රීඩා කරමින් රංගන හේරත් මෙම සටහනේ පස්වන ස්ථානය හිමුකර ගැනීම විශේෂත්වයක්.\nඅවස්ථා 67කදී කඩුලු පහ බැගින් ලබා ගනිමින්  මුත්තයියා මුරලිදරන් එහි මුල් තැන හිමිකර ගෙන  සිටින අතර අවස්ථා 37කදී  කඩුලු පහ බැගින් දවාගනිමින් ඕස්ට්‍රේලියාවේ ෂේන් වොන් එහි දෙවන ස්ථානයේ පසුවෙනවා.\nනවසීලන්තයේ රිචඩ් හැඩ්ලි එහි තුන්වන ස්ථානය හිමිකරගෙන සිටින්නේ අවස්ථා 36කදී කඩුලු පහ බැගින් දවාගනිමින්.\nඉන්දියානු කණ්ඩයමේ හිටපු දඟ පන්දු යවන ක්‍රීඩක අනිල් කුම්බ්ලේ හතරවන ස්ථානයේ පසුවනවා.\nමෙම සටහනේ පළමු දස දෙනා අතර මේ වනවිට ජාත්‍යන්තර ටෙස්ට් තරඟ නියෝජන කරන ක්‍රීඩකයින් දෙදෙනෙක් පසුවන අතර ඒ රංගන හේරත් සහ ඉන්දියානු දඟ පන්දු යවන ක්‍රීඩක රවිචන්ද්‍රන් අශ්වින්.\nතරඟයේ සිම්බාබ්වේ කණ්ඩායමේ පළමු දිනයේ කඩුලු දැවී ගිය අයුරු පහතින්.",
       "URL": "https://www.hirunews.lk/sports/166003/ලොව-පස්-වැන්නාට-පැමිණි-රංගන-හේරත්",
       "Category": "Sports",
       "Parent URL": "https://www.hirunews.lk/sports/all-news.php?pageID=315"
}