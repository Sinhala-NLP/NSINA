{
       "Source": "hirunews",
       "Timestamp": "Sunday, 22 May 2016 - 14:09",
       "Headline": "අනුරන්ග් ඨාකූර් ඉන්දීය ක්‍රිකට් පාලක මණ්ඩලයේ නව සභාපති",
       "News Content": "ඉන්දීය පාර්ලිමේන්තුව හෙවත් ලෝක් සභාවේ සාමාජිකයෙකු මෙන්ම, හිමාචල් ප්‍රදේශ් ප්‍රාන්තයේ හිටපු ප්‍රධාන අමාත්‍යවරයා වූ අනුරන්ග් ඨාකූර් ඉන්දීය ක්‍රිකට් පාලක මණ්ඩලයේ නව සභාපතිවරයා ලෙස තෝරා පත් කර ගෙන තිබෙනවා.\nඉන්දීය ක්‍රිකට් පාලක මණ්ඩලයේ විශේෂ මහා සභා රැස්වීමක් අද පැවති අතර, එහිදී ඔහුගේ පත්වීම ස්ථිර කෙරුණු බවයි ඉන්දීය මාධ්‍ය සදහන් කළේ.\nඉන්දීය ක්‍රිකට් පාලක මණ්ඩලයේ හිටපු ශෂාන්ක් මනෝහර් සභාපති ජාත්‍යන්තර ක්‍රිකට් සම්මේලනයේ නව ස්වාධීන සභාපතිවරයා ලෙස තේරී පත්වීමත් සමග තනතුරෙන් ඉවත් වීම ඉන්දීය පාලක මණ්ඩලයට නව සභාපතිවරයෙකු පත් කර ගැනීමට හේතුවයි.\n41 හැවිරිදි අනුරන්ග් ඨාකූර් ඉන්දීය ක්‍රිකට් පාලක මණ්ඩලයේ සභාපති ධුරයට පත්වූ ලාබාලතම පුද්ගලයායි.",
       "URL": "https://www.hirunews.lk/sports/133762/අනුරන්ග්-ඨාකූර්-ඉන්දීය-ක්‍රිකට්-පාලක-මණ්ඩලයේ-නව-සභාපති",
       "Category": "Sports",
       "Parent URL": "https://www.hirunews.lk/sports/all-news.php?pageID=409"
}