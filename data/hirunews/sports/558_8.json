{
       "Source": "hirunews",
       "Timestamp": "Monday, 14 January 2013 - 19:24",
       "Headline": "ඕස්ට්‍රේලියා කණ්ඩායමට යළි පළපුරුදු ක්‍රීඩකයන් කැඳවයි.",
       "News Content": "ශ්‍රී ලංකා පිළ අතින් ඇඩිලේඞ් නුවර දී දරුණු පරාජයකට ලක්වූ  ඕස්ට්‍රේලියානු ක්‍රිකට් පිළට ඉදිරි තරග සඳහා පළපුරුදු ක්‍රීඩකයන් යළි කැඳවීමට තීරණය කර තිබෙනවා. ඒ අනුව  ඕස්ට්‍රේලියානු නායක මයිකල් ක්ලාක්, බ්‍රිස්බෙන් හිදී සිකුරාදා පැවැත්වෙන තුන් වන එක්දින තරගයට සහ ඉරිදා සිඞ්නි නුවර පැවැත්වෙන 4 වන එක්දින තරගයට කැදවා ඇතැයි සඳහන්. මීට අමතරව ආරම්භක පිතිකරු ඬේවිඞ් වෝනර් සහ කඩුලූ රකින ක්‍රීඩක මැතිව් වේඞ් ද  ඕස්ට්‍රේලියානු පිළට යළි කැදවා ඇතැයි සදහන්. ශ්‍රී ලංකා -  ඕස්ට්‍රේලියා එක්දින තරගාවලිය දෙපිළම එක් ජයග්‍රහණය බැගින් ලබා දැනට සම තත්ත්වයේ පවතිනවා.",
       "URL": "https://www.hirunews.lk/sports/51429/ඕස්ට්‍රේලියා-කණ්ඩායමට-යළි-පළපුරුදු-ක්‍රීඩකයන්-කැඳවයි",
       "Category": "Sports",
       "Parent URL": "https://www.hirunews.lk/sports/all-news.php?pageID=558"
}