{
       "Source": "hirunews",
       "Timestamp": "Friday, 15 December 2017 - 15:34",
       "Headline": "පැපරාසි ඇසට හසුවූ සුපිරි ක්‍රීඩකයාගේ අනියම් සබඳතාව (ඡායාරූප)",
       "News Content": "ඔස්ට්‍රේලියා කණ්ඩායමේ සුපිරි ක්‍රීඩක නේතන් ලයන්ගේ අනියම් සබඳතාවක් පිළිබඳ විදෙස් මාධ්‍ය අනාවරණ කර තිබෙනවා.\nදරුවන් දෙදෙනෙකුගේ පියෙක් වන නේතන් ලයන පසුගිය වසරක පමණ කාලයක සිට සුරූපී නිරූපිකාවක් සමග සබඳතාවක් පවත්වාගෙන යන බවටයි අනාවරණ වී ඇත්තේ.\nඔවුන් දෙදෙනා මෝටර් රථයක සිට එකිනෙකා සිප ගන්නා ආකාරය පැපරාසි කැමරා ඇසට හසුවී තිබෙනවා.\n30 හැවිරිදි ඔස්ට්‍රේලියා ක්‍රීඩකයා ඉතා රහසිගතව වසරක පමණ කාලයක් මෙම සම්බන්ධතාව පවත්වාගෙන ගොස් ඇති බවයි වාර්තා වන්නේ.\nමෙම සම්බන්ධතාව හේතුවෙන් නේතන් ලයන්ගේ බිරිඳ ඉතා දැඩි කනස්සල්ලකින් පසුවන බව ඔහුගේ මිතුරන් ප්‍රකාශකර තිබෙනවා.\nඑමෙන්ම මෙම ඡායාරූප දැකීමෙන් පසු ඇය ඉතා කළකිරීමකට පත්ව ඇතැයි ද සඳහන්.\nඔස්ට්‍රේලියා ක්‍රිකට් කණ්ඩායමේ දඟ පන්දු යවන්නෙකු වන නේතන් ලයන් මේ දිනවල පැවැත්වෙන අලු බඳුන තරගාවලියට ද ක්‍රීඩා කරනවා.\nමේ අතර නේතන් ලයන්ගේ බිරිඳ  වන මෙලීසා වොරින්ග් මෙම සිද්ධිය පිළිබඳ ඔස්ට්‍රේලියා ක්‍රිකට් පාලක මණ්ඩලය ද දැනුවත් කර ඇතැයි සඳහන්.\nඇය විදෙස් මාධ්‍ය වෙත ප්‍රකාශකර ඇත්තේ දරුවන් දෙදෙනා ද රැක බලා ගනිමින් සිටින තමාට මෙවැනි සිදුවීමක් ඇසීමට සිදුවීම ඉතා අවාසනාවක් බවයි.\nවිදෙස් මාධ්‍ය පෙන්වා දෙන්නේ නේතන් ලයන් සමග මේ වන විට සම්බන්ධතාවක් පවත්වන කාන්තාව මීට පෙර ඔස්ට්‍රේලියා කණ්ඩායමේ මිචෙල් මාර්ෂ් සමග ද ඇසුරක් පවත්වාගෙන ගොස් ඇති බවයි.",
       "URL": "https://www.hirunews.lk/sports/178468/පැපරාසි-ඇසට-හසුවූ-සුපිරි-ක්‍රීඩකයාගේ-අනියම්-සබඳතාව-ඡායාරූප",
       "Category": "Sports",
       "Parent URL": "https://www.hirunews.lk/sports/all-news.php?pageID=273"
}