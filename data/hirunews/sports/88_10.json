{
       "Source": "hirunews",
       "Timestamp": "Thursday, 20 August 2020 - 12:55",
       "Headline": "ක්‍රිස් සිල්වවුඩ්ගෙන් ටෙස්ට් තරඟ ගැන ප්‍රකාශයක්",
       "News Content": "කාලගුණික වෙනස්කම් පවතී නම් නියමිත වේලාවට පෙර ටෙස්ට් තරඟ ආරම්භ කළ යුතු බව එංගලන්ත පුහුණුකරු ක්‍රිස් සිල්වවුඩ් ප්‍රකාශ කළා.\nඔහු මේ බව කියා සිටියේ එංගලන්ත පාකිස්තාන දෙවන ටෙස්ට් තරඟය වර්ෂාව හේතුවෙන් ජය පරාජයෙන් තොරව අවසන් වීම සම්බන්ධයෙන් අදහස් දක්වමින්.\nදෙරට අතර තුන්වන සහ අවසන් තරඟය හෙට සවුතැම්ප්ටන් හිදී ආරම්භ වීමට නියමිතයි.\nදෙවන තරඟය සම්බන්ධයෙන් අදහස් දක්වමින් එංගලන්ත පුහුණුකරු තවදුරටත් කියා සිටියේ කාලගුණික වෙනස්කම් පවතී නම් ටෙස්ට් තරඟ නියමිත වේලාවට පැයකට පමණ පෙර ආරම්භ කිරීම සුදුසු බවයි.",
       "URL": "https://www.hirunews.lk/sports/248239/ක්‍රිස්-සිල්වවුඩ්ගෙන්-ටෙස්ට්-තරඟ-ගැන-ප්‍රකාශයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=88"
}