{
       "Source": "hirunews",
       "Timestamp": "Saturday, 26 October 2013 - 12:35",
       "Headline": "ක්‍රිකට් පුහුණුකරුවන් 5 දෙනෙකු ගැන අවදානය.",
       "News Content": "ශ්‍රී ලංකා ක්‍රිකට් පිළේ ප්‍රධාන පුහුණුකරු තෝරා ගැනීම සඳහා සුදුසුකම් සහිත පුද්ගලයන් 5 දෙනෙකුගේ නම් කෙටි ලැයිස්තුවකට ඇතුළත් කළ බව ශ්‍රී ලංකා ක්‍රිකට් ආයතනය පවසනවා. විදේශීය පුහුණුකරුවන් දෙදෙනෙකු සහ දේශීය පුහුණුකරුවන් 3 දෙනෙකු ඊට ඇතුළත්. ජාතික පුහුණුකරු තෝරා ගැනීමේ අවසන් අදියරේ දී ඔවුන් පිළිබඳව සලකා බැලීමටයි ඊයේ (25) රැස්වූ ශ්‍රී ලංකා ක්‍රිකට් විධායක කමිටුව තීරණය කර ඇත්තේ. ශ්‍රී ලංකා ක්‍රිකට් පුහුණු අංශයේ වැටුප් වැඩිකිරීමට ද එහිදී තීරණය කර තිබෙනවා. විස්සයි විස්ස අංශයේ ලොව අංක එකේ ස්ථානය ලබා ගැනීමට සහ එක්දින දර්ශකයේ තුන්වන තැන ලබමින් ලෝක කුසලාන අවසන් තරග කිහිපයක් සඳහා ශ්‍රී ලංකා පිළ රැගෙන යාමට ඔවුන්ගෙන් ඉමහත් මෙහෙවරක් ඉටු වූ බවයි ශ්‍රී ලංකා ක්‍රිකට් ආයතනය ප්‍රකාශ කළේ.",
       "URL": "https://www.hirunews.lk/sports/70073/ක්‍රිකට්-පුහුණුකරුවන්-5-දෙනෙකු-ගැන-අවදානය",
       "Category": "Sports",
       "Parent URL": "https://www.hirunews.lk/sports/all-news.php?pageID=507"
}