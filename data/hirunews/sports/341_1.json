{
       "Source": "hirunews",
       "Timestamp": "Wednesday, 05 April 2017 - 21:51",
       "Headline": "රෝයල් චැලේන්ජස් බැංගලෝර් කණ්ඩායමට ලකුණු 208 ක ඉලක්කයක්",
       "News Content": "ඉන්දීය ප්‍රිමියර් ලීග් තරගාවලියේ පළමු තරගය ජය ගැනීමට රෝයල් චැලේන්ජස් බැංගලෝර් කණ්ඩායමට ලකුණු 208 ක ඉලක්කයක් හිමිව තිබෙනවා.\nහයිද්‍රාබාද්හි රජිව් ගාන්ධි ජාත්‍යන්තර ක්‍රීඩාංගණයේදී පැවැත්වෙන තරගයේ කාසියේ වාසිය දිනු රෝයල් චැලේන්ජස් බැංගලෝර් කණ්ඩායමේ ආරාධනය මත පළමුවෙන් පන්දුවට පහරදුන් සන්රයිසස් හයිද්‍රාබාද් කණ්ඩායම නියමිත පන්දුවාර 20 අවසානයේ කඩුලු 4 ක් දැවී ලකුණු 207 ක් රැස් කළා.\nඉනිම ශක්තිමත් කළ යුවරාජ් සිං වේගවත් ලකුණු 67 ක් රැස් කලේ පන්දු 27 කින්.\nඊට හතරේ පහර 7 ක් සහ හයේ පහර 3 ක් ඇතුලත් වුනා.\nමොරිස් හෙන්රික්ස් 52 යි. ශිකර් ධවාන් ලකුණු 40 ක් ලබාගත්තා.\nමෙවර අයි පී එල් තරගාවලියේ ආරම්භක තරගය ද මෙය වන අතර සමාරම්භක උත්සවය පැවැත්වුනේ ද හයිද්‍රාබාද්හි රජිව් ගාන්ධි ජාත්‍යන්තර ක්‍රීඩාංගණයේදීයි.\nමෙම තරගයේ රෝයල් චැලේන්ජස් බැංගලෝර් පිළිතුරු ඉනිම තවත් සුලු වේලාවකින් ආරම්භ වීමට නියමිතයි.",
       "URL": "https://www.hirunews.lk/sports/158595/රෝයල්-චැලේන්ජස්-බැංගලෝර්-කණ්ඩායමට-ලකුණු-208-ක-ඉලක්කයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=341"
}