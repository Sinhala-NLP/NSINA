{
       "Source": "hirunews",
       "Timestamp": "Friday, 25 December 2015 - 9:41",
       "Headline": "ශ්‍රී ලංකාව අද ඉන්දියාව සමඟ තරඟ වදී",
       "News Content": "දකුණු ආසියානු පාපන්දු ශූරතාවලියේ තීරණාත්මක තරඟයක් වන ශ්‍රී ලංකාව සහ ඉන්දියාව අතර තරඟය අද ත්‍රිවෙන්දම් හි ග්‍රීන්ෆිල්ඞ් ක්‍රීඩාංගණයේදී පැවැත්වෙනවා.\nඅද තරගයේදී ජයග්‍රහණය කරන කණ්ඩායමට තරගාවලියේ ඒ කාණ්ඩයේ ප්‍රමුඛස්ථානය හිමි වනු ඇති.\nලෝක ශ්‍රේණිගත කිරීම්වලට අනුව 166 වන ස්ථානයේ පසුවන ඉන්දීය කණ්ඩායම, 194 වන ස්ථානයේ පසුවන ශ්‍රී ලංකා කණ්ඩායමට ප්‍රබල තර්ජනයක් එල්ල කරනු ඇති බව ශ්‍රී ලංකා පාපන්දු පුහුණුකරු සම්පත් පෙරේරා පවසනවා.\nඑමෙන්ම ත්‍රිවෙන්දම් ප්‍රදේශය ආශ්‍රිතව පවතින සෙල්සියස් අංශක 34කට ආසන්න ඉහළ උෂ්ණත්වය ඉන්දීය ක්‍රීඩකයන්ට වාසිදායක බව ඔහුගේ අදහසයි.\nතරගාවලියේ පළමු තරගයෙන් නේපාලය පරදවා ගෝල එකට බින්දුවක ජයග්‍රහණයක් ලැබීමට ශ්‍රී ලංකා පිළ සමත් වුණා.",
       "URL": "https://www.hirunews.lk/sports/122757/ශ්‍රී-ලංකාව-අද-ඉන්දියාව-සමඟ-තරඟ-වදී",
       "Category": "Sports",
       "Parent URL": "https://www.hirunews.lk/sports/all-news.php?pageID=435"
}