{
       "Source": "hirunews",
       "Timestamp": "Monday, 12 July 2021 - 14:01",
       "Headline": "දඬුවම් පහර මග හැරි එංගලන්ත ක්‍රීඩකයන්ට අපහාස",
       "News Content": "යුරෝ 2020 පාපන්දු අවසන් මහා තරගයේදී ඉතාලිය අතින් එංගලන්තය ලද පරාජයට හේතු වූ දඬුවම් පහර මඟහැරි එංගලන්ත ක්‍රීඩකයන් අන්තර්ජාලය ඔස්සේ අපහාසාත්මක ප්‍රහාරවලට ගොදුරු වීම එංගලන්ත පාපන්දු සම්මේලනය හෙලා දැක තිබෙනවා.\nතරගයේ මුළු කාලය තුල ගෝල සංඛ්‍යාව සමාන වීම නිසා ලබා දුන් දඬුවම් පහර වලින් ඉතාලිය ජය ගත්තේ 3 ට දෙකක් ලෙසයි.\nඑහිදී එංගලන්තය වෙනුවෙන් සිය දඬුවම් පහර ඉලක්කයට එල්ල කිරීමට අපොහොසත් වූ මාකස් රෂ්ෆෝල්ඩ් සහ ජාඩන් සංචෝ බටහිර ඉන්දීය කොදෙව් සම්භවයක් සහිත ක්‍රීඩකයන් වන අතර, එංගලන්තයේ ලාබාලතම ක්‍රීඩක 19 හැවිරිදි බුකායෝ සාකා නයිජිරියානු සම්භවයක් සහිත ක්‍රීඩකයෙක්.\nඔවුන් වර්ගවාදී අපහාසවලට ලක්වීම පිළිබඳව නිවේදනයක් නිකුත් කළ එංගලන්ත පාපන්දු සම්මේලනය කියා සිටියේ ඔවුන් එංගලන්ත කණ්ඩායම වෙනුවෙන් සිය උපරිම කැපවීම දැක්වූ ක්‍රීඩකයන් බවයි.",
       "URL": "https://www.hirunews.lk/sports/276763/දඬුවම්-පහර-මග-හැරි-එංගලන්ත-ක්‍රීඩකයන්ට-අපහාස",
       "Category": "Sports",
       "Parent URL": "https://www.hirunews.lk/sports/all-news.php?pageID=49"
}