{
       "Source": "hirunews",
       "Timestamp": "Sunday, 23 April 2017 - 15:41",
       "Headline": "IPL පිටිය උණුසුම් කළ Ball Boy ගේ උඩපන්දු රැකීම",
       "News Content": "ඉන්දීය පී‍්‍රමියර් ලීග් තරඟාවලියට අදාළව මුම්බායි ඉන්දියන්ස් කණ්ඩායම සහ  දිල්ලි ඩෙයාඩෙවිල්ස් කණ්ඩායම අතර ඊයේ පැවති තරගය ජය ගැනීමට මුම්බායි ඉන්දියන්ස් කණ්ඩායම සමත් වුණා.\nමුම්බායි පිල සිය පන්දු වාර විස්ස තුළදී කඩුලු 8 ක් දැවී ලකුණු 142 ක් ලබා ගැනීමට සමත් වුණා.\nඊයේ තරගය අතර සිදුවූ විශේෂ සිදුවීමක් පිළිබදව ප්‍රේක්ෂකයන්ගේ අවධානය යොමු වුණා.\nමෙම සිදුවීමට වන්කඩේ ක්‍රීඩා පිටියේ තරඟ නරඹමින් සිටි අයෙක්  සම්බන්ධ වීම විශේෂත්වයක් වනවා.\nමුම්බායි ඉන්දියන්ස් ඉනිමේ තුන්වන පන්දු වාරයේ දෙවන පන්දුවට ජෝෂ් බට්ලර් වේගවත් පහරක් එල්ල කරනවා.\nඑම අවස්ථාවේ ඉහළින් ඇදීයන පන්දුව හයේ සිමාවේ පතිතවීමට පෙර තරඟය නරඹමින් සිටි ක්‍රීඩා පිටියෙන් පිටතට යන පන්දු ක්‍රීඩකයන්ට ඇහිද දෙන පුද්ගලයෙකු (Ball Boy) වේගයෙන් දිව විත්  බට්ලර් එල්ල කරන පහර උඩ පන්දුවක් ලෙස ඉතා දක්ෂ අන්දමින් රැකගනු ලබනවා.\nඑම අවස්ථාව පහතින්...",
       "URL": "https://www.hirunews.lk/sports/159800/ipl-පිටිය-උණුසුම්-කළ-ball-boy-ගේ-උඩපන්දු-රැකීම",
       "Category": "Sports",
       "Parent URL": "https://www.hirunews.lk/sports/all-news.php?pageID=337"
}