{
       "Source": "hirunews",
       "Timestamp": "Sunday, 23 June 2013 - 13:51",
       "Headline": "චැම්පියන්ස් කුසලාන තරගාවලියක් යළි පැවැත්වීමට අවධානය.",
       "News Content": "චැම්පියන්ස් කුසලාන තරඟාවලියක් යළිත් පැවැත්වීම කෙරෙහි ජාත්‍යන්තර ක්‍රිකට් කවුන්සිලයේ අවධානය යොමුව තිබෙනවා. මීට පෙර ඔවුන් ප්‍රකාශ කර තිබුණේ මෙවර පවත්වන්නේ චැම්පියන්ස් කුසලාන අවසන් එක්දින තරඟාවලිය බවයි. එහෙත් මෙවර තරඟාවලියට ලැබුණු ඉහළ ප්‍රේක්ෂක ප්‍රතිචාර හේතුවෙන් එම තීරණය වෙනස් කිරීම කෙරෙහි ජාත්‍යන්තර ක්‍රිකට් කවුන්සිලයේ අවධානය යොමුව තිබෙනවා. පන්දු වාර 50 ලෝක කුසලාන දෙකක් පැවැත්වීම වෙනුවට ලෝක ටෙස්ට් කුසලාන තරඟාවලියක් 2017 හඳුන්වා දීමට ක්‍රිකට් කවුන්සිලය තීරණය කර තිබුණා. කෙසේ වෙතත් අනපේක්ෂිත අන්දමින් ලැබුණු ප්‍රේක්ෂක ප්‍රතිචාර නිසා ලබන 25 වැනිදා සිට 29 වැනිදා දක්වා පැවැත්වෙන ජාත්‍යන්තර ක්‍රිකට් කවුන්සිල විධායක කමිටු රැස්වීමේදී මේ සම්බන්ධයෙන් සාකච්ඡා කිරීමටයි සැළසුම් කර ඇත්තේ.\nමේ අතර චැම්පියන්ස් කුසලාන තරඟාවලියේ අවසන් මහ තරඟය එංගලන්තය සහ ඉන්දියාව අතර ශ්‍රී ලංකා වේලාවෙන් අද පස්වරු 3 ට පමණ ආරම්භ වනවා. ඒ,  බර්මිංහැම් හි එජ්බැස්ටන් ක්‍රීඩාංගණයේදියි.",
       "URL": "https://www.hirunews.lk/sports/61570/චැම්පියන්ස්-කුසලාන-තරගාවලියක්-යළි-පැවැත්වීමට-අවධානය",
       "Category": "Sports",
       "Parent URL": "https://www.hirunews.lk/sports/all-news.php?pageID=529"
}