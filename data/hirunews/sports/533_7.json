{
       "Source": "hirunews",
       "Timestamp": "Saturday, 01 June 2013 - 19:30",
       "Headline": "පුහුණු තරගයේදී ඉන්දියාවට 334 ක ඉලක්කයක්.",
       "News Content": "චැම්පියන්ස් ලීග් තරගාවලියට සහභාගීවීම සඳහා එංගලන්තයට ගොස් සිටින ශ්‍රී ලංකා ක්‍රිකට් පිල ඉන්දියාව සමග අද (01) පුහුණු තරගයකට සහභාගී වනවා. බර්මිංහැම් හි පැවැත්වෙන මෙම එක්දින තරගයේ කාසියේ වාසිය දිනූ ඉන්දීය පිල පළමුවෙන් පන්දුවට පහරදෙන ලෙස ශ්‍රී ලංකා පිලට ඇරයුම් කළා. ශ්‍රී ලංකාව මීට සුළු වේලාවකට පෙර සිය පන්දුවාර පනහ අවසානයේ කඩුළු 03 ක් දැවී ලකුණු 333 ක් ලබා ගත්තා. ආරම්භක පිතිකරුවන් වූ කුසල් ජනිත් පෙරේරා සහ තිලකරත්න ඩිල්ෂාන් දවාලීමට ඉන්දීය පන්දු යවන්නන් අපොහොසත් වූ අතර ඔවුන් පන්දුවට පහරදීම අත්හිටුවා ක්‍රීඩාගාරයට ගියේ ලකුණු 82 ක් සහ ලකුණු 84 ක් ලබා සිටියදීයි. මහේල ජයවර්ධන ලකුණු 30 යි. සංගක්කාර ලකුණු 45 ක් සහ දිනේෂ් චන්දිමාල් ලකුණු 46 ක් ලබා ගත්තා.",
       "URL": "https://www.hirunews.lk/sports/60106/පුහුණු-තරගයේදී-ඉන්දියාවට-334-ක-ඉලක්කයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=533"
}