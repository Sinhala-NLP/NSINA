{
       "Source": "hirunews",
       "Timestamp": "Wednesday, 30 June 2021 - 8:01",
       "Headline": "පළමු එක්දින තරඟයත් ශ්‍රී ලංකාව පරදී",
       "News Content": "ශ්‍රී ලංකාවට සමඟ චෙස්ටර් ලී ස්ටී්‍රට් හි පැවති පළමු එක්දින තරඟය කඩුළු 05 කින් ජය ගැනීමට එංගලන්ත කණ්ඩායම ඊයේ සමත් වුණා.\nතරඟයේ පළමුවෙන් පන්දුවට පහරදුන් ශ්‍රී ලංකා කණ්ඩායම පන්දුවාර 42 යි පන්දු 03 කදී සියලු දෙනා දැවී ලබාගත්තේ ලකුණු 185 ක් පමණයි.\nඑහිදී නායක කුසල් ජනිත් පෙරේරා ලකුණු 73 ක් සහ වනිඳු හසරංග ලකුණු 54 ක් ලබාගත්තා.\nපන්දුවාර 34 යි පන්දු 05 කදී කඩුළු 05 ක් දැවී තිබියදී එංගලන්ත කණ්ඩායම ලකුණු 189 ක් ලබා ගනිමින් සිය ජයග්‍රාහී ඉලක්කය සපුරා ගත්තා.\nඑංගලන්ත කණ්ඩායම වෙනුවෙන් ජෝ රූට් නොදැවී ලකුණු 79 ක් රැස්කළා.",
       "URL": "https://www.hirunews.lk/sports/275673/පළමු-එක්දින-තරඟයත්-ශ්‍රී-ලංකාව-පරදී",
       "Category": "Sports",
       "Parent URL": "https://www.hirunews.lk/sports/all-news.php?pageID=50"
}