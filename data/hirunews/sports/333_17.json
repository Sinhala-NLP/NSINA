{
       "Source": "hirunews",
       "Timestamp": "Sunday, 07 May 2017 - 9:19",
       "Headline": "මුම්බායි පිලට දැවැන්ත ජයක්",
       "News Content": "ඉන්දීය ප්‍රිමියර් ලීග් තරගාවලියට අදාළව දිල්ලියේ ඊයේ පැවති තරගයකදී දිල්ලි ඩෙයාර්ඩෙවිල්ස් පිල පරදවා ලකුණු 146 ක දැවැන්ත ජයග්‍රහණයක් ලැබීමට මුම්බායි ඉන්දියන්ස් පිල සමත්වුණා.\nමුම්බායි පිල සිය පන්දු වාර විස්ස තුළදී කඩුලු 3 ක් දැවී ලකුණු 212 ක් රැස් කළ අතර, දිල්ලි පිල 14 වන පන්දු වාරයේදී සියලු ක්‍රීඩකයන් දැවී ලබාගත්තේ ලකුණු 66 ක් පමණයි.\nඑහිදී හර්බජන් සිං සහ කරන් ශර්මා කඩුලු 3 බැගින් බිඳ හෙලු අතර ලසිත් මාලිංග තමන් යැවූ පන්දුවාර 02 තුලදී ලකුණු 5 කට කඩුලු දෙකක් බිඳ හෙලීමට සමත්වුණා.\nමේ අතර, අයි.පී.එල්. තරගාවලියේදී මුම්බායි  ලසිත් මාලිංග සුපුරුදු දස්කම් දැක්වීමට අපොහොසත්වීම පිළිබදව ඉන්දීය ක්‍රීඩා මාධ්‍ය විසින් පසුගියදා සංවාදයක්ද ආරම්භ කරනු ලැබුවා.\nකෙසේ වෙතත් සිය පන්දුවෙන් ඒ සියල්ලට පිළිතුරු ලබාදෙමින් දිල්ලි පිලේ ප්‍රබල පිතිකරුවන් දෙදෙනෙක් වන Shreyas Iyer සහ Corey Anderson මාලිංග විසින් දවාගනිමින් මුම්බායි ජයග්‍රහණයට මාර්ගය සකසා දෙනු ලැබුවා.",
       "URL": "https://www.hirunews.lk/sports/160779/මුම්බායි-පිලට-දැවැන්ත-ජයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=333"
}