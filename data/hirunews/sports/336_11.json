{
       "Source": "hirunews",
       "Timestamp": "Tuesday, 25 April 2017 - 16:43",
       "Headline": "යුනිස් ඛාන් ලකුණු දස දහසේ සීමාව පසු කරයි",
       "News Content": "ටෙස්ට් ක්‍රිකට් පිටියේ ලකුණු දස දහසේ සීමාව පසු කිරීමට පකිස්ථාන පිතිකරු යුනිස් ඛාන් අද සමත්වුනා.\nඒ බටහිර ඉන්දීය කොදෙව් කණ්ඩායමට එරෙහිව කින්ග්ස්ටන්හි සබීනා පාර්ක් ක්‍රීඩාංගණයේ පැවැත්වෙන පැවැත්වෙන පළමු ටෙස්ට් ක්‍රිකට් තරගයේදීයි.\nඅද දිනය නිමාවන විට සිය දෙවන ඉනිම වෙනුවෙන් පන්දුවට පහරදෙන කොදෙව්වන් කඩුලු 4 ක් දැවී ලකුණු 93 ක් ලබා සිටියා.\nකොදෙව් පළමු ඉනිම සියලුදෙනා දැවී 286 යි. පකිස්ථානය සිය පළමු ඉනිම වෙනුවෙන් ලකුණු 407 ක් ලබා ගත්තා.\nමෙම ඉනිමේදී සිය ලකුණු දස දහසේ සීමාව පසු කළ යුනිස් ඛාන් ලබාගත් ලකුණු සංඛ්‍යාව 58 ක්.\nඔහු ලකුණු දස දහසේ සීමාව පසු කළ පළමු පකිස්ථාන ක්‍රීඩකයායි.\nඑමෙන්ම යුනිස් ඛාන් ටෙස්ට් ලකුණු දස දහසේ සීමාව පසු කළ ලොව 13 වන ක්‍රීඩකයා ද වනවා.\nටෙස්ට් තරග 116 කට ක්‍රීඩා කර ඇති යුනිස් ඛාන් ටෙස්ට් ශතක 34 ක් සහ අර්ධ ශතක 33 ක් ලබා සිටිනවා.\nමේ අතර සිය සමු ගැනීමේ ටෙස්ට් තරගාවලියට සහභාගී වන මිස්බා උල් හක් ඊයේ අවාසනාවන්ත ඉරනමකට මුහුණ දුන්නේ ශතකය අභියස සිටියදී අනෙක් සියලු ක්‍රීඩකයන් දැවී යාම හේතුවෙන්.\nඔහු නොදැවී ලකුණු 99 ක් ලබා ගත්තා.",
       "URL": "https://www.hirunews.lk/sports/159960/යුනිස්-ඛාන්-ලකුණු-දස-දහසේ-සීමාව-පසු-කරයි",
       "Category": "Sports",
       "Parent URL": "https://www.hirunews.lk/sports/all-news.php?pageID=336"
}