{
       "Source": "hirunews",
       "Timestamp": "Sunday, 06 October 2013 - 18:51",
       "Headline": "වීඩියෝ:කලම්බූ මැරතන් තරගය ඇරඹේ.",
       "News Content": "13 වන වරට සංවිධානය කළ කලම්බූ මැරතන් තරගය අද (06) කොළඹ බණ්ඩාරනායක ජාත්‍යන්තර සම්මන්ත්‍රණ ශාලාව අසළින් ආරම්භ වුණා. එහි ගමනාන්තය වූයේ මීගමුව වෙරළ උද්‍යානයයි. මෙවර කලම්බූ මැරතන් තරගය සඳහා ක්‍රීඩක ක්‍රීඩිකාවන් 4000කට ආසන්න සංඛ්‍යාවක් සහභාගි වී සිටියා. ඊට විදෙස් රටවල් 25ක් නියෝජනය කරමින් තරගකරුවන් 150කට ආසන්න සංඛ්‍යාවක් ඇතුළත් වීම ද විශේෂත්වයක්. මෙවර මැරතන් තරගයේ වැඩි ගෞරව දිනා ගත්තේ කෙන්යානු ක්‍රීඩක ක්‍රීඩිකාවන් විසින්. කිලෝමීටර් 42ක දුරකින් යුක්ත වූ කලම්බූ මැරතන් තරගයේ පිරිමි අංශයේ ප්‍රථම ස්ථානය කෙන්යාවේ ඇන්ටෝනි මුගෝ විසින් හිමි කර ගත්තා. එම අංශයෙන් ශ්‍රී ලංකාවේ අජිත් බණ්ඩාරට හිමි වුණේ සිව් වන ස්ථානයයි.  කලම්බූ මැරතන් තරගයේ කාන්තා අංශයේ ප්‍රථම ස්ථානය හිමි කර ගත්තේ කෙන්යාවේ ෆරීඩා ජෙෆ්කයිඞ් විසින්. මෙහිදී ශ්‍රී ලංකාවේ එල්.ඒ. බෝගහවත්ත තුන්වන ස්ථානය හිමි කර ගත්තා.\n\\r\\n\n\\r\\n\n\\r\\n\n\\r\\n\n\\r\\n\n\\r\\n\n\\r\\n\n\\r\\n",
       "URL": "https://www.hirunews.lk/sports/68767/වීඩියෝකලම්බූ-මැරතන්-තරගය-ඇරඹේ",
       "Category": "Sports",
       "Parent URL": "https://www.hirunews.lk/sports/all-news.php?pageID=510"
}