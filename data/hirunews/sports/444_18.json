{
       "Source": "hirunews",
       "Timestamp": "Sunday, 18 October 2015 - 8:56",
       "Headline": "නවසීලන්තය අවසන් පූර්ව වටයට",
       "News Content": "රග්බි ලෝක කුසලාන තරඟාවලියේ අවසන් පූර්ව වටයට සුදුසුකම් ලැබීමට නවසීලන්තය ඊයේ (17)  සමත්වුණා. ඒ, අර්ධ අවසන් පූර්ව වටයේදී ප්‍රංශය ලකුණු 62-13 ක් ලෙස පරාජය කරමින්.\nතරඟයේ මුල් භාගයේදී ප්‍රංශය ඉදිරියෙන් සිටියද දෙවන භාගයේදී සුපුරුදු දස්කම් දැක්වීමට නවසීලන්ත ක්‍රීඩකයන් සමත්වුණා.\nරග්බි ලෝක කුසලානය දෙවරක් ජයග්‍රහණය කළ නවසීලන්තය ඊයේ වාර්තා කළේ අඛණ්ඩව ලැබූ 12 වන ලෝක කුසලාන තරඟ ජයග්‍රහණයයි. එය  ඕස්ට්‍රේලියාව පිහිටුවා තිබූ ලෝක වාර්තාව සම කිරීමක්.\nඊයේ පැවති රග්බි ලෝක කුසලාන තවත් අර්ධ අවසන් පූර්ව තරඟයකදී වේල්සය පරදවා ලකුණු 23-19 ක තියුණු ජයක් වාර්තා කිරීමට දකුණු අප්‍රිකාව සමත්වුණා. තරඟයේ අවසන් විනාඩි 10 වනතුරු වේල්ස් කණ්ඩායම ඉදිරියෙන් සිටි අතර ඉන් පසුව වාර්තා කළ උත්සාහක ලකුණුවලින් ඉදිරියට පැමිණීමට දකුණු අප්‍රිකාව සමත්වුණා.\nරග්බි ලෝක කුසලාන තරඟාවලියේ තවත් අර්ධ අවසන් පූර්ව වටයේ තරඟ දෙකක් අද පැවැත්වෙන අතර, එහිදී අයර්ලන්තය ආජන්ටිනාව සමඟත්,  ඕස්ට්‍රේලියාව ස්කොට්ලන්තය සමඟත් තරඟ වැදීමට නියමිතයි.",
       "URL": "https://www.hirunews.lk/sports/118657/නවසීලන්තය-අවසන්-පූර්ව-වටයට",
       "Category": "Sports",
       "Parent URL": "https://www.hirunews.lk/sports/all-news.php?pageID=444"
}