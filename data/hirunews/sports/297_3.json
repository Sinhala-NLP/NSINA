{
       "Source": "hirunews",
       "Timestamp": "Wednesday, 20 September 2017 - 7:04",
       "Headline": "එංගලන්තය ශ්‍රී ලංකාවේ ලෝක කුසලාන බලාපොරොත්තුවට පාර කපයි",
       "News Content": "එංගලන්තය සහ සංචාරක බටහිර ඉන්දීය කොදෙව් කණ්ඩායම සමඟ පැවති පළමු එක්දින තරඟය එංගලන්තය හමුවේ පරාජය වීමට කොදෙව් කණ්ඩායමට සිදුවුණා.\nකොදෙව් කණ්ඩායම ලද එම පරාජයත් සමඟ 2019 ලෝක කුසලාන තරඟාවලියට ඍජුව සුදුසුකම් ලැබීමේ අවස්ථාව ශ්‍රී ලංකා කණ්ඩායමට හිමි වුණා.\nඒ, අනුව ශ්‍රී ලංකා කණ්ඩායමට අමතරව ඕස්ට්‍රේලියාව, ඉන්දියාව, පකිස්ථානය, දකුණු අප්‍රිකාව, නවසීලන්තය, බංග්ලාදේශය සහ එංගලන්තය යන කණ්ඩායම් 2019 ලෝක කුසලාන තරඟාවලියට ඍජුව සුදුසුකම් ලබා තිබෙනවා.\nලෝක කුසලානය සදහා කිසියම් රටක් සුදුසුකම් ලැබීමේ අවසන් දිනය ලෙස මේ වසරේ සැප්තැම්බර් 30 වන දා ප්‍රකාශයට පත් කර තිබුණා.\nඑංගලන්තය සහ සංචාරක බටහිර ඉන්දීය කොදෙව් කණ්ඩායම අතර ඊයේ පැවති තරඟය එංගලන්තය ජයගත්තේ කඩුලු 07කින්.\nතරඟයේ කාසිය වාසිය දිනා පළමුව පන්දුවට පහර දුන් කොදෙව් කණ්ඩායම පන්දුවාර 42කදී රැස් කළ ලකුණු සංඛ්‍යාව 204ක්.\nජේසන් හෝල්ඩර් කොදෙව් කණ්ඩායමේ වැඩිම ලකුණු ලාභියා වූ අතර ඔහු රැස් කළ ලකුණු සංඛ්‍යාව 41ක්.\nක්‍රිස් ගේල් ලකුණු 37ක් රැස් කළ අතර ෂායි හොප් ලකුණු ලකුණු 35යි.\nලකුණු 205ක ජයග්‍රාහී ඉලක්කයක් හඹා ගිය එංගලන්තය එම ඉලක්කය පසු කර ගියේ පන්දුවාර පන්දුවාර 30යි පන්දු 03කදී කඩුලු 03ක් පමණක් දැවී තිබියදීයි.\nඑංගලන්ත කාණ්ඩායම වෙනුවෙන් අගනා ඉනිමක් ක්‍රීඩා කළ ආරම්භක පිතිකරු ජොනී බැස්ටව් නොදැවී රැස් කළ ලකුණු සංඛ්‍යාව 100ක්.\nඒ, අනුව තරඟ 05කින් සමන්විට එක්දින තරඟාවලිය තරඟ එකට බිංදුවක් ලෙස එංගලන්තය පෙරමුණ ගත්තා.",
       "URL": "https://www.hirunews.lk/sports/171342/එංගලන්තය-ශ්‍රී-ලංකාවේ-ලෝක-කුසලාන-බලාපොරොත්තුවට-පාර-කපයි",
       "Category": "Sports",
       "Parent URL": "https://www.hirunews.lk/sports/all-news.php?pageID=297"
}