{
       "Source": "hirunews",
       "Timestamp": "Sunday, 06 November 2016 - 7:25",
       "Headline": "අමරදේවයන්ට ගෞරව කරමින් ශ්‍රී ලංකා ක්‍රීඩකයන් අද කළු පටි පළඳියි",
       "News Content": "ශ්‍රී ලංකාව සහ සිම්බාබ්වේ කණ්ඩායම අතර දෙවන ටෙස්ට් තරඟය අද හරාරේ නුවරදී ආරම්භ වනවා.\nඅභාවප්‍රාප්ත ආචාර්ය පණ්ඩිත් ඩබ්ලිව්.ඩී.අමරදේවයන්ට ගෞරව දැක්වීමක් වශයෙන් අද තරඟයේදී ශ්‍රී ලංකා ක්‍රීඩකයන් අතෙහි කළු පටි පැළඳ ක්‍රීඩා කරන බව සඳහන්.\nදෙරට අතර පැවති පළමු ටෙස්ට් තරඟය ශ්‍රී ලංකා කණ්ඩායම ලකුණු 225 කින් ජයග්‍රහණය කළා.\nමේ අතර, සිම්බාබ්වේ කණ්ඩායම සමඟ පැවැත්වෙන එක්දින තරඟාවලියේ ශ්‍රී ලංකා කණ්ඩායමේ නායකත්වය උපුල් තරංගට හිමිව තිබෙනවා.\nඋපනායකයා ලෙස කුසල් ජනිත් පෙරේරා කටයුතු කරන බවයි ශ්‍රී ලංකා ක්‍රිකට් ආයතනය ප්‍රකාශ කළේ.\nඇන්ජලෝ මැතිව්ස් සහ දිනේෂ් චන්දිමාල් ආබාධ තත්ත්වයක් හේතුවෙන් තරඟාවලියට එක්වන්නේ නැහැ.",
       "URL": "https://www.hirunews.lk/sports/146922/අමරදේවයන්ට-ගෞරව-කරමින්-ශ්‍රී-ලංකා-ක්‍රීඩකයන්-අද-කළු-පටි-පළඳියි",
       "Category": "Sports",
       "Parent URL": "https://www.hirunews.lk/sports/all-news.php?pageID=374"
}