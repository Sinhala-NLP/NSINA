{
       "Source": "hirunews",
       "Timestamp": "Monday, 17 August 2015 - 12:47",
       "Headline": "චන්දිමාල්, රංගන, තරිඳු අයි.සී.සී ශ්‍රේණිගත කිරීම්වල ඉහළට",
       "News Content": "ඉන්දියාව සමඟ පැවති පළමු ටෙස්ට් තරඟයෙන් ශ්‍රී ලංකා පිලට ජය ලැබීමට දායක වූ දිනේෂ් චන්දිමාල්, රංගන හේරත් සහ තරිඳු කෞෂාල් අයි.සී.සී ටෙස්ට් දර්ශකයේ ඉහළ ස්ථානවලට පැමිණ තිබෙනවා. එමෙන්ම, එම තරඟයේදී ලකුණු 64 ක් සහ ලකුණු 39 ක් රැස් කළ නායක ඇන්ජලෝ මැතිව්ස් අයි.සී.සී ටෙස්ට් පිතිකරු දර්ශකයේ පස්වන ස්ථානයට පැමිණ ඇත්තේ කුමාර් සංගක්කර අභිබවමින්. පළමු ටෙස්ට් තරඟයේ පළමු ඉනිමේදී ලකුණු 59 ක් සහ දෙවන ඉනිමේදී නොදැවී ලකුණු 162 ක් රැස්කළ දිනේෂ් චන්දිමාල් පිතිකරු දර්ශකයේ ස්ථාන 22 ක් ඉදිරියට පැමිණ 23 වන ස්ථානය හිමිකර ගෙන තිබෙනවා. මෙම තරඟයේදී පන්දුවෙන් දස්කම් දැක්වූ රංගන හේරත්ට දැන් හිමිව ඇත්තේ ටෙස්ට් පන්දු යවන්නන්ගේ දර්ශකයේ 6 වන ස්ථානයයි. ස්ථාන 21 කින් ඉදිරියට පැමිණි තරිඳු කෞෂාල් දර්ශකයේ 60 වන ස්ථානය හිමිකරගෙන සිටිනවා.",
       "URL": "https://www.hirunews.lk/sports/115035/චන්දිමාල්-රංගන-තරිඳු-අයි-සී-ශ්‍රේණිගත-කිරීම්වල-ඉහළට",
       "Category": "Sports",
       "Parent URL": "https://www.hirunews.lk/sports/all-news.php?pageID=455"
}