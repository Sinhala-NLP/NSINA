{
       "Source": "hirunews",
       "Timestamp": "Tuesday, 08 December 2015 - 12:51",
       "Headline": "සංගාට සහ මහේලට ඉහළ ඉල්ලූමක්",
       "News Content": "ඩුබායි හි පැවැත්වෙන ප්‍රවීනයන්ගේ චැම්පියන්ස් ලීග් ක්‍රිකට් තරගාවලිය සදහා ක්‍රීඩකයන් තෝරා ගැනීමේ වෙන්දේසියේදී ශ්‍රී ලංකාවේ සුපිරි ක්‍රිකට් ප්‍රවීනයන් වන කුමාර් සංගක්කාර සහ මහේල ජයවර්ධනට ඇමරිකානු ඩොලර් පන්ලක්ෂ 50,000 ක් හිමිවී තිබෙනවා.\nඊයේ (07) පැවති මෙම වෙන්දේසියේදී දකුණු අප්‍රිකානු පිලේ ප්‍රවීන ක්‍රීඩක ජාක් කාලීස්ට ඩොලර් එක්ලක්ෂ 75,000 ක් හිමිවූ අතර, ඇඩම් ගිල්ක්‍රිස්ට් ට මෙවර ඩොලර් එක්ලක්ෂ 70,000 ක් නියම වුණා. මුත්තයියා මුරලිදරන් මිලදීගෙන තිබුණේ ඇමරිකානු ඩොලර් ලක්ෂයකටයි.\nඇමරිකාවේ පැවති ප්‍රවීනයන්ගේ ක්‍රිකට් තරගාවලිය ආකාරයෙන් එක්සත් අරාබි එමීර් රාජ්‍යයේ මෙම විස්සයි විස්ස තරගාවලිය ලබන ජනවාරි 28 වනදා සිට පෙරබවාරි 15 වනදා දක්වා පැවැත්වෙනු ඇති.\nඒ සඳහා ප්‍රවීන ක්‍රීඩකයන් 90 දෙනෙකු කණ්ඩායම් 6 කට බෙදී තරග වදිනු ඇති. තරඟාවලිය සංවිධානය කරනු ලබන්නේ ප්‍රවීන ඔස්ට්‍රේලියානු ක්‍රීඩක ඞීන් ජෝන්ස් විසින්.",
       "URL": "https://www.hirunews.lk/121596/සංගාට-සහ-මහේලට-ඉහළ-ඉල්ලූමක්",
       "Category": "Sports",
       "Parent URL": "https://www.hirunews.lk/sports/all-news.php?pageID=437"
}