{
       "Source": "hirunews",
       "Timestamp": "Thursday, 04 January 2018 - 14:29",
       "Headline": "පන්දු යවන්නෙක් කණ්ඩායමෙන් ඉවතට",
       "News Content": "පකිස්ථානයට එරෙහි පළමු එක්දින තරග දෙකෙන් නවසීලන්ත පන්දු යවන ක්‍රීඩක ඩග් බ්‍රේස්වෙල් ඉවත්කර තිබෙනවා.\nඒ පාදයේ ආබාධ තත්වයක් හේතුවෙන්.\n27 හැවිරිදි වේග පන්දු යවන්නා කොදෙව්වන්ට එරෙහි තරගාවලියේදී ද ඉතා දක්ෂ ලෙස ක්‍රීඩා කළා.\nමේ වන විට පාදයේ ආබාධයකට ලක්වු ඩග් බ්‍රේස්වෙල්ට පරීක්ෂණ කිහිපයක් සිදු කිරීමට නියමිතයි.\nඑම පරීක්ෂණවල ප්‍රතිඵල මත ඔහු යළි කණ්ඩායමට කැඳවා ගන්නා දිනය පිළිබඳ තීරණයක් ගන්නා බවයි නවසීලන්ත ක්‍රිකට් බලධාරීන් ප්‍රකාශකර ඇත්තේ.\nවේග පන්දු යවන්නා මෙන්ම පිතිකරුවෙක් ද වන ඩග් බ්‍රේස්වෙල් වෙනුවෙන් ආරම්භක පිතිකරු ජෝර්ජ් වර්කර් කණ්ඩායමට කැඳවා තිබෙනවා.",
       "URL": "https://www.hirunews.lk/sports/180148/පන්දු-යවන්නෙක්-කණ්ඩායමෙන්-ඉවතට",
       "Category": "Sports",
       "Parent URL": "https://www.hirunews.lk/sports/all-news.php?pageID=267"
}