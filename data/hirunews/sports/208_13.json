{
       "Source": "hirunews",
       "Timestamp": "Monday, 10 September 2018 - 14:09",
       "Headline": "දිනේෂ් චන්දිමාල්ට ආසියානු කුසලානය මඟහැරේ",
       "News Content": "ආසියානු කුසලාන එක්දින තරගාවලිය සඳහා ශ්‍රී ලංකා ක්‍රිකට් කණ්ඩායමේ දිනේෂ් චන්දිමාල් සහභාගි නොවන බව ක්‍රිකට් ආරංචි මාර්ග පවසනවා.\nඒ, ඔහුගේ ඇගිල්ලක ඇති වූ ආබාධය හේතුවෙන්.\nමෙම තරඟාවලිය සඳහා ක්‍රීඩකයින් 16 දෙනෙකුගෙන් සමන්විත සංචිතයක් පසුගියදා නම් කළ අතර එම සංචිතයට දිනේෂ් චන්දිමාල්ගේ නම ද ඇතුළත්.\nමේ අතර සිය බිරිඳගේ දරු ප්‍රසූතිය වෙනුවෙන් ආසියානු කුසලාන තරඟාවලියේ පළමු අදියරෙන් ඉවත්වීමට දඟ පන්දු යවන ක්‍රීඩක අකිල ධනංජය ක්‍රිකට් ආයතනයෙන් ඉල්ලීමක් කර තිබෙනවා.\nආසියානු කුසලාන එක්දින තරගාවලිය ලබන 15 වන දා ඩුබායි හිදී ආරම්භ වීමට නියමිතයි.",
       "URL": "https://www.hirunews.lk/sports/199573/දිනේෂ්-චන්දිමාල්ට-ආසියානු-කුසලානය-මඟහැරේ",
       "Category": "Sports",
       "Parent URL": "https://www.hirunews.lk/sports/all-news.php?pageID=208"
}