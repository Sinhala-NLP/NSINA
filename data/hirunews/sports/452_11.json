{
       "Source": "hirunews",
       "Timestamp": "Saturday, 05 September 2015 - 14:00",
       "Headline": "ආසියානු ක්‍රිකට් කුසලානය විස්සයි විස්සක් වෙයි",
       "News Content": "2016 ආසියානු කුසලාන ක්‍රිකට් තරගාවලිය විස්සයි විස්ස තරගාවලියක් ලෙස පැවැත්වීමට සැලසුම් කර තිබෙනවා. 2016 විස්සයි විස්ස ලෝක කුසලාන තරගාවලිය ලබන වසරේ මාර්තු සහ අප්‍රේල් මාසවල ඉන්දියාවේදී පැවැත්වීමටයි කටයුතු යොදා ඇත්තේ. විස්සයි විස්ස ආසියානු කුසලාන තරගාවලිය ඒ ආසන්නයේ ඊට පෙර පැවැත්වෙනු ඇති. ආසියානු කුසලාන විස්සයි විස්ස තරගාවලිය සඳහා ටෙස්ට් වරම් නොලැබූ ආසියානු කණ්ඩායමකට ද අවස්ථාව හිමි වනවා. එම කණ්ඩායම තෝරා ගැනීම සඳහා එක්සත් අරාබි එමීර් රාජ්‍යයේදී තරගාවලියක් පැවැත්වෙන අතර ඒ සඳහා ඇෆ්ගනිස්ථානය, හොංකොං,  ඕමානය සහ එක්සත් අරාබි එමීර් රාජ්‍යය සහභාගි වීමට නියමිතයි. 2014 වසරේ ආසියානු කුසලාන ක්‍රිකට් තරගාවලිය සඳහා ද ටෙස්ට් වරම් නොලැබූ ඇෆ්ගනිස්ථානය සහභාගි වුණා. එම තරගාවලිය පැවැත්වුණේ පන්දු වාර 50 ක්‍රිකට් තරගාවලියක් ලෙසයි.",
       "URL": "https://www.hirunews.lk/sports/116033/ආසියානු-ක්‍රිකට්-කුසලානය-විස්සයි-විස්සක්-වෙයි",
       "Category": "Sports",
       "Parent URL": "https://www.hirunews.lk/sports/all-news.php?pageID=452"
}