{
       "Source": "hirunews",
       "Timestamp": "Tuesday, 05 April 2016 - 16:23",
       "Headline": "මාර්ක් නිකලස් කොදෙව්වන්ගෙන් සමාව ඉල්ලයි",
       "News Content": "ක්‍රිකට් විස්තර විචාරකයකු වන මාර්ක් නිකලස් බටහිර ඉන්දීය කොදෙව් ක්‍රිකට් නායක ඩැරන් සැමීගෙන් සහ කණ්ඩායමේ සියලු සාමාජිකයන්ගෙන් සමාව ඉල්ලා තිබෙනවා.\nඒ ඔහු පසුගියදා කොදෙව් කණ්ඩායම සම්බන්ධයෙන් කල ප්‍රකාශයකටයි.\nමාර්ක් නිකලස් පසුගියදා ප්‍රකාශකර තිබුනේ කොදෙව් ක්‍රිකට් කණ්ඩායමේ සාමාජිකයන්ට මොළයක් නොමැති බවයි.\nඅවසන් මහා තරගය ජයග්‍රහණයෙන් පසු නායක ඩැරන් සැමී මෙම ප්‍රකාශය සම්බන්ධයෙන් ද අදහස් පළකලා.\nඔහු කියාසිටියේ එම ප්‍රකාශය සම්බන්ධයෙන් තමා ඉතා කණගාටුවට පත්වන බවයි.\nඑම ප්‍රකාශය කිසිසේත් අනුමත කල නොහැකි බව ද ඩැරන් සැමී ප්‍රකාශ කලා.\nමේ සම්බන්ධයෙන් ක්‍රික් ඉන්ෆෝ වෙබ් අඩවියට ප්‍රකාශයක් ලබාදෙමින් මාර්ක් නිකලස් සඳහන් කලේ තමා සිදුකල අදාළ ප්‍රකාශය පිළිබඳ කොදෙව් කණ්ඩායමෙන් සමාව ඉල්ලා සිටින බවයි.\nකෙසේවෙතත් තමා අදහස් කරනු ලැබුවේ කොදෙව්වන් මොළයක් නොමැති පිරිසක් ලෙස නොවන අතර තමාගේ ප්‍රකාශය කිසියම් අයෙකු වැරදි ලෙස උපුටා දක්වා ඇති බව ද ඔහු සඳහන් කර තිබෙනවා.",
       "URL": "https://www.hirunews.lk/sports/130186/මාර්ක්-නිකලස්-කොදෙව්වන්ගෙන්-සමාව-ඉල්ලයි",
       "Category": "Sports",
       "Parent URL": "https://www.hirunews.lk/sports/all-news.php?pageID=417"
}