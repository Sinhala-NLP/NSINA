{
       "Source": "hirunews",
       "Timestamp": "Friday, 06 October 2017 - 11:22",
       "Headline": "ධනුෂ්ක ගුණතිලකගෙන් අභියාචනයක්",
       "News Content": "එක්දින තරග 6 ක් සඳහා පැනවූ තහනම සම්බන්ධයෙන් ධනුෂ්ක ගුණතිලක ශ්‍රී ලංකා ක්‍රිකට් ආයතනය වෙත අභියාචනයක් ඉදිරිපත් කර තිබෙනවා.\nවිනය විරෝධී හැසිරීමක් නිසා තරග 6ක තහනමක් හා වාර්ෂික ගිවිසුමෙන් 20% ක් දඩ වශයෙන් අයකර ගැනීමත් එම දඬුවමට අයත්.\nකණ්ඩායමට නුසුදුසු ආකාරයට හැසිරීම, තරග අතරතුර සාදවලට සහභාගී වීම, මත්පැන් පානය කිරීම, තරග සඳහා නියමිත වෙලාවට වාර්තා නොකිරීම, ශාරීරික යෝග්‍යතා පරීක්ෂණයකට සහභාගී නොවීම ආදී චෝදනා ඔහුට එල්ල වූ බව සඳහන්.\nවමත් ප්‍රවේගකාරී පිතිකරුවෙකු වන ධනුෂ්ක  ලකුණු අතර සිටි අතර ඔහුගේ එක්‌දින ඉනිමක සාමන්‍ය 32.81 ක්‌ වනවා.\nමෙම වසරේදී ඔහු ක්‍රීඩා කළ එක්‌දින තරග 12 කදී පිතිකරුවකු ලෙස ඉනිමක සාමාන්‍ය 42.41 ක්‌ ලෙස සටහන්කර ගෙන තිබෙනවා.\n26 හැවිරිදි ධනුෂ්ක එක් ටෙස්ට් තරගයකට, එක්දින තරග 28කට, 20යි 20 තරග 5කට ශ්‍රී ලංකාව නියෝජනය කර ඇති බව සඳහන්.\nමේ අතර පාකිස්‌තානය සමග තරග පහකින් සමන්විත එක්‌දින ක්‍රිකට්‌ තරගාවලියෙන් ලසිත් මාලිංගව ඉවත්කර ඇති අතර 2019 ලෝක කුසලාන වෙනුවෙන් කණ්‌ඩායම සකස්‌ කිරීමට එම තීරණය ගෙන ඇති බවයි වාර්තා වුයේ.\nඒ අනූව මාලිංගගේ දක්‍ෂතා සැලකිල්ලට ගනිමින් ඔහුව කණ්‌ඩායමෙන් ඉවත් කළ පළමු අවස්‌ථාව මෙය බවට පත්වනවා.\nහිටපු නායක ඇන්ජලෝ මැතිව්ස්‌ද සම්පූර්ණ සුවය නොලැබීම හේතුවෙන් කණ්‌ඩායමෙන් ඉවත් කර තිබෙනවා.\nපකිස්ථානයට එරෙහි එක්දින තරගාවලියේ ශ්‍රී ලංකා සංචිතය\nඋපුල් තරංග (නායක), දිනේෂ් චන්දිමාල්, නිරෝෂන් දික්‌වැල්ල, ළහිරු තිරිමාන්න, කුසල් මෙන්ඩිස්‌, මිලින්ද සිරිවර්ධන, චාමර කපුගෙදර, තිසර පෙරේරා, සීක්‌කුගේ ප්‍රසන්න, නුවන් ප්‍රදීප්, සුරංග ලක්‌මාල්, දුෂ්මන්ත චමීර, විශ්ව ප්‍රනාන්දු, අකිල ධනංජය, ජෙෆ්රි වැන්ඩසේ.",
       "URL": "https://www.hirunews.lk/sports/172738/ධනුෂ්ක-ගුණතිලකගෙන්-අභියාචනයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=292"
}