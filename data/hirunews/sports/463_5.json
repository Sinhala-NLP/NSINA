{
       "Source": "hirunews",
       "Timestamp": "Friday, 26 June 2015 - 10:11",
       "Headline": "Update : දෙවන ටෙස්ට් තරඟයේ දෙවන දිනය අවසන්  - ශ්‍රී ලංකාව 304/9",
       "News Content": "කොළඹ පී සරා ඕවල් හිදී ක්‍රියාත්මක ශ්‍රී ලංකා පකිස්තාන දෙවන ටෙස්ට් තරඟයේ දෙවන දිනය (26)  නිමාවට පත්වුණා. පළමු ඉණිම ක්‍රීඩා කරන ශ්‍රී ලංකාව කඩුළු 9 ට ලකුණු 304 ක් ලබා සිටිය දී වර්ෂාවෙන් බාධා පැමිණියා. ක්‍රියත්මකවුයේ  118 වන පන්දුවාරය.ඒ වනවිට පස්වරු 5.00 සටහන්ව තිබුණා.\nපකිස්තානය පළමු ඉනිම 138 කට අවසන් කිරීමට ශ්‍රී ලංකා ක්‍රීඩකයෝ සමත්වුණා\nදිවා භෝජනයට  ශ්‍රී ලංකාව 147/3\nසංචාරක පාකිස්ථාන පිල සහ ශ්‍රී ලංකාව අතර පී.සරා  ඕවල් ක්‍රීඩාංගනයේ පැවැත්වෙන දෙවන ටෙස්ට් තරගයේ දෙවන දිනය අද (26) යි.\nදිවා භෝජනය සඳහා තරගය නතර කරන විට පළමු ඉනිමේ පන්දුවට පහරදෙන ශ්‍රී ලංකාව කඩුලූ 3 ක් දැවී ලකුණු 147 ක් ලබා සිටියා. කෞෂාල් සිල්වා නොදැවී ලකුණු 64 යි.\nපාකිස්ථාන පිල පළමු ඉනිම සඳහා ලකුණු 138 ක් ලබා ගත්තා.\n-----------------------------------\nසංචාරක පාකිස්තාන කණ්ඩායම සහ ශ්‍රී ලංකාව අතර පැවැත්වෙන දෙවන ටෙස්ට් තරඟයේ දෙවන දිනය සදහා තරගය මේ වන විට ආරම්භ වී තිබෙනවා. පිළිතුරු ප්‍රථම ඉනිම ක්‍රීඩා කරන ශ්‍රී ලංකා කණ්ඩායම මේ වන විට එක් කඩුල්ලක් දැවී ලකුණු 75 ක් රැස්කර ගෙන සිටිනවා. පිටියේ නොදැවී පන්දුවට පහරදෙන කුමාර් සංගක්කාර ලකුණු 18 ක් සහ කෞෂාල් සිල්වා නොදැවී ලකුණු 26ක් ලබාගෙන සිටිනවා. ශ්‍රී ලංකා කණ්ඩායමේ පළවෙනි කඩුල්ල ලෙස දැවී ගිය දිමුත් කරුණාරත්න ලකුණු 28කට දැවී ගියා. තරඟයේ කාසියේ වාසිය දිනාගෙන මුලින්ම පන්දුවට පහරදුන් පකිස්ථාන කණ්ඩායමට සියලුදෙනා දැවී රැස්කර ගත හැකි වූයේ ලකුණු 138ක් පමණයි.",
       "URL": "https://www.hirunews.lk/sports/112130/update-දෙවන-ටෙස්ට්-තරඟයේ-දිනය-අවසන්-ශ්‍රී-ලංකාව-304-9",
       "Category": "Sports",
       "Parent URL": "https://www.hirunews.lk/sports/all-news.php?pageID=463"
}