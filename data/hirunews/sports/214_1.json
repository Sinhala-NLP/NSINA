{
       "Source": "hirunews",
       "Timestamp": "Wednesday, 15 August 2018 - 7:27",
       "Headline": "ඊයේ තරඟය කනපිට පෙරලූ ධනංජය ද සිල්වා තරඟයෙන් පසු කියූ සංවේදී කතාව",
       "News Content": "දකුණු අප්‍රිකාව සමඟ කොළඹ ආර්. ප්‍රේමදාස ක්‍රීඩාංගනයේ පැවති විස්සයි විස්ස තරඟය කඩුලු 03කින් ජය ගන්නට ශ්‍රී ලංකා කණ්ඩායම ඊයේ (14) සමත් වුණා.\nපළමුව පන්දුවට පහරදුන් දකුණු අප්‍රිකානු කණ්ඩායම ලකුණු 98කට සීමා කරන්නට ශ්‍රී ලංකා ක්‍රීඩකයින්ට හැකියාව ලැබුණා.\nදකුණු අප්‍රිකානු කණ්ඩායම පන්දුවාර 20 තරඟයක් තුල දැවීගිය අඩුම ලකුණු සංඛ්‍යාව ලෙස මෙය වාර්තා අතර එක් නීමද විශේෂත්වයක්.\nපිළිතුරු ඉනිම ක්‍රීඩා කළ ශ්‍රී ලංකා කණ්ඩායම පන්දුවාර 16ක් තුල එම ඉලක්කය පසුකර ගියා.\nතරඟ තහනමකින් අනතුරුව නැවතත් ක්‍රිකට් පිටියට පැමිණි දිනේෂ් චන්දිමාල් ශ්‍රී ලංකා කණ්ඩායම ජයග්‍රහණය කරා රැගෙන ගියේ  පන්දු 33 කදී නොදැවි ලකුණු 36ක් රැස් කරමින්.\nඔහුට අනගි සහයක් ලබාදුන් ධනංජය ද සිල්වා ලකුණු 31ක් රැස් කළේ තෙවැනි කඩුල්ලට ලකුණු 53ක සබඳතාවක් ගොඩ නගමින්.\nපිත්තෙන් සහ පන්දුවෙන් දක්ෂතා දැක්වූ ධනංජයද සිල්වා තරඟයේ වීරයා සම්මානය හිමිකරගත්තා.\nතරඟයෙන් අනතුරුව පැවති මාධ්‍ය හමුවේදී තරඟයේ වීරයා වූ ධනංජයද සිල්වා මෙලෙස අදහස් දක්වා සිටියා.",
       "URL": "https://www.hirunews.lk/sports/197549/ඊයේ-තරඟය-කනපිට-පෙරලූ-ධනංජය-ද-සිල්වා-තරඟයෙන්-පසු-කියූ-සංවේදී-කතාව",
       "Category": "Sports",
       "Parent URL": "https://www.hirunews.lk/sports/all-news.php?pageID=214"
}