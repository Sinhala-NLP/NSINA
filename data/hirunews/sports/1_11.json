{
       "Source": "hirunews",
       "Timestamp": "Wednesday, 27 September 2023 - 11:30",
       "Headline": "නේපාලය T20 ලෝක වාර්තා 03ක් පිහිටුවයි",
       "News Content": "චීනයේ Hangzhou හි පැවැත්වෙන 19 වැනි ආසියානු ක්‍රීඩා උළෙලේදී නේපාලය අද T20 ක්‍රිකට් ලෝක වාර්තා තුනක් පිහිටුවීමට සමත්වුණා.\nඒ මේ වනවිට නේපාල කණ්ඩායම මොන්ගෝලියාව සමග පැවැත්වෙන පිරිමි T20 ක්‍රිකට් තරගය අතරතුරයි.\nඑම වාර්තානම්\nT20 තරගයකදී එක් කණ්ඩායමක් විසින් ලබාගත් වැඩිම ලකුණු සංඛ්‍යාව වන ලකුණු 314 ක් මොන්ගෝලියාවට එරෙහිව රැස්කිරීමත්\nවේගවත්ම ශතකය නේපාල කණ්ඩායමේ Kushal Malla විසින් වේගවත්ම ශතකය ලෙස පන්දු 34 කදී ලබා ගැනීමද\nවේගවත්ම අර්ධ ශතකය Dipendra Singh Airee විසින් පන්දු 19 කදී ලබා ගැනීමද සිදුවුණා.\nඅද තරගයේ කාසියේ වාසිය මොන්ගෝලියාව විසින් හිමිකර ගත් අතර ඔවුන් පළමුව පන්දුවට පහරදීමට නේපාල කණ්ඩායමට ආරධනා කරා.\nනේපාල කණ්ඩායම පන්දු වාර 20 දී කඩුලු 3 ක් දැවී ලකුණු 314 ක් ලබා ගත් අතර Kushal Malla ලකුණු 137, Dipendra Singh Airee ලකුණු 52 ක් හා Rohit Poudel ලකුණු 61 ක් ලබා ගත්තා.\nමේ වනවිට මොන්ගෝලියානු කණ්ඩායම පිළිතුරු ඉනිම ක්‍රීඩා කරමින් සිටිනවා.",
       "URL": "https://www.hirunews.lk/sports/349534/නේපාලය-t20-ලෝක-වාර්තා-03ක්-පිහිටුවයි",
       "Category": "Sports",
       "Parent URL": "https://www.hirunews.lk/sports/all-news.php?pageID=1"
}