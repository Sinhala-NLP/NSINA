{
       "Source": "hirunews",
       "Timestamp": "Sunday, 23 August 2015 - 9:59",
       "Headline": "ඉන්දියාව දිවා ආහාරයට 266ක් ඉදිරියෙන්",
       "News Content": "ඉන්දියාව සහ ශ්‍රී ලංකාව අතර කොළඹ පී. සරා  ඕවල් ක්‍රීඩාංගණයේ පැවැත්වෙන දෙවන ටෙස්ට් තරඟයේ හතරවන දිනය වන අද දිවා භෝජනය සඳහා තරඟය නතර කරන විට දෙවන ඉනිමේ පන්දුවට පහරදෙන ඉන්දීය පිල කඩුලූ 3 ක් දැවී ලකුණු 179 ක් ලබා සිටියා.\nඋදෑසන ඉන්දීය පිලේ ආරම්භක පිතිකරු මුරලි විජේ ලකුණු 82 කට දැවී ගිය අතර, අජින්කෙයා රහානේ නොදැවී ලකුණු 82 ක් ලබා සිටිනවා.\nනායක විරාට් කෝලිට රැස් කරගත හැකිවූයේ ලකුණු 10 ක් පමණයි.\nතරිඳු කෞෂාල් ඉන්දීය පිලේ අද දැවී ගිය කඩුලූ දෙකම ලබාගැනීමට සමත්වුණා.\nඉන්දීය පිල මේ වනවිට දෙවන ඉනිමේ කඩුලූ 7 ක් අතැතිව ලකුණු 266 ක් ඉදිරියෙන් සිටිනවා.\n---------------------------------------------\nශ්‍රී ලංකා - ඉන්දියා තරගයේ හතරවන දිනය අද\nශ්‍රී ලංකාව සහ ඉන්දියාව අතර කොළඹ පී. සරවනමුත්තු ක්‍රීඩාංගණයේ පැවැත්වෙන දෙවන ටෙස්ට් තරඟයේ හතරවන දිනය අද (23) යි. ඊයේ දිනය අවසනදී දෙවන ඉනිමේ පන්දුවට පහරදෙන ඉන්දියාව එක් කඩුල්ලක් දැවී ලකුණු 70 ක් ලබා සිටියා.\nඉන්දියාව මුල් ඉනිම සඳහා ලකුණු 393 ක් රැස් කළ අතර ශ්‍රී ලංකාව මුල් ඉනිම සඳහා ලබාගත්තේ ලකුණු 306 ක් පමණයි.\nමේ අනුව ඉන්දියාව තම දෙවන ඉනිමේ කඩුලූ 9 ක් අතැතිව ලකුණු 157 ක් ඉදිරියෙන් සිටිනවා.",
       "URL": "https://www.hirunews.lk/sports/115316/ශ්‍රී-ලංකා-ඉන්දියා-තරගයේ-හතරවන-දිනය-අද",
       "Category": "Sports",
       "Parent URL": "https://www.hirunews.lk/sports/all-news.php?pageID=454"
}