{
       "Source": "hirunews",
       "Timestamp": "Friday, 16 June 2017 - 10:17",
       "Headline": "බංග්ලාදේශය සමග පැවති තරගයේදී විරාත් කෝලිගෙන් වාර්තාවක්",
       "News Content": "බංග්ලාදේශය සමග පැවති අවසන් පුර්ව තරගයේදී වාර්තාවකට හිමිකම් කීමට ඉන්දීය ක්‍රිකට් නායක විරාත් කෝලි ඊයේ සමත්වුනා.\nඒ අඩුම එක්දින තරග සංඛ්‍යාවකින් ලකුණු 8000 සීමාව පසු කිරීමයි.\nඔහු තරග 175 කට ක්‍රීඩා කර මේවන විට ලකුණු 8008 ක් ලබාගෙන සිටිනවා.\nඊයේ තරගයේදී සිය පෞද්ගලික ලකුණු 88 රැස් කිරීමත් සමගයි විරාත් කෝලි ලකුණු 8000 සීමාව පසු කළේ.\nමීට පෙර තරග 182 කින් ලකුණු 8000 පසු කර එම වාර්තාවට හිමිකම් කියනු ලැබුවේ දකුණු අප්‍රිකා ක්‍රිකට් නායක ඒ බී ඩිවිලියස් විසින්.\nඊයේ තරගයේදී එම වාර්තාව අභිබවා ගිය විරාත් කෝලි මේවන විට එක්දින තරග 175 ක් තුලදී ශතක 27 ක් සහ අර්ධ ශතක 42 ක් ලබාගෙන තිබෙනවා.\nබංග්ලාදේශය සමග ඊයේ පැවති අවසන් පුර්ව තරගයේදී විරාත් කෝලි නොදැවී වේගවත් ලකුණු 96 ක් රැස් කළේ පන්දු 78 කින්.\nහතරේ පහර 13 ක් ඊට ඇතුලත් වුනා.",
       "URL": "https://www.hirunews.lk/sports/163678/බංග්ලාදේශය-සමග-පැවති-තරගයේදී-විරාත්-කෝලිගෙන්-වාර්තාවක්",
       "Category": "Sports",
       "Parent URL": "https://www.hirunews.lk/sports/all-news.php?pageID=325"
}