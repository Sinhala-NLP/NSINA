{
       "Source": "hirunews",
       "Timestamp": "Tuesday, 25 April 2017 - 10:12",
       "Headline": "වේග පන්දු යවන්නෙකුට තරඟ තහනමක්",
       "News Content": "දකුණු අප්‍රිකානු හිටපු වේග පන්දු යවන ක්‍රීඩක ලොන්වබේ සොට්සෝබේ හට තාවකාලික ක්‍රිකට් තහනමක් පනවා තිබෙනවා.\nඒ අනුව ඔහුට ක්‍රිකට් ක්‍රීඩාව හා කිසිඳු ආකාරයක ක්‍රියාවකට එක්වීම එම කාලය තුල අවස්ථාව ලැබෙන්නේ නැහැ.\nදකුණු අප්‍රිකානු ක්‍රිකට් ආයතනය විසින් පනවා ඇති මෙම තහනමට අනුව ක්‍රිකට් ක්‍රීඩා කිරීම, පුහුණු කිරීම හෝ වෙනත් ආකාරයක කිසිඳු තරඟයකට එක්විමට සොසෝබේට අවස්ථාව නොලැබෙනවා.\n2015 වසරේ පැවැති රාම් ස්ලෑම් 20-20 ක්‍රිකට් තරඟාවලියේදී අන්තර්ජාතික ක්‍රිකට් කවුන්සිලයේ දූෂණ විරෝධී ආචාරධර්ම පද්ධතිය කඩ කළ බවට ඔහුට චෝදනා එල්ල වී තිබෙනවා.\n2009 වසරේදී  ජාත්‍යන්තර ක්‍රිකට් පිටියට පිවිසි ලොන්වබේ සොට්සෝබේ ටෙස්ට් තරඟ 05ක් එක්දින තරඟ 61ක්  සහ පන්දුවාර 20 තරඟ 23 ක් වෙනුවෙන්  දකුණු අප්‍රිකානු කණ්ඩායම නියෝජනය තිබෙනවා.",
       "URL": "https://www.hirunews.lk/sports/159925/වේග-පන්දු-යවන්නෙකුට-තරඟ-තහනමක්",
       "Category": "Sports",
       "Parent URL": "https://www.hirunews.lk/sports/all-news.php?pageID=336"
}