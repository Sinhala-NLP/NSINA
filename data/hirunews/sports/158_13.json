{
       "Source": "hirunews",
       "Timestamp": "Tuesday, 04 June 2019 - 13:35",
       "Headline": "අද තරඟයේ වේග පන්දු යවන්නන්ට වැඩි වාසි",
       "News Content": "ඇෆ්ගනිස්ථානය සමඟ අද පැවැත්වෙන ලෝක කුසලාන තරගයේදී ශ්‍රී ලංකා වේග පන්දු බල ඇණිය ශක්තිමත් කිරීම වැදගත් වන බව ක්‍රීඩා විචාරකයන් පෙන්වා දෙනවා.\nකාඩිෆ් හි තණතිල්ල වේග පන්දු යවන්නන්ට වාසිදායක වන අතර, වැසිබර කාලගුණය ද ඊට හේතුවක්.\nමේ අනුව නවසීලන්තය සමඟ පැවති තරඟයට සහභාගි නොවූ නුවන් ප්‍රදීප්, මාලිංග සමඟ ආරම්භක පන්දු යවන්නෙකු ලෙස යොදා ගැනීමට ඉඩ ඇති බව සඳහන්.\nකෙසේ නමුත්, ශ්‍රී ලංකා කණ්ඩායමට එල්ල වන ප්‍රධාන අභියෝගයක් වන්නේ සිය ඉනිමේ පන්දු වාර 50 තුළ රැදී සිටිමින් පන්දුවට පහර දීමයි.\nශ්‍රී ලංකා - ඇෆ්ගනිස්ථාන ලෝක කුසලාන තරඟය මෙරට වේලාවෙන් අද පස්වරු 3ට ආරම්භවීමට නියමිතයි.",
       "URL": "https://www.hirunews.lk/sports/217688/අද-තරඟයේ-වේග-පන්දු-යවන්නන්ට-වැඩි-වාසි",
       "Category": "Sports",
       "Parent URL": "https://www.hirunews.lk/sports/all-news.php?pageID=158"
}