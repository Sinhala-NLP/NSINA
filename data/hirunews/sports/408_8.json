{
       "Source": "hirunews",
       "Timestamp": "Thursday, 26 May 2016 - 18:55",
       "Headline": "සුරංග ලක්මාල්ට වැඩි බරක්",
       "News Content": "එංගලන්තය සහ ශ්‍රී ලංකාව අතර දෙවන ටෙස්ට් තරගයේදී ශ්‍රී ලංකා වේග පන්දු යවන්නන් වන සුරංග ලක්මාල්ට විශාල වගකීමක් හිමිවන බව ශ්‍රී ලංකා වේග පන්දුයවන පුහුණුකරු චම්පක රාමනායක පවසනවා.\nධම්මික ප්‍රසාද් සහ දුෂ්මන්ත චමීර ආබාධයකට ලක්වීම හේතුවෙන් යළිත් දිවයිනට පැමිණි පසු පන්දු යවන බල ඇණියේ වැඩි බලාපොරොත්තු සුරංග ලක්මාල් වෙත හැරී තිබෙන බවයි ශ්‍රී ලංකා වේග පන්දු පුහුණුකරු පෙන්වා දෙන්නේ.\nමේ අතර, ෂමින්ද එරංග ද ශ්‍රී ලංකා කණ්ඩායමේ වේග පන්දු යවන ක්‍රීඩකයන් අතරින් බලාපොරොත්තු සහිත ක්‍රීඩකයින් බව චම්පක රාමනායක පවසනවා.\nඔහුට නව පන්දුවෙන් සහ පැරණි පන්දුව යන දෙකෙන්ම දක්ෂතා දැක්වීමට ඇති හැකියාව ශ්‍රී ලංකා පිලට වාසියක් වනු ඇති බවයි ඔහු පෙන්වා දෙන්නේ.",
       "URL": "https://www.hirunews.lk/sports/134105/සුරංග-ලක්මාල්ට-වැඩි-බරක්",
       "Category": "Sports",
       "Parent URL": "https://www.hirunews.lk/sports/all-news.php?pageID=408"
}