{
       "Source": "hirunews",
       "Timestamp": "Friday, 21 April 2017 - 7:12",
       "Headline": "මුම්බායි පිලට ජය",
       "News Content": "අයි.පී.එල් තරගාවලියට අදාළව ඊයේ (20) පැවති තරගයකදී කිංග්ස් ඉලෙවන් පන්ජාබ් පිල පරදවා කඩුලූ 8 ක විශිෂ්ඨ ජයක් ලැබීමට මුම්බායි ඉන්දියන්ස් කණ්ඩායම සමත් වුණා.\nපළමුවෙන් පන්දුවට පහරදුන් පන්ජාබ් පිල සිය පන්දුවාර 20 තුළදී කඩුලූ 4 ක් දැවී ලකුණු 198 ක් රැස් කළා.\nහෂිම් අම්ලා එහිදී පන්දු 60 කදී නොදැවී ලකුණු 104 ක් රැස් කිරීමට සමත් වුණා.\nහෂීම් අම්ලා ඊයේ රැස් කළේ සිය පළමු 20 යි 20 ශතකයයි.\nඔහු ලබාගත් ලකුණු 104 ට හයේ පහර 6 ක් සහ හතරේ පහර 8 ක් ඇතුලත් වුනා.\nපිළිතුරු වශයෙන් මුම්බායි පිල පන්දුවාර 15 යි පන්දු 3 ක දී ලකුණු 199 ක් ලබමින් තරගයේ ජය හිමිකර ගත්තා.\nජොස් බට්ලර් එහිදී පන්දු 37 ක දී ලකුණු 77 ක් රැස් කළ අතර, නිටිෂ් රානා පන්දු 34 කදී නොදැවී ලකුණු 62 ක් රැස් කළේ 6 පහර 7 ක් ද සමගින්.",
       "URL": "https://www.hirunews.lk/sports/159621/මුම්බායි-පිලට-ජය",
       "Category": "Sports",
       "Parent URL": "https://www.hirunews.lk/sports/all-news.php?pageID=337"
}