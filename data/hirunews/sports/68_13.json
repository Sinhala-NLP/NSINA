{
       "Source": "hirunews",
       "Timestamp": "Tuesday, 02 February 2021 - 21:14",
       "Headline": "කොරෝනා නව ප්‍රභේදය නිසා, ඕස්ටේ්‍රලියා - දකුණු අප්‍රිකා ටෙස්ට් තරඟය කල් යයි",
       "News Content": "රට පුරා සීග්‍රයෙන් පැතිර යන නව කොරෝනා වෛරස් ප්‍රභේදය හේතුවෙන් ඕස්ටේ්‍රලියානු කණ්ඩායමේ දකුණු අප්‍රිකානු සංචාරය කල් දමා තිබෙනවා.\nටෙස්ට් ක්‍රිකට් තරඟ තුනකට සහභාගිවීම සඳහා මේ මස හෝ මාර්තු මස ඔවුන් දකුණු අප්‍රිකාවට පැමිණීමට නියමිත වුණා.\nඑම තරඟ සංචාරය සඳහා ක්‍රීඩකයන් 19 දෙනෙකුගෙන් සමන්විත ඕස්ටේ්‍රලියානු සංචිතය නම් කර තිබූ නමුත් තරඟ කාලසටහන ප්‍රකාශයට පත් කර තිබුණේ නැහැ.\nකොරෝනා වෛරසයෙන් අප්‍රිකානු කලාපයේ වැඩිම බලපෑමට ලක්ව ඇති රට දකුණු අප්‍රිකාව වන අතර එහි ආසාදිතයින් මිලියන 1යි දශම 4ක් සහ මරණ 44,000ක් වාර්තා වනවා.",
       "URL": "https://www.hirunews.lk/sports/261479/කොරෝනා-නව-ප්‍රභේදය-නිසා-ඕස්ටේ්‍රලියා-දකුණු-අප්‍රිකා-ටෙස්ට්-තරඟය-කල්-යයි",
       "Category": "Sports",
       "Parent URL": "https://www.hirunews.lk/sports/all-news.php?pageID=68"
}