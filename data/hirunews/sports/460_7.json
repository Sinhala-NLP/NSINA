{
       "Source": "hirunews",
       "Timestamp": "Saturday, 18 July 2015 - 8:53",
       "Headline": "එක්දින තරඟාවලිය පාකිස්තාන නායකයාට තීරණාත්මකයි",
       "News Content": "ශ්‍රී ලංකාව සමඟ පැවැත්වෙන එක්දින තරඟාවලිය පාකිස්තාන නායක අසාර් අලීට තීරණාත්මක වනු ඇති බව ඉන්දියාවේ හින්දු පුවත්පත වාර්තා කර තිබෙනවා. පාකිස්තාන කණ්ඩායම මෙම තරඟාවලියේදී අසාර්ථක වුවහොත් ඔහුට එක්දින කණ්ඩායමේ නායකත්වය අහිමිවීමට ඉඩ තිබීම ඊට හේතුවයි. ශ්‍රී ලංකාව සහ පාකිස්තානය අතර තුන්වන එක්දින තරඟය කොළඹ ආර්. ප්‍රේමදාස ක්‍රීඩාංගණයේදී හෙට පැවැත්වෙනවා. මීට පෙර පැවැති තරඟ දෙක එක් තරඟය බැගින් ජය ගනිමින් දෙපිළම සම තත්ත්වයේ පසුවනවා.",
       "URL": "https://www.hirunews.lk/sports/113365/එක්දින-තරඟාවලිය-පාකිස්තාන-නායකයාට-තීරණාත්මකයි",
       "Category": "Sports",
       "Parent URL": "https://www.hirunews.lk/sports/all-news.php?pageID=460"
}