{
       "Source": "hirunews",
       "Timestamp": "Monday, 01 June 2015 - 13:44",
       "Headline": "සිම්බාබ්වේ පරදවා එක්දින තරඟාවලියේ ජය පාකිස්ථානයට",
       "News Content": "සිම්බාබ්වේ සමඟ පැවති තරඟ 3 කින් සමන්විත එක්දින තරඟාවලිය තරඟ 2 ට බින්දුවක් ලෙස ජයගැනීමට පාකිස්ථාන ක්‍රිකට් කණ්ඩායම සමත්වුණා. ඒ, ඊයේ ලාහෝර් හි ගඩාෆි ක්‍රීඩාංගණයේ පැවති අවසන් එක්දින තරඟය වර්ෂාව නිසා අතහැර දැමීමත් සමඟයි. තරඟයේ මුලින්ම පන්දුවට පහරදුන් පාකිස්ථාන කණ්ඩායම නියමිත පන්දු වාර 50 අවසානයේ කඩුලූ 9 ක් දැවී ලකුණු 296 ක් රැස් කළා. පකිස්ථානය වෙනුවෙන් මොහොමඞ් හෆීස් ලකුණු 80 ක් ලබාගත්තා. කෙසේ වෙතත්  සිම්බාබ්වේ කණ්ඩායම පිළිතුරු ඉනිම ක්‍රීඩා කරමින් සිටියදී 9 වන පන්දු වාරයේදී ක්‍රීඩාංගණයට වර්ෂාව ඇද හැලීම හේතුවෙන් තරඟය නතර කිරීමටයි විනිසුරුවරුන් පියවර ගත්තේ.",
       "URL": "https://www.hirunews.lk/sports/110574/සිම්බාබ්වේ-පරදවා-එක්දින-තරඟාවලියේ-ජය-පාකිස්ථානයට",
       "Category": "Sports",
       "Parent URL": "https://www.hirunews.lk/sports/all-news.php?pageID=466"
}