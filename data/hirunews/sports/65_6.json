{
       "Source": "hirunews",
       "Timestamp": "Saturday, 27 February 2021 - 23:08",
       "Headline": "කොදෙව් සංචාරයේදී ශ්‍රී ලංකා T20 කණ්ඩායමේ නායකත්වය මැතිව්ස්ට",
       "News Content": "බටහිර ඉන්දීය කොදෙව් තරග සංචාරය සඳහා ශ්‍රී ලංකා 20යි 20 කණ්ඩායමේ නායකත්වයට ඇන්ජෙලෝ මැතිව්ස් නම්කර ඇතැයි ශ්‍රී ලංකා ක්‍රිකට් ආයතනය පවසනවා.\nතේරීම් කමිටුව විසින් මැතිව්ස් නායකත්වයට පත්කර ඇත්තේ නායක දසුන් ශානකට විසා නොලැබීම හමුවේ තවමත් කණ්ඩායම සමග එක්වීමට නොහැකිවීම හේතුවෙන්.\nදසුන් ශානකට තවමත් මෙරට රැදීසිටින අතර ඔහුට කොදෙව් දේශය බලා පිටත්ව යන්නට අමෙරිකාවේ සිට අතරමැදි වීසා තවමත් ලැබී නැහැ.\nඑම ගැටලුව නිරාකරණය කර ශානකට වීසා ලැබුණත්, කොදෙව් දේශයේ තිබෙන නිරෝධායන නිතී රිතීන්ට අනුව විදෙස් රටක සිට පැමිණෙන්නට දින 3ක කාළයක් නිරෝධායන සදහා යොමුවීම අනිවාර්ය වනවා.\nමේ හේතුවෙන් ඔහුට බොහෝ දුරට පන්දුවාර 20 තරගාවලියේ මුල් තරග කිහිපය මගහැරෙනු ඇති.\nවැඩබලන පන්දුවාර 20 නායකත්වය ටෙස්ට් සහ එක්දින නායක දිමුත් කරුණාරත්නට ලබා දීම කෙරෙහිත් කණ්ඩායම් කළමනාකාරීත්වයේ අවධානය යොමු වී තිබුණා.\nමේ අතර ශ්‍රී ලංකාව සමග පැවැත්වෙන එක්දින සහ පන්දුවාර 20 ක්‍රිකට් තරගාවලියට සහභාගි වන බටහිර ඉන්දීය කොදෙව් සංචිත මේවන විට ප්‍රකාශයට පත් කර තිබෙනවා.\nකොදෙව් එක්දින සහ පන්දුවාර 20 කණ්ඩායම් වල සුක්කානම හිමිව තිබෙන්නේ කිරන් පොලාඩ්ටයි.\nඑමෙන්ම කොදෙව් පන්දුවාර 20 සංචිතය සදහා වසර 2කට පසු සුපිරි ක්‍රීඩක ක්‍රිස් ගේල් සහ වසර නවයකට පසු වේග පන්දු යවන ක්‍රීඩක ෆිඩෙල් එඩ්වඩ්ස් කොදෙව් සංචිතයට කැදවන්නට එරට ක්‍රිකට් තේරීම් කමිටුව පියවර ගෙන තිබීමත් කැපී පෙනෙනවා.\nදෙරට අතර විස්සයි විස්ස තරග තුනක්, එක්දින තරග තුනක් සහ ටෙස්ට් තරග දෙකක් පැවැත්වීමට නියමිතයි.",
       "URL": "https://www.hirunews.lk/sports/263864/කොදෙව්-සංචාරයේදී-ශ්‍රී-ලංකා-t20-කණ්ඩායමේ-නායකත්වය-මැතිව්ස්ට",
       "Category": "Sports",
       "Parent URL": "https://www.hirunews.lk/sports/all-news.php?pageID=65"
}