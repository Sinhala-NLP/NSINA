{
       "Source": "hirunews",
       "Timestamp": "Tuesday, 25 May 2021 - 12:06",
       "Headline": "දෙවන එක්දින තරඟයේ කාසියේ වාසිය බංග්ලාදේශයට",
       "News Content": "ශ්‍රී ලංකාව සහ බංග්ලාදේශය අතර දෙවන එක්දින තරගය ඩකා නුවර දී අද පැවැත්වෙන්නේ දිවා රාත්‍රී තරගයක් ලෙසින්.\nතරගයේ කාසියේ වාසිය දිනූ බංග්ලාදේශ නායක තමීම් ඉක්බාල් නැවතත් පළමුවෙන් පන්දුවට පහරදීමට තීරණය කළා.\nමෙම තරගයේදී ෂොරිෆුල් ඉස්ලාම් බංග්ලාදේශය වෙනුවෙන් එක්දින ජාත්‍යන්තර වරම් ලබනවා.\nබංග්ලාදේශය, ශ්‍රී ලංකාව සමඟ පැවති පළමු එක්දින තරගයෙන් ජයග්‍රහණය කළේ තරග 10 ක් අඛන්ඩව පරාජය ලැබීමෙන් අනතුරුවයි.\nඔවුන් මෙම තරගාවලිය ජය ගතහොත් ශ්‍රී ලංකාවට එරෙහිව ලබන ප්‍රථම එක්දින ද්වීපාර්ශවික තරගාවිලයේ ජයග්‍රහණය වනු ඇති.\nශ්‍රී ලංකාව දැනට අයි.සී.සී. එක්දින සුපර්ලීග් තරගාවලියේ කණ්ඩායම් 12 ක් අතුරෙන් පසු වන්නේ 12 වන ස්ථානයේයි.",
       "URL": "https://www.hirunews.lk/sports/272379/දෙවන-එක්දින-තරඟයේ-කාසියේ-වාසිය-බංග්ලාදේශයට",
       "Category": "Sports",
       "Parent URL": "https://www.hirunews.lk/sports/all-news.php?pageID=54"
}