{
       "Source": "hirunews",
       "Timestamp": "Sunday, 19 July 2020 - 13:02",
       "Headline": "අයි.පී.එල්. ගැන අලූත් ආරංචියක්",
       "News Content": "ඉන්දීය ප්‍රිමියර් ලීග් ක්‍රිකට් තරගාවලිය පැවැත්වීම සඳහා සැප්තැම්බර් 26 සිට නොවැම්බර් 7 දක්වා කාලය යොදාගැනීම සම්බන්ධයෙන් ඉන්දීය ක්‍රිකට් ආයතනයේ අවධානය යොමුව තිබෙනවා.\nමීට පෙර එක්සත් අරාබි එමීර් රාජ්‍යයේදී අයි.පී.එල්. තරගාවලිය පැවැත්වීමටයි අවධානය යොමුව තිබුණේ.\nකෙසේ වෙතත් මෙවර පන්දු වාර විස්සයි විස්ස ලෝක කුසලාන ක්‍රිකට් තරගාවලිය කල් දැමීමට තීරණය කළහොත් පමණක් සැප්තැම්බර් සහ නොවැම්බර් අතර කාලයේදී අයි.පී.එල්. තරගාවලිය පැවැත්වීමට කටයුතු කරන බවයි ඉන්දීය ක්‍රිකට් පාලක ආයතනය වැඩිදුරටත් සඳහන් කර ඇත්තේ.\nහෙට දිනයේ පැවැත්වෙන අයි.සී.සී. විශේෂ සාකච්ඡාවකදී විස්සයි විස්ස ලෝක කුසලානය පැවැත්වෙන දිනය සම්බන්ධයෙන් අවසන් තීරණයක් ගනු ඇති.",
       "URL": "https://www.hirunews.lk/sports/245892/අයි-පී-එල්-ගැන-අලූත්-ආරංචියක්",
       "Category": "Sports",
       "Parent URL": "https://www.hirunews.lk/sports/all-news.php?pageID=91"
}