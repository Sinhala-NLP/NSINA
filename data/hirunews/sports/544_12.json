{
       "Source": "hirunews",
       "Timestamp": "Wednesday, 27 March 2013 - 8:36",
       "Headline": "මයිකල් ක්ලාක් අයි.පී.එල්. තරගාවලියට නොඑයි.",
       "News Content": "ඕස්ට්‍රේලියානු ක්‍රිකට් නායක මයිකල් ක්ලාක් මෙවර අයි.පී.එල්. තරගාවලියට සහභාගි නොවන බව විදෙස් වාර්තා පවසනවා. පිට කොන්දේ ඇති වී තිබෙන ආබාධයක් හේතුවෙන් ඔහු මෙලෙස තරග නොවදින බවයි මයිකල් ක්ලාක්ගේ කළමනාකරු පවසන්නේ. මෙවර අයි.පී.එල්. තරගාවලියේ දී පූනේ වොරියස් කණ්ඩායම නියෝජනය කිරීමට සිටි මයිකල් ක්ලාක්ට සති 7ත්, 10ත් අතර කාලයක් විවේක ගැනීමට සිදුවනු ඇති. කෙසේ වුවත් එරට මාධ්‍ය වාර්තා කරන්නේ මයිකල් ක්ලාක් තම ආබාධය සුව වීමෙන් අනතුරුව එළඹෙන අළුබදුන තරගාවලිය සදහා සහභාගි වීමට නියමිත බවයි. මේ අතර තමන්ගේ වැඩි අවධානය අළුබදුන කුසලාන තරගාවලියට සහභාගි වීම බව  ඕස්ට්‍රේලියානු නායක මයිකල් ක්ලාක් ද පසුගිය දා සදහන් කර සිටියා.",
       "URL": "https://www.hirunews.lk/sports/56021/මයිකල්-ක්ලාක්-අයි-පී-එල්-තරගාවලියට-නොඑයි",
       "Category": "Sports",
       "Parent URL": "https://www.hirunews.lk/sports/all-news.php?pageID=544"
}