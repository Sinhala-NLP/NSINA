{
       "Source": "hirunews",
       "Timestamp": "Tuesday, 15 January 2013 - 19:26",
       "Headline": "ඉංග්‍රීසීන්ට එරෙහිව ඉන්දියාව 286 යි.",
       "News Content": "එංගලන්ත කණ්ඩායම සහ ඉන්දියාව අතර පැවැත්වෙන දෙවන එක් දින තරඟය මේ වනවිට කොචී හි නේරු ක්‍රීඩාංගණයේ පැවැත්වෙනවා. ජයග්‍රහණය සඳහා ලකුණු 286 ක ඉලක්කයක් හඹා යන එංගලන්ත කණ්ඩායම මේ වනවිට පන්දු වාර 26 ක් අවසානයේ කඩුලූ 5 ක් දැවී ලකුණු 114 ක් ලබා සිටිනවා. තරඟයේ මුලින් පන්දුවට ඉන්දීය කණ්ඩායම නියමිත පන්දුවාර 50 අවසානයේ කඩුලූ 6 ක් දැවී ලකුණු 285 ක් රැස් කළා. ඉන්දීය කණ්ඩායම වෙනුවෙන් මහේන්ද්‍ර සිං දෝණි ලකුණු 72 ක්ද සුරේෂ් රයිනා ලකුණු 55 ක් ද ලබාගත්තා. එංගලන්ත කන්ඩායමේ පිතිකරු ලැයිස්තුවේ කිසිවෙකුට අද දිනයේ  සිය පිත්තෙන් ලකුණු 50 සීමාව පසුකිරීමට නොහැකිවුණා. පන්දු යැවීමේදී ඉන්දීය කණ්ඩායම වෙනුවෙන් බුවනේෂ්වර් කුමාර් ලකුණු 29 කට කඩුලූ 3 ක් දවාගත්තා.",
       "URL": "https://www.hirunews.lk/sports/51491/ඉංග්‍රීසීන්ට-එරෙහිව-ඉන්දියාව-286-යි",
       "Category": "Sports",
       "Parent URL": "https://www.hirunews.lk/sports/all-news.php?pageID=558"
}