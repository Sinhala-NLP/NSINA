{
       "Source": "hirunews",
       "Timestamp": "Thursday, 30 April 2015 - 8:54",
       "Headline": "අයි.පී.එල්. තරඟයට වර්ෂාවෙන් බාධා",
       "News Content": "ඉන්දීය ප්‍රිමියර් ලීග් තරඟාවලියේ රාජස්ථාන් පිල සහ බැංගලෝර් පිල අතර ඊයේ පැවති තරඟයට වර්ෂාවෙන් බාධා එල්ලවුණා. කාසියේ වාසිය දිනූ රාජස්ථාන් පිල පළමුවෙන් පන්දුවට පහරදෙන ලෙස බැංගලෝර් පිලට ආරාධනා කළා. බැංගලෝර් පිල සිය පන්දු වාර විස්ස අවසානයේ කඩුලූ 7 ක් දැවී ලකුණු 200 ක් රැස් කළා. එහිදී ඒ.බී. ඩිවිලියර්ස් ලකුණු 57 ක් ලබාගත් අතර සර්ෆරාස් ඛාන් නොදැවී ලකුණු 45 යි.\nරාජස්ථාන් පිලේ පන්දු යවන්නන් කඩුළු දවාගත් ආකාරය පහතින්.....\nකෙසේ නමුත් වර්ෂාව ඇදහැලීම නිසා රාජස්ථාන් පිලට පන්දුවට පහරදීම සඳහා පිටියට පිවිසීමට අවස්ථාවක් ලැබුණේ නැහැ. මේ නිසා තරඟය ජය පැරදුමෙන් තොරව අවසන් වූ අතර රාජස්ථාන් රෝයල්ස් පිලට සහ රෝයල් චැලෙන්ජර්ස් බැංගලෝර්  පිලට එක් ප්‍රසාද ලකුණ බැගින් හිමිවුණා.",
       "URL": "https://www.hirunews.lk/sports/108558/අයි-පී-එල්-තරඟයට-වර්ෂාවෙන්-බාධා",
       "Category": "Sports",
       "Parent URL": "https://www.hirunews.lk/sports/all-news.php?pageID=472"
}