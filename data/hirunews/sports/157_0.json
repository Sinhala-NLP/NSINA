{
       "Source": "hirunews",
       "Timestamp": "Monday, 10 June 2019 - 10:12",
       "Headline": "මහත්වරුන්ගේ ක්‍රීඩාවේ ජීව ගුණයට නව පනක් පෙවූ,කෝලිගේ මහත්මා ක්‍රියාව",
       "News Content": "ලෝක කුසලාන එක්දින ක්‍රිකට් තරඟාවලියේ ඊයේ පැවති තරඟය නිමා වුණේ ඉන්දියාවට ලකුණු 36ක ජයක් හිමිකර දෙමින්.\nමෙම තරඟය අතර තුර සිදුවූ එක් සිදුවීමක් පිළිබදව ක්‍රිකට් ලෝකයේ මේ වනවිට කතාබහට ලක් වෙමින් පවතිනවා.\nඉන්දීය ඉනිම අතර තුර පිටියේ පන්දු රකිමින් සිටි ඕස්ට්‍රේලියානු කණ්ඩායමේ ස්ටීවන් ස්මිත්ට තරඟය නැරඹීමට පැමිණ සිටි ඉන්දීය ප්‍රේක්ෂකයින් විසින් දෝෂාරෝපණ එල්ල කරනවා.\nඑම සිදුවීම පිතිකරුවෙක් ලෙස පිට්යේ රැඳී සිටි ඉන්දීය නායක විරාට් කෝලිගේ නෙත ගැටෙන අතර එම අවස්ථාවේ කෝලි විසින් ප්‍රේක්ෂකයින් පාලනය කර එසේ නොකරන ලෙස ඉල්ලලා සිටියා.\nතරඟයෙන් අතතුරුව පැවති මාධ්‍ය හමුවේදී මේ සම්බන්ධයෙන් අදහස් දැක්වූ විරාට් කෝලි පවසා සිටියේ ප්‍රේක්ෂකයින්ගේ එම ක්‍රියාව සම්බන්ධයෙන් එම අවස්ථාවේදී තමන් ස්මිත්ගෙන් සමාව අයද සිටි බවයි.\nප්‍රේක්ෂකයන්ගේ එම ක්‍රියාව කිසිසේත්ම පිළිගත නොහැකි බවයි කෝලි වැඩිදුරටත් එහිදී පවසා සිටියේ.\nමහත්වරුන්ගේ ක්‍රීඩාවේ මහත්මා ගුණයට නව ජීවයක් එක්කළ කෝලිගේ මෙම ක්‍රියාව බොහෝ දෙනෙකුගේ පැසසුමට ලක්ව තිබෙනවා.\nදකුණු අප්‍රිකානු කණ්ඩායම සමඟ පැවති ටෙස්ට් තරඟයක් අතර තුර පන්දුව පළුදු කිරීමේ චෝදනාවට වැරදිකරුව වසරකට වැඩි කාලයක් තරඟ  තහනමකට ලක්ව සිටි ස්ටීවන් ස්මිත් එම තහනමෙන් පසු සහභාගී වන පළමු ජාත්‍යන්තර තරඟාවලිය මෙම ලෝක කුසලාන තරඟාවලියයි.\nඅදාල සිදුවීම පහතින්..\nrn\\r\\n\n\\r\\nrnrnrnrn",
       "URL": "https://www.hirunews.lk/sports/218086/මහත්වරුන්ගේ-ක්‍රීඩාවේ-ජීව-ගුණයට-නව-පනක්-පෙවූකෝලිගේ-මහත්මා-ක්‍රියාව",
       "Category": "Sports",
       "Parent URL": "https://www.hirunews.lk/sports/all-news.php?pageID=157"
}