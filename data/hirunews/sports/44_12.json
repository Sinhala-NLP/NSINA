{
       "Source": "hirunews",
       "Timestamp": "Tuesday, 31 August 2021 - 13:07",
       "Headline": "පාකිස්ථාන - නවසීලන්ත තරගාවලියේ ප්‍රේක්ෂකයින් සීමා කරයි",
       "News Content": "එළඹෙන පාකිස්ථාන - නවසීලන්ත ක්‍රිකට් තරගාවලිය නැරඹීම සඳහා ක්‍රීඩාංගණයක සම්පූර්ණ ධාරිතාවෙන් සියයට 25ක් නො ඉක්මවන පරිදි ප්‍රේක්ෂකයින් සහභාගි කරගැනීමට පාකිස්ථාන කොවිඩ් මර්දන ජාතික ක්‍රියාන්විත මධ්‍යස්ථානය අවසර ලබා දී තිබෙනවා.\nඑළඹෙන සැප්තැම්බර් මස 17 වනදා මෙම තරගාවලිය පාකිස්ථානයේ දී ආරම්භවන අතර, එහි දී එක්දින තරග තුනක් සහ විස්සයි විස්ස තරග 5කට දෙරටේ ක්‍රීඩකයින් එක්වනු ඇති.\nඒ අනුව එක්දින තරගයක් සඳහා ප්‍රේක්ෂකයන් 4,500කට සහභාගිවිය හැකි අතර, විස්සයි විස්ස තරගයක් නැරඹීම සඳහා එක්විය හැක්කේ ප්‍රේක්ෂකයන් 5,500කට පමණයි. මෙලෙස\nඑක්වන සියලු ප්‍රේක්ෂකයින් එන්නත් ලබාගෙන තිබිය යුතු අතර, එය තහවුරු කිරීම සඳහා එන්නත් කාඩ්පත සාක්ෂියක් ලෙස ඉදිරිපත් කළ යුතු වනවා.",
       "URL": "https://www.hirunews.lk/sports/281012/පාකිස්ථාන-නවසීලන්ත-තරගාවලියේ-ප්‍රේක්ෂකයින්-සීමා-කරයි",
       "Category": "Sports",
       "Parent URL": "https://www.hirunews.lk/sports/all-news.php?pageID=44"
}