{
       "Source": "hirunews",
       "Timestamp": "Tuesday, 27 February 2018 - 13:38",
       "Headline": "කුසල්, දුශ්මන්ත, නුවන්ට සුවයි",
       "News Content": "බංග්ලාදේශ සංචාරයේදී කායික ආබාධවලට ලක්වූ කුසල් පෙරේරා, දුශ්මන්ත චමීර සහ නුවන් ප්‍රදීප් ප්‍රනාන්දු නිදහස් කුසලාන තරගාවලිය සඳහා සුවය ලබා සිටින බව වාර්තා වනවා.\nකෙසේ නමුත්, නායක ඇන්ජලෝ මැතිව්ස්ගේ කායික යෝග්‍යතාව තවමත් අවිනිශ්චිත බව සඳහන්.\nකායික ආබාධයකට ලක්වීම නිසා අසේල ගුණරත්නට සහ වේග පන්දු යවන ක්‍රීඩක ශෙෂාන් මධුශංකට නිදහස් කුසලාන තරගාවලිය අහිමි වී තිබෙනවා.\nමේ අතර, අන්තර් සමාජ තරඟවලදී දස්කම් දැක්වූ ලසිත් මාලිංග කෙරෙහි තේරීම් කමිටුවේ අවධානය යොමු විය හැකි බව ක්‍රීඩා විචාරකයන් පෙන්වා දෙනවා.",
       "URL": "https://www.hirunews.lk/sports/184640/කුසල්-දුශ්මන්ත-නුවන්ට-සුවයි",
       "Category": "Sports",
       "Parent URL": "https://www.hirunews.lk/sports/all-news.php?pageID=251"
}