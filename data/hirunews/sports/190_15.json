{
       "Source": "hirunews",
       "Timestamp": "Tuesday, 11 December 2018 - 18:43",
       "Headline": "අකිල ධනංජයගේ ඉරියව් වෙනස් කිරීම අනිද්දා සිට",
       "News Content": "ශ්‍රී ලංකා පිළේ දග පන්දු යවන ක්‍රීඩක අකිල ධනංජයගේ පන්දු යැවීමේ ඉරියව්ව නිවැරදි කිරීමේ පුහුණුවීම් අනිද්දා ආරම්භ කරන බව ශ්‍රී ලංකා ක්‍රිකට් කළමනාකරු අසංක ගුරුසිංහ ප්‍රකාශ කළා.\nධනංජයගේ පන්දුව එල්ල කිරීමේ කෝණය දැනට පවතින රෙගුලාසි යටතේ අවසර හිමි වන අංශක 15ක ආනතිය ඉක්මවා යන බවට තහවුරු වී ඇති බවයි ජාත්‍යන්තර ක්‍රිකට් සම්මේලනය ඊයේ නිවේදනය කළේ.\nඒ අනුව, ඔහුට ජාත්‍යන්තර තරගවලදී පන්දු යැවීම වහාම ක්‍රියාත්මක වන පරිදි අත්හිටුවනු ලැබුවා.\nශ්‍රී ලංකා ක්‍රිකට් කළමනාකරු අසංක ගුරුසිංහ සදහන් කළේ ඉරියව්ව නිවැරදි කර ගන්නාතුරු අකිල ධනංජයට සති 3 ක කාලයක් ක්‍රීඩා සමාජ තරගවලට ද ක්‍රීඩා කිරීම අත්හිටුවන බවයි.\nඅකිල ධනංජයගේ පන්දු යැවීමේ ඉරියව්වේ නිවැරදි විය යුතු ස්ථානය මේ වනවිටත් හදුනාගෙන ඇති බව ශ්‍රී ලංකා ක්‍රිකට් ආයතනයේ ප්‍රධාන දග පන්දු යවන පුහුණුකරු පියල් විජේතුංග හිරු ප්‍රවෘත්ති අංශයට සදහන් කළා.",
       "URL": "https://www.hirunews.lk/sports/205954/අකිල-ධනංජයගේ-ඉරියව්-වෙනස්-කිරීම-අනිද්දා-සිට",
       "Category": "Sports",
       "Parent URL": "https://www.hirunews.lk/sports/all-news.php?pageID=190"
}