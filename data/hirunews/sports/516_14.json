{
       "Source": "hirunews",
       "Timestamp": "Sunday, 01 September 2013 - 13:31",
       "Headline": "අනෝමා කරුණාවංශගෙන් නව වාර්තාවක්.",
       "News Content": "නාවලපිටිය - ජයතිලක ක්‍රීඩාංගනයේදී අද (01) ආරම්භ වූ 39 වන ජාතික ක්‍රීඩා මහා උළෙලේ පළමු දිනයේම නව ශ්‍රී ලංකා වාර්තාවක් පිහිටුවීමට නැගෙනහිර පළාත නියෝජනය කරන අනෝමා කරුණාවංශ සමත්වුණා. කාන්තා රිටි පැනීමේ ඉසව්වෙන් මෙම නව වාර්තාව පිහිටවූ ඇය එහිදී දැක්වූ දක්ෂතාවය මීටර් 3 යි දශම 3 යි 1 ක්. කාන්තා රිටි පැනීමේ ඉසව්වේ පෙර පැවති ශ්‍රී ලංකා වාර්තාව දරනු ලැබුවේ ද අනෝමා කරුණාවංශයි. අද ආරම්භ වූ ජාතික මහා ක්‍රීඩා උළෙල ලබන අඟහරුවාදා අවසන් වීමට නියමිතව තිබෙනවා.",
       "URL": "https://www.hirunews.lk/sports/66281/අනෝමා-කරුණාවංශගෙන්-නව-වාර්තාවක්",
       "Category": "Sports",
       "Parent URL": "https://www.hirunews.lk/sports/all-news.php?pageID=516"
}