{
       "Source": "hirunews",
       "Timestamp": "Tuesday, 01 June 2021 - 12:59",
       "Headline": "ඔලිම්පික් යන ශ්‍රී ලාංකික ක්‍රීඩකයින්ට ජපානයෙන් කොන්දේසියක්",
       "News Content": "ලබන මස 23 වන දා ජපානයේ ටෝකියෝ නුවර දී ආරම්භ වීමට නියමිත ඔලිම්පික් තරගාවලිය සඳහා මෙරටින් ක්‍රීඩක, ක්‍රීඩිකාවන් 10 දෙනෙකු පමණ සහභාගි කරවීමට හැකිවනු ඇතැයි ජාතික ඔලිම්පික් කමිටුව පවසනවා.\nඑහි මහ ලේකම් මැක්ස්වෙල්ද සිල්වා සඳහන් කළේ ජිම්නාස්ටික්, ඉලක්කයට වෙඩි තැබීම, තුරග තරග සහ පිහිනුම් යන ඉසව්වලින් දැනටමත් ක්‍රීඩක ක්‍රීඩිකාවන් පස්දෙනෙකු ඔලිම්පික් තරගාවලිය සඳහා සුදුසුකම් ලබා ඇති බවයි.\nඑසේම මළල ක්‍රීඩා ඉසව්වලින් ක්‍රීඩක ක්‍රීඩිකාවන් තුන්දෙනෙකු පමණ ඔලිම්පික් තරගාවලියට සුදුසුකම් ලබනු ඇති බව ඔහු කියා සිටියා.\nකෙසේ වෙතත් ඉන්දිය කොරෝනා ප්‍රභේදය පැමිණීමේ අවදානම හේතුවෙන් ඉන්දියාව, ශ්‍රී ලංකාව, බංග්ලාදේශය සහ නේපාලය යන රටවලින් පැමිණෙන ක්‍රීඩක ක්‍රීඩිකාවන් නිරෝධායනයට ලක්විය යුතු බවට ජපානය කොන්දේසියක් පනවා ඇති බවයි ඔහු වැඩිදුරටත් කියා සිටියේ.\nඑම නිසා ඔලිම්පික් තරගාවලියට මෙරටින් සහභාගිවන සියලුම ක්‍රීඩක ක්‍රීඩිකාවන් එන්නත ලබාගත යුතු බවද ජාතික ඔලිම්පික් කමිටුවේ මහ ලේකම්වරයා කියා සිටියා.",
       "URL": "https://www.hirunews.lk/sports/273055/ඔලිම්පික්-යන-ශ්‍රී-ලාංකික-ක්‍රීඩකයින්ට-ජපානයෙන්-කොන්දේසියක්",
       "Category": "Sports",
       "Parent URL": "https://www.hirunews.lk/sports/all-news.php?pageID=53"
}