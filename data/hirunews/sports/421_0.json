{
       "Source": "hirunews",
       "Timestamp": "Friday, 25 March 2016 - 12:41",
       "Headline": "පකිස්ථානයට වැදගත් තරගයක්",
       "News Content": "විස්සයි විස්ස ලෝක කුසලාන තරගාවලියේ තවත් තරග දෙකක් අද පැවැත්වෙනවා.\nමොහාලි හිදී  ඕස්ට්‍රේලියාව සමග අද (25) පැවැත්වෙන තරගය ජයග්‍රහණය කිරීම පාකිස්ථාන පිලට තරගාවලියේ තවදුරටත් රැදී සිටීම සදහා අවස්ථාවක්\nඑමෙන්ම, එම තරගයෙන් ජය ගත්තද  ඕස්ට්‍රේලියාව සහ ඉන්දියාව සමග පැවැත්වෙන තරගයෙන්  ඕස්ට්‍රේලියාව ජය ගැනීම ද පාකිස්ථාන පිලට ඉදිරියට යාමට අවශ්‍ය වනවා.\nඅද නාග්පූර්හිදී දෙවන තරගය පැවැත්වෙන්නේ බටහිර ඉන්දීය කොදෙව් පිල සහ දකුණු අප්‍රිකාව අතරයි. එම තරගයෙන් ජයග්‍රහණය කළහොත් බටහිර ඉන්දීය කොදෙව්පිලට අවසන් පූර්ව වටය සදහා සුදුසුකම් ලැබිය හැකියි.\nමේ අතර, ශ්‍රී ලංකාව සහ එංගලන්තය අතර විස්සයි විස්ස ලෝක කුසලාන තරගය හෙට දිල්ලියේ ෆෙරෝස් ෂා කොට්ලා ක්‍රීඩාංගනයේදී පැවැත්වෙනවා. එම තරගය මෙන්ම, ලබන සදුදා දකුණු අප්‍රිකාව සමඟ එම ක්‍රීඩාංගනයේදීම පැවැත්වෙන තරඟය ද ජයග්‍රහණය කිරීම ශ්‍රී ලංකා පිලට අවසන් පූර්ව වටය සදහා සුදුසුකම් ලැබීමට අවස්ථාවක්.",
       "URL": "https://www.hirunews.lk/sports/129323/පකිස්ථානයට-වැදගත්-තරගයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=421"
}