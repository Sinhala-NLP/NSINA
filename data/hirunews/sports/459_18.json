{
       "Source": "hirunews",
       "Timestamp": "Monday, 20 July 2015 - 13:24",
       "Headline": "මැතිව්ස් කණගාටුවෙන්",
       "News Content": "පාකිස්ථානය සමඟ ඊයේ පැවති තුන්වන එක්දින තරඟය පරාජයට පත්වීම සහ ශ්‍රී ලංකා පිල දැක්වූ දුර්වල ක්‍රීඩා විලාශය සම්බන්ධයෙන් කණගාටුවට පත්වන බව ශ්‍රී ලංකා ක්‍රිකට් කණ්ඩායමේ නායක ඇන්ජලෝ මැතිව්ස් පවසනවා. තරඟ පරාජයෙන් පසුව පැවති මාධ්‍ය හමුවේදී අදහස් දක්වමින් ඔහු තවදුරටත් කියා සිටියේ ශ්‍රී ලංකා කණ්ඩායම ඊයේ තරඟයේදී සුපුරුදු දස්කම් නොදැක්වූ බවයි. පාකිස්ථාන කණ්ඩායම මෙම තරඟයේදී හොඳින් ක්‍රීඩා කළ බවද ඇන්ජලෝ මැතිව්ස් මෙහිදී ප්‍රකාශ කළා. තුන්වන එක්දින තරඟය ලකුනු 135 කින් ශ්‍රී ලංකා කණ්ඩායම පරාජයට පත් කර මේ වනවිට මෙම තරඟාවලියේ ඉදිරියට පැමිණීමට පාකිස්ථාන කණ්ඩායමට හැකිවුණා. කෙසේ වෙතත් පාකිස්ථානය සමඟ පැවැත්වෙන සිව්වන තරඟය කෙසේ හෝ ජයග්‍රහණය කිරීම කණ්ඩායමේ අපේක්ෂාව බවයි ඇන්ජලෝ මැතිව්ස් තවදුරටත් කියා සිටියේ.",
       "URL": "https://www.hirunews.lk/sports/113495/මැතිව්ස්-කණගාටුවෙන්",
       "Category": "Sports",
       "Parent URL": "https://www.hirunews.lk/sports/all-news.php?pageID=459"
}