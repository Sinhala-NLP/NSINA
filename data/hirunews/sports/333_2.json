{
       "Source": "hirunews",
       "Timestamp": "Friday, 12 May 2017 - 13:36",
       "Headline": "බංග්ලාදේශයට ඉදිරියට යන්න අවස්ථාවක්",
       "News Content": "අයර්ලන්තයේ අද (12) ආරම්භ වන තුන්කොන් තරගාවලියේදී බංග්ලාදේශයට, ජාත්‍යන්තර එක්දින දර්ශකයේ තවදුරටත් ඉදිරියට යාමේ අවස්ථාවක් උදා වනවා.\nතරගාවලිය පැවැත්වෙන්නේ බංග්ලාදේශය, අයර්ලන්තය සහ නවසීලන්තය අතරයි.\nබංග්ලාදේශය දැනට අයි.සී.සී.එක් දින දර්ශකයේ 7 වන ස්ථානය හිමිකරගෙන සිටින අතර, ශ්‍රී ලංකාවට 6 වන ස්ථානය හිමිවී තිබෙනවා.\nශ්‍රී ලංකාව සහ බංග්ලාදේශය අතර, ප්‍රසාද ලකුණු පරතරය 2 ක් පමණයි. මේ අනුව, අයර්ලන්ත තුන්කොන් තරගාවලියේදී අයර්ලන්තය දෙවරක් සහ නවසීලන්තය එක්වරක් පරාජය කළහොත් බංග්ලාදේශයට, ශ්‍ර‍්‍රී ලංකාව අභිබවා දර්ශකයේ 6 වන ස්ථානය හිමිකර ගැනීමට හැකිවනු ඇති.\nඅයර්ලන්තය සහ බංග්ලාදේශය අතර, පළමු එක්දින තරගය ඩබ්ලින් නුවරදී අද පැවැත්වීමට නියමිතයි.",
       "URL": "https://www.hirunews.lk/sports/161166/බංග්ලාදේශයට-ඉදිරියට-යන්න-අවස්ථාවක්",
       "Category": "Sports",
       "Parent URL": "https://www.hirunews.lk/sports/all-news.php?pageID=333"
}