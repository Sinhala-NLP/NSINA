{
       "Source": "hirunews",
       "Timestamp": "Sunday, 29 May 2016 - 6:41",
       "Headline": "නිලවරණයට පැමිණි අයට ගාලු පිටියේ දොරටු වැසේ",
       "News Content": "ගාල්ල දිස්ත්‍රික් ක්‍රිකට් සංගම් නිලවරණය පැවැත්වීමට නියමිතව තිබුණේ ගාලු ජාත්‍යන්තර ක්‍රිකට් ක්‍රීඩාංගන පරිශ්‍රයේදීයි.\nනමුත් නිලවරණය සඳහා පැමිණි ඡන්දදායකයන්ට මුහුණ දීමට සිදුවුණේ අනපේක්ෂිත තත්ත්වයකටයි.\nගාල්ල දිස්ත්‍රික් ක්‍රිකට් සංගමයේ වාර්ෂික මහා සභා රැස්වීමේදී එමසංගමයේ නව නිලධාරී මණ්ඩලයක් පත්කරගැනීමට නියමිතව තිබුණා.\nඅදාළ රැස්වීම සම්බන්ධයෙන් පසුගිය අප්‍රේල් මස 30 වැනිදා සභාපතිවරයාගේ සහ ලේකම්වරයාගේ අත්සනින් යුත් ලිපියක් මාර්ගයෙන් සංගමයට අයත් ක්‍රීඩා සමාජ 12 ක් දැනුවත් කර තිබෙනවා.\nකෙසේ නමුත් එම ස්ථානයට පැමිණ සිටි සංගම් නිලධාරීන්ට ක්‍රීඩාංගනයට ඇතුලත් වීමට නොහැකි වූයේ ක්‍රීඩාංගන පරිශ්‍රයට ඇතුල්වීමේ දොරටුව වසා දමා තිබීම හේතුවෙන්.",
       "URL": "https://www.hirunews.lk/134247/නිලවරණයට-පැමිණි-අයට-ගාලු-පිටියේ-දොරටු-වැසේ",
       "Category": "Sports",
       "Parent URL": "https://www.hirunews.lk/sports/all-news.php?pageID=408"
}