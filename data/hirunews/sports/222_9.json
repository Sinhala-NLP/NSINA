{
       "Source": "hirunews",
       "Timestamp": "Tuesday, 03 July 2018 - 18:42",
       "Headline": "පන්දුව පළුදු කළහොත් ලැබෙන දඩුවම දැඩි වෙයි",
       "News Content": "කිසියම් ක්‍රීඩකයෙකුට පන්දුව පළුදු කිරීමේ චෝදනා එල්ලවුවහොත් ඔවුන්ට ලබාදෙන දඩුවම සංශෝදනය කිරීමට ජාත්‍යන්තර ක්‍රිකට් කවුන්සිලය පියවර ගෙන තිබෙනවා.\nඒ ඊයේ ඩබ්ලින් නුවරදී අවසන් වූ ක්‍රිකට් කවුන්සිලයේ වාර්ෂික සමුලුවේදීයි.\nඒ අනුව කිසියම් ක්‍රීඩකයෙකු පන්දුව පළුදු කිරීමට වරදකරු වුවහොත් ඔහුට ටෙස්ට් තරග 6 ක් හෝ එක්දින තරග 12 ක් තහනම් වනු ඇති.\nමීට පෙර පැවති දඩුවම වූයේ එක් ටෙස්ට් තරගයක් හෝ එක්දින තරග 3 ක් තහනම් කිරීමයි.\nපන්දුව පළුදු කිරීම මීට පෙර සැලකුනේ දෙවන මට්ටමේ වරදක් ලෙසටයි.\nඑහෙත් මෙවර සමුලුවේදී ගත් තීරණ අනුව එය තුන්වන පෙළේ වරදක් ලෙසට සංශෝදනය කර තිබෙනවා.",
       "URL": "https://www.hirunews.lk/sports/194447/පන්දුව-පළුදු-කළහොත්-ලැබෙන-දඩුවම-දැඩි-වෙයි",
       "Category": "Sports",
       "Parent URL": "https://www.hirunews.lk/sports/all-news.php?pageID=222"
}