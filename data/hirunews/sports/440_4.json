{
       "Source": "hirunews",
       "Timestamp": "Tuesday, 17 November 2015 - 13:10",
       "Headline": "මිචෙල් ජොන්සන් ක්‍රිකට් පිටියෙන් සමු ගනී",
       "News Content": "ඕස්ට්‍රේලියානු වේග පන්දු යවන ක්‍රීඩක මිචෙල් ජොන්සන් ක්‍රිකට් පිටියෙන් සමු ගැනීමට තීරණය කර තිබෙනවා.\nඕස්ට්‍රේලියාව සහ නවසීලන්තය අතර දැන් පැවැත්වෙන ටෙස්ට් තරඟයෙන් පසු සියලූම ජාත්‍යන්තර සහ පළමු පෙළ ක්‍රිකට් තරඟවලින් ඉවත් වන බවයි ඔහු ප්‍රකාශ කළේ.\nශ්‍රී ලංකාව සහ  ඕස්ට්‍රේලියාව අතර 2007 වසරේ බ්‍රිස්බෙන් හි පැවැති ටෙස්ට් තරඟයෙන් ටෙස්ට් පිටියට පිවිසි මිචෙල් ජොන්සන්  ඕස්ට්‍රේලියාව වෙනුවෙන් ටෙස්ට් තරඟ 72කට සහභාගි වී කඩුලූ 310ක් බිද හෙලා තිබෙනවා. එක්දින ජාත්‍යන්තර තරඟ 153කදී ඔහු ලැබූ කඩුලූ සංඛ්‍යාව 239ක්.\nමේ අතර,  ඕස්ට්‍රේලියාව සහ නවසීලන්තය අතර පර්ත් නුවර දැන් පැවැත්වෙන දෙවන ටෙස්ට් තරඟයේදී නවසීලන්ත ක්‍රීඩක රොස් ටේලර් නව වාර්තාවක් පිහිටුවීමට සමත් වුණා.\nනවසීලන්ත පිළේ මුල් ඉනිම වෙනුවෙන් ඔහු ලැබූ ලකුණු 290ක  ඕනෑම ජාත්‍යන්තර ක්‍රීඩකයෙකු  ඕස්ට්‍රේලියාවේ ටෙස්ට් තරඟයකදී ලැබූ වැඩිම ලකුණු සංඛ්‍යාවයි.",
       "URL": "https://www.hirunews.lk/sports/120369/මිචෙල්-ජොන්සන්-ක්‍රිකට්-පිටියෙන්-සමු-ගනී",
       "Category": "Sports",
       "Parent URL": "https://www.hirunews.lk/sports/all-news.php?pageID=440"
}