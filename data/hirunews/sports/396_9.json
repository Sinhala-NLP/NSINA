{
       "Source": "hirunews",
       "Timestamp": "Thursday, 04 August 2016 - 13:11",
       "Headline": "විශ්ව ප්‍රනාන්දුට ටෙස්ට් වරම්",
       "News Content": "සංචාරක  ඕස්ට්‍රේලියානු කණ්ඩායම සහ ශ්‍රී ලංකාව අතර දෙවන ටෙස්ට් ක්‍රිකට් තරඟය ගාල්ල අන්තර්ජාතික ක්‍රිකට් ක්‍රීඩාංගණයේදී අද ආරම්භ වුණා.\nඒ අනුව කාසියේ වාසිය දිනාගත් ශ්‍රී ලංකා නායක ඇන්ජලෝ මැතිව්ස් මුලින්ම පන්දුවට පහරදීමට තීරණය කළ අතර, දිවා ආහාරය සඳහා තරඟය නතර කරන විට ශ්‍රී ලංකා කණ්ඩායම කඩුලු 2 ක් දැවී ලකුණු 109 ක් ලබා සිටියා.\nපල්ලෙකැලේ පැවති ටෙස්ට් තරඟයේදී ශතකයක් වාර්තා කළ කුසල් මෙන්ඩිස් නොදැවී ලකුණු 52 ක් රැස් කරගෙන සිටිනවා. කුසල් ජනිත් පෙරේරා ලකුණු 47 යි.\nශ්‍රී ලංකාව වෙනුවෙන් විශ්ව ප්‍රනාන්දු සහ  ඕස්ට්‍රේලියාවේ ජොන් හොලන්ඞ් අද ටෙස්ට් වරම් හිමිකර ගත්තා.\nවිශ්ව ප්‍රනාන්දු ශ්‍රී ලංකාවේ ටෙස්ට් වරම් දිනා ගත් 137 වන ක්‍රීඩකයා වන අතර  ඕස්ට්‍රේලියාවේ ජෝන් හොලන්ඞ් එරට ටෙස්ට් වරම් දිනා ගත් ටෙස්ට් වරම් දිනා ගත් 444 වන ක්‍රීඩකයා වනවා.\nනුවන් ප්‍රදීප් මස්පිඩු ආබාධයකට ලක්ව සිටීම හේතුවෙන් විශ්ව ප්‍රනාන්දු අද තරගයට ඇතුළත් කර තිබෙනවා.\nමොරටුව ශාන්ත සෙබස්තියන් විද්‍යාලයෙන් ක්‍රිකට් පිටියට පිවිසි ඔහු පළමු පෙළ තරග 44 කදී දවාගෙන ඇති කඩුලූ සංඛ්‍යාව 127 ක්.",
       "URL": "https://www.hirunews.lk/sports/139803/විශ්ව-ප්‍රනාන්දුට-ටෙස්ට්-වරම්",
       "Category": "Sports",
       "Parent URL": "https://www.hirunews.lk/sports/all-news.php?pageID=396"
}