{
       "Source": "hirunews",
       "Timestamp": "Saturday, 30 June 2018 - 13:42",
       "Headline": "ඉන්දියාවට විස්සයි විස්සේ දැවැන්ත ජයක්",
       "News Content": "අයර්ලන්තයේ ඩබ්ලින් නුවර ඊයේ (29) පැවැති විස්සයි විස්ස ජාත්‍යන්තර තරඟයෙන් අයර්ලන්තය පරදවා ඉන්දියාව ලකුණු 143ක දැවැන්ත ජයක් වාර්තා කළා.\nපසුගිය දා විස්සයි විස්ස ජාත්‍යන්තර තරඟ සඳහා අයි.සී.සී. අනුමැතිය ලැබූ අයර්ලන්තය පරදවා ඉන්දියාව මෙලෙස හිමි කර ගත්තේ ඔවුන්ගේ දෙවන විශාලතම විස්සයි විස්ස ජයග්‍රහණයයි.\nඉන්දියාව සිය පන්දු වාර 20 තුළ දී කඩුලු 04ක් දැවී ලකුණු 213ක් රැස් කළ අතර, එහිදී ලෝකේෂ් රාහුල් ලකුණු 70ක්ද, සුරේෂ් රයිනා ලකුණු 69ක් ද රැස් කළා.\nඅයර්ලන්ත කණ්ඩායමට පන්දු වාර 12යි පන්දු 3කදී සියලු ක්‍රීඩකයන් දැවී ලබා ගත හැකි වූයේ ලකුණු 70ක් පමණයි.\nඑහිදී කුල්දීප් යාදව් සහ යුස්වේන්ද්‍ර චහාල් කඩුලු 03 බැගින් බිද හෙලුවා.\nමේ අනුව දෙකට බින්දුවක් ලෙස විස්සයි විස්ස තරගාවලිය ජයග්‍රහණය කළේ ඉන්දියාවයි.",
       "URL": "https://www.hirunews.lk/sports/194226/ඉන්දියාවට-විස්සයි-විස්සේ-දැවැන්ත-ජයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=223"
}