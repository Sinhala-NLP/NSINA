{
       "Source": "hirunews",
       "Timestamp": "Saturday, 27 January 2018 - 13:43",
       "Headline": "20-20 පිටිය උණුසුම් කරන IPL තරඟාවලියට සුපිරි ක්‍රීඩකයින්, වෙන්දේසියේ පළමු දිනයේ දී කණ්ඩායම්වලට බෙදී ගියේ මෙහෙමයි",
       "News Content": "IPL වෙන්දේසියේ පළමු දිනය ඉන්දියාවේ බැංගලෝර නුවරදී අද (27) නිමාවට පත් වුණා.\nබටහිර ඉන්දීය කොදෙව් ක්‍රීඩක ක්‍රිස් ගේල් වෙන්දේසියේ පළමු වටයේදී කිසිදු කණ්ඩායමක් විසින් මිලදී නොගැනීම විශේෂ සිදුවීමක් වුණා.\nක්‍රිස්  ගේල් IPL තරඟ බිමේ සිටින ප්‍රහාරාත්මක පිතිකරු ලෙසයි නම් දරා ඇත්තේ.\nමේ අතර සුපිරි ඉන්දීය දඟ පන්දු යවන ක්‍රීඩක  රවිචන්ද්‍රන් අශ්වින් ශ්‍රි ලංකා රුපියල් කෝටි 18 කට අධික මුදලකට මිලදී ගන්නට කිංග්ස් ඉලෙවන් පංජබ් කණ්ඩායම සමත් වුණා.\nඉන්දීය සුපිරි පිතිකරු ශිකර් ධවාන්ව සන්රයිස් හයිද්‍රාබාද් කණ්ඩායම විසින් මිලදී ගත්තේ ශ්‍රි ලංකා රුපියල් කෝටි 13 කට අධික මුදලකටයි.\nඑමෙන්ම රුපියල් කෝටි 13 කට අධික මුදලකට බටහිර ඉන්දීය කොදෙව් ක්‍රීඩක කිරාන් පොලාඩ් නැවතත් මිලදී ගන්නට මුම්බායි ඉන්දියන්ස් කණ්ඩායම සමත් වුණා.\nඉතා ඉහළම වටිනාකමක් හිමිවූ ක්‍රීඩකයා වුණේ එංගලන්ත වේග පන්දු යවන ක්‍රීඩක බෙන් ස්ටෝක්ස්.\nඔහුව රුපියල් කෝටි 30 කට අධික මුදලකට මිලදී ගත්තේ රාජස්ථාන් රෝයල්ස් කණ්ඩායමයි.\nබෙන් ස්ටෝක්, මනිෂ් පාණ්ඩයා, ලෝකේශ් රාහුල්, ක්‍රිස් ලේන්, මිචල් ස්ටක්, ග්ලෙන් මැක්ස්වෙල්, රවිචන්ද්‍රන් අශ්වින්, ඩුවෙයින් බ්‍රාවෝ අද දිනයේ ඉහළම මිලගන්නන් වලට අලෙවි වූ ක්‍රීඩකයින් වනවා.\nවෙන්දේසියේ දෙවන අදියර හෙට (28) පැවැත්වෙනවා.",
       "URL": "https://www.hirunews.lk/sports/182189/20-පිටිය-උණුසුම්-කරන-ipl-තරඟාවලියට-සුපිරි-ක්‍රීඩකයින්-වෙන්දේසියේ-පළමු-දිනයේ-දී-කණ්ඩායම්වලට-බෙදී-ගියේ-මෙහෙමයි",
       "Category": "Sports",
       "Parent URL": "https://www.hirunews.lk/sports/all-news.php?pageID=260"
}