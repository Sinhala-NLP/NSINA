{
       "Source": "hirunews",
       "Timestamp": "Tuesday, 08 September 2015 - 9:54",
       "Headline": "සිංහ පිටියට සමුදුන් සංගා සුද්දන්ගේ පිටිය හොල්ලයි",
       "News Content": "එංගලන්තයේ කෙනින්ටන් ඕවල් ක්‍රීඩාංගණයේදි  ඊයේ (07)  නොටින්හැම්ෂයර් කණ්ඩායම සමග පැවැති තගරයේදී සරේ කණ්ඩායම වෙනුවෙන් වේගවත් ලකුණු 166ක් රැස්කර ගැනීමට සුපිරි පිතිකරු කුමාර් සංගක්කාර සමත්ව තිබෙනවා. ඒ පන්දු 138කට මුහුණදෙමින්. ඊට එක් හයේ පහරක් සහ හතරේ පහර 13ක් ද ඇතුළත්. එහිදී සංගක්කාර ඩීල්ස්කුප් ආකාරයෙන් ද පන්දුවට පහර දී ඇති අතර, ඉන් ලකුණු කිහිපයක් ද ලබාගෙන තිබෙනවා. කෙසේ නමුත් අවසානයේ සංගක්කාර දැවී යන්නේ ද ඩීල්ස්කුප් පහරක් එල්ල කිරීමට ගොස් ස්ට්‍රවුට් බෝඩ්ගේ අතර උඩපන්දුවක් ලබාදෙමිනුයි.\nමෙම තරගයේදී සංගක්කාර නියෝජනය කණ්ඩායම මුලින්ම පන්දුවට පහරදී නියමිත පන්දුවාර 50 අවසානයේද ීකඩුළු 5ක් දැවී ලකුණු 300ක් රැස්කර ගැනීමට සමත්වනවා. අනතුරුව පිළිතුරු ඉනිම ක්‍රීඩා කිරීමට පිටියට පැමිණෙන නොටින්හැම්ෂයර් කණ්ඩායමට නියමිත පන්දුවාර 50 තුළදී කඩුළු 7ක් දැවී රැස්කර ගැනීමට හැකි වන්නේ ලකුණු 296ක් පමණයි.\nමෙම තරගයේ වීරයා සම්මානය හිමිවූයේ සරේ කණ්ඩායම වෙනුවෙන් ලකුණු 166ක් ලබාගත් කුමාර් සංගක්කාරටයි.\nසංගක්කාරගේ වේගවත් පිතිහරඹය පහතින් නරඹන්න....\n\\r\\n\n\\r\\n\n\\r\\n\n\\r\\n\n\\r\\n\nKumar Sangakkara makes 166 against the Notts Outlwas\n\\r\\n\nAnd here are some of the shots played by Kumar Sangakkara in his 166 against the Notts Outlaws\n\\r\\nPosted by\nSurrey Cricket\non Monday, September 7, 2015\n\\r\\n\n\\r\\n\n\\r\\n",
       "URL": "https://www.hirunews.lk/sports/116188/සිංහ-පිටියට-සමුදුන්-සංගා-සුද්දන්ගේ-පිටිය-හොල්ලයි",
       "Category": "Sports",
       "Parent URL": "https://www.hirunews.lk/sports/all-news.php?pageID=452"
}