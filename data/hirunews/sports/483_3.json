{
       "Source": "hirunews",
       "Timestamp": "Monday, 09 March 2015 - 19:39",
       "Headline": "එංගලන්තය ලෝක කුසලානයෙන් ඉවතට",
       "News Content": "ලෝක කුසලාන තරඟාවලියට අදාළව අද පැවැති තරඟයෙන් පරාජයට පත්වීමත් සමඟ එංගලන්තය ලෝක කුසලාන තරගාවලියෙන් ඉවත්ව යනවා. ඒ අනුව තරගාවලියේ ඒ කාණ්ඩය යටතේ අර්ධ අවසන් පූර්ව වටය සඳහා බංග්ලාදේශය,  ඕස්ට්‍රේලියාව, නවසීලන්තය සහ ශ්‍රී ලංකාව සුදුසුකම් ලැබුවා.\nඅද පැවැති තරඟයේ පළමුව පන්දුවට පහර දුන් බංග්ලාදේශ පිළ නියමිත පන්දු වාර 50 අවසානයේ කඩුලූ 7ක් දැවී ලකුණු 275ක් ලබා ගත්තා. එහිදී මහමුදුල්ලා ලකුණු 103ක් රැස් කළා. පිළිතුරු ඉනිම ක්‍රීඩා කළ එංගලන්තයට පන්දු වාර 48යි පන්දු 3ක් අවසානයේ සියලූ දෙනා දැවී ලබා ගත හැකි වූයේ ලකුණු 260ක් පමණයි. ඒ අනුව මෙම තරඟයෙන් බංග්ලාදේශයට ලකුණු 15ක ජයක් හිමි වුණා.",
       "URL": "https://www.hirunews.lk/sports/105107/ගොවීන්-පිරිසක්-අමුඩයෙන්-පා-ගමනක",
       "Category": "Sports",
       "Parent URL": "https://www.hirunews.lk/sports/all-news.php?pageID=483"
}