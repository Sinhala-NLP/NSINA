{
       "Source": "hirunews",
       "Timestamp": "Thursday, 09 April 2015 - 19:57",
       "Headline": "දිල්ලි,චෙන්නායි සටනේ ඇන්ජි ඉදියිද ?",
       "News Content": "ඉන්දීය ප්‍රීමියර් ලීග් තරඟාවලියේ දෙවන තරඟය දිල්ලි ඩෙයාඩෙවිල්ස් සහ චෙන්නායි සුපර් කිංග්ස් කණ්ඩායම් අතර චෙන්නායි හිදී අද (09) පැවැත්වෙනවා. මෙම තරඟයේදී දිල්ලි ඩෙයාඩෙවිල්ස් කණ්ඩායම නියෝජනය කරන ශ්‍රී ලංකා ක්‍රීකට් නායක ඇන්ජලෝ මැතිව්ස් ක්‍රීඩා නොකරන බවටයි මීට පෙර මාධ්‍ය වාර්තා කර තිබුණේ. ඒ, චෙන්නායි නුවර තරඟය පැවැත්වෙන බැවින් ඔහුගේ ආරක්ෂාවට යම් කිසි තර්ජනයක් එල්ල වනු ඇති බවට එරට ආරක්ෂක අංශ විසින් දැනුවත් කිරීම හේතුවෙන්. ඉන්දීය ප්‍රීමියර් ලීග් තරඟාවලිය යටතේ චෙන්නායි සුපර් කිංග්ස් කණ්ඩායම 2010 සහ 2011 වර්ෂවලදී ශූරතාව දිනාගත් අතර, දිල්ලි ඩෙයාඩෙවිල්ස් කණ්ඩායම මෙතෙක් දක්වා ඇති උපරිම දක්ෂතාව වන්නේ 2009 වර්ෂයේදී තරඟාවලියේ 03 වන ස්ථානයට පත්වීමයි.",
       "URL": "https://www.hirunews.lk/sports/107255/දිල්ලිචෙන්නායි-සටනේ-ඇන්ජි-ඉදියිද",
       "Category": "Sports",
       "Parent URL": "https://www.hirunews.lk/sports/all-news.php?pageID=476"
}