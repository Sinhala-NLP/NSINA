{
       "Source": "hirunews",
       "Timestamp": "Monday, 25 September 2017 - 14:30",
       "Headline": "ශේන් වෝන්ට බරපතල චෝදනාවක්",
       "News Content": "හිටපු සුපිරි ක්‍රීඩකයෙකුට බරපතල චෝදනාවක්\nහිටපු සුපිරි ක්‍රීඩකයෙකුට බරපතල චෝදනාවක්\nඔස්ට්‍රේලියාවේ හිටපු සුපිිරි ක්‍රීඩකයෙකු වන ශේන් වෝන්ට බරපතල චෝදනාවක් එල්ලවී තිබෙනවා.\nලන්ඩනයේ රාත්‍රී සමාජ ශාලාවකදී වැඩිහිටියන්ට පමණක් සීමා වු චිත්‍රපට නිලියක් සමග ආරවුලක් ඇති කර ගත් බවටයි ඔහුට චෝදනා එල්ලවී ඇත්තේ.\nවැලරි ෆොක්ස් නම් 30 හැවිරිදි නිලිය මේ සම්බන්ධයෙන් පොලිසියට පැමිණිල්ලක් කර ඇති අතර තුවාල සිදුවු බව පෙන්වා ඡායාරූප ද ට්විටර් ගිණුම ඔස්සේ පළකර ඇතැයි විදෙස් මාධ්‍ය පෙන්වා දෙනවා.\nඔවුන් දෙදෙනා රාත්‍රී සමාජ ශාලාව තුල උණුසුම් වචන හුවමාරුවක නිරතවන ආකාරය ද එහි සිටි පිරිස් දැක ඇති බවයි වාර්තා වන්නේ.\nඑමෙන්ම අදාළ නිලිය බිම ඇද වැටී සිටි බව ද සඳහන්.\nලන්ඩන් ආරක්ෂක අංශ මෙම පැමිණිල්ල පිළිබඳ විමර්ශණයක් ආරම්භ කර ඇති අතර CCTV දර්ශණ පරීක්ෂා කර පරීක්ෂණ සිදු කිරීමට ද නියමිත බව විදෙස් පුවත් සේවා සඳහන් කළා.",
       "URL": "https://www.hirunews.lk/sports/171779/ශේන්-වෝන්ට-බරපතල-චෝදනාවක්",
       "Category": "Sports",
       "Parent URL": "https://www.hirunews.lk/sports/all-news.php?pageID=295"
}