{
       "Source": "hirunews",
       "Timestamp": "Friday, 06 December 2013 - 13:40",
       "Headline": "මැන්ඩෙලාගේ අභාවය ගැන ක්‍රීඩකයන්ගේ ශෝකය.",
       "News Content": "අභාවප්‍රාප්ත දකුණු අප්‍රිකාවේ හිටපු ජනාධිපති නෙල්සන් මැන්ඩෙලාගේ අභාවය පිළිබද ලෝක පූජිත ක්‍රීඩකයින් රැසක් සිය ශෝකය පළ කළා. හිටපු බොක්සිං ශූර මොහොමඞ් අලි, ලෝක ශූර ගොල්ෆ් ක්‍රීඩක ටයිගර් වුඞ්ස් සහ හිටපු ලෝක ශූර පාපන්දු ක්‍රීඩකයන් දෙදෙනෙකු වන පේලේ සහ ඬේවිඞ් බෙකම් ද ඒ අතර වනවා. මෙම ක්‍රීඩකයින් ශෝක පණිවුඩ නිකුත් කරමින් පවසන්නේ නෙල්සන් මැන්ඩෙලා දකුණු අප්‍රිකාවට පමණක් නොව මුළු ලෝකයේම මනුෂ්‍යත්වය වෙනුවෙන් නොමැකෙන සේවයක් ඉටු කළ අයෙකු බවයි.\nUpdate Friday, 06 December 2013 - 07:09 PM\n----------------------------------------------------\nක්‍රිකට් තරගවලදීත් මැන්ඩෙලාට ශෝකය.\nදකුණු අප්‍රිකාවේ හිටපු ජනාධිපති අභාවප්‍රාප්ත නෙල්සන් මැන්ඩෙලා වෙනුවෙන් ලොව පුරා දැන් පැවැත්වෙන ජාත්‍යන්තර ක්‍රිකට් තරගවලදී ශෝකය පළ කර තිබෙනවා. ඇඩිලේඞ් නුවර පැවැත්වෙන එංගලන්ත -  ඕස්ට්‍රේලියා අළු බඳුන දෙවන ටෙස්ට් තරගයේදී මෙන්ම ඩනෙඞීන්හි පැවැත්වෙන නවසීලන්ත බටහිර ඉන්දීය කොදෙව් ටෙස්ට් තරගයේදී ද ක්‍රීඩකයන් විනාඩියක නිහැඬියාවකින් ඔහුට ගෞරවය පළ කළා. වර්ණභේදවාදය පැවති යුගයේ දකුණු අප්‍රිකාවට ජාත්‍යන්තර ක්‍රිකට් තහනමක් පැනවී තිබූ අතර, ඔවුන් නැවතත් ජාත්‍යන්තර තලයට පිවිසුනේ මැන්ඩෙලාගේ පරිවර්තනයත් සමඟයි. ඉන්දීය ක්‍රිකට් කණ්ඩායම මේ වනවිට දකුණු අප්‍රිකාවේ සංචාරයක් ආරම්භ කර ඇති අතර, මැන්ඩෙලාගේ අවසන් කටයුතු ඊට බලපාන ආකාරය මෙතෙක් පැහැදිලි නැහැ.",
       "URL": "https://www.hirunews.lk/sports/72864/මැන්ඩෙලාගේ-අභාවය-ගැන-ක්‍රීඩකයන්ගේ-ශෝකය",
       "Category": "Sports",
       "Parent URL": "https://www.hirunews.lk/sports/all-news.php?pageID=500"
}