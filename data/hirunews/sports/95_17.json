{
       "Source": "hirunews",
       "Timestamp": "Tuesday, 09 June 2020 - 16:08",
       "Headline": "බටහිර ඉන්දීය කොදෙව්වන් එංගලන්තය බලා පිටත් වෙයි",
       "News Content": "කොවිඩ් 19 ගෝලීය වසංගතය හේතුවෙන් නතර වූ ජාත්‍යන්තර ක්‍රිකට් තරඟ යළි ආරම්භ කිරීම පිලිබඳ සුබවාදි බලාපොරොත්තු සමඟ බටහිර ඉන්දීය කොදෙව් පිල මේ වනවිට එංගලන්තය බලා පිටත්ව තිබෙනවා.\nඒ කොදෙව් දිවයින් හි විවිධ දූපත්වලින් පැමිණි ක්‍රීඩකයන් ඇන්ටිගුවාහි ශාන්ත ජෝන් නුවරට රැස්වීමෙන් අනතුරුවයි.\nකණ්ඩායමේ සියලූම ක්‍රීඩකයන් සහ පුහුණුකරුවන් කොවිඩ් 19 පරීක්ෂාවට ලක් කෙරුණු අතර, වෛරසය ආසාදනය වී නොමැති බව තහවුරු වුණා.\nඑංගලන්තයේ - මැන්චෙස්ටර්හි -  ඕල්ඩ් ට්‍රැෆර්ඞ් වෙත පැමිණෙන බටහිර ඉන්දීය කොදෙව් ක්‍රීඩකයන් එහිදී නිරෝධායනයට ලක් කෙරෙන අතර, තවත් කොවිඞ් 19 පරීක්ෂාවකින් අනතුරුවයි ටෙස්ට් තරඟාවලිය ආරම්භ වන්නේ.\nඑම තරඟ ප්‍රේක්ෂකයන්ගෙන් තොර ක්‍රීඩාංගනවල පැවැත්වීම විශේෂත්වයක්.",
       "URL": "https://www.hirunews.lk/sports/242668/බටහිර-ඉන්දීය-කොදෙව්වන්-එංගලන්තය-බලා-පිටත්-වෙයි",
       "Category": "Sports",
       "Parent URL": "https://www.hirunews.lk/sports/all-news.php?pageID=95"
}