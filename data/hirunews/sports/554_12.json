{
       "Source": "hirunews",
       "Timestamp": "Monday, 04 February 2013 - 7:33",
       "Headline": "කොදෙව්වන් හමුවේ ශ්‍රී ලංකා ක්‍රීඩිකාවන් පසුබසියි.",
       "News Content": "ලෝක කුසලාන කාන්තා එක්දින ක්‍රිකට් තරඟාවලියේ දෙවන තරඟයට සහභාගි වූ ශ්‍රී ලංකා ක්‍රීඩිකාවන් කොදෙව් ක්‍රීඩිකාවන් හමුවේ ඊයේ පරාජයට පත්වුණා. කාසියේ වාසිය දිනූ ශ්‍රී ලංකා කණ්ඩායමේ ඇරයුමින් පළමුව පන්දුවට පහරදුන්  කොදෙව් ක්‍රීඩිකාවන් පන්දුවාර 50 තුළ කඩුලූ 8 ක් දැවී ලකුණු 368 ක් රැස් කළා. පිළිතුරු ඉනිම ක්‍රීඩා කළ ශ්‍රී ලංකා ක්‍රීඩිකාවන් පන්දුවාර 40 ක් තුළදී සියල්ලන් දැවී ලබාගත්තේ ලකුණු 159 ක් පමණයි. ඒ අනුව ලකුණු 209කින් ශ්‍රී ලංකා කාන්තා කණ්ඩායම පරාජයට පත්වුණා. මීට පෙර එංගලන්තය සමග පැවති තරඟයේදී ශ්‍රීි ලංකා කාන්තා ක්‍රිකට් කණ්ඩායම ජයග්‍රහණය හිමිකරගනු ලැබුවා.",
       "URL": "https://www.hirunews.lk/sports/52698/කොදෙව්වන්-හමුවේ-ශ්‍රී-ලංකා-ක්‍රීඩිකාවන්-පසුබසියි",
       "Category": "Sports",
       "Parent URL": "https://www.hirunews.lk/sports/all-news.php?pageID=554"
}