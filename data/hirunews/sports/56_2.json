{
       "Source": "hirunews",
       "Timestamp": "Saturday, 15 May 2021 - 10:21",
       "Headline": "එංගලන්ත පුහුණුකරු දීර්ඝ විවේකයක් ඉල්ලයි",
       "News Content": "එංගලන්ත ක්‍රිකට් කණ්ඩායමේ ප්‍රධාන පුහුණුකරු වන ක්‍රිස් සිල්වර්වුඩ් දීර්ඝ විවේකයක් ගැනීමට තීරණය කර ඇති බව විදෙස් ක්‍රීඩා මාධ්‍ය වාර්තා කරනවා.\nඒ අනුව ඔහු ඉදිරියේදී පැවැත්වීමට සැලසුම්කර ඇති ශ්‍රී ලංකාව සමඟ සහ පකිස්ථානය අතර තරඟාවලිය සඳහා එංගලන්ත කණ්ඩායම සමඟ එක් නොවන බවයි වාර්තා වන්නේ.\nඒ අනුව එංගලන්ත ක්‍රිකට් ආරංචි මාර්ග සඳහන් කරන්නේ එම තරඟාවලියන් හිදී එංගලන්ත කණ්ඩායමේ පුහුණුකරුවන් ලෙස පෝල් කොලින්වුඩ් සහ ග්‍රැහැම් තෝර්ප් කටයුතු කරන බවයි.\nශ්‍රී ලංකාව සහ පකිස්ථාන තරඟාවලියන්ට අමතරව නවසීලන්ත සහ ඉන්දීය කණ්ඩායම් සමඟ ද එංගලන්ත කණ්ඩායම තරඟාවලි කිහිපයකටම ඉදිරියේදී එක්වීමට නියමිතව තිබෙනවා.",
       "URL": "https://www.hirunews.lk/sports/271420/එංගලන්ත-පුහුණුකරු-දීර්ඝ-විවේකයක්-ඉල්ලයි",
       "Category": "Sports",
       "Parent URL": "https://www.hirunews.lk/sports/all-news.php?pageID=56"
}