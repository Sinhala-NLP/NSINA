{
       "Source": "hirunews",
       "Timestamp": "Wednesday, 22 July 2015 - 15:35",
       "Headline": "ලෝක බැඩ්මින්ටන් සංගමය ලංකාවෙන් වෙන් වෙයි",
       "News Content": "ශ්‍රී ලංකා බැඞ්මින්ටන් සංගමයේ සාමාජිකත්වය තාවකාලිකව අත්හිටුවීමට ලෝක බැඞ්මින්ටන් සංගමය තීරණය කර තිබෙනවා. මෙරට බැඞ්මින්ටන් සංගමයේ ව්‍යවස්ථාව, ලෝක බැඞ්මින්ටන් සංගමයේ ව්‍යවස්ථාවට අනුකූල නොවීම හේතුවෙන් මෙම තීරණය ගෙන ඇති බවයි ක්‍රීඩා අධ්‍යක්‍ෂ ජනරාල් කේ.ඞී.එස්. රුවන්චන්ද්‍ර හිරු ප්‍රවෘත්ති අංශයට සඳහන් කළේ. මෙම තහනමත් සමඟ මෙරට බැඞ්මින්ටන් ක්‍රීඩක ක්‍රීඩිකාවන්ට ජාත්‍යන්තර තරඟවලට සහභාගිවීමේ අවස්ථාව අහිමිවී යනු ඇති. කෙසේ වෙතත් කඩිනමින් එම තහනම ඉවත් කරගැනීමට කටයුතු කරන බව ක්‍රීඩා අධ්‍යක්‍ෂ ජනරාල්වරයා සඳහන් කළා.",
       "URL": "https://www.hirunews.lk/sports/113641/ලෝක-බැඩ්මින්ටන්-සංගමය-ලංකාවෙන්-වෙන්-වෙයි",
       "Category": "Sports",
       "Parent URL": "https://www.hirunews.lk/sports/all-news.php?pageID=459"
}