{
       "Source": "hirunews",
       "Timestamp": "Sunday, 18 October 2015 - 18:56",
       "Headline": "පොදුරාජ්‍ය මණ්ඩලීය බර ඉසිලීමේ තරඟයෙන් පදක්කම් දිනූ ක්‍රීඩක, ක්‍රීඩිකාවන් ජනපති අගයයි",
       "News Content": "2015 පොදුරාජ්‍ය මණ්ඩලීය බර ඉසිලීමේ තරගාවලියේ පදක්කම් දිනූ පොළොන්නරුව දිස්ත්‍රික් ක්‍රීඩක, ක්‍රීඩිකාවන් වෙත සංකේතාත්මක පදක්කම් පිරිනැමීම ජනාධිපති මෛත්‍රීපාල සිරිසේනගේ ප්‍රධානත්වයෙන් අද සිදුවුණා. ඒ, පොළොන්නරුවේ පිහිටි ජනාධිපති මන්දිරයේදියි. මෙවර පොදුරාජ්‍ය මණ්ඩලීය බර ඉසිලීමේ තරගාවලිය සඳහා යොවුන්, ජ්‍යෙෂ්ඨ සහ කණිෂ්ඨ අංශ යටතේ ක්‍රීඩක, ක්‍රීඩිකාවන් 29 දෙනෙකු සහභාගි වූ අතර, ශ්‍රී ලංකාවට එහිදී පදක්කම් 18ක් හිමි වුණා. ඒ අතුරෙන් රන් පදක්කම් 3ක්, රිදී පදක්කම් 2ක් සහ ලෝකඩ පදක්කම් 4ක් පොළොන්නරුව දිස්ත්‍රික්කයේ ක්‍රීඩක, ක්‍රීඩිකාවන් විසින් දිනා ගැනීම ද විශේෂත්වයක්.",
       "URL": "https://www.hirunews.lk/sports/118691/පොදුරාජ්‍ය-මණ්ඩලීය-බර-ඉසිලීමේ-තරඟයෙන්-පදක්කම්-දිනූ-ක්‍රීඩක-ක්‍රීඩිකාවන්-ජනපති-අගයයි",
       "Category": "Sports",
       "Parent URL": "https://www.hirunews.lk/sports/all-news.php?pageID=444"
}