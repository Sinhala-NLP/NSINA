{
       "Source": "hirunews",
       "Timestamp": "Sunday, 10 September 2023 - 18:23",
       "Headline": "ශාන්ත පීතරයන් ඉසිපතනය පරදා ජනපති කුසලානය සුරතට ගනී (වීඩියෝ)",
       "News Content": "පාසල් රග්බි පිළිමළුන් පිටුදැකීමේ තරගාවලියේ ශූරතාව දිනාගැනීමට බම්බලපිටිය ශාන්ත පීතර විදුහල අද (10) සමත් වුණා.\nතියුණු තරගයකින් ඉසිපතන විදුහලට එරෙහිව ලකුණු 25-16 ක ජයක් අත්කර ගැනීමට ශාන්ත පීතර විදුහල් පිල සමත්වූයේ පාසල් රග්බි ජනාධිපති කුසලාන පිළිමළුන් පිටුදැකීමේ තරගාවලියේ ශූරතාවට හිමිකම් කියමිනි.\nඅපරාජිත ලීග් ශූරයන් ලෙස ශාන්ත පීතර විද්‍යාලය සුගතදාස ක්‍රීඩාංගණයේ පැවැති අවසන් මහා තරගයේදී ඉසිපතනයට එරෙහිව ජයග්‍රහණය කරමින් පාසල් රග්බි ද්විත්ව ශූරතාව අත්කර ගැනීමට සමත් වුණා.\nඑමෙන්ම පසුගිය මාසයේ බම්බලපිටිය ශාන්ත පීතර විද්‍යාලය බම්බලපිටිය ශාන්ත පීතර විද්‍යාලයීය ක්‍රීඩාංගණයේදී පැවැති තරගයේදී වත්මන් ශූර ඉසිපතන විද්‍යාලය ලකුණු 28 -17 කින් පරාජය කරමින් 2010 වසරෙන් පසු පළමු පාසල් රග්බි ලීග් ශූරතාව දිනා ගැනීමට බම්බලපිටිය ශාන්ත පීතර විද්‍යාලය සමත් වුණා.",
       "URL": "https://www.hirunews.lk/sports/347822/ශාන්ත-පීතරයන්-ඉසිපතනය-පරදා-ජනපති-කුසලානය-සුරතට-ගනී-වීඩියෝ",
       "Category": "Sports",
       "Parent URL": "https://www.hirunews.lk/sports/all-news.php?pageID=4"
}