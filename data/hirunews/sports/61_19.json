{
       "Source": "hirunews",
       "Timestamp": "Saturday, 27 March 2021 - 14:04",
       "Headline": "ක්‍රිකට් ලෝක කුසලාන සුපර් ලීගයේ ප්‍රසාද ලකුණු සටහන නිකුත්වෙයි",
       "News Content": "ICC Men\\'s Cricket World Cup Super Leagueහි නවතම ප්‍රසාද ලකුණු සටහන අන්තර්ජාතික ක්‍රිකට් කවුන්සිලය විසින් නිකුත් කර තිබෙනවා.\nඑම සටහනට අනුව එහි ප්‍රථම ස්ථානයට එංගලන්ත ක්‍රිකට් කණ්ඩායම පත්ව ඇත්තේ, ප්‍රසාද ලකුණු 40 ක් සමඟින්.\nඑහි දෙවන සහ තෙවන ස්ථානවල පිළිවෙලින් ඕස්ට්‍රේලියාව සහ නවසීලන්තය පසු වනවා.\nඅදාළ ලකුණු සටහනේ ප්‍රසාද ලකුණු -2ක් ලබා සිටින ශ්‍රී ලංකාවට හිමිව ඇත්තේ 11 වන ස්ථානයි.\nඒ, ඔවුන් කොදෙව්වන් සමඟ ක්‍රීඩා කළ එක් දින තරඟ ත්‍රිත්වයම පරාජයට පත්වීම හේතුවෙන්.\nමෙහි පළමු ස්ථාන 08 තුළ රැඳි සිටින කණ්ඩායම් ඉදිරියේදී පැවැත්වීමට නියමිත ලෝක කුසලාන එක්දින ක්‍රිකට් තරඟාවලියට සුදුසුකම් ලබන බව සඳහන්.\nසෙසු කණ්ඩායම් ලෝක කුසලාන තරගාවලියට සුදුසුකම් ලැබීමේ තරඟවලට ක්‍රීඩා කළ යුතු බවයි වාර්තා වන්නේ.\nඑක් තරඟයක් ජයග්‍රහණය කිරීමේදී කණ්ඩායමකට ප්‍රසාද ලකුණු 10ක් හිමිවන අතර තරග සමවීමකදී, ජය පැරදුමෙන් තොරව අවසන් වීමකදී සහ තරඟය සම්පූර්ණයෙන්ම අතහැර දැමීමේදී එක් කණ්ඩායමකට ලකුණු 05ක් බැගින් ප්‍රදානය කිරීමට අන්තර්ජාතික ක්‍රිකට් කවුන්සිලය තීරණය කර තිබෙනවා.",
       "URL": "https://www.hirunews.lk/sports/266707/ක්‍රිකට්-ලෝක-කුසලාන-සුපර්-ලීගයේ-ප්‍රසාද-ලකුණු-සටහන-නිකුත්වෙයි",
       "Category": "Sports",
       "Parent URL": "https://www.hirunews.lk/sports/all-news.php?pageID=61"
}