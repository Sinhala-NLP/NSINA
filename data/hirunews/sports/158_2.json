{
       "Source": "hirunews",
       "Timestamp": "Thursday, 06 June 2019 - 7:16",
       "Headline": "තියුණු තරඟයකින් පසු නවසීලන්තයට කඩුලු 2ක ජයක්",
       "News Content": "ලෝක කුසලාන එක්දින තරඟාවලියේ නවසීලන්තය සහ බංග්ලාදේශය අතර ඊයේ පැවැති තරඟයෙන් කඩුලු 2ක ජයක් ලබා ගැනීමට නවසිලන්ත සමත් වුණා.\nලන්ඩන් ඕවල් හි පැවැත්වුණු තරඟයේ කාසියේ වාසිය දිනාගත් නවසීලන්තය පළමුව පහර දීමට බංග්ලාදේශයට ආරාධනා කළා.\nඒ අනුව පන්දුවාර 49යි පන්දු 2කදී බංග්ලාදේශ කණ්ඩායම සියළු දෙනා දැවී ලකුණු 244ක් ලබා ගැනීමට සමත් වුණා.\nශකිබ් අල් හසන් ලකුණු 64ක් ලබා ගනිමින් බංග්ලාදේශය වෙනුවෙන් පිත්තෙන් දස්කම් දැක්වුවා.\nපන්දු යැවීමේදී නවසීලන්තය වෙනුවෙන් මැට් හෙන්රි ලකුණු 47ට කඩුලු 4ක් සහ ට්‍රෙන්ට් බෝල්ට් ලකුණු 44කට කඩුලු 2ක් බිඳ හෙලුවා.\nනවසිලන්ත කණ්ඩායම පන්දුවාර 47යි පන්දු 1කදී ජයග්‍රාහී ඉලක්කය පසුකර යාමට සමත් වූ අතර නවසීලන්තය කණ්ඩායම වෙනුවෙන් රොස් ටේලර් ලකුණු 82ක් රැස් කිරීමට සමත් වුණා.\nපන්දු යැවීමේදී බංග්ලාදේශය වෙනුවෙන් මෙහෙඩි හසන්, ශකිබ් අල් හසන්, මොහොමඩ් සල්වුදින්, මොසැඩක් හුසේන් කඩුලු 2ක බැඟින් බිඳ හෙලුවා.",
       "URL": "https://www.hirunews.lk/sports/217793/තියුණු-තරඟයකින්-පසු-නවසීලන්තයට-කඩුලු-2ක-ජයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=158"
}