{
       "Source": "hirunews",
       "Timestamp": "Saturday, 22 August 2015 - 13:17",
       "Headline": "Update: ඉන්දියාව දෙවන ඉනිමේදී 70/1",
       "News Content": "සංචාරක ඉන්දීය කණ්ඩායම සහ ශ්‍රී ලංකාව අතර පී.සරා  ඕවල් ක්‍රීඩාංගනයේ පැවැත්වෙන දෙවන ටෙස්ට් තරඟයේ තුන්වන දිනය නිමා වනවිට සිය දෙවන ඉනිම ක්‍රීඩා කරන ඉන්දීය කණ්ඩායම කඩුල්ලක් දැවී ලකුණු 70 ක් ලබා සිටියා.\nශ්‍රී ලංකා කණ්ඩායම සිය ප්‍රථම ඉනිම සඳහා සියලූ දෙනා දැවී රැස්කළේ ලකුණු 306 ක් පමණයි.\nනායක ඇන්ජලෝ මැතිව්ස් සිය 06 වන ටෙස්ට් ශතකය අද (22) වාර්තා කිරීමද විශේෂත්වයක් වුණා.\nඉන්දීය කණ්ඩායම සිය පළමු ඉනිම සඳහා සියලූ දෙනා දැවී ලකුණු 393 ක් ලබා ගත්තා.\n---------------------------------------------------------\nශ්‍රී ලංකාව 224/3යි\nශ්‍රී ලංකාව සහ ඉන්දියාව අතර කොළඹ පී. සරා  ඕවල් ක්‍රීඩාංගණයේ පැවැත්වෙන ටෙස්ට් තරඟයේ 3 වන දිනයේ, දිවා ආහාරය සඳහා තරඟය නතර කරන විට ශ්‍රී ලංකා කණ්ඩායම සිය පළමු ඉනිම සඳහා ශ්‍රී ලංකා කණ්ඩායම කඩුලූ 3ක් දැවී ලකුණු 224ක් ලබා සිටියා. ශ්‍රී ලංකා කණ්ඩායම වෙනුවෙන් නොදැවී ක්‍රීඩා කරන නායක ඇන්ජලෝ මැතිව්ස් ලකුණු 72ක් සහ ලහිරු තිරිමාන්න නොදැවී ලකුණු 57ක් ලබා සිටිනවා. තරඟයේ පළමු  ඉනිම සඳහා ඉන්දීය කණ්ඩායම ලකුණු 393ක් රැස් කළා.",
       "URL": "https://www.hirunews.lk/sports/115284/ශ්‍රී-ලංකාව-224-3යි",
       "Category": "Sports",
       "Parent URL": "https://www.hirunews.lk/sports/all-news.php?pageID=454"
}