{
       "Source": "hirunews",
       "Timestamp": "Monday, 06 January 2020 - 12:40",
       "Headline": "ඉන්දියාවේ තණතිරු වේලන ක්‍රම ගැන සමාජ මාධ්‍යයේ කතාබහක්",
       "News Content": "තණතිලි භාරකරුවන්ගේ බරපතල අතපසු වීමක් නිසා ඉන්දියාව සමඟ ගුවහටි හි ඊයේ පැවැත්වීමට නියමිතව තිබූ පළමු විස්සයි විස්ස තරඟය අතහැර දැමීමට සිදු වූ බව ක්‍රිකට් විචාරකයෙකු මෙන්ම ශ්‍රී ලංකා කණ්ඩායමේ හිටපු ක්‍රීඩකයෙකු වන අවිශ්ක ගුණවර්ධන ප්‍රකාශ කළා.\nඉන්දීය නායක විරාට් කෝලි කාසියේ වාසිය දිනා ගැනීමෙන් පසු පන්දුවට පහර දීමට ශ්‍රී ලංකාවට ආරාධනා කළ නමුත් පස්වරු 6යි 45ට පමණ පිටියට වර්ෂාව ඇද හැළුනා.\nකෙසේ වෙතත්, වර්ෂාවෙන් පසු තරඟය ආරම්භ කිරීමට හැකි වුවත් එය දිගින් දිගටම ප්‍රමාද වූයේ ආවරණවලට යටින් තණතීරුවට වැසි දිය කාන්දු වී තිබීම හේතුවෙන්.\nඑහිදී තණතීරුව සූදානම් කර ගැනීමට ක්‍රීඩාංගන සේවකයින් උත්සහ කළ අතර ඒ සඳහා හිස කෙස් වියලන යන්ත්‍රයක්, විදුලි ඉස්තිරික්කයක් මෙන්ම වැකුම් යන්ත්‍රයක් ද ඔවුන් උපයෝගි කර ගනු ලැබුවා. එම උත්සහය මේ වනවිට සමාජ මාධ්‍යයේ දැඩි කතා බහට ලක්ව තිබෙනවා.",
       "URL": "https://www.hirunews.lk/sports/231697/ඉන්දියාවේ-තණතිරු-වේලන-ක්‍රම-ගැන-සමාජ-මාධ්‍යයේ-කතාබහක්",
       "Category": "Sports",
       "Parent URL": "https://www.hirunews.lk/sports/all-news.php?pageID=120"
}