{
       "Source": "hirunews",
       "Timestamp": "Tuesday, 22 January 2013 - 19:26",
       "Headline": "කැන්ගරුවන්ට එරෙහිව සිංහයින් හෙට යළි සටන් බිමට.",
       "News Content": "ශ්‍රී ලංකාව සහ  ඕස්ට්‍රේලියාව අතර 5 වන සහ අවසන් එක්දින තරඟය හෙට හෝබාට් හිදී පැවැත්වෙනවා. තරඟාවලියේ දෙකට 1 ක් ලෙස ඉදිරියෙන් සිටින්නේ ශ්‍රී ලංකාවයි. වර්ෂාව හේතුවෙන් කල් දමන්නට සිදුවූ තරඟවලි ජයග්‍රහණයක බලාපොරොත්තුවෙනුයි හෙට තරඟයට ශ්‍රී ලංකාව අවතීර්ණ වන්නේ. දෙරට අතර පැවති සිව්වන තරඟය වර්ෂාව සහ මතබේදාත්මක විනිසුරු තීරණය හේතුවෙන් අතහැර දැමීමට තීරණය වුණා.\nකෙසේ වෙතත් හෙට තරඟය ශ්‍රී ලංකාව ජයග්‍රහණය කළහොත්  ඕස්ට්‍රේලියාව,  ඕස්ට්‍රේලියානු බිමේදී තරඟාවලි දෙකකින් පරාජයට පත්කළ පළමු කණ්ඩායම බවට ශ්‍රී ලංකාව පත්වනවා. අද උදෑසන පැවති මාධ්‍ය හමුවකට එක්වෙමින් ශ්‍රී ලංකා නායක මහේල ජයවර්ධන ප්‍රකාශ කර ඇත්තේ පසුගිය තරඟ 3 දී දැක්වූ දක්ෂතා හේතුවෙන් දැඩි විශ්වාසයකින් හෙට පැවැත්වෙන අවසන් එක්දින තරඟයට තම කණ්ඩායම මුහුණ දෙන බවයි.",
       "URL": "https://www.hirunews.lk/sports/51922/කැන්ගරුවන්ට-එරෙහිව-සිංහයින්-හෙට-යළි-සටන්-බිමට",
       "Category": "Sports",
       "Parent URL": "https://www.hirunews.lk/sports/all-news.php?pageID=556"
}