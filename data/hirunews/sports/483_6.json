{
       "Source": "hirunews",
       "Timestamp": "Monday, 09 March 2015 - 13:36",
       "Headline": "එංගලන්තයට ලකුණු 276 ක ඉලක්කයක්",
       "News Content": "ඕස්ට්‍රේලියාව සමග ඊයේ පැවති තරඟයේදී පාදයේ කලවා ප්‍රදේශයේ ආබාධයකට ලක්වූ   දිනේෂ් චන්දිමාල් සති 3 ක් පමණ විවේක ගැනීමට සිදුවිය හැකි බව ශ්‍රී ලංකා ක්‍රිකට් කණ්ඩායමේ කළමනාකරු මයිකල් ඞී සොයිසා පවසනවා. කෙසේ වුවත් ඉදිරි පැය 48 ක කාලය තුළ ඔහුගේ ආබාධය සම්බන්ධයෙන් විශේෂ අවධානය යොමු කර දිනේෂ් චන්දිමාල් විවේක ගැන්වීම සම්බන්ධයෙන් අවසන් තීරණයක් ගන්නා බවයි ශ්‍රී ලංකා ක්‍රිකට් කණ්ඩායමේ කළමනාකරු පවසන්නේ. ඊයේ තරඟයේදී පන්දු 24 කට මුහුණ දෙමින් ලකුණු 52 ක් රැස් කරමින් සිටියදී කලවා ප්‍රදේශයට සිදුවූ ආබාධයක් හේතුවෙන් චන්දිමාල්ට පිටියෙන් ඉවත්වීමට සිදුවුණා. ක්‍රීඩා විචාරකයින් පෙන්වා දෙන්නේ දිනේෂ් චන්දිමාල් තවදුරටත් පිටියේ රැඳී සිටියානම් ඊයේ තරඟයට ප්‍රබල බලපෑමක් එල්ලවනු ඇති බවයි.\nමේ අතර ලෝක කුසලාන තරඟාවලියට අදාළව එංගලන්තය සහ බංග්ලාදේශය අතර තවත් තරඟයක් මේ වනවිට පැවැත්වෙනවා. මුලින්ම පන්දුවට පහරදෙන බංග්ලාදේශ කණ්ඩායම නියමිත පන්දු වාර 50 අවසානයේදී කඩුලූ 7 ක් දැවී ලකුණු 275 ක් ලබා ගත්තා.",
       "URL": "https://www.hirunews.lk/sports/105080/එංගලන්තයට-ලකුණු-276-ක-ඉලක්කයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=483"
}