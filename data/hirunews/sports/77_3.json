{
       "Source": "hirunews",
       "Timestamp": "Friday, 27 November 2020 - 21:51",
       "Headline": "ජැෆ්නා ස්ටැලියන්ස් පිළට ලකුණු 176ක ඉලක්කයක්",
       "News Content": "ලංකා ප්‍රිමිය ලීග් තරඟාවලියේ දෙවන තරඟය ලෙස ගෝල් ග්ලැඩියේටර්ස් සහ ජැෆ්නා ස්ටැලියන්ස් කණ්ඩායම් අතර පැවැත්වෙන තරඟයේ කාසිය වාසිය දිනා පළමුව පන්දුවට පහරදුන් ග්ලැඩියේටර්ස් පිල නියමිත පන්දුවාර 20 තුල කඩුලු 08ක් දැවී ලකුණු 175ක් රැස් කිරීමට සමත් වුණා.\nඑහිදී ග්ලැඩියේටර්ස් ඉනිම වෙනුවෙන් නායක ෂහිඩ් අෆ්රිඩි හයේ පහර 06ක් සමඟ පන්දු 23කදී ලකුණු 58ක් රැස්කළ අතර ආරම්භක පිතිකරු ධනුෂ්ක ගුණතිලක ලකුණු 38ක් රැස් කළා.\nපන්දු යැවීමේදී වනිදු හසරංග සිය පන්දුවාර 04 තුල ලකුණු 12කට කඩුලු 02ක් බිඳ දැමූ අතර ඩුවාන් ඔලිවියර් ගෝල් ග්ලැඩියේටර්ස් කඩුලු 04ක් බිද දැමීමට සමත් වුණා.\nතරඟය ජයග්‍රහණය සඳහා ජැෆ්නා ස්ටැලියන්ස් කණ්ඩායමට ලැබී ඇති ඉලක්කය ලකුණු 176ක්.",
       "URL": "https://www.hirunews.lk/sports/255748/ජැෆ්නා-ස්ටැලියන්ස්-පිළට-ලකුණු-176ක-ඉලක්කයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=77"
}