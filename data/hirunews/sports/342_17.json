{
       "Source": "hirunews",
       "Timestamp": "Tuesday, 28 March 2017 - 18:29",
       "Headline": "බංග්ලාදේශයට 312 ක ඉලක්කයක්",
       "News Content": "ශ්‍රී ලංකාවට එරෙහි දෙවන එක්දින තරගය ජය ගැනීමට බංග්ලාදේශයට ලකුණු 312 ක ඉලක්කයක් හිමිව තිබෙනවා.\nතරගයේ කාසියේ වාසිය දිනා පළමුවෙන් පන්දුවට පහරදුන් ශ්‍රී ලංකා කණ්ඩායමට පන්දුවාර 49 යි පන්දු 5 ක් අවසානයේ සියලුදෙනා දැවී ලබාගැනීමට හැකිවුයේ ලකුණු 311 ක් පමණයි.\nතම 200 වන එක්දින තරගයට ක්‍රීඩා කළ උපුල් තරංග ලකුණු 65 ක් ලබාගත්තේ 31 වන අර්ධ ශතකය  ද වාර්තා කරමින්.\nකුසල් මෙන්ඩිස් සිය පළමු එක්දින ශතකය ලබාගත් අතර දැවී යන විට ඔහු ලකුණු 102 ක් ලබා සිටියා.\nඅසේල ගුණරත්න පන්දු 28 කින් වේගවත් ලකුණු 39 ක් ලබාගත්තේ හතරේ පහර 4 ක් සහ එක් හයේ පහරක් ද සමගින්.\nමිලින්ද සිරිවර්ධන 30 යි. පන්දු යැවීමේදී තක්ෂින් අහමඩ් කඩුලු 4 ක් බිඳහෙලුවා.\nඔහු කඩුලු ත්‍රිත්වයක් ද ලබාගත්තේ 49 පන්දු වාරයේදී අසේල ගුණරත්න / නුවන් ප්‍රදීප් සහ සුරංග ලක්මාල් පිටියෙන් ඉවත් කරමින්.\nඔහු එක්දින තරගවලදී කඩුලු ත්‍රිත්වයක් ලබාගත් 3 වන බංග්ලාදේශ ක්‍රීඩකයා ලෙසට ද වාර්තා අතරට එක්වනවා.\nබංග්ලාදේශ පිළිතුරු ඉනිම තවත් සුලු වේලාවකින් ආරම්භ වීමට නියමිතයි.",
       "URL": "https://www.hirunews.lk/sports/157955/බංග්ලාදේශයට-312-ක-ඉලක්කයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=342"
}