{
       "Source": "hirunews",
       "Timestamp": "Saturday, 14 February 2015 - 9:16",
       "Headline": "ලහිරු තිරිමාන්න අර්ධ ශතකය වාර්තා කරයි",
       "News Content": "2015 ලෝක කුසලාන ක්‍රිකට් තරගාවලියේ ශ්‍රී ලංකාව සහ නවසීලන්තය අතර මේ වන විට පැවැත්වෙමින් තිබෙන තරගයේදි අර්ධ ශතකයක් වාර්තා කිරීමට ලහිරු තිරිමාන්න මීට ටික වේලාවකට පෙර සමත් වුණා. ඒ පන්දු 46ක් තුළදීයි. තිරිමාන්නගේ එම අර්ධ ශතකයට හතරේ පහර 7ක් ද ඇතුළත්. පිටියේ අනෙක් අන්තයේ පන්දුවට පහරදෙන කුමාර් සංගක්කාර මේ වන විට ලකුණු 22 ලබාගෙන සිටින අතර තිරිමාන්න නොදැවී ලකුණු 56ක් රැස්කර ගෙන සිටිනවා. ඒ අනුව ශ්‍රී ලංකා කණ්ඩායම එක් කඩුල්ලක් දැවී පන්දුවට 19ක් අවසානයේ රැස්කරගෙන සිටින ලකුණු සංඛ්‍යාව  103ක්. තරගයේ මුලින්ම පන්දුවට පහරදුන් නවසීලන්ත කණ්ඩායම නියමිත පන්දුවාර 50 අවසානයේ කඩුළු 6ක් දැවී ලබාගත් ලකුණු සංඛ්‍යාව 331ක්.",
       "URL": "https://www.hirunews.lk/sports/103388/ලහිරු-තිරිමාන්න-අර්ධ-ශතකය-වාර්තා-කරයි",
       "Category": "Sports",
       "Parent URL": "https://www.hirunews.lk/sports/all-news.php?pageID=488"
}