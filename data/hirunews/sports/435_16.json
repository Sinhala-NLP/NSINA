{
       "Source": "hirunews",
       "Timestamp": "Monday, 21 December 2015 - 8:27",
       "Headline": "නවසීලන්තයට ජය",
       "News Content": "සංචාරක ශ්‍රී ලංකා ක්‍රිකට් කණ්ඩායම සමඟ හැමිල්ටන් හි පැවැති දෙවන ටෙස්ට් තරඟය  කඩුලූ 5 කින් ජයගැනීමට නවසීලන්ත කණ්ඩායම අද සමත්වුණා.\nතරඟයේ පළමුවෙන් පන්දුවට පහරදුන් ශ්‍රී ලංකා කණ්ඩායම සියලූදෙනා දැවී ලකුණු 292 ක් ලබාගත්තා. පිළිතුරු ඉනිම ක්‍රීඩා කළ නවසීලන්තයට සියලූදෙනා දැවී ලබාගත හැකිවූයේ ලකුණු 237 ක් පමණයි.\nයළි දෙවන ඉනිම ක්‍රීඩා කළ ශ්‍රී ලංකාව ලකුණු 133 කට දැවී ගියා. ජයග්‍රහණය සඳහා ලකුණු 189 ක ඉලක්කයක් හඹා ගිය නවසීලන්තය කඩුලූ 5 ක් පමණක් දැවී තිබියදී තරඟය ජයගනු ලැබුවා.\nදෙරට අතර පැවති ටෙස්ට් තරඟ දෙකම නවසීලන්තය ජයග්‍රහණය කළ අතර තරඟ පහකින් සමන්විත එක්දින තරඟාවලියේ පළමු තරඟය ලබන 26 වනදා ක්‍රයිස්චර්ච් හිදී පැවැත්වීමට නියමිතයි.",
       "URL": "https://www.hirunews.lk/sports/122483/නවසීලන්තයට-ජය",
       "Category": "Sports",
       "Parent URL": "https://www.hirunews.lk/sports/all-news.php?pageID=435"
}