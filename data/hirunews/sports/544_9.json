{
       "Source": "hirunews",
       "Timestamp": "Thursday, 28 March 2013 - 8:03",
       "Headline": "බංග්ලාදේශ - ශ්‍රී ලංකා තුන්වන එක්දින තරඟය අද.",
       "News Content": "සංචාරක බංග්ලාදේශ කණ්ඩායම සහ ශ්‍රී ලංකාව අතර පැවැත්වෙන තුන්වන එක්දින ක්‍රිකට් තරඟය අද පල්ලෙකැලේ ජාත්‍යන්තර ක්‍රීඩාංගණයේදී පැවැත්වෙනවා. තරඟ 3 කින් සමන්විත තරඟාවලියේ පළමු තරඟය ජයග්‍රහණය කිරීමට ශ්‍රී ලංකාව සමත් වුණා. පසුගිය 25 වැනිදා සූරියවැවදී පැවති දෙවැනි එක් දින තරඟය වර්ෂාවෙන් ඇතිවූ බාධා නිසා නිමාවට පත්වුණේ විසඳුමකින් තොරවයි. ඒ අනුව අද පැවැත්වෙන තරඟය ශ්‍රී ලංකා කණ්ඩායමට තරඟාවලියේ ජයග්‍රහණය සඳහාත් බංග්ලාදේශ කණ්ඩායමට තරඟාවලිය ජය පරාජයෙන් තොරව නිම කිරීම සඳහාත් වැදගත් වනවා. අද පැවැත්වෙන තරඟය පිළිබඳව අදහස් දැක්වූ ශ්‍රී ලංකා ක්‍රිකට් කණ්ඩායමේ නායක ඇන්ජලෝ මැතිව්ස්.\n[MP3]s56099[/MP3]",
       "URL": "https://www.hirunews.lk/sports/56099/බංග්ලාදේශ-ශ්‍රී-ලංකා-තුන්වන-එක්දින-තරඟය-අද",
       "Category": "Sports",
       "Parent URL": "https://www.hirunews.lk/sports/all-news.php?pageID=544"
}