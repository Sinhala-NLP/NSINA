{
       "Source": "hirunews",
       "Timestamp": "Saturday, 24 September 2022 - 9:02",
       "Headline": "ඉන්දියාවට සහ එංගලන්තයට විස්සයි විස්ස ජය",
       "News Content": "පාකිස්ථානයට එරෙහිව පැවති තුන්වන විස්සයි විස්ස තරගය ලකුණු 63 කින් ජය ගැනීමට සංචාරක එංගලන්ත කණ්ඩායම ඊයේ සමත්වුණා.\nතරගයේ පළමුව පන්දුවට පහරදුන් එංගලන්ත ක්‍රීඩකයින් නියමිත පන්දු වාර විස්ස අවසානයේ කඩුලු 3 ක් පමණක් දැවී ලකුණු 221 ක් රැස් කළා.\nපිළිතුරු ඉනිම ක්‍රීඩා කළ පාකිස්ථාන ක්‍රීඩකයින්ට නියමිත පන්දු වාර විස්ස අවසානයේ කඩුලු අටක් දැවී ලබාගැනීමට හැකිවූයේ ලකුණු 158 ක් පමණයි.\nදෙරට අතර පැවති පළමු විස්සයි විස්ස තරගය එංගලන්තය ජයගත් අතර, දෙවන විස්සයි විස්ස තරගය ජයගනු ලැබුවේ පාකිස්ථාන කණ්ඩායමයි.\nදෙරට අතර විස්සයි විස්ස තරග හතක් පැවැත්වීමට නියමිතයි.\nමේ අතර සංචාරක ඔස්ට්‍රේලියාව සහ ඉන්දියාව අතර පැවති දෙවන විස්සයි විස්ස තරගය කඩුලු හයකින් ජයගැනීමට ඉන්දීය කණ්ඩායම ඊයේ සමත්වුණා.\nවර්ෂාව හේතුවෙන් තරගය පන්දු වාර අටකට සීමාකළ අතර, පළමුව පන්දුවට පහරදුන් ඕස්ටේ්‍රලියානු කණ්ඩායම නියමිත පන්දු වාර අට අවසානයේ කඩුලු පහක් පමණක් දැවී ලකුණු 90 ක් රැස් කළා.\nපිළිතුරු ඉනිම ක්‍රීඩා කළ ඉන්දීය ක්‍රීඩකයින් පන්දු වාර හතයි පන්දු දෙකක් තුළදී කඩුලු හතරක් පමණක් දැවී සිය ජයග්‍රාහී ඉලක්කය පසුකර ගියා.\nතරග තුනකින් සමන්විත තරගාවලියේ පළමු විස්සයි විස්ස තරගය ජයගනු ලැබුවේ ඕස්ටේ්‍රලියානු කණ්ඩායමයි.",
       "URL": "https://www.hirunews.lk/sports/316172/ඉන්දියාවට-සහ-එංගලන්තයට-විස්සයි-විස්ස-ජය",
       "Category": "Sports",
       "Parent URL": "https://www.hirunews.lk/sports/all-news.php?pageID=13"
}