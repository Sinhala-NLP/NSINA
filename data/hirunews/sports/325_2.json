{
       "Source": "hirunews",
       "Timestamp": "Friday, 16 June 2017 - 9:35",
       "Headline": "ශූරයන්ගේ කුසලාන සිහිනය බොඳවු බංග්ලාදේශ නායකයා කියපු දේ",
       "News Content": "ඉන්දියාව සමග පැවත් අවසන් පුර්ව තරගයේදී තම කණ්ඩායම ක්‍රීඩා කළ ආකාරය පිළිබඳ කණගාටු වන බව බංග්ලාදේශ නායක ශකීබ් අල් හසන් පවසනවා.\nතම ඉනිමේ මුල් අධියරේදී පැවති සාර්ථකත්වය අඛණ්ඩව පවත්වා ගත්තේ නම් ලකුණු 320 ක හෝ 330 ක ඉලක්කයක් දක්වා යාහැකිව තිබු බවයි ඔහු කියාසිටියේ.\nකිසියම් පිතිකරුවෙකු තම පෞද්ගලික ලකුණු සංඛ්‍යාව ශතකයක් ඉක්මවා ගෙන යාමට උත්සාහ කළේ නම් ලකුණු 320 ක ඉලක්කය අසීරු නොවන බව ශකීබ් අල් හසන් පෙන්වා දෙනවා.\nකෙසේවෙතත් ඉන්දියාවට එරෙහිව පැවති අවසන් පුර්ව තරගය පරාජයට පත්වුව ද අවසන් පුර්ව තරගය ක්‍රීඩා කිරීම තම කණ්ඩායමට වැදගත් දෙයක් බවයි බංග්ලාදේශ නායකයා කියාසිටියේ.\nඑහෙත් ඊයේ තරගයේ තම කණ්ඩායමේ උපරිම දක්ෂතා දැක ගැනීමට නොහැකි වු බව ද ඔහු සිහිපත් කරනවා.\nකණ්ඩායම සතුව ශක්තිමත් පන්දු යවන සංචිතයක් පැවතුන ද ඊයේ ඔවුන්ගෙන් ප්‍රමාණවත් සහයෝගයක් නොලැබුනු බව ද ශකීබ් අල් හසන් සඳහන් කළා.\nඑමෙන්ම මෙම තරගාවලියේදී තමාට ද කිසිදු කඩුල්ලක් දවාගැනීමට නොහැකි වු බවයි ඔහු පෙන්වා දුන්නේ.\nමෙම තරග පරාජය හමුවේ කණ්ඩායමේ කිසිදු වෙනසක් සිදු නොවන අතර මෙමගින් තවත් අත්දැකීම් එක්කර ගැනීමට හැකිවු බව ද ශකීබ් අල් හසන් ප්‍රකාශ කළා.\nමෙය තනිව සිදු කරන ක්‍රීඩාවක් නොවන අතර ජයග්‍රහණය වුව ද පරාජය වුව ද එය කණ්ඩායමටම හිමිවන බවයි බංග්ලාදේශ ක්‍රිකට් නායකයා කියාසිටියේ.\nමේවන විට කණ්ඩායමක් ලෙසට ශක්තිමත්ව සිටින අතර දීර්ඝ ගමනකින් පසු මෙවැනි තැනකට පැමිණ සිටින බව ද ඔහු සඳහන් කරනවා.\nඑබැවින් තම කණ්ඩායමට අත්දැකීම් එක්කර ගනිමින් තවත් දීර්ඝ ගමනක් ජයග්‍රාහීව යාමට හැකි බවයි බංග්ලාදේශ ක්‍රිකට් නායක ශකීබ් අල් හසන් සඳහන් කළේ.",
       "URL": "https://www.hirunews.lk/sports/163671/ශූරයන්ගේ-කුසලාන-සිහිනය-බොඳවු-බංග්ලාදේශ-නායකයා-කියපු-දේ",
       "Category": "Sports",
       "Parent URL": "https://www.hirunews.lk/sports/all-news.php?pageID=325"
}