{
       "Source": "hirunews",
       "Timestamp": "Friday, 22 December 2017 - 18:33",
       "Headline": "දෙවන විස්සයි විස්ස තරඟයේ පළමු වාසිය ශ්‍රී ලංකාවට",
       "News Content": "ශ්‍රී ලංකා කණ්ඩායම සහ ඉන්දීය කණ්ඩායම අතර පැවැත්වෙන දෙවන විස්සයි විස්ස තරඟයේ කාසිය වාසිය ජයග්‍රහණය කිරීමට ශ්‍රී ලංකා නායකයා සමත් වුණා.\nඒ, අනුව ඔහු තීරණය කළේ පළමුව පන්දු රැකීමටයි.\nඅද තරඟය පැවැත්වෙන්නේ පිතිකරුවන්ගේ පාරාදීසයක් ලෙස සැලකෙන ඉන්දෝර්හි - හොල්කාර් ක්‍රීඩාංගනයේදීයි.\nහොල්කාර් ක්‍රීඩාංගනයේදී ජාත්‍යන්තර පන්දුවාර 20 තරඟයක් පැවැත්වෙන පළමු අවස්ථාව මෙය වීමද විශේෂත්වයක්.\nතරඟාවලිය තුල රැඳී සිටීමට නම් ශ්‍රී ලංකා කාණ්ඩායමට මෙම තරඟය ජයග්‍රහණය කිරීම වැදගත් වනවා.\nඅද තරඟය සඳහා සධීර සමරවික්‍රම සහ චතුරංග ද සිල්වා ශ්‍රී ලංකා කණ්ඩායමට එක්ව ඇති අතර පළමු තරඟයට ක්‍රීඩා කළ විශ්ව ප්‍රනාන්දු සහ දසුන් ශානක අද තරඟයට එක්වන්නේ නැහැ.",
       "URL": "https://www.hirunews.lk/sports/179067/දෙවන-විස්සයි-විස්ස-තරඟයේ-පළමු-වාසිය-ශ්‍රී-ලංකාවට",
       "Category": "Sports",
       "Parent URL": "https://www.hirunews.lk/sports/all-news.php?pageID=271"
}