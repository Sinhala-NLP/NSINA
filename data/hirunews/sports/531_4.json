{
       "Source": "hirunews",
       "Timestamp": "Wednesday, 12 June 2013 - 12:55",
       "Headline": "අද තරගය  ඕස්ට්‍රේලියාවට තීරණාත්මකයි.",
       "News Content": "චැම්පියන්ස් කුසලාන ක්‍රිකට් තරගාවලියේ  ඕස්ට්‍රේලියානු කණ්ඩායම සහභාගී වන තීරණාත්මක තරගයක් අද (12) පැවැත්වෙනවා. තරගාවලියේ අවසන් වටයට බලාපොරොත්තු තබා ගැනීමට නම් නවසීලන්තය සමග අද පැවැත්වෙන තරගය ජයග්‍රහණය කිරීම  ඕස්ට්‍රේලියානු කණ්ඩායමට අනිවාර්ය වනු ඇති. තරගාවලියේ  ඕස්ට්‍රේලියාව සහ එංගලන්තය අතර පැවති පළමු තරගයේදී  ඕස්ට්‍රේලියාව පරාජයට පත්වූයේ ලකුණු 48 කින්. ඒ අනුව, අද දිනයේ  ඕස්ට්‍රේලියානු කණ්ඩායමේ විශේෂ වෙනස්කම් කිහිපයක් සිදුවනු ඇති බවටයි වාර්තා වන්නේ. මේ අතර, ඉන්දීය කණ්ඩායමේ පුහුණුකරු ඩන්කන් ෆ්ලෙචර් හදිසියේ දකුණු අප්‍රිකාවේ පිහිටි සිය නිවස බලා පිටත්ව ගොස් තිබෙනවා. ඒ, සිය මවගේ අවමංගල්‍යය උත්සවයට සහභාගීවීම සඳහායී. ඉන්දියාව සහ පාකිස්තානය අතර සෙනසුරාදා පැවැත්වෙන තරගයේදී ෆ්ලෙචර් කණ්ඩායම සමග එක්වනු ඇති බවයි ඉන්දීය ක්‍රිකට් පාලක මණ්ඩලය සඳහන් කළේ.",
       "URL": "https://www.hirunews.lk/sports/60833/අද-තරගය-ඕස්ට්‍රේලියාවට-තීරණාත්මකයි",
       "Category": "Sports",
       "Parent URL": "https://www.hirunews.lk/sports/all-news.php?pageID=531"
}