{
       "Source": "hirunews",
       "Timestamp": "Monday, 30 October 2017 - 9:46",
       "Headline": "විසයි විස්ස තරඟ ඉතිහාසයේ වේගවත්ම ශතක වාර්තාව අලුත් වෙයි",
       "News Content": "සංචාරක බංග්ලාදේශ කණ්ඩායම සහ දකුණු අප්‍රිකානු කණ්ඩායම සමඟ ඊයේ පැවති පන්දුවාර විස්ස තරඟය ලකුණු 83කින් ජයගන්නට දකුණු අප්‍රිකානුවන් සමත් වුණා.\nතරඟයේ පළමුව පන්දුවට පහරදුන් දකුණු අප්‍රිකානු කණ්ඩායම ලකුණු 224ක් රැස් කළේ පන්දුවාර 20 තුල කඩුලු 04ක් පමණක් දැවී තිබියදීයි.\nමෙහිදී දකුණු අප්‍රිකානු කණ්ඩායමේ මුල් පෙළ පිතිකරු ඩේවිඩ් මිලර් ලෝක වාර්තාවක් පිහිටුවීමට සමත් වුණේ  පන්දුවාර 20 ක්‍රිකට් තරඟ ඉතිහාසයේ වේගවත්ම ශතක ලාභියා බවට පත් වෙමින්.\nඩේවිඩ් මිලර් මෙම තරඟයේදී පන්දු 35කදී සිය ශතකය රැස් කරගැනීමට සමත් වුනේ 2012 වසරේදී නවසීලන්ත ක්‍රීඩක රිචඩ් ලිවී පන්දු 45කදී රැස් කරගෙන තිබු ශතකය දෙවන තැනට දමමින්.\nවිස්සයි විස්ස තරඟ ඉතිහාසය තුල වේගවත්ම ශතක ලැයිස්තුව අතර දකුණු අප්‍රිකානු ක්‍රීඩක ෆෆ් ඩූ ප්ලසි පන්දු 46කදී රැස්කළ ශතකය තුන්වන ස්ථානයේ පසුවනවා.\nඊයේ පැවති තරඟයේ ලකුණු 225ක ඉලක්කයක් හඹා ගිය බංග්ලාදේශ කණ්ඩායම පන්දුවාර 18යි පන්දු 03ක් තුලදී සියලු දෙන දැවී රැස් කර ගැනීමට හැකි වුයේ ලකුණු 141ක් පමණයි.\nඒ අනුව තරඟ දෙකකින් සමන්විත 20 -20 තරඟාවලිය තරඟ දෙකට බිංදුවක් ලෙස ජය ගැනීමට සමත් වුනේ  දකුණු අප්‍රිකානු කණ්ඩායමයි.\nඩේවිඩ් මිලර් තරඟාවලියේ වීරයා සහ අවසන් තරඟයේ වීරයා යන සම්මාන දෙකටම හිමිකම් කීවා.\nඩේවිඩ් මිලර් පිහිටවූ ලෝක වාර්තාව පහතින්.\nrnrnrn\\r\\n\n\\r\\nrnrnrn",
       "URL": "https://www.hirunews.lk/sports/174767/විසයි-විස්ස-තරඟ-ඉතිහාසයේ-වේගවත්ම-ශතක-වාර්තාව-අලුත්-වෙයි",
       "Category": "Sports",
       "Parent URL": "https://www.hirunews.lk/sports/all-news.php?pageID=285"
}