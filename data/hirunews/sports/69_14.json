{
       "Source": "hirunews",
       "Timestamp": "Monday, 25 January 2021 - 13:59",
       "Headline": "ශ්‍රී ලංකා පිතිකරුවන්ගෙන් දියාරු පිත්කරණය හමුවේ එංගලන්තයට පහසු ඉලක්කයක්",
       "News Content": "ශ්‍රී ලංකා කණ්ඩායම සමඟ පැවැත්වෙන දෙවන ටෙස්ට් ක්‍රිකට් තරගයෙන් ජය ගැනීමට සංචාරක එංගලන්ත කණ්ඩායමට ලකුණු 164ක ඉලක්කයක් හිමිව තිබෙනවා.\nතරගයේ කාසියේ වාසිය දිනා ප්‍රථමයෙන් පන්දුවට පහර දුන් ශ්‍රී ලංකා කණ්ඩායම ලකුණු 381 ක් ලබා ගත් අතර ඊට පිළිතුරු ලෙස එංගලන්ත කණ්ඩායමට ලබාගැනීමට හැකි වූයේ ලකුණු 344 ක් පමණයි.\nඅනතුරු එංගලන්ත පළමු ඉනිමට වඩා ලකුණු 37 ක් ඉදිරියෙන් සිට සිය දෙවන ඉනිම ආරම්භ කළ ශ්‍රී ලංකා කණ්ඩායම සියලු දෙනා දැවි ලකුණු 126ක් ලබාගත්තා.\nඑහිදී ලසිත් ඇඹුල්දෙණි ලකුණු 40 ක් රැස්කළ අතර වෙනත් කිසිදු ක්‍රීඩකයෙකුට ලකුණු 20 සීමාව පසු කිරීමට හැකි වූයේ නැහැ.\nශ්‍රී ලංකා ඉනිමේ බිඳවැටුණු කඩුලු දහයම දග පන්දු යවන්නන් ලබාගැනීමත් විශේෂත්වයක් යනවා.\nතරගය පැවැත්වෙන්නේ, ගාල්ල අන්තර්ජාතික ක්‍රිකට් ක්‍රීඩාංගණයේදීයි.",
       "URL": "https://www.hirunews.lk/sports/260668/ශ්‍රී-ලංකා-පිතිකරුවන්ගෙන්-දියාරු-පිත්කරණය-හමුවේ-එංගලන්තයට-පහසු-ඉලක්කයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=69"
}