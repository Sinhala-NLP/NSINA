{
       "Source": "hirunews",
       "Timestamp": "Wednesday, 26 June 2013 - 13:18",
       "Headline": "විනිසුරු ලැයිස්තුවෙන් අසාද් රවුෆ් සහ බිලී බවුඩන් ඉවතට.",
       "News Content": "අන්තර්ජාතික  ක්‍රිකට් සම්මේලනයේ විශිෂ්ඨ පෙල විනිසුරු මඩුල්ලෙන් පාකිස්තාන විනිසුරු  අසාද් රවුෆ් සහ නවසීලන්තයේ බිලී බවුඩන් ඉවත් කර තිබෙනවා. වාර්ෂිකව  සිදුකෙරෙන ඇගයීමට අනුව ඔවුන් ඉවත් කිරීමෙන් පසු ඒ වෙනුවට පත්කර ඇත්තේ  එංගලන්තයේ රිචඞ් ඉලින්වර්ත් සහ  ඕස්ට්‍රේලියාවේ පෝල් රයිෆල් යන  විනිසුරුවන්. බිලී බවුඩන් විනිසුරුවරයා ඉවත් කිරීමට හේතුව පැහැදිලිව  ප්‍රකාශ වී නොමැති වූවත්, තරග පාවාදීම් සම්බන්ධයෙන් පරීක්ෂණ පවත්වන  මුම්බායි පොලිසිය අසාද් රවුෆ් විනිසුරුවරයා පිළිබඳව ද විමර්ෂණය කළ බව සඳහන්  වුණා. ඒ හේතුව නිසාම ඔහු එංගලන්තයේ පැවති චැම්පියන්ස් කුසලාන තරගාවලියේ  විනිසුරු මඩුල්ලට ඇතුළත් වූයේ නැහැ. විනිසුරුවන් 12 දෙනෙකුගෙන් යුත්  අයි.සී.සී. විශිෂ්ඨ පෙළ විනිසුරු මඩුල්ලට ශ්‍රී ලංකාවේ කුමාර් ධර්මසේනද  ඇතුළත්.",
       "URL": "https://www.hirunews.lk/sports/61786/විනිසුරු-ලැයිස්තුවෙන්-අසාද්-රවුෆ්-සහ-බිලී-බවුඩන්-ඉවතට",
       "Category": "Sports",
       "Parent URL": "https://www.hirunews.lk/sports/all-news.php?pageID=528"
}