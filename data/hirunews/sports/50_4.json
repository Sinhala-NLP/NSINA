{
       "Source": "hirunews",
       "Timestamp": "Sunday, 04 July 2021 - 8:56",
       "Headline": "ගෞරවය රැකගන්න ශ්‍රී ලංකා පිල අදත් එක්දින පිටියට",
       "News Content": "එංගලන්තය සමඟ පැවැත්වෙන එක්දින තරඟාවලියේ පළමු තරඟ දෙකම පරාජයට පත්වීමත් සමඟ සිය ගෞරවය ආරක්ෂා කර ගැනීමේ සටනක නිරත වීමටයි අද ශ්‍රී ලංකා කණ්ඩායමට සිදුව ඇත්තේ.\nමේ වනවිටත් 2 ට 0 ක් ලෙස එක්දින තරඟාවලිය එංගලන්ත කණ්ඩායම ජයග්‍රහණය කර අවසන්.\nඑංගලන්තයේ බි්‍රස්ටල් හිදි අද පැවැත්වෙන 03 වන එක්දින තරඟයේදී ධනංජය ද සිල්වා, වනිදු හසරංග සහ දසුන් ශානකගේ පිතිකරණය ශ්‍රී ලංකා කණ්ඩායමට යම් බලාපොරොත්තුවක් ඇතිකරනු ඇති බව විචාරකයන්ගේ අදහසයි.\nමීට පෙර එංගලන්තය සමඟ පැවති විස්සයි විස්ස තරඟාවලියද ශ්‍රී ලංකා කණ්ඩායම පරාජයට පත්වූ අතර, එහිදී දැක්වූ දුර්වල ක්‍රීඩා විලාසය පිළිබඳව ජාතික හා ජාත්‍යන්තර වශයෙන් ඇතිවූයේ දැඩි සංවාදයක්.\nසත්කාරක එංගලන්තය සමගඟ පැවති දෙවන එක්දින තරගය කඩුලු 8කින් පරාජය වීමත් සමග ලෝකෙ වැඩිඩිම එක්දින තරග පරාජය වූ කණ්ඩායම ලෙස ශ්‍රී ලංකා ක්‍රිකට් කණ්ඩායම පත්ව තිබෙනවා.",
       "URL": "https://www.hirunews.lk/sports/276020/ගෞරවය-රැකගන්න-ශ්‍රී-ලංකා-පිල-අදත්-එක්දින-පිටියට",
       "Category": "Sports",
       "Parent URL": "https://www.hirunews.lk/sports/all-news.php?pageID=50"
}