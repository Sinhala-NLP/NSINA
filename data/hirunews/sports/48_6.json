{
       "Source": "hirunews",
       "Timestamp": "Friday, 23 July 2021 - 14:36",
       "Headline": "අවසන් එක්දින තරඟයේ කාසියේ වාසිය ඉන්දියාවට",
       "News Content": "ශ්‍රී ලංකාව සහ ඉන්දියාව අතර තෙවන එක්දින තරඟයේ කාසියේ වාසිය දිනා ගැනීමට ඉන්දීය නායකයා සමත් වුණා\nඒ අනුව ඔහු තීරණය කළේ පළමුව පන්දුවට පහරදීමටයි.\nඉන්දියාව වෙනුවෙන් අද තරඟයේදී ක්‍රීඩකයින් පස් දෙනෙකු එක්දින වරම් හිමිකර ගන්නවා.\nආබාධවලට ලක්වීම හේතුවෙන්, වනිඳු හසරංග සහ කසුන් රාජිත අද තරගයට ක්‍රීඩා නොකරන අතර, ඔවුන් වෙනුවට ප්‍රවීන් ජයවික්‍රම සහ රමේෂ් මෙන්ඩිස් අද තරගයට ක්‍රීඩා කිරීමට නියමිතයි.\nඑමෙන්ම, ලක්ෂාන් සඳකැන් පළමු තරග දෙකේදී නියමිත දක්ෂතා අතරට නොපැමිණීම හේතුවෙන් ඔහු වෙනුවට අකිල ධනංජයද කණ්ඩායම එක්ව තිබෙනවා.",
       "URL": "https://www.hirunews.lk/sports/277802/අවසන්-එක්දින-තරඟයේ-කාසියේ-වාසිය-ඉන්දියාවට",
       "Category": "Sports",
       "Parent URL": "https://www.hirunews.lk/sports/all-news.php?pageID=48"
}