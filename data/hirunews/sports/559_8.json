{
       "Source": "hirunews",
       "Timestamp": "Wednesday, 09 January 2013 - 7:52",
       "Headline": "පිල් හියුස්  ඕස්ට්‍රේලියානු එක්දින කණ්ඩායමට කැඳවයි.",
       "News Content": "සංචාරක ශ්‍රී ලංකා කණ්ඩායම සමග පැවැත්වෙන එක්දින තරගාවලිය සදහා පිතිකරුවෙකු ලෙස පිල් හියුස්  ඕස්ට්‍රේලියානු කණ්ඩායමට කැඳවා තිබෙනවා. එය යහපත් ප්‍රවනතාවක් බවයි ඔස්ට්‍රේලියානු ක්‍රීඩා විචාරකයන් පෙන්වා දෙන්නේ. පිල් හියුස් පළමු පෙළ අවසන් තරග විස්ස තුළ දී සියයට 90ක ලකුණු සාමාන්‍යයක් රඳවා ගැනීමට සමත්ව තිබෙනවා. ඒ අනුවයි ඔහු  ඕස්ට්‍රේලියානු එක්දින කණ්ඩායමට කැඳවා ඇත්තේ. කලක්  ඕස්ට්‍රේලියානු කණ්ඩායමේ තුන් ඉරියව්වෙන්ම දස්කම් දැක්වූ මයිකල් බෙවන්ට පිල් හියුස් සම කිරීම ද විශේෂත්වයක්. දෙරට අතර පළමු එක්දින තරගය ලබන 11 වැනිදා මෙල්බන් හිදී පැවැත්වීමට නියමිතයි.",
       "URL": "https://www.hirunews.lk/sports/51086/පිල්-හියුස්-ඕස්ට්‍රේලියානු-එක්දින-කණ්ඩායමට-කැඳවයි",
       "Category": "Sports",
       "Parent URL": "https://www.hirunews.lk/sports/all-news.php?pageID=559"
}