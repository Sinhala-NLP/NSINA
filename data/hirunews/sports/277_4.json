{
       "Source": "hirunews",
       "Timestamp": "Saturday, 02 December 2017 - 15:45",
       "Headline": "වසර 96 ක් පැරණි ක්‍රිකට් ලෝක වාර්තාවක් බිඳී යයි",
       "News Content": "පළමු පෙළ ක්‍රිකට් තරගයකදී වේගවත්ම ත්‍රිත්ව ශතකය ලබාගත් ක්‍රීඩකයා ලෙසට දකුණු අප්‍රිකාවේ මාර්කෝ මාරිස් වාර්තා අතරට එක්වී තිබෙනවා.\nඒ දකුණු අප්‍රිකාවේ Border සහ Eastern Province කණ්ඩායම් දෙක අතර Buffalo Park හිදී පැවති තරගයකදීයි.\nBorder කණ්ඩායම නියෝනය කරන මාර්කෝ මාරිස් මෙම වාර්තාව පිහිටුවීමෙන් පසු මාධ්‍ය අවත අදහස් දක්වමින් සඳහන් කර ඇත්තේ මෙවැනි ලකුණු සංඛ්‍යාවක් වාර්තා කිරීමට කිසිවකු අපේක්ෂා නොකරන බවයි.\nඔහු මෙම ලකුණු 300 ලබාගෙන ඇත්තේ පන්දු 191 කින්.\nඊට හතරේ පහර 35 ක් සහ හයේ පහර 13 ක් ඇතුලත් වුනා.\nතරගාවලිය ආරම්භයට පෙර තමාගේ අපේක්ෂාව වුයේ පළමු පෙළ තරගවල ලකුණු 500 ඉක්මවා යාම බවයි මාර්කෝ මාරිස් සඳහන් කළේ.\nඑය දැනටමත් සම්පුර්ණ වී ඇති බැවින් තරගාවලියේ ඉදිරි කාලය තුල නව අභියෝග වෙත යාම අපේක්ෂාව බව ඔහු ප්‍රකාශකර තිබෙනවා.\nමෙම වාර්තාව පිහිටුවීමත් සමග වසර 96 ක් පුරා පැවති ලෝක වාර්තාවක් බිඳී ගොස් තිබෙනවා.\nඒ ඔස්ට්‍රේලියාවේ Charles Macartney නොටින්හැම්ශයර් කණ්ඩායමට එරෙහිව 1921 වසරේ පැවති තරගයකදී පන්දු 221 කින් ලකුණු 345 ක් ලබාගෙන තබා තිබු වාර්තාවයි.",
       "URL": "https://www.hirunews.lk/sports/177445/වසර-96-ක්-පැරණි-ක්‍රිකට්-ලෝක-වාර්තාවක්-බිඳී-යයි",
       "Category": "Sports",
       "Parent URL": "https://www.hirunews.lk/sports/all-news.php?pageID=277"
}