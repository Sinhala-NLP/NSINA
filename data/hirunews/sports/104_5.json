{
       "Source": "hirunews",
       "Timestamp": "Sunday, 05 April 2020 - 19:59",
       "Headline": "මිකී ආතර් කණස්සල්ලෙන්",
       "News Content": "කොරෝනා වෛරස් ගෝලීය වසංගතය හේතුවෙන් පොදුවේ ශ්‍රී ලාංකික ජනතාවට මුහුණදීමට සිදුවී ඇති තත්ත්වය පිළිබදව සිය කණස්සල්ල පළ කරන බව ශ්‍රී ලංකා ක්‍රිකට් පිළේ ප්‍රධාන පුහුණුකරු මිකී ආතර් පවසනවා.\nශ්‍රී ලංකා ක්‍රිකට් ආයතනය සමඟ සම්මුඛ සාකච්ඡාවකට එක්වෙමින් ඔහු සඳහන් කළේ පිටියෙන් ඉවත්ව සිටින කාලය තුළ ශ්‍රී ලංකා ක්‍රීඩකයන්ට කායික යෝග්‍යතාව පවත්වාගෙන යාම සඳහා උපදෙස් සහ ක්‍රියාකාරකම් ලබා දී ඇති බවයි.\nඑක් එක් ක්‍රීඩකයාට නිවසේ සිට සිදුකළ හැකි පුහුණු ක්‍රියාකාරකම් ලබාදී ඇති අතර, ඒවා අධීක්ෂණය කිරීමට ද පියවර ගෙන ඇති බව පුහුණුකරු මිකී ආතර් සඳහන් කළා.\nලොව පුරා ක්‍රිකට් ක්‍රීඩාව ඇතුළු සියළු ක්‍රීඩා තරඟ මේ වන විට නතර වී තිබුණ ද ඉදිරි වසරේ ශ්‍රී ලංකා ක්‍රිකට් පිළට මුහුණදීමට ඇති තරඟ පිළිබඳව දැනටමත් අවධානය යොමු කරන බවයි ඔහු වැඩිදුරටත් කියා සිටියේ.",
       "URL": "https://www.hirunews.lk/sports/237999/මිකී-ආතර්-කණස්සල්ලෙන්",
       "Category": "Sports",
       "Parent URL": "https://www.hirunews.lk/sports/all-news.php?pageID=104"
}