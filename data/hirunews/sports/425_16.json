{
       "Source": "hirunews",
       "Timestamp": "Friday, 26 February 2016 - 9:11",
       "Headline": "ලෝක පාපන්දු සම්මේලනයට අද නව සභාපතිවරයෙක්",
       "News Content": "17 වසරක් සභාපති ධුරය හෙබවූ 79 හැවිරිදි සෙප් බ්ලැටර් තනතුරෙන් ඉවත් වීමෙන් පසු නව සභාපතිවරයෙකු තෝරා පත් කර ගැනීම සදහා ලෝක පාපන්දු සම්මේලනය අද ස්විට්සර්ලන්තයේ - සූරිච් නුවරට රැස්වනවා.\nඒ සදහා ලොව පුරා පාපන්දු සම්මේලන නියෝජනය කරන ඡන්දය හිමි සාමාජිකයන් 207 දෙනෙකු සහභාගි වනු ඇති.\nඅපේක්ෂකයන් 5 දෙනෙකු ලෝක පාපන්දු සම්මේලනයේ සභාපති ධුරයට තරග කරන අතර, ඒ අතරින් පෙරමුණේ සිටින්නේ බහරේන පාපන්දු සම්මේලනයේ මෙන්ම ආසියානු පාපන්දු සම්මේලනයේ සභාපතිවරයා වන ෂෙයික් සල්මාන් බින් ඊබ්‍රාහිම් අල් කලීෆා බව සදහන්.",
       "URL": "https://www.hirunews.lk/sports/127181/ලෝක-පාපන්දු-සම්මේලනයට-අද-නව-සභාපතිවරයෙක්",
       "Category": "Sports",
       "Parent URL": "https://www.hirunews.lk/sports/all-news.php?pageID=425"
}