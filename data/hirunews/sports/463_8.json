{
       "Source": "hirunews",
       "Timestamp": "Thursday, 25 June 2015 - 9:08",
       "Headline": "Update : පාකිස්ථානය 2/70",
       "News Content": "ශ්‍රී ලංකාව සහ පාකිස්ථානය අතර දෙවන ටෙස්ට් ක්‍රිකට් තරඟය කොළඹ පී. සරා  ඕවල් ක්‍රීඩාංගණයේදී අද උදෑසන ආරම්භ වුණා. කාසියේ වාසිය දිනූ පාකිස්ථාන පිල පළමුවෙන් පන්දුවට පහරදීමට තීරණය කළ අතර දිවා භෝජනය සඳහා තරඟය නතර කරන විට කඩුලූ දෙකක් දැවී ලකුණු 70 ක් ලබා සිටියා. ගාල්ලේ පැවති පළමු ටෙස්ට් තරඟයේදී පිත්තෙන් සහ පන්දුවෙන් දස්කම් දැක්වූ අසාර් අලි ලකුණු 26 කට දැවී ගිය අතර, අහමඞ් ෂෙෂාඞ් ලබාගත්තේ එක් ලකුණක් පමණයි. දැවී ගිය කඩුලූ දෙකම ලබාගත්තේ ධම්මික ප්‍රසාද් විසින්. දුෂ්මන්ත චමීර අද ආරම්භ වූ මෙම ටෙස්ට් තරඟයේදී ටෙස්ට් වරම් හිමිකරගැනීමද විශේෂත්වයක්.\nUpdate : Thursday, 25 June 2015 - 13:10\n-------------------------------------------\nකාසියේ වාසිය පාකිස්ථානයට\nශ්‍රී ලංකාව සහ පාකිස්ථානය අතර දෙවන ටෙස්ට් ක්‍රිකට් තරඟයේ කාසියේ වාසිය දිනාගත් පාකිස්ථාන පිල පළමුවෙන් පන්දුවට පහරදීමට තීරණය කළා. මෙම තරඟය පී. සරා  ඕවල් ක්‍රීඩාංගණයේදී පැවැත්වෙනවා. අද ආරම්භවන දෙවන ටෙස්ට් තරඟයේදී පන්දු යවන්නෙකු වශයෙන් දුෂ්මන්ත චමීර ටෙස්ට් වරම් ලබනවා. ශ්‍රී ලංකාව සමඟ ගාල්ලේදී පැවති පළමු ටෙස්ට් තරඟයෙන් පාකිස්ථානය කඩුලූ 10 ක ජයක් හිමිකරගත්තා.\nUpdate : Thursday, 25 June 2015 - 9:46\n--------------------------------------\nශ්‍රී ලංකා පාකිස්ථාන දෙවන ටෙස්ට් තරඟය අද\nසංචාරක පාකිස්ථාන කණ්ඩායම සහ ශ්‍රී ලංකා කණ්ඩායම අතර පැවැත්වෙන දෙවන ටෙස්ට් තරඟය අද කොළඹ පී. සරා  ඕවල් ක්‍රීඩාංගණයේදී ආරම්භ වනවා. ටෙස්ට් තරඟ 3 කින් යුත් තරඟාවලියේ පළමු ටෙස්ට් තරඟය කඩුලූ 10 කින් ජයගැනීමට පාකිස්ථාන කණ්ඩායම සමත්වුණා. කෙසේ වෙතත් පළමු තරඟයේ සිදුවූ අඩුපාඩු මඟ හරවා ගනිමින් පකිස්ථානය සමඟ අද ආරම්භවන තරඟයට මුහුණදෙන බවයි ශ්‍රී ලංකා ක්‍රිකට් නායක ඇන්ජලෝ මැතිව්ස් සඳහන් කළේ.",
       "URL": "https://www.hirunews.lk/sports/112061/update-කාසියේ-වාසිය-පාකිස්ථානයට",
       "Category": "Sports",
       "Parent URL": "https://www.hirunews.lk/sports/all-news.php?pageID=463"
}