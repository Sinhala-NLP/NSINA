{
       "Source": "hirunews",
       "Timestamp": "Monday, 17 December 2018 - 10:48",
       "Headline": "ලෝකයම ජයගත් ආසියාවේ කළු සිංහයා ලෝකෙටම ඇහෙන්න කියපු කතාව",
       "News Content": "10 වන වරටත් තායිලන්තයේ බැංකොක් නුවර පැවති ලෝක කාය වර්ධන ශූරතාව දිනාගැනීමට ශ්‍රී ලංකාවේ ලූෂන් පුෂ්පරාජ්ට ඊයේ (16) හැකියාව ලැබුණා.\nලූෂන් මෙම තරඟාවලියට එක්වුණේ කිලෝග්‍රෑම් 100ට වැඩි බර පන්තිය නියෝජනය කරමින්.\nමීට පෙරද අවස්ථා කිහිපයකදී ජාත්‍යන්තර ජයග්‍රහණ රැසක් ශ්‍රී ලංකාවට හිමිකර දීමට ඔහුට හැකියාව ලැබුණා.\nලෝක කාය වර්ධන ශූරතාව දින ගැනීමෙන් අනතුරුව ලූෂන් පුෂ්පරාජ් කියා සිටියේ මෙම ජයග්‍රහණය වෙනුවෙන් ආශිවාද කළ සහ කැපකිරීම් කළ සියලු දෙනාට තමන් ස්තූතිවන්ත වන බවයි.\nහෙට (18) රාත්‍රියේ ඔහු ශ්‍රී ලංකාවට පැමිණීමට නියමිතයි.",
       "URL": "https://www.hirunews.lk/sports/206292/ලෝකයම-ජයගත්-ආසියාවේ-කළු-සිංහයා-ලෝකෙටම-ඇහෙන්න-කියපු-කතාව",
       "Category": "Sports",
       "Parent URL": "https://www.hirunews.lk/sports/all-news.php?pageID=189"
}