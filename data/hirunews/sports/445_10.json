{
       "Source": "hirunews",
       "Timestamp": "Wednesday, 14 October 2015 - 8:44",
       "Headline": "Update : ශ්‍රී ලංකාව 67 / 1",
       "News Content": "සංචාරක බටහිර ඉන්දීය කොදෙව් කණ්ඩායම සහ ශ්‍රී ලංකාව අතර පළමු ටෙස්ට් තරඟය ගාල්ල ජාත්‍යන්තර ක්‍රීඩාංගනයේදී අද (14) ආරම්භ වුණා.  කාසියේ වාසිය දිනූ ශ්‍රී ලංකා නායක ඇන්ජලෝ මැතිව්ස් තීරණය කළේ පළමුව පන්දුවට පහරදීමටයි. ඒ අනුව ශ්‍රී ලංකා කණ්ඩායම දිවා ආහාරය සඳහා තරඟය නතර කරන විට තම පළමු ඉනිම වෙනුවෙන් එක් කඩුල්ලක් දැවී ලකුණු 67 ක් ලබා සිටියා. අද තරඟයේදී මිලින්ද සිරිවර්ධන ශ්‍රී ලංකාව වෙනුවෙන් ටෙස්ට් වරම් හිමිකර ගත්තා. ඔහු ටෙස්ට් වරම් හිමි වූ මෙරට 131 වන ක්‍රීඩකයායි.\nUpdate : Wednesday, 14 October 2015 - 13:00\n-------------------------------------------\nකාසියේ වාසිය ශ්‍රී ලංකාවට\nශ්‍රී ලංකාව සහ බටහිර ඉන්දීය කොදෙව් කණ්ඩායම අතර පළමු ටෙස්ට් තරඟයේ කාසියේ වාසිය අද ශ්‍රී ලංකා කණ්ඩායම දිනා ගනු ලැබුවා. ඒ අනුව මුලින්ම පන්දුවට පහරදීමට ශ්‍රී ලංකා කණ්ඩායමේ නායක ඇන්ජලෝ මැතිව්ස් තීරණය කරා.\nUpdate : Wednesday, 14 October 2015 - 9:44\n---------------------------------------------\nශ්‍රී ලංකා, කොදෙව් පළමු ටෙස්ට් තරඟය අද\nශ්‍රී ලංකාව සහ බටහිර ඉන්දීය කොදෙව් කණ්ඩායම අතර පළමු ටෙස්ට් තරඟය අද ගාල්ල ජාත්‍යන්තර ක්‍රිකට් ක්‍රීඩාංගනයේදී ආරම්භ වනවා. තරඟය පිළිබඳව ඊයේ (13) පැවති මාධ්‍ය හමුවකදී ශ්‍රී ලංකා නායක ඇන්ජලෝ මැතිව්ස් මෙලෙස අදහස් පළ කළා.",
       "URL": "https://www.hirunews.lk/sports/118445/update-කාසියේ-වාසිය-ශ්‍රී-ලංකාවට",
       "Category": "Sports",
       "Parent URL": "https://www.hirunews.lk/sports/all-news.php?pageID=445"
}