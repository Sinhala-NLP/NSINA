{
       "Source": "hirunews",
       "Timestamp": "Monday, 06 April 2020 - 19:52",
       "Headline": "20 - 20 මේ වසරේදී පැවැත්වීමේ බලාපොරොත්තුවක්",
       "News Content": "තවත් මාස 7 කින්  ඕස්ට්‍රේලියාවේදී පැවැත්වීමට නියමිත විස්සයි විස්ස ලෝක කුසලාන තරගාවලිය අවලංගු කිරීම සදහා මෙතෙක් තීරණයක් ගෙන නොමැති බව එහි සංවිධායකයන් පවසනවා.\nකොවිඩ් 19 ගෝලීය වසංගතය හේතුවෙන් ලොව පුරා ක්‍රීඩා තරග රැසක් කල් දමා ඇති නමුදු විස්සයි විස්ස ලෝක කුසලාන තරගාවලිය පැවැත්වීම සදහා පවතින උපරිම අවස්ථාවන් සලකා බලන බවයි විස්සයි විස්ස ලෝක කුසලාන සංවිධායක කමිටුවේ ප්‍රධාන විධායක නික් හෝක්ලි ප්‍රකාශ කළේ.\nමෙවර විස්සයි විස්ස ලෝක කුසලාන තරගාවලිය ඔක්තෝම්බර් 10 වනදා සිට නොවැම්බර් 15 වනදා දක්වා පැවැත්වීමටයි සැලසුම් කර ඇත්තේ.\nමේ අතර, ලසිත් මාලිංගගේ නායකත්වයෙන් යුත් ශ්‍රී ලංකා පිල විස්සයි විස්ස ලෝක කුසලාන ජයග්‍රහණය කර අදට සය වසරක් සපිරෙනවා.\nඒ පිළිබදව මාලිංගගේ මතක සටහන් ශ්‍රී ලංකා ක්‍රිකට් සිහිපත් කළේ ට්විටර් සටහනක් තබමින්.",
       "URL": "https://www.hirunews.lk/sports/238069/20-20-මේ-වසරේදී-පැවැත්වීමේ-බලාපොරොත්තුවක්",
       "Category": "Sports",
       "Parent URL": "https://www.hirunews.lk/sports/all-news.php?pageID=104"
}