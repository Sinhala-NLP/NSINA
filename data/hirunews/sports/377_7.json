{
       "Source": "hirunews",
       "Timestamp": "Sunday, 23 October 2016 - 8:00",
       "Headline": "Update- බංග්ලාදේශය ජයගනීද",
       "News Content": "සංචාරක එංගලන්ත පිල සහ බංග්ලාදේශය අතර චිතගොං හි පැවැත්වෙන පළමු ටෙස්ට් තරඟයේ හතරවන  දිනය වන අද එංගන්ත පිලේ දෙවන ඉනිමලකුණු 240 කට සීමා කිරීමට බංග්ලාදේශ පන්දු යවන්නන් සමත්වුණා.\nශකිබ් අල් හසන් එහිදී එංගලන්ත කඩුලු  5 ක් බිඳ හෙලුවේ ලකුණු 85 ක් ලබාදෙමින්.\nඑංගලන්තය පළමු ඉනිම සඳහා ලකුණු 293 ක් රැස් කළ අතර, බංග්ලාදේශය මුල් ඉනිම සඳහා ලකුණු 248 ක් ලබාගත්තා.\nමේ අනුව බංග්ලාදේශ පිලට ජයග්‍රහණය සඳහා ලකුණු 286 ක ඉලක්කයක් ලැබී තිබෙනවා.\nඔවුන් අද දිවා භෝජනය සඳහා තරඟය නතර කරන විට කඩුලු  2 ක් දැවී ලකුණු 86 ක් ලබා සිටියා.\nඒ අනුව බංග්ලාදේශය ජයග්‍රහණය සඳහා තවත් ලකුණු 200 ක් රැස් කළ යුතුයි.\nUpdate-Sunday, October 23, 2016 01.15 pm\n-----------------------------------------------------------------\nසංචාරක එංගලන්ත පිල සහ බංග්ලාදේශය අතර චිතගොං හි පැවැත්වෙන පළමු ටෙස්ට් තරඟයේ තුන්වන දිනය අවසන් වනවිට කණ්ඩායම් දෙකම සම මට්ටමේ දස්කම් දැක්වීමට සමත්වී සිටිනවා.\nපළමු ඉනිමේදී ලකුණු 293 ක් ලබාගත් එංගලන්තය ඊයේ තුන්වන දිනය අවසානයේදී දෙවන ඉනිම සඳහා කඩුලු අටක් දැවී ලබාසිටි ලකුණු සංඛ්‍යාව 228ක්.\nබෙන් ස්ටෝක්ස් එහිදී ලකුණු 85 ක් ලැබූ අතර,  ශකිබ් අල් හසන් ලකුණු 79 කට කඩුලු 5 ක් බිඳ හෙලුවා.\nබංග්ලාදේශය පළමු ඉනිම සඳහා ලකුණු 248 ක් රැස් කළා.\nමේ අනුව දෙවන ඉනිමේදී එංගලන්තය කඩුලු දෙකක් අතැතිව බංග්ලාදේශයට වඩා ලකුණු 273 ක් ඉදිරියෙන් සිටිනවා.",
       "URL": "https://www.hirunews.lk/sports/145850/update-බංග්ලාදේශය-ජයගනීද",
       "Category": "Sports",
       "Parent URL": "https://www.hirunews.lk/sports/all-news.php?pageID=377"
}