{
       "Source": "hirunews",
       "Timestamp": "Saturday, 22 August 2015 - 8:30",
       "Headline": "දෙවන තරඟයේ තුන් වන දිනය අද",
       "News Content": "ශ්‍රී ලංකාව සහ ඉන්දියාව අතර කොළඹ පී. සරා  ඕවල් ක්‍රීඩාංගණයේ පැවැත්වෙන ටෙස්ට් තරඟයේ දෙවන දිනය ඊයේ නිමා වන විට පළමු ඉනිම ක්‍රීඩා කරන ශ්‍රී ලංකා කණ්ඩායම කඩුලූ 3 ක් දැවී ලකුණු 140 ක් ලබා සිටියා. ඒ, ඉන්දියාව පළමු ඉනිමේදී සියලූ දෙනා දැවී ලබා ගත් ලකුණු 393ට පිළිතුරු ලෙසයි.\nශ්‍රී ලංකාව වෙනුවෙන් කෞශාල් සිල්වා ලකුණු 51ක් ලබා ගත් අතර තම සමු ගැනීමේ ටෙස්ට් තරඟයට සහභාගි වන කුමාර් සංගක්කාර පළමු ඉනිමේදී ලබා ගත්තේ ලකුණු 32ක් පමණයි. නොදැවී ලකුණු 28ක් ලබා සිටින ලහිරු තිරිමාන්න සහ නොදැවී ලකුණු 19ක් ලබා සිටින නායක ඇන්ජලෝ මැතිව්ස් කඩුල්ලේ රැදී සිටිනවා. ශ්‍රී ලංකා පිළ මුල් ඉනිමේදී තවමත් පසුවන්නේ ඉන්දියාවට වඩා ලකුණු 253ක් පිටුපසින්.",
       "URL": "https://www.hirunews.lk/sports/115264/දෙවන-තරඟයේ-තුන්-වන-දිනය-අද",
       "Category": "Sports",
       "Parent URL": "https://www.hirunews.lk/sports/all-news.php?pageID=455"
}