{
       "Source": "hirunews",
       "Timestamp": "Saturday, 14 November 2020 - 12:59",
       "Headline": "දඹුල්ල ෆ්‍රැන්චයිස් කණ්ඩායම සචින් ජෝෂි මිලදී ගනී",
       "News Content": "ලබන 26 වනදා ආරම්භවීමට නියමිත එල්.පී.එල්. ක්‍රිකට් තරගාවලියට ක්‍රීඩා කරන දඹුල්ල ෆ්‍රැන්චයිස් කණ්ඩායම බොලිවුඞ් නළුවෙකු වන සචින් ජෝෂි විසින් මිලදී ගෙන තිබෙනවා.\nඒ අනුව කණ්ඩායම් පහක් ක්‍රීඩාකරන තරගාවලියේ කණ්ඩායමක් මිලදී ගත් දෙවන ඉන්දීය ජාතිකයා වන්නේ සචින් ජෝෂියි. මීට පෙර මහනුවර කණ්ඩායම බොලිවුඞ් නළු සල්මන් ඛාන්ගේ සොහොයුරා වන සොහිල් ඛාන් විසින් මිලදීගනු ලැබුවා.\nමේ අතර දකුණු අප්‍රිකාවේ හිටපු ක්‍රිකට් ක්‍රීඩකයෙකු වන හර්ෂල් ගිබ්ස් ට්විටර් පණිවුඩයක් නිකුත් කරමින් සඳහන් කළේ තරගාවලියේ විස්තර විචාරකයෙකු ලෙස එක්වීමට සිටි තමන් ඉන් ඉවත්වන බවයි.",
       "URL": "https://www.hirunews.lk/sports/254697/දඹුල්ල-ෆ්‍රැන්චයිස්-කණ්ඩායම-සචින්-ජෝෂි-මිලදී-ගනී",
       "Category": "Sports",
       "Parent URL": "https://www.hirunews.lk/sports/all-news.php?pageID=78"
}