{
       "Source": "hirunews",
       "Timestamp": "Saturday, 17 August 2013 - 19:31",
       "Headline": "අන්තර් පළාත් විස්සයි විස්ස ශූරතාවය කඳුරටට.",
       "News Content": "අන්තර් පළාත් විස්සයි විස්ස ක්‍රිකට් තරගාවලියේ ශූරතාව දිනා ගැනීමට කඳුරට කණ්ඩායම අද සමත් වුණා. ඒ, අද (17) ආර්.ප්‍රේමදාස ක්‍රීඩාංගනයේ පැවති අවසන් මහා තරගයේදී බස්නාහිර කණ්ඩායම කඩුළු 07 කින් පරාජයට පත්කරමින්. තරගයේ මුලින් පන්දුවට පහරදුන් බස්නාහිර කණ්ඩායම නියමිත පන්දුවාර විස්ස අවසානයේ කඩුළු 07 ක් දැවී ලකුණු 109 ක් රැස්කළා. නායක ඇන්ජලෝ මැතිව්ස් ලකුණු 53 යි. ලකුණු 110 ක ජයග්‍රාහී ඉලක්කයක් හඹාගිය කඳුරට කණ්ඩායම පන්දුවාර 17 ක් අවසානයේ කඩුළු 03 ක් පමණක් දැවී ලකුණු 113 ක් ලබා සිය ජයග්‍රහණය වාර්තා කළා. ඒ අනුව ඉන්දියාවේ පැවැත්වෙන චැම්පියන්ස් ලීග් විස්සයි විස්ස තරගාවලිය සඳහා අද තරගාවලිය ජයග්‍රහණය කළ කඳුරට කණ්ඩායම සුදුසුකම් ලබා ගත්තා.",
       "URL": "https://www.hirunews.lk/sports/65284/අන්තර්-පළාත්-විස්සයි-විස්ස-ශූරතාවය-කඳුරටට",
       "Category": "Sports",
       "Parent URL": "https://www.hirunews.lk/sports/all-news.php?pageID=519"
}