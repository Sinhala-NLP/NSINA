{
       "Source": "hirunews",
       "Timestamp": "Monday, 16 March 2015 - 12:17",
       "Headline": "ඩිල්ෂාන් එක්ක කුසල් එයිද ?",
       "News Content": "2015 ලෝක කුසලාන තරඟාවලියේ මුලික වට සියල්ල අවසන් වූ අතර අර්ධ අවසන් පුර්ව වටය සඳහා කණ්ඩායම් තෝරාපත් කර ගෙන ද අවසන්.ඒ අනුව ශ්‍රී ලංකාව සහ දකුණු අප්‍රිකාව අතර පළමු අර්ධ අවසන් පුර්ව තරඟය මාර්තු 18 වන දින ඕස්ට්‍රේලියාවේ සිඩිනි ක්‍රීඩාංගනයේ පැවැත්වේ. ශ්‍රී ලංකා ක්‍රිකට් කණ්ඩායමේ වර්තමාන තත්ත්වය හොඳ මට්ටමක පැවතුනද තිලකරත්න ඩිල්ෂාන්ගේ සහයට පැමිණෙන ආරම්භක පිතිකරු කවුද යන්න ප්‍රේක්ෂක අපට තවමත් ප්‍රෙහෙලිකාවක්.මන්ද යත් ආරම්භක පිතිකරු ලෙස ළහිරු තිරිමාන්න යොදා ගැනීම ඒ තරම් සාර්ථක නොවූ බැවිනි.දැනට ශ්‍රී ලංකා සංචිතයේ ඩිල්ෂාන් හැර ආරම්භක පිතිකරු ලෙස යොදා ගත හැකි ක්‍රීඩකයින් හතර දෙනෙක් සිටියි.ඒ මහේල ජයවර්ධන,කුසල් ජනිත් පෙරේරා,උපුල් තරංග සහ ළහිරු තිරිමාන්නයි.මින් සියලුම ක්‍රීඩකයින් ආරම්භක පිතිකරු ලෙස යොදා ගැනීමේ අවස්ථා සාර්ථක වී ඇති අතර කුසල් ජනිත් පෙරේරා දකුණු අප්‍රිකාව සමඟ ක්‍රීඩා කළ තරඟ වල මැනවින් ක්‍රීඩා කර තිබේ.එම නිසා ඔහුව මෙම තරඟයේ ඩිල්ෂාන් සමඟ ආරම්භක පිතිකරු ලෙස යොදා ගැනීමට බොහෝ ඉඩකඩ තිබේ.",
       "URL": "https://www.hirunews.lk/sports/105568/ඩිල්ෂාන්-එක්ක-කුසල්-එයිද",
       "Category": "Sports",
       "Parent URL": "https://www.hirunews.lk/sports/all-news.php?pageID=481"
}