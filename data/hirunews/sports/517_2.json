{
       "Source": "hirunews",
       "Timestamp": "Thursday, 29 August 2013 - 16:20",
       "Headline": "සංගක්කාර කඳුරට තෝරා ගනී.",
       "News Content": "මෙවර චැම්පියන්ස් ලීග් පන්දුවාර විස්ස ක්‍රිකට් තරගාවලියේදී තමන් ශ්‍රී ලංකාවේ කඳුරට මෙරූන්ස් කණ්ඩායම නියෝජනය කරන්නට තීරණය කළ බව කුමාර් සංගක්කාර පවසනවා. තමන් ගත් තීරණය ඊමේල් පණිවුඩයක් මගින් අයි.පී.එල්. සහ චැම්පියන්ස් ලීග් තරග සංවිධායකයින්ට දැන්වූ බවයි සංගක්කාර හිරු ප්‍රවෘත්ති අංශයට පැවසුවේ. සිය අවසන් තීරණය ශ්‍රී ලංකා ක්‍රිකට් ආයතනය වෙත දැන්වූ බවද සංගක්කාර ප්‍රකාශ කළා. සංගක්කාරගේ තීරණය පිළිබඳව පසුගිය දිනවල අර්බුදකාරී තත්ත්වයක් පැවති අතර, මෙම අර්බුදය දුරදිග ගියේ ශ්‍රී ලංකා ක්‍රිකට් ආයතනයේ අදුරදර්ශී ක්‍රියා පිළිවෙත නිසා බවයි සංගක්කාර හිරු ප්‍රවෘත්ති අංශයට ප්‍රකාශ කළේ.\n[MP3]s66108[/MP3]",
       "URL": "https://www.hirunews.lk/sports/66108/සංගක්කාර-කඳුරට-තෝරා-ගනී",
       "Category": "Sports",
       "Parent URL": "https://www.hirunews.lk/sports/all-news.php?pageID=517"
}