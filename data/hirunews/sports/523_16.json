{
       "Source": "hirunews",
       "Timestamp": "Tuesday, 23 July 2013 - 7:42",
       "Headline": "දෙවන ගැටුම අදයි.",
       "News Content": "සංචාරක දකුණු අප්‍රිකානු කණ්ඩායම සහ ශ්‍රී ලංකාව අතර දෙවැනි එක්දින තරගය කොළඹ ආර්. ප්‍රේමදාස ජාත්‍යන්තර ක්‍රිකට් ක්‍රීඩාංගණයේ දී අද (23) පැවැත්වෙනවා. මෙම තරගයේ දී දකුණු අප්‍රිකානු කණ්ඩායමේ සුපිරි පිතිකරු හෂීම් අම්ලා යළි කණ්ඩායමට එක්වීමට නියමිතයි. පළමු තරගයට සහභාගි වූ ශ්‍රී ලංකා කණ්ඩායම වෙනසකින් තොරව අද (23) පැවැත්වෙන තරගයට සහභාගි වනු ඇති බවයි ක්‍රීඩා ආරංචි මාර්ග තහවුරු කළේ. ඊයේ (22) කොළඹ පැවැති මාධ්‍ය හමුවකදී අද පැවැත්වෙන තරගයේ දී ශ්‍රී ලංකා කණ්ඩායමේ නායකත්වය හොඹවන දිනේෂ් චන්දිමාල් දැක්වූයේ මෙවන් අදහසක්.\n[MP3]s63562[/MP3]\nශ්‍රී ලංකාව සහ දකුණු අප්‍රිකාව අතර පසුගිය දා පැවැති පළමු එක්දින ක්‍රිකට් තරගය ලකුණු 180කින් ජයග්‍රහණය කිරීමට ශ්‍රී ලංකා කණ්ඩායම සමත් වුණා.",
       "URL": "https://www.hirunews.lk/sports/63562/දෙවන-ගැටුම-අදයි",
       "Category": "Sports",
       "Parent URL": "https://www.hirunews.lk/sports/all-news.php?pageID=523"
}