{
       "Source": "hirunews",
       "Timestamp": "Monday, 30 March 2015 - 9:03",
       "Headline": "ක්‍රිකට් ලොව සැබෑ ජයග්‍රාහකයා ඕස්ට්‍රේලියාවයි - බෝඩර්",
       "News Content": "එක්දින ක්‍රිකට් පිටියේ ලොව මෙතෙක් බිහිවූ සැබෑ ජයග්‍රාහකයා  ඕස්ට්‍රේලියාව බව එරට හිටපු ක්‍රිකට් නායකයෙකු වන ඇලන් බෝඩර් පවසනවා. 1987, 1999, 2003, 2007 සහ 2015 යන වර්ෂවල ලෝක ශූරයන් වීමෙන් ඒ බව ඔප්පු කර ඇති බවයි ඇලන් බෝඩර් පවසන්නේ. ලෝක කුසලාන අවසන් මහා තරඟ 7 කට සුදුසුකම් ලැබීම සහ ඉන් තරඟ 5 ක් ජයග්‍රහණය කරමින් ශූරතාව දිනාගැනීමෙන් තබා ඇති වාර්තාව ලොව වෙන කිසිදු කණ්ඩායමකට ලබාගැනීමට හැකිවූ ජයග්‍රහණයක් නොවන බව ඇලන් බෝඩර් එහිදී වැඩිදුරටත් පෙන්වා දෙනවා. මේ අතර ලෝක කුසලාන ක්‍රිකට් තරඟාවලිය අවසන්වීමත් සමගම ජාත්‍යන්තර ක්‍රිකට් කවුන්සිලය නිකුත් කළ නවතම එක්දින ක්‍රිකට් ශ්‍රේණිගතකිරීම්වලද පෙරමුණේ සිටීමට ලෝක ශූර  ඕස්ට්‍රේලියාව සමත්වී තිබෙනවා.",
       "URL": "https://www.hirunews.lk/sports/106522/ක්‍රිකට්-ලොව-සැබෑ-ජයග්‍රාහකයා-ඕස්ට්‍රේලියාවයි-බෝඩර්",
       "Category": "Sports",
       "Parent URL": "https://www.hirunews.lk/sports/all-news.php?pageID=478"
}