{
       "Source": "hirunews",
       "Timestamp": "Wednesday, 19 September 2018 - 9:33",
       "Headline": "සංගාගෙන් පාකිස්ථානයට තල්ලුවක්",
       "News Content": "ආසියානු කුසලාන තරඟාවලියේ \\'ඒ\\' කාණ්ඩයේ තියුණු තරඟයක් අද (19)  පැවැත්වෙනවා.\nඒ ආසියාවේ ප්‍රබලතම කණ්ඩායම් දෙකවන ඉන්දියාව සහ පකිස්ථානය අතරයි.\nඅද පැවැත්වෙන තරඟය ඉතා තියුණු මුහුණුවරක් ගනු ඇති බවයි විචාරකයින්ගේ මතය වී ඇත්තේ.\nමේ අතර පාකිස්ථාන කණ්ඩායම සහ හොංකොං කණ්ඩායම අතරපසුගියදා පැවති තරඟයෙන් අනතුරුව පාකිස්ථාන ක්‍රීඩකයින් වන බාබර් අසාම්ට සහ උස්මාන් ශින්වාරි හට අද පැවැත්වෙන තරඟය වෙනුවෙන් ශ්‍රී ලංකා කණ්ඩායමේ හිටපු නායක කුමාර් සංගක්කාර වැදගත් උපදෙස් කිහිපයක් ලබාදී ඇති බව පකිස්ථාන මාධ්‍ය වාර්තා කරනවා.\nමේ පිළිබඳව පාකිස්තාන සුපර් ලීග් නිල ට්විටර් ගිණුම සඳහන් කර තිබුණේ සන්සුන්ව සිටිමින් තම ආවේගයන් පාලනය කර ගන්නා ලෙස සංගක්කාර මෙම ක්‍රීඩකයන් දෙදෙනාට උපදෙස් දී තිබූ බවයි.",
       "URL": "https://www.hirunews.lk/sports/200237/සංගාගෙන්-පාකිස්ථානයට-තල්ලුවක්",
       "Category": "Sports",
       "Parent URL": "https://www.hirunews.lk/sports/all-news.php?pageID=206"
}