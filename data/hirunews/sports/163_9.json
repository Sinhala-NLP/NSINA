{
       "Source": "hirunews",
       "Timestamp": "Tuesday, 07 May 2019 - 7:33",
       "Headline": "මන්ධනාගේ පිත්තේ පිහිටෙන් IPL කාන්තා තරඟාවලියේ පළමු ජය Trailblazers කණ්ඩායමට",
       "News Content": "ඉන්දීය ප්‍රිමියර් ලිග් තරඟාවලියට සමඟාමිව පැවැත්වෙන කාන්තා තරඟාවලිය ඊයේ (06) ඉන්දියාවේ ජායිපුර් හිදී ආරම්භ වුණා.\nඑහි පළමු තරඟය ලෙස පැවැත්වුණේ Trailblazers කණ්ඩායම සහ Supernovas කණ්ඩායම අතරයි.\nකාසියේ වාසිය දිනාගත් Supernovas කණ්ඩායම තීරණය කළේ පළමුව පන්දුවට පහර දීමටයි.\nඒ අනුව ඔවුන් පන්දුවාර 20 අවසානයේ ලකුණු 140ක් ලබා ගත් අතර Trailblazers නායක Smriti Mandhana කණ්ඩායම වෙනුවෙන් පන්දු 67කදී ලකුණු 90ක් ලබා ගැනීමට සමත් වුණා. ඊට හතරේ පහරවල් 10ක් සහ හයේ පහරවල් 3ක් ඇතුලත්.\nපන්දු යැවීමේදී Supernovas කණ්ඩායම වෙනුවෙන් Radha Yadav ලකුණු 28කට කඩුලු 2ක් දවා ගැනීමට සමත් වුණා.\nලකුණු 141ක ඉලක්කයක් හඹා ගිය Supernovas කණ්ඩායම පන්දුවාර 20 අවසානයේ ලබා ගත හැකි වුයේ කඩුලු 6ක් දැවී ලකුණු 138ක් පමණයි.\nඑහිදී ශ්‍රී ලංකා කාන්තා ජාතික කණ්ඩායමේ චමරි අතපත්තු පන්දු 34කදී ලකුණු 26ක් ලබා ගත්තා.\nSupernovas කණ්ඩායමේ නායක Harmanpreet Kaur නොදැවී ලකුණු 46ක් ලබා ගැනීමට සමත් වු අතර ඒ අනුව Trailblazers කණ්ඩායම ලකුණු 2ක තියුණු ජයක් ලබා ගැනීමට සමත් වුණා.",
       "URL": "https://www.hirunews.lk/sports/215900/මන්ධනාගේ-පිත්තේ-පිහිටෙන්-ipl-කාන්තා-තරඟාවලියේ-පළමු-ජය-trailblazers-කණ්ඩායමට",
       "Category": "Sports",
       "Parent URL": "https://www.hirunews.lk/sports/all-news.php?pageID=163"
}