{
       "Source": "hirunews",
       "Timestamp": "Tuesday, 03 March 2020 - 7:54",
       "Headline": "නුවන් ප්‍රදීප් සහ ධනංජය ගැන ක්‍රිකට් ආයතනයෙන් විශේෂ නිවේදනයක්",
       "News Content": "බටහිර ඉන්දීය කොදෙව් පිළ සමඟ පැවති තුන් වන එක්දින තරඟයේදී කායික ආබාධයකට ලක්වූ වේග පන්දු යවන ක්‍රීඩක නුවන් ප්‍රදීප් සති 06ක කාලයක් සඳහා විවේක ගන්වන බව ශ්‍රී ලංකා ක්‍රිකට් නිවේදනය කළා.\nඔහු වෙනුවට කොදෙව් පිළ සමඟ පැවැත්වෙන විස්සයි විස්ස තරඟ සඳහා අසිත ප්‍රනාන්දු කණ්ඩායමට එක්වනු ඇති.\nඑක්දින තරගාවලියේදී තුවාල ලැබූ ධනංජය ද සිල්වා ද කොදෙව් පිළ සමඟ පැවැත්වෙන විස්සයි විස්ස තරගාවලියට සහභාගි නොවන බවයි ශ්‍රී ලංකා ක්‍රිකට් වැඩිදුරටත් සඳහන් කළේ.\nඑමෙන්ම, අයි.සී.සී. ටෙස්ට් ශූරතා තරගාවලියට අදාළ ටෙස්ට් තරඟ දෙකක චාරිකාවක් සඳහා එංගලන්ත ක්‍රිකට් පිළ අද දිවයිනට පැමිණෙනවා.\nඑංගලන්තය සහ ශ්‍රී ලංකාව අතර පළමු ටෙස්ට් තරඟය ලබන 19 වන දා සිට ගාල්ලේ දී පැවැත්වෙන අතර දෙවන ටෙස්ට් තරඟය කොළඹ එස්.එස්.සී. ක්‍රීඩාංගණයේදී ආරම්භ වන්නේ ලබන 27 වන දායි.",
       "URL": "https://www.hirunews.lk/sports/235666/නුවන්-ප්‍රදීප්-සහ-ධනංජය-ගැන-ක්‍රිකට්-ආයතනයෙන්-විශේෂ-නිවේදනයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=109"
}