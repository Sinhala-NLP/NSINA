{
       "Source": "hirunews",
       "Timestamp": "Wednesday, 03 May 2017 - 10:40",
       "Headline": "දිල්ලි පිළට කඩුලු  06ක ජයක්",
       "News Content": "ඉන්දීය ප්‍රිමියර් ලීග් තරඟාවලියට අදාලව ඊයේ පැවති තවත් තරඟයකින් සන්රයිසස් හයිද්‍රබාද් කණ්ඩායම පරදවා කඩුලු  06ක ජයක් ලැබීමට දිල්ලි ඩෙයාර් ඩෙවිල්ස් කණ්ඩායම සමත් වුණා.\nකාසියේ වාසිය දිනූ දිල්ලි කණ්ඩායම සන් රයිසස් කණ්ඩායමට පළමුව පන්දුවට පහර දීමට ආරාධනා කර අතර ඒ අනුව නියමිත පන්දුවාර 20 අවසානයේදී කඩුලු 03ක් දැවී ඔවුන් රැස්කළ ලකුණු සංඛ්‍යාව 185ක්.\nපිළිතුරු ඉනිම ක්‍රිඩා කළ දිල්ලි කණ්ඩායම පන්දුවාර 19යි එක් පන්දුවක් අවසානයේදී මෙම සීමාව පසුකර ගියේ කඩුළු 04ක් පමණක් දැවී තිබියදීයි.\nමේ අතර සන්රයිසස් හයිද්‍රබාද් කණ්ඩායමේ නායක ඩේවිඩ් වොනර්ගේ රිවස්වීප් පහර, මෙවර ඉන්දීය ප්‍රිමියර් ලීග් තරඟාවලියේ බොහෝ දෙනෙකුගේ අවධනයට යොමුවූ පහරක් බවට පත්ව තිබෙනවා.\nඊයේ පැවති තරඟයේදීත් වෝනර්, දිල්ලි කණ්ඩායමේ පන්දුවයවන ක්‍රීඩක ජයන්ත්ගේ පන්දුවකට අගනා රිවස්වීප් පහරකින් ලකුණු 06ක් ලබා ගන්නේ ප්‍රේක්ෂකාගාරය උණුසුම් කරමින්.\nඑම අවස්ථාව පහතින්.",
       "URL": "https://www.hirunews.lk/sports/160494/දිල්ලි-පිළට-කඩුලු-06ක-ජයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=334"
}