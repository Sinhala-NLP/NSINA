{
       "Source": "hirunews",
       "Timestamp": "Friday, 09 June 2017 - 13:55",
       "Headline": "කුසල් වෙනුවට ධනංජය ද සිල්වා එංගලන්තයට",
       "News Content": "ආබාධයකට ලක්වු කුසල් ජනිත් පෙරේරා වෙනුවෙන් පිතිකරු ධනංජය ද සිල්වා එංගලන්තයට යැවීමට ශ්‍රී ලංකා ක්‍රිකට් ආයතනය පියවර ගෙන තිබෙනවා.\nඅතිරේක ක්‍රීඩකයන් ලෙස සිටි ධනුෂ්ක ගුණතිලක, චාමර කපුගෙදර ආබාධයකට ලක්වීම හේතුවෙන් කණ්ඩායමට එක්කර ගැනුනා.\nආබාධයකට ලක්වීම හේතුවෙන් ඊයේ තරගයේදී කුසල් පෙරේරා පිටියෙන් ඉවත්වු අතර ඔහු ඒ වන විට ලබාසිටි ලකුණු සංඛ්‍යාව 47 ක්.\nමේ අතර ආබාධයකට ලක්වු කුසල් ජනිත් පෙරේරා අද දිනයේ පරීක්ෂණ කිහිපයකට ලක් කිරීමට ද නියමිත බවයි ශ්‍රී ලංකා ක්‍රිකට් ආයතනය සඳහන් කළේ.\nඑක්දින තරග 16කදී ශ්‍රීලංකා කණ්ඩායම නියෝජනය කර ඇති ධනංජය ද සිල්වා රැස් කරගෙන ඇති ලකුණු සංඛ්‍යාව 334ක්.\nමේ අතර අතිරේක ක්‍රීඩකයකු ලෙස දිල්රුවන් පෙරේරා ද ශ්‍රී ලංකා සංචිතයට එක්වීම සඳහා එංගලන්තය බලා පිටත්ව යනු ඇති.",
       "URL": "https://www.hirunews.lk/sports/163180/කුසල්-වෙනුවට-ධනංජය-ද-සිල්වා-එංගලන්තයට",
       "Category": "Sports",
       "Parent URL": "https://www.hirunews.lk/sports/all-news.php?pageID=327"
}