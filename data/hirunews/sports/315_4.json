{
       "Source": "hirunews",
       "Timestamp": "Monday, 17 July 2017 - 13:44",
       "Headline": "සිම්බාබ්වේ කණ්ඩායම ලකුණු 387 ක් ඉදිරියෙන්",
       "News Content": "සංචාරක සිම්බාබ්වේ කණ්ඩායම සහ ශ්‍රී ලංකාව අතර පැවැත්වෙන ටෙස්ට් තරගයේ සිම්බාබ්වේ කණ්ඩායම දෙවන ඉනිමට සියලු දෙනා දැවී ලකුණු 377ක් ලබා ගත්තා.\nඒ අනුව සිම්බාබ්වේ කණ්ඩායම ශ්‍රී ලංකා කණ්ඩායමට වඩා ලකුණු 387ක් ඉදිරියෙන් සිටිනවා.\nසිම්බාබ්වේ දෙවැනි ඉනිම වෙනුවෙන් ශිකන්ධර් රාසා ලකුණු 127ක් රැස් කිරීමට සමත් වුණා.\nග්‍රෑම් ක්රැමර් ලකුණු 68යි.\nශ්‍රීලංකා කණ්ඩායම වෙනුවෙන් දක්ෂ පන්දු යැවීමක නිරත වූ රංගන හේරත් ලකුණු 133කට කඩුලු 06ක් බිද දැමුවා.\nරංගන හේරත් ටෙස්ට් තරඟවලදී අවස්ථා 30කදී කඩුලු 05 බැගින් දවාගෙන ඇති අතර හේරත්ගේ මෙම කඩුලු 06ත් සමග ටෙස්ට් තරඟ වලදී කඩුලු 05 බැගින් දවාගත් අවස්ථා ගණන 31ක් බවට පත් වනවා.\nදිල්රුවන් පෙරේරා සිම්බාබ්වේ කණ්ඩායමේ කඩුලු 03ක් බිද දැමු අතර වේග පන්දුයවන ක්‍රීඩක ළහිරු කුමාර එක් කඩුල්ලක් දවා ගත්තා.\nඒ අනුව මෙම තරගය ජයග්‍රහණය කිරීමට නම් ශ්‍රී ලංකා කණ්ඩායමට ලබා ගත යුතු ලකුණු සංඛ්‍යාව 388ක්.",
       "URL": "https://www.hirunews.lk/sports/166076/සිම්බාබ්වේ-කණ්ඩායම-ලකුණු-387-ක්-ඉදිරියෙන්",
       "Category": "Sports",
       "Parent URL": "https://www.hirunews.lk/sports/all-news.php?pageID=315"
}