{
       "Source": "hirunews",
       "Timestamp": "Thursday, 01 February 2018 - 17:20",
       "Headline": "තරග තහනමකට ලක්වූ ප්‍රබලයෙක් යළි පිටියට",
       "News Content": "තරග තහනමකට ලක්ව සිටි බටහිර ඉන්දීය කොදෙව් පිතිකරු ඇන්ඩ්‍රි රසල් යළිත් ක්‍රිකට් පිටියට පැමිණ තිබෙනවා.\nතහනම හේතුවෙන් වසරක පමණ කාලයක් පිටියෙන් ඈත්ව සිටි ඔහු ප්‍රාන්ත තරගාවලියක් වෙනුවෙන් ක්‍රීඩා කිරීමට නියමිත බවයි ක්‍රිකට් පුවත් සේවාවල දැක්වෙන්නේ.\nJamaica කණ්ඩායම නියෝජනය කරන ඔහුගේ මෙවර ප්‍රතිවාදී කණ්ඩායම වී ඇත්තේ Leeward Islands කණ්ඩායමයි.\nඑම තරගය ලබන සිකුරාදා ඇන්ටිගුආ හිදී පැවැත්වෙනවා.\nඇන්ඩ්‍රි රසල්ට එල්ලවු චෝදනා හේතුවෙන් කොදෙව් ක්‍රිකට් පාලක මණ්ඩලය තහනමක් පනවනු ලැබුවේ පසුගිය වසරේ ජනවාරි 31 වනදා සිට මෙම වසරේ ජනවාරි 30 වනදා දක්වායි.\nකිසියම් කණ්ඩායමක කොන්ත්‍රාත් පදනම  මත සිටින ක්‍රීඩකයන් විදෙස්ගත වන්නේ නම් හෝ සංචාරයක නිරතවන්නේ නම් ඒ පිළිබඳ සිය ක්‍රිකට් ආයතනය දැනුවත් කළ යුතු වනවා.\nඑහෙත් ඇන්ඩ්‍රි රසල්ට 2015 වසරේ අවස්ථා කිහිපයකදීම එය උල්ලංඝණය වන ලෙසට කටයුතු කළ ඇති බවයි හෙළිවී ඇත්තේ.\nඑම වරද තහනම් උත්තේජක ලබාගැනීමේ චෝදනාව හා සමාන වන බවයි ක්‍රිකට් පුවත් සේවා පෙන්වා දෙන්නේ.",
       "URL": "https://www.hirunews.lk/sports/182621/තරග-තහනමකට-ලක්වූ-ප්‍රබලයෙක්-යළි-පිටියට",
       "Category": "Sports",
       "Parent URL": "https://www.hirunews.lk/sports/all-news.php?pageID=258"
}