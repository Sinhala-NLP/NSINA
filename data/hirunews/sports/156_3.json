{
       "Source": "hirunews",
       "Timestamp": "Saturday, 15 June 2019 - 6:51",
       "Headline": "කොදෙව්වන් පරදා එංගලන්තයට පහසු ජයක්",
       "News Content": "ලෝක කුසලාන එක්දින ක්‍රිකට් තරඟාවලියේ කොදෙව් කණ්ඩායම සහ එංගලන්ත කණ්ඩායම අතර ඊයේ (14) පැවති තරඟය ජයගන්නට එංගලන්ත කණ්ඩායම සමත් වුණා.\nඔවුන් මෙම තරඟය ජය ගත්තේ කඩුලු 08කින්.\nතරඟයේ පළමුවෙන් පන්දුවට පහරදුන් කොදෙව් ක්‍රීඩකයින් පන්දුවාර 44 යි පන්දු 4 ක් අවසානයේ සියලුදෙනා දැවී ලබා ගත්තේ ලකුණු 212 ක් පමණයි.\nඑහිදී කොදෙව් ඉනිම වෙනුවෙන් නිකලස් පූරන් ලකුණු 63ක් රැස් කළ අතර ක්‍රිස් ගේල් සහ ෂිම්රොන් හෙට්මයර් ලකුණු 36ක් සහ 39ක් බැගින් රැස් කළා.\nපන්දු යැවීමේදී ආචර් සහ මාර්ක් වුඩ් කොදෙව් කඩුලු 03 බැගින් බිඳ දැමුවා.\nපිළිතුරු ඉනිම ක්‍රීඩා කළ එංගලන්තය එම ඉලක්කය පන්දුවාර 33යි පන්දු 01ක් තුල පසුකර ගියේ කඩුලු 02ක් පමණක් දැවී තිබියදීයි.\nඑහිදී ජෝ රූට් නොදැවී ශතකයක් රැස්කළේ පන්දු 94කට මුහුණ දෙමින්.",
       "URL": "https://www.hirunews.lk/sports/218422/කොදෙව්වන්-පරදා-එංගලන්තයට-පහසු-ජයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=156"
}