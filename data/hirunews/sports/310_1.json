{
       "Source": "hirunews",
       "Timestamp": "Sunday, 06 August 2017 - 17:52",
       "Headline": "ඉන්දීය කණ්ඩායමේ ජයග්‍රහණය ශ්‍රී ලංකා ක්‍රිකට් ඉතිහාසය වෙනස් කළ හැටි",
       "News Content": "සංචාරක ඉන්දීය කණ්ඩායම සහ ශ්‍රී ලංකාව අතර පැවති දෙවන ටෙස්ට් ක්‍රිකට් තරඟය තවත් එක් දිනක් ඉතිරිව තිබියදී ජය ගන්නට විරාත් කෝලි ප්‍රමුඛ ඉන්දීය කණ්ඩායම අද සමත් වුණා.\nඉන්දීය කණ්ඩායම මෙම තරඟය ජයගත්තේ ඉනිමකින් සහ ලකුණු  53 කින්.\nඉන්දියාව සහ ශ්‍රී ලංකාව අතර ටෙස්ට් තරඟ ඉතිහාසය වෙනස් කළ ජයග්‍රහණයක් බවට මෙම ජයග්‍රහණය පත්කරගන්නට ඉන්දීය කණ්ඩායම සමත් වීම විශේෂත්වයක්.\nඒ ශ්‍රී ලංකා කණ්ඩායම මෙරට තුලදී ඉන්දීය කණ්ඩායම හමුවේ ලද දරුණුම පරාජයේ අමිහිරි අත්දැකීම විඳගන්නට ඉඩ සලසමින්.\nශ්‍රී ලංකා කණ්ඩායම ඉන්දීය කණ්ඩායම හමුවේ මෙරට තුලදී පරාජයන් හී පහස විඳගෙන ඇති අතර එහෙත් මෙරට තුලදී ශ්‍රී ලංකාව ඉන්දියාව ඉදිරියේ ඉනිමකින් සහ ලකුණු වලින් පරාජය වූ ප්‍රථම අවස්ථාව මෙය වනවා.\nකොළඹ එස්.එස්.සී. ක්‍රීඩාංගණයේ පැවැති තරඟයේ පළමුවෙන් පන්දුවට පහරදුන් ඉන්දීය කණ්ඩායම පළමු ඉනිම සදහා කඩුලු 09 කට ලකුණු 622 ක් රැස් කිරීමට සමත් වුණා.\nශ්‍රී ලංකාව සිය මුල් ඉනිම සඳහා සියලු දෙන දැවී ලබාගත්තේ ලකුණු 183 ක් පමණයි.\nඉනිමක පරාජයෙන් ගැලවීමට දෙවන ඉනිම ක්‍රීඩා කළ ශ්‍රී ලංකා කණ්ඩායමට සියලු දෙන දැවී ලබා ගත හැකි වුයේ ලකුණු 386ක් පමණයි.\nදෙරට අතර ගාල්ලේ පැවති පළමු ටෙස්ට් තරඟයේ ජය හිමිකරගන්නට සමත්වුනේද ඉන්දියාවයි.",
       "URL": "https://www.hirunews.lk/sports/167771/ඉන්දීය-කණ්ඩායමේ-ජයග්‍රහණය-ශ්‍රී-ලංකා-ක්‍රිකට්-ඉතිහාසය-වෙනස්-කළ-හැටි",
       "Category": "Sports",
       "Parent URL": "https://www.hirunews.lk/sports/all-news.php?pageID=310"
}