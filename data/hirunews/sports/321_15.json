{
       "Source": "hirunews",
       "Timestamp": "Monday, 26 June 2017 - 13:23",
       "Headline": "පුහුණුකාර ධුරයට, මහේලත් එක්ක තුන්කොන් සටනක් ඇති වෙයිද ?",
       "News Content": "ඉන්දීය කණ්ඩායමේ ප්‍රධාන පුහුණුකරු තනතුර සදහා ශ්‍රීලංකා කණ්ඩායමේ හිටපු නායක මහේල ජයවධනද අයදුම් කරනු ඇතැයි විශ්වාසයක් පවතින බව ඉන්දීය මාධ්‍ය වාර්තා කරනවා.\nඉන්දීය කණ්ඩායමේ ප්‍රධාන පුහුණුකරු ධුරය සදහා අයදුම් කිරීමට තිබූ කාල සීමාව ජුලි මස 09 වනදා දක්වා දීර්ඝ කෙරුණා.\nඑරට මාධ්‍ය සදහන් කරන්නේ එම කාල සිමාව තුල මහේල ඉන්දීය කණ්ඩායමේ ප්‍රධාන පුහුණුකරු තනතුර සදහා අයදුම් කිරීමට බොහෝ සෙයින් ඉඩ ඇති බවයි.\nකෙසේ වෙතත් මේ වන විට එම තනතුර සදහා ඕස්ට්‍රේලියානු ජාතික ටොම් මූඩි සහ එංගලන්ත ජාතික රිචඩ් පේබස් අයදුම් කර ඇති බව සදහන්.\nඑනමුත් බොහෝ දෙනෙකුගේ අපේක්ෂාව වී ඇත්තේ ඉන්දීය ප්‍රධාන පුහුණුකරු ධුරයට විරේන්ද්‍ර ෂෙවාග් පත්කරනු ඇති බවටයි.\nඉන්දීය මාධ්‍ය වාර්තා වැඩිදුරටත් සදහන් කරන්නේ මහේල ජයවර්ධන එම තනතුර සදහා අයදුම් කළහොත් ටොම් මූඩි, විරේන්ද්‍ර ෂෙවාග් සහ මහේල ජයවර්ධන අතර ඉන්දීය ප්‍රධාන පුහුණුකරු තනතුර සදහා තියුණු තරගයක් ඇතිවිය හැකි බවයි.\nනිමාවූ IPL තගවලියේ මුම්බායි ඉන්දියන්ස් කණ්ඩායමේ පුහුණුකරු ලෙස මහේල කටයුතු කරනු ලැබුවා.\nමහේල IPL තරගාවලියක් සඳහා පුහුණුකරුවෙකු ලෙස එක්වූ පළමු අවස්ථාව මෙය වන අතර මීට පෙර  පෙර එංගලන්ත කණ්ඩායමේ පිතිකරණ උපදේශක ලෙස ද කටයුතු කළා.\nමේ අතර ග්‍රැහැම් ෆෝඩ්ගේ ඉල්ලා අස්වීමත් සමග ශ්‍රී ලංකා කණ්ඩායමේ ප්‍රධන පුහුණුකරු ධුරය ද මේ වනවිට පුරප්පාඩුව පවතිනවා.",
       "URL": "https://www.hirunews.lk/sports/164437/පුහුණුකාර-ධුරයට-මහේලත්-එක්ක-තුන්කොන්-සටනක්-ඇති-වෙයිද",
       "Category": "Sports",
       "Parent URL": "https://www.hirunews.lk/sports/all-news.php?pageID=321"
}