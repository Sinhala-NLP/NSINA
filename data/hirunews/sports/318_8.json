{
       "Source": "hirunews",
       "Timestamp": "Thursday, 06 July 2017 - 19:15",
       "Headline": "මැතිව්ස්ට දඩයක්",
       "News Content": "සිම්බාබ්වේ කණ්ඩායම සමග අද පැවති එක්දින තරගයේදී නියමිත කාලය තුල පන්දුවාර ගණන සම්පුරණ නොකිරීම හේතුවෙන් ශ්‍රී ලංකා කණ්ඩායමේ නායක ඇන්ජෙලෝ මැතිව්ස්ට දඩයක් පැනවීමට තරග තීරකයන් පියවර ගෙන තිබෙනවා.\nඒ අනුව අද තරගයට හිමිවිය යුතු තරග මුදලින් සියයට 20 ක දඩයක් මැතිව්ස්ට පැනවෙනු ඇති.\nකණ්ඩායමේ සෙසු ක්‍රීඩකයන්ට තරග මුදලින් සියයට 10 ක දඩයක් පැනවීමටයි තීරණය වී ඇත්තේ.\nඑමෙන්ම ඉදිරි වසරක කාලය තුළ සිය නායකත්වය යටතේ එක්දින තරගයක අඩු පන්දුවාර වේගයක් රඳවා ගත හොත් මැතිව්ස්ට තරග තහනමකටද ලක්වීමට සිදුවනවා.\nසිම්බාබ්වේ කණ්ඩායමට එරෙහිව අද සුරියවැව ක්‍රීඩාංගණයේ පැවති තරගයෙන් ශ්‍රී ලංකාවට කඩුලු 8 ක ජයක් හිමිවුනා.\nදෙරට අතර හතරවන එක්දින තරගය ලබන සෙනසුරාදා සුරියවැව ක්‍රීඩාංගණයේදී පැවැත්වීමට නියමිතයි.",
       "URL": "https://www.hirunews.lk/sports/165257/මැතිව්ස්ට-දඩයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=318"
}