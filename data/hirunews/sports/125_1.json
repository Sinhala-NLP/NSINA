{
       "Source": "hirunews",
       "Timestamp": "Thursday, 12 December 2019 - 7:51",
       "Headline": "හයේ පහර 09ක් සමඟින් BPL 20-20 තරඟාවලිය ආරම්භ කරමින් දසුන් ශානකගෙන් ගිණිකෙළි සංදර්ශණයක්",
       "News Content": "බංග්ලාදේශ් ප්‍රිමිය ලීග් තරඟාවලිය ඊයේ ආරම්භ වුණේ 20-20 ක්‍රිකට් පිටිය යළිත් උණුසුම් කරමින්.\nමෙම තරඟාවලියේ තරඟ දෙකෙක් ඊයේ පැවැත්වුන අතර ඉන් පළමු තරඟය ජයගන්නට තන්ඩර් කණ්ඩායම පරාජය කළ චැතගොම් චලෙන්ජස් කණ්ඩායම සමත් වුණා.\nදෙවන තරඟය පැවැත්වුණේ කොමිලා වෝරියස් සහ රාන්ග්පූර් රේන්ජර්ස් කණ්ඩායම් අතරයි.\nමෙම තරඟය පහසුවෙන් ජයගන්නට සමත් වුනේ දසුන් ශානක නායකත්වය දරණ කොමිලා වෝරියස් කණ්ඩායමයි.\nකොමිලා වෝරියස් මෙම තරඟය ජයගත්තේ ලකුණු 105කින්.\nතරඟයේ පළමුව පන්දුවට පහරදුන් කොමිලා වෝරියස් කණ්ඩායම නියමිත පන්දුවාර 20 තුල කඩුලු 07ක් දැවී ලකුණු 173ක් රැස්කළා.\nඑහිදී සුපිරි ඉනිමක් ක්‍රියාත්මක කළ දසුන් ශානක පන්දු 31කදී නොදැවී ලකුණු 75ක් රැස්කළේ දැවැන්ත හයේ පහර 09ක් සහ හතරේ පහර 03ක් සමඟින්.\nඒ අනුව ලකුණු 174ක ඉලක්කයක් හඹා ගිය රාන්ග්පූර් පිළට පන්දුවාර 14ක් තුල සියල්ලන් දැවී රැස්කරගත හැකි වුයේ ලකුණු 68ක් පමණයි.\nතරඟයේ වීරයා බවට පත් වුණේ දසුන් ශානක.\nදසුන් ශානකගේ ඉනිම පහතින්..\nrn\\r\\n\n\\r\\nrn",
       "URL": "https://www.hirunews.lk/sports/230071/හයේ-පහර-09ක්-සමඟින්-bpl-20-20-තරඟාවලිය-ආරම්භ-කරමින්-දසුන්-ශානකගෙන්-ගිණිකෙළි-සංදර්ශණයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=125"
}