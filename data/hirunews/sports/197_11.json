{
       "Source": "hirunews",
       "Timestamp": "Sunday, 28 October 2018 - 14:06",
       "Headline": "කෝලිගේ ජාත්‍යන්තර ශතකය අභිබවා කොදෙව් පිල ජයගනී",
       "News Content": "නායක විරාට් කෝලි සිය 38 වන එක්දින ජාත්‍යන්තර ශතකය වාර්තා කළ ද ඉන්දියාව පරදවා ලකුණු 43 ක ජයග්‍රහණයක් වාර්තා කිරීමට සංචාරක බටහිර ඉන්දීය කොදෙව්පිල ඊයේ (27) සමත්වුණා.\nපූනේ හිදි ඊයේ පැවති තුන්වන එක්දින තරඟය මෙලෙස ජයග්‍රහණය කිරීමත් සමඟ ඉන්දු - කොදෙව් එක්දින තරඟාවලිය ජයග්‍රහණ එකට එකක් ලෙස සමවනවා.\nඊයේ පැවති තරඟයේදී කාසියේ වාසිය දිනූ ඉන්දියාව පළමුවෙන් පන්දුවට පහරදෙන ලෙස කොදෙව් පිලට ආරාධනා කළා.\nඔවුන් සිය පන්දු වාර 50 තුළදී කඩුලු 09 ක් දැවී ලණු 283 ක් ලබාගැනීමට සමත්වුණා.\nෂායි හෝප් එහිදී කොදෙව් පිල වෙනුවෙන් ලකුණු 95 ක් රැස් කළ අතර, ජස්ප්‍රිට් බුම්රා ලකුණු 35 කට කඩුලු 04 ක් බිඳ හෙලුවා.\nපිළිතුරු වශයෙන් ඉන්දීය පිලට 48 වන පන්දු වාරයේදී සියලු ක්‍රීඩකයන් දැවී ලබාගත හැකිවූයේ ලකුණු 240 ක් පමණයි.\nඑහිදී නායක විරාට් කෝලි ලකුණු 107 ක් රැස් කළ අතර, අනෙක් කිසිදු ක්‍රීඩකයෙකුට ලකුණු 35 ඉක්මවීමට හැකිවූයේ නැහැ.\nඉන්දියාව සහ කොදෙව් පිල අතර 04 වන එක්දින තරඟය හෙට (29) මුම්බායි හිදී පැවැත්වීමට නියමිතයි.\nතරඟයේ විශේෂ අවස්ථා පහතින්.",
       "URL": "https://www.hirunews.lk/sports/203105/කෝලිගේ-ජාත්‍යන්තර-ශතකය-අභිබවා-කොදෙව්-පිල-ජයගනී",
       "Category": "Sports",
       "Parent URL": "https://www.hirunews.lk/sports/all-news.php?pageID=197"
}