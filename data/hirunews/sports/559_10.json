{
       "Source": "hirunews",
       "Timestamp": "Tuesday, 08 January 2013 - 12:35",
       "Headline": "දෝනි වීරයා නොවේ.",
       "News Content": "පාකිස්තානයට ජය හිමි කර දෙමින් අවසන් වූ ඉන්දු - පාකිස්තාන එක් දින ක්‍රිකට් තරගාවලියේ දී තරගාවලියේ වීරයා ලෙස නම් කෙරුණේ පරාජිත ඉන්දීය කණ්ඩායමේ නායක මහේන්ද්‍ර සිං දෝනියි. එහෙත් ඉන්දියාවේ ප්‍රකට පුවත්පතක් අද ප්‍රකාශ කළේ එය ඉන්දීය නායකයාට ලබාදී ඇත්තේ ඔහු දිරිමත් කිරීමේ අරමුණෙන් මිස ඒ සඳහා ඔහු සුදුස්සෙකු නිසා නොවන බවයි. එය ඉන්දීය ක්‍රිකට් ක්‍රීඩාව අද මුහුණ දී සිටින ඛේදනීය තත්ත්වය පිළිඹිබු කරන බව ඉන්දීය පුවත්පත තවදුරටත් සඳහන් කළා.  පසුගිය මාස 18ක කාලය තුළ ඉන්දීය ක්‍රිකට් පිළ සුපුරුදු දස්කම් දැක්විමට සමත් වූයේ නැහැ. මේ හේතුවෙන් ඉන්දීය නායකයා ඇතුළු ක්‍රිකට් පිළ දිරිගැන්වීමේ අරමුණින් ඉන්දු - පාකිස්තාන එක්දින තරගාවලියේ වීරයේ සම්මානය දෝනිට පිරිනමන ලෙස තමන්ට උපදෙස් ලැබී තිබූ බව ඒ සඳහා එක්වූ හිටපු ක්‍රිකට් ක්‍රීඩකයෙකු පවසා තිබෙනවා.",
       "URL": "https://www.hirunews.lk/sports/51043/දෝනි-වීරයා-නොවේ",
       "Category": "Sports",
       "Parent URL": "https://www.hirunews.lk/sports/all-news.php?pageID=559"
}