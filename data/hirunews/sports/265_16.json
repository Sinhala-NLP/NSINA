{
       "Source": "hirunews",
       "Timestamp": "Wednesday, 10 January 2018 - 20:26",
       "Headline": "සංචිතයෙන් ඉවත්වු ක්‍රීඩකයෙකු යළි කැඳවයි",
       "News Content": "නවසීලන්තයට එරෙහි එක්දින තරගාවලියෙන් ඉවත් කළ පකිස්ථාන ආරම්භක පිතිකරු අහමඩ් ශේෂාද් 20 යි 20 සංචිතයට කැඳවා තිබෙනවා.\nඒ නවසීලන්තය සමග පැවැත්වෙන තරග 3 කින් සමන්විත 20 යි 20 තරගාවලිය සඳහායි.\nඅහමඩ් ශේෂාද් වෙනුවෙන් එක්දින කණ්ඩායමට කැඳවු අසාර් අලි 20 යි 20 සංචිතයට නම් කර නැහැ.\nඑක්දින සංචිතයට නම් කළ ක්‍රීඩකයන් සියල්ලම පාහේ 20 යි 20 සංචිතයට කැඳවා ඇති අතර ඉම්මා උල් හක් වෙනුවෙන් උමාර් අමින් නම්කර තිබෙනවා.\nආබාධයකට ලක්වු තුන් ඉරියව් ක්‍රීඩක ඉමාඩ් වසීම් මෙතෙක් සුවය ලබා නොතිබීම හමුවේ ඔහු වෙනුවෙන් නම් කළ මොහොමඩ් නවාස්ට තවදුරටත් සංචිතයේ රැඳී සිටීමට අවස්ථාව ලැබීම විශේෂත්වයක්.\nදණහිසේ ආබාධයකට ලක්ව සිටින ඉමාඩ් වසීම්ට තවදුරටත් විවේක ගන්නා ලෙසට වෛද්‍ය උපදෙස් ලැබී ඇති බවයි පකිස්ථාන තේරීම් කමිටු ප්‍රධානී ඉන්සමාම් උල් හක් කියාසිටියේ.\nපකිස්ථානය සහ නවසීලන්තය අතර 20 යි 20 තරගාවලියේ පළමු තරගබ ලබන 22 වනදා වෙලින්ටන්හිදී ආරම්භ වීමට නියමිතයි.",
       "URL": "https://www.hirunews.lk/sports/180723/සංචිතයෙන්-ඉවත්වු-ක්‍රීඩකයෙකු-යළි-කැඳවයි",
       "Category": "Sports",
       "Parent URL": "https://www.hirunews.lk/sports/all-news.php?pageID=265"
}