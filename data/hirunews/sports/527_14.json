{
       "Source": "hirunews",
       "Timestamp": "Sunday, 30 June 2013 - 13:07",
       "Headline": "සමාරම්භක ලෝක ටෙස්ට් තරගාවලිය එංගලන්තයේ.",
       "News Content": "2017 වසරේ ලෝක ටෙස්ට් ක්‍රිකට් ශූරතා සමාරම්භක තරඟාවලිය එංගලන්තයේදී පැවැත්වීමට ජාත්‍යන්තර ක්‍රිකට් සම්මේලනය තීරණය කර තිබෙනවා. සිව් වසරකට වරක් පැවැත්වෙන එම තරඟාවලියේ දෙවැන්න 2021 වසරේදී පැවැත්වෙනු ඇත්තේ ඉන්දියාවේදියි. චැම්පියන්ස් කුසලාන තරඟාවලිය වෙනුවටයි ලෝක ටෙස්ට් ක්‍රිකට් ශූරතා තරඟාවලියක් ආරම්භ කෙරෙන්නේ. එංගලන්තයේ පැවැත්වුණු අයි.සී.සී. ක්‍රිකට් කමිටු රැස්වීමේදී මෙම තීරණවලට එළඹුණු බවයි ක්‍රිකට් වෙබ් අඩවි සඳහන් කළේ.  2016 වසරේ විස්සයි විස්ස ලෝක කුසලාන තරඟාවලිය ඉන්දියාවේදි පැවැත්වීමට එහිදී තීරණය වූ අතර 2020 - විස්සයි විස්ස තරඟාවලිය හිමිවන්නේ  ඕස්ට්‍රේලියාවටයි.",
       "URL": "https://www.hirunews.lk/sports/62061/සමාරම්භක-ලෝක-ටෙස්ට්-තරගාවලිය-එංගලන්තයේ",
       "Category": "Sports",
       "Parent URL": "https://www.hirunews.lk/sports/all-news.php?pageID=527"
}