{
       "Source": "hirunews",
       "Timestamp": "Wednesday, 26 April 2017 - 17:49",
       "Headline": "ශූරයන්ගේ කුසලාන තරගාවලියට නම් නොදුන් රටක් ගැන හෙළිවෙයි",
       "News Content": "2017 ශූරයන්ගේ කුසලාන තරගාවලියට සහභාගී වන සංචිතය මෙතෙක් ජාත්‍යන්තර ක්‍රිකට් කවුන්සිලයට ලබාදීමට ඉන්දියාව අපොහොසත්වී තිබෙනවා.\nඑම සංචිත ඊයේ දිනය වන විට ලබාදිය යුතු වනවා.\nඑහෙත් මෙතෙක් ඉන්දියාව එම නම් ක්‍රිකට් කවුන්සිලයට ලබාදී නොමැති බවයි ක්‍රිකට් පුවත් සේවා පෙන්වා දෙන්නේ.\nතම ක්‍රිකට් පාලක මණ්ඩලයේ මෙහෙයුම් කමිටුවල දෝශ කිහිපයක් හේතුවෙන් සංචිතය මෙතෙක් ප්‍රකාශයට පත් කිරීමට නොහැකි වු බව ඉන්දියාව ක්‍රිකට් කවුන්සිලයට දන්වා ඇතැයි සඳහන්.\nමෙවර ශූරයන්ගේ කුසලානයට සහභාගී වන අනෙක් රටවල් 7 මේවන විටත් සිය සංචිත ප්‍රකාශයට පත්කර අවසන්.\nඉන්දීය ක්‍රිකට් පාලක මණ්ඩල ප්‍රධාන විධායක නිලධාරීවරයා සහ ලේකම්වරයා ජාත්‍යන්තර ක්‍රිකට් කවුන්සිල සැසිවාරයක් සඳහා සහභාගී වෙමින් සිටිනවා.\nඑමෙන්ම නායක විරාත් කෝලි ඉන්දීය ප්‍රිමියර් ලීග් තරගාවලියට ක්‍රීඩා කරන බැවින් කණ්ඩායම තේරීමට අවශ්‍ය පාර්ශව එක් ස්ථානයක රැස්වීමට නොහැකි බවයි ඉන්දීය ක්‍රිකට් පාලක මණ්ඩලය දන්වා ඇත්තේ.\nමෙම ප්‍රමාදය පිළිබඳ අවශ්‍ය පාර්ශව දැනුවත් කර ඇති අතර කඩිනමින් තම සංචිතය නම්කරන බව ද ඔවුන් සඳහන් කර තිබෙනවා.",
       "URL": "https://www.hirunews.lk/sports/160035/ශූරයන්ගේ-කුසලාන-තරගාවලියට-නම්-නොදුන්-රටක්-ගැන-හෙළිවෙයි",
       "Category": "Sports",
       "Parent URL": "https://www.hirunews.lk/sports/all-news.php?pageID=336"
}