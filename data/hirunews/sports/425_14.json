{
       "Source": "hirunews",
       "Timestamp": "Friday, 26 February 2016 - 14:27",
       "Headline": "පාකිස්ථාන ක්‍රිකට් පිලට ඉන්දියාවට යාමට අවසර",
       "News Content": "මෙවර විස්සයි විස්ස ලෝක කුසලාන තරගාවලියට සහභාගි වීම සඳහා ඉන්දියාවේ සංචාරය කිරීමට පාකිස්ථාන ක්‍රිකට් පිලට එරට රජයේ අනුමැතිය හිමිවී තිබෙනවා.\nමෙතෙක් පාකිස්ථාන පිලේ ඉන්දීය සංචාරය පැවතුණේ අවිනිශ්චිත තත්ත්වයකයි.\nමෙවර විස්සයි විස්ස ලෝක කුසලාන තරගාවලිය මාර්තු 8 වැනිදා සිට අප්‍රේල් 3 වැනිදා දක්වා ඉන්දියාවේ පැවැත්වෙන අතර ඉන්දියාව සහ පාකිස්ථානය අතර තරගය මාර්තු 19 වනදා ධර්මශාලාහි දී පැවැත්වීමටයි නියමිතව ඇත්තේ.\nමෙලෙස පාකිස්ථාන කණ්ඩායමක් ඉන්දියාවේ ක්‍රිකට් තරගයට සහභාගි වන්නේ වසර 3 කට පසුවයි.\n2007 වසරෙන් පසු පාකිස්ථානය ඉන්දියාවේදී ටෙස්ට් තරගාවලියකට සහභාගි වී නැහැ.\n2009 වසරේ ලාහෝර් නුවරදී ශ්‍රී ලංකා පිලට එල්ල වූ ත්‍රස්ත ප්‍රහාරයෙන් පසු පාකිස්ථානයේ ජාත්‍යන්තර ක්‍රිකට් තරග නතර වූ අතර ඔවුන් සිය සත්කාරක ක්‍රීඩාංගන ලෙස එක්සත් අරාබි එමීර් රාජ්‍යයේ ක්‍රීඩාංගන යොදා ගනු ලබනවා.",
       "URL": "https://www.hirunews.lk/sports/127208/පාකිස්ථාන-ක්‍රිකට්-පිලට-ඉන්දියාවට-යාමට-අවසර",
       "Category": "Sports",
       "Parent URL": "https://www.hirunews.lk/sports/all-news.php?pageID=425"
}