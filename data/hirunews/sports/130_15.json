{
       "Source": "hirunews",
       "Timestamp": "Sunday, 10 November 2019 - 13:07",
       "Headline": "එංගලන්ත පිලට ජය",
       "News Content": "නවසීලන්තය සමඟ ඕක්ලන්ඩ් හි පැවති පස්වන විස්සයි විස්ස ජාත්‍යන්තර තරගෙයන් තියුණු ජයග්‍රහණයක් හිමිකරගැනීමට සංචාරක එංගලන්ත පිල අද සමත්වුණා.\nවර්ෂාව නිසා තරගය එක් පිලක් සඳහා පන්දු වාර 11 කට සීමා කෙරුණු අතර, කාසියේ වාසිය දිනූ එංගලන්තය පළමුවෙන් පන්දුවට පහරදෙන ලෙස නවසීලන්තයට ඇරයුම් කළා.\nනවසීලන්ත පිල සිය පන්දු වාර 11 තුලදී කඩුලු 5 ක් දැවී ලකුණු 146 ක් රැස් කිරිමට සමත්වුණා. එංගලන්තයද සිය පන්දු වාර 11 තුළදී කඩුලු 7 ක් දැවී රැස් කළ ලකුණු සංක්‍යාව 146 ක්.\nමෙලෙස ලකුණු සංඛ්‍යාව සමවීම නිසා ක්‍රියාත්මක වූ සුපිරි ඕවරයේදී එංගලන්තය ලකුණු 17 ක් රැස් කළා. නවසීලන්තයට එහිදි ලබාගත හැකිවූයේ ලකුණු 7 ක් පමණයි.\nමේ අනුව තරග පහකින් යුත් විස්සයි විස්ස ජාත්‍යන්තර තරගාවලියේ ජයග්‍රහණය තුනට දෙකක් ලෙස එංගලන්ත පිලට හිමිවනවා.",
       "URL": "https://www.hirunews.lk/sports/228005/එංගලන්ත-පිලට-ජය",
       "Category": "Sports",
       "Parent URL": "https://www.hirunews.lk/sports/all-news.php?pageID=130"
}