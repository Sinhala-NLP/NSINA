{
       "Source": "hirunews",
       "Timestamp": "Wednesday, 18 October 2017 - 8:51",
       "Headline": "දෙවන එක්දින තරගයෙන් පසු  පකිස්ථාන නායකයා ක්‍රීඩකයන්ගෙන් සමාව ගනී",
       "News Content": "තමන් පසුගිය ශ්‍රී ලංකා - පකිස්ථාන එක දින තරගයේ දී තම පිළේ සාමාජිකයන්ට තරමක් තදින් කතා කළත් ඒ ගැන පසුව සමාව ගත බව පාකිස්‌තාන් ක්‍රිකට් නායක සෆ්රාස් අහමඩ් පවසනවා.\nඔහු කියා සිටින්නේ තරගයේ ස්‌වභාවය අනුව තම සගයන්ට ටිකක්‌ සැරෙන් කතා කිරීමට සිදු වූ බවයි.\nතරගයෙන් පසුව තම ක්‍රීඩකයන්ගෙන් සමාව ගත් බව පාකිස්‌තාන් ක්‍රිකට් නායකයා සඳහන් කර තිබෙනවා.\nශ්‍රී ලංකාව සමඟ දෙවැනි එක්‌දින තරගයේදී  සමහර අවස්‌ථාවල සෆ්රාස් අහමඩ් හැසිරෙන ආකාරය රූපවාහිනිය කමරාවටද හසු වූ අතර  විටින් විට එම හැසිරීම් පෙන්වු අතර එහිදී ඔහු ක්‍රීඩකයන්ට බැන වදින අයුරුද දිස්‌ වුනා.\n\\\"මට කෑ ගහන්න සිද්ධ වුනේ තරගයේ තත්ත්වය අනූවයි.  මගේ කොල්ලන් හැම දෙනාම දන්නවා ඒ තත්ත්වය මොකක්‌ද කියලා. එත් තරගයෙන් පස්‌සෙ මම සමාව ගත්තා ඔවුන්ගෙන්. මේ තරගයේදී අපි පිතිකරුවන් ලෙස උපරිම කළේ නැහැ කියලා මම හිතනවා. නමුත් බාබර් අසාම් විශිෂ්ට පිතිකරුවකු බව එදා පෙන්නුවා. අත්දැකීම් ලැබෙන විට බාබර් තවත් විශිෂ්ට වෙයි.\\\"\nඒ තරඟයෙන් පසු පකිස්ථාන නායකයා මාධ්‍ය වෙත දැක්වූ අදහස්.\nඑම තරඟයේ විශේෂ අවස්ථා පහතින්..",
       "URL": "https://www.hirunews.lk/sports/173796/දෙවන-එක්දින-තරගයෙන්-පසු-පකිස්ථාන-නායකයා-ක්‍රීඩකයන්ගෙන්-සමාව-ගනී",
       "Category": "Sports",
       "Parent URL": "https://www.hirunews.lk/sports/all-news.php?pageID=289"
}