{
       "Source": "hirunews",
       "Timestamp": "Thursday, 04 November 2021 - 20:21",
       "Headline": "ගෝල් ග්ලැඩියේටර්ස් කණ්ඩායම සිය මුද්‍රා ක්‍රීඩකයා ලෙස ඉසුරු උදානව නම් කරයි",
       "News Content": "එළඹෙන එල්. පී. එල්. ක්‍රිකට් තරගාවලිය තුළ දී සිය කණ්ඩායමේ ICON ක්‍රීඩකයා හෙවත් මුද්‍රා ක්‍රීඩකයා ලෙස හිටපු ශ්‍රී ලංකා තුන් ඉරියව් ක්‍රීඩක ක්‍රීඩක ඉසුරු උදාන තෝරා ගත් බව ගෝල් ග්ලැඩියේටර්ස් (Galle Gladiators) කණ්ඩායම නිවේදනය කරනවා.\nසිය නිල ට්විටර් ගිණුම ඔස්සේ පණිවිඩයක් නිකුත් කරන ගෝල් ග්ලැඩියේටර්ස් (Galle Gladiators) කණ්ඩායම පවසන්නේ ඉසුරු උදාන සිය මුද්‍රා ක්‍රීඩකයා ලෙස තෝරා ගැනීමට ලැබීම සතුටට කරුණක් බවයි.\nඑමෙන්ම ඉසුරු උදාන පන්දු යැවීමෙන් මෙන්ම පන්දුවට පහර දීමෙන් ද සිය කණ්ඩායමට මහත් ශක්තියක් එක් කරනු ඇති බවටත් ඔවුන් විශ්වාසය පළ කරනවා.\nඔහු ගෝල් ග්ලැඩියේටර්ස් (Galle Gladiators) නිල කමිසය ඇඟලනු දැකීමට තමන් මහත් නොඉවසිල්ලෙන් බලා සිටින බවත් එම ට්විටර් පණිවිඩයේ වැඩිදුරටත් සඳහන්.",
       "URL": "https://www.hirunews.lk/sports/287022/ගෝල්-ග්ලැඩියේටර්ස්-කණ්ඩායම-සිය-මුද්‍රා-ක්‍රීඩකයා-ලෙස-ඉසුරු-උදානව-නම්-කරයි",
       "Category": "Sports",
       "Parent URL": "https://www.hirunews.lk/sports/all-news.php?pageID=37"
}