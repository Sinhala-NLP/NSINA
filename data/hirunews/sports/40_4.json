{
       "Source": "hirunews",
       "Timestamp": "Friday, 15 October 2021 - 11:10",
       "Headline": "2022 ආසියානු ක්‍රිකට් කුසලාන සත්කාරකත්වය ශ්‍රී ලංකාවට",
       "News Content": "ආසියානු ක්‍රිකට් කුසලාන තරගාවලියේ ලබන වසරට යෙදී ඇති 15 වන කලාපයේ සත්කාරකත්වය ශ්‍රී ලංකාවට හිමිවී තිබෙනවා.\nආසියානු ක්‍රිකට් කවුන්සිලය ඊයේ එම තීරණයට එළැඹ ඇති බව සඳහන්.\nමෙම තරගාවලිය පසුගිය වසරේ සැප්තැම්බරයේ පැවැත්වීමට නියමිතව තිබූ කොරෝනා වෛරස් ගෝලීය වසංගතය හේතුවෙන් අවස්ථා කිහිපයකදීම කල් දැමීමට පියවර ගත්තා.\nපසුගිය වසරේ පැවැත්වීමට නියමිතව තිබූ එම තරගාවලියේ සත්කාරකත්වයයි, ශ්‍රී ලංකාවට හිමිව ඇත්තේ.\n2020 වසරේ ආසියානු කුසලාන තරගාවලිය පාකිස්ථානයේ පැවැත්වීමට නියමිතව තිබූ නමුත්, එම අවස්ථාව ශ්‍රී ලංකාව සමඟ හුවමාරු කරගැනීමට ඔවුන් පියවර ගත්තා.\nඒ අනුව ලබන වසරේ තරගාවලිය ශ්‍රී ලංකාවේ පැවැත්වෙන අතර, ඊළඟ තරගාවලියේ සත්කාරකත්වය පාකිස්ථානයට හිමිවනු ඇති.",
       "URL": "https://www.hirunews.lk/sports/285052/2022-ආසියානු-ක්‍රිකට්-කුසලාන-සත්කාරකත්වය-ශ්‍රී-ලංකාවට",
       "Category": "Sports",
       "Parent URL": "https://www.hirunews.lk/sports/all-news.php?pageID=40"
}