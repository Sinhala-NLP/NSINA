{
       "Source": "hirunews",
       "Timestamp": "Saturday, 28 September 2013 - 19:12",
       "Headline": "ශ්‍රී ලංකාව පළමු කඩ ඉම පනී.",
       "News Content": "17 වන ආසියානු වොලිබෝල් පිරිමි තරගාවලියේ  ඕමානය සමඟ අද (28) පැවති තරඟා වට තුනට බිංදුවක් ලෙස ශ්‍රී ලංකා කණ්ඩායම ජයග්‍රහණය කළා. ඒ, 25 ට 20 ක්, 25 ට 18 ක් සහ 25 ට 16 ක් ලෙසයි. ඒ අනුව තරගාවලියේ පළමු 16 දෙනාගේ කාණ්ඩයට එක්වීමට ද ශ්‍රී ලංකා කණ්ඩායමට හැකිවුණා. රටවල් 24 ක සහභාගීත්වයෙන් මෙවර තරගාවලිය පැවැත්වෙන්නේ ඩුබායි හිදීයි. පසුගිය වසරේ මෙම තරගාවලියේ 08 වන ස්ථානය හිමිකර ගැනීමට ශ්‍රී ලංකා කණ්ඩායම සමත් වුණා. 17 වන ආසියානු වොලිබෝල් පිරිමි තරගාවලියේ ශ්‍රී ලංකාව සහභාගී වන මීළඟ තරගය අනිද්දා ජපානය සමඟ පැවැත්වෙනවා.",
       "URL": "https://www.hirunews.lk/sports/68205/ශ්‍රී-ලංකාව-පළමු-කඩ-ඉම-පනී",
       "Category": "Sports",
       "Parent URL": "https://www.hirunews.lk/sports/all-news.php?pageID=512"
}