{
       "Source": "hirunews",
       "Timestamp": "Friday, 17 March 2017 - 13:33",
       "Headline": "බංග්ලාදේශ පිතිකරණ පුහුණුකරු කණ්ඩායම ගැන කථා කරයි",
       "News Content": "ශ්‍රී ලංකාව සමග පැවැත්වෙන දෙවන ටෙස්ට් ක්‍රිකට් තරගයේදී තම කණ්ඩායමේ මුල්පෙළ පිතිකරුවන් ඉක්මනින් දැවී යාම පිළිබඳ කණගාටුවට පත්වන බව බංග්ලාදේශ පිතිකරණ පුහුණුකරු තිලාන් සමරවීර පවසනවා.\nඔහු පෙන්වා දෙන්නේ ඊට සම්බන්ධ හේතුවක් පිළිබඳ සිතා ගැනීමට නොහැකි බවයි.\nබංග්ලාදේශ කණ්ඩායමේ ප්‍රධාන පුහුණුකරු ලෙස චන්දික හතුරුසිංහ කටයුතු කරන අතර කර්ට්නි වොල්ෂ් පන්දු යැවීමේ පුහුණුකරුවා ලෙසට කටයුතු කරනවා.\nඊයේ දිනයේ අවසන් පන්දු 22 තුල කඩුලු 3 ක් බිඳවැටීම පිළිබඳ තිලාන් සමරවීර ගැටලුවකට මුහණදී සිටිනවා.\nමීට වසර 4 කට පමණ පෙර පී සරා ඕවල් ක්‍රීඩාංගණයේදී දක්ෂ ලෙසට ක්‍රීඩා කල වත්මන් බංග්ලාදේශ පිතිකරණ පුහුණුකරුවා තම කණ්ඩායමේ දුර්වලතා පිළිබඳ සිතාගැනීමට නොහැකිව සිටින බවයි ක්‍රිකට් පුවත් සේවා පෙන්වා දෙන්නේ.\nතමාට ක්‍රීඩකයන් පුහුණු කල හැකි වුව ද ටෙස්ට් තරගවලදී අනෙක් කණ්ඩායමේ ක්‍රියාකාරකම් පිළිබඳ පිතිකරුවා අවධානයෙන් යුතුව සිටිය යුතු බව තිලාන් සමරවීර සඳහන් කර තිබෙනවා.",
       "URL": "https://www.hirunews.lk/sports/157091/බංග්ලාදේශ-පිතිකරණ-පුහුණුකරු-කණ්ඩායම-ගැන-කථා-කරයි",
       "Category": "Sports",
       "Parent URL": "https://www.hirunews.lk/sports/all-news.php?pageID=345"
}