{
       "Source": "hirunews",
       "Timestamp": "Sunday, 09 February 2020 - 12:57",
       "Headline": "19 න් පහළ ලෝක කුසලාන අවසන් මහා තරගය අද",
       "News Content": "දකුණු අප්‍රිකාවේ පැවැත්වෙන වයස අවුරුදු 19 න් පහළ ලෝක කුසලාන අවසන් මහා තරගයේදී ඉන්දියාව, අද බංග්ලාදේශයට එරෙහිව තරග වදිනවා.\nඑම තරගයට සුදුසුකම් ලැබීම සඳහා ඉන්දියාව අවසන් තරගයේදී පරාජය කළේ පාකිස්ථාන කණ්ඩායමයි. බංග්ලාදේශය, නවසීලන්තය පරදවා අවසන් තරගයට සුදුසුකම් ලැබුවා.\nඉන්දියාව මෙවර යොවුන් ලෝක කුසලානය ජයග්‍රහණය කිරීමට අපේක්ෂා කරන්නේ පස්වන වතාවටයි.\nබංග්ලාදේශය, 19 න් පහළ ලෝක කුසලානය ඇතුලු කිසිදු ලෝක ක්‍රිකට් ලෝක කුසලානයක් මෙතෙක් ජයගෙන නැහැ.\nඅද තරගය පැවැත්වෙන පාචෙස් - ස්ට්‍රෝම්හි ක්‍රීඩාංගණයට වැසි ඇදහැලීමේ අවදානමක් පවතින බවයි දකුණු අප්‍රිකානු වාර්තා සඳහන් කළේ.\nහෙට අවසන් තරගයේ අතිරේක දිනයයි.\nඅද සහ හෙට දින දෙකේදීම තරගය පැවැත්වීමට නොහැකිවුවහොත් ඉන්දියාව සහ බංග්ලාදේශයට යොවුන් ක්‍රිකට් ලෝක කුසලානය සමසේ බෙදී යනු ඇති.",
       "URL": "https://www.hirunews.lk/sports/234030/19-න්-පහළ-ලෝක-කුසලාන-අවසන්-මහා-තරගය-අද",
       "Category": "Sports",
       "Parent URL": "https://www.hirunews.lk/sports/all-news.php?pageID=114"
}