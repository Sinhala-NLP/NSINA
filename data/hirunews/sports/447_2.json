{
       "Source": "hirunews",
       "Timestamp": "Wednesday, 07 October 2015 - 8:11",
       "Headline": "කොදෙව්වන් සමඟ තරඟයට ශ්‍රී ලංකා පිල සූදානම් - මැතිව්ස්",
       "News Content": "බටහිර ඉන්දීය කොදෙව් ක්‍රීඩකයන් සමඟ තරඟ වැදීමට තම කණ්ඩායම හොඳ සූදානමක පසුවන බව ශ්‍රී ලංකා ක්‍රිකට් කණ්ඩායමේ නායක ඇන්ජලෝ මැතිව්ස් පවසනවා. කොදෙව් නායකයා සමඟ ඊයේ කොළඹ පැවති ඒකාබද්ධ මාධ්‍ය හමුවකට එක්වෙමිනුයි ඇන්ජලෝ මැතිව්ස් මේ බව කියා සිටියේ. ශ්‍රී ලංකාව සහ කොදෙව් කණ්ඩායම අතර ටෙස්ට් තරඟ දෙකක්, එක්දින තරඟ 3 ක් සහ විස්සයි විස්ස තරඟ දෙකක් පැවැත්වෙනවා. පළමු ටෙස්ට් තරඟය එළඹෙන 14 වනදා ගාල්ලේදී ආරම්භ වනු ඇති.",
       "URL": "https://www.hirunews.lk/sports/117976/කොදෙව්වන්-සමඟ-තරඟයට-ශ්‍රී-ලංකා-පිල-සූදානම්-මැතිව්ස්",
       "Category": "Sports",
       "Parent URL": "https://www.hirunews.lk/sports/all-news.php?pageID=447"
}