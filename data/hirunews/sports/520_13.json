{
       "Source": "hirunews",
       "Timestamp": "Thursday, 08 August 2013 - 13:02",
       "Headline": "මොන්ටි පනේසාර්ට දඩයක්.",
       "News Content": "මහත්වරුන්ගේ ක්‍රීඩාවට නොගැලපෙන සිදුවීමක් ක්‍රිකට් උපන් දේශයෙන් වාර්තා වනවා. එංගලන්ත ක්‍රිකට් කණ්ඩායමේ දඟ පන්දු යවන්නෙකු ලෙස කටයුතු කරන මොන්ටි පනේසාර් එරට රාත්‍රි සමාජ ශාලාවක් තුළ අශෝභන අයුරින් හැසිරීම හේතුවෙන් ඔහුට ඉන් ඉවත්වන ලෙස ආරක්ෂක නිලධාරීන් උපදෙස් ලබාදීමත් සමගයි මෙම සිදුවීම වාර්තා වී ඇත්තේ. එලෙස රාත්‍රි සමාජ ශාලාවෙන් පිටව යන ලෙසට මොන්ටි පනේසාර්ට කරන ලද ඉල්ලීමට උරණ වූ ඔහු එහි ඉහළ මාලයක සිට සමාජ ශාලාවේ ආරක්ෂකයන් මතට මුත්‍රා කර තිබෙනවා. වහා ක්‍රියාත්මක වූ එංගලන්ත පොලිසිය ඔහු අත්අඩංගුවට ගෙන දඩයක් පැනවීමෙන් පසුව නිදහස් කර ඇති බවයි වාර්තා වන්නේ. කෙසේ වෙතත්, බීමතින් සිටි ඔහු යළි පියවි සිහියට පැමිණි පසු අදාළ සිදුවීම සම්බන්ධයෙන් සමාව අයැද සිටි බවද එංගලන්ත වාර්තා සඳහන් කළා. මොන්ටි පනේසාර් එංගලන්තය වෙනුවෙන් ටෙස්ට් තරග 48 කට ක්‍රීඩා කර ඇති අතර, ඔහු දවාගෙන ඇති කඩුළු සංඛ්‍යාව 164 ක්.",
       "URL": "https://www.hirunews.lk/sports/64665/මොන්ටි-පනේසාර්ට-දඩයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=520"
}