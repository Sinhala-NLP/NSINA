{
       "Source": "hirunews",
       "Timestamp": "Wednesday, 01 January 2020 - 17:55",
       "Headline": "ඉන්දීය තරග සංචාරයට එක්වන ශ්‍රී ලංකා T20 සංචිතය නම් කෙරේ",
       "News Content": "ඉන්දියාවේ පැවැත්වෙන 20යි 20 ක්‍රිකට් තරගාවලියට සහභාගී වන ශ්‍රී ලංකා සංචිතය නම්කර තිබෙනවා.\nඊට අධ්‍යාපන තරුණ කටයුතු සහ ක්‍රීඩා අමාත්‍ය ඩලස් අලහප්පෙරුමගේ අනුමැතිය ද ලැබී ඇති බවයි ශ්‍රී ලංකා ක්‍රිකට් ආයතනය සඳහන් කළේ.\n16 දෙනෙකුගෙන් යුත් මෙම සංචිතයේ නායකත්වය ලසිත් මාලිංගට පවරා තිබෙනවා.\nධනුෂ්ක ගුණතිලක, අවිශ්ක ප්‍රනාන්දු, ඇන්ජෙලෝ මැතිව්ස්, දසුන් ශානක, කුසල් ජනිත් පෙරේරා, නිරෝෂන් දික්වැල්ල, ධනංජය ද සිල්වා, ඉසුරු උදාන, භානුක රාජපක්ෂ සහ ඔෂධ ප්‍රනාන්දු මෙම සංචිතයට ඇතුලත්.\nවනිඳු හසරංග, ලහිරු කුමාර, කුසල් මෙන්ඩිස් සහ ලක්ෂාන් සඳකැන් ද මෙම සංචිතයේ සාමාජිකයන් වනවා.\nසංචිතයට නම්කර තිබු නුවන් ප්‍රදීප් ආබාධයක් හේතුවෙන් ඉන්දීය සංචාරයට එක්නොවන බවයි ක්‍රිකට් ආයතනය සඳහන් කළේ.\nඔහු වෙනුවෙන් කසුන් රාජිත සංචිතයට එක්කර තිබෙනවා.\nT20 තරඟ තුනකට සහභාගි වීම සදහා ශ්‍රී ලංකා කණ්ඩායම හෙට ඉන්දියාව බලා පිටත්ව යාමට නියමිතයි.\nශ්‍රී ලංකාව සහ ඉන්දීයාව අතර තරග තුනකින් සමන්විත පන්දුවාර විස්ස තරගාවලිය ලබන 05 වනදා ආරම්භ විමට නියමිතයි.",
       "URL": "https://www.hirunews.lk/sports/231404/ඉන්දීය-තරග-සංචාරයට-එක්වන-ශ්‍රී-ලංකා-t20-සංචිතය-නම්-කෙරේ",
       "Category": "Sports",
       "Parent URL": "https://www.hirunews.lk/sports/all-news.php?pageID=121"
}