{
       "Source": "hirunews",
       "Timestamp": "Wednesday, 10 August 2016 - 17:04",
       "Headline": "ඔලිම්පික් ක්‍රීඩා පැවැත්වෙන ස්ථානයකට ප්‍රහාරයක් එල්ලවේ",
       "News Content": "ඔලිම්පික් ක්‍රීඩා උළෙල වාර්තා කිරිමට පැමිණි මාධ්‍යවේදීන් රැගෙන ධාවනය වූ බස් රථයකට ප්‍රහාරයක් එල්ලවී තිබෙනවා.\nඒ අදාළ බස් රථය ක්‍රීඩා තරඟ පැවැත්වෙන ස්ථාන අතර ගමන් කරමින් සිටි  අවස්ථාවක වන අතර මෙම ප්‍රහාරය එල්ල වූයේ ඔලිම්පික් ක්‍රිඩා උළෙල සඳහා විශේෂ ආරක්ෂාව යොදා ඇති අවස්ථාවකයි.\nබසය ප්‍රහාරයට ලක්වනවිට එහි පුද්ගලයන්12 දෙනෙකු සිටි බව වාර්තා වනවා.\nප්‍රහාරයෙන් බස් රථයට හානි සිදුවී ඇතත් ගමන්ගත් පිරිසට කිසිදු හානියක් සිදුව නැතැයි විදෙස් මාධ්‍ය වාර්තා කළා.\nඅනතුරුව පොලිස් ආරක්ෂාව සහිතව ආපසු බස් රථය ගෙන ඒමට ආරක්ෂක නිලධාරින් කටයුතු කර ඇති බව සදහන්.\nකෙසේ නමුත් මෙය වෙඩි ප්‍රහාරයක්ද,ගල් ප්‍රහාරයක්දැයි සෙවීමට පරීක්ෂණ ආරම්භකර ඇති අතර මෙම සිදුවීමත් සමග ක්‍රීඩා කටයුතු සදහා යොදවා ඇති ආරක්ෂාව වැඩි කිරීමට පියවර ගන්න බවයි එරට ක්‍රීඩා බලධාරීන් සදහන් කර ඇත්තේ.",
       "URL": "https://www.hirunews.lk/sports/140307/ඔලිම්පික්-ක්‍රීඩා-පැවැත්වෙන-ස්ථානයකට-ප්‍රහාරයක්-එල්ලවේ",
       "Category": "Sports",
       "Parent URL": "https://www.hirunews.lk/sports/all-news.php?pageID=394"
}