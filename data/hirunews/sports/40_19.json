{
       "Source": "hirunews",
       "Timestamp": "Wednesday, 06 October 2021 - 13:07",
       "Headline": "වනිදු තවදුරටත් අබුඩාබි ටී ටෙන් තරගාවලියේ ස්ථානය රැකගනියි",
       "News Content": "අබුඩාබි, ටී - ටෙන් පන්දුවාර දහයේ තරගාවලියේ පස්වන කලාපය සඳහා තුන් ඉරියව්වෙන්ම දස්කම් දක්වන ශ්‍රී ලංකා ක්‍රිඩක වනිදු හසරංග තවදුරටත් රඳවා ගැනීමට ඩෙකෑන් ග්ලැඩියේටර්ස් පිල තීරණය කර තිබෙනවා.\nඔහු සමඟ එංගලන්ත ක්‍රීඩක ටයිමල් මිල්ස් සහ එක්සත් අරාබි එමීර් ක්‍රීඩක සහූර් ඛාන් ද ග්ලැඩියේටර්ස් පිල විසින් තවදුරටත් රඳවා ගනු ඇති.\nකණ්ඩායමේ පුරෝගාමී ක්‍රීඩකයා ලෙස නම් කර ඇත්තේ කොදෙව් ක්‍රීඩක ආන්ද්‍රේ රසල්.\nඅබුඩාබි ටී ටෙන් තරගාවලිය ලබන නොවැම්බර් 19 වනදා සිට දෙසැම්බර් 4 වනදා දක්වා පැවැත්වීමට නියමිතය",
       "URL": "https://www.hirunews.lk/sports/284240/වනිදු-තවදුරටත්-අබුඩාබි-ටී-ටෙන්-තරගාවලියේ-ස්ථානය-රැකගනියි",
       "Category": "Sports",
       "Parent URL": "https://www.hirunews.lk/sports/all-news.php?pageID=40"
}