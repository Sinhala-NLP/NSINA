{
       "Source": "hirunews",
       "Timestamp": "Tuesday, 11 August 2015 - 13:40",
       "Headline": "ලෝක කුසලාන දැල් පන්දු තරගාවලියේදී ෆිජි කණ්ඩායමටත් ශ්‍රී ලංකාව පරදී",
       "News Content": "ඕස්ට්‍රේලියාවේ පැවැත්වෙන දැල් පන්දු ලෝක කුසලාන තරගාවලියේ අද පැවති තරඟයකදී ශ්‍රී ලංකාව පරදවා ජය ගැනීමට ෆිජි කණ්ඩායම සමත් වුණා. ලකුණු 77ට 31ක් ලෙස ශ්‍රී ලංකා කණ්ඩායම මෙහිදී පරාජයට පත් වූ අතර, මේ වන විට ශ්‍රී ලංකාව සහභාගි වූ තරඟ හතරම පරාජයට පත්වී තිබෙනවා. දකුණු අප්‍රිකාව සමඟ ඊයේ පැවැති තරඟයෙන් ලකුණු 89ට 17ක් ලෙස ශ්‍රී ලංකාව පරාජයට පත්වුණා. අප්‍රිකානු මලාවි රාජ්‍යය ශ්‍රී ලංකාව පරදවා ලකුණු 101ට 18ක ජයක් ලැබූ අතර, සිංගප්පූරුව - ශ්‍රී ලංකා දැල්පන්දු පිළ පරාජයට පත් කළේ ලකුණු 56ට 43ක් ලෙසයි.",
       "URL": "https://www.hirunews.lk/sports/114726/ලෝක-කුසලාන-දැල්-පන්දු-තරගාවලියේදී-ෆිජි-කණ්ඩායමටත්-ශ්‍රී-ලංකාව-පරදී",
       "Category": "Sports",
       "Parent URL": "https://www.hirunews.lk/sports/all-news.php?pageID=456"
}