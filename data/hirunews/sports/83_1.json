{
       "Source": "hirunews",
       "Timestamp": "Monday, 05 October 2020 - 13:29",
       "Headline": "\\'ටී -20 චැලෙන්ජ්\\' විස්සයි විස්සට චමරි අතපත්තු සහ ශෂිකලා සිරිවර්ධන",
       "News Content": "ලබන නොවැම්බර් මස 04 වනදා ඩුබායිහිදී ආරම්භ වීමට නියමිත කාන්තා ටී 20 චැලෙන්ජ් විස්සයි විස්ස ක්‍රිකට් තරඟාවලිය සඳහා ශ්‍රී ලංකා ක්‍රිකට් නායිකා චමරි අතපත්තුට සහ හිටපු ශ්‍රී ලංකා ක්‍රිකට් නායිකා ශෂිකලා සිරිවර්ධනට සහභාගි වීමේ අවස්ථාව හිමිව තිබෙනවා.\nඒ අනුව ඔවුන් ලබන 20 වනදා ඩුබායි බලා පිටත්ව යාමට නියමිතයි.\nඅයි.පී.එල්. විස්සයි විස්ස තරඟවලියට සමගාමීව තුන්වැනිවරටත් පැවැත්වෙන මෙම තරඟාවලිය නොවැම්බර් 06 වනදා පැවැත්වෙනවා.\nමෙම තරඟාවලියට ශ්‍රී ලංකාව හැරුණු විට එංගලන්තය, බටහිර ඉන්දීය කොදෙව් සහ දකුණු අප්‍රිකාව ද එක්වීමට නියමිතයි.",
       "URL": "https://www.hirunews.lk/sports/251853/ටී-20-චැලෙන්ජ්-විස්සයි-විස්සට-චමරි-අතපත්තු-සහ-ශෂිකලා-සිරිවර්ධන",
       "Category": "Sports",
       "Parent URL": "https://www.hirunews.lk/sports/all-news.php?pageID=83"
}