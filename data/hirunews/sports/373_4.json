{
       "Source": "hirunews",
       "Timestamp": "Sunday, 13 November 2016 - 12:56",
       "Headline": "සිම්බාබ්වේ ජය දකුණු අප්‍රිකානු සංචාරයට දිරිගැන්වීමක්",
       "News Content": "සිම්බාබ්වේ පිලට එරෙහිව ලද ටෙස්ට් තරඟාවලි ජයග්‍රහණය, දකුණු අප්‍රිකානු සංචාරය සඳහා ශ්‍රී ලංකා පිලට දිරිගැන්වීමක් බව නායක රංගන හේරත් පවසනවා.\nසිම්බාබ්වේ සංචාරයට පෙර ශ්‍රී ලංකාව  ඕස්ට්‍රේලියාවට එරෙහිව තුනට බින්දුවක ටෙස්ට් තරඟාවලි ජයක් වාර්තා කළා.\nඒ අනුව මේ වනවිට ශ්‍රී ලංකා අඛණ්ඩව ටෙස්ට් තරඟ පහක් ජයගෙන තිබෙනවා.\nශ්‍රී ලංකා කණ්ඩායමේ දකුනු අප්‍රිකානු චාරිකාව මේ වසරේ නත්තල් දාට පසුදින එනම් බොක්සිං දිනයේ පෝට් එලිසබෙත් හි පැවැත්වෙන පළමු ටෙස්ට් තරඟයෙන් ආරම්භ වනු ඇති.\nදකුණු අප්‍රිකානු චාරිකාවේදී තම කණ්ඩායමේ ක්‍රීඩකයන් උපරිම දස්කම් දක්වනු ඇති බව විශ්වාස යැයි රංගන හේරත් වැඩිදුරටත් සඳහන් කළා.\nසිම්බාබ්වේ සංචාරයේදී කණ්ඩායම මෙහෙයවූ රංගන  හේරත් කඩුලූ 19 ක් බිඳ හෙලූ අතර, ටෙස්ට් ක්‍රීඩා කරන සියලූම කණ්ඩායම්වලට එරෙහිව ඉනිමකදී කඩුලූ පහකට වැඩියෙන් ලබාගත් ලොව තුන්වන ක්‍රීඩකයා බවට පත්වුණා.",
       "URL": "https://www.hirunews.lk/sports/147457/සිම්බාබ්වේ-ජය-දකුණු-අප්‍රිකානු-සංචාරයට-දිරිගැන්වීමක්",
       "Category": "Sports",
       "Parent URL": "https://www.hirunews.lk/sports/all-news.php?pageID=373"
}