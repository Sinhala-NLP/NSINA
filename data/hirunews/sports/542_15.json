{
       "Source": "hirunews",
       "Timestamp": "Sunday, 07 April 2013 - 7:54",
       "Headline": "මුම්බායි සහ රාජස්ථාන් තියුණු ජයක් ලබයි.",
       "News Content": "ඉන්දීය ප්‍රිමියර් ලීග් තරඟාවලියේ තවත් තරඟ දෙකක් ඊයේ පැවැත්වුණා. පළමු තරඟය පැවැත්වුණේ දිල්ලි ඩෙයාර්ඩෙවිල්ස් කණ්ඩායම සහ රාජස්ථාන් රෝයල්ස් කණ්ඩායම අතරයි. තරඟයේ පළමුවෙන් පන්දුවට පහරදුන් රාජස්ථාන් කණ්ඩායම නියමිත පන්දුවාර 20 අවසානයේ කඩුලූ 7 ක් දැවී ලකුණු 165 ක් රැස් කළා. එහෙත් මහේල ජයවර්ධනගේ නායකත්වයෙන් යුත් දිල්ලි කණ්ඩායමට පන්දු වාර 20 අවසානයේ කඩුලූ 6 ක් දැවී ලබාගත හැකිවූයේ ලකුණු 160 ක් පමණයි. ඒ අනුව රාජස්ථාන් රෝයල්ස් කණ්ඩායම තරඟය ජයගත්තේ ලකුණු 5 කින්.\nදෙවන තරඟය ඊයේ පැවැත්වුණේ චෙන්නායි සුපර් කිංග්ස් සහ මුම්බායි ඉන්දියන්ස් කණ්ඩායම අතරයි. තරඟයේ පළමුවෙන් පන්දුවට පහරදුන් මුම්බායි කණ්ඩායම නියමිත පන්දුවාර 20 අවසානයේ කඩුලූ 6 ක් දැවී ලකුණු 148 ක් රැස් කළා. ඊට පිළිතුරු වශයෙන් චෙන්නායි කණ්ඩායමට ලබාගත හැකි වූයේ ලකුණු 139 ක් පමණයි. ඒ අනුව එම තරඟය මුම්බායි ඉන්දියන්ස් කණ්ඩායම ජයගත්තේ ලකුණු 9 කින්.",
       "URL": "https://www.hirunews.lk/sports/56695/මුම්බායි-සහ-රාජස්ථාන්-තියුණු-ජයක්-ලබයි",
       "Category": "Sports",
       "Parent URL": "https://www.hirunews.lk/sports/all-news.php?pageID=542"
}