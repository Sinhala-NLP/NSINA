{
       "Source": "hirunews",
       "Timestamp": "Saturday, 05 August 2017 - 17:18",
       "Headline": "කුසල්ගේ ඉනිම අවසන් වෙද්දී  පිටියට පැමිණි සැදෑ ආරක්ෂකයා",
       "News Content": "ශ්‍රී ලංකාව සහ ඉන්දියාව අතර, එස්.එස්.සී. පිටියේ පැවැත්වෙන දෙවන ටෙස්ට් තරඟයේ තුන්වන දිනය අදයි.\nමීට සුළු වෙලාවකට පෙර සිය ජාත්‍යන්තර ටෙස්ට් දිවියේ තුන්වන ශතකය ලබා සිටි කුසල් මෙන්ඩිස් කඩුලු රකින ක්‍රීඩකයා අතට උද පන්දුවක් ලබා දෙමින් දැවී ගියේ ලකුණු 110ක් ලබා සිටියදී.\nආරම්භක පිතිකරු දිමුත් කරුණාරත්න සහ කුසල් මෙන්ඩිස් අතර ශ්‍රී ලංකා දෙවන ඉනිමේ දෙවන කඩුල්ල සඳහා අගනා සම්බන්ධතාවයක් ගොඩ නැගුවේ ආරම්භක පිතිකරු උපුල් තරංග ලකුණු උමේෂ් යාදෙව්ගේ පන්දුවකට දැවියාමෙන් අනතුරුවයි.\nලකුණු 110ක් ලබා සිටි කුසල් මෙන්ඩිස් දැවී ගියේ හර්දික් පන්ඩේගේ පන්දුවකටයි.\nකුසල් මෙන්ඩිස් දැවී යාමෙන් අනතුරුව මලින්ද පුෂ්ප කුමාර සැදෑ ආරක්ෂකයා ලෙස දිමුත් කරුණාරත්න සමඟින් ශ්‍රීලංකා දෙවන ඉනිම ගොඩ නැගීමට එක් වුණා.\nඉන්දියාව පළමු ඉනිම වෙනුවෙන් කඩුලු 09 කට ලකුණු 622 ක් ලබාගත්තා.\nඅද දිවා ආහාරය වන විට ශ්‍රී ලංකා කණ්ඩායම සියලුදෙනා දැවී ගියේ ශ්‍රී ලංකා පළමු ඉනිමට ලකුණු 183ක් ලබා සිටියදීයි.\nදිවා ආහාරයෙන් පසු ඉන්දියාව තීරණය කළේ තම දෙවන ඉනිම ක්‍රීඩා කිරීම වෙනුවට ශ්‍රී ලංකාවට දෙවන ඉනිම ක්‍රීඩා කිරීමට අවස්ථාව ලබාදීමටයි.\nඅද දිනයට තරඟය නතර කරනවිට දෙවන ඉනිම ක්‍රීඩා කරන ශ්‍රී ලංකා කණ්ඩායම කඩුලු 02ක් දැවී ලකුණු 209ක් ලබාගෙන සිටිනවා.",
       "URL": "https://www.hirunews.lk/sports/167708/කුසල්ගේ-ඉනිම-අවසන්-වෙද්දී-පිටියට-පැමිණි-සැදෑ-ආරක්ෂකයා",
       "Category": "Sports",
       "Parent URL": "https://www.hirunews.lk/sports/all-news.php?pageID=310"
}