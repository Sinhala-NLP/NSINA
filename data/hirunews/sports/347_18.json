{
       "Source": "hirunews",
       "Timestamp": "Friday, 10 March 2017 - 14:11",
       "Headline": "උපුල් තරංගගෙන් වාර්තාවක්",
       "News Content": "සංචාරක බංග්ලාදේශ කණ්ඩායමට එරෙහි පළමු ටෙස්ට් ක්‍රිකට් තරගයේ දෙවන ඉනිමේදී සිය 3 වන ටෙස්ට් ශතකය ලබාගැනීමට උපුල් තරංග සමත්වුනා.\nදැවී යන විට උපුල් තරංග ලබාගෙන සිටි ලකුණු 115 ට හතරේ පහර 11 ක් සහ හයේ පහර 2 ක් ඇතුලත් වුනා.\nඋපුල් තරංග මෙම තරගයේ පළමු ඉනිමේදී රැස් කලේ ලකුණු 4 ක් පමණයි.\nමේවන විට දෙවන ඉනිම වෙනුවෙන් පන්දුවට පහරදෙන ශ්‍රී ලංකාව කඩුලු 4 ක් දැවී ලකුණු 199 ක් ලබා සිටිනවා.\nදිමුත් කරුණාරත්න 32 යි. කුසල් මෙන්ඩිස් 19 යි.\nඅසේල ගුණරත්න කිසිදු ලකුණක් නොලබා පිටියෙන් ඉවත්වුනා.\nනිරෝෂන් දික්වැල්ල සමගින් දිනේෂ් චන්දිමාල් ලකුණු 23 ක් ලබා පන්දුවට පහරදෙමින් සිටිනවා.\nමෙම තරගයේ ශ්‍රී ලංකා පළමු ඉනිම සියලුදෙනා දැවී 494 යි.\nබංග්ලාදේශය පළමු ඉනිම වෙනුවෙන් සියලුදෙනා දැවී ලකුණු 312 ක් රැස් කලා.",
       "URL": "https://www.hirunews.lk/sports/156534/උපුල්-තරංගගෙන්-වාර්තාවක්",
       "Category": "Sports",
       "Parent URL": "https://www.hirunews.lk/sports/all-news.php?pageID=347"
}