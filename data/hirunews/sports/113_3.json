{
       "Source": "hirunews",
       "Timestamp": "Sunday, 16 February 2020 - 7:59",
       "Headline": "රිටි පැනීමේ නව ලෝක වාර්තාව ස්වීඩනයට",
       "News Content": "රිටි පැනීමේ නව ලෝක වාර්තාවක් පිහිටුවීමට ස්වීඩනය නියෝජනය කරන 20 හැවිරිදි ආමන්ඩ් ඩුප්ලාන්ටිස් ඊයේ සමත් වුණා.\nඒ, ස්කොට්ලන්තයේ - ග්ලාස්ගෝ නුවර පැවැත්වෙන ග්‍රෝන්-ෆ්‍රී මලල ක්‍රීඩා තරඟාවලියේදීයි.\nඔහු ඊට පෙර පිහිට වූ වාර්තා බිඳ හෙලමින් මීටර් 6 යි දශම 1 යි 8 ක් රිටි පැනීමට සමත් වූ අතර, ඒ වෙනුවෙන් ඩොලර් 30,000 ක ත්‍යාගයක් හිමිකරගනු ලබනවා.\nආමන්ඩ් ඩුප්ලාන්ටිස් කියා සිටියේ ඔලිම්පික් ජයග්‍රහණය තමාගේ එකම සිහිනය බවයි.\nඇමරිකා එක්සත් ජනපදයේ රිටි පැනීමේ ශූරයෙකු වූ ග්‍රෙග් ඩුප්ලාන්ටිස් ඔහුගේ පියා වන අතර, ග්‍රෙග් අසූව දශකයේ රුසියානු රිටි පැනීමේ ශූර සර්ජි බුබ්කාගේ සමකාලීනයෙක්.\nආමන්ඩ්ගේ මව ස්වීඩනයේ සප්ත ප්‍රයාම මලල ක්‍රීඩිකාවක් මෙන්ම වොලිබෝල් ක්‍රීඩිකාවක්ද වනවා.\nඇමරිකාවේ උපත ලැබුවද ආමන්ඞ් ඩුප්ලාන්ටිස් තෝරාගෙන ඇත්තේ සිය මවගේ මව් රට වන ස්වීඩනය නියෝජනය කිරීමටයි.",
       "URL": "https://www.hirunews.lk/sports/234523/රිටි-පැනීමේ-නව-ලෝක-වාර්තාව-ස්වීඩනයට",
       "Category": "Sports",
       "Parent URL": "https://www.hirunews.lk/sports/all-news.php?pageID=113"
}