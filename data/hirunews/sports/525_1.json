{
       "Source": "hirunews",
       "Timestamp": "Tuesday, 16 July 2013 - 18:34",
       "Headline": "ටයිසන් ගේ දඬුවමට සූදානම්.",
       "News Content": "තහනම් උත්තේජක ලබාගත් බවට බී සාම්පල පරීක්ෂාවෙන්ද තහවුරු වුවහොත් ඒ සඳහා වන  ඕනෑම දඬුවමකට මුහුණදීමට තමන් සූදානම් බව ඇමරිකානු කෙටි දුර ධාවන ශූර ටයිසන් ගේ ප්‍රකාශ කරනවා. ලෝක කෙටි දුර ධාවන ශූරයින් වන ඇමරිකාවේ ටයිසන් ගේ සහ ජැමෙයිකාවේ අසාෆා පවෙල් තහනම් උත්තේජක භාවිත කළ බව වෛද්‍ය වාර්තාවලින් පසුගියදා අනාවරණය වුණා. කෙසේ වෙතත්, ඔවුන් දෙදෙනාගේ බී සාම්පල ප්‍රතිඵල තවමත් නිකුත් වී නැහැ. ටයිසන් ගේ වැඩිදුරටත් සඳහන් කරන්නේ තම සමීපතමයෙකු ලබාදුන් ශක්ති වර්ධකයක් මෙම තත්ත්වයට හේතු වන්නට ඇති බවයි. කෙසේ වෙතත්, ජැමෙයිකාවේ අසාෆා පවෙල් තමන් තහනම් උත්තේජක ලබාගත් බවට එල්ල වන චෝදනාව තරයේ ප්‍රතික්ෂේප කළා. ලෝක කෙටි දුර ධාවන ශූරයන් අතර ටයිසන් ගේ දෙවන ස්ථානයේ පසුවන අතර, පවෙල් සිව්වන ස්ථානයේ පසුවනවා.",
       "URL": "https://www.hirunews.lk/sports/63157/ටයිසන්-ගේ-දඬුවමට-සූදානම්",
       "Category": "Sports",
       "Parent URL": "https://www.hirunews.lk/sports/all-news.php?pageID=525"
}