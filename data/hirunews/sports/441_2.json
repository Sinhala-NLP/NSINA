{
       "Source": "hirunews",
       "Timestamp": "Wednesday, 11 November 2015 - 9:35",
       "Headline": "කොදෙව් - ශ්‍රී ලංකා දෙවන 20 - 20 අද",
       "News Content": "සංචාරක බටහිර ඉන්දීය කොදෙව් කණ්ඩායම සහ ශ්‍රී ලංකාව අතර දෙවන විස්සයි විස්ස තරඟය දිවා රාත්‍රී තරඟයක් ලෙස අද රාත්‍රී 7ට කොළඹ ආර්. ප්‍රේමදාස ක්‍රීඩාංගණයේදී පැවැත්වේ.\nමෙම තරඟය හෙට දිනයේ පැවැත්වීමට නියමිතව තිබුණත් එය අද පැවැත්වෙන බවට පසුව ශ්‍රී ලංකා ක්‍රිකට් ආයතනය දැනුම් දුන්නේය.\nඒ, අපවත් වී වදාළ පූජ්‍ය මාදුළුවාවේ සෝභිත හිමියන්ගේ ආදාහන පූජෝත්සවය පැවැත්වෙන හෙට දිනයේ ජාතික ශෝක දිනයක් ලෙස ප්‍රකාශයට පත් කිරීම හේතුවෙනි.\nපසුගිය සඳුදා පැවැති පළමු විස්සයි විස්ස තරඟයෙන් ශ්‍රී ලංකාව ලකුණු 30ක ජයක් වාර්තා කළේය.",
       "URL": "https://www.hirunews.lk/sports/120028/කොදෙව්-ශ්‍රී-ලංකා-දෙවන-20-අද",
       "Category": "Sports",
       "Parent URL": "https://www.hirunews.lk/sports/all-news.php?pageID=441"
}