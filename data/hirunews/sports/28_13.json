{
       "Source": "hirunews",
       "Timestamp": "Saturday, 05 February 2022 - 14:25",
       "Headline": "ඔස්ට්‍රෙලියානු පුහුණුකරු තනතුරෙන් ජස්ටින් ලැස්ගර් ඉල්ලා අස්වෙයි",
       "News Content": "ශ්‍රී ලංකාව සමඟ පැවැත්වීමට නියමිත පන්දුවාර 20 ක්‍රිකට් තරගාවලිය පෙනෙන මානයේ තිබියදී ඔස්ට්‍රේලියා ක්‍රිකට් කණ්ඩායමේ ප්‍රධාන පුහුණුකරු ජස්ටින් ලැන්ගර් සිය ධුරයෙන් ඉල්ලා අස් වී තිබෙනවා.\nඒ ඔහුගේ ධුර කාලය කෙටි කාලයකට පමණක් යලි දීර්ඝ කිරීමට විරෝධය පළ කරමින්.\nවසර හතරක සේවා කාලය තුල ලැන්ගර්ගේ පුහුණුකාරිත්වය යටතේ ඔස්ට්‍රේලියානු ක්‍රිකට් කණ්ඩායම ජාත්‍යන්තර ක්‍රිකට් පිටියේ ජයග්‍රහණ රැසක් වාර්තා කළා.\nඒ අතරට පසුගියදා නිමා වූ පන්දුවාර 20 ක්‍රිකට් ලෝක කුසලානයද ඇතුලත්.\nකෙසේ වෙතත් ජස්ටින් ලැන්ගර්ගේ හදිසි ඉල්ලා අස් වීම හේතුවෙන් ශ්‍රී ලංකාව සමඟ පැවැත්වීමට නියමිත තරග 5කින් සමන්විත පන්දුවාර 20 ක්‍රිකට් තරගාවලිය සඳහා වැඩ බලන පුහුණුකරු වශයෙන් ඇන්ඩෲ මැක්ඩොනල්ඩ් පත් කිරීමටයි ඔස්ට්‍රේලියා ක්‍රිකට් ආයතනය පියවර ගෙන ඇත්තේ.",
       "URL": "https://www.hirunews.lk/sports/296234/ඔස්ට්‍රෙලියානු-පුහුණුකරු-තනතුරෙන්-ජස්ටින්-ලැස්ගර්-ඉල්ලා-අස්වෙයි",
       "Category": "Sports",
       "Parent URL": "https://www.hirunews.lk/sports/all-news.php?pageID=28"
}