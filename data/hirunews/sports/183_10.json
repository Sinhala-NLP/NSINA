{
       "Source": "hirunews",
       "Timestamp": "Sunday, 20 January 2019 - 8:26",
       "Headline": "පුහුණු තරගය ජය පරාජයෙන් තොරව අවසන්",
       "News Content": "ශ්‍රී ලංකාව සමඟ පැවැත්වෙන ටෙස්ට් තරගාවලිය සඳහා  ඕස්ට්‍රේලියානු පිලට ජයි රිචඩ්සන් ඇතුළත් කර තිබෙනවා.\nඒ, නිත්‍ය වේගපන්දු යවන ක්‍රීඩක ජොෂ් හේසල්වුඩ් තුවාල ලැබීම හේතුවෙන්.\nමේ අතර ශ්‍රී ලංකා පිල සහ  ඕස්ට්‍රේලියානු ක්‍රිකට් පාලක මණ්ඩල කණ්ඩායම අතර පැවති තුන්දින පුහුණු තරගය ඊයේ ජය පැරදුමෙන් තොරව අවසන් වුණා.\nඕස්ට්‍රේලියානු ක්‍රිකට් පාලක කන්ඩායම පළමු ඉනිම සඳහා කඩුලූ පහක් දැවී ලකුණු 316 ක්ද, දෙවන ඉනිම සඳහා කඩුලූ 3 ක් දැවී ලකුණු 224 ක්ද ලබාගත්තා.\nපළමු ඉනිමේදී කඩුලූ 5 ක් දැවී ලකුනු 176 ක් ලබාගත් ශ්‍රී ලංකා පිලට දෙවන ඉනිමේදී කඩුලූ 6 ක් දැවී රැස්කරගත හැකිවූයේ ලකුණු 131 ක් පමණයි.",
       "URL": "https://www.hirunews.lk/sports/208600/පුහුණු-තරගය-ජය-පරාජයෙන්-තොරව-අවසන්",
       "Category": "Sports",
       "Parent URL": "https://www.hirunews.lk/sports/all-news.php?pageID=183"
}