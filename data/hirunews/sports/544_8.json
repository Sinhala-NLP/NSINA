{
       "Source": "hirunews",
       "Timestamp": "Thursday, 28 March 2013 - 16:12",
       "Headline": "නවසීලන්ත ක්‍රිකට් ක්‍රීඩක ජෙසී රයිඩර් පහරදීමකින් රෝහල් ගත කෙරේ.",
       "News Content": "නවසීලන්ත ක්‍රිකට් කණ්ඩායමේ ආරම්භක පිතිකරු ජෙසී රයිඩර්ට අවස්ථා දෙකකදී ඊයේ රාත්‍රියේ ප්‍රහාර එල්ල වී තිබෙනවා. එයින් ඔහුගේ හිස් කබලට හානි සිදුවී ඇති අතර, ඒ හේතුවෙන් ඔහු සිහිමුර්ඡා තත්ත්වයෙන් ක්‍රයිස්චර්ච් නුවර රෝහලක ප්‍රතිකාර ලබන බව සඳහන්. රාත්‍රි සමාජ ශාලාවකට ගොස් පිටතට පැමිණීමේදී ඔහුට පළමු ප්‍රහාරය එල්ල වී තිබෙනවා. ඉන් අනතුරුව සමාජශාලාව ඉදිරිපිට රථ ගාලේදීද යළිත් වරක් ජෙසී රයිඩර්ට ප්‍රහාර එල්ල වී ඇති බවයි විදෙස් වාර්තා කියා සිටියේ. පොලිසිය සැක පළකරන්නේ ඔහු සහ තවත් පුද්ගලයෙකු අතර ඇතිවු බහින්බස්වීමක් දුරදිගයාම මෙම ප්‍රහාරයට හේතුවන්නට ඇති බවයි.",
       "URL": "https://www.hirunews.lk/sports/56128/නවසීලන්ත-ක්‍රිකට්-ක්‍රීඩක-ජෙසී-රයිඩර්-පහරදීමකින්-රෝහල්-ගත-කෙරේ",
       "Category": "Sports",
       "Parent URL": "https://www.hirunews.lk/sports/all-news.php?pageID=544"
}