{
       "Source": "hirunews",
       "Timestamp": "Saturday, 16 May 2015 - 13:45",
       "Headline": "අයි.පී.එල්. දෙවන වටයට තියුණු තරඟයක්",
       "News Content": "මෙවර ඉන්දීය ප්‍රිමියර් ලීග් ක්‍රිකට් තරගාවලියේ දෙවන වටයට සුදුසුකම් ලැබීම සඳහා තියුණු තරඟයක් පවතින බව ලකුණු සටහනින් පැහැදිලි වනවා. කණ්ඩායම් සියල්ල මේ වන විට තරඟ 13කට මුහුණ දී ඇති අතර, ඉන් 8ක් ජයගෙන ලකුණු සටහනේ ඉදිරියෙන් සිටින්නේ චෙන්නායි සුපර් කිංග්ස් කණ්ඩායමයි. බැංගලෝර් කණ්ඩායම සහ කොල්කටා කණ්ඩායම තරඟ 7 බැගින් ජයගෙන දෙවන සහ තුන්වන ස්ථානයේ පසුවන්නේ ප්‍රසාද ලකුණු 15 බැගින් ලබාගනිමින්. හයිද්‍රාබාද් පිළ සහ මුම්බායි පිළ ද තරඟ 7 බැගින් ජයගෙන ඇති අතර, ඔවුන්ට ලකුණු සටහනේ 4 වන සහ 5 වන ස්ථාන  හිමිව තිබෙනවා. එම කණ්ඩායම් දෙක ලබා සිටින්නේ ප්‍රසාද ලකුණු 14 බැගින්.",
       "URL": "https://www.hirunews.lk/sports/109591/අයි-පී-එල්-දෙවන-වටයට-තියුණු-තරඟයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=469"
}