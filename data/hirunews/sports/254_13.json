{
       "Source": "hirunews",
       "Timestamp": "Wednesday, 14 February 2018 - 9:20",
       "Headline": "දකුණු අප්‍රිකාවට ගිය ඉන්දියාව පළමු වතාවට මුලු දකුණු අප්‍රිකාවම හොල්ලයි",
       "News Content": "දකුණු අප්‍රිකාව සමඟ පැවැති එක්දින තරගාවලියක් පළමු වරට ජය ගැනීමට ඉන්දියාව ඊයේ (13) සමත් වුණා.\nදෙරට අතර තරඟ 06කින් සමන්විත එක්දින තරගාවලිය මේ වන විට 04ට එකක් ලෙස ඉන්දියාව ජයගෙන තිබෙනවා.\nදකුණු අප්‍රිකාවේ පෝට් එළිසබෙත් හි ඊයේ පැවැති 05 වන එක්දින තරඟය ලකුණු 73කින් ජය ගත්තේ ඉන්දීය කණ්ඩායමයි.\nපළමුව පන්දුවට පහර දුන් ඉන්දීය කණ්ඩායම නියමිත පන්දු වාර 50 අවසානයේදී කඩුලු 07ක් දැවී ලකුණු 274ක් රැස් කළා.\nරෝහිත් ශර්මා ලකුණු 115යි.\nජයග්‍රාහී ඉලක්කයක් හඹා ගිය දකුණු අප්‍රිකානු කණ්ඩායමට පන්දු වාර 42යි පන්දු දෙකක් තුළ දී සියළු දෙනා දැවී ලබා ගැනීමට හැකි වූයේ ලකුණු 201ක් පමණයි.",
       "URL": "https://www.hirunews.lk/sports/183610/දකුණු-අප්‍රිකාවට-ගිය-ඉන්දියාව-පළමු-වතාවට-මුලු-අප්‍රිකාවම-හොල්ලයි",
       "Category": "Sports",
       "Parent URL": "https://www.hirunews.lk/sports/all-news.php?pageID=254"
}