{
       "Source": "hirunews",
       "Timestamp": "Wednesday, 04 December 2019 - 13:39",
       "Headline": "ශ්‍රී ලංකාවට තවත් රන් පදක්කමක්",
       "News Content": "13 වන දකුණූ ආසියානු ක්‍රීඩා උළෙලේදී ශ්‍රී ලංකාවට අද තවත් රන් පදක්කමක් හිමිවුණා.\nඒ, කාන්තා දුර පැනීමේ ඉසව්වෙන්.\nඑහිදී සාරංගි සිල්වා රන් පදක්කමක් දිනාගත් අතර, අන්ජානි පුල්වංශ එහි රිදී පදක්කම දිනාගනු ලැබුවා.\nමීටර 200 ඉසව්වට සහභාගිවූ විනෝද් සුරංජය සිල්වා රිදී පදක්කමක් දිනාගැනීමට සමත්වූ අතර, කවපෙත්ත විසි කිරීමේ කාන්තා ඉසව්වේ ලෝකඩ පදක්කම හිමිවුණේ ඉෂාරා මදුරංගිටයි.\nමේ වනවිට රන් පදක්කම් 6 ක්, රිදී පදක්කම් 16ක්, ලෝකඩ පදක්කම් 28 ක් සමඟ මුළු පදක්කම් 50 ක් දිනාගත් ශ්‍රී ලංකාව පදක්කම් සටහනේ තුන්වන ස්ථානයේ පසුවනවා.\nනේපාලය එහි පෙරමුණ ගෙන ඇති අතර, ඉන්දියාව පසුවන්නේ දෙවන ස්ථානයේයි.\nමේ අතර තයිකොන්ඩෝ ,කිලෝග්‍රෑම් 63 බර පන්තියේ රන් පදක්කම දිනා ගැනීමට ශ්‍රී ලංකාවේ චලින්ද සම්පත් සමත් වුණා.",
       "URL": "https://www.hirunews.lk/sports/229554/ශ්‍රී-ලංකාවට-තවත්-රන්-පදක්කමක්",
       "Category": "Sports",
       "Parent URL": "https://www.hirunews.lk/sports/all-news.php?pageID=126"
}