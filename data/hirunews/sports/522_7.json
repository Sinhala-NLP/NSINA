{
       "Source": "hirunews",
       "Timestamp": "Tuesday, 30 July 2013 - 7:52",
       "Headline": "සිඞ්නි ද, මෙල්බර්න් ද ?",
       "News Content": "2015 ලෝක කුසලාන ක්‍රිකට් තරගාවලියේ අවසන් මහා තරගය පවත්වන ක්‍රීඩාංගනය සම්බන්ධයෙන් මේ වනවිට මතභේදකාරී තත්ත්වයක් හටගෙන තිබෙනවා. එම තරගය  ඕස්ට්‍රේලියාවේ මෙල්බර්න් ක්‍රීඩාංගනයේ පැවැත්විය යුතු බවට  ඕස්ට්‍රේලියානු ක්‍රිකට් පාලක මණ්ඩලය යෝජනා කර ඇති අතර, කෙසේ වෙතත්, වෙනත් පාර්ශවයක් පෙන්වා දෙන්නේ එය සිඞ්නි හිදී පැවැත්විය යුතු බවයි. සිඞ්නි ඔලිම්පික් ක්‍රීඩාංගනය ඒ සඳහා සුදුසුම ස්ථානය බවයි එම පාර්ශවය සඳහන් කරන්නේ. කෙසේ වෙතත්, තරගාවලියේ එක් අවසන් පූර්ව තරගයක් නවසීලන්තයට හිමිවිය යුතු බව ජාත්‍යන්තර ක්‍රිකට් කවුන්සිලය මේ වනවිට පවසා තිබෙනවා.",
       "URL": "https://www.hirunews.lk/sports/64031/සිඞ්නි-ද-මෙල්බර්න්",
       "Category": "Sports",
       "Parent URL": "https://www.hirunews.lk/sports/all-news.php?pageID=522"
}