{
       "Source": "hirunews",
       "Timestamp": "Saturday, 23 September 2017 - 15:45",
       "Headline": "ශ්‍රී ලංකා - පකිස්ථාන ටෙස්ට් තරඟාවලියට එක්වන පකිස්ථාන සංචිතය නම් කරයි",
       "News Content": "ශ්‍රී ලංකාවට එරෙහි එක්සත් අරාබි එමීර් රාජ්‍යයේ පැවැත්වෙන ටෙස්ට් තරඟාවලිය සඳහා පකිස්ථාන සංචිතය නම් කර තිබෙනවා.\nක්‍රීඩකයින් 16 දෙනෙකු මෙම සංචිතයට ඇතුළත් කර ඇති අතර එහි නායකත්වය සෆ්රාස් අහමඩ් විසින් දරණු ලබනවා.\nසෆ්රාස් අහමඩ් (නායක), අසාර් අලී, ෂාන් මන්සුඩ්, ෂාමි අස්ලම්, බාබර් අසාම්, අසාද් ෂෆීක්, හැරිස් සෝහයිල්, උස්මාන් සලාහුදීන්, මොහොමඩ් අමීර්, හසන් අලී, යෂිර් ෂා, මොහොමඩ් අස්ගර්, මොහොමඩ් අබ්බාස්, බිලාල් අසිෆ්, මීර් හම්සා සහ වහබ් රියාස් යන ක්‍රීඩකයින් මෙම සංචිතයට ඇතුළත්.\nමෙම තරඟාවලියට එක්වන පකිස්ථාන සංචිතය නම් කිරීමට ප්‍රමාද වුයේ ආරම්භක පිතිකරුවෙකු අසාර් අලිගේ සහ දඟ පන්දු යවන ක්‍රීඩක යෂිර් ෂාගේ ශාරීරික යෝග්‍යතා පිළිබඳ ගැටලුවක් මතුවීම හේතුවෙන් බවයි තේරීම් කමිටු ප්‍රධානී ඉන්සමාම් උල් හක් මිට පෙර සඳහන් කර සිටියේ.\nකෙසේ වෙතත් මෙම ක්‍රීඩකයින් දෙදෙනා අද ප්‍රකාශයට පත්කළ ක්‍රීඩකයින් 16 දෙනෙකුගෙන් සමන්විත සංචිතයට එක්කර තිබෙනවා.\nමෙම සංචිතයට නවක ක්‍රීඩකයින් කිහප දෙනෙකු ද එකකර තිබීම  විශේෂත්වයක්.\nදෙරට අතර පැවැත්වෙන පළමු ටෙස්ට් තරඟය මේ මස 28 වනදා අබුඩාබි හිදී පැවැත්වීමට නියමිත අතර දෙරට අතර ඉතිහාස ගතවන දෙවන ටෙස්ට් තරඟය දිවා රාත්‍රී තරඟයක් ලෙස නොවැම්බර් මස 06 වනදා බුබායි හිදී පැවැත්වීමට සැලසුම් කර තිබෙනවා.",
       "URL": "https://www.hirunews.lk/sports/171671/ශ්‍රී-ලංකා-පකිස්ථාන-ටෙස්ට්-තරඟාවලියට-එක්වන-සංචිතය-නම්-කරයි",
       "Category": "Sports",
       "Parent URL": "https://www.hirunews.lk/sports/all-news.php?pageID=295"
}