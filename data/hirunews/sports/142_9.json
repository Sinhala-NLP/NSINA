{
       "Source": "hirunews",
       "Timestamp": "Wednesday, 28 August 2019 - 21:18",
       "Headline": "දිනන සිහින සැබෑකළ දිනන ළමයි",
       "News Content": "මැලේසියාවේ පැවැත්වෙන ආසියානු 20න් පහල ත්‍රෝ බෝල් තරගාවලියට සුදුසුකම් ලබා සිටින වැල්ලවාය ජේ.එම්. කුමාරදාස විදුහලේ දරුවන් ඒ සඳහා මුදල් සොයා වැලි ගොඩදමන ආකාරය අපි හිරු දිනන ළමයි විශේෂාංගය ඔස්සේ පසුගියදා අනාවරණ කළා.\nඑම පුවත දුටු මෙරට ක්‍රීඩාවට ආදරය කරන බොහෝ දෙනෙක් ඔවුන්ට උපකාර කිරීමට ඉදිරිපත් වුණේ මේ දරුවන්ගේ සිහිනය යතාර්ථයක් බවට පත් කර ගැනීමට මූලික අඩිතාලම දමමින්.\nඑමෙන්ම නිදා සිටි ක්‍රීඩා බලධාරීන්ගේ දෙනෙත් විවර කරන්නට හිරු දිනන ළමයි අනාවරණය සමත් වීමත් සමග මෙම ක්‍රීඩක ක්‍රීඩිකාවන්ගේ ඉතිරි වියදම් පියවන්නට ක්‍රීඩා අමාත්‍යංශය ඉදිරිපත් වුණා.\nහෙට දිනයේ මේ ක්‍රීඩක ක්‍රීඩිකාවන් මැලේසියාව බලා පිටත්ව යන්නේ සිංහ ධජය මැලේසියානු ගුවනට එසවීමේ අධිශ්ටානය ද කර පින්නාගෙනයි.\nමෙවන් දක්ෂයන් වෙත බලධාරීන්ගේ දෑස් යොමු කරමින් රටේ ක්‍රීඩාවේ හෙට දවසට ලබා දෙන දායකත්වය පිලිබඳ හිරු ටීවී අපටද ඇත්තේ නිහතමානී ආඩම්බරයක්.",
       "URL": "https://www.hirunews.lk/sports/223163/දිනන-සිහින-සැබෑකළ-දිනන-ළමයි",
       "Category": "Sports",
       "Parent URL": "https://www.hirunews.lk/sports/all-news.php?pageID=142"
}