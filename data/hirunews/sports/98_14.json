{
       "Source": "hirunews",
       "Timestamp": "Monday, 18 May 2020 - 7:43",
       "Headline": "මෙරට විශාලතම ජාත්‍යන්තර ක්‍රිකට් ක්‍රීඩාංගණයේ ඉදිකිරීම් ඇරඹීමට සූදානම්",
       "News Content": "ශ්‍රී ලංකාවේ විශාලතම ජාත්‍යන්තර ක්‍රිකට් ක්‍රීඩාංගණයේ ඉදිකිරීම් ඇරඹීමට සියලු කටයුතු සූදානම් බව රජය පවසනවා.\nහෝමාගම - දියගම ප්‍රදේශයේ අක්කර 26ක භූමි ප්‍රමාණයක ඉදිකිරීමට යෝජිත මෙම ක්‍රීඩාංගණයේ පළමු අදියර යටතේ තරඟ  නරඹන්නන් 40,000 කට ආසන පහසුකම් සැළසීමටත් දෙවන අදියර යටතේ විසි දහසකට ආසන පහසුකම් සැළසීමටත් නියමිතයි.\nක්‍රීඩාංගණයේ ඉදිකිරීමට යෝජිත භූමි ප්‍රදේශයේ ස්ථානීය නිරීක්ෂණ චාරිකාවකට ඊයේ (17) අමාත්‍ය ආචාර්ය බන්දුල ගුණවර්ධන, නාගරික සංවර්ධන අධිකාරියේ සහ ශ්‍රී ලංකා ක්‍රිකට් ආයතනයේ නිලධාරීන් පිරිසක්  එක්වුණා.",
       "URL": "https://www.hirunews.lk/sports/240958/මෙරට-විශාලතම-ජාත්‍යන්තර-ක්‍රිකට්-ක්‍රීඩාංගණයේ-ඉදිකිරීම්-ඇරඹීමට-සූදානම්",
       "Category": "Sports",
       "Parent URL": "https://www.hirunews.lk/sports/all-news.php?pageID=98"
}