{
       "Source": "hirunews",
       "Timestamp": "Sunday, 03 September 2023 - 7:51",
       "Headline": "ශ්‍රී ලංකා කාන්තා ක්‍රිකට් පිලට ඓතිහාසික ජයක්",
       "News Content": "එංගලන්ත කාන්තා කණ්ඩායම සමඟ පැවති දෙවන පන්දු වාර විස්ස තරගයෙන් කඩුලු 8 ක විශිෂ්ඨ ජයක් වාර්තා කිරීමට සංචාරක ශ්‍රී ලංකා කාන්තා කණ්ඩායම සමත්වුණා.\nමෙය ශ්‍රී ලංකා කාන්තා කණ්ඩායම එංගලන්තයට එරෙහිව වාර්තා කළ පළමු විස්සයි විස්ස තරග ජයග්‍රහණයද මෙයයි.\nකාසියේ වාසිය දිනූ ශ්‍රී ලංකා කණ්ඩායම පළමුව පන්දුවට පහරදීමට එංගලන්ත කාන්තා පිලට ආරාධනය කළා.\nඒ අනුව පන්දු වාර 18 ක් අවසානයේ සියලුදෙනා දැවී ඔවුන්ට ලබාගත හැකිවූයේ ලකුණු 104 ක් පමණයි.\nපිළිතුරු ඉනිම ක්‍රීඩා කළ ශ්‍රී ලංකා පිල පන්දු වාර 13 යි පන්දු දෙකක් අවසානයේ කඩුලු දෙකක් දැවී ජයග්‍රාහී ඉලක්කය පසු කළා.",
       "URL": "https://www.hirunews.lk/sports/346958/ශ්‍රී-ලංකා-කාන්තා-ක්‍රිකට්-පිලට-ඓතිහාසික-ජයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=5"
}