{
       "Source": "hirunews",
       "Timestamp": "Thursday, 08 October 2015 - 17:43",
       "Headline": "ක්‍රිකට් නිලවරණය ලබන ජනවාරියට පෙර",
       "News Content": "ශ්‍රී ලංකා ක්‍රිකට් නිලවරණය ලබන ජනවාරි මාසයට පෙර පැවැත්වීමට කටයුතු කරන බව ක්‍රීඩා අමාත්‍ය දයාසිරි ජයසේකර ප්‍රකාශ කළා. මහනුවර - පල්ලේකැලේ අන්තර්ජාතික ක්‍රිකට් ක්‍රීඩාංගන භූමියේ නව ගෘහස්ථ ක්‍රීඩාගාරයක් ඉදිකිරීම සඳහා මුල්ගල් තැබීමට අද පැවති උත්සවයේදී ඔහු මේ බව සඳහන් කර තිබෙනවා. සියලූ නවීන අංගෝපාංගවලින් සමන්විත මෙම ගෘහස්ථ ක්‍රීඩාගාරය සඳහා වැයකරන මුදල රුපියල් මිලියන 45 ක්. මෙම අවස්ථාවට ක්‍රිකට් අතුරු කමිටු සභාපති සිදත් වෙත්තමුණිද සහභාගි වූ බව සඳහන්.",
       "URL": "https://www.hirunews.lk/sports/118086/ක්‍රිකට්-නිලවරණය-ලබන-ජනවාරියට-පෙර",
       "Category": "Sports",
       "Parent URL": "https://www.hirunews.lk/sports/all-news.php?pageID=446"
}