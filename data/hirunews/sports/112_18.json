{
       "Source": "hirunews",
       "Timestamp": "Monday, 17 February 2020 - 9:58",
       "Headline": "පන්දුවක් හිසේ වැදී ශ්‍රී ලංකා කණ්ඩායමේ අචිනි කුලසූරිය ආබාධයට ලක්වෙයි",
       "News Content": "ශ්‍රී ලංකා කාන්තා ක්‍රිකට් කණ්ඩායමේ අචිනි කුලසූරිය කාන්තා විස්සයි විස්ස ලෝක කුසලාන තරඟාවලියේ පුහුණු තරඟයක් අතර තුර ආබාධයට ලක්ව තිබෙනවා.\nපිටියේ පන්දු රකිමින් සිටි අවස්ථාවේ උඩපන්දුවක් රැක ගැනීමට යාමේදී පන්දුව හිසේ වැදීමෙන් ඇය මෙලෙස ආබාධයට ලක්ව ඇති බවයි විදෙස් මාධ්‍ය වාර්තා කළේ.\nලෝක කුසලාන තරඟාවලියට සමගාමීව දකුණු අප්‍රිකානු කාන්තා කණ්ඩායම අතර ඊයේ ඇඩිලේඩ් හිදී පැවති තරඟයේදීයි ඇය මෙම අනතුරට මුහුණ පා ඇත්තේ.\nඑම අවස්ථාවේදීම අචිනි ඇඩිලේඩ් හි රෝහලක් වෙත ඇතුළත් කර ඇති අතර එහිදී සිදුකළ පරීක්ෂණ වලින් අනතුරුව ඇය රෝහලෙන් පිටව ගිය බව විදෙස් මාධ්‍ය වැඩිදුරටත් වාර්තා කළේ.",
       "URL": "https://www.hirunews.lk/sports/234604/පන්දුවක්-හිසේ-වැදී-ශ්‍රී-ලංකා-කණ්ඩායමේ-අචිනි-කුලසූරිය-ආබාධයට-ලක්වෙයි",
       "Category": "Sports",
       "Parent URL": "https://www.hirunews.lk/sports/all-news.php?pageID=112"
}