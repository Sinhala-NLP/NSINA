{
       "Source": "hirunews",
       "Timestamp": "Saturday, 03 June 2017 - 19:10",
       "Headline": "ශ්‍රී ලංකාවට ලකුණු 300 ක ඉලක්කයක්",
       "News Content": "ශූරයන්ගේ කුසලාන තරගාවලයේ දකුණු අප්‍රිකාවට එරෙහි තරගය ජය ගැනීමට ශ්‍රී ලංකාවට ලකුණු 300 ක ඉලක්කයක් හිමිව තිබෙනවා.\nඕවල් ක්‍රීඩාංගණයේ පැවැත්වෙන තරගයේ කාසියේ වාසිය දිනු ශ්‍රී ලංකාවේ ආරාධනය මත පළමුවෙන් පන්දුවට පහරදුන් දකුණු අප්‍රිකාව නියමිත පන්දුවාර 50 අවසානයේ කඩුලු 6 ක් දැවී ලකුණු 299 ක් ලබාගත්තා.\nදුවද්දී දැවී යාමකට හසුවී පිටියෙන් ඉවත්වු හසීම් අම්ලා ලකුණු 103 යි.\nහයේ පහර 2 ක් සහ හතරේ පහර 5 ක් සමගින් පන්දු 115 කදී ලබාගත් එම ශතකය අම්ලාගේ 25 වන එක්දින ශතකයයි.\nපෆ් ඩු ප්ලෙසි 75 යි. පන්දු යැවීමේදී නුවන් ප්‍රදීප් කඩුලු 2 ක් බිඳහෙලුවා. ශ්‍රී ලංකා පිළිතුරු ඉනිම තවත් සුලු වේලාවකින් ආරම්භ වීමට නියමිතයි.",
       "URL": "https://www.hirunews.lk/sports/162764/ශ්‍රී-ලංකාවට-ලකුණු-300-ක-ඉලක්කයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=329"
}