{
       "Source": "hirunews",
       "Timestamp": "Thursday, 02 July 2015 - 9:41",
       "Headline": "පාකිස්ථාන සහ ශ්‍රී ලංකා තුන්වන ටෙස්ට් තරඟය හෙටයි",
       "News Content": "සංචාරක පාකිස්ථාන කණ්ඩායම සහ ශ්‍රී ලංකා කණ්ඩායම අතර තුන්වන ටෙස්ට් තරඟය හෙට මහනුවර පල්ලෙකැලේ ජාත්‍යන්තර ක්‍රිකට් ක්‍රීඩාංගණයේදී පැවැත්වීමට නියමිතයි. තරඟ 3 කින් සමන්විත ටෙස්ට් තරඟාවලිය මේ වනවිට එකට එකක් ලෙස කණ්ඩායම් දෙකම සම තත්ත්වයේ පසුවනවා. ඒ අනුව හෙට තරඟයේ ජයග්‍රහණය කණ්ඩායම් දෙකටම වැදගත් වනවා. මේ අතර ශ්‍රී ලංකා කණ්ඩායම එම තරඟය ජයග්‍රහණය කළහොත් ටෙස්ට් කණ්ඩායම් වර්ගීකරණයේ සිව්වන ස්ථානය දක්වා ඉහළට පැමිණීමේ අවස්ථාව ශ්‍රී ලංකාවට හිමිවනු ඇති.",
       "URL": "https://www.hirunews.lk/sports/112475/පාකිස්ථාන-සහ-ශ්‍රී-ලංකා-තුන්වන-ටෙස්ට්-තරඟය-හෙටයි",
       "Category": "Sports",
       "Parent URL": "https://www.hirunews.lk/sports/all-news.php?pageID=462"
}