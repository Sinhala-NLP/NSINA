{
       "Source": "hirunews",
       "Timestamp": "Sunday, 30 August 2015 - 8:50",
       "Headline": "ගජබා සුපර් ක්‍රොස් අදයි (ඡායාරූප)",
       "News Content": "යුද හමුදාවේ ගජබා රෙජිමේන්තුව සහ ස්ලාඩා ආයතනය එක්ව සංවිධානය කරන ගජබා සුපර් ක්‍රොස් 2015 මෝටර් රථ සහ යතුරුපැදි ධාවන තරගාවලිය අද (30) අනුරාධපුර - සාලියපුර - ගජබා ධාවන පථයේදී පැවැත්වෙනවා. 14වන වරටත් පැවැත්වෙන තරගාවලිය සඳහා මෙවර ද ගුවන් විදුලි මාධ්‍ය අනුග්‍රහය දක්වන්නේ හිරු එෆ්.එම්. ගුවන් විදුලියයි.\nතරඟාවලිය පිළිබඳව අදහස් දක්වමින් ස්ලාඩා ආයතනයේ සභාපති දිල්හාන් ජයවර්ධන සඳහන් කළේ මෝටර් රථ සහ යතුරුපැදි අංශයේ තරඟ ඉසව් 23 ක් පැවැත්වෙන බවයි.\nතරඟාවලියෙන් ලැබෙන මුදල්,  රණවිරුවන්ගේ සුබසාධනය සඳහා යොදවන බවයි ගජබා රෙජිමේන්තු අධිපති මේජර් ජනරාල් ලලිත් දවුලෙගල ප්‍රකාශ කළේ.",
       "URL": "https://www.hirunews.lk/sports/115714/ගජබා-සුපර්-ක්‍රොස්-අදයි",
       "Category": "Sports",
       "Parent URL": "https://www.hirunews.lk/sports/all-news.php?pageID=453"
}