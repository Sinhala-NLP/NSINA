{
       "Source": "hirunews",
       "Timestamp": "Sunday, 18 April 2021 - 8:27",
       "Headline": "සන්රයිසස් හයිද්‍රාබාද් පරදවා  මුම්බායි ඉන්දියන්ස් ජයගනී",
       "News Content": "චෙන්නායි හිදී ඊයේ පැවති අයි.පී.එල්. තරගයෙන් සන්රයිසස් හයිද්‍රාබාද් පිල පරදවා ලකුණු 13ක ජයක් වාර්තා කිරීමට මුම්බායි ඉන්දියන්ස් පිල සමත්වුණා.\nකාසියේ වාසිය දිනා පළමුවෙන් පන්දුවට පහරදුන් මුම්බායි පිල සිය පන්දු වාර විස්ස තුළදී කඩුලු පහක් දැවී ලකුණු 150 ක් රැස් කළා.\nපිළිතුරු වශයෙන් හයිද්‍රාබාද් පිලට පන්දු වාර 19 යි පන්දු හතරකදී සියලු ක්‍රීඩකයන් දැවී ලබාගත හැකිවූයේ ලකුණු 137 ක් පමණයි.\nඑහිදී නවසීලන්ත ක්‍රීඩක ටේ‍රන්ට් බෝල්ට් ලකුණු 28 කට කඩුලු 3 ක් බිඳ හෙලුවා.\nමෙය මුම්බායි ඉන්දියන්ස් පිල මෙවර අයි.පී.එල්. තරගාවලියේදී වාර්තාකළ දෙවන ජයග්‍රහණයයි.",
       "URL": "https://www.hirunews.lk/sports/268731/සන්රයිසස්-හයිද්‍රාබාද්-පරදවා-මුම්බායි-ඉන්දියන්ස්-ජයගනී",
       "Category": "Sports",
       "Parent URL": "https://www.hirunews.lk/sports/all-news.php?pageID=59"
}