{
       "Source": "hirunews",
       "Timestamp": "Monday, 18 December 2017 - 9:03",
       "Headline": "ඉන්දීය සුපිරි පිතිකරු ධවාන් දෙවැන්නා වෙයි",
       "News Content": "ශ්‍රී ලංකා කණ්ඩායම් සහ ඉන්දීය කණ්ඩායම අතර ඊයේ නිමා වූ තුන්වන සහ අවසන් එක්දින තරඟය කඩුලු 08ක් ජය ගැනීමට ඉන්දියානු කණ්ඩායම සමත් වුණා.\nඑහිදී ඉන්දීය කණ්ඩායමට ජයග්‍රහණය සඳහා මාවත සකසා දුන් ආරම්භක පිතිකරු ශිකර් ධාවන් සිය 12 වන ජාත්‍යන්තර එක්දින ශතකය රැස් කිරීමට සමත් වීම විශේෂත්වයක්.\nපන්දු 85ක දී ගොඩ නැගුණු ධාවන්ගේ ශතකයට හයේ පහර 02ක් සහ හතරේ පහර 13ක් ඇතුළත් වුණා.\nශිකර් ධාවන් ඊයේ තරඟයේදී නොදැවී රැස් කළ මෙම ලකුණු 100ත් සමඟ ඔහු එක්දින ලකුණු 4000සේ සීමාව පසුකර ගියා.\nඒ අනුව අඩුම එක්දින තරඟ සංඛ්‍යාවකදී  ලකුණු හාරදහසේ සීමාව පසුකර යාමට සමත් වූ දෙවන ඉන්දීය පිතිකරු ලෙස ශිකර් ධාවන් වාර්තා පොත් අතරට එක්වනවා.\nමේ වන විට ජාත්‍යන්තර එක්දින තරඟ 96ක් ක්‍රීඩා  කර ඇති ධාවන් රැස් කරගෙන ඇති  ලකුණු සංඛ්‍යාව  4038ක්.\nමෙම ලකුණු 4038ට ශතක 12ක් සහ අර්ධ ශතක 23ක් ඇතුළත් වනවා.\nrnrn\\r\\n\n\\r\\nrnrn",
       "URL": "https://www.hirunews.lk/sports/178654/ඉන්දීය-සුපිරි-පිතිකරු-ධවාන්-දෙවැන්නා-වෙයි",
       "Category": "Sports",
       "Parent URL": "https://www.hirunews.lk/sports/all-news.php?pageID=272"
}