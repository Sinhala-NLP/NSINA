{
       "Source": "hirunews",
       "Timestamp": "Monday, 24 October 2016 - 17:25",
       "Headline": "ඉන්දීය කණ්ඩායමේ පන්දු යවන්නන් 3 දෙනෙකු ඉවතට",
       "News Content": "ඉන්දීය ක්‍රිකට් කණ්ඩායමේ ප්‍රබල පන්දු යවන්නන් 3 දෙනෙකු තවදුරටත් විවේක ගැන්වීමට තේරීම් කමිටුව තීරණය කර තිබෙනවා.\nඒ අනුව දග පන්දු යවන ආර් අශ්වින් / රවින්ද්‍ර ජඩේජා සහ වේග පන්දු යවන ක්‍රීක මොහොමඩ් සාමි විවේක ගැන්වෙනු ඇති.\nනවසීලන්තය සමග පැවැත්වෙන එක්දින තරගාවලියේ පළමු එක්දින තරග 3 ටම ඔවුන් කැඳවා තිබුනේ නැහැ.\nඑමෙන්ම ඉදිරි එක්දින තරග 2 ට ද ඔවුන් සහභාගී කර නොගන්නා බවයි ඉන්දීය තේරීම් කමිටුව සඳහන් කර ඇත්තේ.\nමෙම වසර අවසානයේ සහ ලබන වසර ආරම්භයේ පැවැත්වෙන ටෙස්ට් තරගාවලිවලට මුහුණදීම වෙනුවෙන් මෙම ක්‍රීඩකයන් විවේක ගන්වන බව සඳහන්.\nපිතිකරුවකු වන සුරේෂ් රයිනා ද ආබාධ තත්වය මෙතෙක් සුව නොවීම හේතුවෙන් මෙම සංචිතයට නම්කර නැහැ.\nඉන්දියාවට ලබන නොවැම්බර් සහ දෙසැම්බර් මාසවලදී එංගලන්තය සමග ටෙස්ට් තරගාවලියක් ද පැවැත්වෙනවා.\nඅනතුරුව ලබන වසරේ පෙබරවාරි සහ මාර්තු මාසවලදී ඔස්ට්‍රේලියාව සමග ද ඉන්දියාව ටෙස්ට් තරගාවලියකට එක්වීමට නියමිතයි.\nනවසීලන්තයට එරෙහිව පැවති පළමු එක්දින තරග 3 න් 2 ක් ඉන්දියාව ජයග්‍රහණය කලා.\nදෙරට අතර හතරවන එක්දින තරගය හෙට රන්චිහිදී පැවැත්විමට නියමිතයි.",
       "URL": "https://www.hirunews.lk/sports/145964/ඉන්දීය-කණ්ඩායමේ-පන්දු-යවන්නන්-3-දෙනෙකු-ඉවතට",
       "Category": "Sports",
       "Parent URL": "https://www.hirunews.lk/sports/all-news.php?pageID=377"
}