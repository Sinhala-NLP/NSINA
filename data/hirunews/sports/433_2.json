{
       "Source": "hirunews",
       "Timestamp": "Sunday, 10 January 2016 - 10:39",
       "Headline": "ශ්‍රිලංකාවේ කඳුළු මැදින් නවසීලන්තය දිනුම්",
       "News Content": "ශ්‍රී ලංකාව සහ නවසීලන්තය අතර දෙවන විස්සයි විස්ස තරඟයෙන් ශ්‍රීලංකාවට පැරදුම හිමිවෙයි.   ඕක්ලන්ඩ්  හි  අද (10)  කාසියේ වාසිය දිනූ  නවසීලන්තය, මුලින් පන්දුවට පහරදීමේ අවස්ථාව ශ්‍රී ලංකාවට ලබා දුන්නා.\nඒ අනුව ඇන්ජලෝ මැතිව්ස්  නොදැවී ලකුණු 81ක් රැස්  කළා. දිල්ශාන් 28යි. අනෙකුත්  පිතිකරුවන් ලබා ගත්තේ  ලකුණු 8ට අඩුවෙන්.\nනියමිත පන්දුවාර 20 අවසානයේ  ශ්‍රීලංකාව කඩුළු 8කට ලකුණු 142යි.\nGrant Elliott කඩුළු 4යි. MJ Santner සහ AF Milne කඩුළු 2 බැගින් හිමි කර  ගත්තා.\nනවසීලන්තය නියමිත ඉලක්කය පසු කළේ  කඩුල්ලක් පමණක්  දවා ගනිමින්. ගප්ටිල්  දැවී ගියේ ලකුණු 63කට. පන්දු 25යි. ඊට හයේ පහර 5ක් සහ හතරේ පහර 6ක් ඇතුළත්. කඩුල්ල ලබා ගත්තේ තිසර පෙරේරා.\nC Munro පන්දු 14කදී හයේ පහර 7ක් සහ හතරේ පහරක් සමගින් ලකුණු 50යි.  Kane Williamson ලකුණු 32යි.\nතරගයේ වීරයා C Munro.\nනවසීලන්තය තරගාවලිය  2-0ක් ලෙස  ජයග්‍රහණය කළා.\nමෙම තරඟයේ ප්‍රතිඵලය සමඟ ශ්‍රී ලංකාව නවසීලන්ත විස්සයි විස්ස තරඟාවලිය දෙකට බින්දුවක් ලෙස පරාජයට පත්වන අතර අයි සී සී විස්සයි විස්ස දර්ශකයේ ප්‍රමුඛස්ථානයද ගිලිහී යනවා.",
       "URL": "https://www.hirunews.lk/sports/123716/ශ්‍රිලංකාවේ-කඳුළු-මැදින්-නවසීලන්තය-දිනුම්",
       "Category": "Sports",
       "Parent URL": "https://www.hirunews.lk/sports/all-news.php?pageID=433"
}