{
       "Source": "hirunews",
       "Timestamp": "Tuesday, 14 July 2020 - 8:05",
       "Headline": "ඇෆ්ගනිස්ථානය ලෝක කුසලානය දිනන තුරු රෂිඩ් ඛාන් තනිකඩව",
       "News Content": "ක්‍රිකට් ක්‍රීඩාව ආදායම් මාර්ගය පමණක් කර ගත් ක්‍රීඩකයන් අතලොස්සක් අතර, ක්‍රීඩාව සිය ජීවිතය කර ගත් ක්‍රීඩකයන් බොහෝයි.\nඑවැනි තවත් ක්‍රීඩකයෙකු පිළිබදව වාර්තා වන්නේ ඇෆ්ගනිස්ථානයෙන්.\nඒ, ටෙස්ට්, එක්දින මෙන්ම විස්සයි විස්ස ජාත්‍යන්තර තරඟවලදී විශිෂ්ඨ දස්කම් දැක්වීමට සමත් වී සිටින දඟ පන්දු යවන ක්‍රීඩක රෂිඩ් ඛාන්.\n21 හැවිරිදි රෂිඩ් ඛාන් අයි.පී.එල්. තරගාවලියේදී ද සන්රයිසස් හයිද්‍රාබාද් කණ්ඩායම නියෝජනය කරමින් දස්කම් දැක්වුවා.\nපාකිස්තාන මාධ්‍ය වෙත අදහස් දක්වමින් ඔහු ප්‍රකාශ කර ඇත්තේ ඇෆ්ගනිස්ථානය ලෝක කුසලානය ජයග්‍රහණය කරන තුරු තමා විවාහ දිවියට එළඹීමට අදහස් නොකරන බවයි.\nදිගුකලක් රෝගාතුරව සිටි රෂිඞ් ඛාන්ගේ මව ද පසුගිය මාසයේ මිය ගියා.",
       "URL": "https://www.hirunews.lk/sports/245444/ඇෆ්ගනිස්ථානය-ලෝක-කුසලානය-දිනන-තුරු-රෂිඩ්-ඛාන්-තනිකඩව",
       "Category": "Sports",
       "Parent URL": "https://www.hirunews.lk/sports/all-news.php?pageID=92"
}