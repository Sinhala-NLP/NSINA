{
       "Source": "hirunews",
       "Timestamp": "Tuesday, 05 January 2016 - 12:14",
       "Headline": "එක්දින තරගාවලියත් නවසීලන්තය ජය ගනී",
       "News Content": "සංචාරක ශ්‍රී ලංකා කණ්ඩායමට එරෙහි එක්දින තරගාවලියට 3 ට 1 ක් ලෙස ජයග්‍රහණය කිරීමට නවසීලන්තය සමත්වුනා.\nඒ අද පැවති 5 වන හා අවසන් එක්දින තරගයේ ජයත් ලකුණු 36 කින් තමන් සතු කර ගනිමින්.\nඅද පැවති තරගයේ කාසියේ වාසිය දිනු ශ්‍රී ලංකා කණ්ඩායමේ ආරාධනය මත පළමුවෙන් පන්දුවට පහරදුන් නවසීලන්ත කණ්ඩායම නියමිත පන්දුවාර 50 අවසානයේ කඩුලු 5 ක් දැවී ලකුණු 294 ක් රැස්කලා.\nමාටින් ගප්ටිල් 102 යි. ටොම් ලේතම් කිසිදු ලකුණක් නොලබා දැවී ගියා.\nකේන් විලියම්සන් සහ රොස් ටේලර් ලකුණු 61 බැගින් රැස්කලා.\nපන්දු යැවීමේදී නුවන් කුලසේකර කඩුලු 3 ක් බිඳහෙලුවා.\nලකුණු 295 ක ජයග්‍රාහී ඉලක්කය හඹාගිය ශ්‍රී ලංකා කණ්ඩායමට පන්දුවාර 47 යි එක් පන්දුවක් අවසානයේ සියලුදෙනා දැවී ලබාගැනීමට හැකිවුයේ ලකුණු 258 ක් පමණයි.\nනායක ඇන්ජෙලෝ මැතිව්ස් 4 පහර 6 ක් සමගින් ලකුණු 95 ක් ලබාගත්තා.\nදිනේෂ් චන්දිමාල් ලකුණු 50 යි. ධනුෂ්ක ගුණතිලක ලකුණු 15 යි.\nමැට් හෙන්රි කඩුලු 5 ක් සහ ටෙ‍්‍රන්ට් බෝල්ට් කඩුලු 3 ක් බිඳහෙලුවා.\nමෙම තරගාවලියෙන් ශ්‍රී ලංකාව ජයගත්තේ තුන්වන තරගය පමණයි. හතරවන තරගය වර්ෂාව හේතුවෙන් අත්හැර දැමුනා.\nසංචාරක ශ්‍රී ලංකා කණ්ඩායමට එරෙහි ටෙස්ට් තරගාවලිය ජයගත්තේත් නවසීලන්තයයි.\nදෙරට අතර තරග 2 කින් සමන්විත 20 යි 20 තරගාවලිය අනිද්දා ආරම්භ වීමට නියමිතයි.",
       "URL": "https://www.hirunews.lk/sports/123413/එක්දින-තරගාවලියත්-නවසීලන්තය-ජය-ගනී",
       "Category": "Sports",
       "Parent URL": "https://www.hirunews.lk/sports/all-news.php?pageID=433"
}