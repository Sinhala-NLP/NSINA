{
       "Source": "hirunews",
       "Timestamp": "Sunday, 22 March 2015 - 8:52",
       "Headline": "ක්‍රිස්ගේල් ටෙස්ට් තරඟාවලියකින්  ඉවතට",
       "News Content": "තමා ක්‍රිකට් ක්‍රීඩාවේ කිසිදු අංශයකින් සමුගෙන නොමැති බව බටහිර ඉන්දීය කොදෙව් ක්‍රීඩක ක්‍රිස්ගේල් පවසනවා. ප්‍රහාරාත්මක පිතිකරුවෙකු ලෙස ප්‍රකට ක්‍රිස්ගේල් නවසීලන්තය සමඟ පැවති ලෝක කුසලාන අර්ධ අවසන් පූර්ව තරඟයේදී ද පන්දු 33 කදී ලකුණු 61 ක් රැස් කළේ 6 පහර අටක්ද සමගයි. කෙසේ නමුත් ඔහුට නිසි කායික යෝග්‍යතාවකින් තොරව තරඟයට සහභාගිවීමට සිදුවූ බව ප්‍රවීන කොදෙව් ක්‍රිඩක මයිකල් හෝල්ඩින් සඳහන් කළා. පිටකොන්දේ ආබාධයකට ලක්ව සිටින ක්‍රිස්ගේල්ට එංගලන්තය සමඟ පැවැත්වෙන ටෙස්ට් තරඟාවලියෙන්ද ඉවත්වීමට සිදුවනවා. කෙසේ නමුත් ක්‍රිස්ගේල් කියා සිටියේ ලබන වසරේ පැවැත්වෙන විස්සයි විස්ස ලෝක කුසලාන තරඟාවලිය සඳහා කොදෙව් පිල නියෝජනය කිරීම තම බලාපොරොත්තුව බවයි.",
       "URL": "https://www.hirunews.lk/sports/106012/ක්‍රිස්ගේල්-ටෙස්ට්-තරඟාවලියකින්-ඉවතට",
       "Category": "Sports",
       "Parent URL": "https://www.hirunews.lk/sports/all-news.php?pageID=479"
}