{
       "Source": "hirunews",
       "Timestamp": "Friday, 20 May 2016 - 8:09",
       "Headline": "ටෙස්ට් වරම් දිනු දසුන් ශානක වැඩ පෙන්වයි",
       "News Content": "සංචාරක ශ්‍රී ලංකා කණ්ඩායම සහ එංගලන්තය අතර පළමු ටෙස්ට් තරගය ලීඩ්ස්හි දී ඊයේ 19 ආරම්භ වුණා.\nතරගයේ කාසියේ වාසිය දිනූ ශ්‍රී ලංකා නායක ඇන්ජෙලෝ මැතිව්ස් පළමුවෙන් පන්දුවට පහරදීමට එංගලන්ත කණ්ඩායමට ආරාධනා කළ අතර ඒ අනුව ඊයේ දිනය නිමා වනවිට එංගලන්තයට කඩුලූ 5 ක් දැවී ලකුණු 171 ක් ලබා සිටියා.\nඑංගලන්ත කණ්ඩායම වෙනුවෙන් ඇලෙක්ස් හේල්ස් ලකුණු 71 ක් සහ ජොනී බෙයාස්ටෝ ලකුණු 54 ක් ලබා ගනිමින් නොදැවී ක්‍රීඩා කරනවා.\nපන්දු යැවීමේදී ශ්‍රී ලංකා කණ්ඩායම වෙනුවෙන් ඊයේ දිනයේ ටෙස්ට් වරම් ලැබූ දසුන් ශානක ලකුණු 30 කට කඩුලූ 3 ක් දවා ගැනීමට සමත් වුණා.",
       "URL": "https://www.hirunews.lk/sports/133594/ටෙස්ට්-වරම්-දිනු-දසුන්-ශානක-වැඩ-පෙන්වයි",
       "Category": "Sports",
       "Parent URL": "https://www.hirunews.lk/sports/all-news.php?pageID=409"
}