{
       "Source": "hirunews",
       "Timestamp": "Wednesday, 11 February 2015 - 13:55",
       "Headline": "ශ්‍රී ලංකා ක්‍රිකට් කණ්ඩායම සිම්බාබ්වේ කණ්ඩායමටත් පරදී",
       "News Content": "ලෝක කුසලාන එක්දින තරඟයට අදාළව ශ්‍රී ලංකා කණ්ඩායම සහ සිම්බාබ්වේ කණ්ඩායම අතර පැවති පුහුණු තරඟය කඩුලූ 7 කින් ජය ගැනීමට සිම්බාබ්වේ කණ්ඩායම අද (11) සමත්වුණා. තරඟයේ මුලින්ම පන්දුවට පහරදුන් ශ්‍රී ලංකා කණ්ඩායම නියමිත පන්දුවාර 50 අවසානයේ කඩුලූ 8 ක් දැවී රැස් කළ ලකුණු සංඛ්‍යාව 279 ක්. දිමුත් කරුණාරත්න සහ ජීවන් මෙන්ඩිස් එහිදී අර්ධ ශතක වාර්තා කළා. කෙසේ වෙතත්, පන්දුවාර 45 යි පන්දු 2 කදී කඩුලූ 3 ක් පමණක් දැවී ලකුණු 281 ක් ලබා ජයග්‍රාහී ඉලක්කය පසුකර යාමට සිම්බාබ්වේ කණ්ඩායම සමත් වුණා.",
       "URL": "https://www.hirunews.lk/sports/103157/ශ්‍රී-ලංකා-ක්‍රිකට්-කණ්ඩායම-සිම්බාබ්වේ-කණ්ඩායමටත්-පරදී",
       "Category": "Sports",
       "Parent URL": "https://www.hirunews.lk/sports/all-news.php?pageID=489"
}