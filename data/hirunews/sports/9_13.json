{
       "Source": "hirunews",
       "Timestamp": "Wednesday, 09 August 2023 - 18:50",
       "Headline": "ශ්‍රී ලංකා කාන්තා ක්‍රිකට් කණ්ඩායම එංගලන්තයට",
       "News Content": "එක්දින සහ විස්සයි විස්ස තරගාවලියක් සඳහා ශ්‍රී ලංකා කාන්තා ක්‍රිකට් කණ්ඩායම එංගලන්තය බලා පිටත්ව යෑමට නියමිතයි.\nඅගෝස්තු සහ සැප්තැම්බර් මාසවල දී පැවැත්වීමට නියමිත මෙම සංචාරය සඳහා විස්සයි විස්ස තරග 3ක් සහ එක්දින තරග 3ක් ඇතුළත් වන අතර තරගාවලිය ආරම්භයට පෙර ඔවුන් පෙර පුහුණු තරගයත් සඳහා ද සහභාගී වීමට නියමිතයි.\nමෙම තරග සංචාරයේ එක්දින තරගාවලිය ICC කාන්තා ශූරතාවය සඳහා ඇතුළත් තරගාවලියක් වීම විශේෂත්වයක්.\nමෙම සංචාරය අගෝස්තු 28 වැනිදා පැවැත්වීමට නියමිත විස්සයි විස්ස පෙර පුහුණු තරගයෙන් ආරම්භ වන අතර ඉන්පසුව විස්සයි විස්ස තරගාවලිය අගෝස්තු 1, සැප්තැම්බර් 2 සහ 6 යන දිනවල දී ද, ඉන්පසුව එක්දින තරගාවලිය සැප්තැම්බර් 9, 12 සහ 14 යන දිනවල දී ද පැවැත්වීමට නියමිතයි.\nතරග කාලසටහන\nදිනය තරගය ස්ථානය\nඅගෝස්තු 28 විස්සයි විස්ස පෙර පුහුණු තරගය Arundel\nඅගෝස්තු 31 පළමු විස්සයි විස්ස තරගය Hove\nසැප්තැම්බර් 2 දෙවැනි විස්සයි විස්ස තරගය Chelmsford\nසැප්තැම්බර් 6 තෙවැනි විස්සයි විස්ස තරගය Derby\nසැප්තැම්බර් 9 පළමු එක්දින තරගය Durham\nසැප්තැම්බර් 12 දෙවැනි එක්දින තරගය Northampton\nසැප්තැම්බර් 14 තෙවැනි එක්දින තරගය Leicester",
       "URL": "https://www.hirunews.lk/sports/344244/ශ්‍රී-ලංකා-කාන්තා-ක්‍රිකට්-කණ්ඩායම-එංගලන්තයට",
       "Category": "Sports",
       "Parent URL": "https://www.hirunews.lk/sports/all-news.php?pageID=9"
}