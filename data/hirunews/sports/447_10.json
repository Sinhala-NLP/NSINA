{
       "Source": "hirunews",
       "Timestamp": "Sunday, 04 October 2015 - 9:02",
       "Headline": "සත්කාරක එංගලන්තයට  වෙච්ච දෙයක්",
       "News Content": "මෙවර රග්බි ලෝක කුසලාන තරඟාවලියේ සත්කාරක රට වන එංගලන්තය අර්ධ අවසන් පූර්ව වටයට සුදුසුකම් ලැබීමට අපොහොසත් වී තිබෙනවා. ඒ,  ඕස්ට්‍රේලියාව සමඟ ඊයේ (03) පැවති තරඟය ලකුණු 33 ට 13 ක් ලෙස පරාජය වීමත් සමඟයි.\nරග්බි ලෝක කුසලාන ඉතිහාසයේ සත්කාරක රටකට - මෙලෙස අර්ධ අවසන් පූර්ව වටයට සුදුසුකම් ලැබීමේ  හැකියාව ගිලිහී ගොස්  ඇත්තේ ප්‍රථම වතාවටයි.\nරග්බි ලෝක කුසලාන තරඟාවලිය කාණ්ඩ 4 ක් යටතේ පැවැත්වෙන අතර, එංගලන්තය අයත්වන්නේ ඒ කාණ්ඩයටයි. එහිදී සහභාගිවූ තරඟ තුනෙන්ම ජයගත්  ඕස්ට්‍රේලියාව සහ වේල්සය අර්ධ අවසන් පූර්ව වටයට සුදුුසුකම් ලබනවා.\nඑංගලන්තයට හිමිවී ඇත්තේ එම කාණ්ඩයේ තුන්වන ස්ථානයයි.\nරග්බි ලෝක කුසලානය දෙවරක් ජයග්‍රහණය කළ නවසීලන්තයද අර්ධ අවසන් පූර්ව වටය සඳහා ඊයේ සුදුසුකම් ලැබුවා.\n8 වැනි  ලෝක කුසලාන රග්බි තරගාවලිය ආරම්භ කරමින් පසුගිය 18 වනදා පැවැති පළමු තරගයෙන් සත්කාරක එංගලන්ත කණ්ඩායම ජය ගත්තේ ෆීජී කණ්ඩායම 35 ට 11 ක් ලෙස පරාජය කරමින්.",
       "URL": "https://www.hirunews.lk/sports/117789/සත්කාරක-එංගලන්තයට-වෙච්ච-දෙයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=447"
}