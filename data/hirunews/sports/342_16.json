{
       "Source": "hirunews",
       "Timestamp": "Tuesday, 28 March 2017 - 19:38",
       "Headline": "බංග්ලාදේශ පිළිතුරු ඉනිමට බාධාවක්",
       "News Content": "සංචාරක බංග්ලාදේශ කණ්ඩායම සහ ශ්‍රී ලංකාව අතර දඹුල්ලේදී පැවැත්වෙන දෙවන එක්දින තරගයට වර්ෂාවෙන් බාධා එල්ලවී තිබෙනවා.\nවර්ෂාව හේතුවෙන් බංග්ලාදේශ පිළිතුරු ඉනිම තවමත් ආරම්භ වී නැහැ.\nබංග්ලාදේශයට මෙම තරගය ජයග්‍රහණය කිරීම සඳහා ලකුණු 312 ක් ලබාගත යුතු වනවා.\nකාසියේ වාසිය දිනා පළමුවෙන් පන්දුවට පහරදුන් ශ්‍රී ලංකාව පන්දුවාර 49 යි පන්දු 5 කදී සියලුදෙනා දැවී ලකුණු 311 ක් රැස් කලා.\nක්‍රිකට් පුවත් සේවාවල දැක්වෙන්නේ 2013 වසරේ මාර්තු මස 28 වනදා ද බංග්ලාදේශය සහ ශ්‍රී ලංකාව අතර පල්ලෙකැලේ පැවති තරගයකට ද මෙලෙස වර්ෂාවෙන් බාධා එල්ලවු බවයි.\nඑම තරගයෙන් ඩක්වත් ලුවිස් න්‍යාය අනුව බංග්ලාදේශයට කඩුළු 3ක ජයක් හිමිව තිබුනා.",
       "URL": "https://www.hirunews.lk/sports/157961/බංග්ලාදේශ-පිළිතුරු-ඉනිමට-බාධාවක්",
       "Category": "Sports",
       "Parent URL": "https://www.hirunews.lk/sports/all-news.php?pageID=342"
}