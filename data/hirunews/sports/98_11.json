{
       "Source": "hirunews",
       "Timestamp": "Tuesday, 19 May 2020 - 8:30",
       "Headline": "කොන්දේසි ලිහිල් කළත් ඉන්දීය ක්‍රිකට් ක්‍රීඩකයන්ගේ පුහුණුවීම් තවමත් නැහැ",
       "News Content": "කොරෝනා වසංගතය හේතුවෙන් ක්‍රීඩාගාර සහ ක්‍රීඩාංගණ සඳහා පනවා ඇති කොන්දේසි ලිහිල් කිරීමට තීරණය කළ ද ඉන්දීය ක්‍රිකට් ක්‍රීඩකයින් පුහුණුවීම් සඳහා නොකැදවීමට එරට ක්‍රිකට් පාලක මණ්ඩලය තීරණය කර තිබෙනවා.\nඉන්දියාව වසා දැමීමට ගත් ක්‍රියාමාර්ගය ලබන 31 වන දා දක්වා දීර්ඝ කර තිබුණ ද ක්‍රීඩා කටයුතු යළි ආරම්භ කිරීමටයි එරට රජය පියවර ගනු ලැබුවේ.\nමේ අතර, ශ්‍රී ලංකාව සමඟ ලබන ජුනි මාසයේදී පැවැත්වීමට නියමිත එක්දින ක්‍රිකට් තරගාවලිය ද කල් යනු ඇති බව විදෙස් මාධ්‍ය ප්‍රකාශ කළා.",
       "URL": "https://www.hirunews.lk/sports/241026/කොන්දේසි-ලිහිල්-කළත්-ඉන්දීය-ක්‍රිකට්-ක්‍රීඩකයන්ගේ-පුහුණුවීම්-තවමත්-නැහැ",
       "Category": "Sports",
       "Parent URL": "https://www.hirunews.lk/sports/all-news.php?pageID=98"
}