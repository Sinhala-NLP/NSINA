{
       "Source": "hirunews",
       "Timestamp": "Saturday, 14 September 2013 - 19:55",
       "Headline": "ක්‍රිකට් සම්මාන උළෙල ගැන අමාත්‍යාංශයෙනුත් පරීක්ෂණයක්.",
       "News Content": "පසුගියදා පැවති ක්‍රිකට් සම්මාන උළෙලේදී ඉදිරිපත් කළ විශේෂාංග සම්බන්ධයෙන් ක්‍රීඩා අමාත්‍යාංශය පරීක්ෂණයක් පැවැත්වීමට තීරණය කර තිබෙනවා. ක්‍රීඩා අමාත්‍ය මහින්දානන්ද අලූත්ගමගේ හිරු ප්‍රවෘත්ති අංශයට කියා සිටියේ මේ පිළිබඳව පරීක්ෂණයක් පවත්වන ලෙස අමාත්‍යාංශ ලේකම් අනුර ජයවික්‍රම වෙත තමන් දැනුම් දුන් බවයි. මෙම සම්මාන උළෙලේදී ඉදිරිපත් වූ විශේෂාංග සම්බන්ධයෙන් ශ්‍රී ලංකා ක්‍රිකට් ආයතනය ද මේ වනවිට පරීක්ෂණයක් ආරම්භ කර තිබෙනවා. ක්‍රිකට් ආයතනය විසින් සංවිධානය කර තිබූ මෙම සම්මාන උළෙලේදී ඉදිරිපත් වූ විශේෂාංග කිහිපයක් නිසා පැමිණ සිටි ක්‍රීඩකයින් මෙන්ම නිලධාරින් ද අපහසුතාවයට පත්වූ බව හිරු ප්‍රවෘත්ති අංශය මගින් ඊයේ දිනයේදී වාර්තා කළා. ඊට ප්‍රතිචාර දක්වමින් ශ්‍රී ලංකා ක්‍රිකට් ආයතනයේ සභාපති ජයන්ත ධර්මදාස පැවසුවේ මෙම සම්මාන උළලේ විශේෂාංග ඉදිරිපත් කිරීම සිදුවුණේ ශ්‍රී ලංකා ක්‍රිකට් විනෝදාස්වාද කමිටුව හරහා බවයි. එහි ඇතුළත් අංග පිළිබඳව අවසන් වගකීම ඔවුන් සතු බව ද ක්‍රිකට් සභාපතිවරයා ප්‍රකාශ කළා.\nමේ එදින උත්සවයේ දී ඉදිරිපත් කළ විශේෂාංගවලින් තෝරා ගත් කොටස් කිහිපයක්.\n[MP3]s67190[/MP3]",
       "URL": "https://www.hirunews.lk/sports/67190/ක්‍රිකට්-සම්මාන-උළෙල-ගැන-අමාත්‍යාංශයෙනුත්-පරීක්ෂණයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=514"
}