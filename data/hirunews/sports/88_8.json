{
       "Source": "hirunews",
       "Timestamp": "Saturday, 22 August 2020 - 7:11",
       "Headline": "විටෝරි බංග්ලාදේශයේ උපදේශක වන ලකුණු",
       "News Content": "බංග්ලාදේශ පිලේ ශ්‍රී ලංකා සංචාරයේදී නවසීලන්තයේ ප්‍රවීන දඟ පන්දු යවන ක්‍රීඩක ඩැනියෙල් විටෝරි බංග්ලාදේශ කණ්ඩායමේ උපදේශකයෙකු ලෙස යොදා ගැනීමට තීරණය කර තිබෙනවා.\nඒ සඳහා ඔහු දින 100ක කාලයක් සඳහා එරට ක්‍රිකට් පාලක මණ්ඩලය සමඟ ගිවිසුමකට එළඹී ඇති අතර, දිනක් සඳහා හිමිවන මුදල ඇමරිකානු ඩොලර් 2,500 ක්.\nහිටපු නවසීලන්ත නායක ඩැනියෙල් විටෝරි පසුගිය වසරේ සිම්බාබ්වේ පිලේ බංග්ලාදේශ සංචාරයේදී ද බංග්ලාදේශ කණ්ඩායමේ පන්දු යැවීමේ උපදේශකයෙකු ලෙස කටයුතු කළා.\nටෙස්ට් තරඟ තුනක සංචාරයක් සඳහා බංග්ලාදේශ කණ්ඩායම ලබන සැප්තැම්බර් 28 වනදා ශ්‍රී ලංකාවට පැමිණීමට නියමිතයි.\nවිටෝරි උපදේශකයෙකු ලෙස කටයුතු කරනු ඇත්තේ බංග්ලාදේශ ඉහළ දක්ෂතා සංචිතයටයි.",
       "URL": "https://www.hirunews.lk/sports/248350/විටෝරි-බංග්ලාදේශයේ-උපදේශක-වන-ලකුණු",
       "Category": "Sports",
       "Parent URL": "https://www.hirunews.lk/sports/all-news.php?pageID=88"
}