{
       "Source": "hirunews",
       "Timestamp": "Wednesday, 10 August 2016 - 16:52",
       "Headline": "තුන්වන ටෙස්ට් තරගය ගැන ඔස්ට්‍රේලියා පුහුණුකරුගෙන් ඉගියක්",
       "News Content": "ශ්‍රී ලංකා කණ්ඩායම සමග පැවැත්වෙන තුන්වන සහ අවසන් ටෙස්ට් ක්‍රිකට් තරගයේදී සිය කණ්ඩායමේ වෙනස්කම් රැසක් සිදුවනු ඇතැයි  ඔස්ට්‍රේලියා පුහුණුකරු ඩැරන් ලීමාන් ඉගි පළකරනවා.\nදෙරට අතර තුන්වන ටෙස්ට් ක්‍රිකට් තරගය ලබන සෙනසුරාදා කොළඹ එස් එස් සී ක්‍රීඩාංගණයේදී ආරම්භ වීමට නියමිතයි.\nපළමු ටෙස්ට් තරග දෙකම පරාජයට පත්වී තරගාවලි පරාජයක් ද ලබා සිටින  ඔස්ට්‍රේලියාවේ අරමුණ වී ඇත්තේ අවසන් ටෙස්ට් තරගය ජයග්‍රහණය කිරීමයි.\nඅවසන් තරගය ද  ඔස්ට්‍රේලියාව පරාජයට පත්වුවහොත් ඔවුන් ආසියානු කලාපීය රටකදී ලබන තුන්වන පරාජය එයයි.\nමෙම පරාජයන්ගෙන් අත්මිදීම වෙනුවෙන් තුන්වන ටෙස්ට් තරගයේදී  ඔස්ට්‍රේලියා තේරීම් කමිටුවේ ප්‍රධානී රොඩ් මාර්ෂ් සහ පුහුණුකරු ලීමාන් කණ්ඩායමේ ප්‍රබල වෙනස්කම් රැසක් සිදු කරනු ඇති බවයි ක්‍රිකට් විචාරකයන් පෙන්වා දෙන්නේ.\nඔස්ට්‍රේලියා පුහුණුකරුවා සඳහන් කරන්නේ බලාපොරාත්තුවු ප්‍රතිඵලය නොලැබෙන්නේ නම් කණ්ඩායමේ වෙනස්කම් සිදුවිය යුතු බවයි.\nඑස් එස් සී ක්‍රීඩාංගණයේ තණතිල්ල පරීක්ෂා කිරීමෙන් අනතුරුව කණ්ඩායම පිළිබඳ තීරණය කරන බව ද ඔහු සඳහන් කර තිබෙනවා.",
       "URL": "https://www.hirunews.lk/sports/140305/තුන්වන-ටෙස්ට්-තරගය-ගැන-ඔස්ට්‍රේලියා-පුහුණුකරුගෙන්-ඉගියක්",
       "Category": "Sports",
       "Parent URL": "https://www.hirunews.lk/sports/all-news.php?pageID=394"
}