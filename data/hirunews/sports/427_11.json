{
       "Source": "hirunews",
       "Timestamp": "Sunday, 14 February 2016 - 14:29",
       "Headline": "කොදෙව් යොවුන් කණ්ඩායමට 146 ක ඉලක්කයක්",
       "News Content": "බංග්ලාදේශයේ පැවැත්වෙන වයස අවුරුදු 19 න් පහළ ලෝක කුසලාන තරඟාවලියේ අවසන් මහා තරඟය මීර්පූර් හි ෂර් බංග්ලා ජාතික ක්‍රීඩාංගනයේදී අද උදෑසන ආරම්භ වුණා.\nඑහිදී තරඟ වදින්නේ ඉන්දියාව සහ බටහිර ඉන්දීය කොදෙව් පිලයි.\nකාසියේ වාසිය දිනූ බටහිර ඉන්දීය කොදෙව් පිල පළමුවෙන් පන්දුවට පහරදෙන ලෙස ඉන්දීය යොවුන් කණ්ඩායමට ඇරයුම් කළා.\nඔවුන් පන්දු වාර 45 යි එක් පන්දුවකදී සියලූ ක්‍රීඩකයන් දැවී ලබාගත්තේ ලකුණු 145 ක් පමණයි.\nසර්ෆ‍්‍රාස් ඛාන් ලකුණු 51 ක් රැස් කල අතර, අනෙකුත් පිතිකරුවන් දස්කම් දැක්වීමට සමත්වූයේ නැහැ.\nකොදෙව් පිල වෙනුවෙන් රයන් ජෝන් ලකුණු 38 කට කඩුලූ 3 ක්ද අල්ෂාරි ජෝෂප් ලකුණු 39 කට කඩුලූ 3 ක්ද බිද හෙලූවා.\nමේ අනුව බටහිර ඉන්දීය කොදෙව් යොවුන් පිලට 2016 අයි.සී.සී. යොවුන් ලෝක කුසලානය ජයග්‍රහණය කිරීම සඳහා ලැබී ඇත්තේ ලකුණු 146 ක ඉලක්කයක්.",
       "URL": "https://www.hirunews.lk/sports/126237/කොදෙව්-යොවුන්-කණ්ඩායමට-146-ක-ඉලක්කයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=427"
}