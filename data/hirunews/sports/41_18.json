{
       "Source": "hirunews",
       "Timestamp": "Monday, 27 September 2021 - 7:38",
       "Headline": "මුම්බායි ඉන්දියන්ස් පරදා රෝයල් චැලෙන්ජර්ස් ජයගනී",
       "News Content": "ඉන්දීය ප්‍රීමියර් ලීග් තරගාවලියේ ඩුබායිහි ඊයේ පැවති තරගයකින් ලකුණු 54ක ජයක් ලැබීමට රෝයල් චැලෙන්ජර්ස් බැංගලෝර් කණ්ඩායම සමත්වුණා.\nකාසියේ වාසිය දිනූ මුම්බායි කණ්ඩායම කරනු ලැබූ ආරාධනාවකට අනුව පළමුව පන්දුවට පහරදුන් රෝයල් චැලෙන්ජර්ස් බැංගලෝර් කණ්ඩායම නියමිත පන්දු වාර විස්ස අවසානයේ දී කඩුලු හයක් දැවී ලකුණු 165ක් රැස් කළා.\nපිළිතුරු ඉනිම ක්‍රීඩා කළ මුම්බායි කණ්ඩායමේ සියලු ක්‍රීඩකයින් පන්දුවාර 18යි එක් පන්දුවක් තුළ දැවී ගියේ ලකුණු 111ක් පමණක් ලබා සිටියදි යි.\nමේ අතර මෙම තරගයට පෙර කොල්කටා නයිට් රයිඩර්ස් සමඟ පැවති තරගයෙන් චෙන්නායි කණ්ඩායම කඩුලු දෙකක ජයක් වාර්තා කළා.",
       "URL": "https://www.hirunews.lk/sports/283328/මුම්බායි-ඉන්දියන්ස්-පරදා-රෝයල්-චැලෙන්ජර්ස්-ජයගනී",
       "Category": "Sports",
       "Parent URL": "https://www.hirunews.lk/sports/all-news.php?pageID=41"
}