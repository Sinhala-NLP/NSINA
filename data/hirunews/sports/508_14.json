{
       "Source": "hirunews",
       "Timestamp": "Friday, 18 October 2013 - 13:20",
       "Headline": "අයි.සී.සී පාලක මඩුලූ රැස්වීම අද සහ හෙට.",
       "News Content": "අන්තර්ජාතික ක්‍රිකට් සම්මේලනයේ පාලක මණ්ඩලය දෙදින සමුළුවකට අද (18) ලන්ඩනයේදී රැස් වනවා. එහිදී ක්‍රිකට් ක්‍රීඩාවේ දූෂණ වැළැක්වීමට ගෙන ඇති පියවරවල ප්‍රගතිය මෙන්ම, ලබන වසරේ පැවැත්වෙන විස්සයි විස්ස ලෝක කුසලාන තරගාවලිය සඳහා බංග්ලාදේශයේ සූදානම පිළිබඳව විශේෂයෙන් සාකච්ඡා කෙරෙනු ඇති. මෙය ජාත්‍යන්තර ක්‍රිකට් සම්මේලනයේ පාලක මණ්ඩලය මේ වසරේදී රැස් වන අවසන් අවස්ථාවයි. පසුගිය මස පැවති ක්‍රිකට් සම්මේලන ප්‍රධාන විධායකවරුන්ගේ රැස්වීමේ ප්‍රථිඵල පිළිබඳව ද මෙහිදී අවධානය යොමු කෙරෙනවා. ඉදිරි තරඟ සංචාර, ඞී.ආර්.එස් ක්‍රමය, අයහපත් කාලගුණය නිසා තරඟ නතර කිරීම සහ එක්දින ජාත්‍යන්තර තරඟ ක්‍රීඩා කිරීමේ තත්ත්වයන් ඊට ඇතුළත්.",
       "URL": "https://www.hirunews.lk/sports/69534/අයි-සී-පාලක-මඩුලූ-රැස්වීම-අද-සහ-හෙට",
       "Category": "Sports",
       "Parent URL": "https://www.hirunews.lk/sports/all-news.php?pageID=508"
}