{
       "Source": "hirunews",
       "Timestamp": "Saturday, 15 August 2015 - 12:16",
       "Headline": "Update : ජය අපටයි - පිටියට පැන්න වඳුරා ඉන්දියාවට කිව්වේ මේකද  ? (ඡායාරූප)",
       "News Content": "ඉන්දියාව සමග ගාල්ලේ දී පැවති පළමු ටෙස්ට් තරගයෙන් ශ්‍රී ලංකාව ජය  ගත්තා. ඒ ලකුණු 63කින්.  ඉන්දියාවේ  දෙවෙනි ඉනිම ලකුණු 112 කට සීමා කරන්නට ශ්‍රී ලංකාව සමත් වූවා .\n-------------------------UPDATE-----------------------------------------------------------------------------------------------\nගාල්ලේ පැවැත්වෙන ශ්‍රී  ලංකා - ඉන්දියා පළමු ටෙස්ට් තරගයේ ලකුණු 176ක  ඉලක්කයක් හඹා යන ඉන්දීය කණ්ඩායම අද (15) සිව්වන දිනට පිටියට පිවිසියේ  එක් කඩුල්ලක් දැවී ලකුණු 23ක් ලබා සිටි දී.\nමේ වනවිට ඔවුන් අසීරු තත්වයට පත්ව සිටිනවා. දිවා විවේකය සඳහා තරගය නතර කරන විට ඔවුන් ලබා ගත්තේ කඩුළු 7ක් දැවී ලකුණු 78ක් පමණයි.\nශ්‍රී ලංකා කණ්ඩායම පළමු ඉනිමේදී ලකුණු 183කට දැවී ගිය අතර, දෙවන ඉනිමේදී ලකුණු 367ක් රැස් කළා.\nශ්‍රී ලංකා දෙවන ඉනිම වෙනුවෙන් දිනේෂ් චන්දිමාල් නොදැවී ලකුණු 162ක් ලබා ගත්තා. ඉන්දියාව පළමු ඉනිමේදී රැස් කළ ලකුණු සංඛ්‍යාව 375ක්.\nමේ අතර ඊයේ (14) වඳුරෙකු පිටියට පැමිණීම හේතුවෙන් තරගය ටික වෙලාවකට අත්හිටුවන්නටත්  සිදු වූවා.",
       "URL": "https://www.hirunews.lk/sports/114932/පිටියට-පැන්න-වඳුරා-ඉන්දියාවට-කිව්වේ-මොකක්ද-ඡායාරූප",
       "Category": "Sports",
       "Parent URL": "https://www.hirunews.lk/sports/all-news.php?pageID=455"
}