{
       "Source": "hirunews",
       "Timestamp": "Monday, 14 January 2019 - 7:52",
       "Headline": "නවසීලන්තයට බැට දුන් තිසරගෙන් බංග්ලාදේශයේදී, 20 - 20 පිටිය උඩු යටිකුරු කරමින් සුපිරි ප්‍රහාරයක්",
       "News Content": "බංග්ලාදේශ ප්‍රිමියර් ලීග් පන්දුවාර විස්සයි විස්ස ක්‍රිකට් තරගාවලියට අදාළව ඩකා හි මීර්පුර් ක්‍රීඩාංගනයේ චිතගොන් වයිකිංග්ස් පිලට එරෙහිව පැවති තරගයේදී කොමිලා වික්ටෝරියන්ස් කණ්ඩායම නියෝජනය කළ තිසර පෙරේරා වේගවත් ලකුණු 74 ක් රැස් කර තිබෙනවා.\nඒ, පන්දු 26 කදියි.\nමෙම තරගයේදී කොමිලා වික්ටෝරියන්ස් කණ්ඩායම පළමුව පන්දුවට පහරදෙමින් කඩුලු 05 ක් දැවී ලකුණු 184 ක් රැස් කරගත්තා.\nකෙසේ  වෙතත් චිතගොන් වයිකිංග්ස් කණ්ඩායම 19 වන පන්දු වාරයේදී කඩුලු 06 ක් පමණක් දැවී සිය ජයග්‍රාහී ඉලක්කය පසුකර යාමට සමත්වුණා.\nමෙම තරගයේදී තිසර පෙරේරා සිය වේගවත් ලකුණු 74 රැස් කරනු ලැබුවේ හයේ පහර 8 ක් සහ හතරේ පහර 3 ක්  සමඟින්.\nතිසර පෙරේරාගේ ඉනිම පහතින්..",
       "URL": "https://www.hirunews.lk/sports/208170/නවසීලන්තයට-බැට-දුන්-තිසරගෙන්-බංග්ලාදේශයේදී-20-20-පිටිය-උඩු-යටිකුරු-කරමින්-සුපිරි-ප්‍රහාරයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=184"
}