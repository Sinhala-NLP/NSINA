{
       "Source": "hirunews",
       "Timestamp": "Sunday, 02 June 2013 - 13:14",
       "Headline": "ඉන්දීය ක්‍රිකට් පාලක මණ්ඩලයේ සභාපති ඉල්ලා අස්වෙයි?",
       "News Content": "අයි.පී.එල්. තරඟ පාවාදීම් පිළිබඳ චෝදනා සහ සිය බෑණනුවන් ඒ සම්බන්ධයෙන් අත්අඩංගුවට ගැනීම නිසා ඉන්දීය ක්‍රිකට් පාලක මණ්ඩලයේ ප්‍රධානී එන්. සිරිනිවාසන් අද සිය තනතුරෙන් ඉල්ලා අස්වනු ඇතැයි අපේක්ෂා කරනවා. ඉන්දීය ක්‍රිකට් පාලක මණ්ඩලයේ විශේෂ රැස්වීමක් අද චෙන්නායි හිදී පැවැත්වෙන අතර එහිදී තවත් වෙනස්කම් රැසක් සිදු කරනු ඇතැයි අපේක්ෂිතයි. මේ අතර අයි.පී.එල්. තරඟාවලියේ සභාපති ධුරයෙන් තමන් ඉල්ලා අස්වන බව රජීව් ශුක්ලා ඊයේ නිවේදනය කළා.",
       "URL": "https://www.hirunews.lk/sports/60140/ඉන්දීය-ක්‍රිකට්-පාලක-මණ්ඩලයේ-සභාපති-ඉල්ලා-අස්වෙයි",
       "Category": "Sports",
       "Parent URL": "https://www.hirunews.lk/sports/all-news.php?pageID=533"
}