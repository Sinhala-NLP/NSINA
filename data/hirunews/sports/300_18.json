{
       "Source": "hirunews",
       "Timestamp": "Tuesday, 05 September 2017 - 10:02",
       "Headline": "අසේල ගුණරත්නට පකිස්ථානය සමඟ ටෙස්ට් තරඟාවලිය අහිමි වෙයි",
       "News Content": "පකිස්ථාන කණ්ඩයම සමඟ මේ මස එක්සත් අරාබි එමීර් රාජ්‍යයේ පැවැත්වෙන ටෙස්ට් තරඟාවලිය ශ්‍රී ලංකා කණ්ඩායමේ තුන් ඉරියව් ක්‍රීඩක අසේල ගුණරත්නට අහිමි වෙනු ඇතැයි වාර්තා වනවා.\nඒ ඔහුගේ අබාධය තවමත් සුව නොවීම හේතුවෙන්.\nවම් අතේ මාපටගිල්ලේ අස්ථි බිඳීමකට ලක්වීමෙන් අසේල ගුණරත්න අබාධයකට ලක් වුණේ ඉන්දීය කණ්ඩායම සමඟ ගාල්ලේදී පැවති පළමු ටෙස්ට් තරඟයේදී ශිකර් දවාන්ගේ උඩපන්දුවක් රැක ගැනීමට උත්සාහ කිරිමේදීයි.\nපකිස්ථානය කණ්ඩායම සමඟ පැවැත්වෙන ටෙස්ට් තරඟාවලියට සහභාගී වන ශ්‍රී ලංකා සංචිතය ඊයේ නම් කෙරුණා.\nදිනේෂ් චන්දිමාල්ගේ නායකත්වයන් යුක්ත මෙම සංචිතයට ක්‍රීඩකයන් 25ක් ඇතුලත් වන අතර මෙම සංචිතයට අසේල ගුණරත්නගේ නම එක්කර නැහැ.\nමේ අතර අබාධයකට ලක්ව කලක් ටෙස්ට් පිටියෙන් ඈත්ව සිටි වේග පන්න්දුයවන ක්‍රීඩක දම්මික ප්‍රසාද් මෙම සංචිතයට එක්ව තිබීම විශේෂත්වයක් වන අතර පන්දු යැවීමේ ඉරියව්ව සම්බන්ධයෙන් ඇතිවූ ගැටළුවෙන් අනතුරුව, එය නිවැරදි කරගැනීමෙන් පසු වේග පන්දු යවන ක්‍රීඩක ශමින්ද එරංග මෙම සංචිතයට කැඳවා තිබෙනවා.\nශ්‍රී ලංකා කණ්ඩායම සහ පකිස්ථාන කණ්ඩායම අතර  ටෙස්ට් තරඟ දෙකක් ක්‍රීඩා කිරීමට සැලසුම් කර තිබෙනවා.\nමෙම ටෙස්ට් තරඟ දෙකෙන් එක් තරඟයක්  දිවා රාත්‍රී තරඟ ලෙස පැවැත්වීමට සැලසුම් කර ඇති අතර ශ්‍රී ලංකා කණ්ඩායම සහභාගී වන පළමු දිවා රාත්‍රී ටෙස්ට් තරඟය ලෙස එම ටෙස්ට් තරඟය ඉතිහාසයට ඒක්‌ වනවා.\nඑම තරඟාවලියට නම් කර ඇති ශ්‍රී ලංකා සංචිතය පහතින්.\nදිනේෂ් චන්දිමාල් (නායක), දිමුත් කරුණාරත්න, කෞෂල් සිල්වා, කුසල් මෙන්ඩිස්, ඇන්ජලෝ මැතිව්ස්, ළහිරු තිරිමාන්න, නිරෝෂන් දික්වැල්ල, සධීර සමරවික්‍රම, රංගන හේරත්, සුරංග ලක්මාල්, නුවන් ප්‍රදීප්, ලක්ෂාන් සඳකැන්, විශ්ව ප්‍රනාන්දු, ළහිරු කුමාර, ජෙෆ්රි වැන්ඩසේ, මිලින්ද සිරිවර්ධන, රොෂාන් සිල්වා, අකිල ධනංජය, චරිත අකලංක, ශමින්ද එරංග, දම්මික ප්‍රසාද්.",
       "URL": "https://www.hirunews.lk/sports/170182/අසේල-ගුණරත්නට-පකිස්ථානය-සමඟ-ටෙස්ට්-තරඟාවලිය-අහිමි-වෙයි",
       "Category": "Sports",
       "Parent URL": "https://www.hirunews.lk/sports/all-news.php?pageID=300"
}