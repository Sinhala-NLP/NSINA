{
       "Source": "hirunews",
       "Timestamp": "Tuesday, 20 September 2022 - 13:13",
       "Headline": "ශ්‍රී ලංකා ක්‍රිකට් අධ්‍යක්ෂ ධුරයෙන් ටොම් මූඩි ඉවත් කෙරේ",
       "News Content": "ශ්‍රී ලංකා ක්‍රිකට් අධ්‍යක්ෂ ධුරයෙන් මෙරට ක්‍රිකට් කණ්ඩායමේ ප්‍රධාන පුහුණුකරුවෙකු ලෙස කටයුතු කළ ටොම් මූඩි ඉවත් කර තිබෙනවා.\nඒ ඊයේ (19) රැස් වූ ශ්‍රී ලංකා ක්‍රිකට් ආයතනයේ විධායක කමිටුව විසින්.\nටොම් මූඩි සමඟ ඇතිකරගත් එකඟතාව මත මෙම ඉවත් කිරීම සිදු කළ බවයි ක්‍රිකට් ආයතනය නිවේදනය කළේ.\n2021 වසරේ මාර්තු 1 වනදා ටොම් මූඩි මෙරට ක්‍රිකට් අධ්‍යක්ෂ ධුරයට පත්කරනු ලැබුවේ ක්‍රිකට් ආයතනයේ තාක්ෂණික උපදේශක කමිටුව විසින්.\nමේ වනවිට එම කමිටුව ක්‍රියාත්මක නොවන හෙයින් ටොම් මූඩි අදාළ තනතුරෙන් ඉවත් කිරීමට යි තීරණය කර ඇත්තේ.\nඒ පිළිබඳ අදහස් දක්වමින් ටොම් මූඩි සඳහන් කර ඇත්තේ, ශ්‍රී ලංකා ක්‍රිකට් ආයතනය සමඟ කටයුතු කළ කාලය පිළිබඳ තමන් සතුටට පත්වන බවයි.",
       "URL": "https://www.hirunews.lk/sports/315876/ශ්‍රී-ලංකා-ක්‍රිකට්-අධ්‍යක්ෂ-ධුරයෙන්-ටොම්-මූඩි-ඉවත්-කෙරේ",
       "Category": "Sports",
       "Parent URL": "https://www.hirunews.lk/sports/all-news.php?pageID=14"
}