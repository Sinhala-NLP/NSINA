{
       "Source": "hirunews",
       "Timestamp": "Friday, 29 March 2013 - 8:28",
       "Headline": "බංග්ලාදේශයට ජය.",
       "News Content": "ශ්‍රී ලංකාව සමඟ පැවති තුන්වන එක්දින ක්‍රිකට් තරගය ඩක්ර්වත් ලූවිස් ක්‍රමවේදයට අනුව කඩුලූ 3 කින් ජයග්‍රහණය කිරීමට සංචාරක බංග්ලාදේශ පිල ඊයේ සමත්වුණා. පල්ලේකැලේ ජාත්‍යන්තර ක්‍රිඩාංගනයේ පැවති තරගයේ  මුලින් පන්දුවට පහරදුන් ශ්‍රී ලංකා කණ්ඩායම පන්දුවාර 50 අවසානයේ කඩුලූ 9 ක් දැවී ලකුණු 302 ක් ලබා ගත්තා. ඊයේ තරගයට ද වර්ෂාවෙන් බාධා එල්ල වූ අතර කෙසේ වුවත්, තරගය ජයග්‍රහණය කිරීම සඳහා ඩක්වත් ලූවිස් ක්‍රමවේදයට අනුව බංග්ලාදේශ කණ්ඩායමට පන්දුවාර 27 කදී ලකුණු 183 ක ඉලක්කයක් ලබා දුන්නා. ඒ අනුව පන්දුවාර 26 කදී කඩුලූ 7 ක් දැවී ලකුණු 184 ක් ලබා ගත් බංග්ලාදේශය ඊයේ තරගය ජයග්‍රහණය කරනු ලැබුවා.",
       "URL": "https://www.hirunews.lk/sports/56155/බංග්ලාදේශයට-ජය",
       "Category": "Sports",
       "Parent URL": "https://www.hirunews.lk/sports/all-news.php?pageID=544"
}