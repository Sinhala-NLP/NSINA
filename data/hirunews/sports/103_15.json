{
       "Source": "hirunews",
       "Timestamp": "Thursday, 09 April 2020 - 12:47",
       "Headline": "ක්‍රීඩක ෂොයිබ් අක්තාර්ගෙන් යෝජනාවක්",
       "News Content": "කොරෝනා වෛරසය මැඩපැවැත්වීමට දෙරටටම අවශ්‍ය අරමුදල් සපයා ගැනීම සඳහා ඉන්දියාව සහ පාකිස්ථානය අතර තරග තුනකින් සමන්විත එක්දින තරගාවලියක් පැවැත්විය යුතු බවට පාකිස්ථානයේ හිටපු වේග පන්දු යවන ක්‍රීඩක ෂොයිබ් අක්තාර් යෝජනා කර තිබෙනවා.\n2007 වසරෙන් පසු දෙරට අතර එක්දින තරගාවලියක් පවත්වා නොමැති අතර, පී.ටී.අයි. පුවත් සේවයට අක්තාර් ප්‍රකාශ කළේ පළමුවරට පැවැත්වෙන මෙම තරගාවලියේ ප්‍රතිඵලය පිළිබඳව මෙම අවස්ථාවේ දෙරටේ ජනතාව කිසිවක් ප්‍රකාශ නොකරනු ඇති බවයි.\nකෙසේ වෙතත් මේ වනවිට පාකිස්ථානය සහ ඉන්දියාව වසා දමා ඇති අතර, තරගාවලිය සංවිධාන කිරීම බලධාරින්ගේ වගකීමක් බව ෂොයිබ් අක්තාර් පෙන්වා දී තිබෙනවා.",
       "URL": "https://www.hirunews.lk/sports/238265/ක්‍රීඩක-ෂොයිබ්-අක්තාර්ගෙන්-යෝජනාවක්",
       "Category": "Sports",
       "Parent URL": "https://www.hirunews.lk/sports/all-news.php?pageID=103"
}