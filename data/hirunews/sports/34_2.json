{
       "Source": "hirunews",
       "Timestamp": "Sunday, 12 December 2021 - 6:11",
       "Headline": "කන්ද උඩරටට LPL තරග ජයක්",
       "News Content": "එල්.පී.එල්. තරගාවලියට අදාළව තවත් තරග දෙකක් කොළඹ ආර්. ප්‍රේමදාස ක්‍රීඩාංගණයේ ඊයේ (11) පැවති අතර, පළමු තරගයේදී ගෝල් ග්ලැඩියේටර්ස් පිල පරදවා කඩුලු පහක ජයක් වාර්තා කිරීමට කැන්ඩි වොරියර්ස් පිල සමත්වුණා.\nග්ලැඩියේටර්ස් පිල සිය පන්දු වාර විස්ස තුළදී කඩුලු හතක් දැවී ලකුණු 127 ක් රැස් කළ අතර, කමිඳු මෙන්ඩිස් ලකුණු 25කට කඩුලු 3 ක් බිඳ හෙලුවා.\nපිළිතුරු වශයෙන් කැන්ඩි වොරියර්ස් පිල පන්දු වාර 18 යි පන්දු හතරකදී කඩුලු පහක් දැවී ලකුණු 131ක් ලබමින්, තරගයේ ජය හිමිකරගත්තා.\nරවී බොපාරා නොදැවී ලකුණු 34 යි.\nඊයේ පැවති දෙවන තරගයේදී දඹුල්ල ජයන්ට්ස් පිල කලම්බු ස්ටාර්ස් පරාජයට පත් කළේ එක් ලකුණකින්.\nදඹුල්ල පිල කඩුලු 9 ක් දැවී ලකුණු 138 ක් රැස් කරගත් අතර, රවී රම්පෝල් සහ ජෙෆ්රි වැන්ඩසේ කඩුලු තුන බැගින් බිඳ හෙලුවා.\nපිළිතුරු වශයෙන් කලම්බු ස්ටාර්ස් පිලට සිය පන්දු වාර විස්ස තුළදී කඩුලු අටක් දැවී රැස් කරගත හැකි වූයේ, ලකුණු 137 ක් පමණයි.\nඑහිදී දිනේෂ් චන්දිමාල් නොදැවී ලකුණු 65 ක් රැස් කළා.",
       "URL": "https://www.hirunews.lk/sports/290730/කන්ද-උඩරටට-lpl-තරග-ජයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=34"
}