{
       "Source": "hirunews",
       "Timestamp": "Friday, 14 August 2015 - 13:44",
       "Headline": "ශ්‍රී ලංකාව 108 / 5",
       "News Content": "සංචාරක ඉන්දීය පිල සමඟ ගාල්ල ජාත්‍යන්තර ක්‍රීඩාංගනයේ පැවැත්වෙන පළමු ටෙස්ට් තරඟයේ තුන්වන දිනය වන අද (14) දෙවන ඉනිමේ පන්දුවට පහරදෙන ශ්‍රී ලංකා පිල දිවා භෝජනය වනවිට කඩුලූ 5 ක් දැවී ලකුණු 108 ක් ලබා සිටියා. මෙම තරඟයේ පළමු ඉනිමේදී ශ්‍රී ලංකා පිල ලකුණු 183 කට දැවී ගිය අතර, ඉන්දියාව මුල් ඉනිම සඳහා ලකුණු 375ක් රැස් කළා. මේ අනුව, ඉනිම පරාජයෙන් බේරීම සඳහා ශ්‍රී ලංකා පිල තවත් ලකුණු 84 ක් රැස් කළ යුතුයි. ඊයේ දිනය අවසනදී ශ්‍රී ලංකා පිල දෙවන ඉනිම සඳහා කඩුලූ 2 ක් දැවී ලකුණු 5 ක් රැස් කරගෙන සිටි අතර අද උදෑසන පළමු පන්දුවේ ධම්මික ප්‍රසාද් දැවී ගියේ ලකුණු තත්ත්වය එලෙසින්ම තිබියදීයි. ඉන් පසුව සංගක්කාර සහ නායක මැතිව්ස් 4 වන කඩුල්ල සඳහා ලකුණු 87 ක් රැස් කළ ද සංගක්කාර ලකුණු 40 කටත්, මැතිව්ස් ලකුණු 39 කටත් දැවී ගියා.",
       "URL": "https://www.hirunews.lk/sports/114897/ශ්‍රී-ලංකාව-108-5",
       "Category": "Sports",
       "Parent URL": "https://www.hirunews.lk/sports/all-news.php?pageID=455"
}