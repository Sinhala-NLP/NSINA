{
       "Source": "hirunews",
       "Timestamp": "Tuesday, 08 February 2022 - 8:51",
       "Headline": "ඇෆ්ගනිස්ථාන යොවුන් ක්‍රිකට් පිළේ 4ක් ලන්ඩනයේ රැදේ",
       "News Content": "බටහිර ඉන්දීය කොදෙව් දිවයින් හි පැවති වයස අවුරුදු 19න් පහළ ලෝක කුසලාන තරගාවලියට සහභාගි වූ ඇෆ්ගනිස්ථාන කණ්ඩායමේ 4 දෙනෙකු සිය රට බලා නොගොස් තවදුරටත් එංගලන්තයේ රැදී සිටින බව වාර්තා වනවා.\nඑක් ක්‍රීඩකයෙකු සහ කණ්ඩායමේ තවත් සාමාජිකයින් 3 දෙනෙකු මෙලෙස ලන්ඩනයේ රැදී සිටින අතර ඔවුන්ගේ වීසා බලපත් අද ඉකුත් වීමට නියමිතයි.\nමොවුන් එංගලන්තයේ දේශපාලන රැකවරණ පතන්නේ ද යන්න මෙතෙක් ප්‍රකාශයට පත්වී නැහැ.\nඒ සම්බන්ධයෙන් ඇෆ්ගනිස්ථාන ක්‍රිකට් පාලක මණ්ඩලය ප්‍රකාශයක් සිදුනොකළ ද කණ්ඩායමේ ප්‍රධාන පුහුණුකරු මෙන්ම හිටපු ඇෆ්ගනිස්ථාන ක්‍රීඩක රයීස් අහමඩ්සි කියා සිටියේ ඔවුන් නැවත සිතාබලා ඇෆ්ගනිස්ථානය වෙත පැමිණෙනු ඇතැයි අපේක්ෂා කරන බවයි.\nමෙවර යොවුන් ක්‍රිකට් ලෝක කුසලාන තරගාවලියේදී ඇෆ්ගනිස්ථානය පසුගිය තරගාවලියට වඩා දස්කම් දැක්වීමට සමත් වූ අතර, 4 වන ස්ථානය හිමි කර ගත්තේ අර්ධ අවසන් පූර්ව වටයේදී ශ්‍රී ලංකාව ද පරාජයට පත් කරමින්.",
       "URL": "https://www.hirunews.lk/sports/296449/ඇෆ්ගනිස්ථාන-යොවුන්-ක්‍රිකට්-පිළේ-4ක්-ලන්ඩනයේ-රැදේ",
       "Category": "Sports",
       "Parent URL": "https://www.hirunews.lk/sports/all-news.php?pageID=28"
}