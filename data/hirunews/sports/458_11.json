{
       "Source": "hirunews",
       "Timestamp": "Tuesday, 28 July 2015 - 9:46",
       "Headline": "CPL තරගාවලියේ ජය ට්‍රිනිඩෑඩ් කණ්ඩායමට",
       "News Content": "කැරේබියන් ප්‍රිමියර් ලීග් පන්දුවාර විස්ස තරගාවලියේ ජය හිමිකර ගැනීමට ඩ්වේන් බ්‍රාවෝගේ නායකත්වයෙන් යුත් ට්‍රිනිඩෑඩ් - ටොබෑගෝ රෙඩ් ස්ටීල් කණ්ඩායම සමත්ව තිබෙනවා. ඒ ලකුණු 20කින්. තරගයේ කාසියේ වාසිය දිනාගැනීමෙන් අනතුරුව මුලින්ම පන්දුවට පහරදුන් ට්‍රිනිඩෑඩ් කණ්ඩායම නියමිත පන්දුවාර 20 අවසානයේ කඩුළු 5ක් දැවී ලකුණු 178ක් රැස්කර ගත්තා. එහිදී කමරන් අක්මාල් පන්දු 46කදී ලකුණු 60ක් රැස්කර ගැනීමට සමත් වුණා. ඊට හයේ පර 2ක් සහ හතරේ පහර 5ක් ඇතුළත්. මීට අමතරව කැමරන් ඩෙල්පෝර්ට් ලකුණු 50ක් රැස්කර ගත්තේ හයේ පහර 2ක් සහ හතරේ පහර 6ක්  සමගින්.\nට්‍රිනිඩෑඩ් ඉනිම\nඅනතුරුව පිළිතුරු ඉනිම ක්‍රීඩා කිරීමට පිටියට පැමිණි කිරන් පොලාඩ්ගේ නායකත්වයෙන් යුත් බාබඩෝස් කණ්ඩායමට නියමිත පන්දුවාර 20 තුළදී කඩුළු 4ක් දැවී රැස්කර ගැනීමට හැකි වූයේ ලකුණු 158ක් පමණයි. ඒ අනුව ට්‍රිනිඩෑඩ් කණ්ඩායමට ලකුණු 20ක ජයක් හිමිවුණා.\nබාබඩෝස් ඉනිම",
       "URL": "https://www.hirunews.lk/sports/113949/cpl-තරගාවලියේ-ජය-ට්‍රිනිඩෑඩ්-කණ්ඩායමට",
       "Category": "Sports",
       "Parent URL": "https://www.hirunews.lk/sports/all-news.php?pageID=458"
}