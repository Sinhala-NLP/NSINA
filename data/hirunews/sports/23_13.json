{
       "Source": "hirunews",
       "Timestamp": "Sunday, 10 April 2022 - 14:02",
       "Headline": "වනිඳු පර්පල් කැප් සටනේ ඉදිරියට (වීඩියෝ)",
       "News Content": "ඉන්දීය ප්‍රිමියර් ලීග් තරගාවලියේ මෙතෙක් පැවති තරග අනුව කොල්කටා නයිට් රයිඩර්ස් පිල ලකුණු සටහනේ පෙරමුණේ සිටින අතර, ගුජරාට් ටයිටන්ස් පිල දෙවන ස්ථානයේ රැඳී සිටිනවා.\nතුන්වන ස්ථානයේ සිටින්නේ රෝයල් චැලෙන්ජර්ස් බැංගලෝර් කණ්ඩායමයි.\nමේ අතර වැඩිම කඩුලුලාභියා ලෙස පර්පල් කැප් දිනාගැනීමේ සටනේදී වනිඳු හසරංග තවත් ඉදිරියට පැමිණියේ ඊයේ (09) තරගයේදී තවත් කඩුලු දෙකක් බිඳ හෙලීමත් සමඟයි.\nමේ වනවිට කඩුලු 9 ක් ලබා සිටින උමේෂ් යාදව් එම තරගයේ ඉදිරියෙන් සිටින අතර, වනිඳු හසරංග බිඳ හෙලා ඇති කඩුලු සංඛ්‍යාව අටක්.",
       "URL": "https://www.hirunews.lk/sports/301636/වනිඳු-පර්පල්-කැප්-සටනේ-ඉදිරියට-වීඩියෝ",
       "Category": "Sports",
       "Parent URL": "https://www.hirunews.lk/sports/all-news.php?pageID=23"
}