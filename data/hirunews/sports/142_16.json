{
       "Source": "hirunews",
       "Timestamp": "Tuesday, 27 August 2019 - 7:44",
       "Headline": "නවසීලන්තයට ප්‍රසාද ලකුණු 60ක්",
       "News Content": "ශ්‍රී ලංකාව සමඟ පැවති දෙවන ටෙස්ට් තරඟය ඉනිමකින් සහ ලකුණු 65කින් ජය ගත් නවසීලන්තයට අයි.සී.සී. ටෙස්ට් ශූරතා තරගාවලියේ ප්‍රසාද ලකුණු 60ක් හිමිව තිබෙනවා.\nපළමු තරඟයෙන් ජය ගැනීම නිසා ශ්‍රී ලංකාවට ද එලෙස ප්‍රසාද ලකුණු 60ක් හිමි වුණා.\nකොදෙව්වන්ට එරෙහි ටෙස්ට් ජයක් ලැබූ ඉන්දියාව ද ප්‍රසාද ලකුණු 60ක් ලබා සිටිනවා.\nමේ අනුව අයි.සී.සී, ටෙස්ට් ශූරතා තරගාවලියේ මුල් ස්ථාන හිමිකරගෙන සිටින්නේ ඉන්දියාව, නවසීලන්තය සහ ශ්‍රී ලංකාවයි. අළුබදුන තරගාවලියේ තරඟ 3ක් අවසන් වීමෙන් පසු  ඕස්ට්‍රේලියාව එහි 4 වන තැනටත්, එංගලන්තය 5 වන ස්ථානයටත් පත්ව තිබෙනවා.",
       "URL": "https://www.hirunews.lk/sports/223048/නවසීලන්තයට-ප්‍රසාද-ලකුණු-60ක්",
       "Category": "Sports",
       "Parent URL": "https://www.hirunews.lk/sports/all-news.php?pageID=142"
}