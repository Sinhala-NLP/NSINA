{
       "Source": "hirunews",
       "Timestamp": "Tuesday, 22 September 2020 - 14:28",
       "Headline": "කොරෝනා නිසා නැවතුණු කාන්තා ක්‍රිකට් යළි ඇරඹේ",
       "News Content": "කොවිඩ් 19 ගෝලීය වසංගතය හේතුවෙන් නතරවූ ජාත්‍යන්තර කාන්තා ක්‍රිකට් තරග ඊයේ(21) නැවතත් ආරම්භ වූයේ එංගලන්ත - බටහිර ඉන්දීය කොදෙව් තරගාවලියෙන්.\nඩර්බි හිදී කණ්ඩායම් දෙක අතර ඊයේ පැවති පළමු විස්සයි විස්ස තරගයෙන් සංචාරක කොදෙව් කාන්තා පිල ලකුණු 47 කින් පරාජයට පත්කිරීමට එංගලන්ත කාන්තා ක්‍රිකට් පිල සමත්වුණා.\nඑංගලන්ත කාන්තා ක්‍රිකට් පිල සිය පන්දු වාර විස්ස තුළදී කඩුලු අටක් දැවී ලකුණු 163 ක් රැස් කළ අතර, පිලිතුරු වශයෙන් කොදෙව් කාන්තා පිලට සිය පන්දු වාර විස්ස තුළදී කඩුලු 6 ක් දැවී ලබාගත හැකිවූයේ ලකුණු 116 ක් පමණයි.\nකණ්ඩායම් දෙක අතර දෙවන විස්සයි විස්ස තරගය හෙට පැවැත්වීමට නියමිතයි.",
       "URL": "https://www.hirunews.lk/sports/250841/කොරෝනා-නිසා-නැවතුණු-කාන්තා-ක්‍රිකට්-යළි-ඇරඹේ",
       "Category": "Sports",
       "Parent URL": "https://www.hirunews.lk/sports/all-news.php?pageID=84"
}