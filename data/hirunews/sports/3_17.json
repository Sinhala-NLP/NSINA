{
       "Source": "hirunews",
       "Timestamp": "Monday, 11 September 2023 - 17:27",
       "Headline": "ලෝක කුසලානය නවසීලන්ත සංචිතය නම් කෙරේ  (වීඩියෝ)",
       "News Content": "ලෝක කුසලානය සඳහා තරග වදින නවසීලන්ත කණ්ඩායම ක්‍රීඩකයින් 15 දෙනෙකුගෙන් යුත් සංචිතයක් නම් කර තිබෙනවා.\nඒ අනුව කේන් විලියම්සන්, ටෙන්ට් බෝල්ට් මාර්ක් චැප්මන්, ඩෙවොන් කොන්වේ, ලොකී ෆර්ගියුසන්, මැටි හෙන්රි, ටොම් ලේතම්, ඩැරල් මිචෙල්, ජිමි නීම්, ග්ලෙන් ෆිලිප්ස්, රවින් රවීන්ද්‍ර මිච් සැට්නර්, ඉෂ් සෝදි, ටිම් සවුනි, විල් යන්ග් යන ක්‍රීඩකයින් සංචිතයට ඇතුළත් කර ඇති බවයි වාර්තා වන්නේ.\nසංචිතයේ නායකත්වය කෙන් විලියම්සන්ට හිමි වී ඇති අතර ඔහු මාස ගණනාවකට පසුව මෙසේ කැඳවා ඇති බවයි විදෙස් මාධ්‍ය සඳහන් කර ඇත්තේ.\nමෙවර ලෝක කුසලාන තරගාවලිය ආරම්භ කරමින් නවසීලන්තය, එංගලන්තය සමඟ ඔක්තෝම්බර් 05 වනදා තරග බිමට පිවිසීමට නියමිතයි.\nකෙසේ වෙතත් අදාළ සංචිතය නම් කිරීම සමාජ මාධ්‍ය හරහා විශාල ලෙස කතා බහට ලක් වූ අතර එම වීඩියෝ පට සමාජ මාධ්‍ය තුළ සංසරණය වුණා.\nඒ අනුව මෙවර නවසීලන්ත සංචිතයට අදාළ ක්‍රීඩකයින් ප්‍රකාශයට පත් කරනු ලැබුවේ අදාළ ක්‍රීඩකයින්ගේ පවුලේ අය විසින් ඒ පිළිබඳව වීඩියෝවක් හරහා ප්‍රකාශ කිරීම හේතුවෙන්.\nමෙම සිදුවීම නවසීලන්ත ක්‍රිකට් ලෝලීන්ට නව අත්දැකීමක් ද වුණා.\n\\r\\n",
       "URL": "https://www.hirunews.lk/sports/347940/ලෝක-කුසලානය-නවසීලන්ත-සංචිතය-නම්-කෙරේ-වීඩියෝ",
       "Category": "Sports",
       "Parent URL": "https://www.hirunews.lk/sports/all-news.php?pageID=3"
}