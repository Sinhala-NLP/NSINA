{
       "Source": "hirunews",
       "Timestamp": "Sunday, 23 August 2015 - 10:10",
       "Headline": "ලෝක ශූරතා මලල ක්‍රීඩා තරඟාවලිය ඇරඹේ.",
       "News Content": "ලෝක ශූරතා මලල ක්‍රීඩා තරඟාවලිය ඊයේ (22) බීජිං නුවරදී ආරම්භ වුණා. ඒ, 2008 වසරේ චීනයේ - බීජිං නුවර පැවති ඔලිම්පික් තරඟාවලියේ මලල ක්‍රීඩා පැවති කුරුළු කැදැල්ල නමින් හඳුන්වන ක්‍රීඩාංගනයේදීයි.\nචීනය ලෝක ශූරතා මලල ක්‍රීඩා තරඟාවලියකට සත්කාරකත්වය ලබාදෙන පළමු වතාවද මෙයයි.\nමෙවර චීනයේ පැවැත්වෙන්නේ ලෝක ශූරතා මලල ක්‍රීඩා තරඟාවලියේ 15 වැන්නයි.\nඊයේ පස්වරුවේ විචිත්‍රවත් සමාරම්භක උළෙලකින් තරඟාවලිය ආරම්භ වුණා. මෙම අවස්ථාවට චීන ජනාධිපතිවරයා, ජගත් මලල ක්‍රීඩා සංගමයේ සභාපතිවරයා ඇතුළු අමුත්තන් රැසක් එක්ව සිටියා.\nමෙම ලෝක ශූරතා මලල ක්‍රීඩා තරඟාවලිය දින 09ක් පුරා ක්‍රියාත්මක වනු ඇති.",
       "URL": "https://www.hirunews.lk/sports/115317/ලෝක-ශූරතා-මලල-ක්‍රීඩා-තරඟාවලිය-ඇරඹේ",
       "Category": "Sports",
       "Parent URL": "https://www.hirunews.lk/sports/all-news.php?pageID=454"
}