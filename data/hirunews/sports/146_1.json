{
       "Source": "hirunews",
       "Timestamp": "Friday, 09 August 2019 - 7:45",
       "Headline": "හෂිම් අම්ලා ජාත්‍යන්තර ක්‍රිකට් පිටියෙන් සමු ගනී",
       "News Content": "දකුණු අප්‍රිකානු කණ්ඩායමේ ප්‍රබල ක්‍රීඩකයෙකු වූ හෂිම් අම්ලා වසර 15කට පසු ජාත්‍යන්තර ක්‍රිකට් පිටියෙන් සමුගන්නා බව ප්‍රකාශයට පත් කළා.\nකෙසේ වෙතත්, ඔහු අන්තර් සමාජ මට්ටමේ තරඟවලට ඔහු තවදුරටත් සහභාගි වනු ඇති.\nටෙස්ට් තරඟ 124 ක ඉනිම 215 කදී ලකුණු 9,282ක් රැස්කර ඇති ඔහු, එක්දින තරඟවලදී ලබා ගත් ලකුණු සංඛ්‍යාව 8113 ක්. දකුණු අප්‍රිකාව වෙනුවෙන් වැඩිම එක්දින ශතක සංඛ්‍යාවක් එනම්, ශතක 27ක් ඔහු රැස්කරගෙන තිබෙනවා.\nහෂිම් අම්ලා සහභාගි වූ අවසන් ජාත්‍යන්තර තරඟය වූයේ ලෝක කුසලාන තරගාවලියේදී ශ්‍රී ලංකාව සමඟ පැවති තරඟයයි.\nදකුණු අප්‍රිකාව කඩුලූ 9ක ජයක් වාර්තා කළ එම තරඟයේදී අම්ලා නොදැවී ලකුණු 80ක් රැස් කළා.",
       "URL": "https://www.hirunews.lk/sports/221862/හෂිම්-අම්ලා-ජාත්‍යන්තර-ක්‍රිකට්-පිටියෙන්-සමු-ගනී",
       "Category": "Sports",
       "Parent URL": "https://www.hirunews.lk/sports/all-news.php?pageID=146"
}