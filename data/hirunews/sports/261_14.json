{
       "Source": "hirunews",
       "Timestamp": "Tuesday, 23 January 2018 - 18:26",
       "Headline": "බංග්ලාදේශයට ලකුණු 91 ක ජයක්",
       "News Content": "සිම්බාබ්වේ කණ්ඩායම සමග අද පැවති තරගයෙන් ලකුණු ක ජයක් ලබාගැනීමට බංග්ලාදේශය සමත්වුනා.\nතරගයේ කාසියේ වාසිය දිනා පළමුවෙන් පන්දුවට පහරදුන් බංග්ලාදේශය නියමිත පන්දුවාර 50 අවසානයේ කඩුලු 9 ක් දැවී ලකුණු 216 ක් රැස් කළා.\nතමින් ඉක්බාල් ලකුණු 76 යි. ශකීබ් අල් හසන් ලකුණු 51 ක් ලබාගත්තා.\nපන්දු යැවීමේදී ගේ‍්‍රම් ක්‍රිමර් ලකුණු 32 කට කඩුලු 4 ක් සහ කේල් ජාවිස් ලකුණු 42 කට කඩුලු 3 ක් බිඳහෙලුවා.\nපිළිතුරු ඉනිම වෙනුවෙන් පන්දුවට පහරදුන් සිම්බාබ්වේ කණ්ඩායමට පන්දුවාර 36 යි පන්දු 3 ක් අවසානයේ සියලුදෙනා දැවී ලබාගැනීමට හැකිවුයේ ලකුණු 125 ක් පමණයි.\nශිකන්දර් රාසා 39 යි. නායක ගේ‍්‍රම් ක්‍රිමර් ලකුණු 23 ක් සහ පීටර් මුඅර් ලකුණු 14 ක් ලබාගත්තා.\nපන්දු යැවීමේදී ශකීබ් අල් හසන් කඩුලු 3 ක් සහ මශ්රෆි මොටාසා, සුන්සමුල් ඉස්ලාම්, මුස්ටෆිසුර් රහ්මාන් කඩුලු 2 බැගින් බිඳහෙලුවා.\nමෙම ජයත් සමග බංග්ලාදේශ කණ්ඩායම තුන්කොන් තරගාවලියේ අවසන් මහා තරඟයට සුදුසුකම් ලබනවා.\nලබන බ්‍රහස්පතින්දා බංග්ලාදේශය සමඟ පැවැත්වෙන තරඟය ශ්‍රී ලංකා කණ්ඩායම ජය ගතහොත් ශ්‍රී ලංකාව බංග්ලාදේශ කණ්ඩායම සමඟ අවසන් මහා තරඟයේදී ක්‍රීඩා කරනු ඇති.\nශ්‍රී ලංකාව ලබන බ්‍රහස්පතින්දා පැවැත්වෙන තරඟය බංග්ලාදේශය හමුවේ පරාජය වුවහොත් අවසන් තරඟය සඳහා එක්වන කණ්ඩායම තීරණය වන්නේ සිම්බාබ්වේ කණ්ඩායාමේ සහ ශ්‍රී ලංකා කණ්ඩායමේ දළ ලකුණු ලබා ගැනීමේ වේගය මතයි.",
       "URL": "https://www.hirunews.lk/sports/181833/බංග්ලාදේශයට-ලකුණු-91-ක-ජයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=261"
}