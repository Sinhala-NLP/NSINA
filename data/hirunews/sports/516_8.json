{
       "Source": "hirunews",
       "Timestamp": "Tuesday, 03 September 2013 - 10:07",
       "Headline": "හෙවිවේට් බොක්සිං ශූර ටොමී මොරිසන් මිය යයි.",
       "News Content": "1993 වසරේ දී ජෝර්ජ් ෆෝමන් පරාජයට පත් කරමින් ලෝක හෙවිවේට් බොක්සිං ශූරයා බවට පත්වූ ඇමරිකානු ජාතික ටොමී මොරිසන් වයස අවුරුදු 44ක්ව සිටියදී ඊයේ (02) මිය ගියා. නොකවුට් ජයග්‍රහණ 42ක් ඇතුළු හෙවිවේට් බොක්සිං ජයග්‍රහණ 48ක් වාර්තා කර ඇති ටොමී මොරිසන් ප්‍රකට බොක්සිං ශූරයන් රැසක්ම පරාජය කර ඇති අතර, සිල්වෙස්ටර් ස්ටැලෝන්ගේ රොකී ෆයිව් චිත්‍රපටයේ බොක්සිං ක්‍රීඩකයෙකු ලෙස රඟපෑවා. 1996 වසරේ දී ඔහුට ඒඞ්ස් වෛරසය ශරීරගත වී ඇති බව සොයා ගැනීම නිසා බොක්සිං බලපත්‍රය අවලංගු කළ ද ඊට වසර 11කට පසුව නැවතත් වලල්ලට පිවිසි ජයග්‍රහණ දෙකක් වාර්තා කිරීමට සමත් වුණා.",
       "URL": "https://www.hirunews.lk/sports/66395/හෙවිවේට්-බොක්සිං-ශූර-ටොමී-මොරිසන්-මිය-යයි",
       "Category": "Sports",
       "Parent URL": "https://www.hirunews.lk/sports/all-news.php?pageID=516"
}