{
       "Source": "hirunews",
       "Timestamp": "Saturday, 16 February 2019 - 18:30",
       "Headline": "කුසල් ජනිත් ශ්‍රී ලංකාවට ජයග්‍රණයේ බලාපොරොත්තු ගෙන එයි",
       "News Content": "ශ්‍රී ලංකාව සහ දකුණු අප්‍රිකාව අතර පැවැත්වෙන පළමු ටෙස්ට් තරඟයේ සිව්වන දිනය අදයි.\nලකුණු 304ක ජයග්‍රාහි ඉලක්කයක් හඹා යන ශ්‍රී ලංකා කණ්ඩායම මේ වන විට කඩුලු 9කට ලකුණු 284ක් ලබා ගෙන සිටිනවා.\nශ්‍රී ලංකාව වෙනුවෙන් කුසල් ජනිත් පෙරේරා මේ වන විට නොදැවී ලකුණු 129ක් ලබා සිටින අතර ඒ ඔහුගේ දෙවන ටෙස්ට් ශතකයද වනවා.\nඑහිදී කුසල් ජනති පෙරේරා සමඟ ධනංජය ද සිල්වා හයවන කඩුල්ලට ලකුණු 96ක් එක් කිරීමට සමත් වුණා.\nතරඟය පැවැත්වෙන්නේ දකුණු අප්‍රිකාවේ ඩර්බන් නුවරදියි.\nකෙසේ වෙතත් ශ්‍රී ලංකාවට තරඟය ජයග්‍රහණය කිරීමට තවත් ලකුණු 20ක් අවශ්‍ය වනවා.",
       "URL": "https://www.hirunews.lk/sports/210547/කුසල්-ජනිත්-ශ්‍රී-ලංකාවට-ජයග්‍රණයේ-බලාපොරොත්තු-ගෙන-එයි",
       "Category": "Sports",
       "Parent URL": "https://www.hirunews.lk/sports/all-news.php?pageID=178"
}