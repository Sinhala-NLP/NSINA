{
       "Source": "hirunews",
       "Timestamp": "Sunday, 04 December 2016 - 7:29",
       "Headline": "පාපන්දු පිටිය කඳුළින් සේදෙයි",
       "News Content": "කොළොම්බියා ගුවන් අනතුරින් මියගිය බ්‍රසීල පාපන්දු ක්‍රීඩකයන්ට අවසන් ගෞරව දැක්වීම සඳහා බ්‍රසීලයේ ෂෙපකොඑන්සි ක්‍රීඩාංගණයේ විශේෂ උත්සවයක් පවත්වා තිබෙනවා.\nදහස් සංඛ්‍යාත ක්‍රීඩා ලෝලීන් පිරිසක් ඊට එක්ව සිටි බවයි විදෙස් පුවත් සේවා පෙන්වා දෙන්නේ.\nක්‍රීඩකයන්ගේ මෘත ශරීර රැගත් අවමංගල්‍ය පෙරහැර ෂෙපෙකෝ නගරය හරහා පැමිණ ක්‍රීඩාංගණය වෙත ළගා වුනා.\nමෘත ශරීර රැගෙන එන අවස්ථාවේ එම ප්‍රදේශයට දැඩි වර්ෂාවක් ද පතිත වෙමින් තිබුනා.\nමෙම අනුස්මරණ උත්සවයට බ්‍රසීල ජනාධිපතිවරයා ද සහභාගී වී තිබෙනවා.\nකොළොම්බියාවේ මැඩලීන් නගරය ආසන්න ප්‍රදේශයකදී සිදුවු ගුවන් අනතුරින් යානයේ ගමන් ගත් 71 දෙනෙකු මරණයට පත්වු අතර 6 දෙනෙකු පමණක් දිවි බේරා ගැනීමට සමත්වුනා.\nඅනතුරට නිශ්චිත හේතුවක් මෙතෙක් අනාවරණ වී නැහැ.\nඑහෙත් යානය කඩා වැටීමට පෙර එහි ඉන්ධන අවසන් වී ඇති බවටයි මේවන විට අනාවරණ වී ඇත්තේ.",
       "URL": "https://www.hirunews.lk/sports/148901/පාපන්දු-පිටිය-කඳුළින්-සේදෙයි",
       "Category": "Sports",
       "Parent URL": "https://www.hirunews.lk/sports/all-news.php?pageID=369"
}