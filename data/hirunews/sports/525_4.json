{
       "Source": "hirunews",
       "Timestamp": "Monday, 15 July 2013 - 19:42",
       "Headline": "දකුණු අප්‍රිකානු පිළ දිවයිනට.",
       "News Content": "එක්දින තරග 5 කට සහ විස්සයි විස්ස තරග 3 කට සහභාගිවීම සඳහා දකුණු අප්‍රිකානු ක්‍රිකට් කණ්ඩායම අද (15) දිවයිනට පැමිණියා. ඩුබායි හරහා එමිරේට්ස් ගුවන් යානයකින් දිවයිනට පැමිණි දකුණු අප්‍රිකානු කණ්ඩායම හෙට සිට සිය පුහුණුවීම් ආරම්භ කිරීමට නියමිතයි. ශ්‍රී ලංකාව සහ දකුණු අප්‍රිකාව අතර පළමු එක්දින තරගය ලබන 20 වැනිදා දිවා රාත්‍රී තරඟයක් ලෙස කොළඹ ආර්.ප්‍රේමදාස ක්‍රීඩාංගනයේදී පැවැත්වෙනු ඇති. පළමු විස්සයි විස්ස තරගය ආරම්භ වන්නේ ලබන අගෝස්තු 2 වැනිදා කොළඹ ආර්.ප්‍රේමදාස පිටියේදීයි. එක්දින තරගාවලියේදී දකුණු අප්‍රිකානු කණ්ඩායමේ නායකත්වය ඒ.බී. ඩිවිලියස් හොබවන අතර විස්සයි විස්ස තරගාවලියේ දකුණු අප්‍රිකානු කණ්ඩායමට නායකත්වය ලබා දෙන්නේ          ෆා ඩුප්ලෙසීස් විසින්. කෙසේ වුවත් මෙම තරගාවලිය සඳහා නියමිත ශ්‍රී ලංකා කණ්ඩායම මෙතෙක් නම් කර නැහැ.",
       "URL": "https://www.hirunews.lk/sports/63098/දකුණු-අප්‍රිකානු-පිළ-දිවයිනට",
       "Category": "Sports",
       "Parent URL": "https://www.hirunews.lk/sports/all-news.php?pageID=525"
}