{
       "Source": "hirunews",
       "Timestamp": "Saturday, 08 April 2017 - 8:19",
       "Headline": "ස්මිත්ගේ විශිෂ්ඨ ඉනිම රයිසන් පුනේ පිළට ජය ගෙනදෙයි",
       "News Content": "2017 ඉන්දීය ප්‍රිමිය ලීග් පන්දුවාර 20-20 තරඟාවලියේදී පසුගියදා (06) මුම්බායි ඉන්දියන්ස් කණ්ඩායම සහ රයිසන් පුනේ කණ්ඩායම සමහ පැවති තරඟය කඩුලු 07කින්  ජය ගන්නට රයිසන් පුනේ කණ්ඩායම සමත්වුණා.\nතරඟයේ පළමුව පන්දුවට පහරදුන්  මුම්බායි  කණ්ඩායම පන්දුවාර 20 තුල කඩුලු 08ක් දැවී ලකුණු 184ක් ලබා ගත්තා.\nමුම්බායි  කණ්ඩායමේ වැඩිම ලකුණු ලාභියා වුනේ ජෝෂ් බට්ලර්, ඔහු පන්දු 19ක් තුල හතරේ පහර 03ක් සහ 06 පහර 03ක් සමගින් ලකුණු 38ක් ලබා ගත්තා.\nරයිසන් පුනේ පිළ නියෝජනය කළ ඉම්රාන් තාහීර් මුම්බායි  කණ්ඩායමේ කඩුලු 03ක් බිද දැමීමට සමත් වුණා.\nපිළිතුරු ඉනිම ක්‍රීඩාකළ රයිසන් පුනේ කණ්ඩායම කඩුලු 03ක් පමණක් දැවී එම ඉලක්කය පසුකර යෑමට සමත්වුණා.\nඅගනා ඉනිමක් ක්‍රීඩා කළ ස්ටීවන් ස්මිත් පන්දු 54කට මුහුණ දෙමින් ලකුණු 84ක් රැස් කළා.\nඑහිදී මුම්බායි ඉනිමේදී තුන්වන පන්දුවාරයේදී ජෝෂ් බට්ලර් එල්ල කළ පහරක් පිළිබදව ප්‍රේක්ෂකයන්ගේ අවධානය යොමු වුණා.\nරයිසන් පුනේ  කණ්ඩායමේ බෙන් ස්ටොක්ගේ පන්දුවට කඩුලු රකින ක්‍රීඩකයාගේ හිසට ඉහළින් ජෝෂ් බට්ලර් මෙම පහර එල්ල කරනවා.\nඑම අවස්ථාව ඇතුළු තරඟයේ විශේෂ අවස්ථා පහතින්.",
       "URL": "https://www.hirunews.lk/sports/158757/ස්මිත්ගේ-විශිෂ්ඨ-ඉනිම-රයිසන්-පුනේ-පිළට-ජය-ගෙනදෙයි",
       "Category": "Sports",
       "Parent URL": "https://www.hirunews.lk/sports/all-news.php?pageID=340"
}