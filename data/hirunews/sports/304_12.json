{
       "Source": "hirunews",
       "Timestamp": "Saturday, 26 August 2017 - 13:39",
       "Headline": "බංග්ලාදේශයේ බලාපොරොත්තුව",
       "News Content": "ඕස්ට්‍රේලියාව සමඟ හෙට ආරම්භ වන තරඟ දෙකකින් යුත් ටෙස්ට් තරගාවලියේ පූර්ණ ජයග්‍රහණයක් අපේක්ෂා කරන බව බංග්ලාදේශ පිළේ තුන් ඉරියව්වෙන්ම දස්කම් දක්වන ක්‍රීඩක ශකීබ් අල් හසන් පවසනවා.\nඕස්ට්‍රේලියානු පිළ දැන් බංග්ලාදේශයේ සංචාරය කරන්නේ 2006 වසරේ රිකී පොන්ටින්ගේ නායකත්වයෙන් යුත් කණ්ඩායම දෙකට බින්දුවක් ලෙස තරගාවලි ජයක් වාර්තා කිරිමෙන් පසු ප්‍රථම වරටයි.\nකෙසේ වෙතත්, බංග්ලාදේශය, සහභාගි වූ අවසන් ටෙස්ට් තරඟ තුනෙන් දෙකක්ම ජයග්‍රහණය කිරීමට සමත් වුණා.\nශ්‍රී ලංකාවට එරෙහිව ප්‍රථම ටෙස්ට් ජය වාර්තා කළ බංග්ලාදේශය පසුගිය ඔක්තෝම්බරයේදී එංගලන්ත පිළ පරදවා වාර්තා කළේ තවත් ඓතිහාසික ටෙස්ට් ජයග්‍රහණයක්.\nමේ අතර, සංචාරක බටහිර ඉන්දීය කොදෙව් පිළ සමඟ පැවැත්වෙන දෙවන ටෙස්ට් තරඟයේ සමාරම්භක දිනය වූයේ එංගලන්ත පිළ ලකුණු 258කට දැවී ගියා.\nකොදෙව් පිළ ඊයේ දිනය අවසන දී එක් කඩුල්ලක් දැවී ලකුණු 19ක් ලබා සිටියා.",
       "URL": "https://www.hirunews.lk/sports/169428/බංග්ලාදේශයේ-බලාපොරොත්තුව",
       "Category": "Sports",
       "Parent URL": "https://www.hirunews.lk/sports/all-news.php?pageID=304"
}