{
       "Source": "hirunews",
       "Timestamp": "Monday, 29 April 2013 - 8:17",
       "Headline": "චෙන්නායි සහ දිල්ලි කණ්ඩායම්වලට ජය.",
       "News Content": "ඉන්දීය ප්‍රිමියර් ලීග් තරගාවලියට අදාළව ඊයේ දිනයේ දී තවත් තරග දෙකක් නිමාවට පත්වුණා. පළමු තරගය පැවැත්වුණේ චෙන්නායි සුපර් කිංග්ස් සහ කොල්කටා නයිට්රයිඩර්ස් කණ්ඩායම් අතරයි. එම තරගය චෙන්නායි සුපර් කිංග්ස් කණ්ඩායම ලකුණු 14කින් ජයග්‍රහණය කළා. පළමුවෙන් පන්දුවට පහර දුන් චෙන්නායි සුපර් කිංග්ස් කණ්ඩායම නියමිත පන්දු වාර 20 අවසානයේ කඩුලූ 3ක් පමණක් දැවී ලකුණු 200ක් ලබා ගත්තා. පිළිතුරු ඉනිම ක්‍රීඩා කළ කොල්කටා නයිට්රයිඩර්ස් කණ්ඩායමට ලබා ගත හැකි වූයේ නියමිත පන්දු වාර 20 අවසානයේ කඩුලූ 4ක් දැවී ලකුණු 186ක් පමණයි. ඉන්දීය ප්‍රිමියර් ලීග් තරගාවලියට අදාළව අනෙක් තරගය පැවැත්වුණේ දිල්ලි ඩෙයාර් ඩෙවිල්ස් සහ පූනේ වොරියස් කණ්ඩායම් අතරයි. එම තරගයෙන් දිල්ලි  කණ්ඩායම ලකුණු 15කින් ජයග්‍රහණය කළා. ප්‍රථමයෙන් පන්දුවට පහර දුන් දිල්ලි ඩෙයාර් ඩෙවිල්ස් කණ්ඩායම නියමිත පන්දු වාර 20 අවසානයේ කඩුලූ 5ක් දැවී ලකුණු 164ක් රැස් කර ගත්තා. පිළිතුරු ඉනිම ක්‍රීඩා කළ පූනේ කණ්ඩායමට නියමිත පන්දු වාර 20 අවසානයේ ලබා ගත හැකි වූයේ කඩුලූ 4ක් දැවී ලකුණු 149ක් පමණයි. ඒ සම්බන්ධයෙන් සහ ඉන්දීය ප්‍රිමියර් ලීග් තරගාවලියේ තොරතුරු ඇතුළත් හිරු ක්‍රීඩා අංශය ගෙන එන විශේෂාංගය.\n[MP3]s58002[/MP3]",
       "URL": "https://www.hirunews.lk/sports/58002/චෙන්නායි-සහ-දිල්ලි-කණ්ඩායම්වලට-ජය",
       "Category": "Sports",
       "Parent URL": "https://www.hirunews.lk/sports/all-news.php?pageID=539"
}