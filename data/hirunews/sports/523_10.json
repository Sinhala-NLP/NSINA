{
       "Source": "hirunews",
       "Timestamp": "Wednesday, 24 July 2013 - 13:51",
       "Headline": "නායකත්වය යළි මැතිව්ස්ට.",
       "News Content": "සංචාරක දකුණු අප්‍රිකානු කණ්ඩායම සමග පැවැත්වෙන තුන්වන සහ හතරවන එක්දින අන්තර්ජාතික තරඟ සඳහා වන ශ්‍රී ලංකා කණ්ඩායම නම් කර තිබෙනවා. 15 දෙනෙකුගෙන් යුත් මෙම සංචිතයේ නායකත්වය හිමිව ඇත්තේ ඇන්ජලෝ මැතිව්ස්ටයි. මෙම කණ්ඩායමට ක්‍රීඩා අමාත්‍යවරයාගේ අනුමැතියද හිමිව ඇති බව ශ්‍රී ලංකා ක්‍රිකට් ආයතනය නිවේදනය කළා. පසුගිය තරඟ දෙකේ උප නායකත්වය දැරූ ළහිරු තිරිමාන්න මෙම කණ්ඩායමට එක් කර නොමැති අතර ආබාධයකට ලක්ව සිටින ඔහුගේ ශාරීරික යෝග්‍යතාව සළකා බලා ඉදිරි තරඟ සඳහා සහභාගි කරවා ගැනීමට නියමිතයි.",
       "URL": "https://www.hirunews.lk/sports/63668/නායකත්වය-යළි-මැතිව්ස්ට",
       "Category": "Sports",
       "Parent URL": "https://www.hirunews.lk/sports/all-news.php?pageID=523"
}