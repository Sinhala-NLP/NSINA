{
       "Source": "hirunews",
       "Timestamp": "Thursday, 07 December 2017 - 12:56",
       "Headline": "නවදිල්ලි නුවරට බලපෑ භූ කම්පනයෙන් ශ්‍රී ලංකා ක්‍රීඩකයින්ට හානියක් නෑ -  අසංක ගුරුසිංහ",
       "News Content": "ඉන්දියාවේ නවදිල්ලි නුවරට ඊයේ රාත්‍රියේ බලපෑ භූ කම්පයනය සිදුවූ අවස්ථාවේදී ශ්‍රී ලංකා ක්‍රිකට් කණ්ඩායම ඉන්දීය සමඟ පැවති තුන්වන සහ අවසන් ටෙස්ට් තරඟය අවසන් වී නවදිල්ලි නුවර රැඳී සිට ඇති බවයි වාර්තා වන්නේ.\nකෙසේ වෙතත් ඊයේ සිදුවූ එම භූමි කම්පාවෙන් ශ්‍රී ලංකා කණ්ඩායමේ කිසිවෙකුටවත් හානියක් සිදුවී නොමැති බවයි ශ්‍රී ලංකා ක්‍රිකට් කණ්ඩායමේ කළමනාකරු අසංක ගුරුසිංහ අප කළ විමසීමකදී ප්‍රකාශ කර සිටියේ.\nඉන්දීය සමඟ පැවැත්වෙන එක්දින තරඟාවලියට සහභාගී වීම සඳහා ශ්‍රී ලංකා කණ්ඩායම අද උදෑසන ධර්මශාලා වෙත පිටත් වූ බවයි අසංක ගුරුසිංහ වැඩිදුරටත් සඳහන් කළේ.\nදෙරට අතර පැවැත්වෙන පළමු එක්දින තරඟය ලබන ඉරිදා (10) පැවැත්වෙන අතර දෙවන සහ තුන්වන එක්දින තරඟ 13 සහ 17 යන දිනවලදී මොහාලි සහ විශාකාපට්නම් හිදී පැවැත්වෙනවා.\nඊයේ රාත්‍රී 8.49ට පමණ සිදුවූ මෙම භූ කම්පනය රික්ටර් මාපකයේ ඒකක 5.5 ක් ලෙසට සටහන් වී තිබුණා.",
       "URL": "https://www.hirunews.lk/sports/177817/නවදිල්ලි-නුවරට-බලපෑ-භූ-කම්පනයෙන්-ශ්‍රී-ලංකා-ක්‍රීඩකයින්ට-හානියක්-නෑ-අසංක-ගුරුසිංහ",
       "Category": "Sports",
       "Parent URL": "https://www.hirunews.lk/sports/all-news.php?pageID=275"
}