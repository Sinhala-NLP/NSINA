{
       "Source": "hirunews",
       "Timestamp": "Saturday, 05 October 2013 - 7:42",
       "Headline": "චෙන්නායි පරදී. - රාජස්ථාන් අවසන් තරඟයට.",
       "News Content": "චැම්පියන්ස් ලීග් විස්සයි විස්ස ක්‍රිකට් තරගාවලියේ ඊයේ (04) පැවැති පළමු අවසන් පූර්ව තරගයෙන් චෙන්නායි සුපර් කිංග්ස් පිළ පරදවා ලකුණු 14ක ජයක් ලැබීමට රාජස්ථාන් රෝයල්ස් පිළ සමත් වුණා. ජායිපූර් හි පැවැති මෙම තරගයේ දී කාසියේ වාසිය දිනූ චෙන්නායි පිළ පන්දුවට පහරදීම රාජස්ථාන් පිළට පැවරූ අතර, ඔවුන් සිය පන්දු වාර 20 තුළ කඩුලූ 8ක් දැවී ලකුණු 159ක් රැස් කළා. රාජස්ථාන් පිළේ අජින්ක්‍යා රහානේ ලකුණු 70ක් රැස් කළ අතර චෙන්නායි පිළ වෙනුවෙන් ඞ්වේන් බ්‍රාවෝ ලකුණු 26ට කඩුලූ 3ක් ලබා ගත්තා.\nපිළිතුරු වශයෙන් චෙන්නායි පිළට කඩුලූ 8ක් දැවී රැස් කර ගත හැකි වූයේ ලකුණු 145ක් පමණයි. එහිදී රවිචන්ද්‍රන් අශ්වින් ලකුණු 46ක් ලබා ගත් අතර, ප්‍රවීන් තාම්බේ ලකුණු 10කට කඩුලූ 3ක් බිද හෙලූවා. මේ අනුව රාජස්ථාන් පිළ චැම්පියන්ස් ලීග් තරගාවලියේ අවසන් මහා තරගයට සුදුසුකම් ලබනවා. දෙවන අවසන් පූර්ව තරගය දිල්ලියේ දී අද පැවැත්වෙන්නේ ටි‍්‍රනිඩෑඞ් ඇන්ඞ් ටොබේගෝ පිළ සහ මුම්බායි ඉන්දියන්ස් කණ්ඩායම අතරයි.",
       "URL": "https://www.hirunews.lk/sports/68665/චෙන්නායි-පරදී-රාජස්ථාන්-අවසන්-තරඟයට",
       "Category": "Sports",
       "Parent URL": "https://www.hirunews.lk/sports/all-news.php?pageID=510"
}