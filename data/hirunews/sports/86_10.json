{
       "Source": "hirunews",
       "Timestamp": "Monday, 07 September 2020 - 20:33",
       "Headline": "නොවැක් ජොකවිච් ඇමරිකානු විවෘත ටෙනිස් තරගාවලියෙන් ඉවතට",
       "News Content": "සිය 18 වන ග්‍රෑන්ඞ් ස්ලෑම් ශූරතාව සඳහා තරඟ වදින ලොව අංක එකේ ටෙනිස් ක්‍රීඩක නොවැක් ජොකවිච් මෙවර ඇමරිකානු විවෘත ටෙනිස් තරගාවලියෙන් ඉවත් කර තිබෙනවා.\nඒ, අවසන් 16 දෙනාගේ වටයේ තරඟයකදී ඔහු විසින් ආවේගශීලීව එල්ල කළ පන්දු පහරක් සීමාවේ විනිසුරුවරියකගේ ගෙලේ වැදී ඇද වැටීම හේතුවෙන්.\nඑහිදී ප්‍රධාන විනිසුරුවරයා තීරණය කළේ ජොකවිච්ට එරෙහිව තරඟ වැදුණු ස්පාඤ්ඤ ක්‍රීඩක පැබ්ලෝ කරේනෝ බස්ටා ජයග්‍රාහකයා ලෙස නම් කිරීමටයි.\nසර්බියානු ක්‍රීඩක ජොකවිච් - ග්‍රෑන්ඞ් ස්ලෑම් ටෙනිස් තරගාවලියකින් මෙලෙස ඉවත් කරනු ලැබුයේ 1990 වසරේ ජෝන් මැක්එන්රෝ ඕස්ටේ්‍රලියානු විවෘත ටෙනිස් තරගාවලියෙන් අපකීර්තිමත් ලෙස ඉවත් කිරීමෙන් පසු ප්‍රථම වරටයි.",
       "URL": "https://www.hirunews.lk/sports/249654/නොවැක්-ජොකවිච්-ඇමරිකානු-විවෘත-ටෙනිස්-තරගාවලියෙන්-ඉවතට",
       "Category": "Sports",
       "Parent URL": "https://www.hirunews.lk/sports/all-news.php?pageID=86"
}