{
       "Source": "hirunews",
       "Timestamp": "Saturday, 11 April 2015 - 8:33",
       "Headline": "ෆිල් හියුස්ගේ පිත්ත අද එවරස්ට් කඳු මුදුනට",
       "News Content": "පන්දුවක් හිසේ වැදී ඛේදනීය මරණයකට ගොදුරු වූ  ඕස්ට්‍රේලියානු ක්‍රිකට් ක්‍රිඩක ෆිල් හියුස්ට උපහාර දැක්වීමේ ක්‍රිකට් තරඟයක් නේපාලයේ කත්මණ්ඩු නුවර දී අද (11) පැවැත්වෙනවා.  ඕස්ට්‍රේලියානු ක්‍රිකට් ක්‍රීඩකයන් සහ නේපාල ක්‍රිකට් ක්‍රීඩකයන්ගෙන් සමන්විත කණ්ඩායම් දෙකක් එක් පිළකට පන්දු වාර 33යි පන්දු 3 බැගින් වූ තරඟයකටයි එහිදී මුහුණ දෙන්නේ. තරඟයේ මුළු පන්දු වාර ගණන වන 63, ෆිල් හියුස් සිඞ්නි ක්‍රීඩාංගණයේදී මාරාන්තික පන්දු ප්‍රහාරයට ලක් වන විට නොදැවී ලබා සිටි ලකුණු සංඛ්‍යාවයි. තරඟයට පෙර නේපාලයේ ඕස්ට්‍රේලියානු තානාපති ග්ලෙන් වයිට්ගේ ප්‍රධානත්වයෙන් ෆිල් හියුස් උපහාර උත්සවයක් ද පැවැත්වෙනවා. එහිදී හියුස් භාවිත කළ පිත්තක් සහ ජර්සියක් එවරස්ට් කඳු මුදුන වෙත රැගෙන යාම ද ආරම්භ වනු ඇති.",
       "URL": "https://www.hirunews.lk/sports/107343/ෆිල්-හියුස්ගේ-පිත්ත-අද-එවරස්ට්-කඳු-මුදුනට",
       "Category": "Sports",
       "Parent URL": "https://www.hirunews.lk/sports/all-news.php?pageID=475"
}