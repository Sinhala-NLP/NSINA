{
       "Source": "hirunews",
       "Timestamp": "Friday, 19 October 2018 - 16:38",
       "Headline": "මාර්ටින් ගප්ටිල්ට සති 06ක් ක්‍රිකට් පිටියෙන් ඈත් වන්නට සිදුවෙයි",
       "News Content": "පාදයේ ආබාධයකට ලක්වීම හේතුවෙන් නවසීලන්ත කණ්ඩායමේ ආරම්භක පිතිකරු මාර්ටින් ගප්ටිල්ට පකිස්ථානය සමඟ එළඹෙන තරඟාවලි අවාසනාවන්ත ලෙස අහිමිවී තිබෙනවා.\nපළමු පෙළ තරඟයක් අතර අතර තුරයි ගප්ටිල් මෙලෙස අබාධයකට ලක්ව ඇත්තේ.\nමේ හේතුවෙන් සති හතරත් හයත් අතර කාලයක් ඔහුට ක්‍රිකට් පිටියෙන් ඈත්ව සිටීමට සිදුවන බවයි නවසීලන්ත ක්‍රිකට් ආරංචිමාර්ග සඳහන් කරන්නේ.\nනවසීලන්ත ක්‍රිකට් තේරීම් කමිටුවේ ගැවින් ලාසන් පවසන්නේ මේ හේතුවෙන් එක්සත් අරාබි එමීර් රාජ්‍යයේදී ආරම්භ වීමට නියමිත එක්දින සහ පන්දුවාර 20 තරඟාවලිය ගප්ටිල් හට අහිමිවී යන බවයි.\nදෙරට අතර තරඟාවලිය ලබන 31 වනදා ආරම්භ වන අතර එයට එක්දින තරඟ 03ක් පන්දුවාර 20 තරඟ 03ක් සහ ටෙස්ට් තරඟ 03ක් ඇතුළත්.\nඑක්දින සහ පන්දුවාර 20 සංචිතයට නම් කර ඇති ගප්ටිල් ටෙස්ට් සංචිතයට නම් කර තිබුනේ නැහැ.",
       "URL": "https://www.hirunews.lk/sports/202481/මාර්ටින්-ගප්ටිල්ට-සති-06ක්-ක්‍රිකට්-පිටියෙන්-ඈත්-වන්නට-සිදුවෙයි",
       "Category": "Sports",
       "Parent URL": "https://www.hirunews.lk/sports/all-news.php?pageID=199"
}