{
       "Source": "hirunews",
       "Timestamp": "Tuesday, 01 December 2015 - 12:33",
       "Headline": "නවසීලන්ත කණ්ඩායම නම් කරයි",
       "News Content": "ශ්‍රී ලංකාව සමඟ පැවැත්වෙන ටෙස්ට් තරගාවලිය සඳහා නවසීලන්ත කණ්ඩායම අද නම් කළා. නවසීලන්ත කණ්ඩායම බ්‍රෙන්ඩන් මැකලම් විසින් මෙහෙය වනු ලබන අතර, ක්‍රීඩකයන් 12 දෙනෙකුගෙන් යුත් සංචිතයකුයි අද නම් කර ඇත්තේ.\nඒ අනුව පසුගිය තරඟවලදී දස්කම් දැක්වීමට අපොහොසත් වූ පළපුරුදු ක්‍රීඩකයන් වන මාටින් ගප්ටිල් සහ මාක් කේ‍්‍රග් තවදුරටත් නවසීලන්ත පිළට ඇතුළත් වනු ඇති.\nශ්‍රී ලංකාව සහ නවසීලන්තය අතර පළමු ටෙස්ට් තරඟය දෙසැම්බර් 10 වන දා ඩනෙඞීන් හිදී ආරම්භවීමට නියමිතයි.\nඊට පෙර ශ්‍රී ලංකා පිළ සහ නවසීලන්ත ක්‍රිකට් පාලක මණ්ඩලයේ සභාපතිවරයාගේ පිළ අතර තුන්දින පෙරහුරු තරඟයක් ලබන බ්‍රහස්පතින්දා ක්වීන්ස්ටවුන් හිදී ආරම්භ වනවා.",
       "URL": "https://www.hirunews.lk/sports/121156/නවසීලන්ත-කණ්ඩායම-නම්-කරයි",
       "Category": "Sports",
       "Parent URL": "https://www.hirunews.lk/sports/all-news.php?pageID=438"
}