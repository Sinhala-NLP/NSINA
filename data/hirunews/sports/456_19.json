{
       "Source": "hirunews",
       "Timestamp": "Friday, 07 August 2015 - 19:28",
       "Headline": "විරසකය අවසන් බව මළල ක්‍රීඩා බලධාරීන් කියයි",
       "News Content": "2015 වර්ෂයේ නිළවරණයෙන් පත්වූ ශ්‍රී ලංකා මළල ක්‍රීඩා සංගමයේ නව නිලධාරී මණ්ඩලය පිළිගන්නා බව ජාත්‍යන්තර මළල ක්‍රීඩා සම්මේලනය අද (07) දැනුම් දී තිබෙනවා. ශ්‍රී ලංකා මළල ක්‍රීඩා සංගමයේ සභාපති සුගත් තිලකරත්න සඳහන් කළේ නිළවරණය නිත්‍යානුකූලව පවත්වා ඇති බව ද ඔවුන් නිකුත් කළ ඊමේල් පණිවුඩයේ සදහන්ව තිබෙන බවයි. ඒ අනුව නිළවරණය සම්බන්ධයෙන් ජාත්‍යන්තර මළල ක්‍රීඩා සම්මේලනය සමඟ පැවැති ගැටළුකාරී තත්ත්වය අවසන් වී ඇති බව ද ඔහු ප්‍රකාශ කරනවා.",
       "URL": "https://www.hirunews.lk/sports/114527/විරසකය-අවසන්-බව-මළල-ක්‍රීඩා-බලධාරීන්-කියයි",
       "Category": "Sports",
       "Parent URL": "https://www.hirunews.lk/sports/all-news.php?pageID=456"
}