{
       "Source": "hirunews",
       "Timestamp": "Wednesday, 25 December 2013 - 13:15",
       "Headline": "බහරේන් බැඞ්මින්ටන් තරගාවලියේදී ශ්‍රී ලංකාවට පදක්කම් 06 ක්.",
       "News Content": "බහරේන් කණිෂ්ඨ ජාත්‍යන්තර බැඞ්මින්ටන් තරඟාවලියේදී රන් පදක්කම් 3 ක් සහ ලෝකඩ පදක්කම් තුනක් දිනාගත් ශ්‍රී ලංකා කණ්ඩායම බණ්ඩාරනායක ජාත්‍යන්තර ගුවන් තොටුපලින් ඊයේ රාත්‍රියේ දිවයිනට පැමිණියා. තරඟාවලිය සඳහා මෙරට පාසල් ක්‍රීඩක ක්‍රීඩිකාවන් හතරදෙනෙකු එක්ව සිටි අතර ඒකල පිරිමි ශූරතාවය, මිශ්‍ර යුගල ශූරතාවය මෙන්ම පිරිමි යුගල ශූරතාවය දිනාගත්තේ ශ්‍රී ලංකා කණ්ඩායමයි. ඉන්දියාව ඇතුලූ ආසියානු රටවල් 6 ක් නියෝජනය කරමින් මෙම තරඟාවලිය සඳහා ක්‍රීඩක ක්‍රීඩිකාවන් සහභාගි වී සිටියා.",
       "URL": "https://www.hirunews.lk/sports/74112/බහරේන්-බැඞ්මින්ටන්-තරගාවලියේදී-ශ්‍රී-ලංකාවට-පදක්කම්-06-ක්",
       "Category": "Sports",
       "Parent URL": "https://www.hirunews.lk/sports/all-news.php?pageID=496"
}