{
       "Source": "hirunews",
       "Timestamp": "Sunday, 26 May 2013 - 13:25",
       "Headline": "පාපන්දු සංගමයේ අක්‍රමිකතා සෙවීමට නව කමිටුවක්.",
       "News Content": "පාපන්දු සම්මේලනයේ මූල්‍ය අක්‍රමිකතා සොයාබැලීමට නව කමිටුවක් පත්කර ඇතැයි ක්‍රීඩා අමාත්‍යාංශය ප්‍රකාශ කළා. මීට පෙර ඒ පිළිබඳ සොයාබැලීමට බ්‍රිගේඩියර් ප්‍රියන්ත සමරතුංගගේ ප්‍රධානත්වයෙන් පත්කළ කමිටුවෙන් ඔහු ඉල්ලා අස්වුණේ පෞද්ගලික හේතුවක් මතයි. අනතුරුව හිටපු බන්ධනාගාර කොමසාරිස් ජනරාල් සහ විශ්‍රාම ලත් විනිසුරු උපාලි සමරවීරගේ සභාපතිත්වයෙන් යුත් සිව් පුද්ගල කමිටුවක් නැවත මෙලෙස පත්කර තිබෙනවා. අදාළ විමර්ශන කටයුතු සති දෙකක් තුළ නිම කිරිම ඔවුන්ගේ අපේක්ෂාවයි.",
       "URL": "https://www.hirunews.lk/sports/59718/පාපන්දු-සංගමයේ-අක්‍රමිකතා-සෙවීමට-නව-කමිටුවක්",
       "Category": "Sports",
       "Parent URL": "https://www.hirunews.lk/sports/all-news.php?pageID=534"
}