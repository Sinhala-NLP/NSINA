{
       "Source": "hirunews",
       "Timestamp": "Tuesday, 14 March 2017 - 13:47",
       "Headline": "2022 පොදුරාජ්‍ය මණ්ඩලීය ක්‍රීඩා උළෙලේ සත්කාරකත්වයෙන් ද. අප්‍රිකාව ඉවත් වෙයි",
       "News Content": "2022 වසරේ පොදුරාජ්‍ය මණ්ඩලීය ක්‍රීඩා උළෙලේ සත්කාරකත්වයෙන් ඉවත් වන බව දකුණු අප්‍රිකාව ඊයේ ප්‍රකාශයට පත් කළා.\nඅප්‍රිකානු මහද්වීපයේ පැවැත්වෙන ප්‍රථම පොදුරාජ්‍ය මණ්ඩලීය ක්‍රීඩා උළෙල ලෙස එය පැවැත්වීමට නියමිතව තිබුණේ ඩර්බන් නගරයේදියි.\nකෙසේ නමුත්, ක්‍රීඩා උළෙල පැවැත්වීම සඳහා ඩර්බන් නගරය නිසි පරාමිතීන්වලට අනුකූල නොවන බව පොදුරාජ්‍ය මණ්ඩලීය ක්‍රීඩා සම්මේලනය ද ප්‍රකාශ කර තිබෙනවා.\nදකුණු අප්‍රිකාවට අහිමි වන 2022 පොදුරාජ්‍ය මණ්ඩලීය ක්‍රීඩා උළෙල පැවැත්වීම සඳහා බ්‍රිතාන්‍යයේ ලිවර් පූල් සහ බර්මින්හැම් නගර උනන්දුවක් දක්වන බව සදහන්.\nබ්‍රිතාන්‍ය අධිරාජ්‍යයට යටත්ව තිබූ රටවල් 50කට අධික සංඛ්‍යාවක සහභාගීත්වයෙන් පොදුරාජ්‍ය මණ්ඩලීය ක්‍රීඩා උළෙල සෑම වසර 4කටම වරක් පැවැත්වෙනවා.",
       "URL": "https://www.hirunews.lk/sports/156834/2022-පොදුරාජ්‍ය-මණ්ඩලීය-ක්‍රීඩා-උළෙලේ-සත්කාරකත්වයෙන්-ද-අප්‍රිකාව-ඉවත්-වෙයි",
       "Category": "Sports",
       "Parent URL": "https://www.hirunews.lk/sports/all-news.php?pageID=346"
}