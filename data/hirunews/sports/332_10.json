{
       "Source": "hirunews",
       "Timestamp": "Sunday, 14 May 2017 - 13:46",
       "Headline": "සමාරම්භක තරගයට ශ්‍රී ලංකාව අද මුහුණදෙයි",
       "News Content": "ආසියානු පළමු පෙළ රග්බි තරගාවලියේ සමාරම්භක තරගයට ශ්‍රී ලංකාව අද මුහුණදෙනවා.\nමැලේසියාවේ ඉපෝ-පැඩන් ක්‍රීඩාංගණයේදී මෙම තරඟය පැවැත්වෙන්නේ ශ්‍රී ලංකාව සහ පිලිපීනය අතරයි.\nලෝක රග්බි ශ්‍රේණිගතකිරීම්වලට අනුව ශ්‍රී ලංකාව 41 වන ස්ථානයේ පසුවන අතර, පිලිපීනයට හිමිව ඇත්තේ 57 වන ස්ථානයයි.\nකෙසේ නමුත් 2012 වසරේදී පිලිපීනයට පරාජය වීම නිසා ශ්‍රී ලංකාව ආසියානු රග්බි පළමු පෙළට ඇතුලත් කිරීම වසරකින් පමාවුණා.\nශ්‍රී ලංකා පිල මහනුවර ක්‍රීඩා සමාජයේ රොෂාන් වීරරත්න විසින් මෙහෙයවනු ලබනවා.\nපසුගිය කාලය තුළ මෙරට බිහිවූ ප්‍රබලතම රග්බි ක්‍රීඩකයා ලෙස සැළකෙන ෆසිල් මරීජා මෙම තරගාවලියෙන් පසු ශ්‍රී ලංකා පිල නියෝජනයෙන් ඉවත්වන බව ප්‍රකාශ කළා.",
       "URL": "https://www.hirunews.lk/sports/161312/සමාරම්භක-තරගයට-ශ්‍රී-ලංකාව-අද-මුහුණදෙයි",
       "Category": "Sports",
       "Parent URL": "https://www.hirunews.lk/sports/all-news.php?pageID=332"
}