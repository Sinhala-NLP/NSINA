{
       "Source": "hirunews",
       "Timestamp": "Tuesday, 14 May 2013 - 12:55",
       "Headline": "චෙන්නායි අද සටන් බිමට.",
       "News Content": "ඉන්දීය ප්‍රිමියර් ලීග් තරගාවලියේ ලකුණු සටහනේ පෙරමුණට පැමිණීම සඳහා චෙන්නායි පිළ අද (14) දිල්ලි කණ්ඩායම සමග තරග වදිනවා. මෙම තරගයට චෙන්නායි හි චෙපොක් ක්‍රීඩාංගණය යොදා ගැනීම සඳහා තමිල්නාඩු ක්‍රිකට් සම්මේලනයට ඉන්දීය ශ්‍රේෂ්ඨාධිකරණයේ අවසරය ද ලබා ගැනීමට සිදුවුණා. මෙහි ක්‍රීඩා මණ්ඩප 3ක් පූර්ව අවසරයකින් තොරව ඉදිකිරීම ඊට හේතුවයි. මුම්බායි පිළ ඊයේ ජයග්‍රහණයත් සමග ලකුණු සටහනේ පෙරමුණට පැමිණියා. ශ්‍රී ලංකා ක්‍රීඩකයන්ට පවතින තමිල්නාඩු තහනම හේතුවෙන් මහේල ජයවර්ධන සහ ජීවන් මෙන්ඩිස් අද (14) තරගයේ දී දිල්ලි කණ්ඩායම නියෝජනය නොකරනු ඇති.",
       "URL": "https://www.hirunews.lk/sports/58939/චෙන්නායි-අද-සටන්-බිමට",
       "Category": "Sports",
       "Parent URL": "https://www.hirunews.lk/sports/all-news.php?pageID=536"
}