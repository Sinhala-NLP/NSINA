{
       "Source": "hirunews",
       "Timestamp": "Friday, 06 November 2020 - 20:15",
       "Headline": "අයි.පී.එල්. තවත් තීරණාත්මක තරගයක් අද",
       "News Content": "ඉන්දීය ප්‍රිමියර් ලීග් තරගාවලියේ සුදුසුකම් ලැබීමේ තවත් තරගයක් අබුඩාබිහි දී අද(06) පැවැත්වෙනවා.\nඑහිදී තරග වදින්නේ විරාට් කෝලිගේ නායකත්වයෙන් යුත් රෝයල් චැලෙන්ජර්ස් බැංගලෝර් කණ්ඩායම සහ සන්රයිසස් හයිද්‍රාබාද් කණ්ඩායමයි.\nබැංගලෝර් කණ්ඩායමට ශ්‍රී ලංකා ක්‍රීඩක ඉසුරු උදාන ද ඇතුළත්.\nමෙම තරගය ජයග්‍රහණය කරන කණ්ඩායම, දිල්ලි කැපිටල්ස් කණ්ඩායම සමග සුදුසුකම් ලැබීමේ දෙවන තරගයට පිවිසෙන අතර පරාජිත කණ්ඩායමට ඉවත් වීමට සිදුවනවා.",
       "URL": "https://www.hirunews.lk/sports/254169/අයි-පී-එල්-තවත්-තීරණාත්මක-තරගයක්-අද",
       "Category": "Sports",
       "Parent URL": "https://www.hirunews.lk/sports/all-news.php?pageID=79"
}