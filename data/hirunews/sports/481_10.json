{
       "Source": "hirunews",
       "Timestamp": "Sunday, 15 March 2015 - 8:48",
       "Headline": "ඇන්ජලෝගේ ප්‍රශ්නේ විසඳෙයි",
       "News Content": "ලෝක කුසලාන ක්‍රිකට් තරඟාවලියේ අවසන් පූර්ව වටයේදී තරඟ කිරීමට ශ්‍රී ලංකා නායක ඇන්ජලෝ මැතිව්ස් යහපත් සෞඛ්‍ය තත්ත්වයෙන් සිටින බව  ඕස්ට්‍රේලියානු වාර්තා සඳහන් කළා. ස්කොට්ලන්තය සමග පසුගිය බ්‍රහස්පතින්දා පැවති තරඟයේදී කායික ආබාධයට ලක්වූ මැතිව්ස් මේ වනවිට මුළුමනින්ම ප්‍රකෘතිමත්ව සිටින බව සඳහන්. එසේ නමුත් එංගලන්තය සමග පැවති තරඟයේදී ඇඟිල්ලේ ආබාධයකට ලක්වූ රංගන හේරත්ගේ සෞඛ්‍ය තත්ත්වය තවදුරටත් ඇගයීමට ලක් කෙරෙනවා. ඔහු අද පුහුණු සැසියේදී පන්දු යවනු ඇති බවයි  ඕස්ට්‍රේලියානු වාර්තා වැඩිදුරටත් සඳහන් කළේ. ශ්‍රී ලංකාව සහ දකුණු අප්‍රිකාව අතර ලෝක කුසලාන අර්ධ අවසන් පූර්ව තරඟය ලබන 18 වන බදාදා  ඕස්ට්‍රේලියාවේ සිඞ්නි නුවරදී පැවැත්වීමට නියමිතයි.",
       "URL": "https://www.hirunews.lk/sports/105502/ඇන්ජලෝගේ-ප්‍රශ්නේ-විසඳෙයි",
       "Category": "Sports",
       "Parent URL": "https://www.hirunews.lk/sports/all-news.php?pageID=481"
}