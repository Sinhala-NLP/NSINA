{
       "Source": "hirunews",
       "Timestamp": "Tuesday, 26 November 2019 - 19:21",
       "Headline": "දකුණු ආසියානු ක්‍රීඩා උළෙලට යන ක්‍රීඩකයන්ගේ යෝග්‍යතාව පිරික්සීමේ සැසියක්",
       "News Content": "13 වන දකුණු ආසියානු ක්‍රීඩා උළෙලට සහභාගිවන මෙරට මළල ක්‍රීඩක ක්‍රීඩිකාවන්ගේ ශාරිරික යෝග්‍යතාව පිරික්සීමේ සැසියක් කොළඹ සුගතදාස ක්‍රීඩාංගණයේදී අද පැවැත්වුණා.\nලබන මස 1 වනදා නේපාලයේ - කත්මන්ඩු නුවරදී ආරම්භ වන තරගාවලිය සඳහා ක්‍රීඩා ඉසව් 27 ක් නියෝජනය කරමින් ක්‍රීඩක ක්‍රීඩිකාවන් 600 කට අධික පිරිසක් ශ්‍රී ලංකාව වෙනුවෙන් සහභාගිවන අතර, මළල ක්‍රීඩා ඉසව් දෙසැම්බර් 3 වනදා සිට දින 5 ක කාලයක් පැවැත්වෙනවා.",
       "URL": "https://www.hirunews.lk/sports/229041/දකුණු-ආසියානු-ක්‍රීඩා-උළෙලට-යන-ක්‍රීඩකයන්ගේ-යෝග්‍යතාව-පිරික්සීමේ-සැසියක්",
       "Category": "Sports",
       "Parent URL": "https://www.hirunews.lk/sports/all-news.php?pageID=128"
}