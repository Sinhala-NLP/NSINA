{
       "Source": "hirunews",
       "Timestamp": "Friday, 01 January 2021 - 19:56",
       "Headline": "කිලිනොච්චි දිස්ත්‍රික් ක්‍රීඩාංගනය, ක්‍රීඩකයන්ගේ කුසලතා වැඩි දියුණු කිරීමේ මධ්‍යස්ථානයක් කෙරේ",
       "News Content": "කිලිනොච්චි දිස්ත්‍රික් ක්‍රීඩාංගනය මේ වසරේ සිට ක්‍රීඩක ක්‍රීඩිකාවන්ගේ කුසලතා වැඩි දියුණු කිරීමේ මධ්‍යස්ථානයක් ලෙස ක්‍රියාත්මක කිරීමට ක්‍රීඩා අමාත්‍යාංශය සූදානම් වනවා.\nඅමාත්‍ය නාමල් රාජපක්ෂයේ උපදෙස් පරිදි එය ජාතික යොවුන් සේනාංකය වෙත පැවරෙන අතර, අනතුරුව ඒ හරහා ක්‍රීඩා කුසලතා සහ ජීවන නිපුණතා වැඩි දියුණු කිරීමේ මධ්‍යස්ථානයක් මෙහි ක්‍රියාත්මක කිරීමට අපේක්ෂිතයි.\nශරීර සුවතා පහසුකම්, ජාත්‍යන්තර ක්‍රීඩා අවශ්‍යතාවන්ට අවශ්‍ය පුහුණුවීම් ඇතුළු තවත් ක්ෂේත්‍ර ගණනාවක් ඔස්සේ සිදුකරන වැඩසටහන් සඳහා කිලිනොච්චි දිස්ත්‍රික් ක්‍රීඩාංගනය කේන්ද්‍ර කර ගැනීමට සැලසුම් කර ඇති බව ද රජයේ ප්‍රවෘත්ති දෙපාර්තමේන්තුව ප්‍රකාශ කළා.",
       "URL": "https://www.hirunews.lk/sports/258513/කිලිනොච්චි-දිස්ත්‍රික්-ක්‍රීඩාංගනය-ක්‍රීඩකයන්ගේ-කුසලතා-වැඩි-දියුණු-කිරීමේ-මධ්‍යස්ථානයක්-කෙරේ",
       "Category": "Sports",
       "Parent URL": "https://www.hirunews.lk/sports/all-news.php?pageID=72"
}