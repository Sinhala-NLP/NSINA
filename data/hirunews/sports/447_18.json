{
       "Source": "hirunews",
       "Timestamp": "Friday, 02 October 2015 - 8:39",
       "Headline": "ඕස්ට්‍රේලියානු පිලේ බංග්ලාදේශ සංචාරය කල් යයි",
       "News Content": "ඕස්ට්‍රේලියානු ක්‍රිකට් පිලේ බංග්ලාදේශ සංචාරය කල් දැමූ බව ඕස්ට්‍රේලියානු ක්‍රිකට් ආයතනය ඊයේ (01) නිල වශයෙන් නිවේදනය කළා. ඕස්ට්‍රේලියානු ක්‍රිකට් පිලට බංග්ලාදේශයේ පවතින ආරක්ෂක අවදානම හේතුවෙන් එම තීරණයට එළඹුනු බවයි එහි ප්‍රධාන විධායක නිලධාරි ජේම්ස් සදර්ලන්ඞ් ප්‍රකාශ කළේ. බංග්ලාදේශයේ සිටින බටහිර ජාතිකයන් ත්‍රස්ත ප්‍රහාරවලට ලක්විය හැකි බවට ඇමෙරිකාව ද මීට පෙර අනතුරු අඟවා තිබුණා. ඕස්ට්‍රේලියානු ක්‍රිකට් ආයතනයේ ප්‍රධාන විධායකවරයා කියා සිටියේ සිය රටේ ආරක්ෂක නියෝජිතායතන එය තහවුරු කර ඇති බවයි. ඕස්ට්‍රේලියානු පිලේ බංග්ලාදේශ චාරිකාවේ පළමු ටෙස්ට් තරඟය ආරම්භ වීමට නියමිතව ඇත්තේ ඔක්තෝම්බර් 9 වනදායි.",
       "URL": "https://www.hirunews.lk/sports/117650/ඕස්ට්‍රේලියානු-පිලේ-බංග්ලාදේශ-සංචාරය-කල්-යයි",
       "Category": "Sports",
       "Parent URL": "https://www.hirunews.lk/sports/all-news.php?pageID=447"
}