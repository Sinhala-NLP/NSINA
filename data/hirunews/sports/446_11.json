{
       "Source": "hirunews",
       "Timestamp": "Friday, 09 October 2015 - 19:44",
       "Headline": "කොදෙව්වන් සමඟ තරඟ වදින ටෙස්ට් සංචිතය නම් කරයි",
       "News Content": "සංචාරක බටහිර ඉන්දීය කොදෙව් කණ්ඩායම සමඟ පැවැත්වෙන ටෙස්ට් තරඟාවලිය සඳහා වන ශ්‍රී ලංකා සංචිතය අද නම් කෙරුණා. කුසල් මෙන්ඩිස් සහ මිලින්ද සිරිවර්ධන මෙම සංචිතයට නම් කර ඇත්තේ නවකයන් ලෙසයි. ඇන්ජලෝ මැතිව්ස් කණ්ඩායමේ නායකත්වය දරණ අතර, උපනායකයා ලෙස කටයුතු කරන්නේ ලහිරු තිරිමාන්නයි. කෞශාල් සිල්වා, දිමුත් කරුණාරත්න, දිනේෂ් චන්දිමාල් සහ කුසල් ජනිත් පෙරේරා පිතිකරුවන් ලෙස කණ්ඩායමට ඇතුළත් කර ඇති අතර, රංගන හේරත්, දිල්රුවන් පෙරේරා සහ තරිඳු කෞශාල් දඟ පන්දු යවන්නන් ලෙස කණ්ඩායමට එක්වන අතර, ධම්මික ප්‍රසාද්, නුවන් ප්‍රදීප්, සුරංග ලක්මාල් සහ දුෂ්මන්ත චමීර වේග පන්දු යවන්නන් ලෙස කණ්ඩායමට ඇතුළත් කර තිබෙනවා.",
       "URL": "https://www.hirunews.lk/sports/118182/කොදෙව්වන්-සමඟ-තරඟ-වදින-ටෙස්ට්-සංචිතය-නම්-කරයි",
       "Category": "Sports",
       "Parent URL": "https://www.hirunews.lk/sports/all-news.php?pageID=446"
}