{
       "Source": "hirunews",
       "Timestamp": "Saturday, 08 October 2022 - 17:48",
       "Headline": "මල්ෂා ෂෙහානි වාර්තාවක් සමගින් ශ්‍රී ලංකාවට ජය ගෙනෙයි",
       "News Content": "ආසියානු කුසලාන කාන්තා ක්‍රිකට් තරගාවලියේ මැලේසියානු කණ්ඩායම සමග අද පැවති තරගය ශ්‍රී ලංකා කණ්ඩායම ලකුණු 72කින් ජය ගත්තා.\nතරගයේ පළමුවෙන් පන්දුවට පහර දුන් ශ්‍රී ලංකා කාන්තා කණ්ඩායම නියමිත පන්දුවාර 20 අවසානයේ කඩුළු 7ක් දැවී රැස් කළ ලකුණු සංඛ්‍යාව 105ක්.\nඕෂධී රණසිංහ නොදැවී ලකුණු 23ක් රැස් කළා.\nනායිකා චමරි අතපත්තු සහ නිලක්ෂි ද සිල්වා ලකුණු 21 බැගින් ලබා ගත්තා.\nජයග්‍රාහී ලකුණු 106ක ඉලක්කයක් හඹා යාමට පිටියට පැමිණි මැලේසියානු කාන්තා ක්‍රිකට් කණ්ඩායමට පන්දුවාර 9යි පන්දු 5ක් අවසානයේ සියලු දෙනා දැවී රැස් කිරීමට හැකි වූයේ ලකුණු 33ක් පමණයි.\nකිසිදු ලකුණක් ලබා නොදී මැලේසියානු කණ්ඩායමේ ක්‍රීඩිකාවන් හයදෙනෙකු දවා ගැනීමට ශ්‍රී ලංකා ක්‍රිකට් ක්‍රීඩිකාවන් සමත් වුණා.\nපන්දු යැවීමේදී මල්ෂා ෂෙහානි ලකුණු දෙකකට කඩුලු 04ක් බිද හෙලුවා.",
       "URL": "https://www.hirunews.lk/sports/317378/මල්ෂා-ෂෙහානි-වාර්තාවක්-සමගින්-ශ්‍රී-ලංකාවට-ජය-ගෙනෙයි",
       "Category": "Sports",
       "Parent URL": "https://www.hirunews.lk/sports/all-news.php?pageID=13"
}