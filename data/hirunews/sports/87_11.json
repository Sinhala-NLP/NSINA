{
       "Source": "hirunews",
       "Timestamp": "Monday, 31 August 2020 - 7:36",
       "Headline": "පාකිස්ථාන - එංගලන්ත දෙවන 20-20 තරඟයේ ජය එංගලන්තයට",
       "News Content": "පාකිස්ථානය සමඟ පැවති දෙවන විස්සයි විස්ස තරගය කඩුලු පහකින් ජයගැනීමට එංගලන්ත කණ්ඩායම ඊයේ සමත්වුණා.\nමැන්චෙස්ටර් හි පැවති තරඟයේ පළමුව පන්දුවට පහරදුන් පාකිස්ථාන කණ්ඩායම නියමිත පන්දු වාර විස්ස අවසානයේ දී කඩුලු හතරකට ලකුණු 195 ක් ලබාගත්තා.\nලකුණු 196 ක ජයග්‍රාහී ඉලක්කයක් හඹා ගිය එංගලන්ත කණ්ඩායම එම සීමාව පසුකර ගියේ පන්දු වාර 19යි එක් පන්දුවක් තුළ කඩුලු පහක් පමණක් දැවී තිබියදියි.\nඒ අනුව තරඟ තුනකින් සමන්විත විස්ස තරගාවලිය එකට බින්දුවක් ලෙස මේ වනවිට ඉදිරියෙන් සිටින්නේ එංගලන්තයයි.",
       "URL": "https://www.hirunews.lk/sports/249028/පාකිස්ථාන-එංගලන්ත-දෙවන-20-20-තරඟයේ-ජය-එංගලන්තයට",
       "Category": "Sports",
       "Parent URL": "https://www.hirunews.lk/sports/all-news.php?pageID=87"
}