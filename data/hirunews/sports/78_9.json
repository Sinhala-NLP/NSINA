{
       "Source": "hirunews",
       "Timestamp": "Saturday, 14 November 2020 - 14:22",
       "Headline": "ආර්ජන්ටිනාව, රග්බි ඉතිහාසය වෙනස් කරයි",
       "News Content": "රග්බි ඉතිහාසයේ පළමුවරට ආර්ජන්ටිනාව, ප්‍රබල නවසීලන්ත කණ්ඩායම පරාජයට පත් කළා.\nඒ, ඕස්ට්‍රේලියාවේ පැවැත්වෙන තුන්කොන් රග්බි ශූරතා තරගාවලියට සමගාමීව අද පැවති තරඟයකදියි.\nඑහිදී ආර්ජන්ටිනාව 25ට 15ක් ලෙස නවසීලන්ත ඕල් බ්ලැක්ස් කණ්ඩායම පරාජයට පත් කළ අතර, ආර්ජන්ටිනාව මෙම ජාත්‍යන්තර තරඟයට ක්‍රීඩා කළේ මාස 13කට පසුවයි.\nමෙය නවසීලන්තය මෙම තරගාවලියේ ලැබූ දෙවන පරාජය වන අතර පසුගිය සතියේ ඔවුන්, ඕස්ටේ්‍රලියාව හමුවේ ද පරාජයට පත්වුණා.",
       "URL": "https://www.hirunews.lk/sports/254714/ආර්ජන්ටිනාව-රග්බි-ඉතිහාසය-වෙනස්-කරයි",
       "Category": "Sports",
       "Parent URL": "https://www.hirunews.lk/sports/all-news.php?pageID=78"
}