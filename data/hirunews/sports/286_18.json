{
       "Source": "hirunews",
       "Timestamp": "Tuesday, 24 October 2017 - 12:42",
       "Headline": "මුරලිට එරෙහි වූ ඩැරල් හෙයා සොරකම් කළ බව පිළිගනී",
       "News Content": "1995 වසරේ  ඕස්ට්‍රේලියාවේදී ශ්‍රී ලංකා සුපිරි දඟ පන්දු යවන ක්‍රීඩක මුත්තයියා මුරලිදරන් පන්දුව දමා ගසන බවට චෝදනා කළ විනිසුරු ඩැරල් හෙයා මත්පැන් අලෙවිසැලකින් මුදල් සොරා ගත් බව පිළිගෙන තිබෙනවා.\nවිනිසුරු දිවියෙන් විශ්‍රාම ගැනීමෙන් පසු සූදුවට ඇබ්බැහි වී ඇති ඔහු නිව්සවුත්වේල්ස් ප්‍රාන්තයේ මත්පැන් අලෙවිසැලක සේවය කර ඇති අතර, එහිදී මුදල් සොරා ගත් බව සී.සී.ටී.වී. කැමරා දර්ශනවලින් අනාවරණ වී ඇති බව සඳහන්.\nමේ වසරේ පෙබරවාරි සිට අප්‍රේල් දක්වා කාලය තුළ ඔහු මෙලෙස ඩොලර් 9000කට වැඩි මුදලක් සොරාගෙන ඇති අතර, අධිකරණය ඉදිරියේ වරද පිළිගත් බවයි ඕස්ට්‍රේලියානු මාධ්‍ය ප්‍රකාශ කළේ.\nඔහුට සොරගත් මුදල ආපසු ලබාදෙන ලෙස නියෝග කළ විනිසුරුවරයා මානසික අවපීඩනය සහ ඇබ්බැහිවීම සම්බන්ධයෙන් උපදේශන සේවාවකට ද යොමු කර තිබෙනවා.\nඑමෙන්ම හිටපු විනිසුරු ඩැරල් හෙයාට මාස 18ක අත්හිටවූ සිර දඬුවමක් ද අධිකරණය මගින් නියම කළා.\nrnrn\\r\\n",
       "URL": "https://www.hirunews.lk/sports/174285/මුරලිට-එරෙහි-වූ-ඩැරල්-හෙයා-සොරකම්-කළ-බව-පිළිගනී",
       "Category": "Sports",
       "Parent URL": "https://www.hirunews.lk/sports/all-news.php?pageID=286"
}