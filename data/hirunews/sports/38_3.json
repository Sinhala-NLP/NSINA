{
       "Source": "hirunews",
       "Timestamp": "Sunday, 31 October 2021 - 12:20",
       "Headline": "මධ්‍යම ආසියානු ජිම්නාස්ටික් ශූරතාවලියේ ජ්‍යේෂ්ඨ පිරිමි කණ්ඩායම් තෙවන ස්ථානය ලංකාවට",
       "News Content": "මධ්‍යම ආසියානු ජිම්නාස්ටික් ශූරතාවලිය මෙම මස 26 වනි දින ආරම්භ වූයේ, බංග්ලාදේශයේ ඩකා නුවරදීයි.\nඑම තරගාවලිය පුරා දින පහක් පැවති අතර, තරගාවලියේ අවසන් දිනය අදයි.\nමෙම ජිම්නාස්ටික් ශූරතාවලිය නියෝජනය කරමින් ඊට සහභාගී වූයේ, ශ්‍රී ලංකාවේ ජ්‍යේෂ්ඨ පිරිමි ජිම්නාස්ටික් කණ්ඩායමයි.\nඒ අනුව මෙවර මධ්‍යම ආසියානු ජිම්නාස්ටික් ශූරතාවලියේ ජ්‍යේෂ්ඨ පිරිමි කණ්ඩායම් තෙවැනි ස්ථානය ශ්‍රී ලංකාව සතු කර ගැනීමට ඔවුන් සමත් වුණා.\nශ්‍රී ලංකා ජිම්නාස්ටික් ජ්‍යේෂ්ඨ පිරිමි කණ්ඩායමේ පුහුණුකරු ලෙස තරිඳු නදුන් කටයුතු කළ අතර, කණ්ඩායමේ ක්‍රීඩකයින් ලෙස රුචිර සංජන, හංස ගයාෂාන්, ජූඩ් මලින් සහ උදිත් සංකල්ප මෙම තරගාවලියට සහභාගී වූ බවයි වාර්තා වන්නේ.",
       "URL": "https://www.hirunews.lk/sports/286581/මධ්‍යම-ආසියානු-ජිම්නාස්ටික්-ශූරතාවලියේ-ජ්‍යේෂ්ඨ-පිරිමි-කණ්ඩායම්-තෙවන-ස්ථානය-ලංකාවට",
       "Category": "Sports",
       "Parent URL": "https://www.hirunews.lk/sports/all-news.php?pageID=38"
}