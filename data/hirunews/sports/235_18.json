{
       "Source": "hirunews",
       "Timestamp": "Tuesday, 24 April 2018 - 9:59",
       "Headline": "කොදෙව්වන් සමඟ ගැටුමට ලෝක කණ්ඩායමට තවත් සුපිරි තරු තුනක් එක්වෙයි",
       "News Content": "බටහිර ඉන්දීය කොදෙව් කණ්ඩායම සහ ලෝක ක්‍රිකට් කණ්ඩායම අතර ලබන මැයි මස 31 වනදා පැවැත්වීමට නියමිත පන්දුවාර 20 තරඟය සඳහා ලෝක කණ්ඩායම වෙනුවෙන් තවත් ක්‍රීඩකයින් තිදෙනෙක් නම් කර තිබෙනවා.\nබංග්ලාදේශ කණ්ඩායම නියෝජනය කරන තුන් ඉරියව ක්‍රීඩක ෂකීබ් අල් හසන් සහ තම්මි ඉක්බාල් ලෝක කණ්ඩායමට නම් කර ඇති අතර මේ වනවිට ඉන්දීය ප්‍රිමිය ලීග් තරඟාවලියේ පෙරළිකාර ක්‍රීඩකයෙක් වී සිටින ඇෆ්ගනිස්ථාන දඟ පන්දුයවන ක්‍රීඩක රෂිඩ් ඛාන් එම ක්‍රීඩකයින් තිදෙනාට ඇතුළත්.\nමීට පෙර පකිස්ථානය ක්‍රීඩකයින් වන ෂහිඩ් අෆ්රිඩි සහ ෂොයිබ් මලික් ද මෙම තරඟාවලියේදී ලෝක කණ්ඩායමට නම්කර තිබුණා.\nශ්‍රී ලංකා කණ්ඩායමේ තුන් ඉරියව් ක්‍රීඩක තිසර පෙරේරා ද ලෝක ක්‍රිකට් කණ්ඩායමට නම් කර ඇති බව ක්‍රීඩා මාධ්‍ය පසුගියදා වර්තා කළා.\nපසුගියදා බටහිර ඉන්දීය දූපත් සමුහයට බලපෑ සුළි කුණාටු වලින් හානියටපත් ක්‍රිකට් ක්‍රීඩාංගන අලුත්වැඩියා කිරීමට ආධාර රැස් කිරීමේ අරමුණින්  එංගලන්තයේ ලෝඩ්ස් ක්‍රිකට් ක්‍රීඩාංගනයේදියි මෙම සුවිශේෂී තරඟය පැවැත්වීමටයි සැලසුම්කර ඇත්තේ.\nමෙම තරඟයේදී එංගලන්ත ක්‍රීඩක ඔවින් මෝර්ගන් විසින් ලෝක කණ්ඩායම මෙහෙයවන අතර බරහිර ඉන්දීයය කොදෙව් කණ්ඩායම මෙහෙයවීම කාලෝස් බ්‍රාත්වේට් හට හිමිවෙනවා.\nකොදෙව් ක්‍රීඩකයින් වන ක්‍රිස් ගේල්, අන්ඩි‍්‍ර රසෙල්, සැමුවෙල් බද්‍රි, මාලන් සැමුවෙල් වැනි ක්‍රීඩකයින් මෙම විස්සයි විස්ස තරඟයේදී කොදෙව් කණ්ඩායමට එක්කර තිබෙනවා.",
       "URL": "https://www.hirunews.lk/sports/189121/කොදෙව්වන්-සමඟ-ගැටුමට-ලෝක-කණ්ඩායමට-තවත්-සුපිරි-තරු-තුනක්-එක්වෙයි",
       "Category": "Sports",
       "Parent URL": "https://www.hirunews.lk/sports/all-news.php?pageID=235"
}