{
       "Source": "hirunews",
       "Timestamp": "Saturday, 04 April 2015 - 20:42",
       "Headline": "20යි 20න් SSC  වාර්තාවක්",
       "News Content": "දේශීය 20-20  ක්‍රිකට් තරඟයකදී  කණ්ඩායමක් ඉනිමකදී ලබාගත් ඉහළම ලකුණු සංඛ්‍යාව වාර්තා කිරීමට එස්.එස්.සී. කණ්ඩායම අද (04) සමත් උනා. ඒ, අන්තර් ක්‍රීඩා සමාජ 20-20 තරඟාවලියේදී සී.සී.සී. කණ්ඩායමට එරෙහිව නියමිත පන්දුවාර විස්සේදී කඩුළු 04 කට ලකුණු 246 ක් රැස්කරමින්. කොළඹ කෝල්ට්ස් පිටියේ පැවති  තරඟයේදී ධනුෂ්ක ගුණතිලක නොදැවී ලකුණු 102 ක් රැස්කළා. ඊට අමතරව මිනෝද් භානුක අර්ධ ශතකයක්ද, දසුන් ශානක ලකුණු 46 ක්ද රැස්කළා. පිළිතුරු ඉනිම ක්‍රීඩා කළ සී.සී.සී. කණ්ඩායම පන්දුවාර 19 යි පන්දු 02 කදී සියලූ දෙනා දැවී රැස්කළේ ලකුණු 182 ක් පමණයි. ඒ අනුව එස්.එස්.සී. කණ්ඩායම මෙම තරඟයෙන් ලකුණු 64 ක ජයක් වාර්තා කළා.",
       "URL": "https://www.hirunews.lk/sports/106896/20යි-20න්-ssc-වාර්තාවක්",
       "Category": "Sports",
       "Parent URL": "https://www.hirunews.lk/sports/all-news.php?pageID=477"
}