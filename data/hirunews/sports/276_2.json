{
       "Source": "hirunews",
       "Timestamp": "Tuesday, 05 December 2017 - 18:18",
       "Headline": "ඉන්දියාවට එරෙහි එක්දින තරගාවලියට ශ්‍රී ලංකා සංචිතය නම් කරයි",
       "News Content": "ඉන්දියාවට එරෙහි තරග 3 කින් සමන්විත එක්දින තරගාවලියට සහභාගී වන ශ්‍රී ලංකා සංචිතය නම්කර තිබෙනවා.\nනිවේදනයක් නිකුත් කරමින් ශ්‍රී ලංකා ක්‍රිකට් ආයතනය සඳහන් කළේ 16 දෙනෙකුගෙන් යුත් මෙම සංචිතයට ක්‍රීඩා අමාත්‍යවරයාගේ ද අනුමැතිය හිමිවී ඇති බවයි.\nතිසර පෙරේරාට කණ්ඩායමේ නායකත්වය හිමිව තිබෙනවා.\nඋපුල් තරංග / ධනුෂ්ක ගුණතිලක / ලහිරු තිරිමාන්න / ඇන්ජෙලෝ මැතිව්ස් / අසේල ගුණරත්න / නිරෝෂන් දික්වැල්ල / චතුරංග ද සිල්වා සහ අකිල ධනංජය මෙම සංචිතයට ඇතුලත්.\nසුරංග ලක්මාල් / නුවන් ප්‍රදීප් / සධීර සමරවික්‍රම / ධනංජය ද සිල්වා / දුෂ්මන්ත චමීර / සචිත් පතිරණ සහ කුසල් ජනිත් පෙරේරා සංචිතයේ සෙසු ක්‍රීඩකයන් වනවා.\nමෙම සංචිතයෙන් දිනේෂ් චන්දිමාල් සහ කුසල් මෙන්ඩිස් ඉවත් කර තිබෙනවා.\nඑක්දින තරගාවලියට සහභාගී වන ශ්‍රී ලංකා සංචිතය අද රාත්‍රී දිවයිනෙන් පිටත්ව යාමට නියමිතයි.\nශ්‍රී ලංකාව සහ ඉන්දියාව එක්දින තරගාවලියේ පළමු තරගය ලබන 10 වනදා පැවැත්වෙනවා.",
       "URL": "https://www.hirunews.lk/sports/177657/ඉන්දියාවට-එරෙහි-එක්දින-තරගාවලියට-ශ්‍රී-ලංකා-සංචිතය-නම්-කරයි",
       "Category": "Sports",
       "Parent URL": "https://www.hirunews.lk/sports/all-news.php?pageID=276"
}