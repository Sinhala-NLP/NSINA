{
       "Source": "hirunews",
       "Timestamp": "Tuesday, 05 December 2017 - 15:36",
       "Headline": "ශ්‍රී ලංකාවට 410 ක ඉලක්කයක්",
       "News Content": "ඉන්දීය කණ්ඩායමට එරෙහි තුන්වන ටෙස්ට් තරගය ජය ගැනීමට ශ්‍රී ලංකා කණ්ඩායමට දෙවන ඉනිමේදී ලකුණු 410 ක ඉලක්කයක් හිමිවී තිබෙනවා.\nඉන්දියාව සිය දෙවන ඉනිම කඩුලු 5 කට ලකුණු 246 ක්ව තිබියදී අත්හිටවනු ලැබුවා.\nඉන්දියාව පළමු ඉනිම අත්හිටවනු ලැබුවේ කඩුලු 7 කට ලකුණු 536 ක්ව තිබියදීයි.\nශ්‍රී ලංකාව පළමු ඉනිම වෙනුවෙන් සියලුදෙනා දැවී ලකුණු 373 ක් රැස් කළා.\nදෙවන ඉනිම වෙනුවෙන් පන්දුවට පහරදෙන ශ්‍රී ලංකාව මේවන විට කිසිවකු නොදැවී එක් ලකුණක් ලබා සිටිනවා.\nශ්‍රී ලංකා පළමු ඉනිමේදී ඇන්ජෙලෝ මැතිව්ස් සිය 8 වන ටෙස්ට් ශතකය වාර්තා කළ අතර නායක දිනේශ් චන්දිමාල් සිය 10 වන ටෙස්ට් ශතකය ලබාගත්තා.",
       "URL": "https://www.hirunews.lk/sports/177648/ශ්‍රී-ලංකාවට-410-ක-ඉලක්කයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=276"
}