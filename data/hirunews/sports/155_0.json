{
       "Source": "hirunews",
       "Timestamp": "Thursday, 20 June 2019 - 7:17",
       "Headline": "දකුණු අප්‍රිකාවට නවසීලන්තය හමුවේත් පරාජයක්",
       "News Content": "ලෝක කුසලාන ක්‍රිකට් තරගාවලියේ ඊයේ පැවති තරගයකින් දකුණු අප්‍රිකාව කඩුලූ 4 කින් පරාජයට පත් කිරීමට නවසීලන්ත කණ්ඩායම සමත්වුණා.\nවර්ෂාව හේතුවෙන් තරගය පන්දු වාර 49 කට සීමා කළ අතර, ඒ අනුව දකුණු අප්‍රිකානු ක්‍රීඩකයින් කඩුලූ 6 ක් දැවී ලකුණු 241 ක් රැස් කළා.\nපිළිතුරු ඉනිම ක්‍රීඩා කළ නවසීලන්ත ක්‍රීඩකයින් පන්දු වාර 48 යි පන්දු 3 ක් තුළදි කඩුලූ 6 ක් පමණක් දැවී එම ඉලක්කය පසු කර ගියා.\nදකුණු අප්‍රිකාව සහභාගිවූ තරග හයෙන් 4 ක්ම පරාජයට පත්වී ඇති අතර, එක් තරගයක් ජයග්‍රහණය කරනු ලැබුවා.\nඅනෙක් තරගය වර්ෂාව හේතුවෙන් නොපැවැත්වුණු අතර, ඔවුන් මේ වනවිට ප්‍රසාද ලකුණු සටහනේ අටවන ස්ථානයේ පසුවනවා.\nමේ අතර ඕස්ට්‍රේලියාව සහ බංග්ලාදේශය අතර තරගය අද පැවැත්වෙනවා.",
       "URL": "https://www.hirunews.lk/sports/218742/දකුණු-අප්‍රිකාවට-නවසීලන්තය-හමුවේත්-පරාජයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=155"
}