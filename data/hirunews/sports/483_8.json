{
       "Source": "hirunews",
       "Timestamp": "Monday, 09 March 2015 - 11:20",
       "Headline": "සංගා 372යි - ලෝක කුසලානයේ ඉදිරියෙන්ම",
       "News Content": "2015 ලෝක කුසලාන ක්‍රිකට් තරගාවලියේ මේ වන විට ක්‍රීඩකයෙකු රැස්කර ගත් මුළු ලකුණු සංඛ්‍යාවෙන් ප්‍රථම ස්ථානයට පැමිණීමට කුමාර් සංගක්කාර සමත්ව තිබෙනවා. සංගා රැස්කර ගෙන ඇති මුළු ලකුණු සංඛ්‍යාව 372ක්. ඔහුගේ එම ලකුණු සංඛ්‍යාවට ශතක තුනක් ද ඇතුළත්වීම විශේෂත්වයක්. සංගා මෙම ලකුණු සංඛ්‍යාව රැස්කළේ ලෝක කුසලානයේ තරග 5කට සහභාගිවෙමින්. මෙම ලැයිස්තුවේ දෙවැනි ස්ථානය හිමිව තිබෙන්නේ දකුණු අප්‍රිකානු කණ්ඩායමේ නායක ඒ බී ඩිවිලියර්ස්ටයි. ඔහු තරග 5කට මුහුණදෙමින් ලබාගෙන ඇති මුළු ලකුණු සංඛ්‍යාව 318ක්. මෙහි තෙවැනස්ථානය රැදී සිටන්නේ සිම්බාබ්වේ කණ්ඩායමේ බ්‍රෙන්ඩන් ටේලර්. ඔහු රැස්කර ගෙන ඇති මුළු ලකුණු සංඛ්‍යාව 295ක්.\nඕස්ට්‍රේලියාවට එරෙහිව ඊයේ (08) සංගා වාර්තා කළ ශතකය පහතින් බලන්න....",
       "URL": "https://www.hirunews.lk/sports/105069/සංගා-372යි-ලෝක-කුසලානයේ-ඉදිරියෙන්ම",
       "Category": "Sports",
       "Parent URL": "https://www.hirunews.lk/sports/all-news.php?pageID=483"
}