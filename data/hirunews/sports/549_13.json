{
       "Source": "hirunews",
       "Timestamp": "Tuesday, 05 March 2013 - 8:32",
       "Headline": "ඕස්ට්‍රේලියාව යළිත් අවධානමක.",
       "News Content": "සංචාරක  ඕස්ට්‍රේලියානු කණ්ඩායම සහ ඉන්දියාව අතර පැවැත්වෙන දෙවන ටෙස්ට් ක්‍රිකට් තරගයේ තුන් වන දිනය ඊයේ (04) නිමා වන විට  ඕස්ට්‍රේලියානු කණ්ඩායම සිය දෙවැනි ඉනිම සඳහා කඩුලූ 2ක් දැවී ලකුණු 74ක් ලබා සිටියා. තරගයේ මුලින්ම පන්දුවට පහර දුන්  ඕස්ට්‍රේලියානු කණ්ඩායම සිය ප්‍රථම ඉනිම සඳහා කඩුලූ 9ක් දැවී ලකුණු 237ක් රැස් කළා. ඉන් අනතුරුව පිළිතුරු ඉනිම ක්‍රීඩා කළ ඉන්දීය කණ්ඩායම සිය ප්‍රථම ඉනිම සඳහා ලකුණු 503ක් ලබා ගැනීමට සමත් වුණා. එහිදී ඉන්දීය කණ්ඩායමේ චටේෂ්වර් ෆුජාරා ලකුණු 204ක් ද මුරලි විජේ ලකුණු 167ක් ද ලබා ගනිමින් විශිෂ්ඨ පිති හරඹයක නිරත වුණා. තරගයේ සිව් වන දින අද වන අතර ක්‍රීඩා විචාරකයන් පෙන්වා දෙන්නේ මෙම තරගය ද  ඕස්ට්‍රේලියානු කණ්ඩායම පරාජය වීමේ අවධානමක් පවතින බවයි.\n\\r\\n",
       "URL": "https://www.hirunews.lk/sports/54566/ඕස්ට්‍රේලියාව-යළිත්-අවධානමක",
       "Category": "Sports",
       "Parent URL": "https://www.hirunews.lk/sports/all-news.php?pageID=549"
}