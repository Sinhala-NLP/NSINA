{
       "Source": "hirunews",
       "Timestamp": "Thursday, 24 December 2015 - 19:29",
       "Headline": "මාලිංගට නැතිවෙන්නේ පළමු එක්දින තරඟය පමණයි",
       "News Content": "ආබාධයකට ලක්ව සිටින වේග පන්දු යවන ක්‍රීඩක ලසිත් මාලිංගට නවසීලන්ත සංචාරයේ පළමු එක්දින තරඟය අහිමි වූවත්, ඉතිරි එක්දින තරඟ සහ විස්සයි විස්ස තරඟාවලියට සහභාගිවීමට හැකිවනු ඇති බව ශ්‍රී ලංකා ක්‍රිකට් තේරීම් කමිටු සභාපති කපිල විජේගුණවර්ධන පවසනවා.\nපාදයේ ආබාධයකට ලක්ව සිටින මාලිංග ලබන 26 වනදා යෝග්‍යතා පරීක්ෂණයකට භාජනය කිරීමට නියමිත බවයි ඔහු හිරු ප්‍රවෘත්ති අංශයට සඳහන් කළේ.\nපසුගියදා බටහිර ඉන්දීය කොදෙව්වන්ට එරෙහිව පැවති ක්‍රිකට් තරගාවලියේදී මාලිංගගේ දණහිසේ ආබාධය හටගෙන තිබෙනවා.\nජාත්‍යන්තර එක්දින තරග 191 කට ක්‍රීඩා කර ඇති ලසිත් මාලිංග ලබාගෙන ඇති කඩුලු සංඛ්‍යාව 291 ක්.\nසංචාරක ශ්‍රී ලංකා කණ්ඩායම සහ නවසීලන්තය අතර එක්දින තරග 5 ක් සහ 20 යි 20 තරග 2 ක් පැවැත්වීමට නියමිතයි.\nදෙරට අතර පැවති තරග 2 කින් සමන්විත ටෙස්ට් තරගාවලිය 2 ට බින්දුවක් ලෙස ජයග්‍රහණය කලේ නවසීලන්තයයි.",
       "URL": "https://www.hirunews.lk/122733/මාලිංගට-නැතිවෙන්නේ-පළමු-එක්දින-තරඟය-පමණයි",
       "Category": "Sports",
       "Parent URL": "https://www.hirunews.lk/sports/all-news.php?pageID=435"
}