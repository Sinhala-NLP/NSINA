{
       "Source": "hirunews",
       "Timestamp": "Monday, 10 August 2015 - 19:55",
       "Headline": "පළමු ටෙස්ට් තරඟයට මුරලි විජේ නෑ",
       "News Content": "ශ්‍රී ලංකාව සමඟ පැවැත්වෙන පළමු ටෙස්ට් තරඟය සඳහා ඉන්දීය කණ්ඩායම වෙනුවෙන් මුරලි විජේ ක්‍රීඩා නොකරන බව කණ්ඩායම් කළමනාකාරීත්වය අද ප්‍රකාශ කළා. සිම්බාබ්වේ චාරිකාවේදී ඔහුට ඇති වූ කායික ආබාධයක් සම්පූර්ණයෙන් සුව නොවීම ඊට හේතුව බවයි ඉන්දීය ක්‍රිකට් කණ්ඩායමේ අධ්‍යක්ෂ රවී ශාස්ත්‍රි කියා සිටියේ. ශ්‍රී ලංකාව සහ ඉන්දියාව අතර පළමු ටෙස්ට් තරඟය ලබන බදාදා ගාල්ලේ දී ආරම්භවීමට නියමිතයි. එම තරඟයට පෙර මුරලි විජේගේ කායික යෝග්‍යතාව යහපත් විය හැකි වුවත් අවදානමක් ඇතිවීම වැළැක්වීම සඳහා එම පියවර ගත් බව රවී ශාස්ත්‍රි වැඩිදුරටත් සඳහන් කළා.",
       "URL": "https://www.hirunews.lk/sports/114680/පළමු-ටෙස්ට්-තරඟයට-මුරලි-විජේ-නෑ",
       "Category": "Sports",
       "Parent URL": "https://www.hirunews.lk/sports/all-news.php?pageID=456"
}