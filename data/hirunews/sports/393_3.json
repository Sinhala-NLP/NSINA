{
       "Source": "hirunews",
       "Timestamp": "Saturday, 13 August 2016 - 14:25",
       "Headline": "ශ්‍රී ලංකාව අසීරු අඩියක",
       "News Content": "ඔස්ට්‍රේලියාව සහ ශ්‍රී ලංකා කණ්ඩායම අතර තුන්වන ටෙස්ට් ක්‍රිකට් තරගය කොළඹ එස් එස් සී ක්‍රීඩාංගණයේදී දැන් පැවැත්වෙනවා.\nකාසියේ වාසිය දිනා පළමුවෙන් පන්දුවට පහරදෙන ශ්‍රී ලංකාව කඩුලු 5 ක් දැවී ලබාසිටින ලකුණු සංඛ්‍යාව 132 ක්.\nඅද තරගයේ දිවා ආහාරය වන විට ශ්‍රී ලංකා කණ්ඩායම කඩුලු 5 ක් දැවී ලබාසිටියේ ලකුණු 55 ක් පමණයි.\nකෞෂාල් සිල්වා කිසිදු ලකුණක් නොලබා දැවී ගියා. කුසල් මෙන්ඩිස් සහ නායක ඇන්ජෙලෝ මැතිව්ස් ලබාගත්තේ එක් ලකුණ බැගින් පමණයි.\nදිමුත් කරුණාරත්න ලකුණු 7 යි.\nකුසල් පෙරේරා ලකුණු 16 ක් රැස් කලා. දිනේෂ් චන්දිමාල් ලකුණු 33 ක් සහ ධනංජය ද සිල්වා ලකුණු 69 ක් ලබා පන්දුවට පහරදෙමින් සිටිනවා.\nමිචෙල් ස්ටක් කඩුලු 3 ක් බිඳහෙලුවා.\nනේතන් ලයන් කඩුලු 2 යි.\nතරග 3 කින් සමන්විත මෙම ටෙස්ට් තරගාවලියේ ජයග්‍රහණය මේවන විටත් ශ්‍රී ලංකාවට හිමිවී අවසන්.",
       "URL": "https://www.hirunews.lk/sports/140537/ශ්‍රී-ලංකාව-අසීරු-අඩියක",
       "Category": "Sports",
       "Parent URL": "https://www.hirunews.lk/sports/all-news.php?pageID=393"
}