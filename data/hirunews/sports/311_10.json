{
       "Source": "hirunews",
       "Timestamp": "Tuesday, 01 August 2017 - 19:19",
       "Headline": "දෙවන ටෙස්ට් තරගයට ශ්‍රී ලංකා සංචිතය නම් කෙරේ",
       "News Content": "සංචාරක ඉන්දීය කණ්ඩායම සමග ලබන 03 වනදා කොළඹ එස්.එස්.සී ක්‍රීඩාංගනයේදි ආරම්භ වන දෙවන ටෙස්ට් තරගය සදහා වන 16 දෙනෙකුගෙන් යුත් ශ්‍රී ලංකා සංචිතය නම් කර තිබෙනවා.\nදිනේෂ් චන්දිමාල්, ලක්ෂාන් සඳකැන් සහ කළකට පසු ලහිරු තිරිමාන්න ටෙස්ට් සංචිතයට කැදවා තිබිම විශේෂත්වයක්.\nවේග පන්දු යවන ක්‍රීඩක සුරංග ලක්මාල් ආබාධයට ලක්වීම හේතුවෙන් කණ්ඩායමෙන් ඉවත් කර තිබෙනවා.\nලහිරු තිරිමාන්න ශ්‍රී ලංකා සංචිතයට කැඳවා ඇත්තේ මාස 13 කට පසුව වීම විශේෂත්වයක්.\nඔහු ආබාධයකට ලක්වු අසේල ගුණරත්න වෙනුවෙන් සංචිතයට නම්කර ඇතැයි සඳහන්.\n2013 සහ 2013 අතර කාලසීමාවේදී මැද පෙළ පිතිකරුවෙකු ලෙසට ක්‍රීඩා  කළ ලහිරු තිරිමාන්න පසුව සංචිතයන්ට නම් නොකෙරුනේ අඩු ලකුණු සංඛ්‍යාවක් රැස් කිරීම හේතුවෙන්.\nඅසනීප තත්වයක් හේතුවෙන් පළමු ටෙස්ට් තරගයට සහභාගී වීමට අවස්ථාවක් නොලැබු නායක දිනේෂ් චන්දිමාල් ද මෙම සංචිතයට එක්ව සිටිනවා.\nදෙවන ටෙස්ට් තරගයේ ශ්‍රී ලංකා සංචිතයට නායක දිනේෂ් චන්දිමාල් / ඇන්ජෙලෝ මැතිව්ස් / උපුල් තරංග / දිමුත් කරුණාරත්න / නිරෝෂන් දික්වැල්ල / කුසල් මෙන්ඩිස් / ධනංජය ද සිල්වා / ධනුෂ්ක ගුණතිලක / ලහිරු කුමාර / විශ්ව ප්‍රනාන්දු සහ නුවන් ප්‍රදීප් ඇතුලත්.\nරංගන හේරත් / දිල්රුවන් පෙරේරා / මලින්ද පුෂ්ප කුමාර / ලක්ෂාන් සඳකැන් සහ ලහිරු තිරිමාන්න සංචිතයේ සෙසු ක්‍රීඩකයන් වනවා.",
       "URL": "https://www.hirunews.lk/sports/167365/දෙවන-ටෙස්ට්-තරගයට-ශ්‍රී-ලංකා-සංචිතය-නම්-කෙරේ",
       "Category": "Sports",
       "Parent URL": "https://www.hirunews.lk/sports/all-news.php?pageID=311"
}