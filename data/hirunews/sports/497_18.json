{
       "Source": "hirunews",
       "Timestamp": "Wednesday, 18 December 2013 - 20:14",
       "Headline": "ශ්‍රී ලංකාවට 323 ක දැවැන්ත ඉලක්කයක්.",
       "News Content": "ශ්‍රී ලංකාව සහ පාකිස්ථානය අතර සාජා හිදී පැවැත්වෙන පළමු එක්දින තරඟයේ පළමුව පන්දුවට පහරදුන් පාකිස්ථානු කණ්ඩායම නියමිත පන්දු වාර 50 අවසානයේ කඩුලූ 5 ක් දැවී ලකුණු 322 ක් රැස් කළා. පාකිස්ථාන ඉනිම වෙනුවෙන් නායක මොහොමඞ් හෆීස් ලකුණු 122 ක් ලබාගත්තා. ඊට අමතරව ෂොහිබ් මක්ෂූඞ් ලකුණු 73 ක්ද, සර්ජීල් ඛාන් ලකුණු 61 ක් රැස් කළා. ෂහීඞ් අෆ්රිඞී පන්දු 12 කදී ලකුනු 34 ක් රැස් කරමින් පාකිස්ථානු ඉනිම ලකුණු 300 සීමාවට ඉක්මවීමට ප්‍රබල දායකත්වයක් ලබාදුන්නා. පන්දු යැවීමේදී ශ්‍රී ලංකා කණ්ඩායමේ සුරංග ලක්මාල්, ලසිත් මාලිංග සහ තිසර පෙරේරා පාකිස්ථාන පිතිකරුවන්ගේ දැඩි ප්‍රහාරයකට ලක්වුණා. ඒ අනුව ශ්‍රී ලංකා කණ්ඩායමට ජයග්‍රහණය සඳහා ලකුණු 323 ක දැවැන්ත ඉලක්කයක් හඹා යාමට සිදුව තිබෙනවා.",
       "URL": "https://www.hirunews.lk/sports/73676/ශ්‍රී-ලංකාවට-323-ක-දැවැන්ත-ඉලක්කයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=497"
}