{
       "Source": "hirunews",
       "Timestamp": "Friday, 09 September 2016 - 12:04",
       "Headline": "ශ්‍රී ලංකා පුහුණුකරුට ලොකු බලාපොරොත්තුවක්",
       "News Content": "ශ්‍රී ලංකා කණ්ඩායමේ පන්දු යැවීමේ අංශයේ තවදුරටත් වර්ධනයක් බලාපොරොත්තුවන බව පුහුණුකරු ග්‍රැහැම් ෆෝර්ඩ් පවසනවා.\nඔස්ට්‍රේලියාව සමග පැවති පළමු 20 යි 20 තරගයට ලසිත් මාංලික වැනි පුහුණු පන්දු යවන්නන් නොමැති වීම ද පාඩුවක් බවයි ග්‍රැහැම් ෆෝර්ඩ් පෙන්වා දෙන්නේ.\nඑමෙන්ම පසුගිය තරගයේදී මෙන් මීට පෙර ශ්‍රී ලංකාවට 20 යි 20 තරගවලදී දැඩි පීඩනයක් ඇති නොවු බව ද ඔහු සඳහන් කර තිබෙනවා.\nඑමෙන්ම පළමු 20 යි 20 තරගයේ පන්දු යවන්නන් ද එතරම් අත්දැකීම් බහුල ක්‍රීඩකයන් නොවන බවයි ශ්‍රී ලංකා පුහුණුකරුවා පෙන්වා දෙන්නේ.\nමේ අතර ඔස්ට්‍රේලියාව සමග අද පැවැත්වෙන තරගය ටී එම් ඩිල්ෂාන් සහභාගී වන අවසන් 20 යි 20 ජාත්‍යන්තර තරගයයි.\nඑය ඔහු ශ්‍රී ලංකාව නියෝජනය කරන 497 වැනි ජාත්‍යන්තර ක්‍රිකට් තරගය ද වනවා.\nඅනතුරුව ඔහු ජාත්‍යන්තර ක්‍රිකට් දිවියෙන් සමු ගැනීමටයි තීරණය කර ඇත්තේ.",
       "URL": "https://www.hirunews.lk/sports/142587/ශ්‍රී-ලංකා-පුහුණුකරුට-ලොකු-බලාපොරොත්තුවක්",
       "Category": "Sports",
       "Parent URL": "https://www.hirunews.lk/sports/all-news.php?pageID=385"
}