{
       "Source": "hirunews",
       "Timestamp": "Monday, 07 October 2013 - 8:07",
       "Headline": "සමස්ත ලංකා පාසල් ක්‍රීඩා උළෙලේ ශූරතාවය බස්නාහිරට.",
       "News Content": "සමස්ත ලංකා පාසල් ක්‍රීඩා උළෙලේ ශූරතාවය දිනා ගැනීමට බස්නාහිර පළාත සමත් වී තිබෙනවා. දින 5ක් පුරා කොළඹ සුගතදාස ක්‍රීඩාංගණයේ පැවැති සමස්ත ලංකා පාසල් ක්‍රීඩා උළෙල ඊයේ (06) නිමාවට පත්වුණා. සමස්ත ලංකා පාසල් ක්‍රීඩා උළෙලේ ශූරතාව දිනා ගත් බස්නාහිර පළාත ප්‍රසාද ලකුණු 1088ක් ලබා ගත්තා. එහි අනුශූරතාව දිනා ගත්තේ සබරගමුව පළාතයි. වයඹ පළාත තුන්වන ස්ථානය හිමි කර ගැනීමට සමත් වුණා. ක්‍රීඩා උළෙල සඳහා දිවයිනේ පාසල් 968ක් නියෝජනය කරමින් ක්‍රීඩක ක්‍රීඩිකාවන් 5000කට ආසන්න සංඛ්‍යාවක් එක්ව සිටියා.",
       "URL": "https://www.hirunews.lk/sports/68790/සමස්ත-ලංකා-පාසල්-ක්‍රීඩා-උළෙලේ-ශූරතාවය-බස්නාහිරට",
       "Category": "Sports",
       "Parent URL": "https://www.hirunews.lk/sports/all-news.php?pageID=510"
}