{
       "Source": "hirunews",
       "Timestamp": "Saturday, 09 September 2023 - 18:44",
       "Headline": "ශ්‍රී ලංකාවෙන් බංග්ලාදේශයට ලකුණු 258 ක ඉලක්කයක්",
       "News Content": "ආසියානු කුසලාන ක්‍රිකට් තරගාවලියේ සුපිරි සිව් දෙනාගේ වටයේ දෙවන තරගය සේම ශ්‍රී ලංකාව සහභාගි වන පළමු තරගය අද (09) පැවැත්වෙනවා.\nතරගය පැවැත්වෙන්නේ කොළඹ ආර්.ප්‍රේමදාස ක්‍රීඩාංගනයේ දී ඒ බංග්ලාදේශ කණ්ඩායම සමඟයි.\nඅද තරගයේ කාසියේ වාසිය බංග්ලාදේශ නායක Shakib Al Hasan විසින් හිමිකර ගත් අතර ඔහු පළමුව පන්දුවට පහරදීමට ශ්‍රී ලංකා කණ්ඩායමට ආරාධනා කළා.\nශ්‍රී ලංකා ඉනිම ආරම්භ කරමින් පළමුව පන්දුවට පහරදීමට පිටියට පැමිණියේ ආරම්භක පිතිකරුවන් වන පැතුම් නිස්සංක හා දිමුත් කරුණාරත්නයි.\n5 පන්දු ඕවරයේ 3 වන පන්දුවේදී දිමුත් කරුණාරත්නට ක්‍රීඩාගාරයේ සුවපහසු අසුනක් කලින්ම වෙන් කර දෙන්නට බංග්ලාදේශ පන්දු යවන Hasan Mahmud සමත් වුණා. ඒ Mushfiqur Rahim අතට උඩ පන්දුවක් ලබා දෙමිනි.\nපන්දු ඕවර50 දී ශ්‍රී ලංකා කණ්ඩායම කඩුලු 9 ක් දැවී ලකුණු 257ක් ලබා ගත්තා.\nකුසල් මෙන්ඩිස් ලකුණු 50, පැතුම් නිස්සංක ලකුණු 40 යි. සධීර සමරවික්‍රම ලකුණු 93ක් ලබා ගත්තා.\nපන්දු යැවීමේදී Shoriful Islam කඩුලු 02, Taskin Ahmed කඩුලු 02, Hasan Mahmud කඩුලු 03 බැගින් ලබා ගත්තා.\nමේ අනුව බංග්ලාදේශ කණ්ඩායමට ලකුණු 258 ක ඉලක්කයක් හිමිවුණා.",
       "URL": "https://www.hirunews.lk/sports/347733/ශ්‍රී-ලංකාවෙන්-බංග්ලාදේශයට-ලකුණු-258-ක-ඉලක්කයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=4"
}