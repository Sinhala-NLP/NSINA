{
       "Source": "hirunews",
       "Timestamp": "Friday, 26 October 2018 - 18:18",
       "Headline": "වෙනස්කම් කිහිපයක් සමඟින් සිම්බාබ්වේ ගැටුමට බංගලාදේශ ටෙස්ට් සංචිතය නම් කරයි",
       "News Content": "සිම්බාබ්වේ කණ්ඩායම සමඟ ආරම්භ වීමට නියමිත තරඟ දෙකකින් සමන්විත ටෙස්ට් තරඟාවලිය සඳහා බංගලාදේශ සංචිතය නම්කර තිබෙනවා.\nක්‍රීඩකයින් 15 දෙනෙකුගෙන් සමන්විත මෙම සංචිතයට නවක ක්‍රීඩකයින් සිව්දෙනෙකු කැඳවා තිබීම විශේෂත්වයක්.\nමෙම සංචිතයේ නායකත්වය මහමුදුල්ලා හට හිමිව ඇති අතර කලීඩ් අහමඩ්, අරිෆුල් හක්, මොහොමඩ් මිතුන් සහ නම්සුල් ඉස්ලාම් මෙලෙස සංවිත්යට අලුතින් කැඳවා ඇති ක්‍රීඩකයින්.\nමේ අතර නිමවූ බටහිර ඉන්දීය කොදෙව් තරඟාවලියේදී අබාධයකට ලක්වූ වේග පන්දු යවන ක්‍රීඩක මුස්ටෆිසු රහමාන් මෙම සංචිතයට ඇතුළත් කර තිබෙනවා.\nබංග්ලාදේශ කණ්ඩායමේ ප්‍රබලතම ක්‍රීඩකයින් දෙදෙනෙක් වන ආරම්භක පිතිකරු තමිම් ඉක්බාල් සහ තුන් ඉරියව් ක්‍රීඩක ෂකිබ් අල් හසන් අබාධවලට ලක්ව සිටීම හේතුවෙන් මෙම තරඟාවලිය අහිමිවී යන බවයි එරට ක්‍රිකට් ආරංචි මාර්ග පවසන්නේ.\nමෙම ටෙස්ට් තරඟාවලියෙන් කම්රුල් ස්මයිල්, රූබල් හසන් සහ නුරුල් හසන් ද ඉවත් කර තිබෙනවා.\nදෙරට අතර ටෙස්ට් තරඟාවලිය ලබන මස තුන්වනදා අරම්භ වීමට නියමිතයි.\nබංග්ලාදේශ සංචිතය පහතින්.\nMahmudullah Riyad (Capt)\nImrul Kayes\nLiton Das\nMominul Haque\nNazmul Hossain\nMushfiqur Rahim\nAriful Haque\nMehidy Hasan\nTaijul Islam\nAbu Jayed\nShafiul Islam\nMustafizur Rahman\nMohammad Mithun\nKhaled Ahmed\nNazmul Islam",
       "URL": "https://www.hirunews.lk/sports/202993/වෙනස්කම්-කිහිපයක්-සමඟින්-සිම්බාබ්වේ-ගැටුමට-බංගලාදේශ-ටෙස්ට්-සංචිතය-නම්-කරයි",
       "Category": "Sports",
       "Parent URL": "https://www.hirunews.lk/sports/all-news.php?pageID=197"
}