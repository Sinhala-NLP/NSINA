{
       "Source": "hirunews",
       "Timestamp": "Thursday, 13 May 2021 - 20:14",
       "Headline": "ඔලිම්පික් ක්‍රීඩකයන්ට ජපානය පිටුපායි",
       "News Content": "මෙවර ඔලිම්පික් උළෙලට සහභාගි වන ක්‍රීඩක ක්‍රීඩිකාවන් සඳහා සත්කාරකත්වය ලබාදීම ජපානයේ නගර රැසක් විසින් අත්හැර දමා තිබෙනවා.\nඒ සඳහා ජපානයේ නගර 500කට වැඩි සංඛ්‍යාවක් ලියාපදිංචි වී සිටි අතර, දැනටමත් ඉන් නගර 40 ක් පමණ දන්වා ඇත්තේ එම සත්කාරකත්වය ඉවත් කර ගන්නා බවයි.\nටෝකියෝ ඔලිම්පික් උළෙලට පෙර ලොව පුරා රටවලින් පැමිණෙන ක්‍රීඩක ක්‍රීඩිකාවන් සඳහා පුහුණු කඳවුරු පවත්වමින් සංස්කෘතික හුවමාරුවක නිරත වීමට එම නගර මීට පෙර සැලසුම් කර තිබුණා.\nදැන් ඔවුන් දන්වා ඇත්තේ ජපානයේ 4 වන කොරෝනා රැල්ල හේතුවෙන් ඊට සම්පත් දායකත්වයක් දැක්වීම දුෂ්කර බවයි.",
       "URL": "https://www.hirunews.lk/sports/271295/ඔලිම්පික්-ක්‍රීඩකයන්ට-ජපානය-පිටුපායි",
       "Category": "Sports",
       "Parent URL": "https://www.hirunews.lk/sports/all-news.php?pageID=56"
}