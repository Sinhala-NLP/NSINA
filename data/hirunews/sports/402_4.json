{
       "Source": "hirunews",
       "Timestamp": "Sunday, 03 July 2016 - 7:08",
       "Headline": "ශ්‍රී ලංකා කණ්ඩායමේ තරඟ පරාජය ඉතිහාසගත වෙයි",
       "News Content": "එංගලන්තය සමඟ පැවති පස්වන සහ අවසන් එක්දින තරඟයෙන් ද ලකුණු 122 කින් පරාජය වන්නට ශ්‍රී ලංකා කණ්ඩායමට ඊයේ සිදුවුණා.\nඒ අනුව තරඟාවලියේ ජය තුනට බින්දුවක් ලෙස හිමිකරගත්තේ එංගලන්ත කණ්ඩායමයි.\nපළමුවෙන් පන්දුවට පහරදුන් එංගලන්ත කණ්ඩායම නියමිත පන්දු වාර 50 අවසානයේ කඩුලූ 7 ක් දැවී ලකුනු 327 ක් රැස් කළා.\nපන්දු වාර 42 යි පන්දු හතරකදී ශ්‍රී ලංකා කණ්ඩායමට සියලූදෙනා දැවී ලබාගත හැකිවූයේ ලකුණු 202 ක් පමණයි.\nඒ අනුව ශ්‍රී ලංකාව එංගලන්තයේදී කිසිදු තරඟයක් ජය නොගෙන පරාජය වූ ප්‍රථම තරඟාවලිය ලෙස මෙම තරඟාවලිය ඉතිහාසගත විය.\nතරඟාවලියේ වීරයා ලෙස ජේසන් රෝයි නම් කෙරුණු අතර තරඟයේ වීරයා වූයේ ජොස් බට්ලර්.\nතරඟයේ විශේෂ අවස්ථා පහතින්.",
       "URL": "https://www.hirunews.lk/sports/137050/ශ්‍රී-ලංකා-කණ්ඩායමේ-තරඟ-පරාජය-ඉතිහාසගත-වෙයි",
       "Category": "Sports",
       "Parent URL": "https://www.hirunews.lk/sports/all-news.php?pageID=402"
}