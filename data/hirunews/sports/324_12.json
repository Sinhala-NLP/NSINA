{
       "Source": "hirunews",
       "Timestamp": "Saturday, 17 June 2017 - 12:22",
       "Headline": "LBW ගැන නොදැන සිටි සුපිරි දඟපන්දු යවන්නා",
       "News Content": "පකිස්ථාන කණ්ඩායමේ හිටපු නායකයෙක් වන දඟපන්දු යවන ක්‍රීඩක ෂයිඩ් අෆ්රිඩි ක්‍රිකට් ක්‍රීඩාවේ නොදැන සිටි විශේෂ කරුණක් සම්බන්ධයෙන් පසුගියදා අනාවරණය වී තිබෙනවා.\nපාකිස්ථාන රූපවාහිනී නාළිකාවක සජීවී වැඩසටහනක් අතර තුර මෙම සිදුවීම සිදුව ඇති බවයි වාර්තා වන්නේ.\nවැඩසටහන ඉදිරිපත් කරන නිවේදකයා විසින් අෆ්රිඩිගෙන් ක්‍රිකට් ක්‍රීඩාවේ ඇති LBW යනු කුමක්දැයි විමසා සිටිනවා.\nඑහිදී ෂයිඩ් අෆ්රිඩි LBW යන්නෙහි තේරුම තමන් නොදන්නා බව පවසා සිටින අතර LBW යනු  Leg before wicket යන්න නිවේදකයා විසින් ඔහුට පහදාදෙනු ලබනවා.\nවසර 20ක පමණ කාලයක් පාකිස්තාන කණ්ඩායම නියෝජනය කරමින් ජාත්‍යන්තර ටෙස්ට් තරඟ 27කදී කඩුලු 48ක්  එක්දින තරඟ 398කදී කඩුලු 395ක් සහ විස්සයි විස්ස තරඟ 98කදී කඩුලු 97ක් අෆ්රිඩි විසින් බිද දමා තිබෙනවා.\nඅදාල අවස්ථාව පහතින්.",
       "URL": "https://www.hirunews.lk/sports/163764/lbw-ගැන-නොදැන-සිටි-සුපිරි-දඟපන්දු-යවන්නා",
       "Category": "Sports",
       "Parent URL": "https://www.hirunews.lk/sports/all-news.php?pageID=324"
}