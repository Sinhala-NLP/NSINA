{
       "Source": "hirunews",
       "Timestamp": "Wednesday, 02 September 2015 - 13:24",
       "Headline": "ඉන්දියාව පියවරක් ඉදිරියට",
       "News Content": "සංචාරක ඉන්දීය කණ්ඩායම සහ ශ්‍රී ලංකාව අතර පැවති ටෙස්ට් තරඟාවලිය ඊයේ අවසන්වීමත් සමඟම නවතම ජාත්‍යන්තර ටෙස්ට් ක්‍රිකට් ශ්‍රේණිගත කිරීම් මේ වනවිට නිකුත් කර තිබෙනවා. එහිදී ඉන්දීය කණ්ඩායම ටෙස්ට් ශ්‍රේණිගත කිරීම්වල 6 වන ස්ථානයේ සිට 5 වන ස්ථානය දක්වා ඉහළට පැමිණ තිබීම විශේෂත්වයක්. ශ්‍රී ලංකා කණ්ඩායම තවමත්  7 වන ස්ථානයේ පසුවනවා. ටෙස්ට් ශ්‍රේණිගත කිරීම්වල පළමුතැන පසුවන්නේ දකුණු අප්‍රිකානු කණ්ඩායමයි.\nමේ අතර, නවතම ටෙස්ට් ක්‍රිකට් ශ්‍රේණිගත කිරීම්වල හොඳම පිතිකරුවන් 10 දෙනා අතර පස් වන ස්ථානය ටෙස්ට් දිවියෙන් සමුගත් කුමාර් සංගක්කාරටත් 7 වන ස්ථානය ඇන්ජලෝ මැතිව්ස්ටත් හිමිව තිබෙනවා. එසේම, පන්දු යවන්නන්ගේ ශ්‍රේණිගත කිරීම්වල 8 වන ස්ථානය හිමිකර ගෙන ඇත්තේ රංගන හේරත්.",
       "URL": "https://www.hirunews.lk/sports/115865/ඉන්දියාව-පියවරක්-ඉදිරියට",
       "Category": "Sports",
       "Parent URL": "https://www.hirunews.lk/sports/all-news.php?pageID=453"
}