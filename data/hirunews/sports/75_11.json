{
       "Source": "hirunews",
       "Timestamp": "Sunday, 06 December 2020 - 20:25",
       "Headline": "ඉන්දියාවට තරගාවලි ජයක්",
       "News Content": "ඕස්ට්‍රේලියාව සමඟ පැවැත්වෙන තරඟ 3කින් සමන්විත පන්දු වාර 20යි විස්ස ක්‍රිකට් තරගාවලිය තරඟයක් ඉතිරිව තිබියදීම ජය ගැනීමට සංචාරක ඉන්දීය කණ්ඩායම අද(06)  සමත් වුණා.\nඒ, සිඩ්නි හි අද පැවති තරඟය කඩුලු 6කින් ජය ගැනීමට ඉන්දීය කණ්ඩායම සමත්වීමත් සමඟයි. තරඟයේ මුලින්ම පන්දුවට පහර දුන් ඕස්ටේ්‍රලියාව නියමිත පන්දු වාර 20 අවසානයේ කඩුලු 5ක් දැවී ලකුණු 194ක් රැස් කර ගත්තා.\nපිළිතුරු ඉනිම ක්‍රීඩා කළ ඉන්දීය කණ්ඩායම පන්දු වාර 19යි පන්දු 4කදී ජයග්‍රාහී සීමාව පසුකර ගියේ කඩුලු 4ක් පමණක් දැවී සිටියදියි.\nඕස්ට්‍රේලියාවේදී කණ්ඩායමක් විස්සයි විස්ස තරඟයක් හඹා ගොස් ජය ගත් දෙවැනි ඉහළම ලකුණු සංඛ්‍යාව මෙය වනවා.\nමීට පෙර ඉහළම ලකුණු සංඛ්‍යාවක් හඹා ගොස් ජය ගෙන ඇත්තේ ද ඉන්දියාව වීම විශේෂත්වයක්.",
       "URL": "https://www.hirunews.lk/sports/256452/ඉන්දියාවට-තරගාවලි-ජයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=75"
}