{
       "Source": "hirunews",
       "Timestamp": "Friday, 20 February 2015 - 20:21",
       "Headline": "සුළි කුණාටුව නිසා ලෝක කුසලානයට බලපෑමක් වෙයිද?",
       "News Content": "ඕස්ට්‍රේලියාවට දැඩි බලපෑම් එල්ල කර ඇති මාෂියා සුළි කුණාටුව හේතුවෙන් බ්‍රිස්බේන් හි හෙට පැවැත්වෙන ලෝක කුසලාන තරගාවලියේ බංග්ලාදේශ් -  ඕස්ට්‍රේලියා තරඟය වෙනත් ස්ථානයක පැවැත්වීම සම්බන්ධයෙන් මෙතෙක් තීරණයක් ගෙන නැහැ. ක්‍රීඩා වාර්තා සදහන් කළේ කුවින්ස්ලන්ත ප්‍රාන්තයේ බ්‍රිස්බේන් නුවර අවට බොහෝ ප්‍රදේශවලට සුළි කුණාටුවේ බලපෑම එල්ල වී ඇති බවයි. එසේම ක්‍රීඩාංගණය අවට ප්‍රදේශයට අද (20) තද වැසි ඇද හැලී තිබුණා.",
       "URL": "https://www.hirunews.lk/sports/103919/සුළි-කුණාටුව-නිසා-ලෝක-කුසලානයට-බලපෑමක්-වෙයිද",
       "Category": "Sports",
       "Parent URL": "https://www.hirunews.lk/sports/all-news.php?pageID=487"
}