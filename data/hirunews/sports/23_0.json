{
       "Source": "hirunews",
       "Timestamp": "Tuesday, 19 April 2022 - 13:04",
       "Headline": "අයි.පී.එල්. සටනේ ගුජරාට් පිළ ඉදිරියෙන්",
       "News Content": "ඉන්දීය ප්‍රිමියර් ලීග් තරගාවලියේ මෙතෙක් පැවති තරගවලදී ප්‍රසාද ලකුණු 10ක් ලබා ඉදිරියෙන් සිටින්නේ ගුජරාට් ටයිටන්ස් පිළයි.\nරාජස්ථාන් රෝයල්ස් පිළ දෙවන ස්ථානයේ පසුවන අතර ලක්නව් සුපර් ජයන්ට්ස් පිළ සහ බැංගලෝර් කණ්ඩායම් තුන් වන සහ හතර වන ස්ථානවල පසුවනවා.\nමේ අතර, රාජස්ථාන් රෝයල්ස් පිළ ඊයේ (19) ලද ජයග්‍රහණයේදී යුස්වේන්ද්‍ර චහාල් කඩුලු ත්‍රිත්වයක් සමග කඩුලු 5ක් බිද හෙලීම රාජස්ථාන් පිළේ පන්දු යැවීමේ පුහුණුකරුවෙකු වන ලසිත් මාලිංගගේ ප්‍රසාදයට ලක්වුණා.\nඔහු කියා සිටියේ පා දග පන්දු යවන්නෙකුට තරග ජයග්‍රහණය කළ හැකි බව චහාල් ඔප්පු කළ බවයි.",
       "URL": "https://www.hirunews.lk/sports/302285/අයි-පී-එල්-සටනේ-ගුජරාට්-පිළ-ඉදිරියෙන්",
       "Category": "Sports",
       "Parent URL": "https://www.hirunews.lk/sports/all-news.php?pageID=23"
}