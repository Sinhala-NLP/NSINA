{
       "Source": "hirunews",
       "Timestamp": "Friday, 13 May 2022 - 14:05",
       "Headline": "ලොව වැඩියෙන් ම ගෙවීම් ලබන ක්‍රීඩකයා ලයනල් මෙසී",
       "News Content": "පසුගිය ක්‍රීඩා වාරයේ පිටියේ දස්කම් දැක්වීමට අසමත් වූවත් ගත වූ මාස 12ක කාලය තුල ලොව වැඩිම ගෙවීමක් ලැබූ ක්‍රීඩකයා ආර්ජන්ටිනා ජාතික පාපන්දු ක්‍රීඩක ලියොනල් මෙසී බව ෆෝබ්ස් ආයතනය ප්‍රකාශ කළා.\nදැනට ප්‍රංශයේ පැරී-සන්-ජර්මා පාපන්දු සමාජය නියෝජනය කරන මෙසී වසරක් තුළ එලෙස ඉපයූ ආදායම ඩොලර් මිලියන 130ක්.\nපාපන්දු පිටියේ මෙන්ම ඉන් පිටත ප්‍රවර්ධන කටයුතු වලින් ඔහු උපයා ගත් මුදල ද ඊට ඇතුළත්.\nපාපන්දු ක්‍රීඩාවෙන් පමණක් ගත වූ වසරේ මෙසී ඩොලර් මිලියන 75ක් උපයා තිබෙනවා.\nඇමෙරිකානු පැසි පන්දු ක්‍රීඩක ලීබ්‍රොන් ජේම්ස් ෆෝබ්ස් වැඩිම ආදායම්ලාභී ක්‍රීඩක ලැයිස්තුවේ දෙවන ස්ථානයේ රැදී සිටින අතර ගත වූ මාස 12 තුළ ඔහු ඉපයූ ආදායම ඩොලර් මිලියන 121යි දශම 2ක්.\nඩොලර් මිලියන 115ක් ඉපයූ පෘතුගාල පාපන්දු ක්‍රීඩක ක්‍රිස්ටියානෝ රොනාල්ඩෝ එහි තුන් වැනි තැන රැඳී සිටින අතර, බ්‍රසීල පාපන්දු ක්‍රීඩක නේමාර් හතර වැනි ස්ථානයේ රැදී සිටින්නේ ඩොලර් මිලියන 95ක් උපයමින්.",
       "URL": "https://www.hirunews.lk/sports/304226/ලොව-වැඩියෙන්-ම-ගෙවීම්-ලබන-ක්‍රීඩකයා-ලයනල්-මෙසී",
       "Category": "Sports",
       "Parent URL": "https://www.hirunews.lk/sports/all-news.php?pageID=20"
}