{
       "Source": "hirunews",
       "Timestamp": "Thursday, 21 July 2016 - 13:11",
       "Headline": "Update: රියෝ ඔලිම්පික් උළලෙන් රුසියාවට තහනමක්",
       "News Content": "බ්‍රසීලයේ රියෝ ද ජැනෙයිරෝ හිදී ආරම්භවීමට නියමිත ඔලිම්පික් තරගාවලියේදී රුසියානු මළල ක්‍රීඩා කණ්ඩායමට තහනමක් පනවා  තිබෙනවා.\nඒ අනුව, තරගාවලියේ මළල ක්‍රීඩා ඉසව්  සදහා සහභාගි වීමට රුසියාවට හැකියාවක් ලැබෙන්නේ නැහැ.\nජාත්‍යන්තර ඔලිම්පික් කමිටුව විසින් අදාළ තහනම පනවා ඇති බව සදහන්.\nරාජ්‍ය අනුග්‍රහයෙන් ක්‍රීඩකයන් තහනම් උත්තේජක භාවිතයට පොළඹවන බවට රුසියාවට චෝදනා එල්ල වුණා.\nඒ චෝදනා මතයි අදාළ තීරණය ගෙන ඇත්තේ.\nThursday, July 21, 2016 : 7.22\n.................................................................\nබ්‍රසීලයේ රියෝ ද ජැනෙයිරෝ හිදී ආරම්භ වීමට නියමිත ඔලිම්පික් තරගාවලියට රුසියාව  සහභාගි කර ගන්නවා ද නැද්ද යන්න පිළිබඳව මෙතෙක් තීරණයක් ගෙන නොමැති බව ජාත්‍යන්තර ඔලිම්පික් කමිටුව පවසනවා.\nඑහි විධායක කමිටුව රැස්වී සාකච්ඡා කිරීමෙන් අනතුරුව එළඹෙන සතියේදී මේ පිළිබඳ අවසන් තීරණය ප්‍රකාශයට පත් කිරීමට නියමිතයි.\nරාජ්‍ය අනුග්‍රහයෙන් ක්‍රීඩකයන් තහනම් උත්තේජක භාවිතයට පොළඹවන බවට රුසියාවට චෝදනා එල්ල වුණා.\nඑම තත්ත්වය මතයි ජාත්‍යන්තර ඔලිම්පික් කමිටුව රුසියාව ඔලිම්පික් තරගාවලියට සහභාගි කර ගන්නවා ද නැද්ද යන්න පිළිබදව තීරණයක් ගැනීමට සූදානම් වන්නේ.\nතහනම් උත්තේජක චෝදනාව මත ජාත්‍යන්තර මළල ක්‍රීඩා සම්මේලනය පසුගිය සතියේදී රුසියාවට එරෙහිව ලබන නොවැම්බරයේ සිට බලපැවැත්වෙන පරිදි තහනමක් ප්‍රකාශයට පත් කර තිබෙනවා.",
       "URL": "https://www.hirunews.lk/sports/138599/update-රියෝ-ඔලිම්පික්-උළලෙන්-රුසියාවට-තහනමක්",
       "Category": "Sports",
       "Parent URL": "https://www.hirunews.lk/sports/all-news.php?pageID=399"
}