{
       "Source": "hirunews",
       "Timestamp": "Friday, 26 April 2013 - 12:59",
       "Headline": "අයි පී එල් ලකුණු සටහනේ කණ්ඩායම් 2 ක් පෙරමුණේ.",
       "News Content": "ඉන්දීය ප්‍රිමියර් ලීග් තරඟාවලියේ මෙතෙක් පැවති තරඟවලදී බැංගලෝර් සහ චෙන්නායි  කණ්ඩායම් තරඟ 8 කින් 6 ක් ජයගෙන ප්‍රසාද ලකුණු සටහනේ ඉදිරියෙන්ම සිටිනවා. ඔවුන් ප්‍රසාද ලකුණු 12 බැගින් හිමිකරගෙන සිටින අතර තරඟ 8 කින් 5 ක් ජයගෙන ප්‍රසාද ලකුණු 10 ක් ලබා සිටින හයිද්‍රාබාද් පිලට හිමිව ඇත්තේ තුන්වන ස්ථානයයි. රාජස්ථාන් රෝයල්ස්, පන්ජාබ් සහ මුම්බායි ඉන්දියන්ස් කණ්ඩායම් තරඟ 7 කින් 4 ක් ජය ලබා ප්‍රසාද ලකුණු 8 බැගින් ලබා සිටිනවා. අයි.පී.එල්. තරඟාවලියේ තවත් තරඟයක් අද පැවැත්වෙන අතර එහිදී තරඟ වදින්නේ පන්ජාබ් පිල සහ තරඟ 7 කින් 2ක් පමණක් ජය ලබා ප්‍රසාද ලකුණු 4 ක් ලබා සිටින කොල්කටා පිලයි. පසුගිය වසරේ අයි.පී.එල්. ශූරයන් වූ කොල්කටා නයිට් රයිඩර්ස් පිලට තරඟාවලියේ රැඳී සිටීම සඳහා මෙම තරඟය තීරණාත්මක වනු ඇති.",
       "URL": "https://www.hirunews.lk/sports/57851/අයි-පී-එල්-ලකුණු-සටහනේ-කණ්ඩායම්-2-ක්-පෙරමුණේ",
       "Category": "Sports",
       "Parent URL": "https://www.hirunews.lk/sports/all-news.php?pageID=539"
}