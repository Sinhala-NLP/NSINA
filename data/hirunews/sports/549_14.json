{
       "Source": "hirunews",
       "Timestamp": "Monday, 04 March 2013 - 19:26",
       "Headline": "ක්‍රිකට් ක්‍රීඩකයන් සියලූ දෙනා කොන්ත්‍රාත් ගිවිසුමට අත්සන් කරයි.",
       "News Content": "ශ්‍රී ලංකා ක්‍රිකට් කණ්ඩායමේ ක්‍රීඩකයන් සිය වාර්ෂික කොන්ත්‍රාත්තුවට අත්සන් කිරීම මේ වනවිට අවසන් වී තිබෙනවා. ශ්‍රී ලංකා ක්‍රිකට් ආයතනය ප්‍රකාශ කළේ ජාතික ක්‍රිකට් කණ්ඩායම නියෝජනය කරන ක්‍රීඩකයින් සියලූ දෙනාම අද (04) අදාළ කොන්ත්‍රාත් ගිවිසුම්වලට අත්සන් තබා ඇති බවයි. කෙසේ වෙතත් මහේල ජයවර්ධන මෙම ගිවිසුමට මෙතෙක් අත්සන් තබා නැහැ.  ඒ, ඔහු දිවයිනේ බැහැරව සිටීම හේතුවෙන්. ශ්‍රී ලංකා ක්‍රිකට් ආයතනයේ දී සහ ආර්. ප්‍රේමදාස ක්‍රීඩාංගණයේ දී ක්‍රීඩකයින් සිය ගිවිසුම්වලට අත්සන් තැබූ බවයි ශ්‍රී ලංකා ක්‍රිකට් ආයතනයේ ප්‍රධාන විධායක අජිත් ජයසේකර හිරු ප්‍රවෘත්ති අංශයට කියා සිටියේ.\nමේ අතර, ක්‍රීඩක ගිවිසුම් සකස් කිරීමේදී ශ්‍රී ලංකා ක්‍රිකට් ආයතනය ඒකපාර්ශවීය ආකාරයට ක්‍රියා කළ බව ශ්‍රී ලංකා ක්‍රිකට් කණ්ඩායමේ ජ්‍යෙෂ්ඨ ක්‍රීඩකයින් කිහිප දෙනෙකු සදහන් කළා. ඉදිරි වසර සඳහා ගිවිසුම් අත්සන් කිරීමට ක්‍රීඩකයින් කටයුතු කළත් තමන්ගේ සිත් බිදී ඇති බවයි ඔවුන් පවසන්නේ.",
       "URL": "https://www.hirunews.lk/sports/54550/ක්‍රිකට්-ක්‍රීඩකයන්-සියලූ-දෙනා-කොන්ත්‍රාත්-ගිවිසුමට-අත්සන්-කරයි",
       "Category": "Sports",
       "Parent URL": "https://www.hirunews.lk/sports/all-news.php?pageID=549"
}