{
       "Source": "hirunews",
       "Timestamp": "Wednesday, 17 July 2013 - 8:15",
       "Headline": "එස්.එල්.පී.එල්. අවලංගු වන ලකුණු.",
       "News Content": "ශ්‍රී ලංකා ප්‍රිමියර් ලීග් ක්‍රිකට් තරගාවලිය පැවැත්වීම පිළිබද අවසන් තීරණය අද (17) ප්‍රකාශයට පත් කිරීමට නියමිතයි. අද (17) පැවැත්වෙන ශ්‍රී ලංකා ක්‍රිකට් විධායක කමිටු රැස්වීමෙන් අනතුරුව එම තීරණය ගන්නා බව ක්‍රිකට් ආරංචි මාර්ග ප්‍රකාශ කළා. අනුග්‍රාහකයන් පිළිබද පවතින ගැටළු කිහිපයක් නිසා ශ්‍රී ලංකා ප්‍රිමියර් ලීග් තරගාවලිය කල් දැමීමට හෝ අවලංගු කිරීමට සිදුවන බවට මීට පෙර වාර්තා පළව තිබුණා. ඊයේ පස්වරුවේ අනුග්‍රහකයන් සහ ශ්‍රී ලංකා ප්‍රිමියර් ලීග් සංවිධායකයන් අතර සාකච්ඡාවක් ද පැවැත්වුණු අතර, එහි තීරණ අද (17) විධායක කමිටුවට ඉදිරිපත් කෙරෙනු ඇති. ක්‍රිකට් ආරංචි මාර්ග ප්‍රකාශ කළේ බොහෝදුරට තරගාවලිය අවලංගු කිරීම කෙරෙහි අවදානය යොමුව ඇති බවයි.",
       "URL": "https://www.hirunews.lk/sports/63186/එස්-එල්-පී-අවලංගු-වන-ලකුණු",
       "Category": "Sports",
       "Parent URL": "https://www.hirunews.lk/sports/all-news.php?pageID=524"
}