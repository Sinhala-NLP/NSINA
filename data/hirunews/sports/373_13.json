{
       "Source": "hirunews",
       "Timestamp": "Thursday, 10 November 2016 - 8:08",
       "Headline": "ශ්‍රී ලංකාව තවත් ටෙස්ට් ජයක් අභියස",
       "News Content": "ශ්‍රී ලංකාව සහ සිම්බාබ්වේ අතර පැවැත්වෙන දෙවන ටෙස්ට් තරඟයේ පස්වන සහ අවසන් දිනය අදයි.\nඊයේ දිනයේදී තරඟය නතර කරන විට සිය දෙවන ඉනිම ක්‍රීඩා කළ සිම්බාබ්වේ ක්‍රීඩකයින් කඩුලු 7 ක් දැවී ලකුණු 180 ක් ලබා සිටියා.\nතරඟයේ පළමු ඉනිම සඳහා ශ්‍රී ලංකා කණ්ඩායම සියලුදෙනා දැවී ලකුණු 504 ක් රැස් කළ අතර දෙවන ඉනිම කඩුලු  9 කට ලකුණු 258 ක් ලබා සිටියදී ඉනිම අත්හිටුවා සිම්බාබ්වේ කණ්ඩායමට දෙවන ඉනිම ක්‍රීඩා කිරීමට අවස්ථාව ලබාදුන්නා.\nසිම්බාබ්වේ ක්‍රීඩකයින් පළමු ඉනිම සඳහා ලකුණු 272ක් රැස් කළා.\nඒ අනුව තරඟය ජයග්‍රහණය කිරීම සඳහා සිම්බාබ්වේ කණ්ඩායමට තවත් ලකුණු 311 ක් අවශ්‍ය අතර ඒ සඳහා ඔවුන්ට ඉතිරිව ඇත්තේ කඩුලු  3 ක් පමණයි.\nමේ අතර ඊයේ දිමුත් කරුණාරත්න සහ අසේල ගුණරත්න 5 වන කඩුල්ලට ගොඩනැගූ සබඳතාව ලකුණු 69ක්.\nඅසේල ලකුණු 39ක් රැස් කළා.\nදිමුත් ලකුණු 88 ක් ලබා ගත්තේ හතරේ පහර 8 ක් සමගින්.\nශ්‍රී ලංකා කණ්ඩායම ඉනිම අත්හිටුවීමට තීරණය කිරීමට පෙර වේගවත් පිතිහරඹයක නිරතවූ කුසල් ජනිත් හතරේ පහර 8 ක් සහ හයේ පහරක් සමගින් ලකුණු 62 ක් රැස් කරන්නට සමත් වුනා.",
       "URL": "https://www.hirunews.lk/sports/147230/ශ්‍රී-ලංකාව-තවත්-ටෙස්ට්-ජයක්-අභියස",
       "Category": "Sports",
       "Parent URL": "https://www.hirunews.lk/sports/all-news.php?pageID=373"
}