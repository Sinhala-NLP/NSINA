{
       "Source": "hirunews",
       "Timestamp": "Wednesday, 29 September 2021 - 8:42",
       "Headline": "අයි.පී.එල් මූලික වටයේ අවසන් තරග දෙක එක ම වේලාවක දී",
       "News Content": "ඉන්දීය ප්‍රිමියර්ලීග් ක්‍රිකට් තරගාවලියේ මූලික වටයේ අවසන් තරග දෙක එක ම වේලාවක දී පැවැත්වීමට සංවිධායකයින් තීරණය කර තිබෙනවා.\nමීට පෙර එක් තරගයක් සවස් කාලයේදීත්, අනෙක් තරගය රාත්‍රියේදීත් පැවැත්වීමටයි නියමිත ව තිබුණේ.\nඒ අනුව මෙවර තරගාවලියේ මූලික වටයේ අවසන් තරග දෙක වන සන්රයිසස් හයිද්‍රබාද් හා මුම්බායි ඉන්දියන්ස් කණ්ඩායම් අතර තරගයත්, රෝයල් චැලෙන්ජර්ස් බැංගලෝර් හා දිල්ලි කැපිටල්ස් අතර තරගයත් ලබන මස 8 වන දා මෙරට වේලාවෙන් රාත්‍රී 7.30ට ආරම්භ කෙරෙනවා.\nමෙලෙස එක් වේලාවක දී තරග දෙකක් පැවැත්වෙන්නේ අයි.පී.එල් ඉතිහාසයේ පළමු වතාවට වන අතර අදාළ තරග දෙක පිළිවෙලින් අබුඩාබිහී දී හා ඩුබායිහී දි පැවැත්වීමට නියමිතයි.\nමේ අතර ඊයේ පැවති 42වන අයි පී එල් තරඟයෙන් කඩුලු 6ක ජයක් වාර්තා කිරීමට මුම්බායි ඉන්දීයන්ස් කණ්ඩායම සමත් වූණා. පළමුව පන්දුවට පහරදුන් පන්ජාබ් කිංග්ස්  කණ්ඩායම නියමිත පන්දු වාර විස්ස අවසානයේදී කඩුලු හයක් දැවී ලකුණු 135 ක් රැස් කළා. මුම්බායි කණ්ඩායම එම සීමාව පසුකර ගියේ පන්දු වාර 19 ක් තුළ කඩුලු හතරක් පමණක් දැවී තිබියදියි.",
       "URL": "https://www.hirunews.lk/sports/283524/අයි-පී-එල්-මූලික-වටයේ-අවසන්-තරග-දෙක-එක-ම-වේලාවක-දී",
       "Category": "Sports",
       "Parent URL": "https://www.hirunews.lk/sports/all-news.php?pageID=41"
}