{
       "Source": "hirunews",
       "Timestamp": "Tuesday, 05 February 2019 - 12:33",
       "Headline": "ශ්‍රී ලංකා ක්‍රීඩකයෙකුගේ ලකුණක වටිනාකම ලක්ෂයත් පනී, කොච්චර පැරදුනත් ක්‍රිකට් ක්‍රීඩකයින්ට මිලියන ගණන් සල්ලි ලැබෙන්නේ මෙහෙමයි",
       "News Content": "ශ්‍රී ලංකාව සහ ඕස්ට්‍රේලියාව අතර පැවති තරඟ දෙකකින් සමන්විත ටෙස්ට් තරඟාවලිය අවසන් වුනේ ශ්‍රී ලංකාවට අවමන් සහගත පරාජයක් අත්කර දෙමින්.\nමෙම තරඟාවලිය තුළදීත් ශ්‍රී ලංකා පිතිකරුවන්ගේ අතිශය දුර්වල, දියාරු පිතිකරණ රටාව කැපී පෙනුනේ පාසල් කණ්ඩායමක දක්ෂතා සිහි කරමින්.\nමෙලස ශ්‍රී ලංකා ක්‍රීඩකයින් ජාත්‍යන්තරයේ ශ්‍රී ලාංකේය නාමය බාල්දු කරද්දී ඔවුන්ට ගෙවන දීමනා වල නම් කිසිදු අඩුවක් නොමැති බවයි වාර්තා වන්නේ.\nටෙස්ට් තරඟයක් ක්‍රීඩා කිරීම වෙනුවෙන් ශ්‍රී ලංකා ක්‍රිකට් කණ්ඩායමේ ක්‍රීඩකයෙකුට ගෙවන දීමනාව ඩොලර් 8,500ක් හෙවත් ශ්‍රී ලංකා රුපියල් 153,0000කට ආසන්න මුදලක්.\nමේ අනුව දැවැන්ත පරාජයක් මුහුණ දුන් ඕස්ට්‍රේලියා තරඟ සංචාරයේදී තරඟ දෙකම ක්‍රීඩා කළ ක්‍රීඩකයෙකු ඇමරිකානු ඩොලර් දාහත් දහසක් හෙවත් ශ්‍රී ලංකා රුපියල් 30,60,000කට ආසන්න මුදලකට හිමිකම් කියනවා.\nනමුත් ඔවුන්ගේ දක්ෂතා සමඟ සංසන්දනය කළහොත් මේ තරඟාවලියේදී ඇතැම් ක්‍රීඩකයින්ට රැස්කළ ලකුණු සංඛ්‍යාව අනුව ඔවුන් රැස්කළ ලකුණක වටිනාකම රුපියල් ලක්ෂය ඉක්මවා ගොස් ඇති අවස්ථාද තිබෙනවා.\nතරඟ දෙකකින් සමන්විත ටෙස්ට් තරඟාවලියේ ඔවුන් රැස්කළ ලකුණු සංඛ්‍යාව සහ ඔවුන්ට ලැබෙන දීමනාව පහත පරිදි ගණනය කළ හැකිය.\n01. නිරෝෂන් දිවැල්ල -\nටෙස්ට් තරඟ 02යි - ඉනිම් 04 ලබාගත් මුළු ලකුණු සංඛ්‍යාව 140යි,  ඒ අනුව එක් ලකුණක් සඳහා ගෙවන වටිනාකම (30,60,000 / 140 =\nරු. 21857.1)\n02. ලහිරු තිරිමාන්න -\nටෙස්ට් තරඟ 02යි - ඉනිම් 04 ලබාගත් මුළු ලකුණු සංඛ්‍යාව 115යි,  ඒ අනුව එක් ලකුණක් සඳහා ගෙවන වටිනාකම (30,60,000 / 115\n= රු. 26608.6)\n03. දිමුත් කරුණාරත්න -\nටෙස්ට් තරඟ 02යි - ඉනිම් 04 ලබාගත් මුළු ලකුණු සංඛ්‍යාව 94යි, ඒ අනුව එක් ලකුණක් සඳහා ගෙවන වටිනාකම (30,60,000 / 94\n=  රු. 32553.1)\n04. කුසල් මෙන්ඩිස් -\nටෙස්ට් තරඟ 02යි - ඉනිම් 04 ලබාගත් මුළු ලකුණු සංඛ්‍යාව 63යි, ඒ අනුව එක් ලකුණක් සඳහා ගෙවන වටිනාකම (30,60,000 / 63 =\nරු. 48571.4)\n05. ධනංජය ද සිල්වා -\nටෙස්ට් තරඟ 02යි - ඉනිම් 04 ලබාගත් මුළු ලකුණු සංඛ්‍යාව 50යි, ඒ අනුව එක් ලකුණක් සඳහා ගෙවන වටිනාකම (30,60,000 / 50 =\nරු. 61200)\n06. කුසල් පෙරේරා -\nටෙස්ට් තරඟ 01යි - ඉනිම් 02 ලබාගත් මුළු ලකුණු සංඛ්‍යාව 29යි, ඒ අනුව එක් ලකුණක් සඳහා ගෙවන වටිනාකම (153,0000 / 29\n= රු. 52758.6)\n07. දිනේෂ් චන්දිමාල් -\nටෙස්ට් තරඟ 02යි - ඉනිම් 04 ලබාගත් මුළු ලකුණු සංඛ්‍යාව 24යි, ඒ අනුව එක් ලකුණක් සඳහා ගෙවන වටිනාකම (30,60,000 / 24 =\nරු. 127500)\n08. රොෂේන් සිල්වා -\nටෙස්ට් තරඟ 01යි - ඉනිම් 02 ලබාගත් මුළු ලකුණු සංඛ්‍යාව 12යි, ඒ අනුව එක් ලකුණක් සඳහා ගෙවන වටිනාකම  (153,0000 / 12\n= රු. 127500)",
       "URL": "https://www.hirunews.lk/sports/209756/ශ්‍රී-ලංකා-ක්‍රීඩකයෙකුගේ-ලකුණක-වටිනාකම-ලක්ෂයත්-පනී-කොච්චර-පැරදුනත්-ක්‍රිකට්-ක්‍රීඩකයින්ට-මිලියන-ගණන්-සල්ලි-ලැබෙන්නේ-මෙහෙමයි",
       "Category": "Sports",
       "Parent URL": "https://www.hirunews.lk/sports/all-news.php?pageID=180"
}