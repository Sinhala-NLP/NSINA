{
       "Source": "hirunews",
       "Timestamp": "Sunday, 08 November 2015 - 12:52",
       "Headline": "ශ්‍රී ලංකාව - හොංකොංවලට පරදී",
       "News Content": "ලබන වසරේ බ්‍රසීලයේ රියෝ ද ජැනෙයිරෝ නුවර පැවැත්වෙන ඔලිම්පික් ක්‍රීඩා උළෙලේ රග්බි ඉසව්ව සඳහා සුදුසුකම් ලැබීමට හොංකොං හි පැවැත්වෙන සත්සාමාජික තරඟාවලියට ශ්‍රී ලංකාවද සහභාගි වනවා. ඊයේ ආරම්භ වූ තරඟාවලියේදී ශ්‍රී ලංකා පිල ඉරානය, ලකුණු 31 ට 10 ක් ලෙසින් පරාජයට පත් කළ අතර, මලයාසියාව පරදවා ලකුණු 24 ට 10 ක ජයග්‍රහණයක් වාර්තා කළා. ප්‍රබල හොංකොං කණ්ඩායම සමඟ පැවති තරඟයේ පළමු භාගයේදී ලකුණු 12 ට බින්දුවක් ලෙස ඉදිරියෙන් සිටි ශ්‍රී ලංකා පිල තරඟයෙන් පරාජයට පත්වූයේ දෙවන භාගයේදී හොංකොං පිල දස්කම් දැක්වීමත් සමඟයි. එම තරඟයෙන් හොංකොං කණ්ඩායම ලකුණු 25 ට 12 ක් ලෙස ජයග්‍රහණය කළා.",
       "URL": "https://www.hirunews.lk/sports/119878/ශ්‍රී-ලංකාව-හොංකොංවලට-පරදී",
       "Category": "Sports",
       "Parent URL": "https://www.hirunews.lk/sports/all-news.php?pageID=441"
}