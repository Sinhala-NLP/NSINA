{
       "Source": "hirunews",
       "Timestamp": "Sunday, 16 August 2015 - 13:27",
       "Headline": "දැල් පන්දු අවසන් තරඟයට ඕස්ට්‍රේලියාව සහ නවසීලන්තය",
       "News Content": "ඕස්ට්‍රේලියාවේ සිඞ්නි නුවර පැවැත්වෙන 2015 ලෝක කුසලාන දැල් පන්දු තරගාවලියේ අවසන් මහා තරඟය අද පස්වරුවේ පැවැත්වීමට නියමිතයි. රටවල් 16ක් සහභාගි වූ මෙම තරගාවලියේ අවසන් තරඟය සඳහා මෙවර සුදුසුකම් ලබා ගත්තේ සත්කාර  ඕස්ට්‍රේලියාව සහ නවසීලන්ත කණ්ඩායමයි. ඊයේ පැවැති අවසන් පූර්ව තරඟයකදී එංගලන්තය ගෝල 50ට 39ක් ලෙස පරදවමින් නවසීලන්තය ජය වර්තා කළා. ඊට අමතරව ජැමෙයිකාව සමග පැවැති අනෙක් අවසන් පූර්ව තරඟය ඕස්ට්‍රේලියාව ජය ගත්තේ ගෝල 67ට 56ක් ලෙසයි. මේ අතර, තරගාවලියේ තමන් සහභාගි වූ අවසන් තරඟයෙන් ද ශ්‍රී ලංකාව සැම්බියාව අතින් ගෝල 70ට 36ක් ලෙස පරාජයට පත්වුණා.",
       "URL": "https://www.hirunews.lk/sports/114989/දැල්-පන්දු-අවසන්-තරඟයට-ඕස්ට්‍රේලියාව-සහ-නවසීලන්තය",
       "Category": "Sports",
       "Parent URL": "https://www.hirunews.lk/sports/all-news.php?pageID=455"
}