{
       "Source": "hirunews",
       "Timestamp": "Saturday, 22 July 2023 - 7:34",
       "Headline": "ශ්‍රී ලංකා දැල්පන්දු කණ්ඩායමට පුහුණු තරගයකින් ජය",
       "News Content": "ලෝක ශූරතා දැල්පන්දු තරගාවලියට සමගාමීව බොට්ස්වානා හි පැවැත්වෙන පුහුණු තරගාවලියේ ශ්‍රී ලංකාව මුහුණ දුන් තවත් තරගයකින් ජය හිමිව තිබෙනවා.\nබොට්ස්වානා හි ක්‍රීඩා සමාජයක් සමඟ ඊයේ පැවති තරගයෙන් ශ්‍රී ලංකාව ජයගනු ලැබුවේ 55 ට 53 ක් ලෙසයි.\nලෝක ශූරතා දැල්පන්දු තරගාවලිය මේ මස 28 වනදා දකුණු අප්‍රිකාවේ කේප් ටවුන් හිදී ආරම්භවීමට නියමිතයි.\nපළමු දිනයේදී ආසියානු දැල් පන්දු ශූර ශ්‍රී ලංකා කණ්ඩායම සහ ජැමෙයිකාව තරග වදිනු ඇති.",
       "URL": "https://www.hirunews.lk/sports/342084/ශ්‍රී-ලංකා-දැල්පන්දු-කණ්ඩායමට-පුහුණු-තරගයකින්-ජය",
       "Category": "Sports",
       "Parent URL": "https://www.hirunews.lk/sports/all-news.php?pageID=9"
}