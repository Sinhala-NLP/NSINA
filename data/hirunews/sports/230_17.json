{
       "Source": "hirunews",
       "Timestamp": "Monday, 21 May 2018 - 11:45",
       "Headline": "මුම්බායි පිලේ ජයග්‍රහණය පරාජයට දෙසට දෝලනය කළ සුපිරි උඩපන්දුව",
       "News Content": "ඉන්දීය ප්‍රිමියර් ලීග් තරගාවලියේ ප්‍රබල කණ්ඩායමක් ලෙස සැලකෙන මහේල ජයවර්ධන ප්‍රධාන පුහුණුකරු ලෙස කටයුතු කරන මුම්බායි ඉන්දියන්ස් කණ්ඩායමට මේ වසරේ දී අවසන් වටයට සුදුසුකම් නොලබාම තරගයෙන් ඉවත්වීමට සිදුවුණා.\nමුම්බායි පිලට එරෙහිව ඊයේ (20) පැවති තරගය දිල්ලි ඩෙයාර් ඩෙවිල්ස් කණ්ඩායම ජය ගනු ලැබුවේ ලකුණු 11කින්.\nකාසියේ වාසිය දිනා පලමු පන්දුවට පහරදුන් දිල්ලි කණ්ඩායම නියමිත පන්දුවාර 20 අවසානයේ කඩුලූ 4ක් දැවී 174ක් ලබා ගත්තා.\nමුම්බායි පිළට පන්දු වාර 19යි පන්දු 3කදී සියලූ දෙනා දැවී ලබා ගත හැකි වූයේ ලකුණු 163ක් පමණයි.\nමෙම තරඟයේදී දිල්ලි ක්‍රීඩකයින් දෙදෙනෙක් වන ග්ලේන් මැක්ස්වෙල් සහ ට්‍රේන්ඩ් බෝල්ට් එක්ව විශිෂ්ඨ උඩපන්දුවක් රැකගත් ආකාරය පිළිබඳව බොහෝ දෙනෙකුගේ අවදානය යොමු වුණා.\nලකුණු 07ක් ලබාගෙන සිටි මුම්බායි පිතිකරු කරන් පොලාඩ් එල්ල කරන වේගවත් පහරක් හතරේ සිමාව ආසන්නයේ පන්දු රකිමින් සිටි මැක්ස්වෙල් දිවවිත් රැකගනු ලබනවා.\nකෙසේ වෙතත් මැක්ස්වෙල් විසින් උඩ පන්දුව රැකගත්තද ඔහු දිව ආ වේගය පාලනය කර ගැනීමට නොහැකිව හතරේ සීමාව තුලට ඔහු ඇදී යනවා.\nඑහිදී ඔහු තමන් විසින් රැකගත් උඩපන්දුව නැවත ක්‍රීඩා පිටිය දෙසට යොමුකරන අතර එම  අවස්ථාවේ මැක්ස්වෙල් අසලට පැමිණ සිටි බෝල්ට් විසින් එය සුරැකිව රැකගනු ලබනවා.\nප්‍රවේගකාරී පිතිකරුවෙක් වන පොලාඩ්ගේ එම දැවීයාම මුම්බායි ඉන්දියන්ස් පරාජයට වැඩි වශයෙන් බලපෑ බවයි විස්තර විචාරකයින් පවසා සිටියේ.\nඑම අවස්ථාව පහතින්..\nrnrn\\r\\n\n\\r\\nrnrn",
       "URL": "https://www.hirunews.lk/sports/191218/මුම්බායි-පිලේ-ජයග්‍රහණය-පරාජයට-දෙසට-දෝලනය-කළ-සුපිරි-උඩපන්දුව",
       "Category": "Sports",
       "Parent URL": "https://www.hirunews.lk/sports/all-news.php?pageID=230"
}