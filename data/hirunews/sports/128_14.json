{
       "Source": "hirunews",
       "Timestamp": "Saturday, 23 November 2019 - 12:57",
       "Headline": "ආසියාවේ රග්බි සුදුස්සන් තෝරා ගැනීමේ තරඟයට ශ්‍රී ලංකාව අද මුහුණ දෙයි",
       "News Content": "2020 ටෝකියෝ ඔලිම්පික් තරගාවලියට ආසියාවේ සුදුස්සන් තෝරා ගැනීම සඳහා දකුණු කොරියාවේ ඉන්චොන් හි පැවැත්වෙන සත් සාමාජික රග්බි තරගාවලියේ තරඟ දෙකකට ශ්‍රී ලංකාව අද මුහුණ දෙනවා.\nමෙම දෙදින තරගාවලියේදී ශ්‍රී ලංකාව අද මුලින්ම තරඟ වදින්නේ ඇෆ්ගනිස්ථානය සමඟයි.\nඑම තරඟය ශ්‍රී ලංකා වේලාවෙන් පස්වරු 3.30ට ආරම්භ වන අතර, සත් කාරක දකුණු කොරියානු පිළ සහ ශ්‍රී ලංකාව අතර තරඟය පස්වරු 6.30ට ආරම්භ වනු ඇති.\nකාණ්ඩ 3ක් යටතේ පැවැත්වෙන තරගාවලියේ ජයග්‍රාහී කණ්ඩායම ජපානය සමඟ ටෝකියෝ ඔලිම්පික් තරගාවලියේ සත් සාමාජික රග්බි ඉසව්ව සඳහා සුදුසුකම් ලබනු ඇති.",
       "URL": "https://www.hirunews.lk/sports/228809/ආසියාවේ-රග්බි-සුදුස්සන්-තෝරා-ගැනීමේ-තරඟයට-ශ්‍රී-ලංකාව-අද-මුහුණ-දෙයි",
       "Category": "Sports",
       "Parent URL": "https://www.hirunews.lk/sports/all-news.php?pageID=128"
}