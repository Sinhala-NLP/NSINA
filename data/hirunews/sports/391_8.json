{
       "Source": "hirunews",
       "Timestamp": "Thursday, 18 August 2016 - 9:02",
       "Headline": "මීටර් 200 කාන්තා ධාවන තරඟයේ රන් පදක්කම ජැමෙයිකාවට",
       "News Content": "රියෝ ඔලිම්පික් උළෙලේ මීටර් 200 කාන්තා ධාවන ඉසව්වේ රන් පදක්කම දිනාගැනීමට ජැමෙයිකාවේ එලෙන් තොම්සන් සමත්වුණා.\nඇය ඒ සඳහා තත්පර 21.78 කාලයක් වාර්තා කළා.\nමීටර 100 ධාවන ඉසව්වේ රන් පදක්කමද හිමිකරගනු ලැබුවේ මැය විසින්.\nමීටර 200 කාන්තා ධාවන ඉසව්වේ රිදී පදක්කම දිනාගැනීමට සමත්වූයේ නෙදර්ලන්තයේ චැප්නි ෂිපර්ස් විසින්.\nඇය වාර්තා කළ කාලය තත්පර 21.91 ක්.\nඇමරිකාවේ ටෝරි බොවී ලෝකඩ පදක්කම දිනාගත් අතර ඇය එම ඉසව්ව නිම කිරීමට තත්පර 22.15 කාලයක් ගත කළා.\nමේ අතර මීටර 100 කාන්තා කඩුලු මතින් දිවීමේ රන්, රිදී සහ ලෝකඩ පදක්කම් තුනම දිනාගැනීමට ඇමරිකාව සමත්වුණා.",
       "URL": "https://www.hirunews.lk/sports/140881/මීටර්-200-කාන්තා-ධාවන-තරඟයේ-රන්-පදක්කම-ජැමෙයිකාවට",
       "Category": "Sports",
       "Parent URL": "https://www.hirunews.lk/sports/all-news.php?pageID=391"
}