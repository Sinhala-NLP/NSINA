{
       "Source": "hirunews",
       "Timestamp": "Friday, 05 August 2016 - 10:57",
       "Headline": "රංගන හේරත් වාර්තාවක් තබමින් ඔස්ට්‍රේලියාව අසරණ කරයි",
       "News Content": "සංචාරක ඔස්ට්‍රේලියා කණ්ඩායම සහ ශ්‍රී ලංකාව අතර දෙවන ටෙස්ට් ක්‍රිකට් තරගයේ දෙවන දිනය ගාල්ල ජාත්‍යන්තර ක්‍රීඩාංගණයේදී දැන් ක්‍රියාත්මකයි.\nමේවන විට පළමු ඉනිම වෙනුවෙන් පන්දුවට පහරදෙමින් සිටින ඔස්ට්‍රේලියාව කණ්ඩායම කඩුලු 8 ක් දැවී ලබාසිටින ලකුණු සංඛ්‍යාව 89 ක්.\nඩේවිඩ් වෝනර් ලකුණු 42 යි.\nඋස්මන් කවාජා 11 යි.\nරංගන හේරත් කඩුලු 4 යි.\nඑහිදී ඔහු කඩුලු ත්‍රිත්වයක් ද ලබාගත්තා.\nඒ මිචෙල් ස්ටක්, ඇඩම් වොජස් සහ පීටර් නෙවිල්ගේ කඩුලු බිඳහෙලමින්.\nඒ අනුව ටෙස්ට් තරගයකදී කඩුලු  ත්‍රිත්වයක් ලබාගත් දෙවන ශ්‍රී ලාංකික ක්‍රීඩකයා ලෙසට රංගන හේරත් වාර්තා අතරට එක්වනවා.\nමීට පෙර ටෙස්ට් තරගයකදී කඩුලු ත්‍රිත්වයක් වාර්තා කර තිබුනේ නුවන් සොයිසායි.\nඒ 1999දී සිම්බාබ්වේ කණ්ඩායමට එරෙහිවයි.\nමේ අතර ලෝකයේ ටෙස්ට් තරඟයකදී කඩුලු ත්‍රිත්වයක් 42 වන අවස්ථාවද මෙයයි.\nපන්දු යැවීමේදී දිල්රුවන් පෙරේරා කඩුලු 2 ක් සහ විශ්ව ප්‍රනාන්දු එක් කඩුල්ල බැගින් බිඳහෙලුවා.\nමෙම තරගයේ ශ්‍රී ලංකා පළමු ඉනිම සියලුදෙනා දැවී 281 යි.",
       "URL": "https://www.hirunews.lk/sports/139873/රංගන-හේරත්-වාර්තාවක්-තබමින්-ඔස්ට්‍රේලියාව-අසරණ-කරයි",
       "Category": "Sports",
       "Parent URL": "https://www.hirunews.lk/sports/all-news.php?pageID=396"
}