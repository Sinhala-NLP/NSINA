{
       "Source": "hirunews",
       "Timestamp": "Sunday, 01 September 2019 - 8:41",
       "Headline": "මාලිංග වාර්තාවක් අභියස",
       "News Content": "ශ්‍රී ලංකාව සහ නවසීලන්තය අතර විස්සයි විස්ස තරගාවලිය පල්ලෙකැලේ ජාත්‍යන්තර ක්‍රීඩාංගණයේදී අද ආරම්භ වනවා.\nශ්‍රී ලංකාව පසුගිය විස්සයි විස්ස ජාත්‍යන්තර තරග 9 න් අටකින්ම පරාජයට පත්වූ අතර, නවසීලන්තය පසුගිය තරග හතරෙන් තුනක්ම ජයග්‍රහණය කරනු ලැබුවා.\nදෙරට අතර ටෙස්ට් ක්‍රිකට් තරගාවලිය ජය පරාජයෙන් තොරව අවසන් වීමෙන් පසු කණ්ඩායම් දෙකම පන්දුවාර 20 ක්‍රිකට් තරගාවලියට එක්වන්නේ  වෙනස්කම් රැසක්ද සමගින්.\nශ්‍රී ලංකාව අවසන් වරට සහභාගී වූ දකුණු අප්‍රිකාව සමග පන්දුවාර 20 ක්‍රිකට් තරගාවලියට එක්ව සිටි ක්‍රීඩකයින් නව දෙනෙකුම මෙවර සංචිතයට ඇතුලත්ව\nනොමැති අතර වනිදු හසරංග සහ ලහිරු මදුසංඛ පළමු වරට ශ්‍රී ලංකා සංචිතයට කැඳවා තිබෙනවා.\nලබන වසරේ ඕස්ට්‍රේලියාවේ පැවැත්වෙන පන්දුවාර 20 ලෝක කුසලාන ක්‍රිකට් තරගාවලිය ඉලක්ක කර ගනිමින් කල්තියා ක්‍රීඩකයින් හදුනා ගැනීම මෙම\nතරගාවලියේ පටන් සිදුවනවා.\nලෝක කුසලානය ඉලක්ක කරගනිමින් ශ්‍රී ලංකා කණ්ඩායම මෙහෙයවීමේ වගකීම උරදරා සිටින නායක ලසිත් මාලිංග මෙම තරගාවලියට එක්වන්නේ පන්දුවාර 20 ක්‍රිකට් තරග බිමේ කඩුලු 100 පසුකල පළමු ක්‍රීඩකයා වීමේ වාර්තාව අභියස සිටිමිනුයි.\nමෙම තරගාවලියේදී තවත් කඩුලූ 3 ක් ලබාගතහොත් ශ්‍රී ලංකා විස්සයි විස්ස පිලේ නායක ලසිත් මාලිංග විස්සයි විස්ස ජාත්‍යන්තර කඩුලූ 100 ලැබූ ප්‍රථම ක්‍රීඩකයා බවට පත්වනු ඇති.\nඔහු පුහුණු සැසියේදී තම වේග පන්දු භූමිකාව අමතක කරමින් දඟ පන්දු යවන්නෙකු ලෙස කටයුතු කළේ ශ්‍රී ලංකා ක්‍රීඩකයින්ටද නැවුම් අත්දැකීමක් එක්\nකරමින්.\nපල්ලෙකැලේ ක්‍රීඩාංගනය අවට ප්‍රදේශයට යහපත් කාලගුණ තත්ත්වයක් පවතින බව අප වාර්තාකරුවන් සඳහන් කළා.\nශ්‍රී ලංකාව සහ නවසීලන්තය අතර පළමු පන්දුවාර 20 ක්‍රිකට් තරගය පස්වරු 7ට ආරම්භ වීමට නියමිතයි.",
       "URL": "https://www.hirunews.lk/sports/223360/මාලිංග-වාර්තාවක්-අභියස",
       "Category": "Sports",
       "Parent URL": "https://www.hirunews.lk/sports/all-news.php?pageID=142"
}