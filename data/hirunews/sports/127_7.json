{
       "Source": "hirunews",
       "Timestamp": "Sunday, 01 December 2019 - 8:34",
       "Headline": "සාග් ක්‍රීඩා උළෙල අද ආරම්භ වේ",
       "News Content": "13 වන සාග් හෙවත් දකුණු ආසියානු ක්‍රීඩා උළෙල නේපාලයේ කත්මන්ඩු නුවර පොකාරා හිදී අද ආරම්භ වනවා.\nසමාරම්භක උත්සවය අද පස්වරු 5 ට කත්මන්ඩු - දෂරත් ක්‍රීඩාංගණයේදී ආරම්භවීමට නියමිතයි. දින 10 ක් පුරා පැවැත්වෙන සාග් ක්‍රීඩා උළෙලේ වොලිබෝල් තරග පසුගිය බදාදා ආරම්භ වුණා.\nඑහිදී මාලදිවයින පැරදවූ ශ්‍රී ලංකා පිරිමි වොලිබෝල් කණ්ඩායම පාකිස්ථානය සමඟ ඊයේ පැවති තරගයෙන් තරග වට තුනට එකක් ලෙස පරාජයට පත්වුණා.\nකෙසේ නමුත් ශ්‍රී ලංකා පිල අවසන් පූර්ව වටයට සුදුසුකම් ලැබූ අතර, ඒ අනුව අද ඉන්දියාව සමඟ තරග වැදීමට නියමිතයි. පාකිස්ථානය, බංග්ලාදේශය සමඟ අද පැවැත්වෙන අනෙක් අවසන් පූර්ව තරගයට සහභාගිවනු ඇති.",
       "URL": "https://www.hirunews.lk/sports/229328/සාග්-ක්‍රීඩා-උළෙල-අද-ආරම්භ-වේ",
       "Category": "Sports",
       "Parent URL": "https://www.hirunews.lk/sports/all-news.php?pageID=127"
}