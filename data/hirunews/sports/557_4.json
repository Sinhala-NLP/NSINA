{
       "Source": "hirunews",
       "Timestamp": "Sunday, 20 January 2013 - 15:54",
       "Headline": "ශ්‍රී ලංකා -  ඕස්ට්‍රේලියා 4 වන තරගය අත්හැර දමයි.",
       "News Content": "සිඞ්නි ක්‍රිකට් ක්‍රීඩාංගණයේ අද (20) පැවැත්වුණු ශ්‍රී ලංකා -  ඕස්ට්‍රේලියා  සිව්වන එක්දින තරඟය අයහපත් කාලගුණය හේතුවෙන් අතහැර දැමුණා. කාසියේ වාසිය දිනා මුලින්ම පන්දුවට පහරදුන්  ඕස්ට්‍රේලියානු කණ්ඩායම නියමිත පන්දු වාර 50 තුළදී කඩුලූ 9 ක් දැවී ලකුණු 222 ක් ලබාගත්තා. පන්දු යැවීමේදී නුවන් කුලසේකර ලකුණු 30 කට කඩුලූ 3 ක් බිඳ හෙලූ අතර ලසිත් මාලිංග, තිසර පෙරේරා සහ රංගන හේරත් කඩුලූ දෙක බැගින් ලබාගත්තා.  ඕස්ට්‍රේලියානු කණ්ඩායම වෙනුවෙන් ඬේවිඞ් වෝනර් ලකුණු 60 ක් රැස් කළ අතර අවසන් පන්දු වාර කිහිපය තුළදී ප්‍රවේගකාරී පිති හරඹයක  නිරතවූ මිචෙල් ස්ටාක් නොදැවී ලබාගත් ලකුණු සංඛ්‍යාව 52 ක්.\nශ්‍රී ලංකා කණ්ඩායම ලකුණු 223ක ජයග්‍රාහී ඉලක්කයක් හඹා යාම සඳහා පිටියට පිවිසියත් 4 වන පන්දු වාරය ක්‍රියාත්මක වද්දී තරගයට වර්ෂාවෙන් බාධා එල්ල වුණා. ඒ වන විට ශ්‍රී ලංකා ආරම්භක පිතිකරුවන් ලකුණු 14ක් ලබා සිටියා. ක්‍රීඩාංගණය දැඩි ලෙස තෙතබරිත වී තිබීම හේතුවෙන් තරගය පැවැත්වීමට නොහැකි තත්ත්වයක් පැවතුණ අතර ඒ අනුවයි එය අතහැර දැමීමට තීරණය කෙරුණේ. මේ අනුව තරග 5කින් සමන්විත එක්දින තරගාවලියේ තරග 2ට 1ක් ලෙස තවදුරටත් පෙරමුණේ පසුවන්නේ ශ්‍රී ලංකා කණ්ඩායමයි. දෙරට 5 වන සහ අවසන් එක්දින තරගය ලබන බදාදා හෝබාට් හිදී පැවැත්වීමට නියමිතයි.",
       "URL": "https://www.hirunews.lk/sports/51785/ශ්‍රී-ලංකා-ඕස්ට්‍රේලියා-4-වන-තරගය-අත්හැර-දමයි",
       "Category": "Sports",
       "Parent URL": "https://www.hirunews.lk/sports/all-news.php?pageID=557"
}