{
       "Source": "hirunews",
       "Timestamp": "Saturday, 31 October 2020 - 8:00",
       "Headline": "රාජස්ථාන් රෝයල් කණ්ඩායමට කඩුලු 7ක ජයක්",
       "News Content": "ඉන්දීය ප්‍රිමියර් ලීග් තරඟාවලියේ අබුඩාබි හි ඊයේ(31) පැවති තරඟයෙන් කිංග්ස් ඉලෙවන් පන්ජාබ් කණ්ඩායම පරදවා කඩුලු 7ක ජයක් ලබාගැනීමට රාජස්ථාන් රෝයල් කණ්ඩායම සමත්වුණා.\nතරගයේ පළමුව පන්දුවට පහරදුන් කිංග්ස් ඉලෙවන් පන්ජාබ් කණ්ඩායම කඩුලු 4ට ලකුණු 185ක් රැස් කළා.\nරාජස්ථාන් කණ්ඩායම තරඟයේ 17 වන පන්දු වාරයේ තුන් වන පන්දුවේදී සිය ජයග්‍රහණය වාර්තා කළේ කඩුලු තුනක් පමණක් දැවී තිබියදියි.\nතරඟයේ වීරයා බෙන් ස්ටොක්.\nමෙම තරඟයේදී කිංග්ස් ඉලෙවන් පන්ජාබ් කණ්ඩායම නියෝජනය කරන බටහිර ඉන්දීය කොදෙව් ක්‍රීඩක ක්‍රිස් ගේල් ලකුණු 99ක් ලබා ගත් අතර, ඊට හයේ පහර 8ක් සහ හතරේ පහර 6ක් ඇතුළත්.\nඊයේ තරඟයත් සමඟ පන්දු වාර 20 තරඟ ඉතිහාසයේ හයේ පහර 1000ක් එල්ල කරනු ලැබූ පළමු ක්‍රීඩකයා ලෙස ඉතිහාසයට එක්වීමට ද ක්‍රිස් ගේල් සමත් වුණා.",
       "URL": "https://www.hirunews.lk/sports/253687/රාජස්ථාන්-රෝයල්-කණ්ඩායමට-කඩුලු-7ක-ජයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=80"
}