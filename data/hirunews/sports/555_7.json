{
       "Source": "hirunews",
       "Timestamp": "Wednesday, 30 January 2013 - 19:38",
       "Headline": "හෂාන් තිලකරත්න තේරීම් කමිටුවට.",
       "News Content": "හිටපු ටෙස්ට් ක්‍රිකට් නායක හෂාන් තිලකරත්න ක්‍රිකට් තේරීම් කමිටුවේ පූර්ණකාලීන සාමාජිකයෙකු ලෙස ක්‍රීඩා අමාත්‍ය මහින්දානන්ද අලූත්ගම විසින් අද පත්කරනු ලැබුවා. සනත් ජයසූරියගේ සභාපතිත්වයෙන් යුත් නව ක්‍රිකට් තේරීම් කමිටුවේ සාමාජිකයින් 4 දෙනෙකු පසුගිය සඳුදා පත් කළා. ඉන් පූර්ණ කාලීන ක්‍රිකට් තේරීම් කමිටු සාමාජිකයෙකු වශයෙන් කටයුතු කළ නොහැකි බව පවසා හේමන්ත වික්‍රමරත්න සිය සාමාජිකත්වයෙන් ඉල්ලා අස්වුණා. එම පුරප්පාඩුව සඳහා හෂාන් තිලකරත්න තේරීම් කමිටුවට පත් කළ බවයි ක්‍රීඩා අමාත්‍යාංශය සඳහන් කළේ.",
       "URL": "https://www.hirunews.lk/sports/52437/හෂාන්-තිලකරත්න-තේරීම්-කමිටුවට",
       "Category": "Sports",
       "Parent URL": "https://www.hirunews.lk/sports/all-news.php?pageID=555"
}