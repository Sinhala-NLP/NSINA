{
       "Source": "hirunews",
       "Timestamp": "Sunday, 27 January 2013 - 18:42",
       "Headline": "අවසන් තරගයේ ජය එංගලන්තයට.",
       "News Content": "ඉන්දියාව සමග පැවැති 5 වන සහ අවසාන එක්දින තරගයෙන් කඩුලූ 7ක ජයක් ලැබීමට සංචාරක එංගලන්ත පිළ අද (27) සමත් වුණා. කාසියේ වාසිය දිනූ එංගලන්තය පළමුවෙන් පන්දුවට පහර දෙන ලෙස ඉන්දියාවට ආරාධනා කළ අතර ඉන්දීය පිළේ සියලූ ක්‍රීඩකයන් 50  වන පන්දු වාරයේදී දැවී ගියේ ලකුණු 226කටයි. එහිදී සුරේෂ් රයිනා ලකුණු 83ක් රැස් කළා. ටිම් බ්‍රෙන්සන් ඉන්දීය කඩුලූ 4ක් බිද හෙලූවා. පිළිතුරු වශයෙන් එංගලන්තය 48 වන පන්දු වාරයේ දී කඩුලූ 3ක් දැවී ලකුණු 227ක් ලබමින් තරගයේ ජය හිමි කර ගත්තා. ඉයන් බෙල් නොදැවී ලකුණු 113යි. හිමාල අඩවිය ආසන්නයේ හිමාචල් ප්‍රදේශ් ප්‍රාන්තයේ ධර්මසාලා නුවර පැවැති පළමු ජාත්‍යන්තර ක්‍රිකට් තරගය ද මෙයයි. අද (27) තරගයෙන් එංගලන්ත පිළ ජය  ලැබූව ද ජයග්‍රහණ 3ට 2ක් ලෙස තරගාවලියේ ජය හිමි වන්නේ ඉන්දියාවටයි.",
       "URL": "https://www.hirunews.lk/sports/52236/අවසන්-තරගයේ-ජය-එංගලන්තයට",
       "Category": "Sports",
       "Parent URL": "https://www.hirunews.lk/sports/all-news.php?pageID=556"
}