{
       "Source": "hirunews",
       "Timestamp": "Sunday, 13 December 2015 - 19:31",
       "Headline": "ක්‍රීඩා සංගම් සහ සම්මේලන නිළවරණය ජනවාරි 1",
       "News Content": "ක්‍රීඩා අමාත්‍යාංශයේ ලියාපදිංචි ක්‍රීඩා සංගම් සහ සම්මේලනවල නිළවරණ ලබන ජනවාරි 1 වන දා සිට මාර්තු 31 වන දා දක්වා පැවැත්වීමට කටයුතු යොදා ඇති බව ක්‍රීඩා අමාත්‍යාංශය ප්‍රකාශ කළා.\nජාතික ක්‍රීඩා පනතේ සංශෝධිත නිළවරණ ව්‍යවස්ථාවට අනුව මෙවර නිළවරණ පැවැත්වීමට උත්සාහ කරන බවයි ක්‍රීඩා අධ්‍යක්ෂ ජනරාල් කේ.ඞී.එස්. රුවන් චන්ද්‍ර ප්‍රකාශ කළේ.\nකෙසේ නමුත්, මෙවර නිළවරණ පැවැත්වීමට නියමිතව ඇත්තේ 2013 ක්‍රීඩා නිළවරණ ව්‍යවස්ථා සංශෝධනය යටතේයි. එහෙත් ඉදිරි තුන්මස තුළ කවර ක්‍රීඩා සම්මේලනවල නිළවරණ පවත්වන්නේ ද යන්න පිළිබදව මේ දිනවල සාකච්ඡා කරන බව ඔහු වැඩිදුරටත් ප්‍රකාශ කළා.",
       "URL": "https://www.hirunews.lk/sports/121973/ක්‍රීඩා-සංගම්-සහ-සම්මේලන-නිළවරණය-ජනවාරි-1",
       "Category": "Sports",
       "Parent URL": "https://www.hirunews.lk/sports/all-news.php?pageID=436"
}