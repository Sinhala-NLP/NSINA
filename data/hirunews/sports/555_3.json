{
       "Source": "hirunews",
       "Timestamp": "Friday, 01 February 2013 - 8:04",
       "Headline": "ඉන්දීය කාන්තාව ජයගනී.",
       "News Content": "ඉන්දියාවේ - මුම්බායි නුවර පැවැත්වෙන ලෝක කුසලාන කාන්තා ක්‍රිකට් තරගාවලියේ පළමු තරගය ජයග්‍රහණය කිරීමට සත්කාරක ඉන්දීය කාන්තා කණ්ඩායම ඊයේ සමත්වුණා. බටහිර ඉන්දීය කොදෙව් කාන්තා කණ්ඩායම සමග ඊයේ (31) පැවති පළමු තරගයේ මුලින්ම පන්දුවට පහර දුන් ඉන්දීය කණ්ඩායම නියමිත පන්දුවාර 50 අවසානයේ කඩුලූ 6 ක් දැවී ලකුණු 284 ක් රැස් කළා. ඉන් අනතුරුව පිළිතුරු ඉනිම ක්‍රීඩා කළ බටහිර ඉන්දීය කොදෙව් කාන්තා ක්‍රිකට් කණ්ඩායමට පන්දුවාර 44 යි පන්දු 3 ක් අවසානයේ සියලූදෙනා දැවී ලබාගත හැකිවූයේ ලකුණු 179 ක් පමණි. මේ අතර තරගාවලියේ ශ්‍රී ලංකා කාන්තා කණ්ඩායම සහභාගි වන පළමු තරගය අද එංගලන්තය සමග මුම්බායිහිදී පැවැත්වීමට නියමිතයි.",
       "URL": "https://www.hirunews.lk/sports/52519/ඉන්දීය-කාන්තාව-ජයගනී",
       "Category": "Sports",
       "Parent URL": "https://www.hirunews.lk/sports/all-news.php?pageID=555"
}