{
       "Source": "hirunews",
       "Timestamp": "Saturday, 27 July 2019 - 12:07",
       "Headline": "විස්සයි විස්ස ලෝක කුසලානයේදී මාලිංගගේ බලාපොරොත්තුව",
       "News Content": "ශ්‍රී ලංකාවෙන් බිහිවූ සුපිරි වේග පන්දු යවන්නෙක් වන ලසිත් මාලිංග,  ඊයේ ජාත්‍යන්තර එක්දින ක්‍රිකට් පිටියට සමුදුන්නේ කොළඹ ආර්. ප්‍රේමදාස ක්‍රීඩාංගනයේ පැවති ශ්‍රී ලංකා - බංගලාදේශ පළමු එක්දින තරඟයෙන් පසුවයි.\nමාලිංග වෙනුවෙන් පැවති සමුදීමේ උත්සවයෙන් අනතුරුව සාම්ප්‍රදායිකව පැවැත්වෙන මාධ්‍ය හමුවට ඔහු එක්වුණා.\nඑම මාධ්‍ය හමුවේදී මාධ්‍යවේදීන් නැගු ප්‍රශ්නවලට පිළිතුරු දෙමින්, මාලිංග පැවසුවේ එක්දින පිටියේ සමුදීමේ තරඟයට පැමිණි සියලු ප්‍රේක්ෂකයින්ට හා හිතවතුන්ට තමාගේ ස්තුතිය පුද කරන බවයි.\nඑහිදී වැඩිදුරටත් අදහස් දැක්වූ මාලිංග, විස්සයි විස්ස ලෝක කුසලාන තරඟ ජයග්‍රහණය කිරීම සඳහා සැලැස්මක් තමන් සතුව ඇති බවද සඳහන් කළා.\nඑමෙන්ම, ජාතික කණ්ඩායමට වේග පන්දු යවන්නන් බිහි කරගන්නා ආකාරය ගැනත්, මාලිංග මේ මාධ්‍ය හමුවේදී අදහස් දැක්වුවා.",
       "URL": "https://www.hirunews.lk/sports/221127/විස්සයි-විස්ස-ලෝක-කුසලානයේදී-මාලිංගගේ-බලාපොරොත්තුව",
       "Category": "Sports",
       "Parent URL": "https://www.hirunews.lk/sports/all-news.php?pageID=147"
}