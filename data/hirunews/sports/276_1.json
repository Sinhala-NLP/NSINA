{
       "Source": "hirunews",
       "Timestamp": "Tuesday, 05 December 2017 - 19:47",
       "Headline": "ශ්‍රී ලංකාව 31/3",
       "News Content": "ශ්‍රී ලංකාව සහ ඉන්දියාව අතර පැවැත්වෙන තුන්වන සහ අවසන් ටෙස්ට් තරගයේ 4 වන දිනය අදයි. අද තරගය නිමාවනවිට දෙවන ඉනිම සඳහා ලකුණු 410 ක ජයග්‍රාහී ඉලක්කයක් හඹා යන ශ්‍රී ලංකා කණ්ඩායම දෙවන ඉනිම වෙනුවෙන් කඩුලූ 3 ක් දැවී ලකුණු 31 ක් ලබා සිටියා.\nශ්‍රී ලංකා  පළමු ඉනිම ලකුණු 373 කට සීමා වූ අතර, ඉන්දියාව පළමු ඉනිම වෙනුවෙන් කඩුලූ 7 කට රැස් කළ ලකුණු සංඛ්‍යාව 536ක්.\nඉන්දියාව කඩුලූ 5 කට ලකුණු 246 ක් ලබා සිටියදී සිය දෙවන ඉනිම අද අත්හිටවනු ලැබුවා.\nමේ අතර අනුමැතියකින් තොරව ඉන්දියාව බලා පිටත්වීමට ගොස් යළි කැඳවූ එක්දින සංචිතයේ ක්‍රීඩකයින් 9 දෙනාට ක්‍රීඩා අමාත්‍ය දයාසිරි ජයසේකර අනුමැතිය ලබාදී තිබෙනවා.\nතිසර පෙරේරාගේ නායකත්වයෙන් යුත් 15 දෙනෙකුගෙන් යුත් එක්දින සංචිතයක් ක්‍රිකට් ආයතනය ඊයේ ප්‍රකාශයට පත් කළා.\nඑම සංචිතයෙන් දිනේෂ් චන්දිමාල් සහ මිලින්ද සිරිවර්ධන ඉවත් කර තිබූ අතර අසේල ගුණරත්න, සචිත් පතිරණ, ධනුෂ්ක ගුණතිලක සහ චතුරංගද සිල්වා ඊට එක්කර තිබුණා.\nක්‍රීඩකයන් 9 දෙනෙකු ඊයේ රාත්‍රියේ ඉන්දියාව බලා පිටත්ව යාම සඳහා කටුනායක ගුවන්තොටුපළ වෙත පැමිණ සිටි නමුත් ක්‍රීඩා අමාත්‍යවරයාගේ අනුමැතිය නොලැබීම නිසා ආපසු හැරී ගොස් ඇති බවයි වාර්තා වූයේ.",
       "URL": "https://www.hirunews.lk/sports/177676/ශ්‍රී-ලංකාව-31-3",
       "Category": "Sports",
       "Parent URL": "https://www.hirunews.lk/sports/all-news.php?pageID=276"
}