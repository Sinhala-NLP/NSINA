{
       "Source": "hirunews",
       "Timestamp": "Thursday, 27 August 2015 - 19:44",
       "Headline": "ලංකාවේ බලවත්ම ක්‍රීඩකයා අර්ජුන - මුරලි",
       "News Content": "ශ්‍රී ලංකාවේ මෙතෙක් බිහිවූ බලවත්ම ක්‍රීඩකයා හිටපු ශ්‍රී ලංකා ක්‍රිකට් නායක අර්ජුන රණතුංග බව සුපිරි දඟ පන්දු යවන ක්‍රීඩක මුත්තයියා මුරලිදරන් පවසනවා. ඉන්දියාවේ එන්.ඞී.ටී.වී ප්‍රවෘත්ති සේවය සමඟ කුමාර සංගක්කාර පිළිබඳව සාකච්ඡාවකට එක්වෙමිනුයි ඔහු මේ බව සඳහන් කර ඇත්තේ. සංගක්කාරට එම තත්ත්වයට පැමිණිමට තවත් කාලයක් ගතවනු ඇති බව මුත්තයියා මුරලිදරන් එහිදී පෙන්වා දී තිබෙනවා.\n1996 ලෝක කුසලානය දිනා ගැනීම බුද්ධිමත් විචාරශීලි සහ ආක්‍රමණශීලී නායකත්වයක් පවත්වා ගැනීම මෙන්ම, ක්‍රීඩකයින්ගේ මානසිකත්වය වර්ධනය කිරීම ඇතුළු කාරණා කිහිපයක් හේතුවෙන් අර්ජුන රණතුංග මෙරට බලවත්ම ක්‍රිකට් ක්‍රීඩකයා වන බවයි මුත්තයියා මුරලිදරන් එහිදී වැඩිදුරටත් සඳහන් කර ඇත්තේ. අර්ජුන බලගතුම ක්‍රීඩකයා ලෙස හැඳින්වීම කුමාර සංගක්කාරට කරන මදි පුංචිකමක් නොවන බව ද අවධාරණය කරන මුත්තයියා මුරලිදරන් පවසන්නේ සංගක්කාර පරිපූර්ණ ක්‍රීඩකයෙකු බවයි. කෙසේ වවුත් මෙරට බිහිවූ දක්ෂතම ක්‍රිකට් ක්‍රීඩකයා මහේල ජයවර්ධන බවයි මුත්තයියා මුරලිදරන් එහිදී වැඩිදුරටත් ප්‍රකාශ කර ඇත්තේ.",
       "URL": "https://www.hirunews.lk/sports/115594/ලංකාවේ-බලවත්ම-ක්‍රීඩකයා-අර්ජුන-මුරලි",
       "Category": "Sports",
       "Parent URL": "https://www.hirunews.lk/sports/all-news.php?pageID=454"
}