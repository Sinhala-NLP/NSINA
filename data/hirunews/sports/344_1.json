{
       "Source": "hirunews",
       "Timestamp": "Saturday, 25 March 2017 - 10:41",
       "Headline": "ඉල්ලා අස්වීමට ගිය ක්‍රිකට් කවුන්සිල සභාපති තීරණය වෙනස් කරයි",
       "News Content": "ජාත්‍යන්තර ක්‍රිකට් කවුන්සිල සභාපති ශෂාන්ක් මනෝහර් මහතා සිය ඉල්ලා අස්වීම කල්දැමීමට තීරණය කර තිබෙනවා.\nපසුගියදා ඔහු සිය ධුරයෙන් ඉල්ලා අස්වීමට තීරණය කර තිබුනේ පෞද්ගලික හේතුවක් මත එම තීරණය ගන්නා බව සඳහන් කරමින්.\nකෙසේවෙතත් එම තීරණය වෙනස් කර ගන්නා ලෙසට ලැබුනු ඉල්ලීම් හේතුවෙන් ජුනි මාසයේදී පැවැත්වෙන ජාත්‍යන්තර ක්‍රිකට් කවුන්සිලයේ වාර්ෂික සැසිවාරය තෙක් ධුරයේ රැඳී සිටීමටයි ශෂාන්ක් මනෝහර් මහතා තීරණය කර ඇත්තේ.\nපෞද්ගලික හේතුවක් මත ඉල්ලා අස්වන බවට ප්‍රකාශ කල ද මෙම තීරණයට වඩාත් බලපෑම් වී ඇත්තේ ජාත්‍යන්තර  ක්‍රිකට් කවුන්සිලයේ නව ව්‍යවස්ථාව බව ක්‍රිකට් පුවත් සේවා පෙන්වා දෙනවා.\nපසුගිය පෙබරවාරි මාසයේදී ගෙන ආ එම ව්‍යවස්ථාවට රටවල් 7 ක් ඡන්දය ප්‍රකාශ කල අතර ශ්‍රී ලංකාව සහ ඉන්දියාව විරුද්ධව ඡන්දය භාවිත කලා.\nසිම්බාබ්වේ එම ඡන්දයට පැමිණ සිටියේ නැහැ.",
       "URL": "https://www.hirunews.lk/sports/157680/ඉල්ලා-අස්වීමට-ගිය-ක්‍රිකට්-කවුන්සිල-සභාපති-තීරණය-වෙනස්-කරයි",
       "Category": "Sports",
       "Parent URL": "https://www.hirunews.lk/sports/all-news.php?pageID=344"
}