{
       "Source": "hirunews",
       "Timestamp": "Friday, 22 April 2016 - 7:45",
       "Headline": "හයිද්‍රාබාද් පිලට ජය",
       "News Content": "ඉන්දීය ප්‍රිමියර් ලීග් තරඟාවලියේ ඊයේ (21) පැවති තරගයකදී ගුජරාට් ලයන්ස් පිල පරදවා කඩුලූ 10 ක පහසු ජයක් ලැබීමට සන්රයිසස් හයිද්‍රාබාද් පිල සමත් වුණා.\nරාජ්කොට්හි පැවති එම තරගයේදී කාසියේ වාසිය දිනූ හයිද්‍රාබාද් පිල පළමුවෙන් පන්දුවට පහරදෙන ලෙස ගුජරාට් පිලට ආරාධනා කළ අතර ඔවුන්ට සිය පන්දුවාර 20 තුලදී කඩුලූ 8 ක් දැවී රැස් කළ හැකිවූයේ ලකුණු 135 ක් පමණයි. සුරේෂ් රයිනා ලකුණු 75 යි.\nහයිද්‍රාබාද් පිල 15 වන පන්දුවාරයේදී කිසිවෙකු නොදැවී ලකුණු 137 ක් ලබමින් තරගයේ ජය හිමිකර ගත්තා.\nඬේවිඞ් වෝනර් නොදැවී ලකුණු 74 ක් ලබා ගත් අතර, ශිකර් දවාන් නොදැවී ලකුණු 53 ක් රැස් කළා.",
       "URL": "https://www.hirunews.lk/sports/131424/හයිද්‍රාබාද්-පිලට-ජය",
       "Category": "Sports",
       "Parent URL": "https://www.hirunews.lk/sports/all-news.php?pageID=414"
}