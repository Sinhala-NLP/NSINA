{
       "Source": "hirunews",
       "Timestamp": "Monday, 25 September 2023 - 10:58",
       "Headline": "පාසල් වොලිබෝල් තරගාවලිය අවසන්",
       "News Content": "2023 වයස අවුරුදු 17 න් පහළ පාසල් වොලිබෝල් තරගාවලියේ බාලක ශූරතාව පන්නල ජාතික පාසලට හිමි වුණා. ඒ රුවන්වැල්ල රාජසිංහ මධ්‍ය මහා විද්‍යාලය තරග වට 3 ට එකක් ලෙස පරාජයට පත් කරමින්.\nඑම තරගාවලියේ බාලිකා අවසන් මහා තරගයේදී අම්පාර උහන තිස්සපුර විද්‍යාලය තරග වට තුනට දෙකක් ලෙස පරාජයට පත් කළ හුංගම විජයබා ජාතික පාසල එහි ශූරතාව හිමි කර ගත්තා.\nඑමෙන්ම වයස අවුරුදු 19 න් පහළ බාලක ශූරතාව සීදූව දවිසමර මහා විද්‍යාලයටත් එම වයස් කාණ්ඩයේ බාලිකා ශූරතාව කිරිඳිවැල වික්‍රමශීලා ජාතික පාසලටත් හිමි වුණා.\nතරගාවලිය දින දෙකක් පුරා පැවතියේ සුගතදාස ගෘහස්ථ ක්‍රීඩාංගණයේදීයි.",
       "URL": "https://www.hirunews.lk/sports/349319/පාසල්-වොලිබෝල්-තරගාවලිය-අවසන්",
       "Category": "Sports",
       "Parent URL": "https://www.hirunews.lk/sports/all-news.php?pageID=1"
}