{
       "Source": "hirunews",
       "Timestamp": "Thursday, 26 February 2015 - 12:55",
       "Headline": "සිංහයන්ගෙන් බංග්ලදේශයට ලකුණු 333ක අභියෝගයක්",
       "News Content": "ලෝක කුසලාන ක්‍රිකට් තරගාවලියේ බංග්ලාදේශ අතර පැවැති තරගයේ ශ්‍රී ලංකා පිතිකරුවන් ප්‍ර වේගකාරී පිතිහරඹයක නිරත වෙමින් නියමිත පන්දුවාර 50තුළ එක් කඩුල්ලක් පමණක් දැවී ලකුණු 332ක් රැස්කර ගැනීමට සමත් වුණා. එහිදී විශිෂ්ඨ පිතිහරඹයක නිරත වූ තිලකරත්න දිල්ශාන් ලකුණු 161ක් ලබාගැනීමට සමත් වූ අතර ඔහුගේ එම ලකුණු සංඛ්‍යාවට හතරේ පහර 22ක් ඇතුළත්. දිල්ශාන් එම ලකුණු සංඛ්‍යාව රැස්කළේ පන්දු 146ක් තුළදීයි. දිල්ශාන් අද දිනයේ රැස්කළේ තම එක්දින ක්‍රිකට් දිවියේ 21 වැනි එක්දින ශතකයයි. දිල්ශාන්ට ශක්තියක් වෙමින් අනෙක් අන්තයේ පන්දුවට පහරදුන් කුමාර් සංගක්කාර පන්දු 76ක් තුළදී වේගයත් ලකුණු 105ක් ලබාගැනීමට සමත්වුණා. සංගාගේ එම ලකුණු සංඛ්‍යාවට එක් හයේ පහරක් සහ හතරේ පහර 13ක් ද ඇතුළත්. සංගා අද වාර්තා කළේ තම එක්දින ක්‍රිකට් දිවියේ 22වැනි ශතකයයි. මීට අමතරව ලහිරු තිරිමාන්න අර්ධ ශතකයක් ද වාර්තා කිරීමට සමත් වුණා. ඒ අනුව බංග්ලාදේශ කණ්ඩායම තරගය ජයග්‍රහණය කිරීම සදහා ලකුණු 333ක් රැස්කර ගත යුතුයි.\nසංගාගේ පිතිහරඹය පහතින් බලන්න.....\nඩිල්ශාන්ගේ ප්‍රවේගකාරී පිතිහරඹය පහතින් බලන්න.....",
       "URL": "https://www.hirunews.lk/sports/104323/සිංහයන්ගෙන්-බංග්ලදේශයට-ලකුණු-333ක-අභියෝගයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=485"
}