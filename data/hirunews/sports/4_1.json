{
       "Source": "hirunews",
       "Timestamp": "Sunday, 10 September 2023 - 21:12",
       "Headline": "ඉන්දු පාකිස්ථාන තරගය නවතියි",
       "News Content": "ආසියානු කුසලාන ක්‍රිකට් තරගාවලියේ සුපිරි 4 වටයේ ඉන්දියාව සහ පාකිස්ථාන අතර අද (10) තරගය හෙට නැවත ක්‍රීඩා කිරීමට තීරණය කර තිබෙනවා.\nකොළඹ ප්‍රේමදාස ක්‍රීඩාංගනයට ඇද හැලුණු ධාරානිපාත වර්ෂාව හේතුවෙන් තරග විනිසුරුවන් තීරණය කළේ තරගය තවදුරටත් ක්‍රීඩා කිරීමට නොහැකි බවයි.\nඅද පස්වරු 8.30ට තරගය ඕවර් 34ක තරගයක් ලෙස පැවැත්වීමට තීරණය කර තිබුණද පසුව තරග විනිසුරුවන් ක්‍රීඩා පිටිය පරීක්ෂා කරන අවස්ථාවේදීද ඇද හැලුණු ධාරාණිපාත වර්ෂාව හමුවේ මෙම තීරණය ගත් බවයි වාර්තා වන්නේ.\nක්‍රීඩා පිටියට දිගින් දිගටම ඇඳ හැලුණු වර්ශාව නිසා ක්‍රීඩා පිටියේ තැනින් තැන වතුර රැදී තිබීම නිසා ක්‍රීඩා කිරීම තවදුරටත් සිදු කළ නොහැකි බවයි විනිසුරුවන් තීරණය කළේ.\nමෙම ආසියානු කුසලාන තරගාවලියේ ඉන්දියානු පකිස්ථානට පමණක් සීමා වුණ අතිරේක දිනයක් වෙන් කර ඇති බැවින් අද තරගය නතර වූ තැනින් හෙට පස්වරු 3.00 ට නැවත තරගය ආරම්භ වීමට නියමිතයි.\nමේ අනුව අද ක්‍රීඩා පිටියට පිවිසි ඉන්දියාව අද දවසේත් හෙට දවසේත් අනිද්දා ශ්‍රී ලංකාව සමගත් පිට පිට දින තුනක් ක්‍රීඩා කිරීමට නියමිතයි.\nඅද තරඟයේ කාසියේ වාසිය දිනූ පාකිස්ථානය පළමුව පන්දු රැකීමට තීරණය කළා.\nඒ අනුව පළමුව පන්දුවට පහරදුන් ඉන්දීය කණ්ඩායම වර්ෂාවට පෙර පන්දුවාර 24.1කදී කඩුලු 2ක් දැවී ලකුණු 147ක් ලබා ගත්තා.\nපන්දුවට පහරදීමේදී ඉන්දීය කණ්ඩායම වෙනුවෙන් රෝහිත් ෂර්මා හයේ පහර 4ක්, හතරේ පහර 6ක් ඇතුළුව ලකුණු 56ක් සහ ශුබ්මන් ගිල් හතරේ පහර 10ක් සමඟින් ලකුණු 58ක් රැස් කිරීමට සමත් වුණා.\nවර්ෂාව හේතුවෙන් තරගය නවත්වන විට විරාත් කෝලි නොදැවී ලකුණු 8ක් ලබා සිටින අතර KL රාහුල් නොදැවී ලකුණු 17ක් ලබා සිටියා.",
       "URL": "https://www.hirunews.lk/sports/347849/ඉන්දු-පාකිස්ථාන-තරගය-නවතියි",
       "Category": "Sports",
       "Parent URL": "https://www.hirunews.lk/sports/all-news.php?pageID=4"
}