{
       "Source": "hirunews",
       "Timestamp": "Wednesday, 26 May 2021 - 10:24",
       "Headline": "බංග්ලාදේශය ශ්‍රී ලංකාවට එරෙහි පළමු ද්විපාර්ශවික එක්දින තරඟාවලි ජය ලබයි",
       "News Content": "බංග්ලාදේශය සමඟ ඩකා නුවරදී ඊයේ පැවති දෙවන එක්දින තරඟයෙන් ශ්‍රී ලංකාව ලකුණු 103 ක පරාජයක් ලැබුවා.\nවර්ෂාවෙන් බාධා පැමිණීම නිසා ශ්‍රී ලංකා පිලේ ඉනිම පන්දුවාර 40 කට සීමා වූ අතර, ජයග්‍රහණය තීරණය කෙරුණේ ඩක්වර්ත් ලුවිස් ක්‍රමවේදයෙන්.\nබංග්ලාදේශය ලබාගත් ලකුණු 246 ට පිළිතුරු වශයෙන් ශ්‍රී ලංකා පිලට සිය පන්දුවාර 40 දී කඩුළු 09 ක් දැවී ලබාගත හැකිවූයේ ලකුණු 141 ක් පමණයි.\nජයග්‍රහණය සඳහා ශ්‍රී ලංකාවට ලකුණු 245 ක ඉලක්කයක් හිමි වී තිබුණා.\nමෙම ජයග්‍රහණයත් සමඟ බංග්ලාදේශය එක්දින තරඟාවලිය ජය ගන්නා අතර, ඔවුන් ශ්‍රී ලංකාව සමඟ ද්විපාර්ශවික එක්දින තරඟාවලියක් මෙලෙස ජයග්‍රහණය කර ඇත්තේ ප්‍රථම වතාවටයි. කණ්ඩායම් දෙක අතර 03 වන තරඟය අනිද්දා ඩකා නුවරදී පැවැත්වීමට නියමිතයි.",
       "URL": "https://www.hirunews.lk/sports/272472/බංග්ලාදේශය-ශ්‍රී-ලංකාවට-එරෙහි-පළමු-ද්විපාර්ශවික-එක්දින-තරඟාවලි-ජය-ලබයි",
       "Category": "Sports",
       "Parent URL": "https://www.hirunews.lk/sports/all-news.php?pageID=54"
}