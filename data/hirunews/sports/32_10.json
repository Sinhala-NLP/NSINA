{
       "Source": "hirunews",
       "Timestamp": "Monday, 27 December 2021 - 9:34",
       "Headline": "ඔස්ට්‍රෙලියාව 103/3 යි",
       "News Content": "එංගලන්තය සහ ඔස්ට්‍රෙලියාව අතර අළු බඳුන ටෙස්ට් ක්‍රිකට් තරඟාවලියේ 03 වන තරඟයේ දෙවන දිනය අදයි (27) .\nඊයේ (26) තරගය අරඹමින් එංගලන්ත කණ්ඩායම සිය පළමු ඉනිම සඳහා සියලු දෙනා දැවී ලකුණු 185 ක් රැස් කළා.\nඒ අනුව පළමු ඉනිම ක්‍රීඩා කරමින් සිටින ඔස්ට්‍රෙලියාව කඩුළු 03 ක් දැවී ලකුණු 103 ක් රැස්කරගෙන සිටිනවා.\nමේ අතර, එංගලන්ත ක්‍රිකට් කණ්ඩායමේ සහයක කාර්ය මණ්ඩලයේ දෙදෙනෙකුට කොරෝනා වැළඳීමත් සමඟ කණ්ඩායමේ සියලු දෙනාට කොරෝනා පරීක්ෂණ සිදුකරනු ලැබුවා.\nකෙසේ වෙතත්, එම පරීක්ෂණයේදී ක්‍රිකට් පිලේ කිසිදු ක්‍රීඩකයෙකුට කොරෝනා වැළඳී ඇති බවට තහවුරු වී නැහැ.",
       "URL": "https://www.hirunews.lk/sports/292246/ඔස්ට්‍රෙලියාව-103-3-යි",
       "Category": "Sports",
       "Parent URL": "https://www.hirunews.lk/sports/all-news.php?pageID=32"
}