{
       "Source": "hirunews",
       "Timestamp": "Sunday, 17 March 2013 - 16:43",
       "Headline": "සංගක්කාර ශ්‍රී ලංකා ටෙස්ට් ක්‍රිකට් වාර්තා පොත අලූත් කරයි.",
       "News Content": "ශ්‍රී ලංකාව සහ සංචාරක බංග්ලාදේශ කණ්ඩායම අතර පැවැත්වෙන දෙවන ටෙස්ට් ක්‍රිකට් තගරයේ ප්‍රථම ඉනිමේ දී කුමාර් සංගක්කාර අද (17) යළිත් ක්‍රිකට් වාර්තා පොත අලූත් කළා. ඒ, ශ්‍රී ලංකා ටෙස්ට් ක්‍රිකට් ඉතිහාසයේ ටෙස්ට් ඉනිම 3කදී පිට පිට  ශතක වාර්තා කළ දෙවැනි ක්‍රීඩකයා බවට පත්වෙමින්. පසුගිය දා ගාල්ල ජාත්‍යන්තර ක්‍රීඩාංගණයේ පැවැති ටෙස්ට් තරගයේ දී ද ඉනිම දෙකෙහිදීම ශතක වාර්තා කිරීමට කුමාර් සංගක්කාර සමත් වුණා. මීට පෙර මෙවැනි දක්ෂතාවක් දක්වා ඇත්තේ හිටපු ක්‍රිකට් ක්‍රීඩක අරවින්ද ද සිල්වා පමණයි. ඔහු දෙවතාවක් පිට පිට ටෙස්ට් ඉනිම තුනකදී මෙලෙස ශතක වාර්තා කර තිබෙනවා.\n\\r\\n",
       "URL": "https://www.hirunews.lk/sports/55409/සංගක්කාර-ශ්‍රී-ලංකා-ටෙස්ට්-ක්‍රිකට්-වාර්තා-පොත-අලූත්-කරයි",
       "Category": "Sports",
       "Parent URL": "https://www.hirunews.lk/sports/all-news.php?pageID=546"
}