{
       "Source": "hirunews",
       "Timestamp": "Tuesday, 22 August 2017 - 19:30",
       "Headline": "ක්‍රිකට් පසුබැසීමට පරිපාලනය වගකිව යුතුයි - එජාපය",
       "News Content": "ක්‍රිකට් ක්‍රීඩාවේ පරාජයට වත්මන් පරිපාලනය වගකිව යුතු බව එක්සත් ජාතික පක්ෂ පාර්ලිමේන්තු මන්ත්‍රී නලින් බණ්ඩාර පවසනවා.\nසිරිකොත පක්ෂ මූලස්ථානයේ අද (22) පැවති මාධ්‍ය හමුවකට එක්වෙමින් ඔහු කියා සිටියේ මේ සම්බන්ධයෙන් තීරණයක් ගැනීමට ජනපතිවරයාට සහ අගමැතිවරයට ද මැදිහත් වීමට සිදුවන බවයි.\nමේ අතර, කොළඹ පැවති උත්සවයකදී අදහස් දක්වමින් ක්‍රීඩා අමාත්‍ය දයාසිරි ජයසේකර ද වත්මන් ක්‍රිකට් ක්‍රීඩාවේ තත්ත්වය පිළිබදව අදහස් පළ කළා.\nඔහු කියා සිටියේ ශ්‍රී ලංකා ක්‍රිකට් ලබන පරාජයන් සම්බන්ධයෙන් දෝෂාරෝපණ තමන්ට ද එල්ල වන බවයි.\nජයග්‍රහණ ලබන අවස්ථාවන්වලදී ඊට පුද්ගලයින් රැසක් සිටියත් පරාජයන් ලබන අවස්ථාවලදී එලෙස නොවන බවයි අමාත්‍යවරයා සදහන් කළේ.",
       "URL": "https://www.hirunews.lk/sports/169104/ක්‍රිකට්-පසුබැසීමට-පරිපාලනය-වගකිව-යුතුයි-එජාපය",
       "Category": "Sports",
       "Parent URL": "https://www.hirunews.lk/sports/all-news.php?pageID=305"
}