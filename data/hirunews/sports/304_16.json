{
       "Source": "hirunews",
       "Timestamp": "Friday, 25 August 2017 - 18:52",
       "Headline": "එක්දින නායකත්වයට සමුදීමට ඩිවිලියස් තීරණය කරයි",
       "News Content": "දකුණු අප්‍රිකානු  එක්දින ක්‍රිකට් කණ්ඩායමේ නායකයා ලෙස කටයුතු කළ ඒ.බී.ඩිවිලියස් නායකත්වයෙන් ඉවත්ව තිබෙනවා.\nඩිවිලියස් තම ඉවත්වීම දකුණු අප්‍රිකානු ක්‍රිකට් ආයතනය වෙත ලිපියක් මඟින් දන්වා ඇති බවයි ක්‍රීඩා මාධ්‍ය වාර්තා කරන්නේ.\nඔහු පවසන්නේ දකුණු අප්‍රිකානු එක්දින සංචිතයේ සිටින වෙනත් ක්‍රීඩකයෙක් නායකයෙක් ලෙස ඉදිරියට පැමිණිය යුතු බවයි.\nනායකත්වයෙන් ඉවත් වුවද තමන් තවදුරටත් ටෙස්ට්, එක්දින සහ විස්සයි විස්ස තරඟ සඳහා දකුණු අප්‍රිකානු කණ්ඩායම නියෝජනය කරන බව ඩිවිලියස් වැඩිදුරටත් පවසනවා.\nමේ වන විට 33 වන වියේ පසුවන ඩිවිලියස් අවස්ථා දෙකකදී වසර 06ක් දකුණු අප්‍රිකානු එක්දින කණ්ඩායමේ නායකයා ලෙස කටයුතු කළා.\n2005 වසරේදී ජාත්‍යන්තර එක්දින පිටියට පිවිසි ඒ.බී.ඩිවිලියස් එක්දින තරඟ 103කට නායකත්වය ලබාදී ඉන් තරඟ 59ක් ජයගෙන ඇති අතර පරාජය වී ඇත්තේ තරඟ 39ක් පමණයි.\nජාත්‍යන්තර එක්දින තරඟ 222ක් ක්‍රීඩා කර ඇති ඩිවිලියස් ලබාගෙන ඇති ලකුණු සංඛ්‍යාව 9319ක්.",
       "URL": "https://www.hirunews.lk/sports/169369/එක්දින-නායකත්වයට-සමුදීමට-ඩිවිලියස්-තීරණය-කරයි",
       "Category": "Sports",
       "Parent URL": "https://www.hirunews.lk/sports/all-news.php?pageID=304"
}