{
       "Source": "hirunews",
       "Timestamp": "Friday, 11 March 2022 - 9:03",
       "Headline": "ඉන්දු - ශ්‍රී ලංකා දෙවැනි ටෙස්ට් තරගයට චින්නසාමි ක්‍රීඩාංගණය සම්පූර්ණයෙන් ඇරේ",
       "News Content": "ශ්‍රී ලංකාව සහ ඉන්දියාව අතර දෙවන ටෙස්ට් තරගය පැවැත්වෙන බෙංගලූරු නුවර චින්නසාමි ක්‍රීඩාංගණයට පූර්ණ ධාරිතාව සහිතව ප්‍රේක්ෂකයන් ඇතුළත් කරගැනීමට අනුමැතිය හිමි වී තිබෙනවා.\nකොරෝනා අවදානම හේතුවෙන් මීට පෙර ඊට ඇතුළත් කෙරුණේ සියයට 50ක ප්‍රේක්ෂක ධාරිතාවක්.\nකර්ණාටක ප්‍රාන්ත ක්‍රිකට් සම්මේලනය මගින් අනුමැතිය ලැබීමත් සමඟ මෙලෙස ශ්‍රී ලංකාව සහ ඉන්දියාව අතර දෙවන ටෙස්ට් තරගයට වැඩි ප්‍රේක්ෂක පිරිසක් සහභාගි වනු ඇති.\nඑහි දී පළමු දින දෙක තුළ ප්‍රවේශපත්‍ර දස දහසකට වැඩි සංඛ්‍යාවක් අලෙවි වනු ඇති බවයි එමඟින් විශ්වාසය පළ කළේ.\nඉන්දු - ශ්‍රී ලංකා දෙවන ටෙස්ට් තරගය හෙට ආරම්භ වීමට නියමිතයි.",
       "URL": "https://www.hirunews.lk/sports/299208/ඉන්දු-ශ්‍රී-ලංකා-දෙවැනි-ටෙස්ට්-තරගයට-චින්නසාමි-ක්‍රීඩාංගණය-සම්පූර්ණයෙන්-ඇරේ",
       "Category": "Sports",
       "Parent URL": "https://www.hirunews.lk/sports/all-news.php?pageID=26"
}