{
       "Source": "hirunews",
       "Timestamp": "Tuesday, 29 September 2020 - 14:11",
       "Headline": "රටවල් 3ක් නවසීලන්තයේ සංචාරයකට සැරසේ",
       "News Content": "පාකිස්තාන, බටහිර ඉන්දීය කොදෙව් සහ බංග්ලාදේශ ක්‍රිකට් කණ්ඩායම් ඉදිරි මාස කිහිපය තුළදී නවසිලන්තයේ සංචාරය කරන බව එරට ක්‍රිකට් ආයතනය ප්‍රකාශ කළා.\nඒ අනුව, කොව්ඩ්19 ගෝලිය වසංගතයෙන් පසු නවසීලන්තය තුළ ජාත්‍යන්තර ක්‍රිකට් ලබන නොවැම්බරයේ ආරම්භ වන්නේ කොදෙව් පිළේ සංචාරයෙන්.\nනවසිලන්තය සහ කොදෙව් පිළ එහිදී විස්සයි විස්ස ජාත්‍යන්තර තරඟ 3 කට සහ ටෙස්ට් තරඟ දෙකකට සහභාගි වීමට නියමිතයි.\nඉන් අනතුරුව පාකිස්තාන ක්‍රිකට් පිළ නවසීලන්තයට පැමිණෙන අතර එහිදී ඔවුන් විස්සයි විස්ස තරඟ 3 කට සහ ටෙස්ට් තරඟ දෙකකට සහභාගි වනු ඇති.\nඉන් අනතුරුව විස්සයි විස්ස තරඟ 05 ක සංචාරයක් සඳහා ඕස්ට්‍රේලියානු කණ්ඩායම නවසීලන්තයට පැමිණෙන අතර, බංග්ලාදේශ පිළ එහි පැමිණීමට නියමිතව ඇත්තේ ලබන මාර්තු මාසයේදියි.",
       "URL": "https://www.hirunews.lk/sports/251394/රටවල්-3ක්-නවසීලන්තයේ-සංචාරයකට-සැරසේ",
       "Category": "Sports",
       "Parent URL": "https://www.hirunews.lk/sports/all-news.php?pageID=83"
}