{
       "Source": "hirunews",
       "Timestamp": "Wednesday, 18 September 2013 - 20:21",
       "Headline": "වීඩියෝ: දක්ෂතම ක්‍රීඩකයා මංජුල. ක්‍රීඩිකාව සුභාෂිණී.",
       "News Content": "ජාතික මළල ක්‍රීඩා තරඟාවලියේ කාන්තා රිටි පැනීමේ ඉසව්වෙන් නව තරඟ වාර්තාවක් බිහි කිරීමට ක්‍රීඩාකාවන් දෙදෙනෙකු අද සමත්වුණා. කොළඹ සුගතදාස ක්‍රීඩාංගණයේ පැවැත්වෙන තරඟාවලියේ අවසන් දිනය වන අද දිනයේ තරඟ රැසක් පැවැත්වුණු අතර රිටි පැනීමේ ඉසව්වෙන් මෙලෙස නව තරඟ වාර්තා බිහි කළේ දැනට එම ඉසව්වේ ශ්‍රී ලංකා වාර්තාවට හිමිකම් කියන අනෝමා කරුණාවංශ සහ ආර්. කාවේරි යන ක්‍රීඩිකාවන්. මීටර දෙකයි දශම දෙකක් වන පැරණි වාර්තාව බිඳ හෙළමින් ඔවුන් දෙදෙනාම කාන්තා රිටි පැනීමේ ඉසව්වෙන් මීටර 3 යි දශම තුනක දක්ෂතාවයක් දක්වනු ලැබුවා. කෙසේ වෙතත් අනෝමා අඩු උත්සහයන් සංඛ්‍යාවකදී මෙම උස කරා ළඟාවීම නිසා තරඟ වාර්තාවේ අයිතිය හිමිවුණා.\nඅද පස්වරුවේ පැවති මීටර 1500 කාන්තා තරඟ ඉසව්වේදී නව තරඟ වාර්තාවක් බිහි කිරීමට නාවික හමුදාවේ ටී.ඒ. අබේරත්න සමත් වුණේ විනාඩි හතරයි තත්පර 21 කින් ඉසව්ව අවසන් කරමින්.\n91 වන ජාතික ශූරතා මළල ක්‍රීඩා තරඟාවලියේ වේගවත්ම ක්‍රීඩකයා ලෙස ශ්‍රී ලංකා යුද හමුදාවේ උමංග සුරේන්ද්‍ර තේරී පත්වුණා. ඔහුට ඉසව්ව අවසන් කිරීමට තත්පර දහයයි දශම 62 ක කාලයක් ගතවුණා. මීටර් 100 කාන්තා තරඟ ඉසව්ව තත්පර 11 යි දශම 92 කින් අවසන් කළ නාවික හමුදාවේ ජානි චතුරංගනී වේගවත්ම ක්‍රීඩිකාව ලෙස අභිසෙස් ලැබුවා.\n\\r\\n\n91 වන ජාතික ශූරතා මළල ක්‍රීඩා තරඟාවලියේ දක්ෂතම ක්‍රීඩකයා ලෙස මංජුල කුමාර සම්මාන ලැබූ අතර දක්ෂම ක්‍රීඩිකාව ලෙස සම්මාන දිනා ගත්තේ ගුවන් හමුදාව නියෝජනය කරන ක්‍රීඩිකා චන්ද්‍රිකා සුභාෂිණියි.\n\\r\\n\n\\r\\n\n\\r\\n\n\\r\\n\n\\r\\n\n\\r\\n\n\\r\\n\n\\r\\n",
       "URL": "https://www.hirunews.lk/sports/67496/වීඩියෝ-දක්ෂතම-ක්‍රීඩකයා-මංජුල-ක්‍රීඩිකාව-සුභාෂිණී",
       "Category": "Sports",
       "Parent URL": "https://www.hirunews.lk/sports/all-news.php?pageID=513"
}