{
       "Source": "hirunews",
       "Timestamp": "Sunday, 17 February 2019 - 15:13",
       "Headline": "\\\"ශ්‍රී ලංකා පිතිකරුවෙකු විදෙස් රටකදී  ක්‍රීඩා හොඳම ටෙස්ට් ඉනිම මෙයයි\\\" - දකුණු අප්‍රිකානුවන් පැරදූ ශ්‍රී ලංකා කණ්ඩායමට ලොව නන් දෙසින් සුබ පැතුම් ගලා එයි (ඡායාරූප)",
       "News Content": "ඊයේ ලද ජයග්‍රහණයත් සමඟ ශ්‍රී ලංකා කණ්ඩායමට සුබ පැතුම් එක්කරන්නට බොහෝ දෙනෙකු අමතක කර තිබුනේ නැහැ.\nඑහිදී ශ්‍රී ලංකා කණ්ඩායමේ හිටපු නායක කුමාර් සංගක්කාර සිය ට්විටර් ගිණුමේ සටහනක් තබමින් ශ්‍රී ලංකා කණ්ඩායමට තම සුබ පැතුම් එක්කර තිබුණා.\nකුමාර් සංගක්කාර එහි සඳහන් කර තිබුණේ කුසල් ජනිත්ගේ විශිෂ්ඨ ඉනිම ශ්‍රී ලංකා පිතිකරුවෙකු විදෙස් රටකදී ටෙස්ට් තරඟයක වාර්තා කළ සාර්ථකම හඹා යාම ලෙසයි.\nශ්‍රී ලංකා කණ්ඩායමේ ඇන්ජලෝ මැතිව්ස් සහ හිටපු ක්‍රීඩකයින් වන මහේල ජයවර්ධන, රංගන හේරත්, ෆර්විස් මහරූෆ් ඇතුළු ක්‍රිකට් ක්‍රීඩකයින් ශ්‍රී ලංකා කණ්ඩායමට මෙලෙස සුබපැතුම් එක්කළ සෙසු ක්‍රීඩකයින්.\nමේ අතර ඉන්දීය ක්‍රිකට් ක්‍රීඩක රවිචන්ද්‍රන් අශ්වින් සහ එංගලන්ත හිටපු නායක මයිකල් වෝන් සිය නිල ට්විටර් ගිණුම් ඔස්සේ ශ්‍රී ලංකා කණ්ඩායමේ මෙම ජයග්‍රහණයට සුබපැතුම් එක්කර තිබුණා.",
       "URL": "https://www.hirunews.lk/sports/210598/ශ්‍රී-ලංකා-පිතිකරුවෙකු-විදෙස්-රටකදී-ක්‍රීඩා-හොඳම-ටෙස්ට්-ඉනිම-මෙයයි-දකුණු-අප්‍රිකානුවන්-පැරදූ-ශ්‍රී-ලංකා-කණ්ඩායමට-ලොව-නන්-දෙසින්-සුබ-පැතුම්-ගලා-එයි-ඡායාරූප",
       "Category": "Sports",
       "Parent URL": "https://www.hirunews.lk/sports/all-news.php?pageID=178"
}