{
       "Source": "hirunews",
       "Timestamp": "Monday, 30 December 2019 - 18:52",
       "Headline": "ජාත්‍යන්තර ටෙස්ට් ශූරතා තරඟාවලියට අදාළව සිව්දින ටෙස්ට් තරඟ පැවැත්වීමට අයි.සී.සී.යේ අවධානය",
       "News Content": "ජාත්‍යන්තර ටෙස්ට් ශූරතා තරඟාවලියට අදාළව සිව්දින ටෙස්ට් තරඟ පැවැත්වීම පිළිබදව ජාත්‍යන්තර ක්‍රිකට් සම්මේලනයේ අවධානය යොමුවී තිබෙනවා.\nඅයි.සී.සී. ක්‍රිකට් කමිටුව මගින් ලබන වසරේදී අදාළ වෙනස්කම් පිළිබදව සලකා බැලීමට නියමිතව ඇති අතර, වසර 2023 සිට මෙලෙස සිව්දින ටෙස්ට් තරඟ ජාත්‍යන්තර ටෙස්ට් තරඟාවලියට ඇතුළත් කිරීමටයි සැලසුම් කර ඇත්තේ.\nටෙස්ට් වරම් ලැබූ රටවල දේශීය විස්සයි විස්ස තරඟාවලි මෙන්ම, ඉන්දීය ප්‍රිමියර් ලීග් තරඟාවලි සදහා ජාත්‍යන්තර ක්‍රිකට් දින දසුනේ වැඩි අවස්ථාවක් ඉල්ලා සිටීම මෙලෙස සිව්දින ටෙස්ට් තරඟ සැලසුම් කිරීමට හේතුවයි.\nදින පහේ ටෙස්ට් තරඟාවලි සදහා ඉහළ මුදලක් වැය වීම ද, ඊට තවත් හේතුවක්.",
       "URL": "https://www.hirunews.lk/sports/231262/ජාත්‍යන්තර-ටෙස්ට්-ශූරතා-තරඟාවලියට-අදාළව-සිව්දින-ටෙස්ට්-තරඟ-පැවැත්වීමට-අයි-සී-සී-යේ-අවධානය",
       "Category": "Sports",
       "Parent URL": "https://www.hirunews.lk/sports/all-news.php?pageID=121"
}