{
       "Source": "hirunews",
       "Timestamp": "Wednesday, 11 December 2013 - 8:53",
       "Headline": "අද විස්සයි විස්ස තීරණාත්මකයි.",
       "News Content": "පාකිස්ථානු කණ්ඩායම සමඟ ඩුබායිහිදී අද (11) පැවැත්වෙන විස්සයි විස්ස තරඟය ජයග්‍රහණය කිරීමට නොහැකිවුණොත් ලෝක ශ්‍රේණිගත කිරීම්වල අංක එකේ ස්ථානය ශ්‍රී ලංකා කණ්ඩායමට අහිමිවනු ඇති. තරඟ දෙකකින් සමන්විත විස්සයි විස්ස තරගාවලියේ පළමු තරඟය අද පැවැත්වෙන අතර, එහිදී ශ්‍රී ලංකා කණ්ඩායමේ නායකත්වය දිනේෂ් චන්දිමාල් විසින් හොබවන අතර, පාකිස්ථානු කණ්ඩායම මොහොමඞ් හෆීස් විසින් හොබවනු ලබනවා. අද ශ්‍රී ලංකා කණ්ඩායම පළමුවෙන්ම පන්දුවට පහරදීම තෝරා ගතහොත් ජයග්‍රහණය වඩාත් පහසුවිය හැකි බව ශ්‍රී ලංකා කණ්ඩායමේ පුහුණුකරු ග්‍රැහැම් ෆොඞ් ඊයේ ඩුබායිහිදී මාධ්‍ය අමතමින් සඳහන් කළා.",
       "URL": "https://www.hirunews.lk/sports/73183/අද-විස්සයි-විස්ස-තීරණාත්මකයි",
       "Category": "Sports",
       "Parent URL": "https://www.hirunews.lk/sports/all-news.php?pageID=499"
}