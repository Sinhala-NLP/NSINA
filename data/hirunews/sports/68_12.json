{
       "Source": "hirunews",
       "Timestamp": "Wednesday, 03 February 2021 - 10:15",
       "Headline": "ඉන්දියාව ක්‍රිකට් ක්‍රීඩාංගනවලට ප්‍රේක්ෂකයන් ගෙන ඒමේ තීරණයක්",
       "News Content": "සංචාරක එංගලන්ත කණ්ඩායම සහ ඉන්දීය කණ්ඩායම අතර පැවැත්වීමට නියමිත තරඟ 4 කින් යුත් ටෙස්ට් ක්‍රිකට් තරගාවලියේ දෙවන තරඟය සඳහා ප්‍රේක්ෂකයින් සහභාගී කර ගැනීමට තීරණය කර තිබෙනවා.\nඒ අනුව අදාළ තරඟය නැරඹීම සඳහා චෙන්නායි ක්‍රීඩාංගනයේ ධාරිතාවයෙන් සියයට 50ක ප්‍රේක්ෂක පිරිසකට පමණක් අවසර ලබා දී ඇති බවයි ඉන්දීය මාධ්‍ය වාර්තා කළේ.\nකෙසේ වෙතත්, පළමු ටෙස්ට් තරඟය අනිද්දා ආරම්භවීමට නියමිතව ඇති අතර, චෙන්නායි හි පැවැත්වෙන එම තරඟය නැරඹීම සඳහා ප්‍රේක්ෂකයින්ට අවසර හිමි වන්නේ නැහැ. දෙරට අතර දෙවැනි ටෙස්ට් තරඟය ලබන 13 වනදා ආරම්භ වීමට නියමිතයි.",
       "URL": "https://www.hirunews.lk/sports/261522/ඉන්දියාව-ක්‍රිකට්-ක්‍රීඩාංගනවලට-ප්‍රේක්ෂකයන්-ගෙන-ඒමේ-තීරණයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=68"
}