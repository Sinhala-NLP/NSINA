{
       "Source": "hirunews",
       "Timestamp": "Saturday, 02 February 2013 - 19:31",
       "Headline": "අයි.පී.එල්. වැඩිම ලන්සුව ක්ලාර්ක්ට සහ පොන්ටින්ට.",
       "News Content": "ඉන්දීය පී‍්‍රමියර් ලීග් තරගාවලිය සඳහා ලබන 06 වැනිදා ආරම්භ වන ක්‍රීඩක වෙන්දේසියේදී  ඕස්ට්‍රේලියානු නායක මයිකල් ක්ලාර්ක් සහ හිටපු නායක රිකී පොන්ටින් වැඩිම මුදලකට විකිණෙන ක්‍රීඩකයන් බවට පත්ව ඇතැයි ඉන්දීය මාධ්‍ය වාර්තා පවසනවා. චෙන්නායි හි පැවැත්වෙන මෙම ක්‍රීඩක වෙන්දේසියේදී මෙම ක්‍රීඩකයින් දෙදෙනා ඇමරිකානු ඩොලර් ලක්ෂ 04 කට නැතහොත් ඉන්දීය රුපියල් කෝටි 02 කට අලෙවි වනු ඇති බවටයි වාර්තා වන්නේ. මේ වනවිට ඔවුන්ට තබා ඇති අවම ලන්සුව එය වන අතර, ඉන්දීය ක්‍රීඩකයින් අතරින් වැඩිම ලන්සුවක් පවතින්නේ හර්බජාන් සිංටයි. මේ අතර, ක්‍රීඩා වෙන්දේසියේදී ඉන්දීය ක්‍රීඩකයින්ට වඩා විදෙස් ක්‍රීඩකයින් වැඩි ලන්සුවකට විකිණෙනු ඇති බවටයි විශ්වාසය පළ කෙරෙන්නේ.",
       "URL": "https://www.hirunews.lk/sports/52610/අයි-පී-එල්-වැඩිම-ලන්සුව-ක්ලාර්ක්ට-සහ-පොන්ටින්ට",
       "Category": "Sports",
       "Parent URL": "https://www.hirunews.lk/sports/all-news.php?pageID=554"
}