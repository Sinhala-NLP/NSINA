{
       "Source": "hirunews",
       "Timestamp": "Wednesday, 13 April 2016 - 16:32",
       "Headline": "කොදෙව් ක්‍රීඩකයකු නවසීලන්තයෙන් පිටුවහල් කෙරේ",
       "News Content": "බටහිර ඉන්දීය කොදෙව් ක්‍රිකට් කණ්ඩායමේ හිටපු සාමාජිකයකු වන ෆ්‍රැන්ක්ලින් රෝස් නවසීලන්තයෙන් ජැමෙයිකාවට පිටුවහල් කර තිබෙනවා.\nඒ වීසා කාලයක ඉක්මවීමෙන් පසු සති කිහිපයක් නවසීලන්තයේ රැඳී සිටීමේ චෝදනාවටයි.\nනවසීලන්තයේ බන්ධනාගාරයක රඳවා සිටීමෙන් පසුව ඔහු මෙලෙස නිදහස් කර ඇතැයි සඳහන්.\n2012 වසරේ ෆ්‍රැන්ක්ලින් රෝස්ගේ වීසා කාලය ඉක්මවා තිබුනා.\nඔහු ඒ වන විට ඔක්ලන්ඩ් නුවර විශ්ව විද්‍යාලයීය ක්‍රිකට් කණ්ඩායමක ස්වේච්ඡා උපදේශකවරයකු ලෙස සේවය කරමින් සිටි බවටයි අනාවරණ වී ඇත්තේ.\nකෙසේවෙතත් වීසා කාලය ඉක්මවා රැඳී සිටීම හේතුවෙන් ඔහුට මෙලෙස දඩුවම් නියමකර තිබෙනවා.\n1997 වසරේ සිය ජාත්‍යන්තර ක්‍රිකට් දිවියට සමු දුන් කොදෙව් ක්‍රීඩක ෆ්‍රැන්ක්ලින් රෝස් ටෙස්ට් ක්‍රිකට් තරග 19 කට සහ එක්දින තරග 27 කට ක්‍රීඩා කර තිබෙනවා.",
       "URL": "https://www.hirunews.lk/sports/130792/කොදෙව්-ක්‍රීඩකයකු-නවසීලන්තයෙන්-පිටුවහල්-කෙරේ",
       "Category": "Sports",
       "Parent URL": "https://www.hirunews.lk/sports/all-news.php?pageID=416"
}