{
       "Source": "hirunews",
       "Timestamp": "Friday, 27 March 2015 - 13:30",
       "Headline": "2019 ලෝක කුසලානයට කණ්ඩායම් 10 යි",
       "News Content": "2019 වසරේ ක්‍රිකට් ලෝක කුසලානය සඳහා කණ්ඩායම් 10 ක් පමණක් සහභාගි කරවීමේ තීරණය වෙනස් නොකරන බව අන්තර්ජාතික ක්‍රිකට් සම්මේලනයේ ප්‍රධාන විධායක ඬේවිඞ් රිචඞ්සන් පවසනවා. තීරණය වෙනස් කරන ලෙස අයි.සී.සී. අනුප්‍රාප්තික කණ්ඩායම්වලින් ඉල්ලීම් රැසක් ඉදිරිපත්ව තිබුණා. එහෙත්, ජාත්‍යන්තර සම්මේලනයේ ප්‍රධාන විධායක රිචඞ්සන් පෙන්වා දෙන්නේ ලෝක කුසලාන තරගාවලියට සහභාගි වන කණ්ඩායම සඳහා යම් සීමාවක් පැවතිය යුතු බවයි. ඒ අනුව, එක්දින දර්ශකයේ 11 වන ස්ථානය ලබන ඇෆ්ගනිස්ථානයට හෝ අයර්ලන්තයට මීළඟ  ලෝක කුසලාන තරගාවලියේ අවස්ථාවක් හිමි නොවනු ඇති. ලෝක කුසලාන තරගාවලියේ ඇතැම් තරගවලදී දක්නට ලැබුණු අසමබරතාව හේතුවෙන් තීරණයට එළැඹීමට සිදුවූ බවයි ඔහු සඳහන් කළේ. 2019 ලෝක කුසලාන තරගාවලිය එංගලන්තය සහ වේල්සයේදී පැවැත්වීමට නියමිතයි.",
       "URL": "https://www.hirunews.lk/sports/106400/2019-ලෝක-කුසලානයට-කණ්ඩායම්-10-යි",
       "Category": "Sports",
       "Parent URL": "https://www.hirunews.lk/sports/all-news.php?pageID=478"
}