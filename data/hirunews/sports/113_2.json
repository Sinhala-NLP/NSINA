{
       "Source": "hirunews",
       "Timestamp": "Sunday, 16 February 2020 - 12:48",
       "Headline": "ශ්‍රී ලංකාව පරදවා දකුණු අප්‍රිකාවට ලකුණු 41 ක ජයක්",
       "News Content": "ඕස්ට්‍රේලියාවේ පැවැත්වෙන විස්සයි විස්ස කාන්තා ලෝක කුසලාන ක්‍රිකට් තරගාවලියේ අද පැවති පෙරහුරු තරගයකදී ශ්‍රී ලංකා කාන්තා පිල පරදවා ලකුණු 41 ක ජයක් ලැබීමට දකුණු අප්‍රිකානු කාන්තා ක්‍රිකට් පිල සමත්වුණා.\nකාසියේ වාසිය දිනූ ශ්‍රී ලංකා කාන්තා ක්‍රිකට් පිල පළමුවෙන් පන්දුවට පහරදෙන ලෙස දකුණු අප්‍රිකානු කාන්තා පිලට ඇරයුම් කළ අතර, ඔවුන් සිය පන්දු වාර විස්ස තුළදී කඩුලු 5 ක් දැවී ලකුණු 146 ක් රැස් කළා.\nපිළිතුරු වශයෙන් ශ්‍රී ලංකා කාන්තා ක්‍රිකට් පිලට සිය පන්දු වාර විස්ස තුළදී කඩුලු 8 ක් දැවී රැස් කරගත හැකිවූයේ ලකුණු 105 ක් පමණයි.\nමෙවර විස්සයි විස්ස කාන්තා ලෝක කුසලාන ක්‍රිකට් තරගාවලිය නිල වශයෙන් ආරම්භ වන්නේ ලබන 21 වනදා සිඞ්නි නුවර පැවැත්වෙන ඕස්ටේ්‍රලියාව සහ ඉන්දියාව අතර තරගයෙන්.\nශ්‍රී ලංකා කාන්තා පිල, නවසීලන්ත කාන්තා පිල සමඟ 22 වනදා පර්ත් හි පැවැත්වෙන තරගයෙන් මෙවර විස්සයි විස්ස ලෝක කුසලාන කාන්තා තරගාවලියට පිවිසෙනවා.",
       "URL": "https://www.hirunews.lk/sports/234538/ශ්‍රී-ලංකාව-පරදවා-දකුණු-අප්‍රිකාවට-ලකුණු-41-ක-ජයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=113"
}