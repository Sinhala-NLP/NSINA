{
       "Source": "hirunews",
       "Timestamp": "Sunday, 05 July 2020 - 8:22",
       "Headline": "බංග්ලාදේශ ක්‍රිකට් කණ්ඩායම පුහුණු කටයුතු කල් දමයි",
       "News Content": "මෙවර ආසියානු කුසලාන ක්‍රිකට් තරගාවලිය පැවැත්වීම සම්බන්ධයෙන් ආසියානු ක්‍රිකට් සම්මේලනයේ තීරණය ප්‍රකාශයට පත් කරන තුරු බංග්ලාදේශය සිය ජාතික කණ්ඩායමේ පුහුණු කටයුතු කල්දමා තිබෙනවා.\nආසියානු කුසලාන තරගාවලිය සම්බන්ධයෙන් තීරණයක් ගැනීමට ආසියානු ක්‍රිකට් සම්මේලනය ලබන 9 වනදා රැස්වීමට නියමිතයි.\nමෙවර තරගාවලිය පාකිස්ථානයේ පැවැත්වීමට නියමිතව තිබුණද එම අවස්ථාව ශ්‍රී ලංකාවට ලබාදීමට පාකිස්ථානය කැමැත්ත පළ කර තිබුණා.\nඒ අනුව තරගාවලිය පැවැත්වීමට තීරණය කෙරුණෙහොත් එය බොහෝදුරට ශ්‍රී ලංකාවේදි පැවැත්වෙනු ඇති.",
       "URL": "https://www.hirunews.lk/sports/244720/බංග්ලාදේශ-ක්‍රිකට්-කණ්ඩායම-පුහුණු-කටයුතු-කල්-දමයි",
       "Category": "Sports",
       "Parent URL": "https://www.hirunews.lk/sports/all-news.php?pageID=93"
}