{
       "Source": "hirunews",
       "Timestamp": "Thursday, 15 February 2018 - 16:06",
       "Headline": "පළමු 20-20 ගැටුමේදී ශ්‍රී ලංකාවට පළමු වාසිය ගිලිහී යයි",
       "News Content": "සංචාරක ශ්‍රී ලංකා කණ්ඩායම සහ බංග්ලාදේශය අතර පළමු 20 යි 20 ක්‍රිකට් තරගය අද පැවැත්වෙනවා.\nතරගයේ කාසියේ වාසිය දිනු බංග්ලාදේශය පළමුවෙන් පන්දුවට පහරදීමටයි තීරණය කර ඇත්තේ.\nතරගය පස්වරු 4.30 ට ආරම්භ වීමට නියමිතයි.\nඅද තරගයේ බංග්ලාදේශ කණ්ඩායමට නියෝජනය කරමින් ජාත්‍යන්තර 20 යි 20 පිටියට නවකයන් කිහිප දෙනෙකු එක්ව සිටිනවා.\nසකීර් හසන්, නස්මුල් ඉස්ලාම්, අරිෆුල් හේක් සහ අෆීෆ් හුසේන් ඊට අයත්.\nශ්‍රී ලංකා කණ්ඩායමේ අසේල ගුණරත්න ආබාධයකට ලක්ව සිටිනවා.\nනිරෝෂන් දික්වැල්ල, උපුල් තරංග, දිනේෂ් චන්දිමාල්, කුසල් මෙන්ඩිස්, ජීවන් මෙන්ඩිස්, ධනුෂ්ක ගුණතිලක, තිසර පෙරේරා, දසුන් ශානක,අකිල ධනංජය, ශෙහාන් මධුෂංක සහ ඉසුරු උදාන අද ශ්‍රී ලංකා කණ්ඩායම නියෝජනය කරනවා.\nශ්‍රී ලංකා කණ්ඩායමේ ශෙහාන් මදුෂංක අද සිය පළමු ජාත්‍යන්තර 20 යි 20 තරගයටයි ක්‍රීඩා කරන්නේ.\nඑමෙන්ම අද කණ්ඩායමට කැඳවා සිටින ජීවන් මෙන්ඩිස් 20 යි 20 තරගයකට ක්‍රීඩා කරන්නේ 2013 වසරෙන් පසුව වීම විශේෂත්වයක්.\nසෞම්ය සර්කාර්, මුශ්ෆිකර් රහීම්, සබීර් රහ්මන්, මහමුදුල්ලා, මොහොමඩ් යසිෆුඩින්, මුශ්ටෆිසුරි රහීම් සහ රුබල් හුසේන් අද බංග්ලාදේශ කණ්ඩායම නියෝජනය කරනවා.",
       "URL": "https://www.hirunews.lk/sports/183728/පළමු-20-ගැටුමේදී-ශ්‍රී-ලංකාවට-වාසිය-ගිලිහී-යයි",
       "Category": "Sports",
       "Parent URL": "https://www.hirunews.lk/sports/all-news.php?pageID=254"
}