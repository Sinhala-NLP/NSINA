{
       "Source": "hirunews",
       "Timestamp": "Tuesday, 04 May 2021 - 11:52",
       "Headline": "චෙන්නායි පිල හුදෙකලා කරයි",
       "News Content": "2021 ඉන්දීය ප්‍රිමිය ලීග් තරඟාවලියේ චෙන්නායි සුපර් කිංග්ස් කණ්ඩායම හුදෙකලා කර තිබෙනවා.\nඑම කණ්ඩායමේ ප්‍රධාන විධායක නිලධාරියා ප්‍රකාශ කර සිටියේ ඊයේ සිදුකළ පී.සී.ආර් පරීක්ෂණ වලදී කණ්ඩායමේ සාමාජිකයින් තිදෙදෙනෙකුට කොවිඩ් වෛරසය ආසාදනය වී ඇති බවට තහවුරු වූ බවයි.\nකොවිඩ් ආසාදිතයින් අතරට කණ්ඩායමේ පන්දු යැවීමේ පුහුණුකරු වන ඉන්දීය හිටපු ක්‍රීඩක ලක්ෂ්මිපති බාලාජි ද ඇතුළත්.\nමේ අතර හෙට දින පැවැත්වීමට නියමිතව තිබූ චෙන්නායි සුපර් කිංග්ස් සහ රාජස්ථාන් රෝයල්ස් අතර තරඟය කල් දැමීමට තීරණය කර තිබෙනවා.\nඑමෙන්ම කොල්කටා නයිට් රයිඩර්ස් කණ්ඩායමේ ක්‍රීඩකයින් දෙදෙනෙකුට කොවිඩ් ආසාදනය වී ඇති බවට තහවුරු වීම හේතුවෙන් ඊයේ පැවැත්වීමට තිබූ කොල්කටා නයිට් රයිඩර්ස් සහ  රෝයල් චැලෙන්ජස් බැංගලෝර් අතර තරඟය ද කල් දැමීමට සංවිධායකයින්ට සිදුවුණා.",
       "URL": "https://www.hirunews.lk/sports/270393/චෙන්නායි-පිල-හුදෙකලා-කරයි",
       "Category": "Sports",
       "Parent URL": "https://www.hirunews.lk/sports/all-news.php?pageID=57"
}