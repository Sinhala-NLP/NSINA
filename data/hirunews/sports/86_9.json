{
       "Source": "hirunews",
       "Timestamp": "Tuesday, 08 September 2020 - 7:42",
       "Headline": "කිලියන් එම්බප්පිටත් කොරෝනා",
       "News Content": "ප්‍රංශ ජාතික පාපන්දු කණ්ඩායමේ 21 හැවිරිදි යොවුන් තරුව කිලියන් එම්බප්පිට කොරෝනා වෛරසය ආසාදනය වී තිබෙනවා.\nඒ හේතුවෙන් ප්‍රංශය සහ පසුගිය ලෝක කුසලාන තරගාවලියේ අනුශූරයන් වූ ක්‍රොඒෂියාව අතර අද පැවැත්වෙන ලීග් පාපන්දු තරඟයට ඔහු සහභාගි නොවන බවයි ප්‍රංශය නිවේදනය කළේ.\nසුප්‍රකට පැරිස් - සෙන් - ජර්මාන් කණ්ඩායමේ ප්‍රබල ක්‍රීඩකයෙකු වන එම්බප්පි, වෘත්තීය පාපන්දු ක්‍රීඩාවට පිවිසුණේ වයස අවුරුදු 16දියි.\nඑමෙන්ම, 2018 වසරේ ප්‍රංශයට ලෝක පාපන්දු ශූරතාව ජයග්‍රහණය කිරීම සඳහා ඔහු දායක වූයේ, බ්‍රසීල ක්‍රීඩක පේලේට පසුව ලෝක කුසලාන අවසන් තරඟයකදී ගෝලයක් වාර්තා කළ ප්‍රථම යොවුන් ක්‍රීඩකයා ලෙසින්.",
       "URL": "https://www.hirunews.lk/sports/249678/කිලියන්-එම්බප්පිටත්-කොරෝනා",
       "Category": "Sports",
       "Parent URL": "https://www.hirunews.lk/sports/all-news.php?pageID=86"
}