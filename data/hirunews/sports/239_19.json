{
       "Source": "hirunews",
       "Timestamp": "Monday, 09 April 2018 - 13:02",
       "Headline": "උස පැනීමේ ශූර මංජුල, පොදුරද මඩුළු අවසන් තරඟයට",
       "News Content": "ඕස්ට්‍රේ‍ලියාවේ ගෝල්ඩ්  කෝස්ට් හි පැවැත්වෙන 21 වන පොදුරාජ්‍ය මණ්ඩලීය ක්‍රීඩා උළෙලේ උස පැනීමේ පිරිමි ඉසව්වේ අවසන් තරඟයට සුදුසුකම් ලැබීමට උස පැනීමේ ශූර මංජුල කුමාර අද (09) සමත් වුණා.\nඑහිදී ඔහු දැක්වූ දක්ෂතාවය මීටර 2.21ක් වන අතර, අවසන් තරඟය අනිද්දා (11) පැවැත්වෙනවා.\nඑමෙන්ම කිලෝග්‍රෑම් 52 බර පන්තිය යටතේ බොක්සිං තරඟ ඉසව්වට සහභාගි වූ ඉෂාන් බණ්ඩාර ජය ගත්තේ නාවුරු දේශයේ ක්‍රීඩක යචීන් කුක් පරාජයට පත් කරමින්.\nමේ අතර, බී කාණ්ඩය යටතේ බීච් වොලිබොල් තරඟ ඉසව්වට සහභාගි වූ ශ්‍රී ලංකා කණ්ඩායම වට දෙකට බින්දුවක් ලෙස සියාරා ලියොන් කණ්ඩායම හමුවේ පරාජයට පත්වුණා.",
       "URL": "https://www.hirunews.lk/sports/187992/උස-පැනීමේ-ශූර-මංජුල-පොදුරද-මඩුළු-අවසන්-තරඟයට",
       "Category": "Sports",
       "Parent URL": "https://www.hirunews.lk/sports/all-news.php?pageID=239"
}