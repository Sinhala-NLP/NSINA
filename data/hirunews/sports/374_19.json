{
       "Source": "hirunews",
       "Timestamp": "Friday, 04 November 2016 - 13:16",
       "Headline": "DRS අනිවාර්ය කිරීම ගැන ICC යේ අවධානය",
       "News Content": "පිටියේ විනිසුරුවන්ගේ තීරණ අභියෝගයට ලක් කිරීමේ DRS ක්‍රමය අනිවාර්ය කිරීම පිළිබදව ජාත්‍යන්තර ක්‍රිකට් සම්මේලනයේ අවධානය යොමුවී තිබෙනවා.\nදැනට එම ක්‍රමය භාවිත කෙරෙන්නේ එක් එක් රටවල ක්‍රිකට් පාලක මණ්ඩලවල අනුමැතියට යටත්වයි.\nඉන්දියාව මෙතෙක් DRS ක්‍රමය අනුගමනය නොකළ අතර, එංගලන්තය සමග පැවැත්වෙන ටෙස්ට් තරගාවලියේදී අත්හදා බැලීමට එකගත්වය පළ කළා.\nDRS ක්‍රමය සදහා අවම තාක්ෂණික අවශ්‍යතාවන් සැකසීම සදහා ජාත්‍යන්තර ක්‍රිකට් සම්මේලනයේ ක්‍රිකට් කමිටුව අනිල් කුම්බ්ලේගේ ප්‍රධානත්වයෙන් ලබන වසරේ පෙබරවාරි මාසයේදී රැස් වනවා.\nඉන් අනතුරුව DRS ක්‍රමය ටෙස්ට් තරග සදහා අනිවාර්ය කිරීමට පියවර ගැනෙනු ඇති.",
       "URL": "https://www.hirunews.lk/sports/146812/drs-අනිවාර්ය-කිරීම-ගැන-icc-යේ-අවධානය",
       "Category": "Sports",
       "Parent URL": "https://www.hirunews.lk/sports/all-news.php?pageID=374"
}