{
       "Source": "hirunews",
       "Timestamp": "Wednesday, 06 March 2013 - 8:50",
       "Headline": "කොදෙව් ක්‍රීඩිකාවන් තරගාවලියේ ඉදිරියෙන්.",
       "News Content": "සංචාරක බටහිර ඉන්දීය කොදෙව් කාන්තා ක්‍රිකට් කණ්ඩායම සහ ශ්‍රී ලංකා කාන්තා ක්‍රිකට් කණ්ඩායම අතර ඊයේ (05) පැවැති තුන් වන විස්සයි විස්ස තරගය ද බටහිර ඉන්දීය කොදෙව් ක්‍රීඩිකාවන් විසින් ජයග්‍රහණය කළා. තරගයේ මුලින්ම පන්දුවට පහර දුන් බටහිර ඉන්දීය කොදෙව් ක්‍රීඩිකාවන් නියමිත පන්දු වාර 20 අවසානයේ කඩුලූ 6ක් දැවී ලකුණු 145ක් රැස් කළා. එහිදී ස්ටෙෆනි ටේලර් ලකුණු 75ක් ලබා ගැනීමට සමත් වුණා. කෙසේ වුවත් පිළිතුරු ඉනිම ක්‍රීඩා කළ ශ්‍රී ලංකා කාන්තා ක්‍රිකට් කණ්ඩායමට පන්දු වාර 19යි පන්දු 2ක් අවසානයේ සියලූ දෙනා දැවී ලබා ගත්තේ ලකුණු 111ක් පමණයි. ඒ අනුව ඊයේ ලබාගත් ජයග්‍රහණයත් සමග තරග 5කින් සමන්විත විස්සයි විස්ස තරගාවලියේ තරග දෙකට එකක් ලෙස බටහිර ඉන්දීය කොදෙව් ක්‍රීඩිකාවන් ඉදිරියෙන් පසුවනවා.",
       "URL": "https://www.hirunews.lk/sports/54647/කොදෙව්-ක්‍රීඩිකාවන්-තරගාවලියේ-ඉදිරියෙන්",
       "Category": "Sports",
       "Parent URL": "https://www.hirunews.lk/sports/all-news.php?pageID=549"
}