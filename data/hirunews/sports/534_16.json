{
       "Source": "hirunews",
       "Timestamp": "Thursday, 23 May 2013 - 19:45",
       "Headline": "කපිල් දේව් අයි.පී.එල්. තරගාවලියට දෙහි කපයි.",
       "News Content": "අනාගතයේ ක්‍රිකට් ක්‍රීඩාව විනාශ කළ රට බවට ඉන්දියාව පත්වනු ඇතැයි එරට හිටපු ටෙස්ට් ක්‍රිකට් නායකයෙකු වන කපිල් දේව් පවසනවා. අයි.පී.එල්. තරගාවලිය හරහා ක්‍රිකට් ක්‍රීඩාව අනවශ්‍ය ලෙස වාණිජකරනයට ලක් කිරීම හේතුවෙන් මෙම චෝදනාව අනාගතයේ යම් කිසි දිනෙක ඉන්දියාවට එල්ල වනු ඇති බවයි ඔහු පවසන්නේ. අයි.පී.එල්. පන්දුවාර විස්ස තරගාවලිය වඩාත් කාලෝචිත තරගාවලියක් වූවද, ඉන් ක්‍රිකට් ක්‍රීඩාවේ ජීව ගුණයට හානියක් සිදුනොවිය යුතු බව කපිල්දේව් පෙන්වා දී තිබෙනවා. මහත්වරුන්ගේ ක්‍රීඩාවක් ලෙස එංගලන්තයෙන් ආරම්භ කළ ක්‍රිකට් ක්‍රීඩාව විනාශ කිරීමේ නාමය ඉන්දියාව විසින් අත්කර නොගත යුතු බව ඔහු වැඩිදුරටත් අවධාරණය කළා.",
       "URL": "https://www.hirunews.lk/sports/59544/කපිල්-දේව්-අයි-පී-එල්-තරගාවලියට-දෙහි-කපයි",
       "Category": "Sports",
       "Parent URL": "https://www.hirunews.lk/sports/all-news.php?pageID=534"
}