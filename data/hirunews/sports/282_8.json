{
       "Source": "hirunews",
       "Timestamp": "Thursday, 09 November 2017 - 14:54",
       "Headline": "චන්දික හතුරුසිංහ සිය ඉල්ලා අස්වීම පිළිබඳව බංග්ලාදේශ ක්‍රිකට් පාලක මණ්ඩලයට දැනුම් දෙයි",
       "News Content": "බංග්ලාදේශ ක්‍රිකට් කණ්ඩායමේ ප්‍රධාන පුහුණුකරු චන්දික හතුරුසිංහ සිය තනතුරෙන් ඉල්ලා අස්වීමට තීරණය කර ඇති බව වාර්තා වනවා.\nජාත්‍යන්තර මාධ්‍ය වාර්තා කරන්නේ ඔහු යොමු කළ ඉල්ලා අස්වීමේ ලිපිය භාර ගැනීම හෝ ප්‍රතික්ෂේප කිරීම පිළිබඳ එරට ක්‍රිකට් බලධාරීන් මෙතෙක් අවසන් තීරණයක් ගෙන නොමැති බවයි.\nමේ අතර හතුරුසිංහ මෙරට ක්‍රිකට් පුහුණුකරු ලෙස පත් කර ගැනීමට ශ්‍රී ලංකා ක්‍රිකට් ආයතයේ දැඩි අවධානයක් යොමුව ඇති බවත් වාර්තා වනවා.\nඊට අමතරව එම තනතුර භාර ගැනීම පිළිබඳල ඕස්ට්‍රේලියාවේ ජෙෆ් මාෂ්, ඩීන් ජෝන්ස් සහ එංගලන්තයේ පෝල් ෆාබ්‍රේස් යන පුහුණුකරුවන් ගෙන්ද විමසීම් සිදුකර තිබෙනවා.\nශ්‍රී ලංකා ක්‍රිකට් ඉහළ නිලධාරියෙක් හිරු ස්පෝර්ට්ස් වෙත පැවසුවේ මෙම සියලු පුහුණුකරුවන් අදාළ තනතුර භාර ගැනීමට පෙර තමන්ට අවශ්‍යතාවක් ඇති වූ විට ගිවිසුමෙන් බැහැරවීමේ කොන්දේසියක් අවශ්‍ය බවට දැනුම් දී ඇති බවයි.\nශ්‍රී ලංකා ක්‍රිකට් කණ්ඩායමේ ස්ථිර ප්‍රධාන පුහුණුකරු පුරප්පාඩුව ලබන ජනවාරි මාසය වන විට පිරවීමට නියමිතයි.",
       "URL": "https://www.hirunews.lk/sports/175653/චන්දික-හතුරුසිංහ-සිය-ඉල්ලා-අස්වීම-පිළිබඳව-බංග්ලාදේශ-ක්‍රිකට්-පාලක-මණ්ඩලයට-දැනුම්-දෙයි",
       "Category": "Sports",
       "Parent URL": "https://www.hirunews.lk/sports/all-news.php?pageID=282"
}