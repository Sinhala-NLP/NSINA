{
       "Source": "hirunews",
       "Timestamp": "Friday, 20 December 2013 - 13:31",
       "Headline": "කුලසේකර අද තරගයට ?",
       "News Content": "ශ්‍රී ලංකාව සහ පාකිස්තානය අතර දෙවන එක්දින ක්‍රිකට් තරගය සාජා හිදී අද (20) පැවැත්වෙනවා. තරගය ආරම්භ වන්නේ ශ්‍රී ලංකා වේලාවෙන් පස්වරු 4.30 ටයි. පළමු තරගයේදී තියුණු ජයක් ලැබූ පාකිස්තානය මෙම තරගයේදීද ශ්‍රී ලංකාවට විශාල අභියෝගයක් එල්ල කරනු ඇති. කෙසේ නමුත්, සාජා හි එක්දින තරගයකදී 08 වන කඩුල්ලට වාර්තාගත සම්බන්ධතාවයක් පැවැත් වූ සීක්කුගේ ප්‍රසන්න සහ සචිත්‍ර සේනානායක පිළිබඳව මෙම තරගයේදීද බලාපොරොත්තු තැබිය හැකියි. පළමු තරගයට නුවන් කුලසේකර එක් නොකිරීම කුතුහලය දනවන කරුණක් බවයි ක්‍රික් ඉන්ෆෝ විචාරකයා හැඳින්වූයේ. පන්දු යවන්නන් ගැටළුවකට මුහුණ දී සිටින මොහොතක කුලසේකර අද තරගයට එක්වනු ඇති බව ඔහුගේ අදහසයි. පාකිස්තාන පිලේ පන්දු යැවීමද තෘප්තිමත් විය හැකි මට්ටමක නොපවතින බව ක්‍රීඩා විචාරකයන් පෙන්වා දෙනවා.",
       "URL": "https://www.hirunews.lk/sports/73788/කුලසේකර-අද-තරගයට",
       "Category": "Sports",
       "Parent URL": "https://www.hirunews.lk/sports/all-news.php?pageID=497"
}