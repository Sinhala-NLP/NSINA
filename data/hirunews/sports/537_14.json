{
       "Source": "hirunews",
       "Timestamp": "Tuesday, 07 May 2013 - 13:38",
       "Headline": "ක්‍රීඩක සම්මේලනයෙන් ඉන්දියාවට චෝදනා.",
       "News Content": "අන්තර් ජාතික ක්‍රිකට් සම්මේලනයේ ක්‍රිකට් කමිටුවෙන්  ඕස්ට්‍රේලියානු ප්‍රවීන ක්‍රීඩක ටිම් මේ ඉවත් කිරීම, ඉන්දීය ක්‍රිකට් පාලක මණ්ඩලයේ බලපෑමක් මත සිදුවූවක් බවට ජාත්‍යන්තර ක්‍රිකට් ක්‍රීඩක සම්මේලනය චෝදනා කරනවා. අයි.සී.සී. ක්‍රිකට් කමිටුවට ශ්‍රී ලංකාවේ කුමාර් සංගක්කාර සහ ඉන්දියාවේ ප්‍රවීන ක්‍රීඩක ලක්ෂ්මන් සිවරාමක්‍රිෂ්නන් පසුගිය දා පත් කෙරුණේ ටෙස්ට් වරම් ලැබූ රටවල නායකයන්ගේ ජන්දයෙන්. එහිදී කුමාර් සංගක්කාර ක්‍රිකට් ලෝකයේ ප්‍රසාදය දිනූ සැබෑ තේරීමක් බව විචාරකයන්ගේ අදහසයි. ටිම් මේ සහ සිවරාමක්‍රිෂ්නන් යන දෙදෙනාගෙන් එක් අයෙකු තේරීමේ දී ඉන්දීය ක්‍රිකට් පාලක මණ්ඩලය ක්‍රිකට් නායකයන්ට බලපෑම් කළ බවටයි ක්‍රීඩක සම්මේලනය චෝදනා කරන්නේ. මේ නිසා ඒ පිළිබද සදාචාර පරීක්ෂණයක් පවත්වන ලෙස ඔවුන් අන්තර් ජාතික ක්‍රිකට් සම්මේලනයෙන් ඉල්ලා සිටිනවා.",
       "URL": "https://www.hirunews.lk/sports/58515/ක්‍රීඩක-සම්මේලනයෙන්-ඉන්දියාවට-චෝදනා",
       "Category": "Sports",
       "Parent URL": "https://www.hirunews.lk/sports/all-news.php?pageID=537"
}