{
       "Source": "hirunews",
       "Timestamp": "Friday, 08 May 2020 - 20:47",
       "Headline": "ඉන්දීය කණ්ඩායම නිරෝධායනයට සූදානම්",
       "News Content": "මේ වසර අගදී නියමිත පරිදි ක්‍රිකට් සංචාරය සිදුවන්නේ නම්  ඕස්ට්‍රේලියාවේදී සති දෙකක නිරෝධායන කාලයක් ගත කිරීමට සූදානම් බව ඉන්දීය නායක විරාට් කෝලි පවසනවා.\nඉන්දීය නායකයා ඇතුළු කණ්ඩායමේ සියළුම ක්‍රීඩකයන් ඒ සඳහා සූදානම් බවයි ඉන්දීය ක්‍රිකට් පාලක මණ්ඩලය ප්‍රකාශ කළේ.\nකොරෝනා වෛරස් ගෝලීය වසංගතය හේතුවෙන් ක්‍රිකට් තරඟාවලි අවලංගු කිරීම නිසා මූල්‍ය අර්බුදයකට මුහුණ දී සිටින  ඕස්ට්‍රේලියානු ක්‍රිකට් ආයතනය ඉන්දීය සංචාරය සම්බන්ධයෙන් විශාල බලාපොරොත්තුවකින් පසුවනවා.\nඑමඟින් ඔවුන් ඉපයීමට බලාපොරොත්තු වන මුදල  ඕස්ට්‍රේලියානු ඩොලර් මිලියන 300ක්.\nඉන්දීය පිල මේ වසරේ දෙසැම්බරයේ සහ ලබන වසරේ ජනවාරියේ  ඕස්ට්‍රේලියාවේ ටෙස්ට් තරග 4 කට සහ එක්දින ජාත්‍යන්තර තරග 3 කට සහභාගි වීමට නියමිතයි.",
       "URL": "https://www.hirunews.lk/sports/240339/ඉන්දීය-කණ්ඩායම-නිරෝධායනයට-සූදානම්",
       "Category": "Sports",
       "Parent URL": "https://www.hirunews.lk/sports/all-news.php?pageID=99"
}