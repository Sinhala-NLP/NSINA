{
       "Source": "hirunews",
       "Timestamp": "Monday, 16 May 2016 - 8:16",
       "Headline": "හයිද්‍රාබාද් පිළට ජය",
       "News Content": "ඉන්දීය ප්‍රිමියර් ලීග් තරඟාවලියට අදාළව ඊයේ දිනයේත් තරඟ දෙකක් නිමාවට පත්වුණා.\nඉන් එක් තරඟයක් පැවැත්වුණේ සන්රයිසස් හයිද්‍රාබාද් කණ්ඩායම සහ කිංග්ස් ඉලෙවන් පන්ජාබ් කණ්ඩායම අතරයි.\nප්‍රථමයෙන් පන්දුවට පහර දුන් පන්ජාබ් කණ්ඩායම නියමිත පන්දු වාර 20 අවසානයේ කඩුලූ 4ක් දැවී ලකුණු 179ක් රැස් කළා.\nපිළිතුරු ඉනිම ක්‍රීඩා කළ හයිද්‍රාබාද් කණ්ඩායම පන්දු වාර 19යි පන්දු 4කදී කඩුලූ 3ක් පමණක් දැවී තරඟයේ ජය හිමි කර ගත්තා.\nමේ අතර මුම්බායි ඉන්දියන්ස් කණ්ඩායම සහ දිල්ලි ඩෙයාර් ඩෙවිල්ස් කණ්ඩායම අතර ඊයේ පැවැති අනෙක් තරඟයෙන් මුම්බායි ඉන්දියන්ස් කණ්ඩායම විශිෂ්ඨ ජයග්‍රහණයක් ලබා ගත්තා.",
       "URL": "https://www.hirunews.lk/sports/133310/හයිද්‍රාබාද්-පිළට-ජය",
       "Category": "Sports",
       "Parent URL": "https://www.hirunews.lk/sports/all-news.php?pageID=410"
}