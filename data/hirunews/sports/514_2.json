{
       "Source": "hirunews",
       "Timestamp": "Tuesday, 17 September 2013 - 8:14",
       "Headline": "ජාතික මළල ක්‍රීඩා උළෙලේ දෙවන දිනය අද.",
       "News Content": "ජාතික මළල ක්‍රීඩා උළෙලේ සිය අපරාජිත වාර්තාව 11 වන වතාවටත් රැක ගැනීමට දුර පැනීමේ ක්‍රීඩිකා එන්.සී.ඞී. ප්‍රියදර්ශනී ඊයේ (16) සමත් වුණා. ඒ, මෙවර දුර පැනීමේ කාන්තා ඉසව්වේ ප්‍රථම ස්ථානය දිනා ගනිමින්. මීට අමතරව ජාතික මළල ක්‍රීඩා උළෙලේ දී පළමුවරට පැවැති රිටි පැනීමේ ඉසව්ව ජය ගැනීමට ගම්පහ දිස්ත්‍රික්කය නියෝජනය කළ ඉෂාර සඳරුවන් සමත් වුණා. ඔහු එහිදී මීටර් 4යි දශම 6ක දක්ෂතාවක් පෙන්නුම් කළා. උස පැනීමේ කාන්තා ඉසව්වේදී මීටර් 1.78ක දක්ෂතාවක් දක්වමින් ගුවන් හමුදාව නියෝජනය කරන සෞම්‍යා සූරියගම්පළ ප්‍රථම ස්ථානය දිනා ගත් අතර, ජාතික ශූරිය වන දුලාංජලී රණසිංහට හිමි වූයේ එහි දෙවන ස්ථානයයි. ඊයේ (16) කොළඹ සුගතදාස ක්‍රීඩාංගණයේ දී ආරම්භ වූ 91 වන ජාතික මළල ක්‍රීඩා උළෙලේ දෙවන දිනය අදයි.",
       "URL": "https://www.hirunews.lk/sports/67343/ජාතික-මළල-ක්‍රීඩා-උළෙලේ-දෙවන-දිනය-අද",
       "Category": "Sports",
       "Parent URL": "https://www.hirunews.lk/sports/all-news.php?pageID=514"
}