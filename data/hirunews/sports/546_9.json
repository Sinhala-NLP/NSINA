{
       "Source": "hirunews",
       "Timestamp": "Monday, 18 March 2013 - 10:45",
       "Headline": "බංග්ලාදේශය සමග එක්දින තරඟාවලියේ ශ්‍රී ලංකා සංචිතය නම් කෙරේ.",
       "News Content": "සංචාරක බංග්ලාදේශ කණ්ඩායම සහ ශ්‍රී ලංකා කණ්ඩායම අතර පැවැත්වෙන එක්දින තරඟාවලිය සඳහා සහභාගිවන ශ්‍රී ලංකා සංචිතය නම් කර තිබෙනවා. එක්දින තරඟ 3 කින් සමන්විත මෙම තරඟාවලිය ලබන සෙනසුරාදා ආරම්භවීමට නියමිතයි. ඇන්ජලෝ මැතිව්ස් විසින් එක්දින තරඟාවලියේද ශ්‍රි ලංකා කණ්ඩායමේ නායකත්වය දරන අතර උප නායකයා වශයෙන් දිනේෂ් චන්දිමාල් කටයුතු කරනු ඇති. සචිත් පතිරණ, ඇන්ජලෝ පෙරේරා හා කිත්රුවන් විතානගේ මෙම තරඟාවලිය සඳහා ශ්‍රී ලංකා කණ්ඩායමට අලූතෙන් කැඳවා තිබෙනවා.  රංගන හේරත් එක්දින සංචිතයට නම් කර නොමැති අතර මහේල ජයවර්ධන ආබාධයක් හේතුවෙන් කණ්ඩායමට නම් කර නැහැ. ආරම්භක පිතිකරු ටී.එම්. දිල්ෂාන් ශරීර යෝග්‍යතා පරීක්ෂනයෙන් අනතුරුව කණ්ඩායමට කැඳවීම කෙරෙහි තේරීම් කමිටුවේ අවධානය යොමුව තිබෙනවා.",
       "URL": "https://www.hirunews.lk/sports/55454/බංග්ලාදේශය-සමග-එක්දින-තරඟාවලියේ-ශ්‍රී-ලංකා-සංචිතය-නම්-කෙරේ",
       "Category": "Sports",
       "Parent URL": "https://www.hirunews.lk/sports/all-news.php?pageID=546"
}