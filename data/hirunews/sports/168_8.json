{
       "Source": "hirunews",
       "Timestamp": "Sunday, 07 April 2019 - 7:22",
       "Headline": "IPL පන්දුයැවීමේ වාර්තාව බිඳ වැටේ",
       "News Content": "බටහිර ඉන්දීය කොදෙව් යොවුන් ක්‍රීඩක අල්සාරි ජෝෂප්ගේ වාර්තාගත පන්දු යැවීම හමුවේ සන්රයිසස් හයිද්‍රාබාද් පිල පරදවා ලකුණු 40 ක ජයක් ලැබීමට මුම්බායි ඉන්දියන්ස් පිල ඊයේ සමත්වුණා.\nකාසියේ වාසිය දිනූ හයිද්‍රාබාද් පිල පළමුවෙන් පන්දුවට පහරදෙන ලෙස මුම්බායි පිලට ඇරයුම් කළ අතර, ඔවුන් සිය පන්දු වාර විස්ස තුළදී කඩුලූ 7 ක් දැවී රැස් කළේ ලකුණු 136 ක් පමණයි.\nඑහිදී කයිරන් ෆොලාඞ් පන්දු 26 කදී නොදැවී ලකුණු 46 ක් රැස් කළා.\nපිළිතුරු වශයෙන් හයිද්‍රාබාද් පිල පන්දු වාර 17 යි පන්දු 4 කදී ලකුණු 96 කට දවාලීමට මුම්බායි පන්දු යවන්නන් සමත්වුණා.\nඑහිදී අල්සාරි ජෝෂප් පන්දු වාර 3 යි පන්දු 4 කදී එක් නිලකුණු පන්දු වාරයක් සමඟ ලකුණු 12 කට කඩුලූ 6 ක් බිඳ හෙලූවා.\nඑමඟින් 2008 වසරේ  සමාරම්භක අයි.පී.එල්. තරගාවලියේදි පාකිස්ථාන ක්‍රීඩක සොහයිල් තන්වීර් ලකුණු 14 කට කඩුලූ 6 ක් බිඳ හෙලමින් පිහිටවූ වාර්තාව බිඳ වැටෙනවා.\nමෙවර තරගාවලිය ආරම්භවීමට පෙර තරග 110 කදී කඩුලූ 154 ක් ලබමින් වැඩිම අයි.පී.එල්. කඩුලූ ලාභියා වූයේ ලසිත් මාලිංගයි.",
       "URL": "https://www.hirunews.lk/sports/213983/ipl-පන්දුයැවීමේ-වාර්තාව-බිඳ-වැටේ",
       "Category": "Sports",
       "Parent URL": "https://www.hirunews.lk/sports/all-news.php?pageID=168"
}