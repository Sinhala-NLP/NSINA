{
       "Source": "hirunews",
       "Timestamp": "Wednesday, 30 December 2020 - 12:52",
       "Headline": "බටහිර ඉන්දීය කොදෙව් ක්‍රීඩකයන් 10 ක් බංග්ලාදේශ චාරිකාවෙන් ඉවතට",
       "News Content": "කොරෝනා වෛරස් වසංගතය සහ පෞද්ගලික හේතුන් මත බටහිර ඉන්දීය කොදෙව් පිලේ ක්‍රීඩකයන් 10 දෙනෙකු බංග්ලාදේශ චාරිකාවෙන් ඉවත් වී තිබෙනවා.\nකොදෙව් පිලේ ටෙස්ට් කණ්ඩායම් නායක ජේසන් හෝල්ඩර්, සීමිත පන්දුවාර කණ්ඩායමේ නායක කයිරන් පොලාඞ් සහ ටෙස්ට් කණ්ඩායමේ උප නායක රොස්ටන් ජේස් ද මෙලෙස කොදෙව් චාරිකාව ප්‍රතික්ෂේප කර ඇති ක්‍රීඩකයන්ට ඇතුළත්.\nඊට අමතරව, ඩැරන් බ්‍රාවෝ, ශායි හෝප්, ෂර්මන් හෙට්මයා, සහ නිකලස් පූරාන් ද කොදෙව් පිලේ බංග්ලාදේශ චාරිකාවට එක් නොවන බව දන්වා ඇතැයි කොදෙව් ක්‍රිකට් පාලක මණ්ඩලය සඳහන් කළා.\nමේ නිසා ක්‍රේග් බ්‍රැත්වේට්, කොදෙව් ටෙස්ට් කණ්ඩායම මෙහෙය වන අතර ජේසන් මොහොමඩ් එක්දින කණ්ඩායමේ නායකත්වය දරනු ඇති.\nකොදෙව් පිල ලබන ජනවාරි 10 වනදා බංග්ලාදේශයට පැමිණිමට නියමිතව ඇති අතර, නිරෝධායන කාල සිමාව අවසන් වීමෙන් පසු ජනවාරි 20 වනදා සිට එක්දින තරගාවලියට සහභාගි වනු ඇති.",
       "URL": "https://www.hirunews.lk/sports/258316/බටහිර-ඉන්දීය-කොදෙව්-ක්‍රීඩකයන්-10-ක්-බංග්ලාදේශ-චාරිකාවෙන්-ඉවතට",
       "Category": "Sports",
       "Parent URL": "https://www.hirunews.lk/sports/all-news.php?pageID=72"
}