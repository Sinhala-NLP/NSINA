{
       "Source": "hirunews",
       "Timestamp": "Monday, 28 May 2018 - 1:09",
       "Headline": "හයිද්‍රාබාදය පරදා චෙන්නායි කණ්ඩායම තුන්වන වරටත් IPL කිරුලේ පහස විඳ ගනී",
       "News Content": "2018 ඉන්දීය ප්‍රිමිය ලීග් තරඟාවලියේ ශුරතාව හිමිකර ගැනීමට මහේන්ද්‍ර සිං දෝණිගේ නායකත්වයෙන් යුත් චෙන්නායි සුපර් කිංග්ස් කණ්ඩායම ඊයේ (27) සමත් වුණා.\nඒ අවසන් මහා තරඟයේදී ඔවුන් සමඟ තරඟ වැදුණු සන්රයිසස් හයිද්‍රාබාද් කණ්ඩායම කඩුලු 08කින් පරාජයට පත් කරමින්.\nතරඟයේ කාසියේ වාසිය දිනු චෙන්නායි සුපර් කින්ග්ස් කණ්ඩායමේ ආරාධනය මත පළමුවෙන් පන්දුවට පහරදුන් සන්රයිසස් හයිද්‍රාබාද් කණ්ඩායම පන්දුවාර 20 අවසානයේ කඩුලු 06ක් දැවී ලකුණු 178 ක් රැස් කළා.\nකේන් විලියම්සන් ලකුණු 47 යි.\nපිළිතුරු ඉනිම වෙනුවෙන් පන්දුවට පහරදුන් චෙන්නායි සුපර් කින්ග්ස් පිතිකරුවන් කඩුලු 02 ක් පමණක් දැවී ජයග්‍රාහී ඉලක්කය පසු කළා.\nචෙන්නායි සුපර්  කිංග්ස් කණ්ඩායම ජයග්‍රහණය කරා මෙහෙයවු ආරම්භක පිතිකරු ෂේන් වොට්සන් ලකුණු 117 ක් නොදැවී ලබාගත්තා.\nපන්දු 57ක් තුල ගොඩ නැගුනු ඔහුගේ ඉනිමට හතරේ පහර 11ක් සහ දැවැන්ත හයේ පහර 08ක් ඇතුලත්.\nඅවසන් මහා තරඟයේ වීරයා සම්මානය ෂේන් වොට්සන් හිමිකර ගැනීමට සමත් වූණා.\nතරඟාවලියේ වැඩිම ලකුණු ලාභියා වීමට සමස්ථ තරඟාවලි තුල ලකුණු 735ක් රැස්කළ හයිද්‍රාබාද් කණ්ඩායමේ නායක කේන් විලියම්සන් සමත්වූ අතර තරඟාවලියේ වැඩිම කඩුලු ලාභියා බවට පත්වුණේ තරඟාවලි තුල කඩුලු 24ක් බිඳ කිංග්ස් ඉලවන් පන්ජාබ් කණ්ඩායමේ ඇන්ඩෘ ටේ.\nචෙන්නායි සුපර් කිංග්ස් කණ්ඩායම ඊයේ ලද ජයග්‍රහණයත් සමඟ ඉන්දීය ප්‍රිමිය ලීග් තරඟාවලි ඉතිහාසය තුල ඔවුන් ශුරතාවය හිමිකරගත් 03 වන අවස්ථාව මෙය වනවා.\nඅවසන් තරඟයේ විශේෂ අවස්ථා පහතින්.\nrn\\r\\n\n\\r\\nrn\\r\\n\nrn\\r\\n\n\\r\\nrn\n\\r\\nrn",
       "URL": "https://www.hirunews.lk/sports/191720/හයිද්‍රාබාදය-පරදා-චෙන්නායි-කණ්ඩායම-තුන්වන-වරටත්-ipl-කිරුලේ-පහස-විඳ-ගනී",
       "Category": "Sports",
       "Parent URL": "https://www.hirunews.lk/sports/all-news.php?pageID=229"
}