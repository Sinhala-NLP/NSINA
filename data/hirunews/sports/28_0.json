{
       "Source": "hirunews",
       "Timestamp": "Saturday, 12 February 2022 - 13:39",
       "Headline": "ඉන්දියාවට තුන්වන තරගයේ ජය",
       "News Content": "සංචාරක බටහිර ඉන්දීය කොදෙව් පිල සමඟ අහමදාබාද් හි පැවති තුන්වන එක්දින තරගයෙන්ද ලකුණු 96 ක ජයග්‍රහණයක් වාර්තා කිරීමට ඉන්දියාව ඊයේ (11) සමත්වුණා.\nකාසියේ වාසිය දිනා පළමුවෙන් පන්දුවට පහරදුන් ඉන්දීය පිල සිය පන්දු වාර 50 තුළ දී ලකුණු 265 ක් රැස් කළ අතර, ශ්‍රෙයාස් අයියර් ලකුණු 80 ක් ලබාගත්තා.\nවිරාට් කෝලි එහිදී ලකුණු නොලබා දැවීයාම විශේෂත්වයක්.\nපිළිතුරු වශයෙන් කොදෙව් පිලට පන්දු වාර 37 යි එක් පන්දුවකදි සියලු ක්‍රීඩකයන් දැවී ලබාගත හැකිවූයේ ලකුණු 169 ක් පමණයි.\nඑහිදී මොහොමඩ් සිරාජ් සහ ප්‍රසිද් ක්‍රිෂ්ණා කඩුලු 3 බැගින් බිඳ හෙලුවා.\nමේ අනුව ඉන්දියාවට කොදෙව් පිල සමඟ පැවති එක්දින තරගාවලියෙන් තුනට බින්දුවක පූර්ණ ජයග්‍රහණයක් හිමිවනවා.",
       "URL": "https://www.hirunews.lk/sports/296820/ඉන්දියාවට-තුන්වන-තරගයේ-ජය",
       "Category": "Sports",
       "Parent URL": "https://www.hirunews.lk/sports/all-news.php?pageID=28"
}