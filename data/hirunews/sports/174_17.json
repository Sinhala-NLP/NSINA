{
       "Source": "hirunews",
       "Timestamp": "Monday, 04 March 2019 - 22:45",
       "Headline": "90 වන වරට පැවති සුලෝහිත සංග්‍රාමය ජය පැරදුමෙන් තොරව අවසන්",
       "News Content": "කොළඹ ආනන්ද සහ නාලන්ද විදුහල් අතර 90 වන වරට පැවති සුලෝහිත සංග්‍රාමය මහා ක්‍රිකට් තරගය අවසන් වුණේ ජය පරාජයෙන් තොරවයි.\nකොළඹ SSC ක්‍රීඩාංගනයේ පළමුවෙන් පන්දුවට පහර දුන් නාලන්ද ක්‍රීඩකයන් පළමු ඉනිමට කඩුලු 7 ක් දැවී ලකුණු 269ක් රැස් කළ අතර ආනන්ද විද්‍යාලය සිය පළමු ඉනිමට සියල්ලන් දැවී ලකුණු 232 ක් ලබා ගත්තා.\nතරගය ජය පරාජයෙන් තොරව අවසන් වන විට නාලන්ද විද්‍යාලය සිය දෙවන ඉනිම සඳහා කඩුලු 5ක් දැවී ලබා සිටි ලකුණු සංඛ්‍යාව 216ක්.\nසුලෝහිත සංග්‍රාමය ජය පැරදුමෙන් තොරව අවසන් වූ 71 වන අවස්ථාව මෙයයි.\nමේ අතර කොළඹ ඉසිපතන විද්‍යාලය සමග 39 වන වරට පැවති වාර්ෂික එක්දින තරගය ලකුණු 139 කින් ජය ගන්නට කොළඹ තර්ස්ටන් විද්‍යාලය සමත් වුණා.\nකොළඹ පී.සරා ඕවල් ක්‍රීඩාංගණයේ පැවතී මේ තරගයේ පළමුවෙන් පන්දුවට පහරදුන් තර්ස්ටන් කණ්ඩායම කඩුලු 5ක් දැවී ලකුණු256ක් රැස් කලා.\nපිළිතුරු ලෙස ඉසිපතන විද්‍යාලයට පන්දුවාර 36ක් තුළ සියල්ලන් දැවී ලබා ගැනීමට හැකිවුණේ ලකුණු 116ක් පමණයි.\n\\r\\n",
       "URL": "https://www.hirunews.lk/sports/211728/90-වන-වරට-පැවති-සුලෝහිත-සංග්‍රාමය-ජය-පැරදුමෙන්-තොරව-අවසන්",
       "Category": "Sports",
       "Parent URL": "https://www.hirunews.lk/sports/all-news.php?pageID=174"
}