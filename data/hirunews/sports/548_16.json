{
       "Source": "hirunews",
       "Timestamp": "Friday, 08 March 2013 - 13:45",
       "Headline": "දිවා භෝජනයේදී ශ්‍රී ලංකාව 132/1.",
       "News Content": "සංචාරක බංග්ලාදේශ කණ්ඩායම සහ ශ්‍රී ලංකාව අතර පැවැත්වෙන තරග දෙකකින් යුත් ටෙස්ට් තරගාවලියේ පළමු තරගය ගාල්ල ජාත්‍යන්තර ක්‍රිකට් ක්‍රීඩාංගනයේදී අද (08) ආරම්භ වුණා. කාසියේ වාසිය දිනාගත් ශ්‍රී ලංකා නායක ඇන්ජලෝ මැතිව්ස් මුලින්ම පන්දුවට පහරදීමට තීරණය කළ අතර, කිත්රුවන් විතානගේ අද ටෙස්ට් වරම් දිනා ගැනීමද විශේෂත්වයක්. 25 හැවිරිදි ඇන්ජලෝ මැතිව්ස් ශ්‍රී ලංකා ටෙස්ට් කණ්ඩායමට නායකත්වය ලබාදෙන පළමු තරගයද මෙය වනවා. මෙරට ක්‍රිකට් ඉතිහාසයේ ටෙස්ට් තරගයකට නායකත්වය ලබාදෙන ලාබාලතම නායකයා වන්නේද ඔහුයි.\nශ්‍රී ලංකා කණ්ඩායම දිවා භෝජනය සඳහා තරගය නතර කරන විට එක් කඩුල්ලක් දැවී ලකුණු 132 ක් ලබා සිටියා. තිලකරත්න ඩිල්ෂාන් ලකුණු 54 ක් ලබා සිටියදී දැවී ගිය අතර, අනෙක් ආරම්භක පිතිකරු දිමුත් කරුණාරත්න ලකුණු 20 ක් ලබා සිටියදී තුවාල ලැබීම හේතුවෙන් ක්‍රීඩා පිටියෙන් ඉවත්වීමට සිදුවුණා. ඔහු එක්ස් කිරණ පරීක්ෂණයක් සඳහා යොමු කෙරුණු අතර, බරපතල ආබාධයක් නොමැති බැවින් දිල්ෂාන් දැවී යාමෙන් පසුව නැවතත් පිටියට පිවිසුණා. කුමාර් සංගක්කාර නොදැවී ලකුණු 44 යි.\n\\r\\n",
       "URL": "https://www.hirunews.lk/sports/54803/දිවා-භෝජනයේදී-ශ්‍රී-ලංකාව-132-1",
       "Category": "Sports",
       "Parent URL": "https://www.hirunews.lk/sports/all-news.php?pageID=548"
}