{
       "Source": "hirunews",
       "Timestamp": "Wednesday, 28 July 2021 - 13:22",
       "Headline": "ඉන්දීය ක්‍රීඩක කුර්නාල් පාණ්ඩ්‍යාගේ ආශ්‍රිතයන් අද තරගයට සහභාගිවීම පිළිබඳව මෙතෙක් තීරණය කර නැහැ",
       "News Content": "කොරෝනා ආසාදනය වූ ඉන්දීය ක්‍රීඩක කුර්නාල් පාණ්ඩ්‍යා ගේ ආශ්‍රිතයන් අතර සිටි ක්‍රීඩකයන් ශ්‍රී ලංකාව සහ ඉන්දියාව අතර අද පැවැත්වෙන දෙවන විස්සයි විස්ස ජාත්‍යන්තර තරගයට සහභාගි වන්නේ ද යන්න පිළිබඳ මෙතෙක් තීරණය කර නොමැති බව එම ජෛව බුබුළ අධීක්ෂණය කරන මහාචාර්ය අර්ජුන ද සිල්වා පවසනවා.\nකෙසේ නමුත්, පාණ්ඩ්‍යාගේ ආශ්‍රිතයන් 8 දෙනාටම කොරෝනා ආසාදනය වී නොමැති බව ඊයේ සිදුකළ කොරෝනා පරීක්ෂණයෙන් තහවුරු වුණා.\nඔවුන් මේ වනවිට ඉන්දීය කණ්ඩායමේ අනෙකුත් ක්‍රීඩකයන්ගෙන් වෙන් කර සිටින අතර, අද තරගයට සහභාගි වන්නේ ද යන්න අද පස්වරුවේ තීරණය කරනු ඇති.\nඉන්දීය ක්‍රීඩකයාගේ ආසාදනය හේතුවෙන් ඊයේ පැවැත්වීමට නියමිතව තිබූ දෙවන විස්සයි විස්ස තරගය අද දිනට කල් තැබුණු අතර තුන්වන තරගය ද හෙට ආර්.ප්‍රේමදාස ක්‍රීඩාංගනයේදී දිවා රාත්‍රී තරගයක් ලෙස පැවැත්වෙනු ඇති.",
       "URL": "https://www.hirunews.lk/sports/278224/ඉන්දීය-ක්‍රීඩක-කුර්නාල්-පාණ්ඩ්‍යාගේ-ආශ්‍රිතයන්-අද-තරගයට-සහභාගිවීම-පිළිබඳව-මෙතෙක්-තීරණය-කර-නැහැ",
       "Category": "Sports",
       "Parent URL": "https://www.hirunews.lk/sports/all-news.php?pageID=47"
}