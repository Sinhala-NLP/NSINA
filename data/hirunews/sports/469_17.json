{
       "Source": "hirunews",
       "Timestamp": "Thursday, 14 May 2015 - 13:22",
       "Headline": "සුගත් මළල ක්‍රීඩා මුල් පුටුවට",
       "News Content": "ශ්‍රී ලංකා මළල ක්‍රීඩා සංගමයේ නව සභාපතිවරයා ලෙස හිටපු ක්‍රීඩක සුගත් තිලකරත්න අද (14) තේරී පත්වුණා. ඒ, කොළඹ ජාතික ක්‍රීඩා විද්‍යායතනයේදී පැවති මළල ක්‍රීඩා සංගමයේ නිලවරණයේදීයි. සුගත් තිලකරත්න සමඟ සභාපති ධුරයට තරඟ කළ අනෙක් පුද්ගලයා වන්නේ විශ්‍රාමික නියෝජ්‍ය පොලිස්පති උපාලි කුමාරසිරියි. අද පැවති ඡන්ද විමසීමේදී සුගත් තිලකරත්න ඡන්ද 83 ක් හිමිකරගත් අතර, හිටපු නියෝජ්‍ය පොලිස්පති උපාලි කුමාරසිරිට හිමිවූයේ ඡන්ද 24 ක් පමණයි. ඒ අනුව වැඩි ඡන්ද 59 කින් සුගත් තිලකරත්න මළල ක්‍රීඩා සංගමයේ නව සභාපතිවරයා ලෙස තේරී පත්වුණා.  මීටර් 400 ධාවන ඉසව්වේ ජාතික ශූරයා වූ සුගත් තිලකරත්න ආසියානු රන් පදක්කම් ලාභියෙකුද වනවා.",
       "URL": "https://www.hirunews.lk/sports/109455/මළල-ක්‍රීඩා-සංගමයේ-නව-සභාපති-සුගත්-තිලකරත්න",
       "Category": "Sports",
       "Parent URL": "https://www.hirunews.lk/sports/all-news.php?pageID=469"
}