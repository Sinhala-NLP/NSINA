{
       "Source": "hirunews",
       "Timestamp": "Wednesday, 11 April 2018 - 10:37",
       "Headline": "පොදුරද මඩුලු ක්‍රීඩා උළෙලේ බොක්සිං වළල්ලෙන් ශ්‍රී ලංකාවට තවත් ජයක්",
       "News Content": "ඕස්ට්‍රේලියාවේ ගෝල්ඩ් කෝස්ට් හි පැවැත්වෙන 21 වන පොදුරාජ්‍ය මණ්ඩලීය ක්‍රීඩා උළෙලේ කිලෝග්‍රෑම් 52 බර පන්තියේ පිරිමි බොක්සිං තරඟයෙන් ඉෂාන් බණ්ඩාර අද (10) අවසන් පූර්ව වටයට සුදුසුකම් ලබා ගත්තා.\nමෙම ජයග්‍රහණයත් සමඟ පොදුරාජ්‍ය මණ්ඩලීය ක්‍රීඩා උළෙලේ බොක්සිං තරඟය ඉසව්වෙන් තවත් පදක්කමක් තහවුරු වුණා.\nඔහු අතින් පරාජයට පත්වුණේ ලෙසතෝ රාජ්‍යයේ ක්‍රීඩකයෙක්.\nමේ අතර කිලෝග්‍රෑම් 45 - 48 බර පන්තියේ කාන්තා බොක්සිං ඉසව්ව යටතේ තරඟ වැදුණු ශ්‍රී ලංකාවේ අනූෂා කොඩිතුවක්කුට ලෝකඩ පදක්කම හිමි වුණා.\nඅවසන් පූර්ව තරඟයට අද උදෑසන සහභාගි වූ අනූෂා එහිදී ඉන්දීය සුප්‍රකට බොක්සිං ක්‍රීඩිකා මේරි කොම් අතින් පරාජයට පත්වුණා.",
       "URL": "https://www.hirunews.lk/sports/188154/පොදුරද-මඩුලු-ක්‍රීඩා-උළෙලේ-බොක්සිං-වළල්ලෙන්-ශ්‍රී-ලංකාවට-තවත්-ජයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=239"
}