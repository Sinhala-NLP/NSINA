{
       "Source": "hirunews",
       "Timestamp": "Sunday, 07 January 2018 - 13:03",
       "Headline": "මාෂ් සොහොයුරන්ගෙන් ශතක",
       "News Content": "සිඩ්නි නුවර පැවැත්වෙන අළු බඳුන පස්වන ටෙස්ට් තරගයේ 04 වන දිනය වන අදයි.\nඑංගලන්තය මුල් ඉනිමේදී ලකුණු 346 ක් රැස් කළ අතර,  ඕස්ට්‍රේලියාව මුල් ඉනිම සඳහා කඩුලු 07 ක් දැවී ලකුණු 649 ක් ලබාගැනීමට සමත්වුණා.\nඑහිදී ෂෝන් මාෂ් සහ මිචෙල් මාෂ් යන සොහොයුරන් ශතක රැස් කිරීම විශේෂත්වයක්.\nග්‍රෙග් සහ ඉයන් චැපල් සොහොයුරන්, ස්ටීව් සහ මාක් වෝ සොහොයුරන්ට පසුව  ඕස්ට්‍රේලියාව වෙනුවෙන් එක් ටෙස්ට් ඉනිමකදී ශතක රැස් කළ තුන්වන සොහොයුරන් වන්නේ ෂෝන් සහ මිචෙල් මාෂ්.\nමේ අතර මිචෙල් මාෂ් මෙවර අයි.පී.එල් තරඟාවලියෙන් ඉවත්වීමට තීරණයකළ බව පසුගියදා නිවේදනය කළා.\nඕස්ට්‍රේලියානු ටෙස්ට් කණ්ඩායමට පූර්ණ වශයෙන් සිය දායකත්වය ලබා දීම සඳහා තමන් මෙම තීරණය ගත් බවයි ඔහු මාධ්‍ය වෙත පවසා ඇත්තේ.\nමුදලට වඩා රට වෙනුවෙන් ක්‍රීඩා කිරීම සදහා මෙම තීරණය ගත් බවයි මිචෙල් මාෂ් වැඩිදුරටත් පවසන්නේ.\nපසුගිය වසරේ දී රයිසින් පූනේ සුපර්ජියින් කණ්ඩායම වෙනුවෙන් මිචෙල් මාෂ් අයි.පී.එල් තරඟාවලිය නියෝජනය කළා.\nමිචෙල් මාෂ් සහ ෂෝන් මාෂ්ගේ ශතක පහතින්.",
       "URL": "https://www.hirunews.lk/sports/180401/මාෂ්-සොහොයුරන්ගෙන්-ශතක",
       "Category": "Sports",
       "Parent URL": "https://www.hirunews.lk/sports/all-news.php?pageID=266"
}