{
       "Source": "hirunews",
       "Timestamp": "Friday, 20 September 2013 - 13:33",
       "Headline": "ඞී.ආර්.එස් ක්‍රමය සංශෝධනය කෙරේ.",
       "News Content": "ටෙස්ට් ක්‍රිකට් තරඟවල විනිසුරුගේ තීන්දුව අභියෝගයට ලක් කිරීමේ ඞී.ආර්.එස් ක්‍රමය සංශෝධනය කිරීමට අන්තර්ජාතික ක්‍රිකට් සම්මේලනය තීරණය කර තිබෙනවා. ඩුබායි හි පැවති ක්‍රිකට් සම්මේලන ප්‍රධාන විධායක කමිටු රැස්වීමේදී මෙම තීරණයට එළඹි ඇති බව සඳහන්. ඒ අනුව, ටෙස්ට් තරගයක එක් ඉනිමක පන්දුවාර 80 ක්, නිම වූ පසු කණ්ඩායමකට විනිසුරු තීරණ අභියෝගයට ලක් කිරීමේ නව අවස්ථා 2 ක් හිමිවනු ඇති. එහිදී මුල් පන්දුවාර 80 තුළ විනිසුරු තීරණ අභියෝගයට ලක් කිරීමේ අවස්ථාවන් සාර්ථකවී ද නැද්ද යන්න සලකා බැලෙන්නේ නැහැ. නව තීරණය මේ වසරේ ඔක්තෝම්බර් පළමුවැනිදා සිට අත්හදා බැලීමට නියමිතයි.",
       "URL": "https://www.hirunews.lk/sports/67628/ඞී-ආර්-එස්-ක්‍රමය-සංශෝධනය-කෙරේ",
       "Category": "Sports",
       "Parent URL": "https://www.hirunews.lk/sports/all-news.php?pageID=513"
}