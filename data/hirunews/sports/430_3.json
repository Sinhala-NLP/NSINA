{
       "Source": "hirunews",
       "Timestamp": "Sunday, 31 January 2016 - 9:56",
       "Headline": "දෙකෙන් එකකට පාකිස්ථානය පිටියට",
       "News Content": "සංචාරක පාකිස්ථාන පිල සහ නවසීලන්තය අතර, තුන්වන එක්දින තරඟය ඕක්ලන්ඞ් හිදී දැන් පැවැත්වෙනවා.\nකාසියේ වාසිය දිනූ පාකිස්ථාන පිල පළමුවෙන් පන්දුවට පහරදීමට තීරණය කළා.\nඔවුන් මීට සුළු වේලාවකට පෙර 46 වන පන්දු වාරයේදී කඩුලූ 7 ක් දැවී ලකුණු 284 ක් ලබා සිටියා.\nනවසීලන්ත - පාකිස්ථාන එක්දින තරඟාවලියේ පළමු තරඟයෙන් නවසීලන්ත පිල ජයග්‍රහණය කළ අතර, නේපියර් හි පැවත්වීමට නියමිතව තිබූ දෙවන තරඟය වර්ෂාව නිසා අත්හැර දැමීමට සිදුවුණා.\nඒ අනුව තරගාවලිය ජය පැරදුමෙන් තොරව අවසන් කිරීමට නම් පාකිස්ථානය මෙම තරගය ජයගත යුතුයි.\nමෙම සංචාරයේ 20 20 තරගාවලියේ ජයග්‍රහණය ද නවසීලන්තය හිමිකර ගත්තා",
       "URL": "https://www.hirunews.lk/sports/125119/දෙකෙන්-එකකට-පාකිස්ථානය-පිටියට",
       "Category": "Sports",
       "Parent URL": "https://www.hirunews.lk/sports/all-news.php?pageID=430"
}