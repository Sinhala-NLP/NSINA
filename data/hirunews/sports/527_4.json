{
       "Source": "hirunews",
       "Timestamp": "Wednesday, 03 July 2013 - 7:45",
       "Headline": "ශ්‍රී ලංකාව ලකුණු 161කින් ඉන්දියාව පරදයි.",
       "News Content": "බටහිර ඉන්දීය කොදෙව් ඳුපත් හි පැවැත්වෙන තුන්කොන් එක්දින ක්‍රිකට් තරගාවලියේ ඊයේ (02)පැවැති තරගයෙන් ඉන්දියාව ලකුණු 161කින් පරාජයට පත් කිරීමට ශ්‍රී ලංකා කණ්ඩායම සමත් වුණා. කිංග්ස්ටන් හි පැවැති තරගයේ පළමුවෙන් පන්දුවට පහර දුන් ශ්‍රී ලංකාව නියමිත පන්දු වාර 50 අවසානයේ එක් කඩුල්ලක් දැවී ලකුණු 348ක් ලබා ගත්තා. ශ්‍රී ලංකා කණ්ඩායම වෙනුවෙන් විශිෂ්ඨ පිතිහරඹයක නිරත වූ ආරම්භක පිතිකරු උපුල් තරංග නොදැවී ලකුණු 174ක් ලබා ගත් අතර, ඊට හයේ පහර 3ක් සහ හතරේ පහර 19ක් ඇතුළත්වුණා. උපුල් තරංග ඊයේ ලබා ගත් ලකුණු 174 ශ්‍රී ලංකා පිතිකරුවෙකු එක්දින ක්‍රිකට් පිටියේ ලබා ගත් දෙවන වැඩිම ලකුණු සංඛ්‍යාවයි. ශ්‍රීි ලංකා කණ්ඩායම වෙනුවෙන් එක්දින පිටියේ වැඩිම ලකුණු සංඛ්‍යාවක් වාර්තා කර ඇත්තේ සනත් ජයසූරිය වන අතර ඒ, 2000 වසරේ දී සාජා පිටියේ දී ඉන්දියාවට එරෙහිව ලබා ගත් ලකුණු 189යි.\nමේ අතර, ඊයේ (02) තරගයේ දී මහේල ජයවර්ධන ලකුණු 107ක් ලබා ගත් අතර, නායක ඇන්ජලෝ මැතිව්ස් නොදැවී ලකුණු 44ක් රැස් කළා. පිළිතුරු ඉනිම ක්‍රීඩා කළ ඉන්දීය පිළ පන්දු වාර 44යි පන්දු 5කදී සියලූ දෙනා දැවී ලබා ගත්තේ ලකුණු 187ක් පමණයි. පන්දු යැවීමේ දි ශ්‍රී ලංකා කණ්ඩායම වෙනුවෙන් රංගන හේරත් ලකුණු 37කට කඩුලූ 3ක් ද ලසිත් මාලිංග සහ සචිත්‍ර සේනානායක කඩුලූ 2 බැගින් ද දවා ගත්තා.",
       "URL": "https://www.hirunews.lk/sports/62240/ශ්‍රී-ලංකාව-ලකුණු-161කින්-ඉන්දියාව-පරදයි",
       "Category": "Sports",
       "Parent URL": "https://www.hirunews.lk/sports/all-news.php?pageID=527"
}