{
       "Source": "hirunews",
       "Timestamp": "Monday, 07 November 2016 - 18:07",
       "Headline": "ඕස්ට්‍රේලියාවට ලකුණු 177ක පරාජයක්",
       "News Content": "ඕස්ට්‍රේලියා කණ්ඩායම සමග පවතී පළමු ටෙස්ට් ක්‍රිකට් තරගය  ලකුණු 177කින් ජය ගැනීමට සංචාරක දකුණු අප්‍රිකා කණ්ඩායම අද සමත් වුණා.\nකාසිය වාසිය දිනා පළමුව පන්දුවට පහර දීමට තීරණය කළ  දකුණු අප්‍රිකාව සිය පළමු ඉනිමට පන්දුවාර 63යි පන්දු 04කදී  සියලු දෙනා දැවී ලකුණු 242ක් රැස්කළා.\nඑහිදී කුවින්ටන් ඩී කොක් ලකුණු 84ක් රැස්කළ අතර ඕස්ට්‍රේලියාව වෙනුවෙන් මිචල් ස්ටාක් කඩුලු 04ක් බිදදැමුවා.\nපිළිතුරු ඉනිම ක්‍රීඩාකළ ඕස්ට්‍රේලියාවට සියලු ක්‍රීඩකයන් දැවී ලබාගත හැකිවුයේ ලකුණු 244ක් පමණයි.\nඕස්ට්‍රලියානු කණ්ඩායමේ වැඩිම ලකුණු ලාභියා වුයේ ඩේවිඩ් වෝනර් ඔහු ලකුණු 97ක් රැස්කළ අතර දකුණු අප්‍රිකාණු කණ්ඩායමේ වේගපන්දු යවන ක්‍රීඩක වර්නර් ෆිලන්ඩර් ඕස්ට්‍රේලියානු කණ්ඩායමේ  කඩුලු 04ක් බිදදැමුවා.\nදෙවන ඉනිම ක්‍රීඩාකළ දකුණු අප්‍රිකාව කඩුලු 08ක් දැවී ලකුණු 540ක් ලබා සිටියදී  ඉනිම අත්හිටුවා ඕස්ට්‍රේලියානු කණ්ඩායමට පන්දුවට පහර දීමට ආරාධනාකලා.\nදකුණු අප්‍රිකාණු කණ්ඩායමේ ක්‍රීඩකයන් දෙදනකු එහිදී ශතක රැස් කිරීම විශේෂත්වයක්.\nඒ අනුව ලකුණු 539ක ඉලක්කයයක් හඹාගිය ඕස්ට්‍රේලියාවට සියලු ක්‍රීඩකයන් දැවී ලබාගත හැකිවුයේ ලකුණු 361ක් පමණයි.\nදකුණු අප්‍රිකාණු වේගපන්දු යවන ක්‍රීඩක රබාඩා ඕස්ට්‍රේලියා දෙවන ඉනිමේ කඩුලු 05ක් දවාගත් අතර සමස්ත  තරගය තුල කඩුලු 07ක් බිද හෙලමින් තරගයේ වීරයා බවට පත්වුනා.",
       "URL": "https://www.hirunews.lk/sports/147037/ඕස්ට්‍රේලියාවට-ලකුණු-177ක-පරාජයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=374"
}