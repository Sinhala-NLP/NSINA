{
       "Source": "hirunews",
       "Timestamp": "Thursday, 03 January 2019 - 14:47",
       "Headline": "නවසීලන්තයට ලකුණු 45 ක ජයක්",
       "News Content": "සංචාරක ශ්‍රී ලංකා කණ්ඩායම හා සත්කාරක නවසීලන්තය අතර පැවැත්වෙන පළමු එක්දින තරගයෙන් ලකුණු 45කින් ජයග්‍රහණය කිරීමට නවසීලන්තය අද (03) සමත් වුණා.\nනවසීලන්තයේ Mount Maunganui, Bay Oval හිදියි තරගය පැවැත්වුණේ.\nතරගයේ පළමුව පන්දුවට පහර දුන් නවසීලන්තය කණ්ඩායම කඩුලු 7කට ලකුණු 371ක් රැස් කර ගත්තා.\nශ්‍රී ලංකාව වෙනුවෙන් පන්දු යැවීමේදී නායක ලසිත් මාලිංග, නුවන් ප්‍රදීප්, සහ තිසර පෙරේරා කඩුලු 2 බැගින් දවා ගැනීමට සමත් වුණා.\nනවසීලන්තය වෙනුවෙන් මාර්ටින් ගප්ටිල් ලකුණු 138ක් වාර්තා කළ අතර නවසීලන්තයේ නායක කෙන් විලියම්සන් ලකුණු 72ක් තම කණ්ඩායම වෙනුවෙන් ලබා ගත්තා.\nතරගයේ අවසන් පන්දුවාර කිහිපයේදී ජේස්ම් නිසම් වේගවත් ඉනිමක් ක්‍රීඩා කළ අතර ඔහු එහිදී පන්දු 13කදී නොදැවී ලකුණු 47ක් රැස් කළා\nලකුණු 371ක ජයග්‍රාහි ඉලක්කයක් හඹා ගිය ශ්‍රී ලංකා කණ්ඩායම පන්දුවාර 49කදී සියලු දෙනා දැවී ලබා ගැනීමට හැකි වුයේ 326ක් පමණි.\nඑහිදී ශ්‍රී ලංකාව වෙනුවෙන් කුසල් ජනිත් ලකුණු 102ක් ලබා ගැනීමට සමත් වුණා.\nශ්‍රී ලංකා කණ්ඩායම කලකට පසු ආරම්භක කඩුල්ල වෙනුවෙන් ලකුණු 119ක ශතක සබදතාවක් ගොඩනැගු අතර එහිදී නිරෝෂන් දික්වැල්ල ලකුණු 76ක් ලබා ගත්තා.\nනවසීලන්තය වෙනුවෙන් James Neesham කඩුලු 3ක් සහ Trent Boult, Lockie Ferguson, Ish Sodhi අතරේ කඩුලු 2 බැගින් බෙදී ගියා.",
       "URL": "https://www.hirunews.lk/sports/207395/නවසීලන්තයට-ලකුණු-45-ක-ජයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=187"
}