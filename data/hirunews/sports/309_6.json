{
       "Source": "hirunews",
       "Timestamp": "Wednesday, 09 August 2017 - 18:05",
       "Headline": "පකිස්ථාන ක්‍රිකට් පාලක මණ්ඩලයේ නව සභාපති නජාම් සේති",
       "News Content": "පකිස්ථාන ක්‍රිකට් පාලක මණ්ඩලයේ නව සභාපතිවරයා ලෙසට නජාම් සේති යළි තෝරා පත්කරගෙන තිබෙනවා.\nඒ ඉදිරි වසර 3 ක කාලයක් සඳහායි.\nපකිස්ථාන නව ක්‍රිකට් පාලක මණ්ඩයේ නිලධාරීන් 10 දෙනා විසින් ඒකමතිකව නව සභාපතිවරයා පත්කරගෙන ඇතැයි සඳහන්.\nනජාම් සේති මීට පෙර 2013 වසරේ ජුනි මාසයේ සිට 2014 වසරේ ජුලි මාසය දක්වා පකිස්ථාන ක්‍රිකට් පාලක මණ්ඩල සභාපතිවරයා ලෙසට කටයුතු කළා.\nමෙම තනතුර සඳහා වෙනත් කිසිදු අයදුම් පත්‍රයක් ඉදිරිපත් නොවීම ද විශේෂත්වයක්.\nපකිස්ථාන නව ක්‍රිකට් පාලක මණ්ඩලය අග්‍රාමාත්‍ය නවාස් ශරීෆ් විසිනුයි පසුගිය මස 8 වනදා පත් කරනු ලැබුවේ.\nපකිස්ථාන ක්‍රිකට් පාලක මණ්ඩල නීතිවලට අනුව සභාපතිවරයා තෝරා පත්කර ගත යුතු වන්නේ මණ්ඩලයේ නිලධාරීන් අතරින් කෙනෙක්.\nමීට පෙර පකිස්ථාන ක්‍රිකට් පාලක මණ්ඩල සභාපතිවරයාව සිටි 83 හැවිරිදි ශහර්යාර් ඛාන් සිය ධුරයෙන් ඉල්ලා අස්වුයේ රෝගී තත්වයන් මෙන්ම පෞද්ගලික හේතු ඉදිරිපත් කරමින්.",
       "URL": "https://www.hirunews.lk/sports/168028/පකිස්ථාන-ක්‍රිකට්-පාලක-මණ්ඩලයේ-නව-සභාපති-නජාම්-සේති",
       "Category": "Sports",
       "Parent URL": "https://www.hirunews.lk/sports/all-news.php?pageID=309"
}