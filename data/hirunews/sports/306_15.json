{
       "Source": "hirunews",
       "Timestamp": "Saturday, 19 August 2017 - 18:42",
       "Headline": "ඉන්දියාව සමග පළමු එක්දින තරගය හෙට දඹුල්ලේ",
       "News Content": "ශ්‍රී ලංකාව සහ ඉන්දියාව අතර එක්දින තරගය හෙට දඹුල්ල ක්‍රීඩාංගනයේදී ආරම්භ වනවා.\nශ්‍රී ලංකා කණ්ඩායමට ලෝක කුසලාන තරගාවලියට ඍජුව සුදුසුකම් ලැබීම සදහා මෙම තරගාවලිය තීරණාත්මකයි.\nශ්‍රී ලංකාව 2019 ලෝක කුසලාන තරගාවලියේ අනිවාර්ය ස්ථානයක් සහතික කර ගැනීමට, මෙම තරගාවලියේ තරඟ දෙකක් හෝ ජය ගත යුතුයි.\nකෙසේ වෙතත්, සැප්තැම්බර් 30 වන දා කාලවිරාමයට පෙර බටහිර ඉන්දීය කොදෙව් පිළ අයර්ලන්තය සහ එංගලන්තය සමඟ පවත්වන තරඟ හයේ ප්‍රතිඵලය ද ශ්‍රී ලංකා කණ්ඩායමේ අනිවාර්ය සුදුසුකම් ලැබීම සඳහා බලපානු ඇති.\nමීට පෙර ශ්‍රී ලංකා ක්‍රිකට් කණ්ඩායම දඹුල්ලේදී එක්දින තරග 40 ක් ක්‍රීඩාකොට ඇති අතර, ඉන් තරග 25 ක් ජයගෙන තිබෙනවා.\nකෙසේ නමුත් 1997 වසරෙන් පසුව ඉන්දියාව සමග පැවති එක්දින තරගාවලියක් ජයගන්නට ශ්‍රී ලංකාවට නොහැකිවීම කැපී පෙනෙනවා.\nමේ අතර අද පැවති ප්‍රවෘත්ති සාකච්ඡාවකදී ශ්‍රී ලංකා එක්දින ක්‍රිකට් නායක උපුල් තරංග පැවසුවේ ඉන්දියාව පරාජය කිරීමේ හැකියාව තම කණ්ඩායම සතු බවයි.",
       "URL": "https://www.hirunews.lk/sports/168860/ඉන්දියාව-සමග-පළමු-එක්දින-තරගය-හෙට-දඹුල්ලේ",
       "Category": "Sports",
       "Parent URL": "https://www.hirunews.lk/sports/all-news.php?pageID=306"
}