{
       "Source": "hirunews",
       "Timestamp": "Saturday, 07 November 2020 - 13:31",
       "Headline": "ක්‍රික් - ටෙන්, දිල්ෂාන් සහ අජන්ත මෙන්ඩිස් සහභාගි වෙයි",
       "News Content": "හිටපු ශ්‍රී ලංකා ක්‍රිකට් නායකයෙකු වන ටී.එම්.ඩිල්ෂාන් සහ විස්මිත දග පන්දු යවන ක්‍රීඩකයෙකු වූ අජන්ත මෙන්ඩිස් ඇතුළු ශ්‍රී ලංකා පිලේ හිටපු ක්‍රීඩකයන් 10 දෙනෙකු පමණ, මොරිෂස් දිවයිනේ පැවැත්වෙන සමාරම්භක ක්‍රික් - ටෙන්, පන්දුවාර දහයේ ක්‍රිකට් තරඟාවලියට සහභාගි වනවා.\nතරගාවලිය මොරිෂස් හි මපොවු නුවර ජාතික ක්‍රීඩාංගනයේදී ලබන 11 වනදා ආරම්භ වීමට නියමිතයි.\nමොරිෂස් දිවයිනේ මෙතෙක් සංවිධාන කෙරුණු විශාලතම ක්‍රිකට් සැණකෙළිය වන මෙම තරගාවලිය සඳහා ශ්‍රී ලංකාව මෙන්ම බටහිර ඉන්දීය කොදෙව්, කැනඩාව, දකුණු අප්‍රිකාව, ඉන්දියාව, බංග්ලාදේශය, පාකිස්ථානය, එංගලන්තය ආදි රටවල ජාත්‍යන්තර ක්‍රීඩකයන් 78 දෙනෙකු පමණ සහභාගි වනවා.\nඊට දේශීය වශයෙන් දස්කම් දැක්වූ ක්‍රීඩකයන් 12 දෙනෙකු ද ඇතුළත් වන බව සඳහන්.",
       "URL": "https://www.hirunews.lk/sports/254209/ක්‍රික්-ටෙන්-දිල්ෂාන්-සහ-අජන්ත-මෙන්ඩිස්-සහභාගි-වෙයි",
       "Category": "Sports",
       "Parent URL": "https://www.hirunews.lk/sports/all-news.php?pageID=79"
}