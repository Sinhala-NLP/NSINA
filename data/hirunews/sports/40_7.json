{
       "Source": "hirunews",
       "Timestamp": "Monday, 11 October 2021 - 15:10",
       "Headline": "දකුණු ආසියානු පාපන්දු ශූරතාවලියේ ශ්‍රී ලංකා කණ්ඩායමේ බලාපොරොත්තු ගිලිහෙයි",
       "News Content": "ශ්‍රී ලංකාව දකුණු ආසියානු පාපන්දු ශූරතාවලියේ අවසන් තරගයත් පරාජයට\nදකුණු ආසියානු පාපන්දු ශූරතා තරඟාවලියට අදාළව ශ්‍රී ලංකාව සහභාගි වූ අවසන් තරඟයද පරාජයට පත් වුණා.\nමාලදිවයිනේ පැවැත්වෙන මෙම තරඟාවලියේ ශ්‍රී ලංකාව ඊයේ තරඟ වැදුණේ මාලදිවයින් කණ්ඩායම සමඟයි.\nතරගය නැරඹීම සඳහා ක්‍රීඩා අමාත්‍ය නාමල් රාජපක්ෂ ද එක්ව සිටි අතර, එම තරඟය 01ට බින්දුවක් ලෙස මාලදිවයින් කණ්ඩායම ජයග්‍රහණය කරනු ලැබුවා.\nශ්‍රී ලංකාව සහභාගි වූ තරඟ 04න් 03ක්ම පරාජයට පත් වූ අතර ඉන්දියාව සමඟ තරඟය ජය පරාජයෙන් තොරව අවසන් වුණා.\nරටවල් 05ක් ක්‍රීඩා කරන දකුණු ආසියානු පාපන්දු ශූරතා තරඟාවලියේ ප්‍රසාද ලකුණු සටහනේ පළමු ස්ථානයේ පසුවන්නේ මාලදිවයිනයි.\nදෙවන ස්ථානයේ සහ තුන්වන ස්ථානයේ පිළිවෙලින් නේපාලය සහ ඉන්දියාව පසුවනවා.",
       "URL": "https://www.hirunews.lk/sports/284708/දකුණු-ආසියානු-පාපන්දු-ශූරතාවලියේ-ශ්‍රී-ලංකා-කණ්ඩායමේ-බලාපොරොත්තු-ගිලිහෙයි",
       "Category": "Sports",
       "Parent URL": "https://www.hirunews.lk/sports/all-news.php?pageID=40"
}