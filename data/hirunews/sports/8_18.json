{
       "Source": "hirunews",
       "Timestamp": "Tuesday, 15 August 2023 - 22:54",
       "Headline": "ක්‍රිකට් පිටියට සමුදුන් බෙන් ස්ටොක්ස් මෙවර ලෝක කුසලානයට",
       "News Content": "එක්දින ක්‍රිකට් පිටියට සමුදුන් එංගලන්ත සුපිරි ක්‍රිකට් ක්‍රීඩක බෙන් ස්ටොක්ස් සිය තීරණය වෙනස් කරමින් එලඹෙන එක්දින ලෝක කුසලානයට ක්‍රීඩා කරන බව පවසනවා.\nඒ එංගලන්ත ක්‍රිකට් පාලක මණ්ඩලය කළ ඉල්ලීමකට අනුවයි.\n2019 එක්දින ලෝක කුසලානය එංගලන්තයට දිනාදීමේ පුරෝගාමියකු වූ ස්ටොක්ස් 2022 වසරේ ජුලි මාසයේදී ජගත් එක්දින පිටියෙන් සමුගත්තා.\nඅනතුරුව ඔහු පන්දුවාර 20 සහ ටෙස්ට් තරග ක්‍රීඩා කළේ එංගලන්ත ටෙස්ට් නායකත්වය ද දරමින්.\nආබාධ තත්වයක් හේතුවෙන් ස්ටොක්ස් මේ වන විට පන්දු යැවීමෙන් වැළකී සිටින අතර ඒ අනුව ඔහු බොහෝ දුරට පිතිකරුවෙකු ලෙස පමණක් මෙවර ලෝක කුසලානයේදී ක්‍රීඩා කිරීමට නියමිතයි.\nලෝක කුසලානයට ක්‍රීඩා කිරීමට ගත් තීරණයත් සමඟින්, ඔහුගේ පාදයේ සිදුකිරීමට නියමිත ශල්‍යකර්මය ලබන වසරේ සිදුකිරීමට සැලසුම් කර තිබෙන අතර ඒ අනුව ඔහුට 2024 IPL තරගාවලිය අහිමිවනවා.",
       "URL": "https://www.hirunews.lk/sports/344949/ක්‍රිකට්-පිටියට-සමුදුන්-බෙන්-ස්ටොක්ස්-මෙවර-ලෝක-කුසලානයට",
       "Category": "Sports",
       "Parent URL": "https://www.hirunews.lk/sports/all-news.php?pageID=8"
}