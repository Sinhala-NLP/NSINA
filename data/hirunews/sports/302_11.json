{
       "Source": "hirunews",
       "Timestamp": "Thursday, 31 August 2017 - 16:30",
       "Headline": "මාලිංගගෙන් තවත් වාර්තාවක්",
       "News Content": "ශ්‍රී ලංකාව සමග පැවැත්වෙන හතරවන එක්දින තරගයේදී ඉන්දීය ඉනිම ශක්තිමත් කිරීමට වැඩි දායකත්වයක් ලබාදුන් විරාත් කෝලි දවා ගැනීමට ලසිත් මාලිංග සමත්වුනා.\nදැවී යන විට ඔහු ලබාගෙන සිටි ලකුණු සංඛ්‍යාව 131 ක්.\nපන්දු 96 ක් තුල ඔහු ලබාගත් මෙම ලකුණු 131 කට හතරේ පහර 17 ක් සහ හයේ පහර 2 ක් මෙම ලකුණු 131 ට ඇතුලත්.\nවිරාත් කෝලිගේ කඩුල්ල දවා ගැනීමත් සමග ලසිත් මාලිංගගේ එක්දින කඩුලු සංඛ්‍යාව 300 ක් වනවා.\nඔහු එක්දින කඩුලු 300 ක් ලබාගත් 4 වන ලාංකික ක්‍රීඩකයා ලෙසටයි වාර්තා අතරට එක්වන්නේ.\nමෙය ලසිත් මාලිංග ක්‍රීඩා කරන 203 වන ජාත්‍යන්තර එක්දින ක්‍රිකට් තරගයයි.\nරෝහිත් ශර්මා නොදැවී 86 යි. ශිකර් ධවාන් ලකුණු 4 කට දැවී ගියා. කාසියේ වාසිය දිනා පළමුවෙන් පන්දුවට පහරදෙමින් සිටින ඉන්දියාව මේවන විට පන්දුවාර 29 ක් අවසානයේ එක් කඩුල්ලක් දැවී ලබාසිටින ලකුණු සංඛ්‍යාව 225 ක්.",
       "URL": "https://www.hirunews.lk/sports/169855/මාලිංගගෙන්-තවත්-වාර්තාවක්",
       "Category": "Sports",
       "Parent URL": "https://www.hirunews.lk/sports/all-news.php?pageID=302"
}