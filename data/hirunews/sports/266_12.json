{
       "Source": "hirunews",
       "Timestamp": "Monday, 08 January 2018 - 10:54",
       "Headline": "ඕස්ට්‍රේලියාව අළුබඳුනේ පහස විඳියි",
       "News Content": "මෙවර අළුබඳුන ටෙස්ට් තරඟාවලියේ ශුරතාව හිමිකර ගන්නට ඕස්ට්‍රේලියානු කණ්ඩායම අද (08) සමත් වුණා.\nඒ සිඩ්නි නුවර පැවැති පස්වන සහ අවසන් ටෙස්ට් තරඟය ලකුණු ඉනිමකින් සහ ලකුණු  123 කින් ජයග්‍රහණය කරමින්.\nතරඟයේ පළමුව පන්දුවට පහර දුන් එංගලන්ත කණ්ඩායම පළමු ඉනිම වෙනුවෙන් සියලු දෙන දැවී ලකුණු 346ක් රැස් කිරීමට සමත් වුණා.\nඕස්ට්‍රේලියා පළමු ඉනිම වෙනුවෙන් කඩුලු 07ක් දැවී ලකුණු 649ක් රැස්කරගෙන සිටියදී ඉනිම අත්හිටුවීමට තීරණය කළා.\nඑහිදී ඕස්ට්‍රේලියානු ක්‍රීඩකයින් තිදෙනෙක් ශතක රැස් කිරීමට සමත් වූ අතර එම ක්‍රීඩකයින් අතර මාෂ් සොහොයුරන් සිටිනවා.\nග්‍රෙග් සහ ඉයන් චැපල් සොහොයුරන්, ස්ටීව් සහ මාක් වෝ සොහොයුරන්ට පසුව  ඕස්ට්‍රේලියාව වෙනුවෙන් එක් ටෙස්ට් ඉනිමකදී ශතක රැස් කළ තුන්වන සොහොයුරන් වන්නේ ෂෝන් සහ මිචෙල් මාෂ්.\nලකුණු 303ක වාසියක් සමඟ එංගලන්ත කණ්ඩායමට දෙවන ඉනිම ක්‍රීඩා කිරීමට ආරාධනා කළ ඕස්ට්‍රේලියානුවන් එංගලන්ත දෙවන ඉනිම ලකුණු 180කට සිමා කිරීමට සමත් වුණා.\nඑම ජයත් සමඟ තරඟ 05කින් සමන්විත අළුබඳුන ටෙස්ට් තරඟාවලිය තරඟ 04ට බිංදුවක් ලෙස ඕස්ට්‍රේලියාව ජයගත්තා.\nඑංගලන්ත පළමු සහ දෙවන ඉනිමේ කඩුලු හතර බැගින් බිඳ දැමු පැට් කමින්ස් අවසන් තරඟයේ වීරයා ලෙස සම්මාන හිමිකර ගත් අතර තරඟාවලිය තුල පිත්තෙන් දස්කම් දැක්වූ ඕස්ට්‍රේලියානු කණ්ඩායමේ නායක ස්ටීවන් ස්මිත් තරඟාවලියේ වීරයා ලෙස සම්මාන හිමිකර ගත්තා.\nඉතිහාසයේ මෙතෙක් පැවති අළු බඳුන ටෙස්ට් තරග 34 ක්  ඕස්ට්‍රේලියාව ජයගෙන ඇති අතර, එංගලන්තය ජයග්‍රහණය කර ඇත්තේ තරගාවලි 32 ක් පමණයි.\nතරඟයේ විශේෂ අවස්ථා පහතින්..\nrnrn\\r\\n\n\\r\\nrnrn",
       "URL": "https://www.hirunews.lk/sports/180464/ඕස්ට්‍රේලියාව-අළුබඳුනේ-පහස-විඳියි",
       "Category": "Sports",
       "Parent URL": "https://www.hirunews.lk/sports/all-news.php?pageID=266"
}