{
       "Source": "hirunews",
       "Timestamp": "Tuesday, 03 May 2016 - 13:26",
       "Headline": "එංගලන්ත ප්‍රිමියර් ලීග් ශූරතාව ප්‍රථමවරට ලෙස්ටර් පිළට",
       "News Content": "වසර 123ක බ්‍රිතාන්‍ය ප්‍රිමියර් ලීග් පාපන්දු තරගාවලියේ පෙරළියක් ඇති කරමින් ලෙස්ටර් සිටි පාපන්දු කණ්ඩායම මෙවර එම ශූරතාව ජයග්‍රහණය කිරීමට සමත් වුණා.\nලෙස්ටර් පිළ මෙවර තරගාවලියට පිවිසුණේ ජයග්‍රහණය සඳහා 5000කට එක් අවස්ථාවක් ඇති කණ්ඩායමක් ලෙසයි.\nඔවුන් මැන්චෙස්ටර් යුනයිටඩ් සහ චෙල්සී වැනි ප්‍රබල කණ්ඩායම් අභිබවා යනු ඇතැයි කිසිවෙකු විශ්වාස කළේ නැහැ.\nඑහෙත් ඔවුන් මෙවර එංගලන්ත ප්‍රිමියර්ලීග් ශූරතාව ජයග්‍රහණය කළේ සියල්ලන් මවිතයට පත් කරමින්.\nලෙස්ටර් කණ්ඩායමේ හිමිකාරත්වය පවතින්නේ තායිලන්ත ප්‍රකෝටිපතියෙකුටයි.\nමේ නිසා එම පාපන්දු කණ්ඩායමට ආශිර්වාද කිරීම සඳහා තායිලන්ත බෞද්ධ හිමි නමක් කිහිප වතාවක්ම එංගලන්තයේ සංචාරය කළා.\nලෙස්ටර් පිළේ මෙම අනපේක්ෂිත ජයග්‍රහණය සඳහා මෙම හිමි නමගේ ආශිර්වාදයන් ඉවහල් වී ඇති බවට එංගලන්ත පුවත්පත් රැසක් වාර්තා කර තිබෙනවා.",
       "URL": "https://www.hirunews.lk/sports/132316/එංගලන්ත-ප්‍රිමියර්-ලීග්-ශූරතාව-ප්‍රථමවරට-ලෙස්ටර්-පිළට",
       "Category": "Sports",
       "Parent URL": "https://www.hirunews.lk/sports/all-news.php?pageID=412"
}