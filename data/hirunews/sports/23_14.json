{
       "Source": "hirunews",
       "Timestamp": "Sunday, 10 April 2022 - 8:42",
       "Headline": "රෝයල් චැලෙන්ජර්ස් බැංගලෝර් පිලට ජය (වීඩියෝ)",
       "News Content": "ඉන්දීය ප්‍රිමියර් ලීග් තරගාවලියට අදාළව ඊයේ (09) පැවති තරගයකදී මුම්බායි ඉන්දියන්ස් පිල පරදවා කඩුලු හතක ජයක් අත්කරගැනීමට රෝයල් චැලෙන්ජර්ස් බැංගලෝර් පිල සමත්වුණා.\nඒ අනුව මෙවර තරගාවලියේ තරග හතරකට සහභාගි වූ මුම්බායි පිලට කිසිදු ජයග්‍රහණයක් අත්කරගැනීමට නොහැකි වී තිබෙනවා.\nකාසියේ වාසිය දිනූ බැංගලෝර් පිල පළමුවෙන් පන්දුවට පහරදෙන ලෙස මුම්බායි කණ්ඩායමට ඇරයුම් කළ අතර, ඔවුන් සිය පන්දු වාර විස්ස තුළ කඩුලු හයක් දැවී ලකුණු 151 ක් රැස් කළා.\nසූරියකුමාර් යාදව්, මුම්බායි පිල වෙනුවෙන් නොදැවී ලකුණු 68 ක් රැස් කළ අතර, වනිඳු හසරංග නැවතත් පන්දුවෙන් දස්කම් දක්වමින් ලකුණු 28 කට කඩුලු දෙකක් බිඳ හෙලුවා.\nපිළිතුරු වශයෙන් රෝයල් චැලෙන්ජර්ස් බැංගලෝර් පිල පන්දු වාර 18 යි පන්දු 3ක දී කඩුලු 3 ක් දැවී ලකුණු 152 ක් ලබමින් තරගයේ ජය හිමිකර ගත්තා.",
       "URL": "https://www.hirunews.lk/sports/301613/රෝයල්-චැලෙන්ජර්ස්-බැංගලෝර්-පිලට-ජය-වීඩියෝ",
       "Category": "Sports",
       "Parent URL": "https://www.hirunews.lk/sports/all-news.php?pageID=23"
}