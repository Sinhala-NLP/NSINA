{
       "Source": "hirunews",
       "Timestamp": "Sunday, 11 August 2013 - 13:19",
       "Headline": "උසේන් බෝල්ට් ජයග්‍රහණය අභියස.",
       "News Content": "රුසියාවේ මොස්කව් නුවරදී පැවැත්වෙන ලෝක මළල ක්‍රීඩා ශූරතාවලියේ මීටර් 100 පිරිමි තරඟයේ අර්ධ අවසන් පූර්ව තරඟය අද (11) පැවැත්වෙනවා. ලෝක කෙටිදුර ධාවන ශූර ජැමෙයිකාවේ උසේන් බෝල්ට් ඊයේ පැවති පළමු වටයේ තරඟය පහසුවෙන් ජය ගත් අතර ඔහු අද අර්ධ අවසන් තරගයට සහභාගි වනවා. උසේන් ඊයේ තරඟය නිම කිරීම සඳහා ගත කළ කාලය තත්ත්පර 10 යි දශම 0 යි 7 ක්. අද පැවැත්වෙන අර්ධ අවසන් පූර්ව තරගයට ඇමෙරිකාවේ ජස්ටින් ගැට්ලින් සහ මයික් රොජර් ද සහභාගි වීමට නියමිතයි. කෙසේ වෙතත්, ජාත්‍යන්තර විචාරකයින් පෙන්වා දෙන්නේ අද පැවැත්වෙන තරගය ද උසේන් බෝල්ට් පහසුවෙන් ජයගනු ඇති බවයි.",
       "URL": "https://www.hirunews.lk/sports/64865/උසේන්-බෝල්ට්-ජයග්‍රහණය-අභියස",
       "Category": "Sports",
       "Parent URL": "https://www.hirunews.lk/sports/all-news.php?pageID=520"
}