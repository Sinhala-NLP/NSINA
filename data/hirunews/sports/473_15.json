{
       "Source": "hirunews",
       "Timestamp": "Thursday, 23 April 2015 - 19:38",
       "Headline": "පාකිස්ථානු කණ්ඩායම ජූනි මාසයේ ශ්‍රී ලංකාවට",
       "News Content": "පාකිස්ථානු ක්‍රිකට් කණ්ඩායම ටෙස්ට් තරඟ 3 ක් එක්දින තරඟ 5 ක් සහ විස්සයි විස්ස තරඟ 2 කින් සමන්විත තරඟ සංචාරයක් සඳහා ලබන ජූනි සහ ජූලි මාසයේදී ශ්‍රී ලංකාවට පැමිණීමට නියමිතයි. ශ්‍රී ලංකා කණ්ඩායම සමඟ පැවැත්වෙන පළමු ටෙස්ට් තරඟය ජුනි 17 වැනිදා ගාල්ල ජාත්‍යන්තර ක්‍රීඩාංගනයේදී ආරම්භ වීමට නියමිතව තිබෙනවා. තරඟ සංචාරයේ පළමු එක්දින තරඟය ජූලි 11 වැනිදා රංගිරි දඹුලූ ජාත්‍යන්තර ක්‍රීඩාංගනයේදී පැවැත්වෙන අතර පළමු විස්සයි විස්ස තරඟය කොළඹ ආර් ප්‍රේමදාස ක්‍රීඩාංගනයේදී ජූලි 30 වැනිදා පැවැත්වීමටයි නියමිතව ඇත්තේ.",
       "URL": "https://www.hirunews.lk/sports/108163/පාකිස්ථානු-කණ්ඩායම-ජූනි-මාසයේ-ශ්‍රී-ලංකාවට",
       "Category": "Sports",
       "Parent URL": "https://www.hirunews.lk/sports/all-news.php?pageID=473"
}