{
       "Source": "hirunews",
       "Timestamp": "Friday, 15 April 2016 - 8:05",
       "Headline": "ගුජරාට් ලයන්ස් පූනේ පිල පරදවයි",
       "News Content": "ඉන්දීය ප්‍රිමියර් ලීග් තරඟාවලියේ ඊයේ (14) පැවති තරඟයකදී පූනේ කණ්ඩායම පරදවා කඩුළු 07 ක ජයක් ලැබීමට ගුජරාට් ලයන්ස් පිල සමත් වුණා.\nකාසියේ වාසිය දිනා පළමුවෙන් පන්දුවට පහරදුන් රයිසින් පූනේ සුපර්ජයන්ට් පිල සිය පන්දුවාර විස්ස තුළදී කඩුළු 05 ක් දැවී ලකුණු 163 ක් රැස්කිරීමට සමත් වුණා.\nෆෆ් ඩුප්ලෙසී ලකුණු 69 ක් ලබාගත් අතර, කෙවින් පීටර්සන් ලකුණු 37 ක් රැස් කළා.\nපිළිතුරු වශයෙන් ගුජරාට් ලයන්ස් පිල පන්දුවාර 18 කදී කඩුළු 03 ක් දැවී ලකුණු 164 ක් ලබමින් තරඟයේ ජය හිමිකර ගත්තා.\nඒරන් ෆින්ච් ලකුණු 50 යි, බ්‍රෙන්ඩන් මැකලම් ලකුණු 49 යි.",
       "URL": "https://www.hirunews.lk/sports/130888/ගුජරාට්-ලයන්ස්-පූනේ-පිල-පරදවයි",
       "Category": "Sports",
       "Parent URL": "https://www.hirunews.lk/sports/all-news.php?pageID=416"
}