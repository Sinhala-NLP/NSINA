{
       "Source": "hirunews",
       "Timestamp": "Sunday, 13 October 2019 - 15:50",
       "Headline": "බර ඔසවා ඕස්ට්‍රේලියානුවන් දනගැස්සූ ශ්‍රී ලාංකිකයා (ඡායාරූප)",
       "News Content": "ඕස්ට්‍රේලියාවේ පැවති 2019 \\\"ඕස්ට්‍රේලියන් මාස්ටර්ස්\\\" බර එසවීමේ ශුරතාවලියට සහභාගී වී රන් පදක්කමක් දිනාගැනීමට ඕස්ට්‍රේලියාවේ වෙසෙන ශ්‍රී ලාංකිකයෙකු සමත්ව තිබෙනවා.\n120kg බර පංතිය යටතේ තරගවැද ශ්‍රී ලාංකීය නාමය ජාත්‍යන්තරයට රැගෙන ඔහු නමින් \\\"රුවන් පෝල්\\\".\nඔහු ශ්‍රී ලාංකික යෝධ ශක්තිය උපරිමයෙන් පෙන්වා මුලු මහත් ඔස්ට්‍රේලියානුවන්ටම අහියෝගයක් වෙමින් squat ක්‍රමයට 220kg බරක් ඔසවා ඔස්ට්‍රේලියානු වාර්තාවක් බිද දමා තිබෙනවා.\n\\\"ඕස්ට්‍රේලියන් මාස්ටර්ස්\\\"සෑම වසරක් පාසා පැවැත්වේන, ඕස්ට්‍රේලියාවේ දැවන්ත ක්‍රීඩා උළෙලක් ලෙස හදුන්වනු ලබනවා.\n17 වන වරට පැවති මෙම තරඟාවලිය සඳහා, විවිධ රටවල තරඟකරුවන් 8000 ක් පමණ සහභාගීව තිබෙනවා.\nරුවන් පොල් නාවික හමුදාවෙන් විශ්‍රාම ගිය ලුතිනන් කමාන්ඩර්වරයෙක්.\nලෝක මාස්ටර්ස් බර එසවීමේ ක්‍රීඩා උළෙලට සහභාගී වී ශ්‍රී ලංකාව වෙනුවෙන් රන් පදක්කමක් දිනා ගැනීම එකම බලාපොරොත්තුව බවයි ඔහු අප වෙත ප්‍රකාශ කළේ.",
       "URL": "https://www.hirunews.lk/sports/226176/බර-ඔසවා-ඕස්ට්‍රේලියානුවන්-දනගැස්සූ-ශ්‍රී-ලාංකිකයා-ඡායාරූප",
       "Category": "Sports",
       "Parent URL": "https://www.hirunews.lk/sports/all-news.php?pageID=135"
}