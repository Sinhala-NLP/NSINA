{
       "Source": "hirunews",
       "Timestamp": "Monday, 04 April 2016 - 13:58",
       "Headline": "ඉන්දීය කන්ඩායමට ඩ්‍රාවිඩ් කැඳවයි",
       "News Content": "ඉන්දීය ක්‍රිකට් කණ්ඩායමේ ප්‍රධාන පුහුණුකරු ලෙස හිටපු ටෙස්ට් ක්‍රිකට් ක්‍රීඩක රාහුල් ඩ්‍රාවිඩ් පත් කිරීමට ඉන්දීය ක්‍රිකට් පාලක මණ්ඩලය තීරණය කර තිබෙනවා.\nප්‍රධාන පුහුණුකරු ලෙස කටයුතු කළ ඩන්කන් ප්ලෙචර් ගේ කොන්ත්‍රාත් කාලය පසුගිය වසරෙන් අවසන් වුණා.\nඒ අනුව සචින් තෙන්ඩුල්කාර්, සව්රොව් ගංගුලි සහ වී වී  එස් ලක්ෂ්මන් යන ත්‍රිපුද්ගල කමිටුව විසින් ඩ‍්‍රාවිඞ්ගේ නම ප්‍රධාන පුහුණුකරු ධුරයට යෝජනා කර තිබෙනවා.\nමේ අතර විස්සයි විස්ස ලෝක කුසලානය ජයගැනීමෙන් අනතුරුව මාධ්‍ය වෙත අදහස් දක්වමින් බටහිර ඉන්දීය කොදෙව් නායක ඩැරන් සැමී කියා සිටියේ තම කණ්ඩායම තරඟය ජයගත්තේ අර්බුද රැසක් මැද බවයි.\nකොදෙව් ක්‍රිකට් පාලක මණ්ඩලය සහ කණ්ඩායම සමඟ පැවති අර්බුදය පිළිබඳවද මෙහිදී කොදෙව් නායකයා සිහිපත් කළා.\nඑවැනි අර්බුද මධ්‍යයේ වුවත් කණ්ඩායමක් ලෙස තමන්ගේ පිරිස එක්ව ක්‍රීඩා කළේ කැරිබියන් ප්‍රේක්ෂකයන් වෙනුවෙන් බවද ඔහු මෙහිදී පෙන්වා දුන්නා.",
       "URL": "https://www.hirunews.lk/sports/130097/ඉන්දීය-කන්ඩායමට-ඩ්‍රාවිඩ්-කැඳවයි",
       "Category": "Sports",
       "Parent URL": "https://www.hirunews.lk/sports/all-news.php?pageID=418"
}