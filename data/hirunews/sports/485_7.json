{
       "Source": "hirunews",
       "Timestamp": "Saturday, 28 February 2015 - 20:11",
       "Headline": "නවසීලන්තයට සහ ඉන්දියාවට ජය",
       "News Content": "ලෝක කුසලාන එක්දින තරඟාවලියට අදාළව තවත් තරඟ දෙකක් අද (28) පැවැත්වුණා. ඉන් පළමු තරඟය පැවැත්වුණේ නවසීලන්තය සහ  ඕස්ට්‍රේලියාව අතරයි. එහිදී පළමුවෙන් පන්දුවට පහරදුන්  ඕස්ට්‍රේලියානු කණ්ඩායම පන්දුවාර 32 යි පන්දු 02 කදී සියලූ දෙනා දැවී ලබාගත්තේ ලකුණු 151 ක් පමණයි. ලකුණු 152 ක ඉලක්කයක් හඹාගිය නවසීලන්ත කණ්ඩායමේ කඩුළු 09 ක් ඔවුන් ලකුණු 146 ක් ලබා සිටින විට බිඳ වැටී තිබුණා. කෙසේ වෙතත්, අනගි හයේ පහරකින් තරඟයේ ජයග්‍රහණය සටහන් කළේ නවසීලන්තයේ කෙන් විලියම්සන් විසින්.\nඅනෙක් තරඟය පැවැත්වුණේ එක්සත් අරාබි එමීර් රාජ්‍ය කණ්ඩායම අතරයි. තරඟයේ පළමුවෙන් පන්දුවට පහරදුන් එක්සත් අරාබී එමීර් රාජ්‍ය කණ්ඩායම පන්දුවාර 31 යි පන්දු 03 කදී සියලූ දෙනා දැවී ලබාගත්තේ ලකුණු 102 ක් පමණයි. ඉන්දීය කණ්ඩායම පන්දුවාර 18 යි පන්දු 05 කදී ලකුණු 104 ක් ලබා තරඟය ජයග්‍රහණය කරන විට දැවී ගොස් තිබුණේ ඔවුන්ගේ එක් කඩුල්ලක් පමණයි.",
       "URL": "https://www.hirunews.lk/sports/104503/නවසීලන්තයට-සහ-ඉන්දියාවට-ජය",
       "Category": "Sports",
       "Parent URL": "https://www.hirunews.lk/sports/all-news.php?pageID=485"
}