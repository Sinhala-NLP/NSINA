{
       "Source": "hirunews",
       "Timestamp": "Tuesday, 25 June 2019 - 19:28",
       "Headline": "ස්මිත්ට සහ වෝනර්ට එරෙහිව එංගලන්තයෙන් මාධ්‍ය මෙහෙයුමක්",
       "News Content": "ලෝක කුසලාන තරගාවලියේ 32 වන තරගය ඕස්ට්‍රේලියාව සහ එංගලන්තය අතර මේ වනවිට ලෝඞ්ස් ක්‍රීඩාංගණයේදී පැවැත්වෙනවා.\nතරගයේ පළමුවෙන් පන්දුවට පහරදෙන ඕස්ටේ්‍රලියානු කණ්ඩායම නියමිත පන්දු වාර 50 අවසානයේ කඩුලු 7 ක් දැවී ලකුණු 285 ක් ලබාගත්තා.\nලෝක කුසලාන තරගාවලියේ අවසන් පූර්ව තරග සඳහා පිවිසීමට එංගලන්ත කණ්ඩායමට ඕස්ට්‍රේලියාවට එරෙහි මෙම තරගය ජයගැනීම වැදගත් වන්නේ ශ්‍රී ලංකාව සහ බංග්ලාදේශ කණ්ඩායම්වලටද ඉදිරි තරග ජයගතහොත් අවසන් පූර්ව තරග සඳහා පැමිණීමට හැකියාව පවතින හෙයින්.\nමේ අතර එංගලන්ත මාධ්‍ය අද දිනයේදී එරට ක්‍රිකට් කණ්ඩායමට සහය පළ කරමින් වාර්තාද පළ කර තිබුණා.\nඇතැම් මාධ්‍ය වාර්තාවල ඕස්ට්‍රේලියානු කණ්ඩායමේ ඩේවිඩ් වෝනර් සහ ස්ටීවන් ස්මිත් මීට පෙර පන්දුව පළුදු කිරීමේ සිද්ධිය සම්බන්ධයෙන් වාර්තා කරමින් ඊට අද දිනයේ එංගලන්ත ප්‍රේක්ෂකයින්ගෙන් විරෝධයක් එල්ලවනු ඇති බව සඳහන් කර තිබූ බවයි වාර්තා වන්නේ.",
       "URL": "https://www.hirunews.lk/sports/219104/ස්මිත්ට-සහ-වෝනර්ට-එරෙහිව-එංගලන්තයෙන්-මාධ්‍ය-මෙහෙයුමක්",
       "Category": "Sports",
       "Parent URL": "https://www.hirunews.lk/sports/all-news.php?pageID=154"
}