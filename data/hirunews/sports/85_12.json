{
       "Source": "hirunews",
       "Timestamp": "Monday, 14 September 2020 - 13:13",
       "Headline": "ඉසුරු උදානට කෝලිගෙන් දිරිගැන්වීමක්",
       "News Content": "ලබන සෙනසුරාදා ආරම්භ වීමට නියමිත අයිපීඑල් පන්දුවාර 20 ක්‍රිකට් තරඟාවලිය ඉලක්ක කර ගනිමින් ඊට එක්වන කණ්ඩායම් මේ දිනවලදී එක්සත් අරාබි එමීර් රාජ්‍යයේදී සිය අවසන් පුහුණු සැසිවලට එක්වෙමින් සිටිනවා.\nඉන්දීය නායක විරාත් කෝලි නායකත්වය දරණ රෝයල් චැලෙන්ජර්ස් බැංගලෝර් කණ්ඩායම පසුගිය දිනක පුහුණු සැසියකින් අනතුරුව සිය කණ්ඩායමේ පන්දු යවනනන් වෙනුවෙන් අපූර්ව තරඟයක් පවත්වනු ලැබුවා.\nඒ ලකුණු ක්‍රමයක් ලබා දෙමින් යෝකර් පන්දු යැවීමේ තරඟයයි.\nමෙවර රෝයල් චැලෙන්ජර්ස් බැංගලෝර් කණ්ඩායම නියෝජනය කරන ශ්‍රී ලංකා තුන් ඉරියව් ක්‍රීඩක ඉසුරු උදානත් මේ සඳහා එක්ව සිටි අතර තරඟයට පෙර කණ්ඩායමේ නායක විරාත් කෝලි මොහුව දිරිගන්වනු ලැබුවා.",
       "URL": "https://www.hirunews.lk/sports/250178/ඉසුරු-උදානට-කෝලිගෙන්-දිරිගැන්වීමක්",
       "Category": "Sports",
       "Parent URL": "https://www.hirunews.lk/sports/all-news.php?pageID=85"
}