{
       "Source": "hirunews",
       "Timestamp": "Tuesday, 09 July 2013 - 13:49",
       "Headline": "රටවල් 3ටම අද තරගය වැදගත්.",
       "News Content": "බටහිර ඉන්දීය කොදෙව් හි පැවැත්වෙන තුන්කොන් තරගාවලියේ තීරණාත්මක තරගය අද (09) පැවැත්වෙනවා. අද ශ්‍රී ලංකාව සහ ඉන්දියාව අතර පැවැත්වෙන තරගයේ දී ශ්‍රී ලංකා කණ්ඩායම ජයග්‍රහණය කළහොත් අවසාන මහා තරගයට ශ්‍රී ලංකාව සහ කොදෙව් කණ්ඩායම සුදුසුකම් ලබනු ඇති. තරගය ඉන්දීය කණ්ඩායම ප්‍රසාද ලකුණක් ද සමග ජයග්‍රහණය කළහොත් අවසන් මහා තරගයට ශ්‍රී ලංකාව සහ කොදෙව් කණ්ඩායම අතරින් ලකුණු ලබා ගැනීමේ දළ වේගය අනුව ඉදිරියෙන්ම සිටින කණ්ඩායම සුදුසුකම් ලබනු ඇති. කෙසේ වුවත් ඉන්දීය කණ්ඩායමට ප්‍රසාද ලකුණක් සමග ජයග්‍රහණ කිරීමට නොහැකි වුවහොත් කණ්ඩායම් තුන අතරින් ලකුණු ලබා ගැනීමේ දළ වේගය අතරින් ඉදිරියෙන්ම සිටින කණ්ඩායම්  දෙක අවසන් මහා තරගයට සුදුසුකම් ලබනවා.",
       "URL": "https://www.hirunews.lk/sports/62656/රටවල්-3ටම-අද-තරගය-වැදගත්",
       "Category": "Sports",
       "Parent URL": "https://www.hirunews.lk/sports/all-news.php?pageID=526"
}