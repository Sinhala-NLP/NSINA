{
       "Source": "hirunews",
       "Timestamp": "Tuesday, 30 June 2015 - 8:04",
       "Headline": "අයි.පී.එල් පාවාදීමේ සිද්ධියේ නඩුව ඇරඹේ",
       "News Content": "අයි.පී.එල් තරඟාවලියේ තරඟ පාවාදීම් සම්බන්ධයෙන් චෝදනා ලැබූ පුද්ගලයන්ට එරෙහි නඩු විභාගය ඉන්දීය ශ්‍රේෂ්ඨාධිකරණයේදී ඊයේ (29) සලකා බැලූණා. ටෙස්ට් ක්‍රීඩක එස්.ශ්‍රීනාත් මෙන්ම, රාජස්ථාන් රෝයල්ස් කණ්ඩායමේ හිමිකරුවන් වූ අජිත් චන්ඩිලා, අන්කීට් චවාන් සහ පාතාල ලෝකයේ නායකයෙකු වූ ඩාවුඞ් ඊබ්‍රාහිම් ඇතුළු පුද්ගලයන් 42 දෙනෙකු මෙහිදී චෝදනා ලබා සිටිනවා. පිටු 6000 කින් යුත් චෝදනා පත්‍රයක් මොවුන්ට එරෙහිව සකස් කර ඇතත්, නඩුව මීට පෙර සලකා බැලූ පහළ අධිකරණයේ නියෝග ශ්‍රේෂ්ඨාධිකරණය වෙත ලැබී තිබුණේ නැහැ. මේ නිසා නඩු විභාගය ජූලි 25 වනදා දක්වා කල් තැබීමට ඉන්දීය ශ්‍රේෂ්ඨාධිකරණය තීරණය කළා.",
       "URL": "https://www.hirunews.lk/sports/112346/අයි-පී-එල්-පාවාදීමේ-සිද්ධියේ-නඩුව-ඇරඹේ",
       "Category": "Sports",
       "Parent URL": "https://www.hirunews.lk/sports/all-news.php?pageID=462"
}