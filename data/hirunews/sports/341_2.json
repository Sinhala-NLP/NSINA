{
       "Source": "hirunews",
       "Timestamp": "Wednesday, 05 April 2017 - 18:55",
       "Headline": "විස්සයි විස්ස දිනූ තරංගට සියයට 20 ක් දඩ",
       "News Content": "බංග්ලාදේශය සමග ඊයේ පැවති පළමු විස්සයි විස්ස තරගයේදි අඩු පන්දු යැවීමේ වේගයක් රඳවාගැනීම හේතුවෙන් ශ්‍රී ලංකා නායක උපුල් තරංගට තරග මුදලෙන් සියයට 20 ක දඩයක් පැනවීමට තරග තීරකවරයා පියවර ගෙන තිබෙනවා.\nකණ්ඩායමේ අනෙකුත් ක්‍රීඩකයන්ට තරග ගාස්තුවෙන් සියයට 10 ක දඩයක් පනවා ඇති බව සඳහන්.\nසංචාරක බංග්ලාදේශ කණ්ඩායම සමග පැවති පළමු 20 යි 20 තරගයෙන් ශ්‍රී ලංකා කණ්ඩායමට කඩුුලු 6 ක ජයක් හිමිවුනා.\nශ්‍රී ලංකාව සහ බංග්ලාදේශය අතර දෙවන සහ අවසන් 20 යි 20 තරගය හෙට කොළඹ ආර් ප්‍රේමදාස ක්‍රීඩාංගණයේදී පැවැත්වීමට නියමිතයි.",
       "URL": "https://www.hirunews.lk/sports/158577/විස්සයි-විස්ස-දිනූ-තරංගට-සියයට-20-ක්-දඩ",
       "Category": "Sports",
       "Parent URL": "https://www.hirunews.lk/sports/all-news.php?pageID=341"
}