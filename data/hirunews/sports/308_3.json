{
       "Source": "hirunews",
       "Timestamp": "Monday, 14 August 2017 - 12:56",
       "Headline": "ඉන්දීය ප්‍රබලයින් තිදෙනෙක්ට ශ්‍රී ලංකාව සමඟ එක්දින සහ විස්සයි විස්ස තරඟ අහිමි වෙයි",
       "News Content": "ශ්‍රී ලංකා කණ්ඩායම හා ඉන්දීය කණ්ඩායම අතර පැවැත්වීමට නියමිත එක්දින තරඟාවලිය සහ විස්සයි විස්ස තරඟය වෙනුවෙන් නම් කළ ඉන්දීය කණ්ඩායමෙන් යුවරාජ් සිං, රවීචන්ද්‍රන් අශ්වින් සහ රවීන්ද්‍ර ජඩේජා ඉවත් කිරීමට ඉන්දීය ක්‍රිකට් තේරීම් කමිටුව තීරණය කර තිබෙනවා.\nඊයේ  රැස්වූ ඉන්දීය තේරීම් කමිටුව ක්‍රීඩකයන් 15 දෙනෙකුගෙන් යුත් මෙම සංචිතය නම්කර ඇති බවයි විදෙස් ක්‍රීඩා මාධ්‍ය වාර්තා කරන්නේ.\nයුවරාජ් සිං වෙනුවට රෝහිත් ෂර්මා කණ්ඩායමට එක්කර ඇති අතර අක්ෂා පටෙල් සංචිතයට එක්කර ඇත්තේ රවීචන්ද්‍රන් අශ්වින් වෙනුවටයි.\nරවීන්ද්‍ර ජඩේජා වෙනුවට පාදඟ පන්දු යවන ක්‍රීඩක යුෂ්වේන්ද්‍ර චහාල් සංචිතයට එක් කිරීමට ඉන්දීය තේරීම් කමිටුව පියවර ගෙන තිබෙනවා.\nදකුණත් වේග පන්දු යවන ක්‍රීඩක ශාදුර් ඨාකූර් ඉන්දීය සංචිතයට ඇතුළත්ව ඇති නවතම ක්‍රීඩකයායි.\nබටහිට ඉන්දීය කොදෙව් කණ්ඩායම සමඟ පැවති එක්දින තරගාවලියේදී විවේක ගැන්වූ රෝහිත් ශර්මා සංචිතයට ඇතුළත් කර ඇත්තේ උපනායකයා  ලෙසටයි.\nඅගෝස්තු 20 දා දඹුල්ලේදී පළමු එක්දින තරඟය පැවැත්වෙන අතර පල්ලෙකැලේ ක්‍රීඩාංගනයේදී තරඟ 02ක් සහ කොළඹ ආර්. ප්‍රේමදාස ක්‍රීඩාංගනයේදී එක්දින තරඟ 02ක් පැවැත්වීමට කටයුතු සැලසුම්කර තිබෙනවා.\nදෙරට අතර පැවැත්වෙන විසයි විස්ස තරඟය සැප්තැම්බර් 06 දා පැවැත්වෙන්නේ ආර්. ප්‍රේමදාස ක්‍රීඩාංගනයේදීයි.\nඉන්දීය සංචිතය පහතින්.",
       "URL": "https://www.hirunews.lk/sports/168398/ඉන්දීය-ප්‍රබලයින්-තිදෙනෙක්ට-ශ්‍රී-ලංකාව-සමඟ-එක්දින-සහ-විස්සයි-විස්ස-තරඟ-අහිමි-වෙයි",
       "Category": "Sports",
       "Parent URL": "https://www.hirunews.lk/sports/all-news.php?pageID=308"
}