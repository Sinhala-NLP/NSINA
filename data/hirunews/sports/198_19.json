{
       "Source": "hirunews",
       "Timestamp": "Monday, 22 October 2018 - 8:29",
       "Headline": "ඉන්දියාවට සුපිරි ජයක්",
       "News Content": "බටහිර ඉන්දීය කොදෙව් ක්‍රිකට් කණ්ඩායමට එරෙහිව පැවැත්වෙන තරඟ 05කින් සමන්විත එක්දින තරඟාවලියේ පළමු තරඟය කඩුලු 8කින් ජය ගැනීමට ඉන්දීයාව ඊයේ සමත් වුණා.\nඉන්දියාවේ ගුහාති හි දිවා රාත්‍රී තරඟයක් ලෙස පැවති එම තරඟයේ පළමුව පන්දුවට පහර දුන් කොදෙව් කණ්ඩායම පන්දු වාර 50 අවසානයේ කඩුලු 08ක් දැවී ලකුණු 322ක් රැස් කළා.\nපිළිතුරු ඉනිම ක්‍රීඩා කළ ඉන්දීය කණ්ඩායම පන්දු වාර 42යි එක් පන්දුවක් අවසානයේ කඩුලු 2ක් පමණක් බිඳ වැටී තරඟයේ ජය වාර්තා කළේ ලකුණු 326ක් ලබා ගනිමින්.\nඑහිදී විශිෂ්ඨ ඉනිමක් ක්‍රීඩා කළ රෝහිත් ශර්මා නොදැවී ලකුණු 152ක් රැස් කළ අතර, නායක විරාට් කෝලි ලකුණු 140ක් ලබා සිටියදී දැවී ගියා.\nතරඟයේ විශේෂ අවස්ථා පහතින්..",
       "URL": "https://www.hirunews.lk/sports/202644/ඉන්දියාවට-සුපිරි-ජයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=198"
}