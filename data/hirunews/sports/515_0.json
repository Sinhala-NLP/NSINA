{
       "Source": "hirunews",
       "Timestamp": "Wednesday, 11 September 2013 - 12:54",
       "Headline": "ඇෆ්ගනිස්ථානය සහ ඉන්දියාව අද පාපන්දු අවසන් සටනේ.",
       "News Content": "දකුණු ආසියානු පාපන්දු තරගාවලියේ අවසන් මහා තරගය නේපාලයේ කත්මන්ඩු නුවර දශරාත් රංගසාලා ක්‍රීඩාංගනයේදී ඇෆ්ගනිස්ථානය සහ ඉන්දියාව අතර අද (11) පැවැත්වෙනවා. තරගාවලියේ අවසන් මහා තරගයට තරග වදින ඇෆ්ගනිස්ථාන කණ්ඩායම 2011 වසරේ අවසන් වරට පැවති දකුණු ආසියානු පාපන්දු තරගාවලියේ අනුශූරතාවය දිනා ගැනීමට සමත් වුණා. එමෙන්ම ඉන්දියාව 1993 සිට 2011 දක්වා පැවති තරගාවලි 06 ක ශූරතාවය පිට පිට දිනා ගනිමින් දකුණු ආසියාවේ පාපන්දු ශූරයින් ලෙසයි අද තරගයට ඉදිරිපත් වන්නේ.",
       "URL": "https://www.hirunews.lk/sports/66971/ඇෆ්ගනිස්ථානය-සහ-ඉන්දියාව-අද-පාපන්දු-අවසන්-සටනේ",
       "Category": "Sports",
       "Parent URL": "https://www.hirunews.lk/sports/all-news.php?pageID=515"
}