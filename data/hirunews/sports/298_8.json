{
       "Source": "hirunews",
       "Timestamp": "Friday, 15 September 2017 - 19:29",
       "Headline": "ග්‍රැහැම් ලැබ්රෝයි තේරීම් කමිටු සභාපති ධුරයට",
       "News Content": "ශ්‍රී ලංකා ක්‍රිකට් තේරීම් කමිටුවේ සභාපතිවරයා ලෙසට හිටපු වේග පන්දු යවන ක්‍රීඩක ග්‍රැහැම් ලැබ්රෝයි පත්කර තිබෙනවා.\nශ්‍රී ලංකා ක්‍රිකට් ආයතනයයි මේබව ප්‍රකාශ කළේ.\nග්‍රැහැම් ලැබ්රෝයි ශ්‍රී ලංකා කණ්ඩායම නියෝජනය කරමින් ටෙස්ට් තරග 9 කට සහ එක්දින තරග 44 කට ක්‍රීඩා කර තිබෙනවා.\nඒ 1986 වසරේ සිට 1992 දක්වා වු කාල සීමාව තුලදීයි.\nඑමෙන්ම ශ්‍රී ලංකා කණ්ඩායම වෙනුවෙන් එක්දින වරම් ලැබු 50 වන සාමාජිකයා වුයේ ද ඔහුයි.\nඔහු ජාත්‍යන්තර ක්‍රිකට් කවුන්සිලයේ තරග තීරකවරයෙකු ලෙසට ද කටයුතු කළා.",
       "URL": "https://www.hirunews.lk/sports/171032/ග්‍රැහැම්-ලැබ්රෝයි-තේරීම්-කමිටු-සභාපති-ධුරයට",
       "Category": "Sports",
       "Parent URL": "https://www.hirunews.lk/sports/all-news.php?pageID=298"
}