{
       "Source": "hirunews",
       "Timestamp": "Tuesday, 02 October 2018 - 12:59",
       "Headline": "සුපිරි තුන් ඉරියව් ක්‍රීඩකයාට ටෙස්ට් කණ්ඩායමේ දොර ඇරේ",
       "News Content": "ඕස්ට්‍රේලියාව සමඟ ආරම්භ වීමට නියමිත ටෙස්ට් තරඟාවලිය සඳහා පකිස්ථාන තුන් ඉරියව් ක්‍රීඩක මොහොමඩ් හෆීස් පාකිස්ථාන ටෙස්ට් කණ්ඩායමට කැඳවා තිබෙනවා.\nවසර දෙකකට පසුවයි හෆීස් යළි පාකිස්ථාන ටෙස්ට් කණ්ඩායමට කැඳවා ඇත්තේ.\n2016 වසරේ අගෝස්තු මාසයේ එංගලන්තය සමඟ පැවති ටෙස්ට් තරඟාවලිය ඔහු අවන්වරට එක්වූ ටෙස්ට් තරඟාවලියයි.\nපකිස්ථානය වෙනුවෙන් ටෙස්ට් තරඟ 50කට ක්‍රීඩා කර ඇති හෆීස් එහිදී ටෙස්ට් ලකුණු 3452ක් රැස්කරගෙන ඇති අතර බිඳහෙළා ඇති කඩුලු සංඛ්‍යාව 52ක්.\nඕස්ට්‍රේලියාව සමඟ අරම්භවීමට නියමිත තරඟ දෙකකින් සමන්විත ටෙස්ට් තරඟාවලිය සඳහා ක්‍රීඩකයින් 18 දෙනෙකුගෙන් සමන්විත සංචිතයක් නම් කර ඇති අතර එයට නවක ක්‍රීඩකයින් කිහිප දෙනෙක් ද ඇතුළත්.\nපකිස්ථාන සංචිතය පහතින්.\nසෆ්රාස් අහමඩ් (නායක), අසාර් අලී, ෆකාර් සමාන්, ඉමාම් උල් හක්, මොහොමඩ් හෆීස්, බාබර් අසාම්, අසාද් සෆික්, හැරිස් සෝහිල්, උස්මාන් සලාහුදීන්, යශිර් ෂා, ශධාබ් ඛාන්, බිලාල් අසීෆ්, හසන් අලී, වහබ් රියාස්, ෆහිම් අස්රාෆ්, මිර් හම්සා, මොහොමඩ් රිස්වාන්",
       "URL": "https://www.hirunews.lk/sports/201220/සුපිරි-තුන්-ඉරියව්-ක්‍රීඩකයාට-ටෙස්ට්-කණ්ඩායමේ-දොර-ඇරේ",
       "Category": "Sports",
       "Parent URL": "https://www.hirunews.lk/sports/all-news.php?pageID=203"
}