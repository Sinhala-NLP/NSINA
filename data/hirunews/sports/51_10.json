{
       "Source": "hirunews",
       "Timestamp": "Wednesday, 23 June 2021 - 13:57",
       "Headline": "අන්තර් ප්‍රාන්ත මළල ක්‍රීඩා තරගාවලියට ශ්‍රී ලංකා කණ්ඩායම ඉන්දියාවට",
       "News Content": "ඉන්දියාවේ පට්යාලාහීදි පැවැත්වෙන අන්තර් ප්‍රාන්ත මළල ක්‍රීඩා තරඟාවලිය සඳහා සහභාගි වන ශ්‍රී ලංකා කණ්ඩායම අද පෙරවරුවේ දිවයිනෙන් පිටත්ව ගියා.\nක්‍රීඩක ක්‍රීඩිකාවන් 10 දෙනෙකුගෙන් සමන්විත මෙම කණ්ඩායම අනිද්දා සිට 29 වනදා දක්වා තරඟවලට එක්වනු ඇති.\nකොරෝනා වසංගත තත්ත්වය හමුවේ ජාත්‍යන්තර තරඟ නොමැතිවීම හේතුවෙන් මෙරට මළල ක්‍රීඩක ක්‍රීඩිකාවන්ට සිදුවූයේ මහත් පාඩුවක්.\nඒ අනුව මෙම තරඟාවලිය ලබන මස ආරම්භ වන ඔලිම්පික් තරඟාවලියේ මළල ක්‍රිඩා ඉසව් සඳහා පරිසාධන මට්ටමට ලඟා වීමට මෙරට ක්‍රීඩක ක්‍රීඩිකාවන්ට හොඳම සහ අවසන් අවස්ථාව වනු ඇති.\nමීටර් 100 වැඩි කිරීම 4 ගැහැණු, මීටර් 400 ගැහැණු - පිරිමි ඇතුළු ධාවන ඉසව් කිහිපයක් සඳහා ශ්‍රී ලාංකික මළල ක්‍රීඩා කණ්ඩායම එක්වනවා.\nඑමෙන්ම 100 වැඩි කිරීම 4 කණ්ඩායම සඳහා මේ වසරේ මෙරට වේගවත්ම කනිෂ්ඨ ක්‍රීඩිකාවන ලෙස නම් කෙරුණු මේධානි ජයමාන්න ද සහභාගිවනු ඇති.",
       "URL": "https://www.hirunews.lk/sports/275122/අන්තර්-ප්‍රාන්ත-මළල-ක්‍රීඩා-තරගාවලියට-ශ්‍රී-ලංකා-කණ්ඩායම-ඉන්දියාවට",
       "Category": "Sports",
       "Parent URL": "https://www.hirunews.lk/sports/all-news.php?pageID=51"
}