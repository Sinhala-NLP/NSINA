{
       "Source": "hirunews",
       "Timestamp": "Sunday, 07 June 2020 - 14:01",
       "Headline": "අයි.පී.එල්. තරගාවලියේදී වර්ගවාදයට ලක්වූ බව කොදෙව් පිලේ හිටපු නායකයා කියයි",
       "News Content": "ඉන්දීය ප්‍රිමියර්ලීග් තරගාවලියේදී තමා සහ ශ්‍රී ලංකා ක්‍රීඩක තිසර පෙරේරා නරඹන්නන්ගේ වර්ගවාදී වාග් ප්‍රහාරවලට ලක්වූ බව බටහිර ඉන්දීය කොදෙව් පිලේ හිටපු නායක ඩැරන් සැමී පවසනවා.\nඇමරිකානු  කළු ජාතික ජෝර්ජ් ෆ්ලොයිඩ් වර්ගවාදී පොලිස් නිලධාරියෙකු අතින් මියයාමේ සිද්ධියෙන් පසු ඒ පිළිබඳ සිහිගැන්වුණු බවයි ඔහු කියා සිටියේ.\nඇතැම් ප්‍රේක්ෂකයන් තමා සහ තිසර ‘‘කළු’’ ලෙස හැඳින්වූ අතර, එයින් අදහස් වන්නේ ශක්තිමත් මිනිසෙකු යැයි තමා සිතා සිටි බවයි ඩැරන් සැමී සඳහන් කළේ. එහෙත් එය වර්ගවාදී ප්‍රකාශයක් බව දැන් පෙනී යන්නේ යැයි ඔහු ප්‍රකාශ කළේ ට්විටර් සටහනක් තබමින්.\nක්‍රිකට් ක්‍රීඩාවේ වර්ගවාදය නොමැතිය යන්න මිත්‍යාවක් බව බටහිර ඉන්දීය කොදෙව් ක්‍රීඩක ක්‍රිස් ගේල් ද ප්‍රකාශ කළා.",
       "URL": "https://www.hirunews.lk/sports/242495/අයි-පී-එල්-තරගාවලියේදී-වර්ගවාදයට-ලක්වූ-බව-කොදෙව්-පිලේ-හිටපු-නායකයා-කියයි",
       "Category": "Sports",
       "Parent URL": "https://www.hirunews.lk/sports/all-news.php?pageID=96"
}