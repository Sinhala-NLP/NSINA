{
       "Source": "hirunews",
       "Timestamp": "Friday, 09 September 2022 - 17:01",
       "Headline": "අපේ සිංහයින්ට සුබ පැතුමට ඩයලොග් වෙතින් ඩිජිටල් වේදිකාවක්",
       "News Content": "සැප්තැම්බර් මස 11 වැනි දින පැවැත්වීමට නියමිත ආසියානු ක්‍රිකට් කුසලානයේ අවසන් මහා තරගයට එක් වන ශ්‍රී ලංකා කණ්ඩායමට ඩයලොග් සහ ශ්‍රී ලංකා ක්‍රිකට් ආයතනය එක්ව සුබ පැතුම් එක් කරනවා.\nඑක්සත් අරාබි එමීර් රාජ්‍යයේ ඩුබායි ජාත්‍යන්තර ක්‍රිකට් ක්‍රීඩාංගනයේ දී පැවැත්වීමට නියමිත මෙම තරගයට සුබ පැතුම් එක් කිරීම සඳහා ඩිජිටල් වේදිකාවක් තැනීමටයි ඩයලොග් ආයතනය පියවර ගෙන ඇත්තේ.\nඅපේ සිංහයින් හට ජයග්‍රහණයට සවියක් වීම අරමුණු කරගෙනයි මෙම නව වැඩසටහන ක්‍රියාත්මක වන බව ඩයලොග් ආයතනය පැවසුවේ.\nඩයලොග් ආසිආටා යනු ශ්‍රී ලංකා ක්‍රිකට් ආයතනයේ නිල අනුග්‍රාහකයායි.\nවසර 8ක දීර්ඝ කාලයකට පසුව එළැඹි මෙම අවසන් මහා තරග අවස්ථාව ජයගනිමින් මව්බිමට ආසියානු කුසලානය රැගෙන ඒම පිණිස අප ජාතික ක්‍රිකට් කණ්ඩායම වෙත සුබපැතුම් එක්කරමින් ජයගොස නැගීමට සැදී පැහැදී සිටින ශ්‍රී ලාංකිකයන් හට, මෙම\nWishing Portal\nඑක වෙත QR code එකකින් හෝ වෙබ් අඩවියක් ඔස්සේ පිවිසිය හැකි වනවා.\nhttps://dlg.lk/apekollo Wishing Portal\nඑක වෙත පිවිසීමෙන් ජාතික ක්‍රිකට් කණ්ඩායම වෙනුවෙන් වන ඔබගේ සුබ පැතුම පහසුවෙන්ම එක්කිරීමට හැකිවනු ඇති.\nමෙලෙස සුබ පැතුම් එක් කරන අය අතුරින් වාසනාවන්තයින් 1000 දෙනෙකුට වටිනා Cricket ට shirts ලබා දීමට ද Dialog සූදානමින් සිටිනවා.\nකොළඹ CR&FC සහ CH&FC, මාතර සනත් ජයසූරිය, මහනුවර ගැටඹේ, අනුරාධපුර රාජාංගනය, යාපනයේ කලයි මති යන ක්‍රීඩාංගණවල දී ආසියානු කුසලාන අවසන් මහා තරගය දැවැන්ත තිර ඔස්සේ සජීවීව විකාශය කිරීමට ද කටයුතු යොදා තිබෙනවා.\nශ්‍රී ලංකාව අවසන් වරට ආසියානු කුසලානයක් දිනාගනු ලැබුවේ, 2014 වසරේ ඇන්ජලෝ මැතිව්ස්ගේ නායකත්වය යටතේ වන අතර, එදා එම අවසන් සටනේ ප්‍රතිවාදීන් වූ පකිස්තානය මෙවර අවසන් සටනේ දී ද අප ප්‍රතිවාදීන් බවට පත්ව තිබීම විශේෂයි.\n2014 ආසියානු කුසලානය ජයගත් ජාතික කණ්ඩායමේ කිසිදු ක්‍රීඩකයකු අප වත්මන් ජාතික කණ්ඩායමේ නොවීම ද මෙහිදී කැපී පෙනෙන සිදුවීමක්.\nසුපිරි හතරදෙනාගේ වටය යටතේ නැගී එන ඇෆ්ගනිස්තාන කණ්ඩායම සහ ඉකුත්වර ශූරයන් මෙන්ම මෙවර ශූරතාව දිනාගැනීමේ වැඩිම සම්භාවිතාවක් සහිත කණ්ඩායම ලෙසින් සැලකුණු ඉන්දියාව ද පරදවමින් කල් ඇතිවම අවසන් මහා තරග අවස්ථාව තහවුරු කරගැනීමට ශ්‍රී ලංකාවට කණ්ඩායමට හැකියාව ලැබුණා.\n“දශකයට ආසන්න කාලයක් පුරා අප ක්‍රිකට් ක්‍රීඩාවට ලබාදුන් සහයෝගය සහ අප තරුණ ක්‍රීඩකයන්ගේ දක්ෂතා සම්බන්ධයෙන් විශ්වාසය තැබීම පිළිබඳව ජාතික කණ්ඩායමේ අනුග්‍රාහකයා වන ඩයලොග් ආසිආටා වෙත මගේ හදපිරි ස්තුතිය පිරිනමනවා.”යැයි ශ්‍රී ලංකා ක්‍රිකට් ආයතනයේ සහකාර ලේකම් ක්‍රිශාන්ත කපුවත්ත පැවසුවා.\n“මෙවැනි වැඩසටහනක් මගින් මෙවන් මොහොතක රටට මෙන්ම අප ක්‍රීඩකයන්ට ද අත්‍යවශ්‍ය වන චිත්ත ධෛර්යය සැපයීමට මනා පිටුවහලක් වන අතර මෙවන් වැඩසටහනක් ක්‍රියාවට නැංවීම පිළිබඳව ඩයලොග් වෙත තම කෘතඥතාව ද පිරිනමන බවයි හෙතෙම වැඩිදුරටත් පැවසුවේ.\n\\r\\n",
       "URL": "https://www.hirunews.lk/sports/314975/අපේ-සිංහයින්ට-සුබ-පැතුමට-ඩයලොග්-වෙතින්-ඩිජිටල්-වේදිකාවක්",
       "Category": "Sports",
       "Parent URL": "https://www.hirunews.lk/sports/all-news.php?pageID=14"
}