{
       "Source": "hirunews",
       "Timestamp": "Monday, 13 April 2015 - 20:29",
       "Headline": "අවුරුද්ද මුලම ක්‍රිකට් පාලනයේ සාකච්ඡා",
       "News Content": "අන්තර්ජාතික ක්‍රිකට් සම්මේලනයේ පාලක මණ්ඩල රැස්වීමක් ලබන 16 වැනිදා ඩුබායි හිදී පැවැත්වෙනවා. එය 2015 වසරේ දෙවැනි රැස්වීමයි. ඊට සමගාමීව ජාත්‍යන්තර ක්‍රිකට් සම්මේලනයේ කාන්තා කමිටු, ප්‍රධාන විධායක කමිටු, සංවර්ධන කමිටු සහ මූල්‍ය කමිටු රැස්වීම්ද පසුගිය සෙනසුරාදා සිට පැවැත්වෙනවා. 16 වැනිදා ආරම්භ වන පාලක මණ්ඩල රැස්වීමේදී 2015 ලෝක කුසලාන තරඟාවලිය පිළිබඳ ඇගයීමක්ද සිදුකිරීමට නියමිතයි. ඊට අමතරව නීතිවිරෝධී පන්දු යැවීමේ ඉරියව් සම්බන්ධයෙන් වන රෙගුලාසිවල සංශෝධනද අන්තර්ජාතික ක්‍රිකට් සම්මේලන පාලක මණ්ඩල රැස්වීමේදී සාකච්ඡා  කෙරෙනවා.",
       "URL": "https://www.hirunews.lk/sports/107493/අවුරුද්ද-මුලම-ක්‍රිකට්-පාලනයේ-සකච්ඡා",
       "Category": "Sports",
       "Parent URL": "https://www.hirunews.lk/sports/all-news.php?pageID=475"
}