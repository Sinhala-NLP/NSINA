{
       "Source": "hirunews",
       "Timestamp": "Tuesday, 25 September 2018 - 8:08",
       "Headline": "ලෝක දැල්පන්දු ශූරතා තරඟාවලියට ශ්‍රී ලංකාව සූදානමින්",
       "News Content": "ලබන වසරේ එංගලන්තයේ ලිවර්පූල් හි පැවැත්වෙන ලෝක දැල් පන්දු ශූරතා තරඟාවලිය සඳහා සහභාගි වන ශ්‍රී ලංකා කණ්ඩායමේ පුහුණුවීම් කටයුතු ඔක්තෝම්බර් 2 වන දා ඇරඹෙනවා.\nඒ සඳහා පසුගිය දා සිංගප්පූරුවේ පැවති ආසියානු දැල් පන්දු ශූරතාව දිනූ ශ්‍රී ලංකා කණ්ඩායමේ ක්‍රීඩිකාවන් 15 දෙනාම සහභාගි වන අතර, ඔවුන්ට අප්‍රිකාවේ පුහුණු සංචාර දෙකක් ද සංවිධාන කර ඇති බවයි ශ්‍රී ලංකා දැල් පන්දු පුහුණුකාරිනිය වන තිලකා ජිනදාස ප්‍රකාශ කළේ.\nලබන වසරේ ජුලි 12 වන දා සිට 21 වන දා දක්වා එංගලන්තයේ පැවැත්වෙන ලෝක දැල් පන්දු ශූරතා තරඟාවලියට ශ්‍රී ලංකාව සහ සිංගප්පූරුව ආසියාව නියෝජනය කරමින් සහභාගි වනවා.\nශ්‍රී ලංකාව මෙවර කාණ්ඩගත කර ඇත්තේ පසුගිය ලෝක ශූරියන් වූ  ඕස්ට්‍රේලියාව, උතුරු අයර්ලන්තය සහ සිම්බාබ්වේ සමඟයි.",
       "URL": "https://www.hirunews.lk/sports/200668/ලෝක-දැල්පන්දු-ශූරතා-තරඟාවලියට-ශ්‍රී-ලංකාව-සූදානමින්",
       "Category": "Sports",
       "Parent URL": "https://www.hirunews.lk/sports/all-news.php?pageID=204"
}