{
       "Source": "hirunews",
       "Timestamp": "Wednesday, 04 October 2017 - 20:12",
       "Headline": "පකිස්ථානයට එරෙහි එක්දින තරගාවලියේ ශ්‍රී ලංකා සංචිතය නම් කෙරේ",
       "News Content": "පකිස්ථාන කණ්ඩායම සමග පැවැත්වෙන එක්දින තරගාවලියට සහභාගී වන ශ්‍රී ලංකා සංචිතය නම්කර තිබෙනවා.\nසංචිතයේ නායකත්වය හිමිවී ඇත්තේ උපුල් තරංගටයි.\nදිනේෂ් චන්දිමාල් / නිරෝෂන් දික්වැල්ල / ලහිරු තිරිමාන්න / කුසල් මෙන්ඩිස් / මිලින්ද සිරිවර්ධන සහ චාමර කපුගෙදර එහි සෙසු සාමාජිකයන් වනවා.\nතිසර පෙරේරා / සීක්කුගේ ප්‍රසන්න / නුවන් ප්‍රදීප් / සුරංග ලක්මාල් / දුෂ්‍යන්ත චමීර / විශ්ව ප්‍රනාන්දු / අකිල ධනංජය සහ ජෙෆ්රි වැන්ඩසේ ද සංචිතයට ඇතුලත්.\nමෙම සංචිතයෙන් ලසිත් මාලිංග සහ ඇන්ජෙලෝ මැතිව්ස් ඉවත් කර තිබීම විශේෂත්වයක්.\nදෙරට අතර පළමු එක්දින තරගය ලබන 13 වනදා අබුඩාබිහිදී ආරම්භ වීමට නියමිතයි.\nඅනෙක් තරග එක්සත් අරාබි එමීර් රාජ්‍යයේදී සහ සාජාහිදී පැවැත්වෙනවා.\nපුහුණුවීම්වල නිරතව සිටියදී පාදයේ ඇතිවූ ආබාධයක් හේතුවෙන් ඇන්ජලෝ මැතිව්ස් දෙරට අතර පැවැත්වෙන දෙවන ටෙස්ට් තරගයටද සහභාගි වන්නේ නැහැ.",
       "URL": "https://www.hirunews.lk/sports/172616/පකිස්ථානයට-එරෙහි-එක්දින-තරගාවලියේ-ශ්‍රී-ලංකා-සංචිතය-නම්-කෙරේ",
       "Category": "Sports",
       "Parent URL": "https://www.hirunews.lk/sports/all-news.php?pageID=292"
}