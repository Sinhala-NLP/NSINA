{
       "Source": "hirunews",
       "Timestamp": "Tuesday, 30 March 2021 - 10:32",
       "Headline": "ප්‍රවීනයන් සියල්ල සුරක්ෂිතයි - කළමනාකරු කියයි",
       "News Content": "ඉන්දියාවේදී පසුගියදා නිමා වූ රෝඩ් සේෆ්ටි විස්සයි විස්ස ප්‍රවීනයින්ගේ තරඟාවලියට එක්වූ ශ්‍රී ලංකා කණ්ඩායමේ සියලු සාමාජිකයින් මේ වනවිට ස්වයං නිරෝධායනයට යොමුව ඇති බව වාර්තා වනවා.\nතරඟාවලිය වෙනුවෙන් ඕස්ට්‍රේලියාවේ සිට ශ්‍රී ලංකා කණ්ඩායමට එක්වූ තිලකරත්න ඩිල්ශාන්, කෞශල්‍ය වීරරත්ත සහ චිත්නක ජයසිංහ ද මේ වනවිට ඕස්ට්‍රේලියාවේ සිය නිවෙස්වල ස්වයං නිරෝධායනයට යොමුව ඇති බවයි කණ්ඩායමේ කළමණාකරු සඳහන් කළේ.\nඅවසන් මහා තරඟයේදී ශ්‍රී ලංකා කණ්ඩායම් සමඟ තරඟ වැදුණු ඉන්දීය කණ්ඩායමේ නායක සචින් ටෙන්ඩුල්කාර් ඇතුළු ඉන්දීය ක්‍රීඩකයින් සිව්දෙනෙකු කොවිඩ් ආසාදිතයින් බවට හඳුනා ගැනීම නිසා සිය සාමාජිකයින් වඩාත් ප්‍රවේශම් සහගතව සිටින බවත් මේ දක්වා ප්‍රවීනයින්ගේ කණ්ඩායමේ කිසිඳු සාමාජිකයෙකුට කොරෝනා රෝග ලක්ෂණ මතුව නැති බවත් ප්‍රවීනයන්ගේ කණ්ඩායමේ කළමනාකරු වැඩිදුරටත් කියා සිටියා.",
       "URL": "https://www.hirunews.lk/sports/266977/ප්‍රවීනයන්-සියල්ල-සුරක්ෂිතයි-කළමනාකරු-කියයි",
       "Category": "Sports",
       "Parent URL": "https://www.hirunews.lk/sports/all-news.php?pageID=61"
}