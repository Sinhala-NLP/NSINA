{
       "Source": "hirunews",
       "Timestamp": "Thursday, 30 July 2015 - 8:40",
       "Headline": "අද තරඟයේ ටිකට් පත් වැඩි මිලට විකුණන්නන් සොයා පරීක්ෂණ",
       "News Content": "සංචාරක පාකිස්ථාන කණ්ඩායම සහ ශ්‍රී ලංකා කණ්ඩායම අතර පළමු විස්සයි විස්ස තරඟය අද කොළඹ ආර්. ප්‍රේමදාස ක්‍රීඩාංගනයේදී පැවැත්වීමට නියමිතයි. තරඟය රාත්‍රී 7 ට ආරම්භවන අතර ශ්‍රී ලංකා කණ්ඩායමේ නායකත්වය දරන්නේ ලසිත් මාලිංගයි.\nමේ අතර අද පැවැත්වෙන තරඟය වෙනුවෙන් නිකුත් කළ ටිකට් පත් මේ වනවිට අවසන්වී ඇති අතර වෙනත් පුද්ගලයින් එම ටිකට් පත් වැඩි මිලකට විකුණන බවට තොරතුරු වාර්තා වනවා. මේ සම්බන්ධයෙන් හිරු ප්‍රවෘත්ති අංශය ශ්‍රී ලංකා ක්‍රිකට් ආයතනයේ ප්‍රධාන විධායක නිලධාරි ඈෂ්ලි ද සිල්වාගෙන් විමසීමක් කළ අතර ඔහු සඳහන් කළේ දැනටමත් මේ සම්බන්ධයෙන් පොලීසිය දැනුවත් කර ඇති බවයි.",
       "URL": "https://www.hirunews.lk/sports/114052/අද-තරඟයේ-ටිකට්-පත්-වැඩි-මිලට-විකුණන්නන්-සොයා-පරීක්ෂණ",
       "Category": "Sports",
       "Parent URL": "https://www.hirunews.lk/sports/all-news.php?pageID=458"
}