{
       "Source": "hirunews",
       "Timestamp": "Sunday, 29 September 2013 - 8:13",
       "Headline": "කණ්ඩායම ශක්තිමත්. චන්දිමාල් කියයි.",
       "News Content": "සංචාරක නවසීලන්ත ඒ කණ්ඩායම සහ ශ්‍රී ලංකා ඒ කණ්ඩායම අතර පැවැත්වෙන පළමු එක්දින තරඟය අද මහනුවර පල්ලෙකැලේ ක්‍රීඩාංගණයේදී පැවැත්වීමට නියමිතයි. තරඟ 3කින් සමන්විත මෙම තරඟාවලිය සඳහා ශ්‍රී ලංකා කණ්ඩායම මෙහෙයවනු ලබන්නේ දිනේෂ් චන්දිමාල් විසින්. නවසීලන්ත ඒ කණ්ඩායම සමග පැවති ටෙස්ට් තරඟාවලියේ ජය එකට බින්දුවක් ලෙස හිමිකරගත්තේද ශ්‍රී ලංකා ඒ කණ්ඩායමයි. මහනුවර ඊයේ පැවති මාධ්‍ය හමුවකට එක්වෙමින් ඒ සම්බන්ධයෙන් සහ අද ආරම්භවන එක්දින තරඟාවලිය සම්බන්ධයෙන් ශ්‍රී ලංකා ඒ කණ්ඩායමේ නායක දිනේෂ් චන්දිමාල් අදහස් පළ කළා. ඔහු කියා සිටියේ ටෙස්ට් තරඟාවලියේ ලද ජයග්‍රහණයත් සමග ශක්තිමත් කණ්ඩායමක් ලෙස එක්දින තරඟාවලියට මුහුණදීමට සූදානම් බවයි.",
       "URL": "https://www.hirunews.lk/sports/68217/කණ්ඩායම-ශක්තිමත්-චන්දිමාල්-කියයි",
       "Category": "Sports",
       "Parent URL": "https://www.hirunews.lk/sports/all-news.php?pageID=511"
}