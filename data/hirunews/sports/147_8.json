{
       "Source": "hirunews",
       "Timestamp": "Monday, 29 July 2019 - 19:18",
       "Headline": "අයි.සී.සී. ටෙස්ට් ශූරතාවලිය ඇරඹේ",
       "News Content": "ජාත්‍යන්තර ක්‍රිකට් සම්මේලනයේ සමාරම්භක ටෙස්ට් ශූරතා තරගාවලිය අද නිළ වශයෙන් දියත් කෙරුණා.\nඒ අනුව අයි.සී.සී. දර්ශකයේ මුල් ස්ථාන 9 හිමිකරගෙන සිටින ශ්‍රී ලංකාව ඇතුළු කණ්ඩායම් 9ක් 2021 වසර දක්වා ටෙස්ට් තරඟ 71කින් සමන්විත තරගාවලි 27කට සහභාගි වනවා.\nසෑම කණ්ඩායමක්ම සිය රට තුළ සහ පිටත ටෙස්ට් තරගාවලි තුන බැගින් පැවැත්විය යුතු අතර, ලීග් මට්ටමේ ඉහළම ලකුණු ලබන කණ්ඩායම් දෙක 2021 වසරේ ජුනි මාසයේ ලන්ඩනයේ ලෝඞ්ස් ක්‍රීඩාංගණයේදී අවසන් මහා තරඟය සඳහා සුදුසුකම් ලබනු ඇති. අයි.සී.සී. ටෙස්ට් ශූරතා තරගාවලියට අදාළව ශ්‍රී ලංකාව ලබන මාසයේ මෙරට දී නවසීලන්තය සමඟ තරඟ දෙකකින් යුත් ටෙස්ට් තරගාවලියකට සහභාගි වනවා.",
       "URL": "https://www.hirunews.lk/sports/221274/අයි-සී-සී-ටෙස්ට්-ශූරතාවලිය-ඇරඹේ",
       "Category": "Sports",
       "Parent URL": "https://www.hirunews.lk/sports/all-news.php?pageID=147"
}