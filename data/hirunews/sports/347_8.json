{
       "Source": "hirunews",
       "Timestamp": "Saturday, 11 March 2017 - 17:25",
       "Headline": "138 වන නිල් මහා සටන ජය පරාජයෙන් තොව අවසන්",
       "News Content": "කොළඹ රාජකීය සහ ගල්කිස්ස ශාන්ත තෝමස් විද්‍යාලය අතර පැවති 138 වන නිල් මහ සටන ජය පරාජයෙන් තොරව අද අවසන් වුණා.\nරාජකීය විද්‍යාලය පළමු ඉනිමේදී සියලූදෙනා දැවී ලකුණු 255 ක් රැස් කළ අතර, ශාන්ත තෝමස් විද්‍යාලයේ කණ්ඩායම පළමු ඉනිම වෙනුවෙන් කඩුලූ 9 කට ලකුණු 357 ක් ලබා ඉනිම අත්හිටවනු ලැබුවා.\nඅයහපත් කාලගුණය හේතුවෙන් අද තරගය නතර කරන විට දෙවන ඉනිම ක්‍රිඩා කළ රාජකීය විද්‍යාලයේ කණ්ඩායම කඩුලූ අටක් දැවී ලකුණු 154 ක් ලබා සිටියා.\nමේ අතර වේල්ස් කුමර සහ ශාන්ත සෙබස්තියන් විද්‍යාල අතර පැවති 67 වන මොරටු රන් සටන නිමාවුණේද ජය පරාජයකින් තොරවයි.\nමෙවර මොරටු රන් සටනට විද්‍යුත් යුත් මාධ්‍ය අනුග්‍රාහකත්වය ලබාදුන්නේ හිරු ටී.වී. හිරු එෆ්.එම්. ප්‍රමුඛ ආසියානු මාධ්‍ය ජාලයයි.",
       "URL": "https://www.hirunews.lk/sports/156622/138-වන-නිල්-මහා-සටන-ජය-පරාජයෙන්-තොව-අවසන්",
       "Category": "Sports",
       "Parent URL": "https://www.hirunews.lk/sports/all-news.php?pageID=347"
}