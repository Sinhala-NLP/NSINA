{
       "Source": "hirunews",
       "Timestamp": "Tuesday, 21 April 2020 - 13:02",
       "Headline": "ජාවෙඞ් ඕමාර්ට තහනමක්",
       "News Content": "බංග්ලාදේශ කාන්තා ක්‍රිකට් පිලේ කළමනාකරු ජාවෙඞ්  ඕමාර් ඉදිරියේ පැවැත්වෙන අයි.සී.සී. තරගාවලි හෝ රැස්වීම් සඳහා සහභාගි නොකරන ලෙස ජාත්‍යන්තර ක්‍රිකට් සම්මේලනය දැනුම්දී තිබෙනවා.\nබංග්ලාදේශ ක්‍රිකට් කණ්ඩායමේ හිටපු ආරම්භක පිතිකරුවෙකු වූ ඔහු කාන්තා පිලේ කළමනාකරු ලෙස  ඕස්ට්‍රේලියාවේ පැවති විස්සයි විස්ස කාන්තා ලෝක කුසලාන තරගාවලියටද සහභාගි වුණා.\nජාත්‍යන්තර ක්‍රිකට් සම්මේලනය ඔහුට තහනමක් පනවා ඇත්තේ කණ්ඩායම පිළිබඳ තොරතුරු වෙනත් පාර්ශවයන් වෙත ලබාදීමේ චෝදනා හේතුවෙන්.\nඅයි.සී.සී.ය බංග්ලාදේශ ක්‍රිකට් පාලක මණ්ඩලය වෙත දැනුම්දීමක් සිදුකර ඇත්තේ ජාවේඞ්  ඕමාර්ට එරෙහි සාක්ෂි රැසක් ලැබීමෙන් පසුව බව සඳහන්.",
       "URL": "https://www.hirunews.lk/sports/239117/ජාවෙඞ්-ඕමාර්ට-තහනමක්",
       "Category": "Sports",
       "Parent URL": "https://www.hirunews.lk/sports/all-news.php?pageID=102"
}