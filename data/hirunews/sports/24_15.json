{
       "Source": "hirunews",
       "Timestamp": "Sunday, 27 March 2022 - 10:17",
       "Headline": "කොල්කටා නයිට්රයිඩර්ස් පිලට ජය",
       "News Content": "ඉන්දීය ප්‍රිමියර් ලීග් තරගාවලියේ ඊයේ පැවති සමාරම්භක තරගයේදී චෙන්නායි සුපර් කිංග්ස් පිල පරදවා කඩුලු හයක ජයක් වාර්තා කිරීමට කොල්කටා නයිට්රයිඩර්ස් පිල සමත්වුණා.\nකාසියේ වාසිය දිනූ කොල්කටා පිල පළමුවෙන් පන්දුවට පහරදෙන ලෙස චෙන්නායි සුපර් කිංග්ස් පිලට ආරාධනා කළ අතර, ඔවුන් සිය පන්දු වාර විස්ස තුළදී කඩුලු පහක් දැවී ලකුණු 131 ක් රැස් කළා.\nඑහිදී මහේන්ද්‍රසිං දෝණි පන්දු 38 කින් නොදැවී ලකුණු 50 ක් ලබාගැනීම විශේෂත්වයක්.\nපිළිතුරු වශයෙන් කොල්කටා නයිට් රයිඩර්ස් පිල පන්දු වාර 18 යි පන්දු තුනකදී කඩුලු හතරක් දැවී ලකුණු 133 ක් ලබමින් තරගයේ ජය හිමිකරගත්තා.\nඅජින්ක්‍යා රහනේ ලකුණු 44 ක් ලබාගත් අතර, ඩ්වේන් බ්‍රාවෝ ලකුණු විස්සකට කඩුලු තුනක් බිඳ හෙලුවා.\nඒ අනුව ඔහු අයි.පී.එල්. තරගාවලියේ වැඩිම කඩුලු සංඛ්‍යාව ලබාගත් ලසිත් මාලිංගගේ වාර්තාව සම කිරීමට සමත්වුණා.\nලසිත් මාලිංග අයි.පී.එල්. තරග 122 කදී කඩුලු 170 ක් ලබාගෙන ඇති අතර, බ්‍රාවෝ එම දස්කම දැක්වීමට සමත්වූයේ සිය, 151 වන අයි.පී.එල්. තරගයේදියි.",
       "URL": "https://www.hirunews.lk/sports/300494/කොල්කටා-නයිට්රයිඩර්ස්-පිලට-ජය",
       "Category": "Sports",
       "Parent URL": "https://www.hirunews.lk/sports/all-news.php?pageID=24"
}