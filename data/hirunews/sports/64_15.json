{
       "Source": "hirunews",
       "Timestamp": "Thursday, 04 March 2021 - 14:17",
       "Headline": "දිගු කාලීන සැලැස්මක් සඳහා සියළුම ක්‍රීඩා සඳහා තේරීම් කමිටු",
       "News Content": "දිගු කාලීන සැලැස්මක් සමඟ ක්‍රිකට් සහ අනෙකුත් ක්‍රීඩා සඳහා තේරීම් කමිටු පත්කරන බව ක්‍රීඩා හා තරුණ කටයුතු අමාත්‍ය නාමල් රාජපක්ෂ ප්‍රකාශ කළා.\nඔහු කියා සිටියේ හිටපු ක්‍රිකට් නායක මහේල ජයවර්ධනගේ සභාපතීත්වෙන් යුත් ජාතික ක්‍රීඩා සභාවේ ඉදිරි ක්‍රියාමාර්ග සම්බන්ධයෙන් දැනුවත් කිරීම සඳහා ක්‍රීඩා අමාත්‍යාංශයේ ඊයේ පැවති මාධ්‍ය හමුවකට එක්වෙමින්.\nඑහිදී මහේල ජයවර්ධන ඇතුලු කමිටු සාමාජිකයින් අවධාරණය කළේ දේශීය හා ජාත්‍යන්තර ජයග්‍රහණ මෙන්ම ලෝක ශ්‍රේණිගත කිරීම් හි ඉදිරියට පැමිණීම සඳහා දිගුකාලීන සැලැස්මක් සකස් කර ඇති බවයි.\nමේ අතර, ශ්‍රී ලංකා ක්‍රිකට් කි්‍රීඩක සචිත්‍ර සේනානායක අද දෙවන දිනටත් කි්‍රීඩා සම්බන්ධ වැරදි වැළැක්වීමේ විශේෂ පොලිස් විමර්ශන ඒකකය හමුවට පැමිණියා.\nඒ, ලංකා ප්‍රිමියර් ලීග් පන්දුවාර 20 ක්‍රිකට් තරගාවලිය අතරතුර තරඟ පාවාදීමකට ක්‍රීඩකයින් දෙදෙනෙකු පොළඹවා ගැනීමට උත්සාහ කිරීමේ සිද්ධියක් සම්බන්ධයෙන් සිදුකෙරෙන විමර්ශනයන්ට අදාළවයි.",
       "URL": "https://www.hirunews.lk/sports/264331/දිගු-කාලීන-සැලැස්මක්-සඳහා-සියළුම-ක්‍රීඩා-සඳහා-තේරීම්-කමිටු",
       "Category": "Sports",
       "Parent URL": "https://www.hirunews.lk/sports/all-news.php?pageID=64"
}