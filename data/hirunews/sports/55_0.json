{
       "Source": "hirunews",
       "Timestamp": "Sunday, 23 May 2021 - 20:46",
       "Headline": "බංග්ලාදේශයට ලකණු 33ක ජයක්",
       "News Content": "සංචාරක ශ්‍රී ලංකා කණ්ඩායම අතර පැවැති පළමු එක්දින තරඟ ජයගන්නට බංග්ලාදේශ කණ්ඩායම සමත් වුණා.\nශ්‍රී ලංකාව පරදා ඔවුන් මෙම තරඟය ජය ගත්තේ ලකුණු 33කින්.\nඩකා නුවරදී පැවති මෙම තරඟයේ කාසියේ වාසිය දිනා පළමුවෙන් පන්දුවට පහරදුන් බංග්ලාදේශ කණ්ඩායම නියමිත පන්දුවාර 50 තුලදී කඩුළු 06ක් දැවී ලකුණු 257ක් රැස් කිරීමට සමත් වුණා.\nබංග්ලාදේශ පිල වෙනුවෙන් මුෂ්ෆිකර් රහීම් ලකුණු 84ක් රැස් කළ අතර තමිම් ඉක්බාල් සහ මහමදුල්ලා රියාද් අර්ධ ශතක රැස්කළා.\nලකුණු 258ක ඉලක්කයක් හඹා ගිය ශ්‍රී ලංකා කණ්ඩායමට සියලු දෙනා දැවී රැස් කර ගැනීමට හැකි වූයේ ලකුණු 224ක් පමණයි.\nපිතිකරණයේදී වනිඳු හසරංග පන්දු 60කදී ලකුණු 74ක් ලබා ගැනීමට සමත් වූනේ ශ්‍රී ලංකා කණ්ඩායමේ ලකුණු 50 සීමාව පසු කළ එකම ක්‍රීඩකයා බවට පත්වෙමින්.",
       "URL": "https://www.hirunews.lk/sports/272244/බංග්ලාදේශයට-ලකණු-33ක-ජයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=55"
}