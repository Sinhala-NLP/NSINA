{
       "Source": "hirunews",
       "Timestamp": "Saturday, 20 October 2018 - 17:09",
       "Headline": "4 වන තරගය සහ එක්දින තරගාවලිය එංගලන්තය ජය ගනී",
       "News Content": "ශ්‍රී ලංකාව සහ එංගලන්තය අතර, මහනුවර පල්ලෙකැලේ ක්‍රීඩාංගනයේ අද පැවති 4 වන එක්දින තරගය ඩක්වත් ලූවිස් න්‍යාය අනුව එංගලන්ත කණ්ඩායම ලකුණු 18 කින් ජය ගත්තා.\nකාසියේ වාසිය දිනා ගත් එංගලන්තය පළමුව පන්දුවට පහරදීමට ශ්‍රී ලංකා කණ්ඩායමට ආරාධනා කළ අතර, ඒ අනුව, නියමිත පන්දුවාර අවසානයේ ශ්‍රී ලංකා පිල කඩුලූ 7 ක් දැවී ලබා ගත් ලකුණු සංඛ්‍යාව 273 ක්.\nඑහිදී දසුන් ශානක ලකුණු 66 ක් රැස් කළ අතර නිරෝෂන් දික්වැල්ල ලකුණු 52 ක් ලබා ගත්තා.\nලකුණු 274 ක ජයග්‍රාහී ඉලක්කයක් හඹා ගිය එංගලන්ත කණ්ඩායම පන්දුවාර 27 කදී කඩුලූ 2 ක් දැවී ලකුණු 132 ක් ලබා සිටියදී තරගයට වර්ෂාවෙන් බාධා එල්ල වුණා.\nඒ අනුව ඩක්වත් ලූවිස් න්‍යාය මත ජයග්‍රහණය හිමිවුණේ එංගලන්ත කණ්ඩායමටයි.\nඒ අනුව 3 ට බින්දුවක් ලෙස තරගාවලියේ ජයග්‍රහණය ද එංගලන්ත කණ්ඩායමට හිමි වනවා.",
       "URL": "https://www.hirunews.lk/sports/202555/4-වන-තරගය-සහ-එක්දින-තරගාවලිය-එංගලන්තය-ජය-ගනී",
       "Category": "Sports",
       "Parent URL": "https://www.hirunews.lk/sports/all-news.php?pageID=199"
}