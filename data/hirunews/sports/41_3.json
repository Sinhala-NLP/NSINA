{
       "Source": "hirunews",
       "Timestamp": "Tuesday, 05 October 2021 - 7:54",
       "Headline": "චෙන්නායි පරදවා දිල්ලි කැපිටල්ස් පිල ජය ගනී",
       "News Content": "ඉන්දීය ප්‍රීමියර් ලීග් තරගාවලියේ ඩුබායි හි පැවති තවත් තරගයක දී චෙන්නායි සුපර් කිංග්ස් පිල පරදවා කඩුලු 03ක ජයක් වාර්තා කිරීමට දිල්ලි කැපිටල්ස් කණ්ඩායම ඊයේ සමත් වුණා.\nඒ, චෙන්නායි සුපර් කිංග්ස් පිල ඔවුන්ගේ පන්දුවාර විස්ස තුළ දී කඩුලු 05කට ලකුණු 136ක් ලෙස සීමා කිරීමට දිල්ලි පන්දු යවන්නන්ට හැකිවීම හේතුවෙන්.\nඑහි දී අම්බතී රයිදු පමණක් නො දැවී ලකුණු 55ක් රැස් කරගත් අතර, අක්සාර් පටේල් ලකුණු 18කට කඩුලු 02ක් බිඳ හෙළුවා.\nපිළිතුරු වශයෙන් දිල්ලි කැපිටල්ස් පිල පන්දුවාර 19යි පන්දු 04ක දී කඩුලු07ක් දැවී ලකුණු 139ක් රැස් කරගනිමින් තරගයේ ජය හිමිකර ගත්තා.\nඑහි දී ෂිකර් ධවාන් ලකුණු 39ක් රැස්කරගත් අතර, ෂිම්රොන් හෙට්මයර් පන්දු 18කින් ලකුණු 28ක් රැස් කළා.",
       "URL": "https://www.hirunews.lk/sports/284096/චෙන්නායි-පරදවා-දිල්ලි-කැපිටල්ස්-පිල-ජය-ගනී",
       "Category": "Sports",
       "Parent URL": "https://www.hirunews.lk/sports/all-news.php?pageID=41"
}