{
       "Source": "hirunews",
       "Timestamp": "Tuesday, 12 May 2020 - 9:09",
       "Headline": "ජාත්‍යන්තර ක්‍රිකට් තරඟ කඩිනමින් ආරම්භ කිරීමට හැකි වනු ඇති බවට එංගලන්ත ක්‍රිකට් පාලක මණ්ඩලය කියයි",
       "News Content": "කොවිඩ් 19 වසංගතය පවතිද්දී, ආර්ථිකය ක්‍රියාත්මක කිරීමේ රජයේ නව ක්‍රමෝපාය යටතේ ජාත්‍යන්තර ක්‍රිකට් තරඟ කඩිනමින් ආරම්භ කිරීමට හැකි වනු ඇති බවට එංගලන්ත ක්‍රිකට් පාලක මණ්ඩලය අපේක්ෂා පළ කළා.\nබ්‍රිතාන්‍ය රජය නිවේදනය කළේ ආර්ථිකය පණ ගැන්වීමේ පියවරක් ලෙස ජුනි 01 වනදා සිට ඇතැම් ක්‍රීඩා තරඟ යළි ආරම්භ කිරීම සඳහා අවසර ලබාදීමට බලාපොරොත්තු වන බවයි.\nඒ, ප්‍රේක්ෂකයන්ගෙන් තොරව විද්‍යුත් මාධ්‍ය ඔස්සේ විකාශය කිරීම සඳහා පමණයි.\nඒ, අනුව ජුලි 08 වනදා සිට ක්‍රිකට් තරඟ යළි ආරම්භ කිරීමට එංගලන්ත ක්‍රිකට් පාලක මණ්ඩලය අදහස් කරන අතර, ඉදිරි දින කිහිපය තුළදී පුහුණුවීම් ආරම්භ කිරීමට අපේක්ෂා කරනවා.",
       "URL": "https://www.hirunews.lk/sports/240554/ජාත්‍යන්තර-ක්‍රිකට්-තරඟ-කඩිනමින්-ආරම්භ-කිරීමට-හැකි-වනු-ඇති-බවට-එංගලන්ත-ක්‍රිකට්-පාලක-මණ්ඩලය-කියයි",
       "Category": "Sports",
       "Parent URL": "https://www.hirunews.lk/sports/all-news.php?pageID=99"
}