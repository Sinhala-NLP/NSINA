{
       "Source": "hirunews",
       "Timestamp": "Tuesday, 05 September 2023 - 22:30",
       "Headline": "ඇෆ්ගනිස්ථානය පරදා උද්වේගකාරී සටනකින් පසු ශ්‍රී ලංකාවට ජය",
       "News Content": "ආසියානු කුසලාන 2023 ක්‍රිකට් තරගාවලියේ ශ්‍රී ලංකා කණ්ඩායම සහ ඇෆ්ගනිස්ථානු කණ්ඩායම අතර තරගය අද (05) පාකිස්ථානයේ ලාහෝර් නුවර ගඩාෆි ක්‍රීඩාංගනයේ දී පැවැත්වුනා.\nඋද්වේගකාරී තරගයකින් පසු ශ්‍රී ලංකා කණ්ඩායම පන්දුවාර 37යි පන්දු 04කදී ලකුණු 289ක් තුල ඇෆ්ගනිස්ථානු කණ්ඩායමේ කඩුලු සියල්ල දවා ගනිමින් තරගය ජයග්‍රහණය කලා.\nකාසියේ වාසිය දිනාගත් ශ්‍රී ලංකා කණ්ඩායම පළමුව පන්දුවට පහර දී පන්දුවාර සියල්ල අවසානයේ කඩුලු 08ක් දැවී ලකුණු 291ක් ලබා ගැනීමට සමත් වුණා.\nප්‍රථමයෙන් පන්දුවට පහරදීමට පිටියට පිවිසි පැතුම් නිස්සංක ලකුණු 41ක් සහ දිමුත් කරුණාරත්න ලකුණු 32ක් ලබා ගත්තා.\nකුසල් මෙන්ඩිස් ලකුණු 92ක් හා චරිත් අසලංක ලකුණු 36යි.\nමහීෂ් තීක්ෂණ ලකුණු 28ක් සහ දුනිත් වෙල්ලාලගේ නොදැවී ලකුණු33යි.\nඒ අනුව පිළිතුරු ඉනිම ක්‍රීඩා කිරීම සඳහා ඇෆ්ගනිස්තානයට ලකුණු 292ක ඉලක්කයක් හිමිවුණා.\nප්‍රවේගකාරී ඉනිමක් ක්‍රීඩාකළ ඇෆ්ගනිස්ථානු කණ්ඩායමේ Mohammad Nabi පන්දු 32කට ලකුණු 65ක් ලබා සිටියදී මහේෂ් තීක්ෂණගේ පන්දුවකට දැවී ගියා.\nHashmatullah Shahidi පන්දු 65කට ලකුණු 59ක් ලබා සිටියදී දුනිත් වෙල්ලාලගේ පන්දුවකට දැවී ගියා.\nමෙම තරගය ලකුණු 02කින් ජයග්‍රහණය කිරීමත් සමඟ ශ්‍රී ලංකාව සුපිරි 04 දෙනාගේ වටය සඳහා ඍජුව සුදුසුකම් ලැබුවා.",
       "URL": "https://www.hirunews.lk/sports/347273/ඇෆ්ගනිස්ථානය-පරදා-උද්වේගකාරී-සටනකින්-පසු-ශ්‍රී-ලංකාවට-ජය",
       "Category": "Sports",
       "Parent URL": "https://www.hirunews.lk/sports/all-news.php?pageID=5"
}