{
       "Source": "hirunews",
       "Timestamp": "Monday, 24 January 2022 - 13:07",
       "Headline": "ජාතික සුපර් ලීග් ඇරඹේ",
       "News Content": "මෙරට ප්‍රධානම දේශීය ක්‍රිකට් තරගාවලිය වන ජාතික සුපර් ලීග් එක්දින ක්‍රිකට් තරගාවලිය අද (24) දින ආරම්භ වුණා.\nඒ අනුව, ගාල්ල හා කොළඹ කණ්ඩායම් අතර තරගය මේ වනවිට කොළඹ එස්.එස්.සී ක්‍රීඩාංගනයේ පැවැත්වෙන අතර, කාසියේ වාසිය දිනා මුලින්ම පන්දුවට පහරදෙන ශම්මු අෂාන් නායකත්වය දරණ කොළඹ කණ්ඩායම මීට ටික වේලාවකට පෙර පන්දු වාර 24ක් අවසානයේ කඩුලු 2 ක් දැවී ලබාසිටි ලකුණු සංඛ්‍යාව 121 ක්.\nඅනෙක් තරගය යාපනය සහ දඹුල්ල කණ්ඩායම් අතර කොළඹ පී සරා ඕවල් ක්‍රීඩාංගනයේ දී පැවැත්වෙනවා.\nමෙරට ජාතික තලයේ සියලු තේරීම් සඳහා අද ආරම්භවූ මෙම තරගාවලිය මූලික කරගන්නා බවයි ශ්‍රී ලංකා ක්‍රිකට් ආයතනය නිවේදනය කළේ.",
       "URL": "https://www.hirunews.lk/sports/294974/ජාතික-සුපර්-ලීග්-ඇරඹේ",
       "Category": "Sports",
       "Parent URL": "https://www.hirunews.lk/sports/all-news.php?pageID=29"
}