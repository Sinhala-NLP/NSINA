{
       "Source": "hirunews",
       "Timestamp": "Wednesday, 27 May 2015 - 13:55",
       "Headline": "මගේ වාර්තාව බිඳ හෙලීම සුළුවෙන් තැකිය නොහැකියි - දර්ශා",
       "News Content": "තමන් ජාත්‍යන්තර මට්ටමේ ක්‍රීඩිකාවක්ව සිටින සමයේ තැබූ ජාතික පාසල් වාර්තාවක් බිඳ හෙලීම සුළුවෙන් තැකිය නොහැකි බව හිටපු සුපිරි ධාවන ශූරි දමයන්ති දර්ශා පවසනවා. ඇය මේ බව සඳහන් කළේ මීට වසර 21 ට පෙර මීටර් 100, මීටර් 200 ඉසව් සඳහා ඇය විසින් තබා තිබූ ජාතික පාසල් වාර්තාව ඊයේ කෑගල්ල ශාන්ත ජෝශප් බාලිකා විදුහලේ රුමේෂිකා කුමාරි රත්නායක විසින් බිඳ හෙලීම සම්බන්ධයෙන් හිරු ප්‍රවෘත්ති අංශය කළ විමසීමකදීයි. 1993 වසරේදී මීටර් 100 ඉසව්ව තත්ත්පර 12.40කට දමයන්ති දර්ශා විසින් නිම කරමින් තැබූ වාර්තාව රුමේෂිකා කුමාරි විසින් තත්ත්පර 11.88ට නිම කිරීමට ඊයේ (26) සමත්වුණා. එමෙන්ම, දමයන්ති දර්ශා මීටර් 200 ඉසව්ව තත්ත්පර 24.40කට නිම කරමින් තැබූ වාර්තාව රුමේෂිකා කුමාරි විසින් ඊයේ බිඳ හෙලූවේ තත්ත්පර 24.12 ක් සටහන් කරමින්.",
       "URL": "https://www.hirunews.lk/sports/110265/මගේ-වාර්තාව-බිඳ-හෙලීම-සුළුවෙන්-තැකිය-නොහැකියි-දර්ශා",
       "Category": "Sports",
       "Parent URL": "https://www.hirunews.lk/sports/all-news.php?pageID=467"
}