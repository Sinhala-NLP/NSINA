{
       "Source": "hirunews",
       "Timestamp": "Sunday, 19 March 2017 - 16:05",
       "Headline": "බංග්ලාදේශයට ජය",
       "News Content": "බංග්ලාදේශ ක්‍රිකට් කණ්ඩායම ශ්‍රී ලංකාවට එරෙහිව පළමු ටෙස්ට් තරග ජයග්‍රහණය අද වාර්තා කළා.\nමෙහි විශේෂත්වය වන්නේ මෙම තරගය ඔවුන්ගේ 100 වැනි ටෙස්ට් තරගය වීමයි.\nඑමෙන්ම වසර 16 කට පසු බංග්ලාදේශ ශ්‍රී ලංකාවට එරෙහිව ටෙස්ට් තරග ජයක් ලබාගත් පළමු අවස්ථාවද මෙයවනවා\nඅද ජයග්‍රහණය සඳහා ලකුණු 191 ක ඉලක්යක් හඹා ගිය බංග්ලාදේශ ක්‍රීඩකයින්, කඩුලු 4ක් ඉතිරිව තිබියදී ජයග්‍රාහී සීමාව පසු කළා.\nපළමු ඉනිම ක්‍රීඩා කළ ශ්‍රී ලංකා කණ්ඩයම සියලු දෙනා දැවී ලකුණු 338 ක් රැස් කළ අතර ඊට පිළිතුරු පළමු ඉනිම ක්‍රීඩා කළල බංග්ලාදේශ ක්‍රීඩකයින්ල සියලු දෙනා දැවී රැස් කළ ලකුණු සංඛ්‍යාව 467 ක්.\nතරගය අද 5 වැනි දිනය සඳහා ආරම්භ කරන විට දෙවැනි ඉනිම ක්‍රීඩා කරමින් සිටි ශ්‍රී ලංකා කණ්ඩායම කඩුලු 8 ක් දැවී ලකුණු 268 ක් රැස් කර ගෙන සිටියා.\nශ්‍රී ලංකා කණ්ඩායම දෙවැනි ඉනිම සියලු දෙනා දැවී ලකුණු 319 ක් රැස් කළා.\nජයග්‍රහණය සඳහා ලකුණු 191 ක ඉලක්යක් වෙනුවෙන් පිටියට පිවිසි බංග්ලාදේශයේ පළමු කඩුලු 2 ලකුණු 22 ක් තුළදී බිඳ වැටුණා.\nතමීම් ඉක්බාල් ලකුණු 82 ක් රැස් කළ අතර සෞම්‍ය සාකර් ලකුණු 10 යි.\nශබීර් රහමන් ලකුණු 41 ක් රැස් කළා.",
       "URL": "https://www.hirunews.lk/sports/157230/බංග්ලාදේශයට-ජය",
       "Category": "Sports",
       "Parent URL": "https://www.hirunews.lk/sports/all-news.php?pageID=345"
}