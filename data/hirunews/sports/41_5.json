{
       "Source": "hirunews",
       "Timestamp": "Sunday, 03 October 2021 - 18:33",
       "Headline": "අයහපත් කාලගුණය ශ්‍රී ලංකා ක්‍රිකට් කණ්ඩායමේ ගුවන් ගමන ප්‍රමාද කරයි",
       "News Content": "ඕමානයේ පවතින අයහපත් කාලගුණය හේතුවෙන් ශ්‍රී ලංකා කණ්ඩායමේ ගුවන් ගමන ප්‍රමාද කිරීමට පියවර ගෙන ඇති බව වාර්තා වනවා.\n\\'ෂහීන්\\' නමැති කුණාටුව මේ වනවිට ඕමානයට  ඇතුළු වී තිබීම ඊට හේතු වී තිබෙනවා.\nමෙම කුණාටු තත්ත්වය හේතුවෙන් ගුවන් ගමන් ප්‍රමාද කිරීමට ද එරට බලධාරීන් මේ වනවිට පියවර ගෙන ඇති බවයි වාර්තා වන්නේ.\nශ්‍රී ලංකා කණ්ඩායම අද පෙරවරුවේ ඕමානය බලා පිටත්ව යාමට නියමිතව තිබූ අතර පවතින මෙම තත්තයක් සමඟ එම ගුවන් ගමන ප්‍රමාද කිරීමට පියවර ගෙන ඇති බවයි වාර්තා වන්නේ.\nඒ අනුව අද රාත්‍රීයේ දී වෙනත් ගුවන් යානයකින් ශ්‍රී ලංකා කණ්ඩායම ඕමානය බලා යාමට සූදානම් ව සිටින බවයි වාර්තා වන්නේ.",
       "URL": "https://www.hirunews.lk/sports/283955/අයහපත්-කාලගුණය-ශ්‍රී-ලංකා-ක්‍රිකට්-කණ්ඩායමේ-ගුවන්-ගමන-ප්‍රමාද-කරයි",
       "Category": "Sports",
       "Parent URL": "https://www.hirunews.lk/sports/all-news.php?pageID=41"
}