{
       "Source": "hirunews",
       "Timestamp": "Wednesday, 09 January 2013 - 19:05",
       "Headline": "ආම්ස්ට්‍රෝං යළි බලාපොරොත්තුවෙන්.",
       "News Content": "ප්‍රංශ පාපැදි සවාරිය හත් වතාවක් ජයග්‍රහණය කළ ඇමරිකාවේ ලාන්ස් ආම්ස්ට්‍රෝං නුදුරු දිනකදී තමන් තහනම් උත්තේජක භාවිත කළ බව ප්‍රසිද්ධියේ පිළිගනු ඇතැයි විදෙස් වාර්තා ප්‍රකාශ කළා. එසේ පිළිගැනීමෙන් පසු ඔහුට යළි ජාත්‍යන්තර පාපැදි තරඟ සඳහා ඉදිරිපත් වීමට ඉඩ පැවතීම ඊට හේතුවයි. ඉදිරියේදී පැවැත්වෙන ප්‍රවෘත්ති සාකච්ඡාවකදී ඔහු තම වරද මෙලෙස පිළිගනු ඇතැයි ඇමරිකානු වාර්තා ප්‍රකාශ කරනවා. තහනම් උත්තේජක භාවිත කළ බව හෙළිවීමෙන් පසුව ආම්ස්ට්‍රෝං හිමිකරගත් ප්‍රංශ පාපැදි ශූරතා සියල්ලද අවලංගු කෙරුණා.",
       "URL": "https://www.hirunews.lk/sports/51132/ආම්ස්ට්‍රෝං-යළි-බලාපොරොත්තුවෙන්",
       "Category": "Sports",
       "Parent URL": "https://www.hirunews.lk/sports/all-news.php?pageID=559"
}