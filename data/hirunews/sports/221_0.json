{
       "Source": "hirunews",
       "Timestamp": "Thursday, 12 July 2018 - 14:33",
       "Headline": "පළමු ටෙස්ට් තරගයට වර්ෂාවෙන් බාධා",
       "News Content": "සංචාරක දකුණු අප්‍රිකා කණ්ඩායම සහ ශ්‍රී ලංකාව අතර පළමු ටෙස්ට් තරගයේ පළමු දිනයට වර්ෂාවෙන් බාධා එල්ලවී තිබෙනවා.\nගාල්ල ජාත්‍යන්තර ක්‍රීඩාංගණයේ පැවැත්වෙන තරගය තාවකාලිකව අත්හිටුවන විට පළමුවෙන් පන්දුවට පහරදෙමින් සිටි ශ්‍රී ලංකා කණ්ඩායම කඩුලු 6 ක් දැවි ලකුණු 161 ක් ලබා සිටියා.\nදිමුත් කරුණාරත්න ලකුණු 80 ක් ලබා නොදැවී පන්දුවට පහරදෙමින් සිටිනවා.\nධනුෂ්ක ගුණතිලක ලකුණු 26 ක් / කුසල් මෙන්ඩිස් ලකුණු 24 ක් සහ ධනංජය ද සිල්වා ලකුණු 11 ක් රැස් කළා.\nවර්ෂාව හේතුවෙන් තරගය තාවකාලිකව අත්හිටුවීම හමුවේ තේ පානය ද එම අවස්ථාවේ ලබාදීමටයි තීරණය කෙරුනේ.",
       "URL": "https://www.hirunews.lk/sports/195039/පළමු-ටෙස්ට්-තරගයට-වර්ෂාවෙන්-බාධා",
       "Category": "Sports",
       "Parent URL": "https://www.hirunews.lk/sports/all-news.php?pageID=221"
}