{
       "Source": "hirunews",
       "Timestamp": "Thursday, 21 July 2016 - 19:19",
       "Headline": "ශ්‍රී ලංකා ටෙස්ට් සංචිතය නම් කෙරේ",
       "News Content": "සංචාරක  ඕස්ට්‍රේලියානු කණ්ඩායම සමග පැවැත්වෙන පළමු ටෙස්ට් තරගය සදහා ශ්‍රී ලංකා සංචිතය අද (21)නම් කළා.\nඇන්ජලෝ මැතිව්ස්ගේ නායකත්වයෙන් යුත් ටෙස්ට් සංචිතයේ උප නායකත්වය දිනේෂ් චන්දිමාල්ට හිමිව තිබෙනවා.\nපිතිකරුවන් ලෙස දිමුත් කරුණාරත්න, කෞෂාල් සිල්වා, කුසල් ජනිත් පෙරේරා, කුසල් මෙන්ඩිස්, ධනංජය ද සිල්වා සහ රොෂාන් සිල්වා නම් කර ඇති බව සදහන්.\nමීට අමතරව, නුවන් ප්‍රදීප්, සුරංග ලක්මාල්, විශ්ව ප්‍රනාන්දු සහ අසිත් ප්‍රනාන්දු යන අය වේග පන්දු යවන්නන් ලෙස සංචිතට ඇතුළත් වන අතර රංගන හේරත්, දිල්රුවන් පෙරේරා සහ ලක්ෂාන් සදකැන් සංචිතයට එක්වන්නේ දග පන්දු යවන්නන් ලෙසයි.",
       "URL": "https://www.hirunews.lk/sports/138641/ශ්‍රී-ලංකා-ටෙස්ට්-සංචිතය-නම්-කෙරේ",
       "Category": "Sports",
       "Parent URL": "https://www.hirunews.lk/sports/all-news.php?pageID=398"
}