{
       "Source": "hirunews",
       "Timestamp": "Friday, 10 February 2017 - 7:05",
       "Headline": "ශ්‍රී ලංකා - දකුණු අප්‍රිකා අවසන් එක්දින තරඟය අද",
       "News Content": "සංචාරක ශ්‍රී ලංකා කණ්ඩායම සහ දකුණු අප්‍රිකානු කණ්ඩායම අතර තරඟ 05 කින් සමන්විත එක්දින තරඟාවලියේ අවසන් තරඟය අද (10) සෙන්චූරියන් හිදී පැවැත්වෙනවා.\nමේ වනවිට තරඟාවලියේ 4 ට බින්දුවක් ලෙස ඉදිරියෙන් සිටින්නේ දකුණු අප්‍රිකාවයි.\nඅද තරඟයේදී ධනංජය ද සිල්වා සහ ලහිරු කුමාර කණ්ඩායමට ඇතුළත් නොවනු ඇතැයි විශ්වාස කෙරෙනවා.\nසෙන්චූරියන් පිතිකරුවන්ගේ පාරාදීසයක් බැවින් පසුගිය තරඟයේදී ශතකයක් රැස් කළ ශ්‍රී ලංකා නායක උපුල් තරංගගෙන් හොඳම ඉනිමක් අපේක්ෂා කළ හැකි බවයි ක්‍රීඩා විචාරකයන් පෙන්වා දෙන්නේ.",
       "URL": "https://www.hirunews.lk/sports/154112/ශ්‍රී-ලංකා-දකුණු-අප්‍රිකා-අවසන්-එක්දින-තරඟය-අද",
       "Category": "Sports",
       "Parent URL": "https://www.hirunews.lk/sports/all-news.php?pageID=355"
}