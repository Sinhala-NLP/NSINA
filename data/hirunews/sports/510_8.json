{
       "Source": "hirunews",
       "Timestamp": "Tuesday, 08 October 2013 - 8:02",
       "Headline": "ශ්‍රී ලංකා ක්‍රිකට් සිව්දින තරගාවලිය ඇරඹේ.",
       "News Content": "සිම්බාබ්වේ තරඟ සංචාරය අහිමිවීම නිසා ශ්‍රී ලංකා ක්‍රිකට් ක්‍රීඩකයන්ට සිය කුසලතා පවත්වාගෙන යාමේ අරමුණින් සංවිධාන කෙරුණු දේශීය සිව්දින තරගාවලිය අද (08) ආරම්භ වනවා. එහි පළමු තරඟය ක්‍රිකට් පාලක මණ්ඩල පිළ සහ ශ්‍රී ලංකා ක්‍රිකට් සංවර්ධන පිළ අතර අද (08) ආරම්භ වන්නේ පී. සරා  ඕවල් ක්‍රීඩාංගණයේදියි. පාලක මණ්ඩල පිළ ඇන්ජලෝ මැතිව්ස් විසින් මෙහෙය වන අතර, කුමාර් සංගක්කාර, මහේල ජයවර්ධන, රංගන හේරත් ඇතුළු ජාතික කණ්ඩායමේ ක්‍රීඩකයන් රැසක් ඊට ඇතුළත්. සංවර්ධන පිළ මෙහෙය වන්නේ ලහිරු තිරිමාන්න විසින්.",
       "URL": "https://www.hirunews.lk/sports/68856/ශ්‍රී-ලංකා-ක්‍රිකට්-සිව්දින-තරගාවලිය-ඇරඹේ",
       "Category": "Sports",
       "Parent URL": "https://www.hirunews.lk/sports/all-news.php?pageID=510"
}