{
       "Source": "hirunews",
       "Timestamp": "Monday, 23 December 2019 - 11:10",
       "Headline": "පාකිස්ථානයට වසර 10කට පසු මව්බිමේදී ටෙස්ට් ජයක්",
       "News Content": "ශ්‍රී ලංකාවට එරෙහිව කරච්චි හි පැවති දෙවන ටෙස්ට් තරගය ලකුණු 263 කින් ජයගැනීමට පාකිස්ථානය අද සමත්වුණා.\nඒ අනුව තරඟ දෙකකින් සමන්විත ටෙස්ට් තරඟාවලිය එකට බින්දුවක් ලෙස ජයගනු ලැබුවේ පාකිස්ථානයයි.\nපළමු තරඟය වර්ෂාව හේතුවෙන් විසදුමකින් තොරවයි අවසන් වුණේ. ශ්‍රී ලංකාවට එරෙහිව සිය මව්රටේදී පාකිස්ථානය ටෙස්ට් ජයග්‍රහණයක් ලැබුවේ වසර 10කට පසුව වීම විශේෂත්වයක්.\nදෙරට අතර දෙවන සහ අවසන් ටෙස්ට් තරඟයේ පස්වන සහ අවසන් දිනය වූ අද පෙරවරුවේ කඩුළු තුනක් අතැතිව ලකුණු 264ක අසීරු ඉලක්කයක් හඹා යාමට පිටියට පිවිසි ශ්‍රී ලංකා කණ්ඩායමේ අවසන් පිතිකරුවන් තුන්දෙනාම දැවී ගොස් ඇත්තේ කිසිදු ලකුණක් නොලබායි.\nඊයේ හතරවන දිනට තරඟය නතර කරන විට ශ්‍රී ලංකා කණ්ඩායම කඩුළු 07ක් දැවී ලකුණු 212ක් ලබා සිටියා.\nපාකිස්ථානය පළමු ඉනිම සඳහා ලකුණු 191 ක් රැස් කළ අතර, ශ්‍රී ලංකාව පළමු ඉනිමට ලකුණු 271 ක් ලබාගත්තා.\nපාකිස්ථානය දෙවන ඉනිම සඳහා කඩුලු 3 ක් දැවී රැස්කළ ලකුණු සංඛ්‍යාව 555 ක්.",
       "URL": "https://www.hirunews.lk/sports/230802/පාකිස්ථානයට-වසර-10කට-පසු-මව්බිමේදී-ටෙස්ට්-ජයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=122"
}