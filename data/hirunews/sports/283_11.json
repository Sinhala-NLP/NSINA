{
       "Source": "hirunews",
       "Timestamp": "Sunday, 05 November 2017 - 15:13",
       "Headline": "උපුල් තරංග සිලෙත් සික්සස් කණ්ඩායමට ජය ගෙනෙයි",
       "News Content": "2017 බංගලාදේශ් ප්‍රිමියර් ලීග් තරඟාවලිය ආරම්භ කරමින් පළමු තරඟය ලෙස ඩකා ඩයිනමයිට්ස් කණ්ඩායම සහ සිලෙත් සික්සස් කණ්ඩායම අතර සිලෙත් ජාත්‍යන්තර ක්‍රිකට් ක්‍රීඩාංගනයේදී පැවති තරඟය ජයගන්නට සිලෙත් සික්සස් කණ්ඩායම සමත් වුණා.\nසිලෙත් සික්සස්කණ්ඩායම මෙම තරඟය ජයගත්තේ ලකුණු කඩුලු 09ක් කින්.\nමෙම තරඟයේ පළමුව පන්දුවට පහරදුන් ඩකා ඩයිනමයිට්ස් පිල පන්දුවාර 20 අවසානයේ රැස් කළ ලකුණු සංඛ්‍යාව 136ක්.\nඑහිදී සිලෙත් සික්සස් කණ්ඩායම වෙනුවෙන් ලකුණු 32ක් රැස් කළ ශ්‍රී ලංකා කණ්ඩායමේ හිටපු නායක කුමාර් සංගක්කාර එන කණ්ඩායමේ වැඩිම ලකුණු ලාභියා වූණා.\nඔහු රැස් කළ ලකුණු 32කට හතරේ පහර 03ක් සහ එක් හයේ පහරක් ඇතුළත් වුණා.\nපන්දු යැවීමේදී සිලෙත් සික්සස් පිළේ නසීර් හුසේන්, අබුල් හසන් සහ ලියම් පන්කට් අතර කඩුලු 02 බැගින් බෙදී ගියා.\nපිළිතුරු ඉනිම ක්‍රීඩාකළ ලියම් සික්සස් කණ්ඩායම සිය ජයග්‍රාහී ඉලක්කය පසුකර ගියේ පන්දුවාර 16යි පන්දු 05කදී එක් කඩුල්ලක් පමණක් දැවී ගොස් තිබියදීයි.\nඑහිදී සිලෙත් සික්සස් කණ්ඩයම ජයග්‍රහණය කරා රැගෙන ගිය ආරම්භක පිතිකරු උපුල් තරංග නොදැවී රැස් කළ ලකණු සංඛ්‍යාව 69ක්.\nපන්දු 48ක් තුල ගොඩනැගුනු ඔහුගේ ඉනිමට හයේ පහර 02ක් සහ හතරේ පහර 05ක් ඇතුළත් වුණා.\nඔහු සමඟින් පළමු කඩුල්ලට ශතක සම්බන්ධතාවක් ගොඩනැගූ ආරම්භක පිතිකරු ඇඩ්රි ෆ්ලෙචර් ලකුණු 63ක් රැස් කළා.\nඩකා කණ්ඩායම වෙනුවෙන් දවාගත් එකම කඩුල්ල දවා ගැනීමට සමත් වුණේ පා දඟ පන්දුයවන ක්‍රීඩක ඇඩෙල් රෂිඩ් විසින්.\nතරඟයේ වීරයා සම්මානය දිනාගත්තේ උපුල් තරංගයි.\nතරඟයේ විශේෂ අවස්ථා පහතින්.",
       "URL": "https://www.hirunews.lk/sports/175311/උපුල්-තරංග-සිලෙත්-සික්සස්-කණ්ඩායමට-ජය-ගෙනෙයි",
       "Category": "Sports",
       "Parent URL": "https://www.hirunews.lk/sports/all-news.php?pageID=283"
}