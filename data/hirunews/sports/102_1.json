{
       "Source": "hirunews",
       "Timestamp": "Wednesday, 22 April 2020 - 9:25",
       "Headline": "IPL ඉතිහාසයේ විශිෂ්ඨතම පන්දු යවන්නා බවට මාලිංග පත්වෙයි",
       "News Content": "ඉන්දීය ප්‍රිමිය ලීග් තරඟ ඉතිහාසයේ හොඳම පන්දු යවන්නා ලෙස ශ්‍රී ලංකාවෙන් බිහිවූ විශිෂ්ඨතම පන්දු යවන්නෙක් වන ලසිත් මාලිංග නම්කර තිබෙනවා.\nඅයි.පී.එල් තරඟාවලිය ආරම්භයේ සිට මේ දක්වා මුම්බායි ඉන්දියන්ස් කණ්ඩායම නියෝජනය කරන මාලිංග තරඟ 122 කදී දවාගෙන ඇති කඩුලු සංඛ්‍යාව 170ක්.\nඅයි.පි.එල්. තරඟාවලියේ 13 වන සංවත්සරයට සමගාමිව මෙම නම් කිරීම සිදුකර තිබෙනවා.\nඅයි.පී.එල් ඉතිහාසයේ විශ්ෂ්ඨතම පන්දු යවන්නා ලෙස මාලිංගව නම් කර ඇත්තේ ක්‍රිකට් විශේෂඥයින් පනස් දෙනකුගෙන් යුත් කමිටුවක් විසින් වීම විශේෂත්වයක්.\nඩීන් ජෝන්ස්, මැතිව් හේඩ්න්, ආකාෂ් චොප්රා, ග්‍රැහැම් ස්මිත්, සයිමන් ඩෝල්, ඉයන් බිෂොප් සහ ටොම් මූඩි අදාල කමිටුවේ සාමාජිකයින්.\nඅයි.පී.එල් පිටියේ මාලිංගගේ හොඳම පන්දු යැවීම වශයෙන් සටහන් වන්නේ 2011 වසරේ දී දිල්ලි ඩෙයාර් ඩිවිල්ස් කණ්ඩායමට එරෙහිව පන්දුවාර 3.4 කදී ලකුණු 13කට දවාගත් කඩුලු 05 යි.",
       "URL": "https://www.hirunews.lk/sports/239174/ipl-ඉතිහාසයේ-විශිෂ්ඨතම-පන්දු-යවන්නා-බවට-මාලිංග-පත්වෙයි",
       "Category": "Sports",
       "Parent URL": "https://www.hirunews.lk/sports/all-news.php?pageID=102"
}