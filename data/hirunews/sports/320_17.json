{
       "Source": "hirunews",
       "Timestamp": "Thursday, 29 June 2017 - 19:48",
       "Headline": "චමරි අතපත්තුගෙන් ලකුණු 178 ක්",
       "News Content": "කාන්තා ලෝක කුසලාන ක්‍රිකට් තරගාවලියට අදාළව ශ්‍රී ලංකාව සහ  ඕස්ට්‍රේලියාව අතර තරගයක් මේ වනවිට බ්‍රිස්ටල්හි දී පැවැත්වෙනවා.\nතරගයේ පළමුවෙන් පන්දුවට පහරදුන් ශ්‍රී ලංකා කාන්තා කණ්ඩායම නියමිත පන්දුවාර 50 ක් අවසානයේ, කඩුලූ 09 ක් දැවී ලකුණු 257 ක් ලබා ගත්තා.\nනොදැවී ක්‍රීඩා කළ චමරි අතපත්තු පන්දු 143 කදී ලකුණු 178 ක් රැස්කළේ හයේ පහර 06 ක් සහ හතරේ පහර 22 ක් සමඟින්.\nකාන්තා එක්දින ක්‍රිකට් තරග ඉතිහාසයේ තුන්වන වැඩිම ලකුණු සංඛ්‍යාවේ වාර්තාව තමන් සතු කර ගන්නට චමරි අතපත්තු අද සමත් වුණා.\nචමරි එක්දින තරගයකදී වාර්තා කළ තුන්වන ශතකය ද මෙයයි.",
       "URL": "https://www.hirunews.lk/sports/164716/චමරි-අතපත්තුගෙන්-ලකුණු-178-ක්",
       "Category": "Sports",
       "Parent URL": "https://www.hirunews.lk/sports/all-news.php?pageID=320"
}