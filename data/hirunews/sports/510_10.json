{
       "Source": "hirunews",
       "Timestamp": "Monday, 07 October 2013 - 13:18",
       "Headline": "වාස් නවක වේග පන්දු යවන්නන් ගැන කථා කරයි.",
       "News Content": "මෙරට නවක වේග පන්දු යවන්නන් ජාත්‍යන්තර තරඟවලදී ක්‍රීඩා කිරීමට තරම් තත්වයකට තවම පත්ව නොමැති බව ශ්‍රී ලංකා ක්‍රිකට් කණ්ඩායමේ වේග පන්දු පුහුණුකරු චමින්ද වාස් පවසනවා. ඔහු කියා සිටියේ තමන් ශ්‍රී ලංකා කණ්ඩායමට ක්‍රීඩා කරන සමයේ නොදන්නා දේ පිළිබඳව අන් අයගෙන් අසා දැනගනිමින් කටයුතු කළ බවයි. එහෙත් වර්තමානයේ සිටින නවක ක්‍රීඩකයන්ට එවැනි  උනන්දුවක් නොමැති බවද වාස් පවසනවා. දැනට ශ්‍රී ලංකාවේ විසි දෙනෙකුගෙන් සමන්විත වේග පන්දු සංචිතයක් සිටින අතර ඉන් 10 දෙනෙකු පිළිබඳව විශේෂ අවධානය යොමු කෙරෙන බවද ඔහු ප්‍රකාශ කළා. නවක වේග පන්දු යවන ක්‍රීඩකයන් ජාත්‍යන්තරයට ගෙන යාමට තවත් වසර 3 ක පමණ කාලයක් ගතවනු ඇති බවයි චමින්ද වාස් වැඩිදුරටත් සඳහන් කළේ.",
       "URL": "https://www.hirunews.lk/sports/68815/වාස්-නවක-වේග-පන්දු-යවන්නන්-ගැන-කථා-කරයි",
       "Category": "Sports",
       "Parent URL": "https://www.hirunews.lk/sports/all-news.php?pageID=510"
}