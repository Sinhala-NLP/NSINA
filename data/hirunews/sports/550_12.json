{
       "Source": "hirunews",
       "Timestamp": "Wednesday, 27 February 2013 - 19:13",
       "Headline": "තිලංගගේ නාම යෝජනා භාරදීම නීත්‍යානුකූලද?",
       "News Content": "ශ්‍රි ලංකා ක්‍රිකට් ආයතනයේ සභාපති ධුරය සඳහා තරඟ වැදීමට පාර්ලිමේන්තු මන්ත්‍රි තිලංග සුමතිපාල අද නාම යෝජනා භාරදුන්නා. ඒ ක්‍රීඩා අධ්‍යක්‍ෂ ජනරාල් රංජනී ජයකොඩි වෙතයි. තිලංග සුමතිපාල මන්ත්‍රීවරයා ශ්‍රී ලංකා ක්‍රිකට් ආයතනයේ සභාපති ධුරය සඳහා තරඟ වදින 5 වන අවස්ථාව මෙයයි. මීට පෙරත් ශ්‍රී ලංකා ක්‍රිකට් ආයතනයේ සභාපති ධුරය ඔහු විසින් දරා ඇති අතර එය ආන්දෝලනාත්මක වුණේ ඒ සඳහා ඔහුට ඇති සුදුසුකම් නිරන්තරයෙන් ප්‍රශ්න කිරීමට ලක්වන නිසාවෙන්.\nපසුගිය ජනවාර් මාසයේදී සංශෝධනය කර සම්මත කෙරුණු නව ක්‍රීඩා පනතේ 15 වන වගන්තිය අනුව පාර්ලිමේන්තු මන්ත්‍රී තිලංග සුමතිපාලට ක්‍රිකට් නිලවරණය සඳහා එක්විය නොහැකියි. ඒ එම වගන්තියේ ඇ , එ සහ ඒ යන උප වගන්ති අනුවයි. මුද්‍රිත හෝ විද්්‍යුත් මාධ්‍යයෙන් වෘත්තීමය ජනමාධ්‍යවේදියෙකු හෝ  එවැනි ජාලයක අයිතිකරුවෙකු වේ නම් එවන් පුද්ගලයෙකුට ශ්‍රී ලංකා ක්‍රිකට් ආයතනයේ නිලවරණය සඳහා ඉදිරිපත් විය නොහැකි බව එහි දැක්වෙනවා. එසේම ක්‍රීඩාවට අදාල භාණ්ඩ මෙවලම් සහ උපකරණ නිෂ්පාදනය කිරීමේ, එකලස් කිරීමේ, නිපදවීමේ හෝ විකිණීමේ මෙන්ම බෙදා හැරීමේ ඍජුව හෝ වක්‍රව යෙදී සිටීනම් එවැනි අයෙකුට ද ඊට ඉදිර්පත් විය නොහැකියි. සූදු ව්‍යාපාරයක ඍජුව හෝ වක්‍රව යෙදී සිටීනම් එවැනි අයෙකුටද ක්‍රිකට් නිලවරණය සඳහා ඉදිරිපත් විය නොහැකි බව නව ක්‍රීඩා පනතේ දැක්වෙනවා.\nපාර්ලිමේන්තු මන්ත්‍රී තිලංග සුමතිපාල කළමනාකාර අධ්‍යක්ෂ ධුරය දරන සුමති සමූහ ව්‍යාපාරය ජාතික මට්ටමේ පුවත්පත් ගණනාවක් ප්‍රකාශයට පත් කරනවා. ඔහුගේ පවුලේ සාමාජිකයන් ඔට්ටු තැබීමේ ව්‍යාපාරයට ඍජු සම්බන්ධ කම් දක්වන්නේද ව්‍යාපාරික මට්ටමින්. ලොව සුප්‍රකට කුකඹුරා ක්‍රීඩා භාණ්ඩ දිවයිනට ගෙන්වා අලෙවි කිරීමේ ව්‍යාපාරයේ කොටස්ද තිලංග සුමතිපාල මන්ත්‍රීවරයා සතුයි. ඒ අනුව ඔහු විසින් ශ්‍රී ලංකා ක්‍රිකට් ආයතනයේ සභාපති ධුරය සඳහා නාම යෝජනා පත්‍ර භාරදීම ක්‍රීඩා පනත අමු අමුවේ උල්ලංගනය කිරීමක් බවයි ක්‍රිකට් විචාරකයන් පවසන්නේ.\nදේශීය වශයෙන් පමණක් නොව ජාත්‍යන්තර මට්ටමේදීත් තිලංග සුමතිපාල මන්ත්‍රීවරයාගේ නියෝජනය පිළිබඳව ප්‍රශ්න මතු කෙරෙන බව බදුරලිය ක්‍රීඩා සමාජයේ සභාපති සුමිත් ආර් පෙරේරා ප්‍රකාශ කළා.\n[MP3]s54245[/MP3]",
       "URL": "https://www.hirunews.lk/sports/54245/තිලංගගේ-නාම-යෝජනා-භාරදීම-නීත්‍යානුකූලද",
       "Category": "Sports",
       "Parent URL": "https://www.hirunews.lk/sports/all-news.php?pageID=550"
}