{
       "Source": "hirunews",
       "Timestamp": "Wednesday, 30 August 2023 - 18:55",
       "Headline": "නේපාල කණ්ඩායමට ලකුණු 343ක ඉලක්කයක්",
       "News Content": "ආසියානු කුසලානයේ ආරම්භක තරගය අද (30) පාකිස්තාන කණ්ඩායම සහ නේපාල කණ්ඩායම අතර පකිස්ථාන මුල්තාන්හිදී පැවැත්වෙනවා.\nඒ අනුව කාසියේ වාසිය දිනාගත් පාකිස්තාන කණ්ඩායම පළමුව පන්දුවට පහරදීමට තීරණය කරනු ලැබුවා.\nඑහිදී පන්දු වාර 50 අවසානයේ පාකිස්තාන කණ්ඩායම කඩුලු 6ක් දැවී ලකුණු 342ක් ලබා ගත්තා.\nමෙහිදී අගනා ඉණිමක් ක්‍රීඩා කළ පාකිස්තානු කණ්ඩායමේ නායක බාබර් අසාම් තම 19 වන එක්දින ජාත්‍යන්තර ශතකය පන්දු 109කදී 4 පහර 10ක් සමඟින් වාර්තා කිරීමට සමත් වුණා.\nතම නායකයාට අගනා සහයක් ලබා දෙමින් ඉෆ්තිකා අහමඩ් පන්දු 67කදී වේගවත් ශතකයක් වාර්තා කළ අතර බාබර් අසාම් ලකුණු 151ක් ලබා ගත්තා.\nමොවුන් දෙදෙනා අතර 05 වැනි කඩුල්ල සඳහා ලකුණු 214 ක සබඳතාවයක් ගොඩ නගමින් පාකිස්තානු කණ්ඩායම ඉතා ප්‍රබල ස්ථානයකට ගෙන ගියා.\nපන්දු යැවීමේදී නේපාල කණ්ඩායම වෙනුවෙන් සොම්පාල් කමි කඩුලු 02ක් ලබා ගත් අතර කේ.සී කරන්, සහ සංදීප් ලමිචන්නේ එක කඩුල්ල බැඟින් දවා ගැනීමට සමත් වුණා.\nආසියානු කුසලානයක් සඳහා නේපාල කණ්ඩායමක් එකතු වෙන පළමු අවස්ථාව මෙය ලෙසටද ඉතිහාස ගත වෙනවා.\nදැනට ලොව අග්‍ර ගනයේ ක්‍රීඩයෙකු ලෙස පිළිගන්නා බාබර් අසාන් තම අණසක පතුරුවමින් ලකුණු 151ක් ලබා ගත්තා.",
       "URL": "https://www.hirunews.lk/sports/346633/නේපාල-කණ්ඩායමට-ලකුණු-343ක-ඉලක්කයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=6"
}