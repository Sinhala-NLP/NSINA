{
       "Source": "hirunews",
       "Timestamp": "Thursday, 01 February 2018 - 16:17",
       "Headline": "ඩිල්ශාන් යළි T 20 පිටියට",
       "News Content": "ස්විස්ටර්ලන්තයේ පැවත්වෙන අයිස් ක්‍රිකට් තරගාවලිය සඳහා එක්වීමට ශ්‍රී ලංකාවෙන් බිහිවූ විශිෂ්ට තුන්ඉරියව් පිතිකරුවකු වූ තිලකරත්න දිල්ශාන් කැමැත්ත පළ කර ඇති බව වාර්තා වනවා.\nමීට පෙර මෙම තරගාවලියට සදහා ශ්‍රී ලංකාවේ සුපිරි ක්‍රීඩකයින් දෙදෙනෙකු වන ලසිත් මාලිංග හා මහේල ජයවර්ධන කැමැත්ත පළ කර තිබුණා.\nමෙහිදී හිම මත කෘතිමව ඉදිකරන තණතිල්ලක් මත තරඟ පැවැත්වෙන අතර තරඟ සඳහා සහභාගී වන ක්‍රීඩකයන් අදාළ තත්වයන්ට ගැලපෙන ලෙස ඇඳුම් සහ පාවහන් පැළඳ ක්‍රීඩා කරනු ලබනවා.\nමෙම තරඟාවලියේ ජාත්‍යන්තර ක්‍රීඩකයන්ගේ සහභාගිත්වය සමඟ මාධ්‍ය වලද වැඩි අවධානයක් ඒ සඳහා යොමුවනු ඇති බවයි විශ්වාස කෙරෙන්නේ.\nමෙම තරඟාවලිය ලබන වසරේ පෙබරවාරි මස 08 සහ 09 වැනිදා ස්විස්ටර්ලන්තයේ පැවැත්වීමට කටයුතු යොදා තිබෙන අතර ශ්‍රී ලංකා ජාතික ක්‍රීකට් කණ්ඩායමේ හිටපු නායක මහේල ජයර්ධන හා සුපිරි වේගපන්දු යවන ක්‍රීඩක ලසිත් මාලිංග මෙම තරඟාවලියට සහභාගී වීමට කැමැත්ත පළ කර ඇති බව පසුගිය වසර අවසානයේ වාර්තා වූ අතර අලුතෙන්ම මෙම තරඟාවලිය සඳහා ක්‍රීඩා කිරීමට කැමැත්ත පලකල ක්‍රීඩකයන් තිදෙනා ලෙස ඉන්දියාවේ අජිත් අගාකාර්,නවසීලන්තයේ නේදන් මැකලම් සහ ශ්‍රී ලංකාවේ තිලකරත්න ඩිල්ශාන්ගේ නම් මේ වනවිට තරඟ සංවිධායකයන් ප්‍රකාශයට පත් කර තිබෙනවා.\nT20 ලෙස ක්‍රියාත්මක කිරීම සූදානම් කර ඇති මෙම තරගාවලිය දින දෙකක් තුල කණ්ඩායම් දෙකක් අතර තරඟ දෙකක් පැවැත්වීමට නියමිතයි.\nරෝයල්ස් කණ්ඩායම සහ ඩයමන්ඩ්ස් කණ්ඩායම වශයෙන් කණ්ඩායම් දෙක තරගවදින මෙම තරගාවලියේ රෝයල් කණ්ඩායමට එංගලන්තය, පාකිස්තානය, දකුණු අප්‍රිකාව සහ නවසිලන්ත ක්‍රීඩකයින් අයත්ව සිටින අතර ඩයමන්ඩ්ස් කණ්ඩායම ඉන්දියාව, ශ්‍රී ලංකාව, ඕස්ට්‍රේලියාව සහ බටහිර ඉන්දීය කොදෙව් කණ්ඩායම් වල ක්‍රීඩකයින් ඇතුළත්ව සිටිනවා.\nපසුගිය වසර අවසාන වන විට කණ්ඩායම් සඳහා කැමැත්ත පළකර ඇති ක්‍රීඩකයන් වන්නේ.\nRoyals\nShahid Afridi (Pakistan), Daniel Vettori (New Zealand), Grant Elliot (New Zealand), Nathan McCullum (New Zealand), Monty Panesar (England), Owais Shah (England), Jacques Kallis (South Africa), Graeme Smith (South Africa) and Shoaib Akhtar (Pakistan), Abdul Razzaq (Pakistan),\nBadrutt’s Palace Diamonds\nVirender Sehwag (India), Michael Hussey (Australia), Lasith Malinga (Sri Lanka), Mahela Jayawardene (Sri Lanka) and Mohammad Kaif (India), Dwayne Bravo (West Indies)",
       "URL": "https://www.hirunews.lk/sports/182614/ඩිල්ශාන්-යළි-t-20-පිටියට",
       "Category": "Sports",
       "Parent URL": "https://www.hirunews.lk/sports/all-news.php?pageID=258"
}