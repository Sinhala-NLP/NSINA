{
       "Source": "hirunews",
       "Timestamp": "Wednesday, 15 March 2017 - 19:06",
       "Headline": "ජාත්‍යන්තර ක්‍රිකට් කවුන්සිල සභාපති ඉල්ලා අස්වෙයි",
       "News Content": "ජාත්‍යන්තර ක්‍රිකට් කවුන්සිලයේ සභාපති ශෂාන්ක් මනෝහාර් සිය ධුරයෙන් ඉල්ලා අස්වී තිබෙනවා.\nපෞද්ගලික හේතුවක් මත තමන් මෙම තීරණය ගත් බවයි සභාපතිවරයා ප්‍රකාශකර ඇත්තේ.\nඑහෙත් ඊට නිශ්චිත හේතුව මෙතෙක් අනාවරණ වී නැහැ.\nවහාම ක්‍රියාත්මක වන පරිදි තමන් ක්‍රිකට් කවුන්සිල සභාපති ධුරයෙන් ඉවත්වන බව ශෂාන්ක් මනෝහාර් සඳහන් කර තිබෙනවා.\n59 හැවිරිදි මනෝහාර් සභාපති ධුරයට නිතරගයෙන් පත්වුයේ 2016 වසරේ මැයි මාසයේදීයි.\nඒ ක්‍රිකට් කවුන්සිල සභාපති ධුරයට නිතරගයෙන් පත්වු පළමුවැන්නා ලෙසට ඉතිහාසයට එක්වෙමින්.\nවසර දෙකක් සඳහා එම ධුරය බලාත්මක වු අතර මෙම පත්වීම හේතුවෙන් ඔහු එතෙක් දැරූ ඉන්දීය ක්‍රිකට් පාලක මණ්ඩල සභාපති ධුරයෙන් ද ඉල්ලා අස්වුනා.",
       "URL": "https://www.hirunews.lk/sports/156949/ජාත්‍යන්තර-ක්‍රිකට්-කවුන්සිල-සභාපති-ඉල්ලා-අස්වෙයි",
       "Category": "Sports",
       "Parent URL": "https://www.hirunews.lk/sports/all-news.php?pageID=346"
}