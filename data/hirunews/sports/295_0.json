{
       "Source": "hirunews",
       "Timestamp": "Wednesday, 27 September 2017 - 12:51",
       "Headline": "හර්බජාන් සිං ඕස්ට්‍රේලියානු කණ්ඩායම ශ්‍රී ලංකා කණ්ඩායමට සමාන කරයි",
       "News Content": "ඕස්ට්‍රේලියානු  ක්‍රිකට් කණ්ඩායම ශ්‍රී ලංකා කණ්ඩායමට සමාන බව ඉන්දීය දඟ පන්දු යවන ක්‍රීඩක හර්බජාන් සිං පවසනවා.\nහර්බජාන් සිං පවසන්නේ කහ පැහැති ජර්සිය ඇඳගෙන ක්‍රීඩා කරන ශ්‍රී ලංකා කණ්ඩායමක් බවට ඕස්ට්‍රේලියානු කණ්ඩායම මේ වනවිට පත්ව ඇති බවයි.\nඕස්ට්‍රේලියානු කණ්ඩායම මේ වන විට ඉන්දියාවේ තරඟ සංචාරයක නිරත වන අතර හර්බජාන් පවසන්නේ දෙරට අතර පැවැත්වෙන එක්දින තරඟාවලිය තරඟ\nපහට බිංදුවක් ලෙස ජයගැනීමට විරාත් කෝලිගේ නායකත්වයෙන් යුත් ඉන්දීය කණ්ඩායම සමත් වනු ඇති බවට තමන් අපේක්ෂාවෙන් සිටින බවයි.\nඉන්දියා ටුඩේ පුවත් පත සමඟ පැවති සාකච්ඡාවකදී ඔහු මෙම අදහස් පලකර තිබෙනවා.\nඉන්දීය කණ්ඩායම සමඟ පැවැත්වෙන එක්දින තරඟාවලිය තුල ඕස්ට්‍රේලියානු කණ්ඩායමේ දක්ෂතා දුර්වල මට්ටමක පැවතීම හේතුවෙන් හර්බජාන් සිං මෙම ප්‍රකාශය කර ඇති බවටයි විශ්වාස කෙරෙන්නේ.\nතරඟ පහකින් සමන්විත ඉන්දියා, ඕස්ට්‍රේලියා එක්දින තරඟාවලිය තරඟ තුනට බිංදුවක් ලෙස ඉන්දීය කණ්ඩායම් මේ වන විට ජය ගෙන සිටිනවා.",
       "URL": "https://www.hirunews.lk/sports/171963/හර්බජාන්-සිං-ඕස්ට්‍රේලියානු-කණ්ඩායම-ශ්‍රී-ලංකා-කණ්ඩායමට-සමාන-කරයි",
       "Category": "Sports",
       "Parent URL": "https://www.hirunews.lk/sports/all-news.php?pageID=295"
}