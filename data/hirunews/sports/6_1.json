{
       "Source": "hirunews",
       "Timestamp": "Friday, 01 September 2023 - 12:23",
       "Headline": "ශ්‍රී ලංකාව ලෝක වාර්තාවක් තියයි",
       "News Content": "ආසියානු කුසලාන එක්දින තරඟාවලියේ ශ්‍රී ලංකාව සහ බංගලාදේශය අතර තරඟයෙන් දැවැන්ත ජයක් ලබා ගැනීමට ශ්‍රී ලංකා කණ්ඩායම සමත් වුණා.\nඑහි දී සුපිරි පන්දු යැවීමක නිරත වූ මතීෂ පතිරන කඩුළු 4ක ලබා ගැනීමට සමත් වූ අතර පන්දුවට පහර දීමේදී සධීර සමරවික්‍රම සහ චරිත් අසලංක අර්ධ ශතක ලබා ගැනීමටද සමත් වී තිබෙනවා.\nඒ අනුව එක්දින ජාත්‍යන්තර ක්‍රිකට් ඉතිහාසයේ පිට පිට වැඩිම වාර ගණනකදී ප්‍රතිවාදී කණ්ඩායමේ සියලු කඩුලු දවාගත් කණ්ඩායම ලෙස ශ්‍රී ලංකාව ඉතිහාස ගත වෙනවා.\nඒ ප්‍රතිවාදී කණ්ඩායමේ කඩුළු 10ම පිට පිට තරග 11දී දවාගැනීමත් සමඟයි.\nමීට පෙර එම ස්ථානය ලබාගෙන සිටියේ පිළිවෙළින් දකුණු අප්‍රිකා කණ්ඩායම සහ ඕස්ට්‍රේලියානු කණ්ඩායමයි.",
       "URL": "https://www.hirunews.lk/sports/346793/ශ්‍රී-ලංකාව-ලෝක-වාර්තාවක්-තියයි",
       "Category": "Sports",
       "Parent URL": "https://www.hirunews.lk/sports/all-news.php?pageID=6"
}