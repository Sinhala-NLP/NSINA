{
       "Source": "hirunews",
       "Timestamp": "Sunday, 18 January 2015 - 13:09",
       "Headline": "ඉන්දියාව 267/8 යි.",
       "News Content": "ඕස්ට්‍රේලියාවේ පැවැත්වෙන තුන්කොන් එක්දින තරඟාවලියේ තවත් තරඟයක් මෙල්බර්න් නුවරදී අද උදෑසන ආරම්භ වුණා.  ඕස්ට්‍රේලියාව සහ ඉන්දියාව අතර පැවැත්වෙන එම තරඟයේදී කාසියේ වාසිය දිනූ ඉන්දීය නායක මහේන්ද්‍ර සිං දෝණි පළමුවෙන් පන්දුවට පහරදීමට තීරණය කළා. ඉන්දියාව සිය පන්දු වාර 50 අවසානයේ කඩුලූ 8 ක් දැවී ලකුණු 267 රැස් කළා. රෝහිත් ෂර්මා එහිදී ලකුණු 138 ක් ලබාගත් අතර සුරේෂ් රයිනා ලකුණු 51 ක් ලබාගත්තා.\nතුන්කොන් එක්දින තරඟාවලියේ අනෙක් කන්ඩායම වන්නේ එංගලන්තයයි. කෙසේ නමුත් අයි.සී.සී. එක්දින දර්ශකයේ පළමු සහ දෙවන ස්ථාන හිමිකරගෙන සිටින ඉන්දියාව සහ  ඕස්ට්‍රේලියාව අතර මෙම තරඟය පිළිබඳ ක්‍රීඩා ලෝලීන්ගේ විශේෂ අවධානයක් යොමුවෙනවා. ලෝක ක්‍රිකට් ක්‍රීඩාවේ පරිපාලනය සහ මුල්‍ය කටයුතු පවරාගත් රටවල් 3 අතරයි මෙම තුන්කොන් තරඟාවලිය පැවැත්වෙන්නේ. 2015 ලෝක කුසලාන තරඟාවලියට පෙර  ඕස්ට්‍රේලියාව, ඉන්දියාව සහ එංගලන්තය මුහුණදෙන අවසන් එක්දින තරඟාවලියද මෙයයි.",
       "URL": "https://www.hirunews.lk/sports/101461/ඉන්දියාව-267-8-යි",
       "Category": "Sports",
       "Parent URL": "https://www.hirunews.lk/sports/all-news.php?pageID=492"
}