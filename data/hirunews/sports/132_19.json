{
       "Source": "hirunews",
       "Timestamp": "Sunday, 27 October 2019 - 10:50",
       "Headline": "ග්‍රී ලංකාවට ලකුණු 234ක ඉලක්කයක්",
       "News Content": "ඕස්ට්‍රේලියා කණ්ඩායම සමග පැවැත්වෙන පළමු 20යි 20 තරගය ජය ගැනීමට සංචාරක ශ්‍රී ලංකා කණ්ඩායමට 234ක ඉලක්කයක් හිමිවී තිබෙනවා.\nඇඩිලේඩ් ඕවල් ක්‍රීඩාංගණයේ පැවැත්වෙන තරඟයේ කාසියේ වාසිය දිනාගත් ශ්‍රී ලංකාව කණ්ඩායම පළමුවෙන් පන්දු යැවීමට තීරණය කලා.\nඒ අනුව පන්දුවට පහර දුන් ඕස්ට්‍රේලියාව නියමිත පන්දුවාර 20 අවසානයේ කඩුළු 2ක් දැවී ලකුණු 233ක් රැස් කළා.\nඩේවිඩ් වෝනර් පන්දු 56කින් වේගවත් ලකුණු 100ක් ලබා ගනිමින් සිය 20යි 20 තරග දිවියේ පළමු ශතය ලබා ගැනීමට සමත්වුනා.\nනායක ආරොන් ෆින්ච් හා ග්ලෙන් මැක්ස්වෙල් අර්ධ ශතක ලබා ගත්තා.\nපන්දු යැවීමේදී ලක්ෂාන් සඳකැන් සහ දසුන් ශානක එක් කඩුල්ල බැගින් බිඳහෙළුවා.",
       "URL": "https://www.hirunews.lk/sports/227072/ග්‍රී-ලංකාවට-ලකුණු-234ක-ඉලක්කයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=132"
}