{
       "Source": "hirunews",
       "Timestamp": "Saturday, 16 December 2017 - 10:11",
       "Headline": "යුවරාජ්ට පසු ජඩේජා වැඩ පෙන්වයි",
       "News Content": "ඉන්දියානු ක්‍රිකට් කණ්ඩායම නියෝජනය කරන තුන් ඉරියව් ක්‍රීඩක රවීන්ද්‍ර ජඩේජා පන්දුවාර 20 තරඟයක් තුල පන්දුවරයකට පිටපිට හයේ පහර 06ක් එල්ල කර තිබෙනවා.\nඉන්දියාවේ පැවැත්වෙන රන්ජි කුසලානය තරඟාවලියට සමගාමීව ඊයේ පැවති අන්තර් දිස්ත්‍රික් තරඟයකදී ඔහු මෙම දස්කම දක්වා ඇති බවයි වාර්තා වන්නේ.\nසරාෂ්ට්රා ක්‍රිකට් ක්‍රීඩාංගණයේදී ජම්නගර් කණ්ඩයම සහ  අම්රලී කණ්ඩායම පැවති තරඟයේදී ජම්නගර් කණ්ඩයම නියෝජනය කළ රවීන්ද්‍ර ජඩේජා පන්දු 69ක් තුල රැස්කරගන්නා ලකුණු සංඛ්‍යාව 154ක්.\nජඩේජාගේ ඉනිමට හයේ පහර 10ක් සහ හතරේ පහර 15ක් ඇතුලත් වුණා.\nඑහිදී ජම්නගර් ඉනිමේ 15 වන පන්දුවාරයේදී පිට පිට හයේ පහර 06ක් එල්ල කර ජඩේජා මෙම දස්කම දක්වා තිබෙනවා.\nමේ අතර ජඩේජා ජාත්‍යන්තර ටෙස්ට් පන්දු යවන්නන්ගේ දර්ශකයේ තුන්වන ස්ථානයේද පසුවනවා.\nමීට පෙර ඉන්දීය  ක්‍රීඩකය යුවරාජ් සිං එංගලන්ත කණ්ඩායමට එරෙහිව  ජාත්‍යන්තර තරඟයක් තුලදී පිට පිට හයේ පහර 06ක් එල්ල කර මෙම දස්කම දැක්වුවා.\nඒ එංගලන්ත වේගපන්දු යවන ක්‍රීඩක ස්ටුවඩ් බ්‍රෝඩ්ගේ පන්දුවාරයකටයි.\nයුවරාජ් සිං දැක්වූ දක්ෂතාවය පහතින්..",
       "URL": "https://www.hirunews.lk/sports/178515/යුවරාජ්ට-පසු-ජඩේජා-වැඩ-පෙන්වයි",
       "Category": "Sports",
       "Parent URL": "https://www.hirunews.lk/sports/all-news.php?pageID=273"
}