{
       "Source": "hirunews",
       "Timestamp": "Friday, 29 November 2013 - 19:19",
       "Headline": "ඉන්දියාවට ලෝක කුසලානය ෂුවර් නෑ. - අර්ජුන.",
       "News Content": "දුර්වල පන්දු යැවීම හේතුවෙන් 2015 වර්ෂයේ  ඕස්ට්‍රේලියාවේ සහ නවසීලන්තයේ පැවැත්වෙන ලෝක කුසලාන එක්දින තරගාවලිය ජයග්‍රහණය කිරීමට ඉන්දියාවට අපහසු වනු ඇතැයි ශ්‍රී ලංකා ක්‍රිකට් කණ්ඩායමේ හිටපු නායක අර්ජුන රණතුංග ප්‍රකාශ කළා. රෝහිත් ශර්මා, විරාට් කෝලි වැනි දක්ෂ පිතිකරුවන් ඉන්දියාව සතුයි. එහෙත් වේගවත් තණතීරුවල දී දක්ෂ පන්දු යවන්නන් ඉන්දීය කණ්ඩායම සතුව නැහැ. එම නිසා එය ලෝක කුසලාන තරග ජයග්‍රහණය සඳහා බාධාවක් වනු ඇති බව අර්ජුන ප්‍රකාශ කළේ ඉන්දීය මාධ්‍ය වෙත අදහස් දක්වමින්. කෙසේ වෙතත්, ආසියානු  කලාපයෙන් බැහැර තරගාවලි සඳහා සහභාගි වූ ජයග්‍රහණ ලබාගතහොත් එමගින් මෙම තත්ත්වය වෙනස් කර ගත හැකි බව ඔහු වැඩිදුරටත් සඳහන් කළා.",
       "URL": "https://www.hirunews.lk/sports/72396/ඉන්දියාවට-ලෝක-කුසලානය-ෂුවර්-නෑ-අර්ජුන",
       "Category": "Sports",
       "Parent URL": "https://www.hirunews.lk/sports/all-news.php?pageID=501"
}