{
       "Source": "hirunews",
       "Timestamp": "Sunday, 10 January 2016 - 7:48",
       "Headline": "වාසිය අරගෙන ශ්‍රීලංකාවට  දෙයි",
       "News Content": "ශ්‍රී ලංකාව සහ නවසීලන්තය අතර දෙවන විස්සයි විස්ස තරඟය  ඕක්ලන්ඩ්  හිදී අද (10) පැවැත්වෙනවා. තරඟයේ කාසියේ වාසිය නවසීලන්ත කණ්ඩායමට හිමිවූ අතර, ඔවුන් මුලින් පන්දුවට පහරදීමේ අවස්ථාව ශ්‍රී ලංකා කණ්ඩායමට ලබාදුන්නා.\nටෙස්ට් තරඟාවලිය දෙකට බින්දුවක් ලෙසත්, එක්දින තරඟාවලිය තුනට එකක් ලෙසත් පරාජයට පත්වූ ශ්‍රී ලංකා පිල විස්සයි විස්ස තරඟාවලිය සම කිරීමට නම් මෙම තරඟය ජයග්‍රහණය කළ යුතුයි.\nමෙම තරඟය පරාජය වුවහොත් නවසීලන්ත විස්සයි විස්ස තරඟාවලියෙන් පරාජයට පත්වන ශ්‍රී ලංකා පිලට අයි.සී.සී. දර්ශකයේ ප්‍රමුඛස්ථානය අහිමිවනවා.\nඑහිදී එම දර්ශකයේ පළමු තැනට පත්වන්නේ බටහිර ඉන්දීය කොදෙව් පිලයි.\nමෙම තරඟාවලිය විස්සයි විස්ස ලෝක කුසලාන තරඟාවලිය සඳහා ශ්‍රී ලංකාව සහ නවසීලන්ත ක්‍රීඩකයන් තෝරාගැනීමේ පෙරහුරු තරඟාවලියක් ලෙසද සැළකෙනවා.",
       "URL": "https://www.hirunews.lk/sports/123701/වාසිය-අරගෙන-ශ්‍රීලංකාවට-දෙයි",
       "Category": "Sports",
       "Parent URL": "https://www.hirunews.lk/sports/all-news.php?pageID=433"
}