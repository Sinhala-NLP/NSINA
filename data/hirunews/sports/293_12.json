{
       "Source": "hirunews",
       "Timestamp": "Monday, 02 October 2017 - 13:14",
       "Headline": "ICC ශ්‍රේණිගත කිරීම්වල වෙනසක්",
       "News Content": "ඉන්දීය කණ්ඩායම සහ සංචාරක ඕස්ට්‍රේලියානු කණ්ඩායම සමඟ පැවති එක්දින තරඟවලින් පසු ජාත්‍යන්තර එක්දින කණ්ඩායම් ශ්‍රේණිගත කිරීම් හි වෙනසක් සිදුව තිබෙනවා.\nඒ අනුව  එක්දින කණ්ඩායම් ශ්‍රේණිගත කිරීම් වල දෙවන ස්ථානයේ පසුවූ ප්‍රභල ඕස්ට්‍රේලියානු කණ්ඩායම මේ වන විට තුන්වන ස්ථානය දක්වා පහළට ගොස් තිබෙනවා.\nමේ වන විට දකුණු අප්‍රිකානු කණ්ඩායම එම සටහනේ දෙවන ස්ථානය දක්වා ඉහළට පැමිණ ඇත්තේ ප්‍රසාද ලකුණු 5957ක් ලබාගෙනයි.\nමෙම ශ්‍රේණිගත කිරීම් වල මුල් තැන හිමිකරගෙන ඇති ඉන්දීය කණ්ඩායම ලබා ගෙන ඇති ප්‍රසාද ලකුණු ගණන 5993ක්.\nතෙවන ස්ථානයේ පසුවන ඕස්ට්‍රේලියාව ලබාගෙන ඇත්තේ ප්‍රසාද ලකුණු 5948ක්  පමණයි.\nඉන්දීය කණ්ඩායම සමඟ තරඟ 05කින් සමන්විත එක්දින තරඟාවලිය ඊයේ අවසන් වුණේ තරඟ හතරට එකක් ලෙස ඉන්දීය කණ්ඩායමට දැවැන්ත තරඟාවලි ජයක් හිමිකර දෙමින්.",
       "URL": "https://www.hirunews.lk/sports/172366/icc-ශ්‍රේණිගත-කිරීම්වල-වෙනසක්",
       "Category": "Sports",
       "Parent URL": "https://www.hirunews.lk/sports/all-news.php?pageID=293"
}