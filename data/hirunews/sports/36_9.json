{
       "Source": "hirunews",
       "Timestamp": "Friday, 12 November 2021 - 10:06",
       "Headline": "ලංකා ප්‍රිමියර් ලීග් තරගාවලියේ කණ්ඩායම්වලට ශ්‍රී ලංකා ක්‍රිකට් වෙතින් දැනුම් දීමක්",
       "News Content": "පසුගිය දා පැවති ලංකා ප්‍රිමියර් ලීග් ක්‍රීඩක සංචිත නම් කිරීම විවෘතව සහ විනිවිදභාවයකින් යුක්තව සිදු වූ බව ශ්‍රි ලංකා ක්‍රිකට් ආයතනය පවසනවා.\nකෙසේ නමුත්, කුසල් ජනිත් පෙරේරා, ඇන්ජලෝ මැතිව්ස් මෙන්ම පසුගිය කාලයේ පැවති ජාත්‍යන්තර ක්‍රිකට් තරගවල දී දස්කම් දැක් වූ ක්‍රීඩකය්නි කිහිපදෙනෙකුම ඒ සඳහා ඇතුළත් කරගෙන තිබුණේ නැහැ.\nඒ පිළිබඳව අවධානය යොමුකරමින් ශ්‍රී ලංකා ක්‍රිකට් ආයතනය අදාළ කණ්ඩායම් වෙත දන්වා ඇත්තේ, ඔවුන්ගේ ක්‍රීඩක සංචිත 22 දක්වා ඉහළ නැංවිය හැකි බවයි.\nඒ සඳහා සෑම කණ්ඩායමක්ම ක්‍රීඩක සංචිත සැකසීමේදී ඇතුළත් නොකළ ක්‍රීඩකයින් දෙදෙනෙකු අනිවාර්යෙයන් ඔවුන්ගේ කණ්ඩායම් සඳහා ඇතුළත් කර ගත යුතුයි.\nඑලෙස යොදා ගත හැකි ක්‍රීඩකයින් දස දෙනෙකුගේ නම් ශ්‍රී ලංකා ක්‍රිකට් ආයතනය මඟින් ලංකා ප්‍රිමියර් ලීග් තරගාවලියට සහභාගි වන කණ්ඩායම් වෙත යවා තිබෙනවා.",
       "URL": "https://www.hirunews.lk/sports/287775/ලංකා-ප්‍රිමියර්-ලීග්-තරගාවලියේ-කණ්ඩායම්වලට-ශ්‍රී-ලංකා-ක්‍රිකට්-වෙතින්-දැනුම්-දීමක්",
       "Category": "Sports",
       "Parent URL": "https://www.hirunews.lk/sports/all-news.php?pageID=36"
}