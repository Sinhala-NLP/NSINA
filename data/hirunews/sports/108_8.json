{
       "Source": "hirunews",
       "Timestamp": "Saturday, 07 March 2020 - 19:36",
       "Headline": "86 වන සාන්තුවරයන්ගේ සටන ජය පැරදුමෙන් තොරව අවසන්",
       "News Content": "කොළඹ ශාන්ත ජෝශප් සහ ශාන්ත පීතර විද්‍යාල අතර 86 වන සාන්තුවරයන්ගේ සටන පී සරා ඕවල් ක්‍රීඩාංගනයේදී අද (07) අවසන් වූයේ ජය පැරදුමකින් තොරවයි.\nශාන්ත ජෝශප් පිල සිය පළමු ඉනිම සදහා ලකුණු 259 ක් රැස් කළ අතර, ශාන්ත පීතර පිල පළමු ඉනිම සදහා ලකුණු 224 ක් සහ දෙවැනි ඉනිම සදහා තරඟය නිමා වනවිට කඩුලු 08ක් දැවී ලකුණු 288 ක් රැස් කරගෙන සිටියා.\nකොළඹ ආනන්ද - නාලන්දා 91 වන සුලෝහිත සංග්‍රාමය කොළඹ එස්.එස්.සී ක්‍රීඩාංගනයේදී අද (07) ආරම්භ වූ අතර, එහිදි පළමු දිනයේ වැඩි දස්කම් දැක්වූයේ නාලන්දා පිලයි.\nසිය මුල් ඉනිම සදහා කඩුලු 04 ක් දැවී ලකුණු 307 ක් රැස් කර නාලන්දා පිල, ආනන්ද කණ්ඩායමේ කඩුලු 05 ක් ලකුණු 79 කට දවාලීමට සමත් වුණා.\nඅද තරඟය නැරඹීම සඳහා ආනන්ද විදයාලයේ ආදි සිසුවෙකු වන ජනාධිපති ගෝඨාභය රාජපක්ෂ ද පැමිණ සිටීම විශේෂත්වයක්.",
       "URL": "https://www.hirunews.lk/sports/236030/86-වන-සාන්තුවරයන්ගේ-සටන-ජය-පැරදුමෙන්-තොරව-අවසන්",
       "Category": "Sports",
       "Parent URL": "https://www.hirunews.lk/sports/all-news.php?pageID=108"
}