{
       "Source": "hirunews",
       "Timestamp": "Monday, 18 April 2016 - 7:45",
       "Headline": "අයි පී එල් තරඟාවලියේ තවත් තරඟ දෙකක් නිමාවට",
       "News Content": "ඉන්දීය ප්‍රිමියර් ලීග් තරඟාවලියට අදාළව ඊයේ තරඟ දෙකක් නිමාවට පත්වුණා.\nඉන් එක් තරඟයක් පැවත්වුණේ රයිස් ඉන් පූනේ සුපර් ජයන්ට්ස් කණ්ඩායම සහ කිංග්ස් ඉලෙවන් පන්ජාබ් කණ්ඩායම අතරයි.\nප්‍රථමයෙන් පන්දුවට පහරදුන් රයිස් ඉන් පූනේ සුපර් ජයන්ට්ස් කණ්ඩායම නියමිත පන්දු වාර විස්ස අවසානයේ කඩුලූ හතක් දැවී ලකුණු 152 ක් රැස් කළා.\nපිළිතුරු ඉනිම ක්‍රීඩා කළ කිංග්ස් ඉලෙවන් පන්ජාබ් කණ්ඩායම පන්දු වාර 18 යි පන්දු 4 ක් තුළදී කඩුලූ හතරක් පමණක් දැවී තරඟය ජයග්‍රහණය කළා.\nමේ අතර ඉන්දීය ප්‍රිමියර් ලීග් තරඟාවලියට අදාළව ඊයේ පැවැත්වුණු අනෙක් තරඟය වූයේ රෝයල් චැලෙන්ජර්ස් සහ දිල්ලි ඩෙයාර් ඩෙවිල්ස් කණ්ඩායම අතරයි.\nඑම තරඟයෙන් දිල්ලි ඩෙයාර් ඩෙවිල්ස් කණ්ඩායම කඩුලූ හතකින් ජයග්‍රහණය කළා.",
       "URL": "https://www.hirunews.lk/sports/131083/අයි-පී-එල්-තරඟාවලියේ-තවත්-තරඟ-දෙකක්-නිමාවට",
       "Category": "Sports",
       "Parent URL": "https://www.hirunews.lk/sports/all-news.php?pageID=415"
}