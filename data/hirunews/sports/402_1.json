{
       "Source": "hirunews",
       "Timestamp": "Monday, 04 July 2016 - 7:29",
       "Headline": "ජාත්‍යන්තර ක්‍රිකට් කවුන්සිලයෙන් නව ක්‍රමවේදයක්",
       "News Content": "ජාත්‍යන්තර ක්‍රිකට් කවුන්සිලය විසින් විනිසුරු තීරණ අභියෝගයට ලක් කිරීමේ ක්‍රමවේදයේ වෙනස්කම් කිහිපයක් සිදුකිරීමට තීරණය කර තිබෙනවා.\nඑම ක්‍රිකට් කවුන්සිලයේ වාර්ෂික සමුළුව ස්කොට්ලන්තයේදී පැවති අතර, එහිදී මෙම වෙනස්කම් පිළිබඳව සාකච්ඡාවට බඳුන්වී ඇති බව සඳහන්.\nමීට පෙර පැවති ක්‍රමවේදයට අනුව පන්දුවේ අඩකට අඩු ප්‍රමාණයක් කඩුල්ලේ ගැටෙන අවස්ථාවේදී දැවී යාමක් ලෙස නම් කෙරුණේ නැහැ.\nනමුත් නව නීතියට අනුව පන්දුව කඩුල්ලේ ගැටීමක් සිදුවිය හැකි  ඕනෑම අවස්ථාවක තුන්වන විනිසුරුට එය දැවීයාමක් ලෙස නම් කළ හැකියි.",
       "URL": "https://www.hirunews.lk/sports/137125/ජාත්‍යන්තර-ක්‍රිකට්-කවුන්සිලයෙන්-නව-ක්‍රමවේදයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=402"
}