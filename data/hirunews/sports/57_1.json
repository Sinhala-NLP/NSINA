{
       "Source": "hirunews",
       "Timestamp": "Saturday, 08 May 2021 - 14:19",
       "Headline": "අයි.පී.එල්. තරගාවලියට සහභාගි වූ නවසීලන්ත ක්‍රීඩකයෙකුටත් කොරෝනා",
       "News Content": "මෙවර ඉන්දීය ප්‍රිමියර් ලීග් තරගාවලියේ කොල්කටා නයිට් රයිඩර්ස් පිල වෙනුවෙන් ක්‍රීඩා කළ නවසීලන්ත පිතිකරු ටිම් සෙයිෆර්ට් කොරෝනා ආසාදනයට ලක්වී තිබෙනවා.\nඒ අනුව, ඔහුට අනෙකුත් නවසීලන්ත ක්‍රීඩකයන් සමඟ සියරට බලා යාමට නොහැකි වන අතර, ඉන්දියාවේදී ප්‍රතිකාර ලැබීමට සිදු වනු ඇති. අයි.පී.එල් තරගාවලියට සහභාගි වූ අනෙකුත් නවසීලන්ත ක්‍රීඩකයන් රැගත් විශේෂ ගුවන් යානය අද පස්වරුවේ ඉන්දියාවෙන් නික්මෙනවා.\nඒ අතුරෙන් නවසීලන්ත නායක කේන් විලියම්සන්, මිචෙල් සැට්නර්, කයිල් ජාම්සන්, මාලදිවයිනට පැමිණෙන අතර පසුව ඔවුන් ලෝක ටෙස්ට් ශූරතා අවසන් තරගයට සහභාගි වීම සඳහා එංගලන්තය බලා නික්මෙනු ඇති.\nඅයි.පී.එල් තරගාවලියට සහභාගි වූ ඕස්ටේ්‍රලියානු ක්‍රීඩක මයිකල් හසී ද කොරෝනා ආසාදනය නිසා ඉන්දියාවේ නතර වූ අතර, ටිම් සෙයිෆර්ට් ද ප්‍රතිකාර සඳහා යොමු කෙරෙන්නේ ඔහු රැදී සිටින චෙන්නායි රෝහලටයි.",
       "URL": "https://www.hirunews.lk/sports/270793/අයි-පී-එල්-තරගාවලියට-සහභාගි-වූ-නවසීලන්ත-ක්‍රීඩකයෙකුටත්-කොරෝනා",
       "Category": "Sports",
       "Parent URL": "https://www.hirunews.lk/sports/all-news.php?pageID=57"
}