{
       "Source": "hirunews",
       "Timestamp": "Saturday, 08 June 2019 - 7:32",
       "Headline": "ශ්‍රී ලංකා - පාකිස්තාන ලෝක කුසලාන තරඟය, වැස්සෙන් සේදී යයි - කණ්ඩායම් දෙකටම සම ලකුණු",
       "News Content": "ශ්‍රී ලංකාව සහ පාකිස්තානය අතර බ්‍රිස්ටල් හි ඊයේ පැවැත්වීමට නියමිතව තිබූ ලෝක කුසලාන ක්‍රිකට් තරඟය එකදු පන්දුවක් හෝ යැවීමකින් තොරව අත්හැර දැමීමට සිදුවුණා.\nතද වර්ෂාවක් නොපැවතුණ ද පැය 5ක් තිස්සේ අඛණ්ඩව එය පැවතීම නිසා පිටිය තෙතබරිතවීම හේතුවෙන් ඉයන් ගෝල්ඞ් සහ නයිජල් ලෝන් යන විනිසුරුවන් තීරණය කළේ තරඟය ක්‍රියාත්මක කළ නොහැකි බවයි.\nඒ අනුව කණ්ඩායම් දෙකටම එක් ප්‍රසාද ලකුණ බැගින් හිමි වන අතර, ශ්‍රී ලංකාව පාකිස්තානය අභිබවා තුන් වන ස්ථානය හිමි කර ගත්තේ වැඩි ශුද්ධ ලකුණු රැස් කිරීමේ වේගයක් වාර්තා කිරීම හේතුවෙන්.\nපාකිස්තානයට  ඕස්ට්‍රේලියාව සමඟ පැවැත්වෙන මීළඟ තරඟය සඳහා දින 5ක විරාමයක් පවතින අතර, ශ්‍රී ලංකාව ලබන අඟහරුවාදා බංග්ලාදේශය සමඟ තරඟ වදිනවා.",
       "URL": "https://www.hirunews.lk/sports/217946/ශ්‍රී-ලංකා-පාකිස්තාන-ලෝක-කුසලාන-තරඟය-වැස්සෙන්-සේදී-යයි-කණ්ඩායම්-දෙකටම-සම-ලකුණු",
       "Category": "Sports",
       "Parent URL": "https://www.hirunews.lk/sports/all-news.php?pageID=157"
}