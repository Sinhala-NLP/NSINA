{
       "Source": "hirunews",
       "Timestamp": "Saturday, 12 October 2013 - 19:44",
       "Headline": "ශ්‍රී ලංකාව ආසියානු සත් සාමාජික රග්බි අවසන් පූර්ව වටයට.",
       "News Content": "ඉන්දියාවේ පැවැත්වෙන ආසියානු සත් සාමාජික රග්බි තරඟාවලියේ අවසන් පූර්ව වටයට සුදුසුකම් ලබන්නට ශ්‍රී ලංකාව අද සමත්වුණා. ඒ, මූලික වටයේ ඔවුන් සහභාගි වූ තරඟ දෙකම ජයගනිමින්. එක්සත් අරාබි එමීර් රාජ්‍යය ලකුණු 55 ට හතක් ලෙසින් සහ තායිලන්තය ලකුණු 28 ට 5 ක් ලෙස පරාජය කිරීමට ශ්‍රී ලංකාව සමත්වුණා. ඒ අනුව අදියර දෙකක් අවසානයේ ශ්‍රී ලංකාව මේ වනවිට තුන්වන ස්ථානයට පත්ව තිබෙනවා. ආසියානු සත් සාමාජික රග්බි තරඟාවලියේ අවසන් දිනය හෙටයි.",
       "URL": "https://www.hirunews.lk/sports/69164/ශ්‍රී-ලංකාව-ආසියානු-සත්-සාමාජික-රග්බි-අවසන්-පූර්ව-වටයට",
       "Category": "Sports",
       "Parent URL": "https://www.hirunews.lk/sports/all-news.php?pageID=509"
}