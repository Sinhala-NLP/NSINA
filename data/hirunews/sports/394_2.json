{
       "Source": "hirunews",
       "Timestamp": "Wednesday, 10 August 2016 - 17:42",
       "Headline": "ලොව සුපිරි කෙටිදුර ධාවකයාගෙන් අනාවැකියක්",
       "News Content": "රියෝ ඔලිම්පික් උළෙලට පැමිණි කෙටි දුර ධාවන ශූර උසේන් බෝල්ට් මෙවර තරගාවලියේදී ලබාගන්නා රන් පදක්කම් සංඛ්‍යාව පිළිබඳ අනාවැකියක්  පළකර තිබෙනවා.\nමෙවර තරගාවලියේදී තමා නිසැකවම රන් පදක්කම් තුනක්  ජයග්‍රහණය කිරීමට හැකිවන බවයි ඔහු විදෙස් මාධ්‍ය ආයතනයක් සමග පැවති සාකච්ඡාවකදී ප්‍රකාශකර ඇත්තේ.\nලබන 21 වනදාට 30 වන වියට පා තබන ලොව වේගවත්ම මිනිසා නම් කිරුළ හිමි උසේන් බෝල්ට් සඳහන් කර ඇත්තේ මීටර් 100 / 200 සහ 4x100 ඉසව්වලින් රන් පදක්කම ලබාගැනීම අරමුණ බවයි.\nඔහු මෙම තරගාවලියේදීත් අදාළ ඉසව් තුනෙන් රන් පදක්කම් ලබාගත හොත් අඛණ්ඩව ඔලිම්පික් තරගාවලි 3 කදී එකම ඉසව් තුනකින් රන් පදක්කම් ලබාගත් ලොව පළමු ක්‍රීඩකයා බවට ඉතිහාසයට එක්වනවා.",
       "URL": "https://www.hirunews.lk/sports/140309/ලොව-සුපිරි-කෙටිදුර-ධාවකයාගෙන්-අනාවැකියක්",
       "Category": "Sports",
       "Parent URL": "https://www.hirunews.lk/sports/all-news.php?pageID=394"
}