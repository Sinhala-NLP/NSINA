{
       "Source": "hirunews",
       "Timestamp": "Friday, 13 October 2017 - 20:08",
       "Headline": "ශ්‍රී ලංකාවට 293 ක ඉලක්කයක්",
       "News Content": "පකිස්ථානය සමග පැවැත්වෙන පළමු එක්දින ක්‍රිකට් තරගය ජය ගැනීම සඳහා ශ්‍රී ලංකාවට ලකුණු 293 ක ඉලක්කයක් හිමිව තිබෙනවා.\nඩුබායිහිදී පැවැත්වෙන තරගයේ කාසියේ වාසිය දිනු ශ්‍රී ලංකාවේ ආරාධනය මත පළමුවෙන් පන්දුවට පහරදුන් පකිස්ථානය නියමිත පන්දුවාර 50 අවසානයේ කඩුලු 6 ක් දැවී ලකුණු 292 ක් රැස්කළා.\nබාබර් අසාම් ලකුණු 103 ක් ලබාගත්තා.\nමෙය ඔහුගේ 6 වන එක්දින ශතකයයි.\nශොයිබ් මලික් 81 ක් සහ ෆක්හාර් සමාන් ලකුණු 43 බැගින් රැස් කළා.\nඅහමඩ් ශේෂාඩ් කිසිදු ලකුණක් නොලබා පිටියෙන් ඉවත්වුනේ ලහිරු ගමගේ යැවු පන්දුවකට අකිල ධනංජය අතට උඩ පන්දුවක් ලබාදෙමින්.\nමොහොමඩ් හෆීස් 32 යි. ශ්‍රී ලංකා පිළිතුරු ඉනිම තවත් සුලු වේලාවකින් ආරම්භ වීමට නියමිතයි.",
       "URL": "https://www.hirunews.lk/sports/173434/ශ්‍රී-ලංකාවට-293-ක-ඉලක්කයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=290"
}