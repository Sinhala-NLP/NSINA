{
       "Source": "hirunews",
       "Timestamp": "Monday, 10 May 2021 - 13:34",
       "Headline": "ඔලිම්පික් පෙරහුරු තරඟාවලියක් ටෝකියෝ නුවරදී",
       "News Content": "ලබන ජූලි 23 වනදා ආරම්භ වීමට නියමිත ඔලිම්පික් උළෙල සඳහා පෙරහුරු තරඟාවලියක් ජපානයේ ටෝකියෝ නුවරදී දැන් පැවැත්වෙනවා.\nකොරෝනා ව්‍යාප්තිය හේතුවෙන් ටෝකියෝ නුවර හදිසි තත්ත්වයක් ප්‍රකාශ කර තිබියදී මෙම තරඟ පැවැත්වෙන්නේ ප්‍රේක්ෂකයන්ගෙන් තොර ඔලිම්පික් ක්‍රීඩාංගනවලයි.\nඔලිම්පික් උළෙල නතර කළ යුතු බව පවසන පිරිසක් ඔලිම්පික් ක්‍රීඩාංගනය පිටත විරෝධතාවක ද නිරත වූ බව සඳහන්.\nකෙසේ නමුත්, මළල ක්‍රීඩක ක්‍රීඩිකාවන් 420 දෙනෙකු සහභාගි වන මෙම පෙරහුරු තරඟාවලිය සාර්ථක පියවරක් බව ඇමෙරිකානු ඔලිම්පික් පදක්කම්ලාභී ජස්ටින් ගැට්ලින් ප්‍රකාශ කළා.\nදිනපතා කොරෝනා පරීක්ෂණ සිදුකිරීම සහ ජෛව බුබුළ ආකෘතිය තුලින් ඔලිම්පික් උළෙල සාර්ථකව පැවැත්වීමේ හැකියාවක් පවතින බව ඔහුගේ අදහසයි.\nඑහිදී විදේශීය ක්‍රීඩකයන්ට ජපානයට පැමිණීමට ඉඩ සැලසෙන අතර, ජපාන වැසියන්ට කොරෝනා අවදානමක් ඇති නොවන බවත්, ජස්ටින් ගැට්ලින්ගේ අදහසයි.",
       "URL": "https://www.hirunews.lk/sports/270951/ඔලිම්පික්-පෙරහුරු-තරඟාවලියක්-ටෝකියෝ-නුවරදී",
       "Category": "Sports",
       "Parent URL": "https://www.hirunews.lk/sports/all-news.php?pageID=56"
}