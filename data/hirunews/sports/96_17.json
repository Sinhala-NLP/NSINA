{
       "Source": "hirunews",
       "Timestamp": "Monday, 01 June 2020 - 7:44",
       "Headline": "ශ්‍රී ලංකා ක්‍රිකට් පුහුණුවීම් අද සිට අරඹයි",
       "News Content": "කොරෝනා වෛරසයේ බලපෑම හේතුවෙන් මාස 3කට ආසන්න කාලයක් නවතා දමා තිබූ ශ්‍රී ලංකා ක්‍රිකට් කණ්ඩායමේ පුහුණුවීම් කටයුතු අද සිට යළි ආරම්භ කිරීමට නියමිතයි.\nඒ, රජයේ නිරෝධායන නීති රීතිවලට යටත්ව ක්‍රීඩා අමාත්‍යාංශය විසින් ක්‍රිකට්, රග්බි සහ පාපන්දු පුහුණුවීම් ආරම්භ කිරීම සඳහා ලබාදුන් අවසරයට අනුවයි.\nඑහිදී ශ්‍රී ලංකා ක්‍රිකට් සංචිතයේ තෝරා ගත් ක්‍රීඩකයින් 13 දෙනෙකු අද සිට දින 12ක කාලයක් නේවාසික පුහුණු කඳවුරකට එක්වනු ඇති.\nඒ සඳහා පුහුණු කාර්ය මණ්ඩලයේ සාමාජිකයින් සිව් දෙනෙකු ද එක්වනවා.",
       "URL": "https://www.hirunews.lk/sports/241995/ශ්‍රී-ලංකා-ක්‍රිකට්-පුහුණුවීම්-අද-සිට-අරඹයි",
       "Category": "Sports",
       "Parent URL": "https://www.hirunews.lk/sports/all-news.php?pageID=96"
}