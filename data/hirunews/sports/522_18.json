{
       "Source": "hirunews",
       "Timestamp": "Saturday, 27 July 2013 - 13:11",
       "Headline": "උසේන් බෝල්ට් රොකට්ටුවකින් ලන්ඩනයට.",
       "News Content": "ලොව වේගවත්ම මිනිසා වන ජැමෙයිකාවේ උසේන් බෝල්ට් ඊයේ (26) නැවතත් සිය දස්කම් ප්‍රදර්ශනය කිරීමට සමත් වුණා. ඒ, 2012 ලන්ඩන් ඔලිම්පික් උළෙලේ පළමු වන සමරුව නිමිත්තෙන් ලන්ඩන් ඔලිම්පික් ක්‍රීඩා උළෙලේ ඊයේ (26) පැවැති සංවත්සර ක්‍රීඩා උළෙලට සහභාගි වෙමින්. රොකට් යානයක ආකෘතියකින් ක්‍රීඩා පිටියට පිවිසි උසේන් බෝල්ට් මීටර් 100 ධාවන ඉසව්ව නිමා කළේ තත්ත්පර 9.85කින්. ඒ, මේ වසරේ මීටර් 100 ඉසව්ව සඳහා ඔහු වාර්තා කළ හොඳම කාලයයි. බීජිං සහ ලන්ඩන් ඔලිම්පික් උළෙල වලදී රන් පදක්කම් 6ක් දිනූ උසේන් බෝල්ට් ක්‍රීඩාංගණයට රොක් වූ 60,000කට අධික ක්‍රීඩාලෝලීන්ගේ ප්‍රධානතම ආකර්ශනය වූ බවයි විදෙස් වාර්තා සඳහන් කළේ. කෙසේ නමුත් උසේන් බෝල්ට් කියා සිටියේ ලබන මස මොස්කව් නුවර පැවැත්වෙන ලෝක මළල ක්‍රීඩා තරගාවලියේ දී සිය ජයග්‍රහණ රැක ගැනීම සඳහා තවදුරටත් පුහුණුවීම් සිදුකළ යුතු බවයි.",
       "URL": "https://www.hirunews.lk/sports/63862/උසේන්-බෝල්ට්-රොකට්ටුවකින්-ලන්ඩනයට",
       "Category": "Sports",
       "Parent URL": "https://www.hirunews.lk/sports/all-news.php?pageID=522"
}