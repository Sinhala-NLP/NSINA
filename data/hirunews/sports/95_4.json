{
       "Source": "hirunews",
       "Timestamp": "Sunday, 14 June 2020 - 8:22",
       "Headline": "මෙසී යළි දස්කම් අතරට",
       "News Content": "කොවිඩ් 19 ගෝලීය වසංගතය හේතුවෙන් නතරවී තිබූ ස්පාඤ්ඤයේ, ලා - ලීගා අන්තර් සමාජ පාපන්දු තරගාවලිය යළි ආරම්භවීමත් සමඟ ආජන්ටිනා සහ බාසිලෝනා ජාත්‍යන්තර ක්‍රීඩක ලියොනෙල් මෙසී යළි දස්කම් දැක්වීමට සමත්වුණා.\nබාසිලෝනා පිල සහ රියාල් මැලෝකා පිල අතර ඊයේ පැවති තරගයේදී මෙසී මෙවර තරග වාරයේ සිය 20 වන ගෝලය වාර්තා කිරීමට සමත් වූ අතර, තවත් ගෝල දෙකක් සඳහා දායකත්වය දක්වා තිබෙනවා.\nමෙම ජයග්‍රහණයත් සමඟ බාසිලෝනා පිල සිය ආසන්නතම ප්‍රතිවාදියා වන රියාල් මැඞ්රිඩ් පිලට එරෙහිව ලකුණු පහකින් ඉදිරියට පැමිණීමට සමත් වුණා.\nපෘතුගාල ක්‍රීඩක ක්‍රිස්ටියානෝ රොනාල්ඩෝ ඇතුලූ ජාත්‍යන්තර ක්‍රීඩකයන් රැසකගෙන් සමන්විත රියාල් මැඞ්රිඩ් පිල අද මීළඟ ලා - ලීගා තරගයට සහභාගිවීමට නියමිතයි.",
       "URL": "https://www.hirunews.lk/sports/243001/මෙසී-යළි-දස්කම්-අතරට",
       "Category": "Sports",
       "Parent URL": "https://www.hirunews.lk/sports/all-news.php?pageID=95"
}