{
       "Source": "hirunews",
       "Timestamp": "Wednesday, 20 September 2023 - 18:10",
       "Headline": "ICC හිටපු ප්‍රධානියාගෙන් ඇලෙක්ස් මාෂල්ට චෝදනා",
       "News Content": "ජාත්‍යන්තර ක්‍රිකට් කවුන්සිලයේ දූෂණ විරෝධි කමිටුවේ ප්‍රධානි ඇලෙක්ස් මාෂල්ට විරුද්ධව චෝදනා ඉදිරිපත් කර ඇතත් ඒ පිළිබඳව ICC නිහඩ පිළිවෙතක් අනුගමනය කරන බවට ICC හිටපු ප්‍රධාන විධායක නිළධාරි Manu Sawhney විසින් චෝදනා කරනවා.\nICC හිටපු ප්‍රධාන විධායක නිළධාරි Manu Sawhney 2021 වසරේදී එම තනතුරෙන් ඉවත් කළ අතර ඔහු ඇලෙක්ස් මාෂල්ට විරුද්ධව මෙම චෝදනා ඉදිරිපත් කර ඇත්තේ 2020 වසරේදීයි.\nManu Sawhney විසින් ඇලෙක්ස් මාෂල්ට විරුද්ධව මෙම චෝදනා එල්ල කර ඇත්තේ ICC සේවය නියුතු කාන්තා නිලධාරිණියක් වන \\'සව්නි\\' නම් තැනැත්තියක් විසින් Manu Sawhney ට පෞද්ගලිකව රහසිගතව එවන ලද විද්‍යුත් තැපැල් පණිවිඩයක් පදනම් කරගෙනයි.\nමෙම කාන්තා නිළධාරිනිය විසින් තම විද්‍යුත් තැපැල් පණිවිඩය මගින් තමාට ඇලෙක්ස් මාෂල් විසින් වෘත්තීමය වශයෙන් හා පෞද්ගලිකව හානි වන අයුරින් අසාධාරණ ලෙස කටයුතු කර ඇති බව ඇය විසින් සාක්ෂි සහිතව ඔප්පුකර තිබෙන බව සදහන්.\nමෙම කාන්තා නිලධාරිණිය තමාට පෙර ICC ප්‍රධාන විධායක නිළධාරි වු Geoff Allardice ට හා ICC සභාපති තනතුරු දැරූ Greg Barclay ට ද තමාට වන අකටයුතුකම් ගැන පැමිණිලි කර ඇතත් ඒවා පිළිබදව හෝ ඇලෙක්ස් මාෂල් පිළිබදව ඔවුන් කිසිදු විමර්ෂණයක් සිදු කර නොමැති බවද Manu Sawhney තම නිවේදනයේ වැඩිදුරටත් සඳහන් කර තිබෙනවා.",
       "URL": "https://www.hirunews.lk/sports/348877/icc-හිටපු-ප්‍රධානියාගෙන්-ඇලෙක්ස්-මාෂල්ට-චෝදනා",
       "Category": "Sports",
       "Parent URL": "https://www.hirunews.lk/sports/all-news.php?pageID=2"
}