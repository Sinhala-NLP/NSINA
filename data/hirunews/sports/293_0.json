{
       "Source": "hirunews",
       "Timestamp": "Wednesday, 04 October 2017 - 14:39",
       "Headline": "එංගලන්ත කාන්තා ක්‍රිකට් කණ්ඩායම පෙරමුණේ",
       "News Content": "කාන්තා ක්‍රිකට් ශ්‍රේණිගත කිරීම් ලැයිස්තුවේ පෙරමුණ ගැනීමට එංගලන්ත කාන්තා ක්‍රිකට් කණ්ඩායම සමත්වී තිබෙනවා.\nඒ මෙතෙක් එම ස්ථානයේ පසුවූ  ඕස්ට්‍රේලියානු කාන්තා කණ්ඩායම අභිබවමින්.\nඑමෙන්ම, එම ලැයිස්තුවේ තුන්වන ස්ථානයට ඉන්දීය කාන්තා ක්‍රිකට් කණ්ඩායම පත්ව ඇති අතර, මෙතෙක් එම ස්ථානයේ පසුවූ නවසීලන්ත කාන්තා ක්‍රිකට් කණ්ඩායමට හිමිවී ඇත්තේ 4 වන ස්ථානයයි.\nමෙය එංගලන්ත කාන්තා ක්‍රිකට් කණ්ඩායම ශ්‍රේණිගත කිරීම්වල පළමු ස්ථානයට පත්වු පළමු අවස්ථාව ලෙසටයි මෙය සැලකෙන්නේ.\n2015 වසරේදී ක්‍රිකට් ශ්‍රේණිගත කිරීම් හඳුන්වාදීමෙන් පසු ඔස්ට්‍රේලියා කණ්ඩායම පළමු ස්ථානයෙන් පහතට වැටුනු පළමු අවස්ථාව ද මෙය ලෙසටයි ක්‍රිකට් පුවත් සේවා පෙන්වා දෙන්නේ.",
       "URL": "https://www.hirunews.lk/sports/172575/එංගලන්ත-කාන්තා-ක්‍රිකට්-කණ්ඩායම-පෙරමුණේ",
       "Category": "Sports",
       "Parent URL": "https://www.hirunews.lk/sports/all-news.php?pageID=293"
}