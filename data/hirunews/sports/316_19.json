{
       "Source": "hirunews",
       "Timestamp": "Tuesday, 11 July 2017 - 19:52",
       "Headline": "ඉන්දියාවට එරෙහි තරගාවලිය ජයගන්න නව වැඩපිළිවෙලක් අවශ්‍යයි - ඇමති දයාසිරි",
       "News Content": "සිම්බාබ්වේ කණ්ඩායම සමඟ පැවැත්වෙන ටෙස්ට් තරඟාවලිය සහ ඉන්දීය තරඟාවලිය ජය ගැනීම සඳහා නව වැඩපිළිවෙලක් සකස් කළ යුතු බව ක්‍රීඩා අමාත්‍ය දයාසිරි ජයසේකර ප්‍රකාශ කළා.\nඔහු මේ බව කියා සිටියේ ආසියානු ක්‍රිඩා උළෙලට සහභාගි වී අද යළි දිවයිනට පැමිණි ශ්‍රී ලංකා කණ්ඩායම ගුවන් තොටුපලේදී පිළිගැනිමෙන් පසු මාධ්‍යවේදින් නැගු ප්‍රශ්නවලට පිලිතුරු ලබා දෙමින්.\nශ්‍රී ලංකා ක්‍රිකට් කණ්ඩායම සතුව දක්ෂතාව සහ හැකියාව පවතින නමුත් කුමක් හෝ අවාසනාවක් හේතුවෙන් පරාජයන් අත්විඳි බවයි අමාත්‍යවරයා සඳහන් කළේ.\nඑහෙත් පරාජයේ වගකීම සියලූදෙනා භාරගත යුතු බවත්, ඉදිරියේදී සියලූදෙනා එක්ව කටයුතු කළ යුතු බවද අමාත්‍යවරයා පෙන්වා දුන්නා.\nමෙම ක්‍රීඩා උළෙලේදී මිටර් 800 ඉසව්වෙන් රන් පදක්කම දිනා ගත් එල්.ඒ.නිමාලි ක්‍රීඩිකාවද තමන් ලැබු ජයග්‍රහණය පිළිබඳව අදහස් පළ  කරමින් කියා සිටියේ ආබාධ සහිතව ඉතා දුෂ්කර තත්ත්ව යටතේ පුහුණුවීම් සිදුකර තමන් මෙම දක්ෂතාව දැක්වූ බවයි.",
       "URL": "https://www.hirunews.lk/sports/165645/ඉන්දියාවට-එරෙහි-තරගාවලිය-ජයගන්න-නව-වැඩපිළිවෙලක්-අවශ්‍යයි-ඇමති-දයාසිරි",
       "Category": "Sports",
       "Parent URL": "https://www.hirunews.lk/sports/all-news.php?pageID=316"
}