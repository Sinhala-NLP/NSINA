{
       "Source": "hirunews",
       "Timestamp": "Wednesday, 20 May 2020 - 7:44",
       "Headline": "උමාර් අක්මාල්ගෙන් අභියාචනයක්",
       "News Content": "පාකිස්තාන ක්‍රිකට් ක්‍රීඩක උමාර් අක්මාල් තමාට එරෙහිව එරට ක්‍රිකට් ආයතනයේ විනය කමිටුව පැනවූ වසර 3 ක ක්‍රිකට් තහනමට එරෙහිව අභියාචනයක් ඉදිරිපත් කර තිබෙනවා.\nමොහුගේ අභියාචනය සම්බන්ධයෙන් විමර්ශනය සඳහා ඉදිරි දින 15 ඇතුළත එරට ක්‍රිකට් ආයතනය විමර්ශන කමිටුවක් පත් කරනු ඇති බවයි මාධ්‍ය වාර්තා කර තිබුණේ.\nපසුගිය වසරේ පාකිස්ථාන සුපර්ලීග් තරගාවලිය ආසන්නයේ ඔට්ටු තබන්නන්ගේ ප්‍රවේශයන් පිළිබඳව කරුණු හෙළිදරව් කිරීමට අපොහොසත්වීම හේතුවෙන් ඔහුට වසර 3 ක ක්‍රිකට් තහනමක් පනවනු ලැබුවා.",
       "URL": "https://www.hirunews.lk/sports/241097/උමාර්-අක්මාල්ගෙන්-අභියාචනයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=98"
}