{
       "Source": "hirunews",
       "Timestamp": "Thursday, 03 August 2017 - 18:17",
       "Headline": "පළමු දිනය නිමාවන විට ඉන්දිය පළමු ඉනිම 344 යි",
       "News Content": "ශ්‍රී ලංකාව සමග පැවැත්වෙන දෙවන ටෙස්ට් ක්‍රිකට් තරගයේදී සිය 9 වන ටෙස්ට් ශතකය ලබාගැනීමට ඉන්දීය ක්‍රීඩක අජින්කෙයා රහනේ අද සමත්වුනා.\nඔහු ටෙස්ට් ඉනිම් 17 කට පසු ශතකයක් ලබාගත් පළමු අවස්ථාව ලෙසටයි මෙය වාර්තා අතරට එක්වන්නේ.\nඔහු අවසන් වරට ටෙස්ට් තරගයකදී ශතකයක් ලබාගත්තේ 2016 වසරේ නවසීලන්තයට එරෙහිව පැවති  තරගයකදීයි.\nසංචාරක ඉන්දීය කණ්ඩායම සහ ශ්‍රී ලංකාව අතර දෙවන ටෙස්ට් ක්‍රිකට් තරගය අද කොළඹ එස් එස් සී ක්‍රීඩාංගණයේදී ආරම්භ වුනා.\nඅද දිනය නිමාවන විට පළමු ඉනිම වෙනුවෙන් පන්දුවට පහරදෙමින් සිටි ඉන්දියාව කඩුලු 3 ක් දැවී ලකුණු 344 ක් ලබා සිටිනවා.\nඅජින්කෙයා රහනේ නොදැවී 103 ක් සහ චිතේස්වර් පුජාරා නොදැවී 128 ක් ලබා සිටිනවා.\nචිතේස්වර් පුජාරා අද ලබාගත්තේ සිය 13 වන ටෙස්ට් ශතකයයි.\nශිකර් ධවාන් ලකුණු 35 ක් ලබාගත් අතර දුවද්දී දැවී යාමකට හසුවු ලෝකේෂ් රාහුල් 57 ක් රැස් කළා.\nපන්දු යැවීමේදී දිමුත් කරුණාරත්න සහ රංගන හේරත් එක් කඩුල්ල බැගින් දවාගත්තා.",
       "URL": "https://www.hirunews.lk/sports/167539/පළමු-දිනය-නිමාවන-විට-ඉන්දිය-ඉනිම-344-යි",
       "Category": "Sports",
       "Parent URL": "https://www.hirunews.lk/sports/all-news.php?pageID=311"
}