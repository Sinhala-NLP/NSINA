{
       "Source": "hirunews",
       "Timestamp": "Wednesday, 31 August 2016 - 16:13",
       "Headline": "ධනංජය ද සිල්වාගෙන් වාර්තාවක්",
       "News Content": "ඔස්ට්‍රේලියාවට එරෙහි හතරවන එක්දින තරගයේදී සිය පළමු එක්දින අර්ධ ශතකය ලබා ගනිමින් වාර්තා අතරට එක්වීමට ධනංජය ද සිල්වා සමත්වුනා.\nපන්දු 63 කදී හතරේ පහර 7 ක් ද සමගිනුයි ඔහු සිය ලකුණු 51 ලබාගත්තේ.\nදඹුල්ල ජාත්‍යන්තර ක්‍රීඩාංගණයේ පැවැත්වෙන තරගයේ කාසියේ වාසිය දිනා පළමුවෙන් පන්දුවට පහරදෙන ශ්‍රී ලංකාව කඩුලු 3 ක් දැවී ලබාසිටින ලකුණු සංඛ්‍යාව 79 ක්.\nඇන්ජෙලෝ මැතිව්ස් ලකුණු 14 ක් ලබා පන්දුවට පහරදෙමින් සිටිනවා.\nඅවිශ්ක ප්‍රනාන්දු කිසිදු ලකුණක් නොලබා දැවීගියා.\n18 හැවිරිදි අවිශ්ක ප්‍රනාන්දු අද තරග කරන්නේ සිය පළමු ජාත්‍යන්තර එක්දින තරගයටයි.\nපසුගිය තරගවලදී වැඩි ලකුණු සංඛ්‍යාවක් රැස් කල දිනේශ් චන්දිමාල් ලකුණු 5 ක් ලබා සිටියදී දැවී ගියේ මැතිව් වේඩ් අතට උඩ පන්දුවක් ලබාදෙමින්.\nකුසල් මෙන්ඩිස් ලබාගත්තේ එක් ලකුණක් පමණයි.\nමෙම එක්දින තරගාවලියේ තරග දෙකක් මේවනවිට ඔස්ට්‍රේලියාව ජයග්‍රහණය කර තිබෙනවා.\nශ්‍රී ලංකාව ජයගෙන ඇත්තේ එක් තරගයක් පමණයි.\nඑබැවින් තරග 5 කින් යුත් මෙම තරගාවලිය ජයග්‍රහණයට නම් ශ්‍රී ලංකාව මෙම තරගය සහ අවසන් තරගය ජයග්‍රහණය කල යුතු වනවා.",
       "URL": "https://www.hirunews.lk/sports/141919/ධනංජය-ද-සිල්වාගෙන්-වාර්තාවක්",
       "Category": "Sports",
       "Parent URL": "https://www.hirunews.lk/sports/all-news.php?pageID=387"
}