{
       "Source": "hirunews",
       "Timestamp": "Sunday, 31 December 2017 - 17:26",
       "Headline": "20 - 20 පිටිය උඩු යටිකුරු කළ  විශිෂ්ඨ උඩපන්දු රැකීම",
       "News Content": "2017 ඕස්ට්‍රේලියානු බිග් බෑෂ් 20-20 තරඟාවලියේ ඊයේ (30) පැවති තරඟය ලකුණු 57කින් ජයගන්නට සිඩ්නි තන්ඩර්ස් කණ්ඩායම සමත් වුණා.\nඒ හෝබාර්ට් හරිකින්ග්ස් කණ්ඩායම පරාජය කරමින්.\nතරඟයේ පළමුව පන්දුවට පහරදුන් සිඩ්නි තන්ඩර්ස් කණ්ඩායම පන්දු වාර 20 තුලදී කඩුලු 05කට ලකුණු 166ක් රැස් කළා.\nඑහිදී ජෝස් බට්ලර් සහ ෂේන් වොට්සන් පිළිවෙලින් ලකුණු 67ක් සහ 41ක් රැස් කිරීමට සමත් වුණා.\nසිඩ්නි තන්ඩර්ස් ඉනිමේ දැවී ගිය පළමු කඩුල්ල පිළිබඳව මේ වන විට බොහෝ දෙනෙක් කතාකරන කඩුල්ලක් බවට පත්ව තිබීම විශේෂත්වයක්.\nසිඩ්නි පිළේ පළමු කඩුල්ල ලෙස කර්ටිස් පැටර්සන් දැවී යන්නේ හෝබාර්ට් කණ්ඩායමේ නායක ජෝජ් බේලි වෙත උඩ පන්දුවක් ලබා දෙමින්.\nජෝජ් බේලි රැකගත් එම උඩපන්දුව රැකගැනීමට ඉතා අපහසු උඩපන්දුවක් ලෙස විස්තර විචාරකයින් පවසන අතර මෙම වසර තුලදී දුටු විශිෂ්ඨ උඩ පන්දු රැකීමක් ලෙසටයි ඔවුන් වැඩි දුරටත් පවසන්නේ.\nතරඟයේ පිළිතුරු ඉනිම ක්‍රීඩාකළ හෝබාර්ට් කණ්ඩායමට පන්දුවාර 19යි පන්දු 03ක් තුළ සියලු දෙනා දැවී ලබා ගැනීමට හැකිවන්නේ ලකුණු 109ක් පමණයි.\nහෝබාර්ට් ඉනිමේ වැඩිම ලකුණු ලාභියා වුයේ ඇලෙක්ස් ඩූලන්.\nඔහු ලබාගත් ලකුණු සංඛ්‍යාව 34ක්.\nතරඟය පැවැත්වුනේ ලෝන්ස්ටන් හි අවුරෝරා ක්‍රීඩාංගනයේදීයි.\nජෝජ් බේලි රැකගත් උඩපන්දුව පහතින්...\nrn\\r\\n\n\\r\\nrn\nතරඟයේ විශේෂ අවස්ථා පහතින්...",
       "URL": "https://www.hirunews.lk/sports/179798/20-පිටිය-උඩු-යටිකුරු-කළ-විශිෂ්ඨ-උඩපන්දු-රැකීම",
       "Category": "Sports",
       "Parent URL": "https://www.hirunews.lk/sports/all-news.php?pageID=268"
}