{
       "Source": "hirunews",
       "Timestamp": "Tuesday, 18 April 2017 - 9:53",
       "Headline": "කොල්කටා ලකුණු පුවරුවෙන් ලකුණු 06ක් ඉවත් කළ විශිෂ්ඨ පන්දු රැකීම",
       "News Content": "2017 ඉන්දීය ප්‍රිමිය ලීග් තරඟාවලියේ කොල්කටා නයිට් රයිඩර්ස් සහ දිල්ලි ඩෙයාර් ඩිවිල්ස් කණ්ඩායම් අතර ඊයේ පැවති තරඟය තියුණු මුහුණුවරක් ගත්තා.\nඒ, තරඟයේ අවසන් පන්දුවාරය තෙක් තරඟයේ ජයග්‍රහණය කණ්ඩායම් දෙක අතර දෝලනය වීම හේතුවෙන්.\nකෙසේ වෙතත් එම තරඟාය කඩුලු 04 කින් ජයගන්නට සමත් වුණේ කොල්කටා නයිට් රයිඩර්ස් කණ්ඩායමයි.\nමෙම තරඟයේ දිල්ලි කාණ්ඩායම නියෝජනය කළ සංජු සැම්සන්ගේ අගනා පන්දු රැකීමක් පිළිබද ප්‍රේක්ෂකයන්ගේ අවධානය යොමු වුණා.\nකොල්කටා ඉනිමේ 18 වන පන්දුවාරය ක්‍රියාත්මක කළ ක්‍රිස් මොරිස්ගේ ෆුල්ටොස් පන්දුවකට මනීෂ් පාන්ඩේ වේගවත් පහරක් එල්ල කරනු ලබනවා.\nඑම අවස්ථාවේ ප්‍රේක්ෂකයන් සියලුදෙනාගේ දෑස් ඉහළට නැගෙන පන්දුව දෙසට යොමුවන්නේ පන්දුව හයේ සීමාවෙන් එපිට පතිතවේයැයි බලාපොරොත්තුවෙන්.\nකෙසේ වෙතත් හතරේ සිමාව ආසන්නයේ පන්දු රකිමින් සිටි සංජු සැම්සන් ක්ෂණයෙන් ක්‍රියාත්මක වී ඉහළින් ඇදී එන පන්දුව රැකගන්නේ සියල්ලන් විශ්මයට පත්කරමින්.\nඑම අවස්ථාව පහතින්.",
       "URL": "https://www.hirunews.lk/sports/159397/කොල්කටා-ලකුණු-පුවරුවෙන්-06ක්-ඉවත්-කළ-විශිෂ්ඨ-පන්දු-රැකීම",
       "Category": "Sports",
       "Parent URL": "https://www.hirunews.lk/sports/all-news.php?pageID=338"
}