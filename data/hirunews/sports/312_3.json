{
       "Source": "hirunews",
       "Timestamp": "Saturday, 29 July 2017 - 16:33",
       "Headline": "ඉන්දු ශ්‍රී ලංකා පළමු ටෙස්ට් තරගය අවසන් වු හැටි",
       "News Content": "ශ්‍රී ලංකාව සමග පැවති පළමු ටෙස්ට් ක්‍රිකට් තරගයෙන් ලකුණු 304 ක ජයග්‍රහණයක් ලබා ගැනීමට ඉන්දීය කණ්ඩායම සමත්වුනා.\nගාල්ල ජාත්‍යන්තර ක්‍රීඩාංගණයේ පැවති තරගයේ ඉන්දියාව පළමු ඉනිම වෙනුවෙන් සියලුදෙනා දැවී ලකුණු 600 ක් ලබාගත්තා.\nශ්‍රී ලංකාව පළමු ඉනිම වෙනුවෙන් සියලුදෙනා දැවී ලකුණු 291 ක් ලබාගත්තා.\nඉන්දියාව දෙවන ඉනිමේදී ලකුණු 240 ක් ලබා සිටියදී ඉනිම අත්හිටවු අතර ඒ අනුව ශ්‍රී ලංකාවට තරගය ජයග්‍රහණය සඳහා හිමිවු ඉලක්කය ලකුණු 550 ක්.\nකෙසේවෙතත් ශ්‍රී ලංකාවට දෙවන ඉනිම වෙනුවෙන් සියලුදෙනා දැවී ලබාගැනීමට හැකිවුයේ ලකුණු 245 ක් පමණයි.\nශ්‍රී  ලංකා  දෙවන ඉනිමේ වැඩිම ලකුණු ලාභියා වුයේ දිමුත් කරුණාරත්නයි.\nරවිචන්ද්‍රන් අශ්වින්ගේ පන්දුවකට ඔහු දැවී යන විට ලබාගෙන සිටි ලකුණු සංඛාව 97ක්.\nනිරෝෂන් දික්වැල්ල ලකුණු 67යි.\nපන්දු යැවීමේදී රවිචන්ද්‍රන් අශ්වින් සහ රවින්ද්‍ර ජඩේජා කඩුලු 03 බැගින් දවා ගැනීමට සමත් වුණා.\nඅසේල ගුණරත්න පළමු ඉනිමේදී ආබාධයකට ලක්වූ අතර රංගන හේරත් ද, ආබාධයන්ට ලක්වීම නිසා දෙවන ඉනිමේ පන්දුවට පහරදුන්නේ නැහැ.\nශ්‍රී ලංකා දෙවන ඉනිමේදී දිමුත් කරුණාරත්න ලකුණු 97 ක් රැස් කළා.",
       "URL": "https://www.hirunews.lk/sports/167088/ඉන්දු-ශ්‍රී-ලංකා-පළමු-ටෙස්ට්-තරගය-අවසන්-වු-හැටි",
       "Category": "Sports",
       "Parent URL": "https://www.hirunews.lk/sports/all-news.php?pageID=312"
}