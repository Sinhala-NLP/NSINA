{
       "Source": "hirunews",
       "Timestamp": "Monday, 07 February 2022 - 20:50",
       "Headline": "ශ්‍රී ලංකාවට එරෙහි ඕස්ට්‍රේලියානු පිළට ඩැනියෙල් සෑම්ස් එක්වෙයි",
       "News Content": "ශ්‍රී ලංකාව සමඟ පැවැත්වෙන විස්සයි විස්ස තරගාවලියේදී ඕස්ට්‍රේලියානු පිල නියෝජනය කිරීමට බිග්බෑෂ් තරගාවලියේදී දස්කම් දැක්වූ ඩැනියෙල් සෑම්ස් එක් කර තිබෙනවා.\nප්‍රබල පිතිකරුවෙකු වන ට්‍රැවිස් හෙඩ් මුල් තරග තුන සඳහා කණ්ඩායමට ඇතුළත් නොකෙරෙන්නේ ඔහුට ප්‍රාන්ත තරගයකට සහභාගිවීමට සිදුවීම හේතුවෙන්.\nමිචෙල් මාර්ෂ් සහ ඩේවිඩ් වොනර් යන ප්‍රබල ක්‍රීඩකයන්ට ශ්‍රී ලංකාව සමඟ පැවැත්වෙන තරගාවලියේදී විවේක ගන්වා ඇති අතර, ජොෂ් හේස්ල්වුඩ් සහ බෙන් මැක්ඩර්මන් කණ්ඩායමට එක්වනවා.\nලබන 11 වනදා සිට ශ්‍රී ලංකාව සහ ඕස්ට්‍රේලියාව අතර විස්සයි විස්ස තරගාවලිය සිඩ්නි ක්‍රිකට් ක්‍රීඩාංගණය, මෙල්බර්න් ක්‍රිකට් ක්‍රීඩාංගනය සහ මනුකා ඕවල් ක්‍රීඩාංගණයේදී පැවැත්වීමට නියමිතයි.",
       "URL": "https://www.hirunews.lk/sports/296429/ශ්‍රී-ලංකාවට-එරෙහි-ඕස්ට්‍රේලියානු-පිළට-ඩැනියෙල්-සෑම්ස්-එක්වෙයි",
       "Category": "Sports",
       "Parent URL": "https://www.hirunews.lk/sports/all-news.php?pageID=28"
}