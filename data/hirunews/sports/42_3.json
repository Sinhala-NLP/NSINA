{
       "Source": "hirunews",
       "Timestamp": "Saturday, 25 September 2021 - 8:37",
       "Headline": "බැංගලෝර් පිල යළි පරදියි",
       "News Content": "රෝයල් චැලේන්ජර්ස් බැංගලෝර් පිල පරදවා කඩුලු 06ක ජයක් වාර්තා කරමින් අයි.පී.එල්. ප්‍රසාද ලකුණු සටහනේ පෙරමුණ ගැනීමට චෙන්නායි සුපර් කිංග්ස් පිල ඊයේ සමත් වුණා.\nබැංගලෝර් පිල සිය පන්දුවාර විස්ස තුළ දී කඩුලු 06ක් දැවී ලකුණු 156ක් රැස්කළ අතර, එහි දී දෙව්දත් පඩික්කාල් ලකුණු 70ක් ද විරාට් කෝලි ලකුණු 53ක් ද ලබාගත්තා.\nශ්‍රී ලංකා ක්‍රීඩක වනිඳු හසරංගට මුහුණ දීමට හැකිවූයේ එක් පන්දුවකට පමණයි.\nඒ පන්දුවේ දී ඔහු නො දැවී එක් ලකුණක් රැස් කළා.\nකෙසේ නමුත්, චෙන්නායි සුපර් කිංග්ස් පිල පන්දුවාර 18යි එක් පන්දුවක දී කඩුලු 04ක් දැවී ලකුණු 157ක් ලබමින් තරගයේ ජය හිමිකර ගත්තා.\nඑහි දී වනිඳු හසරංග යැවූ පන්දුවාර 04ට චෙන්නායි ක්‍රීඩකයින් ලකුණු 40ක් ලබා ගැනීමට සමත් වුණා.",
       "URL": "https://www.hirunews.lk/sports/283171/බැංගලෝර්-පිල-යළි-පරදියි",
       "Category": "Sports",
       "Parent URL": "https://www.hirunews.lk/sports/all-news.php?pageID=42"
}