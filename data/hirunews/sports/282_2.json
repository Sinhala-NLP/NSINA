{
       "Source": "hirunews",
       "Timestamp": "Sunday, 12 November 2017 - 7:24",
       "Headline": "කොදෙව් පිල පාකිස්ථානයේ සංචාරයකට සැරසෙයි",
       "News Content": "බටහිර ඉන්දීය කොදෙව් මුල්පෙල ක්‍රිීඩකයන් ඇතුළත් ප්‍රබල කණ්ඩායමක් ලබන වසරේ මාර්තු මාසයේ විස්සයි විස්ස ජාත්‍යන්තර තරගාවලියක් සදහා පාකිස්ථානයට පැමිණෙන බව ඊයේ (11) ප්‍රකාශ කෙරුණා.\nලාහෝර් නුවර පැවති මාධ්‍ය හමුවකදී පාකිස්ථාන ක්‍රිකට් පාලක මණ්ඩලයේ සභාපති නජාම් සේදි සදහන් කළේ ලබන මාර්තු 29, 31 සහ අප්‍රේල් පළවැනිදා එම තරග පැවැත්වෙන බවයි.\nඑමෙන්ම, ලබන වසරේ සිට ඉදිරි පස් වසරේදී පාකිස්ථානයේදී සහ ඇමරිකා එක්සත් ජනපදයේදී විස්සයි විස්ස තරගාවලි වාර්ෂිකව පැවැත්වීමට ද දෙරටේ ක්‍රිකට් පාලක මණ්ඩල අතර එකඟත්වයක් ඇති වී තිබෙනවා.\nඒ සදහා ආරක්ෂාව පිළිබද ඇගයීම මත පදනම්ව දෙරටේ ක්‍රීඩක සම්මේලන වලින් ද අනුමැතිය හිමිවී ඇති බව සදහන්.\nවිචාරකයන් පෙන්වා දෙන්නේ ශ්‍රී ලංකාව පකිස්ථානයේ ලාහෝර් නුවර තරග සංචාරයකට එක්වීමත් සමග එරට ආරක්ෂක තත්වය පිළිබඳ ජාත්‍යන්තරයේ විශ්වාසයක් ඇතිවී ඇති බවයි.\nඒ හේතුවෙන් බටහිර ඉන්දීය කොදෙව් සංචාරය සැලසුම් කෙරෙන බව ද ඔවුන් පෙන්වාදී තිබෙනවා.",
       "URL": "https://www.hirunews.lk/sports/175813/කොදෙව්-පිල-පාකිස්ථානයේ-සංචාරයකට-සැරසෙයි",
       "Category": "Sports",
       "Parent URL": "https://www.hirunews.lk/sports/all-news.php?pageID=282"
}