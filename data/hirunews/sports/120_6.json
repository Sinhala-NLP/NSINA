{
       "Source": "hirunews",
       "Timestamp": "Sunday, 05 January 2020 - 22:13",
       "Headline": "ශ්‍රී ලංකා - ඉන්දියා පළමු විස්සයි විස්ස තරඟය වැස්සට සේදෙයි",
       "News Content": "තරඟ තුනකින් සමන්විත ශ්‍රී ලංකාව සහ ඉන්දියාව අතර විස්සයි විස්ස තරඟාවලියේ පළමු තරඟය අතහැර දමන්නට විනිසුරුවන්ට අද (05) සිදුවුණා.\nඒ තරඟය පැවැත්වීමට නියමිතව තිබූ ඇසෑම් ප්‍රාන්තයේ ගුවහාටි ක්‍රීඩාංගනය පිහිටි ප්‍රදේශයට ඇදහැලුණු වර්ෂාව හේතුවෙන්.\nවර්ෂාව නිසා තරඟයේ කිසිඳු පන්දුවාරයක් ක්‍රියාත්මක කිරීමට අවස්ථාව ලැබුනේ නැහැ.\nතරඟයේ කාසිය වාසිය පමණක් උරගා බැලූ අතර එය ජයග්‍රහණය කළ ඉන්දීය නායක විරාට් කෝලි ශ්‍රී ලංකා කණ්ඩායමට පළමුව පන්දුවට පහරදීමට ආරාධනා කළා.\nදෙරට අතර පැවැත්වෙන දෙවන තරඟය ලබන 07 වනදා ඉන්දෝර් හිදී පැවැත්වීමට නියමිතයි.",
       "URL": "https://www.hirunews.lk/sports/231654/ශ්‍රී-ලංකා-ඉන්දියා-පළමු-විස්සයි-විස්ස-තරඟය-වැස්සට-සේදෙයි",
       "Category": "Sports",
       "Parent URL": "https://www.hirunews.lk/sports/all-news.php?pageID=120"
}