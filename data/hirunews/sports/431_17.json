{
       "Source": "hirunews",
       "Timestamp": "Monday, 18 January 2016 - 16:43",
       "Headline": "වේග පන්දු  පුහුණුකරු අනූෂ සමරනායක සහ දැල්පන්දු පුහුණුකරු ගයාන් විශ්වජිත්ගේ සේවය අත්හිටුවයි",
       "News Content": "ශ්‍රී ලංකා ක්‍රිකට් කණ්ඩායමේ වේගපන්දු යැවීමේ පුහුණුකරුවෙකු ලෙස කටයුතු කරන අනූෂ සමරනායක තරඟ පාවාදීම පිළිබඳ පරීක්ෂණ කටයුතු නිමාවන තෙක් මාස දෙකක කාලයකට තාවකාලික වැඩ තහනමට ලක් කිරීමට ශ්‍රී ලංකා ක්‍රිකට් ආයතනය තීරණය කර තිබෙනවා.\nතරඟ පාවාදීම සඳහා ක්‍රීඩකයන් පෙළඹවූ බවට චෝදනා එල්ලවන පුහුණු දැල් - පන්දු යවන්නෙකු වන ගයාන් විශ්වජිත්ගේ සේවය ලබාගැනීමද නතර කිරීමටයි ශ්‍රිී ලංකා ක්‍රිකට් ආයතනය පියවර ගෙන ඇත්තේ.\nතරඟ පාවාදීම සඳහා ක්‍රීඩකයන් පොළඹවා ගැනීමට ඇතැම් පුද්ගලයන් සම්බන්ධ වී ඇති බවට එල්ලවන චෝදනා පිළිබඳ පොලිස් මූල්‍ය අපරාධ කොට්ඨාශයේ පරීක්ෂණයක්ද මේ වනවිට ක්‍රියාත්මකයි.\nමුදලට තරග පාවා දීම සඳහා ක්‍රීඩකයන් පෙළඹවීමට උත්සාහ කළ බවට චෝදනා ලැබූ වේග පන්දු පුහුණුකරුවෙකුගේ වැඩ තහනම් කරන බව  ක්‍රිකට් සභාපති තිලංග සුමතිපාල  ඊයේ (17)  පවසා තිබුනා. පල්ලේකැලේ  ජාත්‍යන්තර ක්‍රිකට් ක්‍රිඩාංගණයේ නිරීක්ෂණ චාරිකාවකින් පසු සභාපතිවරයා මේ අදහස් පළ කළා.",
       "URL": "https://www.hirunews.lk/sports/124258/වේග-පන්දු-පුහුණුකරු-අනූෂ-සමරනායක-සහ-දැල්පන්දු-ගයාන්-විශ්වජිත්ගේ-සේවය-අත්හිටුවයි",
       "Category": "Sports",
       "Parent URL": "https://www.hirunews.lk/sports/all-news.php?pageID=431"
}