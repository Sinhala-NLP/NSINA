{
       "Source": "hirunews",
       "Timestamp": "Wednesday, 09 August 2017 - 15:20",
       "Headline": "පාකිස්ථානු ක්‍රිකට් පාලක මණ්ඩලය ගන්න යන දැඩි තීරණය මෙන්න",
       "News Content": "ලබන නොවැම්බර් මාසයේ පැවැත්වීමට සැලසුම් කර ඇති වයස අවුරුදු 19න් පහල ආසියානු කුසලාන තරඟාවලිය ඉන්දියාවේ නොපවත්වන ලෙස පාකිස්ථානු ක්‍රිකට් පාලක මණ්ඩලය ඉල්ලීමක් කර තිබෙනවා.\nබැංගලෝරයේදී පැවැත්වීමට නියමිත තරඟාවලිය ශ්‍රී ලංකාවේ හෝ බංග්ලාදේශයේ පවත්වන ලෙසයි එහි සභාපති නජාබ් සෙයිති ඉල්ලා ඇත්තේ.\nදෙරට අතර පවතින රාජ්‍ය තාන්ත්‍රික ගැටළු හේතුවෙන් තරගාවලිය ඉන්දියාවේදී පැවැත්වුවහොත් තමන්ට තරඟාවලියට සහභාගි විය නොහැකි බව පාකිස්ථාන ක්‍රිකට් පාලක මණ්ඩලය දැනුම් දී තිබෙනවා.\nඒ අනුව තරඟාවලිය සම්බන්ධයෙන් අවසන් තීරණය මෙම සතියේ පැවැත්වෙන ආසියානු ක්‍රිකට් කවුන්සිල රැස්වීමේදී ගනු ඇති.",
       "URL": "https://www.hirunews.lk/sports/168012/පාකිස්ථානු-ක්‍රිකට්-පාලක-මණ්ඩලය-ගන්න-යන-දැඩි-තීරණය-මෙන්න",
       "Category": "Sports",
       "Parent URL": "https://www.hirunews.lk/sports/all-news.php?pageID=309"
}