{
       "Source": "hirunews",
       "Timestamp": "Friday, 15 May 2015 - 20:19",
       "Headline": "ශ්‍රී ලංකා කාන්තාවෝ දිනති",
       "News Content": "ශ්‍රී ලංකාව සහ බටහිර ඉන්දීය කොදෙව් කාන්තා කණ්ඩායම් අතර, කොළඹ ආර්. ප්‍රේමදාස ක්‍රීඩාංගණයේ අද (15) පැවැති දෙවන තරඟය කඩුලූ 6කින් ජය ගැනීමට ශ්‍රී ලංකා කණ්ඩායම සමත් වුණා. පළමුවෙන් පන්දුවට පහර දුන් කොදෙව් ක්‍රීඩිකාවන් පන්දු වාර 42යි පන්දු 3කදී සියලූ දෙනා දැවී රැස් කළේ ලකුණු 124ක් පමණයි. පන්දු වාර 39යි පන්දු 2කදී කඩුලූ 4ක් දැවී ලකුණු 127ක් ලබා තරඟය ජයග්‍රහණය කිරීමට ශ්‍රී ලංකා කාන්තා ක්‍රිකට් කණ්ඩායම සමත් වුණා. දෙරට අතර පැවැති පළමු එක්දින තරඟය කොදෙව් කාන්තා කණ්ඩායම ජය ගත්තා. මීළඟ තරඟය ලබන 18 වන දා ආර්. ප්‍රේමදාස ක්‍රීඩාංගණයේදීම පැවැත්වීමට නියමිතයි.",
       "URL": "https://www.hirunews.lk/sports/109546/ශ්‍රී-ලංකා-කාන්තාවෝ-දිනති",
       "Category": "Sports",
       "Parent URL": "https://www.hirunews.lk/sports/all-news.php?pageID=469"
}