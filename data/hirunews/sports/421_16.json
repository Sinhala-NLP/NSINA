{
       "Source": "hirunews",
       "Timestamp": "Sunday, 20 March 2016 - 14:04",
       "Headline": "ශ්‍රී ලංකා නායිකාවට ලෝක කුසලානය අහිමි වෙයි",
       "News Content": "ලෝක කුසලාන 20 යි 20 තරගාවලියේ කණ්ඩායම් නායිකාවකට තරගාවලියෙන් ඉවත් වීමට සිදුවී තිබෙනවා.\nඒ ශ්‍රී ලංකා කණ්ඩායමේ නායිකා ශෂිකලා සිරිවර්ධනයි.\nඒ  පාදයේ ආබාධයක් හේතුවෙන්.\nකණ්ඩායම් කළමණාකාරිනී වැනීසා ද සිල්වා ප්‍රකාශ කර ඇත්තේ ශෂිකලා සිරිවර්ධනට ශල්‍යකර්මයක් සිදුකල යුතු බවයි.\nනායිකාවට පවතින ආබාධය හේතුවෙන් ඇයට සමස්ත තරගාවලියම අහිමිවන බව ද කණ්ඩායම් කළමණාකාරිනිය ප්‍රකාශකර තිබෙනවා.\nඑම ශල්‍යකර්මය මුම්බායි නුවරදීම සිදු කිරීමට ඇති හැකියාව පිළිබඳ සොයා බලන බව ද වැනීසා ද සිල්වා සඳහන් කර ඇති බවයි ඉන්දීය පුවත් සේවාවල දැක්වෙන්නේ.\nකණ්ඩායම් නායිකාවගේ ආබාධය පිළිබඳ ජාත්‍යන්තර ක්‍රිකට් කවුන්සිලය ද දැනුවත් කර ඇතැයි සඳහන්.\nඔවුන්ගේ අනුමැතිය මත ශෂිකලා සිරිවර්ධන වෙනුවෙන් අනුෂ්කා සංජීවනී කණ්ඩායමට එක්කර ගන්නා බව ද වැනීසා ද සිල්වා ප්‍රකාශකර තිබෙනවා.\nශ්‍රී ලංකා කාන්තා කණ්ඩායම සහ අයර්ලන්තය අතර අද පස්වරුවේ තරගයක් පැවැත්වීමට ද නියමිතයි.",
       "URL": "https://www.hirunews.lk/sports/128950/ශ්‍රී-ලංකා-නායිකාවට-ලෝක-කුසලානය-අහිමි-වෙයි",
       "Category": "Sports",
       "Parent URL": "https://www.hirunews.lk/sports/all-news.php?pageID=421"
}