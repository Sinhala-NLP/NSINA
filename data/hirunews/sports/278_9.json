{
       "Source": "hirunews",
       "Timestamp": "Sunday, 26 November 2017 - 16:06",
       "Headline": "Update :- ඉන්දු - ශ්‍රී ලංකා දෙවන ටෙස්ට් තරඟයේ තුන්වන දිනය අවසන්",
       "News Content": "ශ්‍රී ලංකාව සහ ඉන්දියාව අතර පැවැත්වෙන දෙවන ටෙස්ට් තරඟයේ තුන්වන දිනය අවසන් වන විට සිය දෙවන ඉනිම ක්‍රීඩා කරන ශ්‍රී ලංකා කණ්ඩායම එක් කඩුල්ලක් දැවී ලකුණු 21ක් ලබාගෙන සිටියා.\nදිනය නිමා වන විට නොදැවී කඩුල්ලේ රැදී සිටි දිමුත් කරුණාරත්න ලකුණු 11ක් සහ ළහිරු තිරිමාන්න ලකුණු 09ක් ලබාගෙන සිටිනවා.\nශ්‍රී ලංකා කණ්ඩායමේ ආරම්භක පිතිකරු සධීර සමරවික්‍රම ලකුණු ලබා ගැනීමට පෙර දවා ගැනීමට ඉෂාන්ත් ශර්මා සමත් වුණා.\nමේ වන විට ශ්‍රී ලංකා කණ්ඩායම කඩුලු 09ක් අතැතිව ඉන්දීය කණ්ඩායමේ පළමු ඉනිමට වඩා ලකුණු 384ක් පසු පසින් සිටිනවා.\nනාග්පූර් හි පැවැත්වෙන මෙම තරඟයේ තරඟයේ පළමු ඉනිම වෙනුවෙන් ඉන්දීය කණ්ඩායම කඩුලු 06කට ලකුණු 610ක් රැස් කිරීමට සමත් වුනා.\nඒ ශ්‍රී ලංකා කණ්ඩායම පළමු ඉනිමට සියලු දෙනා දැවී රැස් කළ ලකුණු 205 ට පිළිතුරු වශයෙන්.\nUpdate :- Sunday, November 26, 2017 4.54 Pm\n-------------------------------------------------------------\nශ්‍රී ලංකාව සහ ඉන්දියාව අතර නාග්පූර් හි පැවැත්වෙන දෙවන ටෙස්ට් තරඟයේ පළමු ඉනිම වෙනුවෙන් ඉන්දීය කණ්ඩායම කඩුලු 06කට ලකුණු 610ක් රැස් කර සිටියදී ඉනිම අත්හිටුවීමට තීරණය කළා.\nඒ ශ්‍රී ලංකා කණ්ඩායම පළමු ඉනිමට සියලු දෙනා දැවී රැස් කළ ලකුණු 205 ට පිළිතුරු වශයෙන්.\nඉන්දීය කණ්ඩායම වෙනුවෙන් නායක විරාත් කෝලි ලකුණු 213ක් රැස් කළ අතර චෙටේෂ්වර් පුජාරා, මුරලි විජේ සහ රෝහිත් ශර්මා ශතක රැස් කිරීමට සමත් වුණා.\nපන්දු යැවීමේදී ඩිල්රුවන් පෙරේරා කඩුලු 03ක් දවා ගත් අතර දසුන් ශානක, ළහිරු ගමගේ සහ රංගන හේරත් එක් කඩුල්ල බැගින් දවා ගත්තා.",
       "URL": "https://www.hirunews.lk/sports/176973/update-ඉන්දු-ශ්‍රී-ලංකා-දෙවන-ටෙස්ට්-තරඟයේ-තුන්වන-දිනය-අවසන්",
       "Category": "Sports",
       "Parent URL": "https://www.hirunews.lk/sports/all-news.php?pageID=278"
}