{
       "Source": "hirunews",
       "Timestamp": "Friday, 10 May 2019 - 7:36",
       "Headline": "IPL අවසන් සටනට චෙන්නායි ද? - දිල්ලි කැපිටල් ද?",
       "News Content": "ඉන්දීය ප්‍රිමියර් ලීග් තරගාවලියේ අවසන් තරඟයට සුදුසුකම් ලබන දෙවන කණ්ඩායම තෝරා ගැනීමේ තරඟය විශාකපට්නම් හිදී අද පැවැත්වෙනවා.\nඑහිදී තරඟ වදින්නේ මහේන්ද්‍ර සිං දෝනිගේ නායකත්වයෙන් යුත් චෙන්නායි සුපර් කිංග්ස් පිළ සහ විශ්මිත යොවුන් ක්‍රීඩක රිෂාබ් පාන්ට් නියෝජනය කරන දිල්ලි කැපිටල් කණ්ඩායමයි.\nදිල්ලි පිළ මෙම තරඟය සඳහා සුදුසුකම් ලැබුයේ පිළිමලූන් පිටුදැකීමේ තරඟයේදී හයිද්‍රාබාද් පිළ පරාජයට පත් කරමින්.\nචෙන්නායි පිළ මුම්බායි ඉන්දියන්ස් කණ්ඩායම අතින් පරාජයට පත්වුවද අද තරඟය ජයග්‍රහණය කළහොත් ඔවුන් සමඟ ඉරිදා අවසන් මහා තරඟය සඳහා සුදුසුකම් ලබනු ඇති.",
       "URL": "https://www.hirunews.lk/sports/216100/ipl-අවසන්-සටනට-චෙන්නායි-ද-දිල්ලි-කැපිටල්-ද",
       "Category": "Sports",
       "Parent URL": "https://www.hirunews.lk/sports/all-news.php?pageID=163"
}