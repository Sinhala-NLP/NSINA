{
       "Source": "hirunews",
       "Timestamp": "Saturday, 24 August 2019 - 13:01",
       "Headline": "ධනංජය 5 වන ටෙස්ට් ශතකය ලබා ගනී",
       "News Content": "කොළඹ - පී. සරා  ඕවල් ක්‍රීඩාංගනයේ පැවැත්වෙන ශ්‍රී ලංකා - නවසීලන්ත දෙවන ටෙස්ට් තරඟයේ තුන් වන දිනය වන අද ශ්‍රී ලංකා පිළ මුල් ඉනිම සඳහා සියළු ක්‍රීඩකයන් දැවී ලකුණු 244ක් රැස් කළා.\nධනංජය ද සිල්වා එහිදී සිය 5 වන ටෙස්ට් ශතකය රැස් කර ගැනීමට සමත් වූ අතර, අවසන් කඩුල්ල ලෙස දැවී යන විට ලකුණු 109ක් ලබා සිටියා.\nදිමුත් කරුණාරත්න ලකුණු 65යි. නවසීලන්තය වෙනුවෙන් ටිම් සවුදි ලකුණු 63කට කඩුලූ 4ක් ද, ටෙ‍්‍රන්ට් බෝල්ට් ලකුණු 75කට කඩුලූ 3ක් ද බිද හෙලූවා.\nදිවා භෝජනය සඳහා තරඟය නතර කරන විට නවසීලන්තය මුල් ඉනිම සඳහා කිසිවෙකු නොදැවී එක ලකුණක් ලබා සිටියා.\nශ්‍රී ලංකා - නවසීලන්ත දෙවන  ටෙස්ට් තරඟයට පසුගිය දින දෙක තුළම වර්ෂාවෙන් විටින් විට බාධා එල්ල වුණා.",
       "URL": "https://www.hirunews.lk/sports/222864/ධනංජය-5-වන-ටෙස්ට්-ශතකය-ලබා-ගනී",
       "Category": "Sports",
       "Parent URL": "https://www.hirunews.lk/sports/all-news.php?pageID=143"
}