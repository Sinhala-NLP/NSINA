{
       "Source": "hirunews",
       "Timestamp": "Tuesday, 06 June 2017 - 18:48",
       "Headline": "ඉන්දියාවට එරෙහි තරගයට මැතිව්ස් එන බව කණ්ඩායම් කළමණාකරු කියයි",
       "News Content": "ඉන්දියාවට එරෙහිව ලබන 8 වනදා පැවැත්වෙන තරගයට නායක ඇන්ජෙලෝ මැතිව්ස් එක්වන බව ශ්‍රී ලංකා ක්‍රිකට් කණ්ඩායම් කළමණාකරු පවසනවා.\nආබාධ තත්වයක් හේතුවෙන් මැතිව්ස්ට ශූරයන්ගේ කුසලානයට අදාළව දකුණු අප්‍රිකාව සමග පැවති තරගය අහිමි වුනා.\nශාරිරික යෝග්‍යතා පරික්ෂණයෙන් සමත් වූ මැතිව්ස් මේ වන විට සිය පුහුණු විම්ද ආරම්භ කර තිබෙනවා.\nපසුගිය තරඟයේදී තහනමකට ලක්වූ උපුල් තරංගට චැම්පියන්ස් කුසලානයේ ඉදිරි තරඟ දෙකටම සහභාගි වීමට හැකියාවක් නැහැ.\nඇන්ජලෝ මැතිව්ස් පන්දු රැකීමේ සහ පිතිකරණ පුහුණුවීම්වල නිරත වන අතර, ඉන්දීය තරඟයට එක්වුව ද පන්දු යැවීමෙන් වැලකී සිටිනු ඇති බව සඳහන්.\nඉන්දියාව සමග පැවැත්වෙන තරඟයේදී කුසල් ජනිත් පෙරේරා සහ නිරෝෂන් දික්වැල්ල ආරම්භක පිතිකරුවන් ලෙස කටයුතු කිරිමට නියමිත අතර මැතිව්ස් අංක 6 ස්ථානයේ ක්‍රීඩා කරනු ඇති.",
       "URL": "https://www.hirunews.lk/sports/162977/ඉන්දියාවට-එරෙහි-තරගයට-මැතිව්ස්-එන-බව-කණ්ඩායම්-කළමණාකරු-කියයි",
       "Category": "Sports",
       "Parent URL": "https://www.hirunews.lk/sports/all-news.php?pageID=328"
}