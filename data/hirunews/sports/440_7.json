{
       "Source": "hirunews",
       "Timestamp": "Monday, 16 November 2015 - 17:05",
       "Headline": "නේපාල පාපන්දු ප්‍රධානියාට දස වසරක තහනමක්",
       "News Content": "ආසියානු පාපන්දු ක්ෂේත්‍රයේ මෑතකාලීනව කැපී පෙනෙන චරිතයක් වූ නේපාල පාපන්දු සම්මේලනයේ සභාපති ගනේෂ් තාපාට ජාත්‍යන්තර පාපන්දු සම්මේලනය මගින් දස වසරක තහනමක් අද පනවනු ලැබුවා.\nආසියානු පාපන්දු සම්මේලනයේ උප සභාපතිවරයා ලෙස ද කටයුතු කළ ඔහු වසර ගණනාවක් තිස්සේ පාපන්දු සංවර්ධන අරමුදල් වංචා කළ බවටයි චෝදනා එල්ල වී ඇත්තේ.\nඩොලර් මිලියන ගණනක් මෙලෙස ඔහු අවභාවිත කර ඇති බව තහවුරු වී යැයි ජාත්‍යන්තර පාපන්දු සම්මේලනය ප්‍රකාශ කළා. ලා ඕස පාපන්දු ප්‍රධානියාට ද ජගත් සම්මේලනය මගින් වසර දෙකක තහනමක් පනවා තිබෙනවා.",
       "URL": "https://www.hirunews.lk/sports/120321/නේපාල-පාපන්දු-ප්‍රධානියාට-දස-වසරක-තහනමක්",
       "Category": "Sports",
       "Parent URL": "https://www.hirunews.lk/sports/all-news.php?pageID=440"
}