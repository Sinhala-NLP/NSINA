{
       "Source": "hirunews",
       "Timestamp": "Sunday, 27 March 2022 - 14:22",
       "Headline": "එංගලන්ත - කොදෙව් තුන්වන ටෙස්ට් තරගයේ හතරවන දිනය අදයි",
       "News Content": "සංචාරක එංගලන්ත පිල සහ බටහිර ඉන්දීය කොදෙව් පිල අතර ග්‍රෙනෙඩාවේ සෙන් ජෝර්ජ් හි පැවැත්වෙන තුන්වන ටෙස්ට් තරගයේ සිව්වන දිනය අදයි.\nඊයේ (27) තුන්වන දිනය අවසානයේ දෙවන ඉනිමේ පන්දුවට පහරදෙන එංගලන්ත පිල කඩුලු අටක් දැවී ලකුණු 103 ක් ලබා සිටියා.\nඑංගලන්තය මුල් ඉනිම සඳහා ලකුණු 204 ක් ලබාගත් අතර, කොදෙව් පිල මුල් ඉනිමට ලකුණු 297 ක් රැස් කළා.\nඒ අනුව එංගලන්තය දෙවන ඉනිමේ කඩුලු දෙකක් අතැතිව කොදෙව් පිලට වඩා ඉදිරියෙන් සිටින්නේ ලකුණු 10කින් පමණයි.\nදෙපිල අතර පැවති පළමු ටෙස්ට් තරග දෙක ජය පැරදුමෙන් තොරව අවසන්වීම නිසා මෙම තරගය පරාජය වුවහොත් එංගලන්තය තරගාවලිය පරාජයට පත්වන අතර එය, ඔවුන් අඛන්ඩව ලැබූ පස්වන ටෙස්ට් තරගාවලි පරාජය වනු ඇති.\nඑය, එංගලන්ත ටෙස්ට් ක්‍රිකට් ඉතිහාසයේ අඳුරුතම කඩඉමක් බවයි ක්‍රීඩා විචාරකයන් පෙන්වා දෙන්නේ.",
       "URL": "https://www.hirunews.lk/sports/300521/එංගලන්ත-කොදෙව්-තුන්වන-ටෙස්ට්-තරගයේ-හතරවන-දිනය-අදයි",
       "Category": "Sports",
       "Parent URL": "https://www.hirunews.lk/sports/all-news.php?pageID=24"
}