{
       "Source": "hirunews",
       "Timestamp": "Sunday, 08 September 2013 - 19:06",
       "Headline": "සමස්ත ලංකා පාසල් පාපැදි තරගය නිමයි.",
       "News Content": "සමස්ත ලංකා පාසල් පා පැදි තරගාවලිය අද (08) අනුරාධපුරයේ දී පැවැත්වුණා. බාලක, බාලිකා වශයෙන් පැවැති මෙම තරගාවලියට ක්‍රීඩක ක්‍රීඩිකාවන් 100කට ආසන්න සංඛ්‍යාවක් එක්ව සිටියා. බාලක තරගයේ ප්‍රථම ස්ථානය දිනා ගත්තේ අනුරාධපුර - නිමන්තක චේතිය මහා විද්‍යාලයේ රුක්ෂාන් දිනේෂ් නැමැති පාසල් සිසුවායි. අම්බලන්ගොඩ කුලරත්න මහා විද්‍යාලයේ සචින් දුලාංජ දෙවන ස්ථානය දිනා ගත් අතර, තුන්වන ස්ථානය දිනා ගත්තේ පුත්තලම මේධානන්ද රජයේ විදුහලේ ලහිරු හිරාන්. පාසල් පා පැදි බාලිකා තරගයේ ප්‍රථම ස්ථානය හිමි කර ගත්තේ අනුරාධපුර මිහින්තලේ මහා විද්‍යාලයේ උදේනි නෙරංජලායි.",
       "URL": "https://www.hirunews.lk/sports/66791/සමස්ත-ලංකා-පාසල්-පාපැදි-තරගය-නිමයි",
       "Category": "Sports",
       "Parent URL": "https://www.hirunews.lk/sports/all-news.php?pageID=515"
}