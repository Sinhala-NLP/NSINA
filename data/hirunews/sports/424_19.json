{
       "Source": "hirunews",
       "Timestamp": "Thursday, 03 March 2016 - 7:02",
       "Headline": "පකිස්ථානයට එරෙහි තරගයෙන් බංග්ලාදේශය ජය ගනී",
       "News Content": "ආසියානු කුසලාන තරගාවලියේ පකිස්ථානයට එරෙහිව පැවති තරගයෙන් කඩුලු 5 ක ජයක් ලබා ගැනීමට බංග්ලාදේශ කණ්ඩායම ඊයේ සමත්වුනා.\nඩකාහිදී පැවති තරගයේ කාසියේ වාසිය දිනා පළමුවෙන් පන්දුවට පහරදුන් පකිස්ථාන කණ්ඩායමට නියමිත පන්දුවාර 20 අවසානයේ කඩුලු 7 ක් දැවී ලබාගැනීමට හැකිවුයේ ලකුණු 129 ක් පමණයි.\nසෆ්රාස් අහමඩ් නොදැවී ලකුණු 58 යි.\nශොයිබ් මලික් ලකුණු 41 ක් රැස් කලා.\nපන්දු යැවීමේදී අල් අමින් හුසේන් කඩුලු 3 ක් සහ අර්ෆාට් සනි කඩුලු 2 ක් බිඳ හෙලුවා.\nපිළිතුරු ඉනිම වෙනුවෙන් පන්දුවට පහරදුන් බංග්ලාදේශය පන්දුවාර 19 යි එක් පන්දුවක් අවසානයේ කඩුලු 5 ක් පමණක් දැවී ජයග්‍රාහී ඉලක්කය පසු කලා.\nතරගයේ වීරයා වු සොවුම්යා සර්කාර් ලකුණු 48 යි.\nඒ අනුව ආසියානු කුසලාන තරගාවලියේ අවසන් මහා තරගයට සුදුසුකම් ලබා ගැනීමට බංග්ලාදේශය සමත් වුනා.\nඅවසන් මහා තරගය ඉන්දියාව සහ බංග්ලාදේශය අතර ලබන 6 වනදා ඩකාහිදී පැවැත්වීමට නියමිතයි.\nමේ අතර ආසියානු කුසලාන තරගාවලියේ තවත් තරගයක් අද ඩකාහිදී පැවැත්වෙනවා. ඒ එක්සත් අරාබි එමීර් රාජ්‍ය කණ්ඩායම සහ ඉන්දියාව අතරයි.",
       "URL": "https://www.hirunews.lk/sports/127642/පකිස්ථානයට-එරෙහි-තරගයෙන්-බංග්ලාදේශය-ජය-ගනී",
       "Category": "Sports",
       "Parent URL": "https://www.hirunews.lk/sports/all-news.php?pageID=424"
}