{
       "Source": "hirunews",
       "Timestamp": "Wednesday, 18 November 2015 - 13:52",
       "Headline": "නවසීලන්තයට යන සංචිතයේ වෙනස්කම් කිහිපයක්",
       "News Content": "නවසීලන්ත තරග සංචාරයට සහභාගි වන ශ්‍රී ලංකා ක්‍රිකට් සංචිතය ඊයේ (17) නම් කෙරුණා. එහිදී ටෙස්ට්, එක්දින සහ 20 යි 20 යන සංචිත තුනම නියෝජනය කිරීමට සුදුසුකම් ලබා සිටින්නේ ක්‍රීඩකයින් 6 දෙනෙකු පමණයි.\nනායක ඇන්ජලෝ මැතිව්ස්, දිනේෂ් චන්දිමාල්, කුසල් ජනිත් පෙරේරා, මිලින්ද සිරිවර්ධන, දුෂ්මන්ත චමීර සහ නවක ක්‍රීඩක ජෙෆ්රි වැන්ඩර්සේ ඊට අයත්. ලහිරු තිරිමාන්න සහ කෞෂාල් සිල්වා ටෙස්ට් සංචිතයෙන් ඉවත් කර ඇති අතර නවක පිතිකරුවෙකු ලෙස උදාර ජයසුන්දර ඊට එක්වනවා.\nවසර දෙකකට පමණ පසු චාමර කපුගෙදර ද ශ්‍රී ලංකා එක්දින සංචිතයට ඇතුළත් කිරීම විශේෂත්වයක්. නුවන් කුලසේකර සහ තිසර පෙරේරා 20 යි 20 සංචිතයට පමණක් ඇතුළත් වනවා.\nදෙසැම්බර් 3 වනදා ආරම්භ වන ශ්‍රී ලංකා කණ්ඩායමේ නවසීලන්ත සංචාරයට ටෙස්ට් තරඟ 2 ක්, එක්දින තරග 5 ක් සහ විස්සයි විස්ස තරග 2 ක් ඇතුළත්.",
       "URL": "https://www.hirunews.lk/sports/120443/නවසීලන්තයට-යන-සංචිතයේ-වෙනස්කම්-කිහිපයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=440"
}