{
       "Source": "hirunews",
       "Timestamp": "Sunday, 07 February 2016 - 15:50",
       "Headline": "ශ්‍රී ලංකාව කුසලානය අභියස",
       "News Content": "බංග්ලාදේශයේ - ඩකා නුවර පැවැත්වෙන වයස අවුරුදු 19 න් පහළ ලෝක කුසලාන තරගාවලියේ අවසන් පූර්ව තරඟයට සුදුසුකම් ලැබීමට ශ්‍රී ලංකා ක්‍රීඩකයන් අද සමත් වුණා.\nඒ, එංගලන්ත කණ්ඩායම කඩුලූ 7කින් පරාජයට පත් කරමින්.\nකාසියේ වාසිය දිනා පළමුව පන්දුවට පහරදුන් එංගලන්ත පිලේ සියලූ ක්‍රීඩකයන් 49 වන පන්දුවාරයේදී දැවී ගිය අතර, වනිදු හසරංග ලකුණු 34 කට කඩුලූ 3 ක් බිඳ හෙලූවා.\nලකුණු 185 ක ඉලක්කයක් හඹා ගිය ශ්‍රී ලංකා යොවුන් පිල පන්දුවාර 35යි පන්දු 4ක් අවසානයේ කඩුලූ 4ක් දැවී ලකුණු 186ක් ලබා තරඟය ජයග්‍රහණය කළා.\nශ්‍රී ලංකා යොවුන් කණ්ඩායම වෙනුවෙන් අවිශ්ක ප්‍රනාන්දු ලකුණු 95ක් රැස් කළා.\nඒ අනුව ශ්‍රී ලංකා කණ්ඩායම ඉන්දීය කණ්ඩායම සමඟ අවසන් පූර්ව තරඟයකට එක්වනවා.",
       "URL": "https://www.hirunews.lk/sports/125669/ශ්‍රී-ලංකාව-කුසලානය-අභියස",
       "Category": "Sports",
       "Parent URL": "https://www.hirunews.lk/sports/all-news.php?pageID=428"
}