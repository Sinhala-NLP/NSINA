{
       "Source": "hirunews",
       "Timestamp": "Saturday, 13 June 2015 - 8:08",
       "Headline": "නවසීලන්තයට ජය",
       "News Content": "එංගලන්තය සමඟ ලන්ඩන්  ඕවල් ක්‍රිඩාංගණයේදී ඊයේ (12) පැවැති දෙවන එක්දින තරඟයෙන් ජය ලැබීමට සංචාරක නවසීලන්ත පිළ සමත් වුණා. කාසියේ වාසිය දිනා පළමුවෙන් පන්දුවට පහර දුන් නවසීලන්ත පිළ සිය පන්දු වාර 50 තුළ දී කඩුලූ 5ක් දැවී ලකුණු 398ක් රැස් කළා. රොස් ටේලර් නොදැවී ලකුණු 119ක් රැස් කළ අතර, කේන් විලියම්සන් ලකුණු 93ක් ලබා ගත්තා. වර්ෂාවෙන් බාධා පැමිණීම නිසා එංගලන්තයට ජයග්‍රහණය උදෙසා පන්දු වාර 46කදී ලකුණු 379ක් රැස් කළ යුතු වුණා. එහෙත් ඔවුන්ට පන්දු වාර 46කදී කඩුලූ 9ක් දැවී ලබා ගත හැකි වූයේ ලකුණු 365ක් පමණයි. මේ නිසා නවසීලන්ත පිළට ඩක්වර්ත් ලූවිස් ක්‍රමයට අනුව ලකුණු 13ක ජයක් හිමි වනවා. එමෙන්ම තරඟ 5කින් යුත් තරගාවලිය ඒ සමඟම ජයග්‍රහණ එකට එකක් ලෙස සම වනවා.",
       "URL": "https://www.hirunews.lk/sports/111290/නවසීලන්තයට-ජය",
       "Category": "Sports",
       "Parent URL": "https://www.hirunews.lk/sports/all-news.php?pageID=465"
}