{
       "Source": "hirunews",
       "Timestamp": "Tuesday, 25 August 2020 - 13:07",
       "Headline": "ජේම්ස් ඇන්ඩර්සන් ටෙස්ට් කඩුලු 600ක් අභියස",
       "News Content": "දැනට ක්‍රියාත්මක එංගලන්ත - පාකිස්තාන තුන් වන ටෙස්ට් තරඟයේදී එංගලන්ත පිළේ වේග පන්දු යවන ක්‍රීඩක ජේම්ස් ඇන්ඩර්සන් සිය ක්‍රීඩා දිවියේ වැදගත් සංධිස්ථානයකට පැමිණ සිටිනවා.\nමේ වන විට ටෙස්ට් කඩුලු 599ක් දවා ඇති ඔහු අද දිනයේ තවත් එක් කඩුල්ලක් දවාලූවහොත් ටෙස්ට් කඩුලු 600ක් ලබා ගත් පළමු වේග පන්දු යවන්නා බවට පත් වනු ඇති.\nටෙස්ට් ක්‍රිකට් වාර්තාවලට අනුව වැඩිම ටෙස්ට් කඩුලු සංඛ්‍යාවක් එනම් කඩුලු 800ක් ලබා සිටින්නේ ප්‍රවීන ශ්‍රී ලංකා ක්‍රීඩක මුත්තයියා මුරලිදරන් විසින්.\nෂේන් වෝන් සහ අනිල් කුම්බ්ලේ දෙවන හා තුන් වන ස්ථානවල පසුවන අතර දැනට ජේම්ස් ඇන්ඩර්සන් පසුවන්නේ එහි 04 වන ස්ථානයේයි.",
       "URL": "https://www.hirunews.lk/sports/248609/ජේම්ස්-ඇන්ඩර්සන්-ටෙස්ට්-කඩුලු-600ක්-අභියස",
       "Category": "Sports",
       "Parent URL": "https://www.hirunews.lk/sports/all-news.php?pageID=88"
}