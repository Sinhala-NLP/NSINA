{
       "Source": "hirunews",
       "Timestamp": "Thursday, 12 February 2015 - 13:01",
       "Headline": "ලෝක කුසලාන සමාරම්භක උත්සවය අද",
       "News Content": "11 වන ලෝක කුසලාන ක්‍රිකට් තරඟාවලියේ සමාරම්භක උත්සව  ඕස්ට්‍රේලියාවේ මෙල්බර්න් නුවර සහ නවසීලන්තයේ ක්‍රයිස්චර්ච් හිදී අද (12) රාත්‍රියේ පැවැත්වෙනවා.  ඕස්ට්‍රේලියාවේ සහ නවසීලන්තයේ මෙවර ලෝක කුසලාන ක්‍රිකට් තරඟාවලියක් පැවැත්වෙන්නේ 23 වසරකට පසුවයි. ශ්‍රී ලංකාව ඇතුලූ රටවල් 14 ක්  මෙවර ක්‍රිකට් ලෝක කුසලානය වෙනුවෙන් තරඟ වදිනවා. සුප්‍රකට මෙල්බර්න් ක්‍රිකට් ක්‍රීඩාංගනයේ පැවැත්වෙන සමාරම්භක උළෙල සඳහා බටහිර පොප් ගායක ගායිකාවන් පිරිසක්ද සහභාගි වීමට නියමිතයි. නවසීලන්ත සමාරම්භක උළෙල එරට සාම්ප්‍රදායික සංස්කෘතිකාංගවලට මුල්තැන දෙමින් පැවැත්වෙන්නේ නවසීලන්ත ක්‍රිකට් ප්‍රවීනයන්ගේද සහභාගිත්වයෙන්. මෙවර ලෝක කුසලන ක්‍රිකට් තරඟාවලියේ සමාරම්භක තරඟය ශ්‍රී ලංකාව සහ නවසීලන්තය අතර පෙබරවාරි 14 වැනිදා ක්‍රයිස්චර්ච් හිදි පැවැත්වෙනවා.",
       "URL": "https://www.hirunews.lk/sports/103240/ලෝක-කුසලාන-සමාරම්භක-උත්සවය-අද",
       "Category": "Sports",
       "Parent URL": "https://www.hirunews.lk/sports/all-news.php?pageID=489"
}