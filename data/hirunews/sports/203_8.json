{
       "Source": "hirunews",
       "Timestamp": "Tuesday, 02 October 2018 - 12:09",
       "Headline": "ක්‍රිකට් ආයතනයේ ලොක්කන්ට යුරෝපයෙන් සැප වාහන",
       "News Content": "ශ්‍රී ලංකා ක්‍රිකට් ආයතනයේ මුල් පුටුවල සිටින නිලධාරීන්ගේ ප්‍රයෝජනය සඳහා රුපියල් ලක්ෂ 1080ක් (රුපියල්  කෝටි 10කට වඩා වැඩි) වටිනාකමකින් යුත් යුරෝපයේ නිෂ්පාදිත සුඛෝපභෝගී ජීප් රථ 08ක් ගෙන්වීමට පියවර ගෙන ඇති බව වාර්තා වනවා.\nමෙම එක් රථයක මිල වනුයේ රුපියල් ලක්ෂ 135ක්‌ බව සඳහන්.\nමේ වනවිට එහි මූලික අදියර වශයෙන් රුපියල් ලක්ෂ 135 බැගින් වන සුපිරි ජීප් රථ 04ක් ගෙන්වා ඇති බවයි වාර්තා වන්නේ.\nක්‍රිකට් ආයතනයේ හිටපු පරිපාලනය යටතේ ලබාදුන් තීන්දුවකට අනුවයි මෙම සුපිරි ජීප් රථ මෙරටට ගෙන්වා ඇත්තේ.\nශ්‍රී ලංකා ක්‍රිකට් ආයතනයේ මූල්‍ය අක්‍රමිකතා රාශියක් සිදුව ඇති බවට හෙළිව ඇති එවැනි වකවානුවක ක්‍රිකට් ආයතනයේ ලොක්කන්ට සැප වාහන ගෙන්වීම සම්බන්ධයෙන් සේවකයන්ගේ බලවත් විරෝධය එල්ල වී තිබෙනවා.",
       "URL": "https://www.hirunews.lk/sports/201212/ක්‍රිකට්-ආයතනයේ-ලොක්කන්ට-යුරෝපයෙන්-සැප-වාහන",
       "Category": "Sports",
       "Parent URL": "https://www.hirunews.lk/sports/all-news.php?pageID=203"
}