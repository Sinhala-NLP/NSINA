{
       "Source": "hirunews",
       "Timestamp": "Sunday, 19 June 2016 - 9:26",
       "Headline": "රුසියාවට පැනවුණු ඔලිම්පික් තහනමට ජාත්‍යන්තර ඔලිම්පික් කමිටුවේ සහය",
       "News Content": "රාජ්‍ය අනුග්‍රහය ඇතිව මළල ක්‍රීඩක ක්‍රීඩිකාවන්ට තහනම් උත්තේජක ලබාදීමේ චෝදනා මත අන්තර්ජාතික මළල ක්‍රීඩා සම්මේලනය මගින් රුසියාවට පැනවුණු ඔලිම්පික් ඇතුලූ තරඟාවලි තහනමට ජාත්‍යන්තර ඔලිම්පික් කමිටුවේ සහය හිමිවී තිබෙනවා.\nරුසියාවට එරෙහිව පසුගිය වසරේ පනවා තිබූ තහනම ඉවත් නොකරන බව මළල  ක්‍රීඩා සම්මේලනය ඊයේ ප්‍රකාශ කළා.\nඔලිම්පික් කමිටුවේ ප්‍රකාශකයෙකු සඳහන් කළේ රුසියාවට එරෙහිව ගනු ලැබූ දැඩි පියවර කමිටුව අනුමත කරන බවයි.\nකෙසේ නමුත් ඒ සම්බන්ධයෙන් අවසන් තීරණයක් ගැනීම සඳහා ජාත්‍යන්තර ඔලිම්පික් කමිටුව ලබන අඟහරුවාදා රැස්වනු ඇති.\nඑහෙත් එහිදී ද රුසියාවට පැවරුණු ඔලිම්පික් තහනම ඉවත් නොවනු ඇති බවයි ක්‍රිඩා විචාරකයන් පෙන්වා දෙන්නේ.",
       "URL": "https://www.hirunews.lk/135917/රුසියාවට-පැනවුණු-ඔලිම්පික්-තහනමට-ජාත්‍යන්තර-කමිටුවේ-සහය",
       "Category": "Sports",
       "Parent URL": "https://www.hirunews.lk/sports/all-news.php?pageID=404"
}