{
       "Source": "hirunews",
       "Timestamp": "Friday, 22 September 2023 - 19:55",
       "Headline": "මෙවර අයි.සී.සී. ලෝක ශූරයන්ට අමෙරිකානු ඩොලර් මිලියන 4ක්",
       "News Content": "2023 ලෝක කුසලාන එක්දින ක්‍රිකට් තරගාවලියේ කණ්ඩායම් සඳහා පිරිනැමීමට නියමිත තෑගී මුදල් අද ජගත් ක්‍රිකට් කවුන්සිලය එළිදැක්වූවා.\nඒ අනුව එක්දින ලෝක ශූරයින් ලෙස අභිෂේක ලබන කණ්ඩායමට අමෙරිකානු ඩොලර් මිලියන 4ක් හිමිවන අතර අනු ශූරයින්ට හිමිවන මුදලේ වටිනාකම අමෙරිකානු ඩොලර් මිලියන 2ක්.\nඅවසන් පූර්ව වටයෙන් ඉවත්වන කණ්ඩායමක් වෙනුවෙන් ඩොලර් ලක්ෂ 8 බැගින් පිරිනැමීමට සැලසුම් කර තිබෙන අතර මූලික වටයෙන් ඉවත්වන කණ්ඩායම් 6 වෙනුවෙන් ඩොලර් ලක්ෂය බැඟින් පිරිනැමීමට නියමිතයි.\nමීට අමතරව සෑම තරග ජයග්‍රහණයක් වෙනුවෙන් ඩොලර් 40,000 ලබා දීමටත් සැලසුම් කර තිබෙනවා.\nඒ අනුව ICC විසින් මෙවර ලෝක කුසලානයේ ලබාදීමට නියමිත සමස්ත තෑගී මුදලේ වටිනාකම අමෙරිකානු ඩොලර් මිලියන 10ක්.\nඑය ශ්‍රී ලංකා මුදලින් රුපියල් බිලියන 3.2කට ආසන්න වනවා.",
       "URL": "https://www.hirunews.lk/sports/349122/මෙවර-අයි-සී-සී-ලෝක-ශූරයන්ට-අමෙරිකානු-ඩොලර්-මිලියන-4ක්",
       "Category": "Sports",
       "Parent URL": "https://www.hirunews.lk/sports/all-news.php?pageID=2"
}