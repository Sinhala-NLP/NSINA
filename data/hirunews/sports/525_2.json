{
       "Source": "hirunews",
       "Timestamp": "Tuesday, 16 July 2013 - 13:14",
       "Headline": "ICC ටෙස්ට් දර්ශක අලූත් වෙයි.",
       "News Content": "අළුබඳුන කුසලාන පළමු ටෙස්ට් තරගයෙන් ජයග්‍රහණය කළ එංගලන්ත ක්‍රීඩකයන්ගේ වර්ගීකරණය අන්තර් ජාතික ක්‍රිකට් සම්මේලනය විසින් ඉහළ නංවා තිබෙනවා. ඒ අනුව ඉයන් බෙල් ටෙස්ට් පිතිකරු දර්ශකයේ ස්ථාන 5ක් ඉදිරියට පැමිණ 17 වන ස්ථානයට නම් කර තිබෙනවා. පළමු ටෙස්ට් තරගයේ දී  ඕස්ට්‍රේලියානු කඩුලූ 10ක් බිද හෙළූ ජේම්ස් ඇන්ඩර්සන් පන්දු යවන්නන් අතර හිමි කර ගෙන සිටින්නේ 6 වන ස්ථානයයි. ටෙස්ට් පන්දු යවන්නන් අතර මුල් තැන දකුණු අප්‍රිකාවේ ඬේල් ස්ටේන්ට හිමි වී ඇති අතර, එහි තුන්වන ස්ථානය හිමිව ඇත්තේ ශ්‍රී ලංකා පිළේ දග පන්දු යවන ක්‍රීඩක රංගන හේරත්ටයි. ඊයේ (15) නිකුත් කෙරුණු අයි.සී.සී. නවතම ටෙස්ට් දර්ශකය අනුව පිතිකරු ලැයිස්තුවේ 4 වන ස්ථානය කුමාර් සංගක්කාරටත්, 19 වන ස්ථානය මහේල ජයවර්ධනටත් හිමිව තිබෙනවා.",
       "URL": "https://www.hirunews.lk/sports/63130/icc-ටෙස්ට්-දර්ශක-අලූත්-වෙයි",
       "Category": "Sports",
       "Parent URL": "https://www.hirunews.lk/sports/all-news.php?pageID=525"
}