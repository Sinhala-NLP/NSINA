{
       "Source": "hirunews",
       "Timestamp": "Wednesday, 02 December 2015 - 12:55",
       "Headline": "ඉන්දියාවට දඩ",
       "News Content": "දකුණු අප්‍රිකාව සමඟ තුන්වන ටෙස්ට් තරඟය පැවති නාග්පූර් ක්‍රීඩාපිටිය නිසි ප්‍රමිතියෙන් තොරවීම නිසා ඉන්දියාවට පවුම් 9950 ක දඩයක් නියම කිරීමට ජාත්‍යන්තර ක්‍රිකට් කවුන්සිලය තීරණය කර තිබෙනවා. නිදහසට කරුණු ඇත්නම් දින 14 ක් තුළ දැනුම්දෙන ලෙසයි ඔවුන් ඉන්දියාවට දැනුම්දී ඇත්තේ. ක්‍රීඩා පිටිය සහ තණතීරු නිසි ප්‍රමිතියෙන් තොර වීම හේතුවෙන් තරඟ ජයග්‍රහණය වැළකී ගිය බවට දකුණු අප්‍රිකානු කණ්ඩායම ද ප්‍රකාශ කර තිබුණා. නාග්පූර් ක්‍රීඩා පිටියේ දින 3 ක් තුළදී කඩුලූ 40 ක් දැවී ගොස් තිබූ අතර, පිතිකරුවන්ට වැඩි ලකුණු සංඛ්‍යාවක් රැස් කිරීමට ද අවස්ථාව සැලසුනේ නැහැ. ඒ අනුවයි, ජාත්‍යන්තර ක්‍රිකට් කවුන්සිලය ක්‍රීඩාපිටිය පිළිබඳව පරීක්ෂා කිරීම් සිදුකළේ.",
       "URL": "https://www.hirunews.lk/sports/121219/ඉන්දියාවට-දඩ",
       "Category": "Sports",
       "Parent URL": "https://www.hirunews.lk/sports/all-news.php?pageID=438"
}