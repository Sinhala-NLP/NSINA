{
       "Source": "hirunews",
       "Timestamp": "Monday, 23 December 2013 - 7:55",
       "Headline": "පාකිස්ථානයට ලකුණු 113 ක ජයක්.",
       "News Content": "ශ්‍රී ලංකාව සහ පාකිස්තානය අතර පැවති තුන්වන එක්දින තරගයෙන් පාකිස්ථානය ලකුණු 113 ක ජයග්‍රහණයක් වාර්තා කළා. සාජා හි ඊයේ පැවති තරඟයෙන් කාසියේ වාසිය දිනාගත් ශ්‍රී ලංකා කණ්ඩායම ප්‍රථමයෙන් පන්දුවට පහරදීමට පාකිස්ථාන කණ්ඩායමට ආරාධනා කළා. ඒ අනුව පාකිස්තාන කණ්ඩායම නියමිත පන්දු වාර 50 අවසානයේ කඩුලූ 5 ක් දැවී ලකුණු 326 ක් රැස්කරගත්තා. පිළිතුරු ඉනිම ක්‍රීඩා කළ ශ්‍රී ලංකා කණ්ඩායම පන්දු වාර 44 යි පන්දු 4 කදී සියල්ලන් දැවී රැස් කරගත්තේ ලකුණු 213 ක් පමණයි. කණ්ඩායම වෙනුවෙන් ටී එම් දිල්ෂාන් ලකුණු 59 ක් රැස් කරගත්තා. තරඟ 5 කින් සමන්විත දෙරට අතර එක්දින තරඟාවලියේ දෙකට එකක් ලෙස මේ වනවිට පෙරමුණේ පසුවන්නේ පකිස්ථානයයි.",
       "URL": "https://www.hirunews.lk/sports/73963/පාකිස්ථානයට-ලකුණු-113-ක-ජයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=497"
}