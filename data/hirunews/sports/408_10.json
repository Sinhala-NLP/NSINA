{
       "Source": "hirunews",
       "Timestamp": "Thursday, 26 May 2016 - 7:54",
       "Headline": "සන්රයිසස් හයිද්‍රාබාද් අවසන් පූර්ව වටයට",
       "News Content": "ඉන්දීය ප්‍රිමියර් ලීග් තරඟාවලියේ  ඊයේ පැවති  තරඟයකින් කොල්කටා නයිට් රයිඩර්ස් කණ්ඩායම පරාජයට පත් කරමින් සන්රයිසස් හයිද්‍රාබාද් කණ්ඩායම ලකුණු 22 ක ජයක් වාර්තා කළා.\nතරඟයේ පළමුව පන්දුවට පහරදුන් සන්රයිසස් හයිද්‍රාබාද් කණ්ඩායම නියමිත පන්දු වාර විස්ස අවසානයේ කඩුලූ 8 ක් දැවී ලකුණු 162 ක් රැස් කළා.\nඅනතුරුව ලකුණු 163 ක ඉලක්කයක් කරා හඹා ගිය කොල්කටා නයිට්රයිඩර්ස් කණ්ඩායමට නියමිත පන්දු වාර විස්ස අවසානයේ කඩුලූ 8 ක් දැවී ලබාගැනීමට හැකිවූයේ ලකුණු 140 ක් පමණයි.\nමෙම තරඟ ජයග්‍රහණයත් සමඟ සන්රයිසස් හයිද්‍රාබාද් කණ්ඩායම ඉන්දීය ප්‍රිමියර් ලීග් තරඟාවලියේ අවසන් පූර්ව වටයට සුදුසුකම් ලැබුවා.",
       "URL": "https://www.hirunews.lk/sports/134045/සන්රයිසස්-හයිද්‍රාබාද්-අවසන්-පූර්ව-වටයට",
       "Category": "Sports",
       "Parent URL": "https://www.hirunews.lk/sports/all-news.php?pageID=408"
}