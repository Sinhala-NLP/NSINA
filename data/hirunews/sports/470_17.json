{
       "Source": "hirunews",
       "Timestamp": "Saturday, 09 May 2015 - 20:53",
       "Headline": "ශ්‍රී ලංකාව පළමු කාණ්ඩයේ ශූරතාව දිනයි",
       "News Content": "පිලිපීනයේ - මැනිලා නුවර පැවති ආසියානු රග්බි ශූරතාවලියේ පළමු කාණ්ඩයේ ශූරතාව හිමිකර ගැනීමට ශ්‍රී  ලංකා රග්බි කණ්ඩායම අද (09) සමත් වුණා. ඒ, පිලිපීන කණ්ඩායම  ලකුණු 27-14 ක් ලෙස පරාජයට පත් කරමින්. තරගාවලියේ පළමු අවසන් පූර්ව තරගයේදී කසකස්ථාන කණ්ඩායම ලකුණු 35-14 ක් ලෙස පරාජයට පත් කළ ශ්‍රී ලංකා කණ්ඩායම අවසන් මහා තරගයට සුදුසුකම් ලබා ගත්තා. ලකුණු 20-17 ක් ලෙස තියුණු තරඟයකින් පසු දෙවන අවසන් පූර්ව තරගය පිලිපීනය ජය ගත්තේ සිංගප්පූරු කණ්ඩායම පරාජයට පත් කරමින්.",
       "URL": "https://www.hirunews.lk/sports/109163/ශ්‍රී-ලංකාව-පළමු-කාණ්ඩයේ-ශූරතාව-දිනයි",
       "Category": "Sports",
       "Parent URL": "https://www.hirunews.lk/sports/all-news.php?pageID=470"
}