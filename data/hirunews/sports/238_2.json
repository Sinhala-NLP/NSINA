{
       "Source": "hirunews",
       "Timestamp": "Monday, 16 April 2018 - 9:09",
       "Headline": "පන්ජාබයට චෙන්නායි පිල ඉදිරියේ තියුණු ජයක්",
       "News Content": "චන්දිගාර්හිදී\nඊයේ (15) පැවති ඉන්දීය ප්‍රිමියර් ලීග් තරගාවලියේ 12 වන තරඟයකදී මහේන්ද්‍ර සිං දෝණි නැවතත් පිත්තෙන් දස්කම් දැක්වීමට සමත්වුණා.\nඔහු පන්දු 44 කට මුහුණදී හයේ පහර 05 ක් සහ හතරේ පහර 06 ක් සමග නොදැවී ලකුණු 79 ක් රැස් කළද චෙන්නායි සුපර් කිංග්ස් පිලට, පන්ජාබ් කණ්ඩායම පැරදවීමට හැකිවූයේ නැහැ.\nකිංග්ස් ඉලෙවන් පන්ජාබ් කණ්ඩායම සිය පන්දු වාර විස්ස තුළදී කඩුලු 07 ක් දැවී ලකුණු 197 ක් රැස් කළා.\nමේ අතර මෙවර තරඟාවලියේ පළමු තරඟයට ක්‍රීඩා කළ ක්‍රිස්ගේල් එහිදී පන්දු 33කට මුහුණදී ලකුණු 63 ක් රැස් කළේ චන්දිගාර් ක්‍රීඩාංගනයට රැස්ව සිටි ප්‍රේක්ෂකයින්ට අමතක නොවන තරඟයක මතකයන් එක්කරමින්.\nමේ අතර මෙවර තරඟාවලිය සඳහා පැවති ක්‍රීඩක වෙන්දේසියේ අවසන් මොහොතේදී  කිංග්ස් ඉලෙවන් පන්ජාබ් කණ්ඩයම විසින්  ක්‍රිස්ගේල්ව මිලදී ගනු ලැබුවා.\nමෙම වමත් පිතිකරුවාගේ ඉනිමට හයේ පහර 04ක් සහ හතරේ පහර 07ක් ඇතුළත්.\nපිළිතුරු වශයෙන් චෙන්නායි පිල සිය පන්දු වාර විස්ස තුළදී කඩුලු 05 ක් දැවී රැස් කළේ ලකුණු 193 ක් පමණයි.\nඒ  අනුව පන්ජාබ් පිලට තරගයෙන් ලකුණු 04 ක තියුණු ජයක් හිමිවුණා.\nතරඟයේ වීරයා සම්මානය ක්‍රිස්ගේල් විසින් හිමිකරගත්තා.\nක්‍රිස්ගේල්ගේ ප්‍රවේගකාරී ඉනිම පහතින්.\nrnrnrn\\r\\n",
       "URL": "https://www.hirunews.lk/sports/188482/පන්ජාබයට-චෙන්නායි-පිල-ඉදිරියේ-තියුණු-ජයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=238"
}