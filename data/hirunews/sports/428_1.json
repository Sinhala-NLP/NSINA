{
       "Source": "hirunews",
       "Timestamp": "Thursday, 11 February 2016 - 17:05",
       "Headline": "ඉන්දියාව රන් 100ක් ඉදිරියෙන්",
       "News Content": "දකුණු ආසියාතික ක්‍රීඩා උළෙලේ අද 07වන දිනයයි.  ඉන්දියාව මේ වනවිටත් ශුරතාව  ලබාගෙන  අවසන්. ශ්‍රී  ලංකාවට වඩා ඔවුන් රන් පදක්කම් 100ක් හිමි කරගෙන සිටිනවා.\nඉන්දියාවේ ඇසෑම් ප්‍රාන්තයේ පැවැත්වෙන 12 වැනි දකුණු ආසියානු ක්‍රීඩා උළෙලේ  ශ්‍රී ලංකාව මේ වන විට රන් පදක්කම් 24 දිනා දෙවැනි ස්ථානයේ පසුවෙනවා.\nරන් පදක්කම් 24 ක්,\nරිදී පදක්කම් 46 ක් සහ\nලෝකඩ පදක්කම් 68ක් සමගින්  ශ්‍රී ලංකාව දිනා සිටින සමස්ථ පදක්කම් සංඛ්‍යාව 138ක්.\nඊයේ දිනයේදී තවත් රන් පදක්කම් 7ක් දිනා ගැනීමට ශ්‍රී ලංකා ක්‍රීඩක ක්‍රීඩිකාවෝ සමත් වූවා.  ඉන් පදක්කම් 4ක් මලල ක්‍රීඩාවෙන්. පදක්කම් 3ක් පිහිනුම් ක්‍රීඩාවෙන්.\nතවත් රන් පදක්කම් 2ක් තම පදක්කම් ගොන්නට එක්කර ගැනීමට මැතිව් අබේසිංහ සමත් වූවා. ඒ පිරිමි මීටර් 200 මිශ්‍ර ආර සහ මීටර් 100 නිදහස් ආර තරඟවලට එක්වෙමින්. ඔහු දිනා ගත්   රන් පදක්කම්වල එකතුව 7ක්.\nකාන්තා මීටර් 100 නිදහස් ආර ඉසව්ව ජයගනිමින් සිය 5 වැනි රන් පදක්කම හිමිකර ගැනීමට කිමිකෝ රහීම් ද ඊයේ සමත් වූවා.",
       "URL": "https://www.hirunews.lk/sports/126002/ඉන්දියාව-රන්-100ක්-ඉදිරියෙන්",
       "Category": "Sports",
       "Parent URL": "https://www.hirunews.lk/sports/all-news.php?pageID=428"
}