{
       "Source": "hirunews",
       "Timestamp": "Tuesday, 02 May 2017 - 14:07",
       "Headline": "පාකිස්තානය 172/3 යි",
       "News Content": "බාබේඩෝස් හි පැවැත්වෙන දෙවන ටෙස්ට් තරඟයේ දෙවන දිනය වූ ඊයේ තරඟය නතර කරන විට සංචාරක පාකිස්තාන පිළ කොදෙව්වන්ට එරෙහිව කඩුලු 3ක් දැවී ලකුණු 172ක් ලබා සිටියා.\nඅහමඩ් ෂෙශාඞ් එහිදී ලකුණු 70ක් ද, අසාර් අලි නොදැවී ලකුණු 81ක් ද රැස් කර ගැනීමට සමත් වුණා.\nකොදෙව් පිළ මුල් ඉනිම සඳහා ලකුණු 312ක් රැස් කළා.\nමේ අනුව පාකිස්තානය සිය මුල් ඉනිමේදී තවමත් සිටින්නේ කොදෙව්වන්ට වඩා ලකුණු 140ක් පිටුපසින්.\nමෙම ටෙස්ට් තරගාවලිය ප්‍රබල පාකිස්තාන ක්‍රීඩකයන් දෙදෙනෙකු වන යූනිස් ඛාන් සහ මිස්බා උල් හක්ගේ සමු ගැනීමේ තරඟාවලියයි.\nකෙසේ නමුත්, යූනිස් ඛාන් ඊයේ ලකුණු නොලබා දැවී ගිය අතර මිස්බා උල්හක් නොදැවී ලකුණු 7ක් ලබා කඩුල්ලේ රැදී සිටිනවා.",
       "URL": "https://www.hirunews.lk/sports/160437/පාකිස්තානය-172-3-යි",
       "Category": "Sports",
       "Parent URL": "https://www.hirunews.lk/sports/all-news.php?pageID=334"
}