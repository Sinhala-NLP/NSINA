{
       "Source": "hirunews",
       "Timestamp": "Tuesday, 05 September 2023 - 18:35",
       "Headline": "ශ්‍රී ලංකා කණ්ඩායමෙන් ඇෆ්ගනිස්ථානුවන්ට ලකුණු 292ක ඉලක්කයක්",
       "News Content": "ආසියානු කුසලාන 2023 ක්‍රිකට් තරගාවලියේ ශ්‍රී ලංකා කණ්ඩායම සහ ඇෆ්ගනිස්ථානු කණ්ඩායම අතර තරගය අද (05) පාකිස්ථානයේ ලාහෝර් ක්‍රීඩාංගනයේ දී පැවැත්වෙනවා.\nඑහිදී කාසියේ වාසිය දිනාගත් ශ්‍රී ලංකා කණ්ඩායම පළමුව පන්දුවට පහර දීමට තීරණය කළා.\nඒ අනුව ශ්‍රී ලංකා කණ්ඩායම පන්දුවාර සියල්ල අවසානයේ කඩුලු 08ක් දැවී ලකුණු 291ක් ලබා ගැනීමට සමත් වුණා.\nප්‍රථමයෙන් පන්දුවට පහරදීමට පිටියට පිවිසි පැතුම් නිස්සංක ලකුණු 41ක් සහ දිමුත් කරුණාරත්න ලකුණු 32ක් ලබා ගත්තා.\nකුසල් මෙන්ඩිස් ලකුණු 92ක් හා චරිත් අසලංක ලකුණු 36යි.\nමහීෂ් තීක්ෂණ ලකුණු 28ක් සහ දුනිත් වෙල්ලාලගේ නොදැවී ලකුණු33යි.\nඒ අනුව පිළිතුරු ඉනිම ක්‍රීඩා කිරීම සඳහා ඇෆ්ගනිස්තානයට ලකුණු 292ක ඉලක්කයක් හිමිවුණා.\nආසියානු කුසලානයේ 06 වැනි තරගය ලෙස ක්‍රියාත්මක වන මෙම තරගය ශ්‍රී ලංකාව ජය ගනු ලැබුවහොත් සුපිරි 04 දෙනාගේ වටය සඳහා ඍජුව සුදුසුකම් ලැබීමට නියමිතයි.",
       "URL": "https://www.hirunews.lk/sports/347251/ශ්‍රී-ලංකා-කණ්ඩායමෙන්-ඇෆ්ගනිස්ථානුවන්ට-ලකුණු-292ක-ඉලක්කයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=5"
}