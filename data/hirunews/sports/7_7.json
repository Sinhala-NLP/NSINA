{
       "Source": "hirunews",
       "Timestamp": "Wednesday, 23 August 2023 - 22:37",
       "Headline": "2023 ලෝක ශුරතා මලල ක්‍රීඩා මුලික තරග ඇරඹෙයි",
       "News Content": "2023 ලෝක ශූරතා මලල ක්‍රීඩා තරගාවලියේ කාන්තා සහ පිරිමි මීටර් 200යේ මුලික වටයේ තරග අද (23) පැවැත්වුණා.\nඑහිදී පිරිමි මීටර් 200යේ මුලික වටයේ තරගවලින් අමෙරිකාවේ නෝ ලයල්ස්,එරියොන් නයිටන්,මහා බ්‍රිත්‍යයේ ෂර්නෙල් හියුස් සහ කැනඩාවේ ඇන්ඩ්‍රී ඩී ග්‍රාස් අවසන් පුර්ව වටයට සුදුසුකම් ලබා ගත්තා.\nමේ අතර කාන්තා මීටර් 200 ඉසව්වෙන් ද අමෙරිකාවේ ෂා කෙරි රිචඩ්සන්,මහා බ්‍රිත්‍යයේ ඩිනා අෂර්-ස්මිත්,ජැමෙකාවේ ෂෙරිකා ජැක්සන් පහසුවෙන්ම අවසන් පුර්ව වටයේ සිය ස්ථානය වෙන් කර ගත්තා.\nකාන්තා හෙල්ල විසිකිරීමේ ඉසව්වේ මුලික වටයේ තරගය සඳහා ශ්‍රී ලංකාවේ දිල්හානි ලේකම්ගේ සහභාගී වූ අතර ඇයට එහිදී හිමිවුනේ 14 වැනි ස්ථානයයි. ඇය එහිදී දැක්වූ දක්ෂතාව මීටර් 55යි දශම 89ක්.\nඑම දස්කම දිල්හානි ලේකම්ගේට අවසන් තරගය සඳහා සුදුසුකම් ලබා ගන්නට නොහැකිවුණා.\nකාන්තා මීටර් 100 කඩුලු ඉසව්ව ජය ගන්නට අමෙරිකාවේ කෙනි හැරිසන් සමත් වු අතර ඒ ලොව වේගවත්ම සිව්වැනි කාලය ලෙසින් තත්පර 12යි දශම 24කින් තරගය අවසන් කරමින්.",
       "URL": "https://www.hirunews.lk/sports/345863/2023-ලෝක-ශුරතා-මලල-ක්‍රීඩා-මුලික-තරග-ඇරඹෙයි",
       "Category": "Sports",
       "Parent URL": "https://www.hirunews.lk/sports/all-news.php?pageID=7"
}