{
       "Source": "hirunews",
       "Timestamp": "Wednesday, 05 June 2019 - 22:56",
       "Headline": "ශර්මා ඉන්දියාවට ලෝක කුසලාන තරඟාවලියේ පළමු ජය ගෙන එයි",
       "News Content": "ලෝක කුසලානය එක්දින තරඟාවලියේ ඉන්දියාව සහ දකුණු අප්‍රිකාව අතර පැවැති තරඟයෙන් ඉන්දියාව කඩුලු 6ක පහසු ජයක් ලබා ගැනීමට සමත් වුණා.\nඑංගලන්තයේ සවුත්හැම්ටන් හිදී පැවැති තරඟයේ කාසියේ වාසිය දිනාගත් දකුණු අප්‍රිකාව තීරණය කළේ පළමුව පන්දුවට පහර දීමටයි.\nඒ අනුව ඔවුන් පන්දුවාර 50 අවසානයේ කඩුලු 9කට ලකුණු 227ක් ලබා ගැනීමට සමත් වුණා.\nදකුණු අප්‍රිකාව වෙනුවෙන් ක්‍රිස් මොරිස් ලකුණු 42ක් සහ ෆැෆ් ඩුප්ලේසි ලකුණු 38ක් ලබා ගනිමින් පිත්තෙන් දස්කම් දැක්වීමට සමත් වුණා.\nඉන්දීය කණ්ඩායම පන්දුවාර 47යි පන්දු 3කදී ජයග්‍රාහි ඉලක්කය හඹා යාමට හැකි වූ අතර ඉන්දියාව වෙනුවෙන් රෝහිත් ශර්මා නොදැවී ලකුණු 122ක් ලබා ගත්තා.",
       "URL": "https://www.hirunews.lk/sports/217792/ශර්මා-ඉන්දියාවට-ලෝක-කුසලාන-තරඟාවලියේ-පළමු-ජය-ගෙන-එයි",
       "Category": "Sports",
       "Parent URL": "https://www.hirunews.lk/sports/all-news.php?pageID=158"
}