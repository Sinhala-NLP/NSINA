{
       "Source": "hirunews",
       "Timestamp": "Sunday, 17 February 2013 - 19:02",
       "Headline": "කාන්තා ශූරියන් දිවයිනට.",
       "News Content": "ලෝක කුසලාන කාන්තා එක්දින ක්‍රිකට් තරගාවලියට සහභාගි වුණු ශ්‍රී ලංකා ක්‍රීඩිකාවන් අද යළි දිවයිනට පැමිණියා. අද (17) උදෑසන පැමිණි මොවුන් ක්‍රීඩා අමාත්‍යාංශ නිලධාරීන් විසින් හරසරින් පිළිගනු ලැබුවා. මූලික වටයේ තරගවලදී ශ්‍රී ලංකා කාන්තා කණ්ඩායම, එංගලන්ත කණ්ඩායම සහ ඉන්දීය කණ්ඩායම පරාජය පත් කළේ කැපී පෙනෙන දස්කම් දක්වමින්. ලෝක කුසලාන කාන්තා එක්දින ක්‍රිකට් තරගාවලියේ ශ්‍රී ලංකා කණ්ඩායම 5 වන ස්ථානය හිමි කර ගත්තා. කෙසේ වෙතත්, ශ්‍රී ලංකා කාන්තා ක්‍රිකට් කණ්ඩායම ලෝක කුසලාන කාන්තා ක්‍රිකට් තරගාවලියක දැක්වූ ඉහළම දක්ෂතාවය මෙය වනවා.",
       "URL": "https://www.hirunews.lk/sports/53594/කාන්තා-ශූරියන්-දිවයිනට",
       "Category": "Sports",
       "Parent URL": "https://www.hirunews.lk/sports/all-news.php?pageID=552"
}