{
       "Source": "hirunews",
       "Timestamp": "Wednesday, 24 August 2016 - 15:18",
       "Headline": "කුසල් මෙන්ඩිස් වැඩ පෙන්වයි",
       "News Content": "ඔස්ට්‍රේලියාව සහ ශ්‍රී ලංකාව අතර දෙවන එක්දින ක්‍රිකට් තරගය කොළඹ ආර් ප්‍රේමදාස ක්‍රීඩාංගණයේදී දැන් පැවැත්වෙනවා.\nකාසියේ වාසිය දිනා පළමුවෙන් පන්දුවට පහරදෙමින් සිටින ශ්‍රී ලංකාව පන්දුවාර 10 ක් අවසානයේ කඩුලු 2 ක් දැවී ලබාසිටින ලකුණු සංඛ්‍යාව 60 ක්.\nධනුෂ්ක ගුණතිලක ලකුණු 2 යි. හතරේ පහර 2 ක් ද සමගින් ටී එම් ඩිල්ෂාන් ලකුණු 10 ක් රැස් කලා.\nමේවන විට පන්දුවට පහරදෙමින් සිටින්නේ දිනේෂ් චන්දිමාල් සමගින් කුසල් මෙන්ඩිස්.\nකුසල් මෙන්ඩිස් හතරේ පහර 5 ක් ද සමගින් පන්දු 19 කදී ලකුණු 26 ක් ලබාගෙන සිටිනවා.\nදිනේෂ්  චන්දිමාල් එක් හතරේ පහරක් සහ හයේ පහරක් ද සමගින් පන්දු 22 කදී ලකුණු 14 ක් ලබා පන්දුවට පහරදෙමින් සිටිනවා.",
       "URL": "https://www.hirunews.lk/sports/141382/කුසල්-මෙන්ඩිස්-වැඩ-පෙන්වයි",
       "Category": "Sports",
       "Parent URL": "https://www.hirunews.lk/sports/all-news.php?pageID=389"
}