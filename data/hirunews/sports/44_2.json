{
       "Source": "hirunews",
       "Timestamp": "Monday, 06 September 2021 - 7:48",
       "Headline": "එංගලන්තය ලකුණු 291ක් පිටුපසින්",
       "News Content": "සංචාරක ඉන්දීය පිල සහ එංගලන්තය අතර 04 වන ටෙස්ට් තරඟයේ අවසන් දිනය අද යි.\nඊයේ 04 වන දිනය අවසානයේ එංගලන්තය සිය දෙවන ඉනිම සඳහා කිසිවෙකු නො දැවී ලකුණු 77ක් ලබා සිටියා.\nඑංගලන්තය මුල් ඉනිමේ දී රැස්කළ ලකුණු සංඛ්‍යාව 290ක්.\nපළමු ඉනිමේ දී ලකුණු 191ක් ලබාගත් ඉන්දියාව දෙවන ඉනිමේදී ලකුණු 466ක් රැස් කිරීමට සමත් වුණා.\nඑහි දී රෝහිත් ෂර්මා ලකුණු 127ක් රැස් කළා.\nඑංගලන්තය මේ වනවිට දෙවන ඉනිමේ කඩුලු සියල්ල අතැති ව ඉන්දියාවට වඩා ලකුණු 291ක් පිටුපසින් සිටිනවා.\nමේ වනවිට ඉන්දියාව සහ එංගලන්තය තරඟ 05කින් යුත් ටෙස්ට් තරගාවලියේ ජයග්‍රහණ එක බැගින් ලබාගෙන සම තත්ත්වයේ පසු වෙනවා.",
       "URL": "https://www.hirunews.lk/sports/281483/එංගලන්තය-ලකුණු-291ක්-පිටුපසින්",
       "Category": "Sports",
       "Parent URL": "https://www.hirunews.lk/sports/all-news.php?pageID=44"
}