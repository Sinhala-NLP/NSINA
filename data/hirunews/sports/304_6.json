{
       "Source": "hirunews",
       "Timestamp": "Sunday, 27 August 2017 - 15:55",
       "Headline": "අපරාජිත මේවෙදර්ට ජය ගෙනදුන් ලොවක් අවධානය යොමුවූ බොක්සිං තරඟය (ඡායාරූප)",
       "News Content": "ලෝකයේ බොහෝ දෙනෙකුගේ අවධානය යොමුවූ බොක්සිං තරඟයක් බවට පත්ව තිබූ ෆ්ලොයිඩ් මේවෙදර් සහ කෝනර් මැක්ග්‍රෙගර් අතර පැවැති තරඟය තියුණු සටනකින් පසු ජයගන්නට මේ වෙදර් සමත් වුණා.\nඒ, තාක්ෂණනික නොකවුට් පරාජයකට ඔහුගේ ප්‍රතිවාදියා වූ කෝනර් මැක්ග්‍රෙගර් පත්කරමින්.\nලොවක් අවධානයෙන් බලා සිටි මෙම තරඟයේ  අවසන් ලකුණු තත්වය දැක්වූයේ 86ට 85ක් ලෙසටයි.\nවට 12කින් සමන්විත වූ මෙම සුවිශේෂී තරඟය තරඟ වට 09කින් අවසන් වුණා.\nතරගයේ ආරම්භයේදී මැක්ග්‍රෙගර් ඉදිරියෙන් සිටියද පසුව මේවෙදර්ගේ ආක්‍රමණශීලි තරඟකාරීත්වය හේතුවෙන් ඔහු  ඉදිරියට පැමිණියා.\nමෙම තරඟය මේ වෙදර්ගේ 50 වැනි වෘත්තීමය බොක්සිං තරඟය වූ අතර එම සියලු තරඟ ඔහු විසින් ජයගෙන තිබීම විශේෂත්වයක්.\nමෙම තරඟයේදී කොනර් මැග්ග්‍රෙගර් සහ මේවෙදර් අතර ඇ.ඩො.මි 500 ක මුදලක් බෙදී ගිය බවයි විදෙස් මාධ්‍ය වාර්තා කරන්නේ.\nඒ අනුව මෙම තරඟය ලොව මිල අධිකම බොක්සිං තරඟය ලෙසට ඉතිහාස ගතවනවා.\nමෙම තරඟය නැරඹීමට ලොව ජනප්‍රිය පුද්ගලයින් රැසක් ඇමෙරිකාවේ ලාස් වේගාස් නගරයට පැමිණ සිටියා.",
       "URL": "https://www.hirunews.lk/sports/169508/අපරාජිත-මේවෙදර්ට-ජය-ගෙනදුන්-ලොවක්-අවධානය-යොමුවූ-බොක්සිං-තරඟය-ඡායාරූප",
       "Category": "Sports",
       "Parent URL": "https://www.hirunews.lk/sports/all-news.php?pageID=304"
}