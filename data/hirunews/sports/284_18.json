{
       "Source": "hirunews",
       "Timestamp": "Tuesday, 31 October 2017 - 10:08",
       "Headline": "ඉන්දු, නවසීලන්ත දෙවන එක්දින තරඟයේ පන්දු යවන්නන් දෙදෙනකුට වාසි ලෙස තණතිල්ල සැකසූ අයෙකු සේවයෙන් නෙරපයි",
       "News Content": "ඉන්දීය කණ්ඩායම සහ සංචාරක නවසීලන්ත කණ්ඩායම සමඟ පැවති එක්දින තරඟයකට පෙර විකට්ටුව අසල තණතිල්ල පන්දු යවන්නන් දෙදෙනකුට වාසිදායක වන අයුරින්  සිතාමතා සැකසීම සම්බන්ධයෙන් ඉන්දීය ක්‍රීඩාපිටි සකස් කරන්නෙකු සේවයෙන් ඉවත්කර තිබෙනවා.\nදෙරට අතර පුනේ හිදී පැවති දෙවන එක්දින තරඟයට පෙර ක්‍රීඩකයන් දෙදෙනකුට වාසි වන ආකාරයෙන් මෙලෙස තණතිල්ල වෙනස් කිරීමට එම තැනැත්තා එකඟ වී ඇති බවයි වාර්තා වන්නේ.\nපන්ඩුරාන්ග් සැල්ගවුන්කාර් නමැති ක්‍රීඩා පිටි පාලකයා අදාල පන්දු යවන්නන් දෙදෙනා කවුරුන්ද යන්න තවමත් හෙළිකර නැහැ.\nපන්දු යවන්නන් දෙදෙනකුට යෝග්‍ය වන අන්දමින් විකට්ටුව සකසන අයුරු ඉන්දීය මාධ්‍යයන්හි කැමරා වල සටහන් වී ඇති බවයි තොරතුරු වාර්තා වන්නේ.\nමෙම සිදුවීම සම්බන්ධයෙන් ඉන්දීය ක්‍රිකට් පාලක මණ්ඩලය වාර්තාවක් ඉල්ලා ඇති බව සඳහන්.\nඅදාල සිදුවීමෙන් අනතුරුව එම තරඟයේ තරඟ තීරක ලෙස කටයුතු කළ ක්‍රිස් බ්‍රෝඩ් තණතිල්ල පරීක්ෂා කර ඇති අතර පසුව තරඟය පැවැත්වීමට තීරණය කර ඇති බව යි වාර්තා වන්නේ.\nඑම තරඟය කඩුලු 06කින් ජය ගැනීමට ඉන්දීය කණ්ඩායම සමත් වූ අතර තරඟය තුල නවසීලන්ත කණ්ඩයමේ කඩුලු 09ක් සහ ඉන්දීය කණ්ඩායමේ කඩුලු 04ක් බිඳ වැටුනා.\nඑම තරඟයේදී ඉන්දීය පන්දු යවන්නන් කඩුලු දවාගත් ආකාරය.\nනවසීලන්ත පන්දු යවන්නන් කඩුලු දවාගත් ආකාරය.\nඅදාල සිදුවීම ඉන්දීය මාධ්‍ය වාර්තාකර තිබූ අයුරු පහතින්.",
       "URL": "https://www.hirunews.lk/sports/174863/ඉන්දු-නවසීලන්ත-දෙවන-එක්දින-තරඟයේ-පන්දු-යවන්නන්-දෙදෙනකුට-වාසි-ලෙස-තණතිල්ල-සැකසූ-අයෙකු-සේවයෙන්-නෙරපයි",
       "Category": "Sports",
       "Parent URL": "https://www.hirunews.lk/sports/all-news.php?pageID=284"
}