{
       "Source": "hirunews",
       "Timestamp": "Saturday, 13 April 2013 - 13:05",
       "Headline": "ශ්‍රී ලංකා යොවුන් පිලට පළමු ඉනිමේ ජය.",
       "News Content": "බංග්ලාදේශයේ සංචාරයක නිරත වන ශ්‍රී ලංකා 19 න් පහළ ක්‍රිකට් කණ්ඩායම සහ බංග්ලාදේශ 19 න් පහළ පිල අතර පැවැත්වෙන තරගයේ දෙවන ඉනිම ක්‍රීඩා කරන ශ්‍රී ලංකා කණ්ඩායම කඩුලූ 2ක් දැවී ලකුණු 67 ක් ලබා සිටිනවා. පළමුවෙන් පන්දුවට පහරදුන් ශ්‍රී ලංකා පිල සිය පළමු ඉනිම සඳහා සියලූදෙනා දැවී ලකුණු 422 ක් රැස් කළා. එහිදී ශ්‍රී ලංකා යොවුන් කණ්ඩායම වෙනුවෙන් මිනෝද් භානුක ලකුණු 114ක් ලබා ගත්තා. පන්දු යැවීමේදී බංග්ලාදේශ යොවුන් කණ්ඩායම වෙනුවෙන් ජබීර් හුසේන් ලකුණු 146 කට කඩුලූ 5 ක් දවා ගැනීමට සමත්වුණා. ඉන් අනතුරුව, බංග්ලාදේශ පිල සිය ප්‍රථම ඉනිම සඳහා සියලූදෙනා දැවී ලකුණු 397 ක් රැස් කළා. එහිදී බංග්ලාදේශ කණ්ඩායම වෙනුවෙන් නායක මොසාඩිග් හුසේන් සහ මෙහෙදි හසන් ශතක රැස් කිරීමට සමත්වුණා. පන්දු යැවීමේදී ශ්‍රී ලංකා කණ්ඩායම වෙනුවෙන් ඒ.කේ.ටිරෝන් ලකුණු 142 කට කඩුලූ 7 ක් දවා ගනිමින් විශිෂ්ඨ පන්දු යැවීමක නිරත වුණා.",
       "URL": "https://www.hirunews.lk/sports/57102/ශ්‍රී-ලංකා-යොවුන්-පිලට-පළමු-ඉනිමේ-ජය",
       "Category": "Sports",
       "Parent URL": "https://www.hirunews.lk/sports/all-news.php?pageID=541"
}