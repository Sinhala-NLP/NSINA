{
       "Source": "hirunews",
       "Timestamp": "Wednesday, 17 August 2016 - 15:46",
       "Headline": "ටෙස්ට් ශ්‍රේණිගත කිරීම් වෙනස් වෙයි - ඔස්ට්‍රේලියාව පහළට",
       "News Content": "ශ්‍රී ලංකාව සමග පැවති ටෙස්ට් තරගාවලිය පරාජයට පත්වීමත් සමග ශ්‍රේණිගත කිරීම්වල මෙතෙක් රැකගත් පළමු ස්ථානය ඔවුන්ට අහිමිවී තිබෙනවා.\nඒ අනුව පකිස්ථානයට වඩා එක් ලකුණක් ඉදිරියෙන් පසුවන ඉන්දියාව ටෙස්ට් ක්‍රිකට් ශ්‍රේණිගත කිරීම්වල පළමු ස්ථානයට පත්ව ඇති බවයි ක්‍රිකට් පුවත් සේවා සඳහන් කලේ.\nකෙසේවෙතත් ඉන්දියාව එම ස්ථානය තවදුරටත් රැක ගැනීම වෙනුවෙන් බටහිර ඉන්දීය කොදෙව් කණ්ඩායම සමග හෙට ආරම්භ වන ටෙස්ට් තරගය ද ජයග්‍රහණය කල යුතු වනවා.\nමෙතෙක් කලක් ටෙස්ට් ක්‍රිකට් ශ්‍රේණිගත කිරීම්වල පළමු ස්ථානයේ සිටි ඔස්ට්‍රේලියාව ශ්‍රී ලංකාව හමුවේ ලැබු පරාජයත් සමග 3 වන ස්ථානය දක්වා පසුබැස තිබෙනවා.\nශ්‍රී ලංකාව සමග පැවැත්වු ටෙස්ට් තරගාවලිය ආරම්භයේදී ශ්‍රේණිගත කිරීම්වල ලකුණු 118 ක් ලබා සිටි ඔස්ට්‍රේලියාව තරගාවලිය අවසන් වන විට ලකුණු 108 ක් දක්වා පහත බැස තිබෙනවා.\nඉන්දියාව ටෙස්ට් ශ්‍රේණිගත කිරීම්වල පළමු ස්ථානයට පත්වන විට පකිස්ථානයට හිමිව ඇත්තේ දෙවන ස්ථානයයි.\nඑංගලන්තයට එරෙහි පකිස්ථාන ටෙස්ට් තරගාවලිය ජය පරාජයෙන් තොරව අවසන්වීම ද ඊට එක් හේතුවක් වනවා.\nකෙසේවෙතත් බටහිර ඉන්දීය කොදෙව්වන්ට එරෙහිව ටි‍්‍රනිඩෑඩ්හිදී පැවැත්වෙන තරගය ජයග්‍රහණය කිරීමට ඉන්දියාව අපොහොසත් වුවහොත් පකිස්ථානය ටෙස්ට් ශ්‍රේණිගත කිරීම්වල පළමු ස්ථානයට පැමිණෙනු ඇති.\nඑසේ සිදුවුවහොත් එය ඔවුන් ටෙස්ට් ශ්‍රේණිගත කිරීම්වල පළමු ස්ථානයට පත්වන පළමු අවස්ථාවයි.\nඑමෙන්ම මෙවර තරගාවලිය ආරම්භයේදී ටෙස්ට් ශ්‍රේණිගත කිරීම්වල ප්‍රසාධ ලකුණු 85 ක් සමගින් හත්වන ස්ථානයේ සිටි ශ්‍රී ලංකාව ලකුණු 95 ක් ලබා 6 වන ස්ථානයට පැමිණ තිබෙනවා.\nICC Test rankings - 1 India (112 points), 2 Pakistan (111), 3 Australia (108), 4 England (108), 5 New Zealand (99), 6 Sri Lanka (95), 7 South Africa (92), 8 West Indies (65), 9 Bangladesh (57), 10 Zimbabwe (8)",
       "URL": "https://www.hirunews.lk/sports/140846/ටෙස්ට්-ශ්‍රේණිගත-කිරීම්-වෙනස්-වෙයි-ඔස්ට්‍රේලියාව-පහළට",
       "Category": "Sports",
       "Parent URL": "https://www.hirunews.lk/sports/all-news.php?pageID=391"
}