{
       "Source": "hirunews",
       "Timestamp": "Wednesday, 18 January 2017 - 8:51",
       "Headline": "අෆ්රිඩීගෙන් චැපල්ට පිළිතුරු",
       "News Content": "පාකිස්තාන කණ්ඩායමේ දක්ෂතා පිළිබඳ පසුගිය දා ඕස්ට්‍රේලියානු කණ්ඩායමේ හිටපු නායක ඉයන් චැපල් එල්ල කළ විවේචනයට හිටපු පාකිස්තානු ක්‍රීඩක ශයිඞ් අෆ්රිඞී ප්‍රතිචාර දක්වා තිබෙනවා.\nඕස්ට්‍රේලියානු කණ්ඩායමට එරෙහිව පාකිස්තානය පසුගිය දා වාර්තා කළ එක්දින තරඟ ජයග්‍රහණයෙන් පසු ට්විටර් පණිවුඩයක් නිකුත් කරමින් ඔහු උපහාසයෙන් යුතුව පවසා ඇත්තේ මෙම ජයග්‍රහණයත් සමඟ ඉයන් චැපල්ගේ මුහුණේ ඉරියව් නිරීක්ෂණය කිරීමට තමන් කැමැත්තෙන් පසුවන බවයි.\nඕස්ට්‍රේලියානු කණ්ඩායමේ හිටපු නායක ඉයන් චැපල් පසුගිය දා සදහන් කර තිබුණේ පාකිස්තානු ක්‍රිකට් කණ්ඩායම දක්ෂතා අතර නොසිටින කණ්ඩායමක් බවයි.\nඔවුන් සමඟ තරඟ කිරීම පිළිබදව ඕස්ට්‍රේලියානු කණ්ඩායම නැවත සිතා බැලිය යුතු බව ද ඉයන් චැපල් ප්‍රකාශ කර තිබුණා.",
       "URL": "https://www.hirunews.lk/sports/152297/අෆ්රිඩීගෙන්-චැපල්ට-පිළිතුරු",
       "Category": "Sports",
       "Parent URL": "https://www.hirunews.lk/sports/all-news.php?pageID=360"
}