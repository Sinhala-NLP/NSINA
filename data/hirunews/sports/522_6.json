{
       "Source": "hirunews",
       "Timestamp": "Tuesday, 30 July 2013 - 12:46",
       "Headline": "2015 ලෝක කුසලාන අවසන් තරගය මෙල්බර්න්වලදී.",
       "News Content": "වසර 2015 ලෝක කුසලාන ක්‍රිකට් තරගාවලියේ අවසන් මහා තරගය මෙල්බර්න් නුවර පැවැත්වීමට ඊයේ (29) රැස්වු 2015 ලෝක කුසලාන තරග සංවිධායක කමිටුව තීරණය කර තිබෙනවා. මීට අමතරව තරගාවලියේ කණ්ඩායම්  අයත් වන කාණ්ඩ දෙක ද නම්කර ඇති අතර, එහිදී ශ්‍රී ලංකා කණ්ඩායම අයත් වන්නේ ඒ කාණ්ඩයටයි. ශ්‍රී ලංකාවට අමතරව එංගලන්තය,  ඕස්ට්‍රේලියාව, නවසීලන්තය, බංග්ලාදේශය සහ ටෙස්ට් වරම් නොලැබූ රටවල් අතර පැවැත්වෙන ලෝක තරගාවලියෙන් සුදුසුකම් ලබන රටවල් දෙකක් ඊට ඇතුළත් වනවා. බී කාණ්ඩය යටතේ දකුණු අප්‍රිකාව, ඉන්දියාව, පාකිස්තානය, බටහිර ඉන්දීය කොදෙව්, සිම්බාබ්වේ, අයර්ලන්තය සහ ටෙස්ට් වරම් නොලැබූ රටවල් අතර පැවැත්වෙන ලෝක තරගාවලියෙන් තෝරා ගන්නා තවත් කණ්ඩායමක් ඊට අයත්. 2015 ලෝක කුසලානය  ඕස්ට්‍රේලියාවේ සහ නවසීලන්තයේ ක්‍රීඩාංගන 14 ක පැවැත්වීමට නියමිතයි.",
       "URL": "https://www.hirunews.lk/sports/64057/2015-ලෝක-කුසලාන-අවසන්-තරගය-මෙල්බර්න්වලදී",
       "Category": "Sports",
       "Parent URL": "https://www.hirunews.lk/sports/all-news.php?pageID=522"
}