{
       "Source": "hirunews",
       "Timestamp": "Sunday, 12 February 2017 - 16:41",
       "Headline": "සුපිරි දඟ පන්දු යවන්නෙකුගෙන් ලෝක වාර්තාවක්",
       "News Content": "ඉන්දියානු කණ්ඩායමේ දඟ පන්දු යවන ක්‍රීඩක රවිචන්ද්‍රන් අශ්වින් ලෝක වාර්තාවක් පිහිටුවීමට සමත්ව තිබෙනවා.\nඒ අඩුම ටෙස්ට් තරඟ සංඛ්‍යාවකදී ටෙස්ට් කඩුලු 250 සීමාව පසුකල පළමු ක්‍රීඩකයා බවට පත්වෙමින්.\nඉන්දියාව සහ බංග්ලාදේශ කණ්ඩායම අතර පැවැත්වෙන පළමු ටෙස්ට් තරගයේදී ඔහු මෙම දස්කම දැක්වුයේ බංග්ලාදේශය නායක මුෂ්ෆිකර් රහීම්ගේ කඩුල්ල දවා ගනිමින්.\nඒ අනුව අශ්වින් තරඟ 45ක් තුල කඩුලු 250 සීමාව පසුකර යෑමට සමත්ව තිබෙනවා.\nරවිචන්ද්‍රන් අශ්වින් මෙලෙස බිඳ දැමුවේ 1981දී ඕස්ට්‍රේලියානු ක්‍රීඩක ඩෙනිස් ලිලී විසින් තරඟ 48කදී ටෙස්ට් කඩුලු 250ක් බිඳ හෙලමින් පිහිටුවා තිබූ වාර්තාව වීම විශේෂත්වයක්.",
       "URL": "https://www.hirunews.lk/sports/154296/සුපිරි-දඟ-පන්දු-යවන්නෙකුගෙන්-ලෝක-වාර්තාවක්",
       "Category": "Sports",
       "Parent URL": "https://www.hirunews.lk/sports/all-news.php?pageID=354"
}