{
       "Source": "hirunews",
       "Timestamp": "Thursday, 12 August 2021 - 13:27",
       "Headline": "ශකීබ් අල් හසන් යළි පෙරමුණට",
       "News Content": "බංග්ලාදේශ ක්‍රීඩක ශකීබ් අල් හසන් අයි.සී.සී. විස්සයි විස්ස ජාත්‍යන්තර තුන් ඉරියව්වෙන් ම දස්කම් දක්වන ක්‍රීඩක ලැයිස්තුවේ පෙරමුණට යළි පැමිණ තිබෙනවා.\nඒ ඕස්ට්‍රේලියාවට සමඟ පැවති විස්සයි විස්ස තරගාවලියේ දී පන්දුවෙන් දස්කම් දැක්වීමෙන්.\nඑම තරගාවලිය හතරට එකක් ලෙස ජයග්‍රහණය කළේ ද බංග්ලාදේශය යි.\nතුන් ඉරියව්වෙන් ම දස්කම් දක්වන විස්සයි විස්ස ක්‍රීඩක ලැයිස්තුවේ දෙවන ස්ථානය හිමි ව ඇත්තේ ඇෆ්ගනිස්ථාන ක්‍රීඩක මොහොමඩ් නබීට යි.\nවිස්සයි විස්ස පිතිකරුවන්ගෙන් දර්ශකයේ මුල්තැන එංගලන්ත ක්‍රීඩක ඩේවිඩ් මාලන්ට හිමි ව ඇති අතර, දෙවන තැන පාකිස්ථාන ක්‍රීඩක බාබර් අසාම්ට හිමි ව තිබෙනවා.\nවිස්සයි විස්ස ජාත්‍යන්තර පන්දු යවන්නන්ගේ දර්ශකයේ පළමු තැන දකුණු අප්‍රිකානු ක්‍රීඩක ටැබ්රේස් ෂම්සිට හිමි ව ඇති අතර, එහි දෙවන තැන හිමි ව ඇත්තේ ශ්‍රී ලංකා ක්‍රීඩක වනිඳු හසරංගට යි.",
       "URL": "https://www.hirunews.lk/sports/279515/ශකීබ්-අල්-හසන්-යළි-පෙරමුණට",
       "Category": "Sports",
       "Parent URL": "https://www.hirunews.lk/sports/all-news.php?pageID=45"
}