{
       "Source": "hirunews",
       "Timestamp": "Saturday, 15 June 2019 - 13:23",
       "Headline": "අවසන් පූර්ව වටයට සුදුසුකම් ලැබීමේ ශ්‍රී ලංකාවේ බලාපොරොත්තුව අද",
       "News Content": "එංගලන්තය, දකුණු අප්‍රිකාව, ඉන්දියාව සහ බටහිර ඉන්දීය කොදෙව් යන ප්‍රබල කණ්ඩායම් සමඟ මීළඟට යෙදී ඇති ලෝක කුසලාන තරඟ පෙළේ  ඕස්ට්‍රේලියානු අභියෝගයට ශ්‍රී ලංකාව අද මුහුණ දෙනවා.\nඅවසන් පූර්ව වටයට සුදුසුකම් ලැබීමේ විරල අවස්ථාව ගැන යම් බලාපොරොත්තුවක් ඇති කර ගැනීම සඳහා අද තරඟය ජයග්‍රහණය කිරීම ශ්‍රී ලංකා පිළට වැදගත් වනවා.\nඕස්ට්‍රේලියාවට ඒ සඳහා ඉදිරි තරඟ 5න් 3ක් ජයග්‍රහණය කිරීම ප්‍රමාණවත්.\nසිය නැන්දනියගේ අවමංගල්‍යය උත්සවය සඳහා සහභාගිවීමට තරගාවලිය අතරතුර ශ්‍රී ලංකාවට පැමිණි ලසිත් මාලිංග ද අද තරඟයට එක්වීමට නියමිතයි.\nඔහු පන්දු යවන්නේ නම්, තුවාල ලබා සිටින නුවන් ප්‍රදීප් විවේක ගන්වනු ඇතැයි විශ්වාස කෙරෙනවා.\nශ්‍රී ලංකාව සහ ඕස්ට්‍රේලියාව අවසන් වරට අද තරඟය පැවැත්වෙන ලන්ඩන් ඕවල් ක්‍රීඩාංගණයේදී මුණ ගැසුණේ 2013 වසරේ චැම්පියන්ස් කුසලාන තරගාවලියේදියි.\nඑහිදී  ඕස්ට්‍රේලියාව පරාජය කරමින් තරගාවලියෙන් ඉවත් කිරීමට ශ්‍රී ලංකා පිළ සමත් වුණා.",
       "URL": "https://www.hirunews.lk/sports/218452/අවසන්-පූර්ව-වටයට-සුදුසුකම්-ලැබීමේ-ශ්‍රී-ලංකාවේ-බලාපොරොත්තුව-අද",
       "Category": "Sports",
       "Parent URL": "https://www.hirunews.lk/sports/all-news.php?pageID=156"
}