{
       "Source": "hirunews",
       "Timestamp": "Thursday, 20 January 2022 - 7:11",
       "Headline": "ග්ලෙන් මැක්ස්වෙල්ගෙන් මල් වෙඩි සංදර්ශනයක්",
       "News Content": "බිග් බෑස් විස්සයි විස්ස ක්‍රිකට් ලීගය යටතේ මෙල්බර්න් ස්ටාර්ස් සහ හෝබාට් හරිකන්ස් අතර ඊයේ පැවැත්වුණු තරගයෙන්, මෙල්බර්න් ස්ටාර්ස් කණ්ඩායම ලකුණු 106ක ජයග්‍රහණයක් ලබාගැනීමට සමත් වුණා.\nඑහි දී කැපී පෙනෙන දස්කම් දක්වමින් අතිවිශිෂ්ට පිතිකරණයක නිරත වූ ග්ලෙන් මැක්ස්වෙල්, පන්දු 64කින් ලකුණු 164ක් ලබා ගැනීමට සමත් වුණා.\nඔහුගේ අග්‍රගන්‍ය ඉනිම ගොඩනැඟීම සඳහා අලංකාර හතරේ පහර 22ක් හා දැවැන්ත හය පහර හතරක් දායක වුණා.\nමැක්ස්වෙල්ගේ ලකුණු ලබා ගැනීමේ වේගය ලෙස සටහන් වී තිබුණේ, 240.62ක්.\nමෙය බිග් බෑශ් ඉතිහාසයේ ක්‍රීඩකයෙක් රැස් කළ ඉහළ ම ලකුණු සංඛ්‍යාව ලෙසට හා දෙවැනි වේගවත් ම ශතකය ලෙසට ද වාර්තා පොත් අතරට එකතු වුණා.\nමැක්ස්වෙල් මෙම විශිෂ්ට දක්ෂතා දැක්වුවේ, කොවිඩ් වැලඳී සුව වීමෙන් ද අනතුරුව වීම විශේෂත්වයක්.\nපිළිතුරු ඉනිම ක්‍රීඩා කළ හෝබාට් හරිකන්ස් කණ්ඩායමට පන්දු වාර විස්ස අවසානයේ දී කඩුලු 6ක් දැවී රැස් කරගත හැකි වුණේ, ලකුණු 167ක් පමණ යි.",
       "URL": "https://www.hirunews.lk/sports/294517/ග්ලෙන්-මැක්ස්වෙල්ගෙන්-මල්-වෙඩි-සංදර්ශනයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=29"
}