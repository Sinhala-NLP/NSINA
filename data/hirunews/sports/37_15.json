{
       "Source": "hirunews",
       "Timestamp": "Tuesday, 02 November 2021 - 13:10",
       "Headline": "20 - 20 ක්‍රිකට් ලෝක කුසලාන විනිසුරුවරයෙකුට දඬුවමක්",
       "News Content": "මේ දිනවල එක්සත් අරාබි එමිර් රාජ්‍යයේ ක්‍රියාත්මක වන පන්දුවාර විස්ස ලෝක කුසලාන ක්‍රිකට් තරගාවලියේ තරග විනිසුරුවරයෙකු දින හයක දඬුවමකට යටත් කිරීමට ජාත්‍යන්තර ක්‍රිකට් කවුන්සිලය තීරණය කර තිබෙනවා.\nමීට හේතු වී ඇත්තේ, තරගාවලියට අදාළව ක්‍රියාත්මක කෙරෙන ජෛව බුබුල, අදාළ විනිශ්චකාරවරයා විසින් උල්ලංඝනය කර තිබීමයි.\nබ්‍රිතාන්‍ය ජාතික මයිකල් ගෆ් මෙම උල්ලංඝනය කිරීමේ හේතුවෙන් දින 6ක කාලයක් තරගාවලියෙන් ඈත්කර තැබීමට ජාත්‍යන්තර ක්‍රිකට් කවුන්සිලය තීරණය කර තිබෙනවා.\nජාත්‍යන්තර ක්‍රිකට් කවුන්සිල සුපිරි කාණ්ඩයේ විනිසුරුවරයෙකු වන මයිකල් ගෆ් එංගලන්තය වෙනුවෙන් ජාත්‍යන්තර තරග සඳහා එක් වූ දකුණත් පිතිකරුවෙකු ලෙස කටයුතු කර තිබෙනවා.",
       "URL": "https://www.hirunews.lk/sports/286784/20-20-ක්‍රිකට්-ලෝක-කුසලාන-විනිසුරුවරයෙකුට-දඬුවමක්",
       "Category": "Sports",
       "Parent URL": "https://www.hirunews.lk/sports/all-news.php?pageID=37"
}