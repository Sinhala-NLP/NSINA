{
       "Source": "hirunews",
       "Timestamp": "Wednesday, 11 March 2015 - 13:14",
       "Headline": "ශ්‍රී ලංකාවෙන් ස්කොට්ලන්තයට ලකුණු 363ක අභියෝගයක්",
       "News Content": "ලෝක කුසලාන ක්‍රිකට් තරගාවලියේ ස්කොට්ලන්තය අතර මේ වන විට පැවැත්වෙන තරගයේ කාසියේ වාසිය දිනාගනිමින් මුලින්ම පන්දුවට පහරදුන් ශ්‍රී ලංකා කණ්ඩායම නියමිත පන්දුවාර 50 අවසානයේ කඩුළු 9ක් දැවී ලකුණු 363ක් රැස්කර ගැනීමට සමත් වුණා. එහිදී අගනා ශතක දෙකක් වාර්තා කිරීමට තිලකරත්න දිල්ශාන් සහ කුමාර් සංගක්කාර සමත් වුණා. ඒ අනුව සංගා ලකුණු 124ක් සහ දිල්ශාන් ලකුණු 104ක් ලබාගත්තා. එමෙන්ම නායක ඇන්ජලෝ ලකුණු 51ක් ලබාගත්තේ පන්දු 20ක් තුළදීයි. ඊට හයේ පහර 6ක්ද ඇතුළත්. එය මෙවර ලෝක කුසලාන ක්‍රිකට් තරගාවලියේදි ලබාගත් දෙවන වේගවත් අර්ධ ශතකය වීම ද විශේෂත්වයක්.",
       "URL": "https://www.hirunews.lk/sports/105239/ශ්‍රී-ලංකාවෙන්-ස්කොට්ලන්තයට-ලකුණු-363ක-අභියෝගයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=482"
}