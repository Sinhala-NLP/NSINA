{
       "Source": "hirunews",
       "Timestamp": "Tuesday, 01 January 2013 - 19:00",
       "Headline": "බංග්ලාදේශය පාකිස්ථානයට ?",
       "News Content": "බංග්ලාදේශ ක්‍රිකට් කණ්ඩායමේ එළඹෙන පාකිස්ථාන සංචාරය අවලංගු කිරීමට එරට ක්‍රිකට් පාලක මණ්ඩලය තීරණය කර තිබෙනවා. පාකිස්ථානයේ මේ වනවිට පවතින අනාරක්ෂිත බව මීට හේතුව බවයි බංග්ලාදේශ ක්‍රිකට් පාලක මණ්ඩලයේ සභාපති නසබුල් හසන් ප්‍රකාශ කර ඇත්තේ. එහෙත් පාකිස්ථානු ක්‍රිකට් පාලක මණ්ඩලය පවසන්නේ එවැනි අනාරක්ෂිත බවක් තම රට තුළ නොමැති බවයි. කෙසේ වෙතත් මේ දක්වා බංග්ලාදේශ කණ්ඩායම සංචාරයට සහභාගි වන්නේද නැද්ද යන්න නිල වශයෙන් ප්‍රකාශ කර නොමැති බවද පාකිස්ථානු ක්‍රිකට් ආරංචි මාර්ග ප්‍රකාශ කරනවා. 2009 වසරේ ශ්‍රී ලංකා කණ්ඩායමේ පාකිස්ථානු සංචාරයේදී ලාහෝර් හිදී එල්ලවූ ත්‍රස්තවාදී ප්‍රහාරයන් පසු ටෙස්ට් ක්‍රීඩා කරන රටවල පාකිස්ථානයේ සංචාරය කිරීමෙන් වැලකී සිටියා. නමුත් පසුගිය වසරේ මුල් කාර්තුවේදී බංග්ලාදේශය ප්‍රකාශ කර සිටියේ තමන් පාකිස්ථානයේ සංචාරය කිරීමට සූදානම් බවයි. ඒ අනුවයි මෙම ක්‍රිකට් සංචාරය සංවිධානය කර තිබුණේ.",
       "URL": "https://www.hirunews.lk/sports/50615/බංග්ලාදේශය-පාකිස්ථානයට",
       "Category": "Sports",
       "Parent URL": "https://www.hirunews.lk/sports/all-news.php?pageID=560"
}