{
       "Source": "hirunews",
       "Timestamp": "Monday, 11 April 2022 - 8:06",
       "Headline": "අයි.පී.එල්. තරගාවලියේ රාජස්ථාන් රෝයල්ස් පෙරමුණේ",
       "News Content": "ඉන්දීය ප්‍රිමියර් ලීග් තරගාවලියේ ඊයේ පැවති තරඟ දෙකෙන් ජයග්‍රහණය ලබා ගැනීමට දිල්ලි කැපිටල්ස් සහ රාජස්ථාන් රෝයල්ස් කණ්ඩායම් සමත් වුණා.\nපළමු තරඟය කොල්කටා නයිට්රයිඩර්ස් කණ්ඩායමට එරෙහිව පැවති අතර එය දිල්ලි කණ්ඩායම ජයගනු ලැබුවේ ලකුණු 44කින්.\nපළමුවෙන් පන්දුවට පහර දුන් දිල්ලි කණ්ඩායම නියමිත පන්දු වාර 20 අවසානයේ දී කඩුලු 5ක් දැවී ලකුණු 215ක් රැස් කළා.\nපිළිතුරු ඉනිම ක්‍රීඩා කළ කොල්කටා කණ්ඩායමට පන්දු වාර 19යි පන්දු 4කදී සියළු දෙනා දැවී ලබා ගත හැකි වූයේ ලකුණු 171ක් පමණයි.\nමේ අතර, ලක්නව් සුපර් ජයන්ට්ස් කණ්ඩායම සමඟ පැවති අනෙක් තරඟය ලකුණු 3කින් ජය ගැනීමට රාජස්ථාන් රෝයල්ස් කණ්ඩායම සමත් වුණා.\nපළමුවෙන් පන්දුවට පහර දුන් රාජස්ථාන් කණ්ඩායම නියමිත පන්දු වාර 20 අවසානයේ කඩුලු 6ක් දැවී ලකුණු 165ක් රැස් කළා.\nඊට පිළිතුරු ඉනිම ක්‍රීඩා කළ ලක්නව් කණ්ඩායමට පන්දු වාර 20 අවසානයේ සියළු දෙනා දැවී ලබා ගත හැකි වූයේ ලකුණු 162ක් පමණයි.\nමේ වන විට අයි.පී.එල්. තරගාවලියේ පළමු ස්ථානය හිමිව ඇත්තේ රාජස්ථාන් රෝයල්ස් කණ්ඩායමටයි.",
       "URL": "https://www.hirunews.lk/sports/301690/අයි-පී-එල්-තරගාවලියේ-රාජස්ථාන්-රෝයල්ස්-පෙරමුණේ",
       "Category": "Sports",
       "Parent URL": "https://www.hirunews.lk/sports/all-news.php?pageID=23"
}