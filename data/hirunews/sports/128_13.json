{
       "Source": "hirunews",
       "Timestamp": "Sunday, 24 November 2019 - 8:17",
       "Headline": "විරාට් කෝලිගෙන් ශතකයක්",
       "News Content": "කොල්කටාවේ - ඊඩ්න් ගාඩ්න් ක්‍රීඩාංගණයේ පැවැත්වෙන ඉන්දු - බංග්ලාදේශ ප්‍රථම දිවා රාත්‍රි ටෙස්ට් තරගයේ දෙවන දිනය වූ ඊයේ ඉන්දියාව සිය මුල් ඉනිම සඳහා කඩුලු 9 ක් දැවී ලකුණු 347 ක් රැස් කරගත්තා.\nඑහිදී ඉන්දීය නායක විරාට් කෝලි ලකුණු 136 ක් රැස් කරගැනීම විශේෂත්වයක්. එය කෝලිගේ 27 වන ටෙස්ට් ශතකයයි.\nපළමු ඉනිමේදී ලකුණු 106 කට දැවී ගිය බංග්ලාදේශය ඊයේ තරගය නතර කරන විට සිය දෙවන ඉනිම සඳහා කඩුලු 6 ක් දැවී ලබා සිටියේ ලකුණු 152 ක් පමණයි.\nඑහිදී පළමු ඉනිමේ කඩුලු 5 ක් ලබාගත් ඉෂාන්ට් ෂර්මා නැවතත් පන්දුවෙන් දස්කම් දක්වමින් ලකුණු 39 කට කඩුලු 4 ක් බිඳ හෙලුවා.\nමේ අනුව දෙවන ඉනිමේ කඩුලු 4 ක් අතැතිව සිටින බංග්ලාදේශයට ඉනිමක පරාජයෙන් බේරීම සඳහා තවත් ලකුණු 89 ක් රැස් කළ යුතුයි.",
       "URL": "https://www.hirunews.lk/sports/228858/විරාට්-කෝලිගෙන්-ශතකයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=128"
}