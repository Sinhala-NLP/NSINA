{
       "Source": "hirunews",
       "Timestamp": "Friday, 25 February 2022 - 14:02",
       "Headline": "අයි.පී.එල්. තරග කාලසටහන ප්‍රකාශයට පත් කෙරේ",
       "News Content": "මෙවර ඉන්දීය ප්‍රිමියර්ලීග් විස්සයි විස්ස තරගාවලියේ තරග සටහන ඊයේ (24) ප්‍රකාශයට පත් කෙරුණා.\nඒ අනුව තරගාවලිය ලබන මාර්තු 26 වනදා ආරම්භ වන අතර, අවසන් මහා තරගය මැයි 29 වනදා පැවැත්වීමට නියමිතයි.\nඅයි.පී.එල්. තරගාවලිය නැරඹීම සඳහා ක්‍රීඩාංගණවල ධාරිතාවයෙන් සියයට 40 ක් ප්‍රේක්ෂකයින්ට අවස්ථාව ලබාදීමටයි තීරණය වී ඇත්තේ.\nඅලුතින් එක් වූ ලක්නව් සුපර් ජයන්ට්ස් සහ ගුජරාට් ටයිටන්ස් ඇතුළත්ව කණ්ඩායම් 10 ක් තරග වදින අයි.පී.එල්. තරගාවලිය තරග 74 කින් සමන්විත වන අතර, ඉන් වැඩිම තරග සංඛ්‍යාවක් එනම් තරග 55 ක් මුම්බායි හි දී පැවැත්වෙනු ඇති.",
       "URL": "https://www.hirunews.lk/sports/298005/අයි-පී-එල්-තරග-කාලසටහන-ප්‍රකාශයට-පත්-කෙරේ",
       "Category": "Sports",
       "Parent URL": "https://www.hirunews.lk/sports/all-news.php?pageID=27"
}