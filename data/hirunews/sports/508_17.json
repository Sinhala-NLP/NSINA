{
       "Source": "hirunews",
       "Timestamp": "Thursday, 17 October 2013 - 12:56",
       "Headline": "ශ්‍රී ලංකා ඒ පිල සංවර්ධන පිල පරදයි.",
       "News Content": "ශ්‍රී ලංකා සංවර්ධන ක්‍රිකට් කණ්ඩායම සහ ශ්‍රී ලංකා ඒ ක්‍රිකට් කණ්ඩායම අතර පැවති සිව්දින තරඟය කඩුලූ 7 කින් ජයගැනීමට ශ්‍රී ලංකා ඒ කණ්ඩායම සමත්වුණා. ශ්‍රී ලංකා සංවර්ධන ක්‍රිකට් කණ්ඩායම පළමු ඉනිම සඳහා සියල්ලන් දැවී ලකුණු 265 ක් රැස් කළ අතර ඊට පිළිතුරු ලෙස ශ්‍රී ලංකා ඒ ක්‍රිකට් කණ්ඩායම සියලූදෙනා දැවී ලකුණු 449 ක් රැස් කළා. ඒ අනුව දෙවැනි ඉනිම සඳහා යළි පිටියට පිවිසි ශ්‍රී ලංකා සංවර්ධන ක්‍රිකට් කණ්ඩායමට සියල්ලන් දැවී රැස්කරගැනීමට හැකිවූයේ ලකුණු 276 ක් පමණයි. ඒ අනුව ලකුණු 93 ක ඉලක්කයක් හඹා යෑම සඳහා පිටියට පිවිසි ශ්‍රී ලංකා ඒ ක්‍රිකට් කණ්ඩායම කඩුලූ 3 ක් පමණක් දැවී ලකුණු 94 ක් රැස්කරගනිමින් එම ඉලක්කය පසු කළා.",
       "URL": "https://www.hirunews.lk/sports/69451/ශ්‍රී-ලංකා-ඒ-පිල-සංවර්ධන-පරදයි",
       "Category": "Sports",
       "Parent URL": "https://www.hirunews.lk/sports/all-news.php?pageID=508"
}