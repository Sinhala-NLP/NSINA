{
       "Source": "hirunews",
       "Timestamp": "Thursday, 14 May 2015 - 19:26",
       "Headline": "ශ්‍රී ලංකා ඒ පළමු ඉනිම 327 යි",
       "News Content": "සංචාරක පාකිස්තානු ඒ ක්‍රිකට් කණ්ඩායම සමඟ පල්ලේකැලේ ජාත්‍යන්තර ක්‍රීඩාංගනයේ පැවැත්වෙන පළමු ටෙස්ට් තරඟයේ දෙවන දිනය වන අද (14) අයහපත් ආලෝක තත්ත්වය හේතුවෙන් තරඟය නියමිත වේලාවට පෙර නවතා දැමීමට සිදුවුණා. ඒ, පාකිස්තානු ඒ කණ්ඩායම සිය පළමු ඉනිම ආරම්භ කිරීමත් සමඟයි. ඊයේ තරඟය නතර කරන විට පළමු ඉනිම ක්‍රීඩා කළ ශ්‍රී ලංකා ඒ කණ්ඩායම කඩුළු 04 ක් දැවී ලකුණු 244 ක් රැස්කරගෙන සිටියා. කෙසේ වෙතත්, ශ්‍රී ලංකා කණ්ඩායමේ සියලූ ක්‍රීඩකයින් අද ලකුණු 327 කට දැවී ගියා. ශ්‍රී ලංකා කණ්ඩායම වෙනුවෙන් ධනංජය සිල්වා සහ කිතුරුවන් විතානගේ ලකුණු 96 බැගින් රැස්කළා.",
       "URL": "https://www.hirunews.lk/sports/109493/ශ්‍රී-ලංකා-ඒ-පළමු-ඉනිම-327-යි",
       "Category": "Sports",
       "Parent URL": "https://www.hirunews.lk/sports/all-news.php?pageID=469"
}