{
       "Source": "hirunews",
       "Timestamp": "Saturday, 09 September 2017 - 13:37",
       "Headline": "ඕස්ට්‍රේලියාව ටෙස්ට් වර්ගීකරණයේ පහළට",
       "News Content": "බංග්ලාදේශය සමඟ පැවැති ටෙස්ට් තරගාවලිය ජය පැරදුමෙන් තොරව අවසන්වීම නිසා ඕස්ට්‍රේලියාව අයි.සී.සී. ටෙස්ට් කණ්ඩායම් දර්ශකයේ ස්ථානයක් පහළ බැස තිබෙනවා.\nමෙතෙක් දර්ශකයේ 4 වන ස්ථානයේ සිටි  ඕස්ට්‍රේලියාවට දැන් හිමි වී ඇත්තේ 5 වන ස්ථානයයි.\n4 වන ස්ථානයට පත්ව ඇති නවසීලන්තය සහ ඕස්ට්‍රේලියාව ප්‍රසාද ලකුණු 97 බැගින් ලබා සිටිය ද දශමස්ථාන සැලකූ විට ඉදිරියෙන් සිටින්නේ නවසීලන්තයයි.\nප්‍රසාද ලකුණු 125ක් ලබා ඉන්දියාව ප්‍රමුඛස්ථානයේ සිටින අතර දෙවන තැන දකුණු අප්‍රිකාවටත්, තුන්වන ස්ථානය එංගලන්තයටත් හිමි වී තිබෙනවා.\nඅයි.සී.සී. ටෙස්ට් දර්ශකයේ ශ්‍රී ලංකාවට හිමි වී ඇත්තේ 7 වන ස්ථානයයි.",
       "URL": "https://www.hirunews.lk/sports/170514/ඕස්ට්‍රේලියාව-ටෙස්ට්-වර්ගීකරණයේ-පහළට",
       "Category": "Sports",
       "Parent URL": "https://www.hirunews.lk/sports/all-news.php?pageID=299"
}