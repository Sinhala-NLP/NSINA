{
       "Source": "hirunews",
       "Timestamp": "Saturday, 03 January 2015 - 11:05",
       "Headline": "සංගා තවත් කඩඉමක් පසුකරයි.",
       "News Content": "ශ්‍රී ලංකා ක්‍රිකට් කණ්ඩායමේ සුපිරි පිතිකරු කුමාර් සංගක්කාර අද සිය ක්‍රිකට් ජීවිතයේ තවත් කඩඉමක් පසුකරනු ලැබුවා. ඒ ටෙස්ට් පිතිකරුවකු වශයෙන් ලකුණු 12,000සේ සීමාව පසු කළ ලොව පස්වැනි ක්‍රීඩකයා බවට පත්වෙමින්. සංගා මෙම වාර්තාවට හිමිකම් කීවේ අද නවසීලන්තය සමග ආරම්භ වූ දෙවන ටෙස්ට් තරඟයේ පිළිතුරු ප්‍රථම ඉනිම සදහා පන්දුවට පහරදෙමින් සිටියදීයි. සංගා මෙම කඩඉම පසුකිරීම සදහා ටෙස්ට් තරග 130කට සහභාගි වූ අතර එහිදී ඔහු ශතක 37ක් සහ අර්ධ ශතක 50ක් වාර්තා කිරීමට සමත්වුණා. මෙම කඩඉම මීට පෙර පසු කළ ක්‍රීඩකයන් වන්නේ සචින් ටෙන්ඩුල්කාර්, රිකී පොන්ටින්, ජැක් කලීස්, රාහුල් ඩ්‍රාවිඩ්. කෙසේ වෙතත් නවසීලන්තය සහ ශ්‍රී ලංකාව අතර මේ වන විට පැවැත්වෙමින් තිබෙන දෙවන ටෙස්ට් ක්‍රිකට් තරඟයේ පිළිතුරු ප්‍රථම ඉනිම සදහා පන්දුවට පහරදෙන ශ්‍රී ලංකා කණ්ඩායම කඩුළු 4ක් දැවී ලකුණු 78ක් රැස්කරගෙන සිටිනවා. තරඟයේ ප්‍රථමයෙන් පන්දුවට පහරදුන් නවසීලන්ත කණ්ඩායමේ සියලුදෙනා දැවී රැස්කර ගත්තේ ලකුණු 221ක් පමණයි.",
       "URL": "https://www.hirunews.lk/sports/100527/සංගා-තවත්-කඩඉමක්-පසුකරයි",
       "Category": "Sports",
       "Parent URL": "https://www.hirunews.lk/sports/all-news.php?pageID=495"
}