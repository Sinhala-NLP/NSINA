{
       "Source": "hirunews",
       "Timestamp": "Friday, 31 August 2018 - 14:52",
       "Headline": "ශ්‍රී ලංකා ක්‍රිකට් විස්සයි විස්ස අවසන් තරඟයට දඹුල්ල සහ කොළඹ",
       "News Content": "ශ්‍රී ලංකා ක්‍රිකට් විස්සයි විස්ස ලීග් තරවලියේ අවසන් මහා තරඟය සඳහා කොළඹ සහ දඹුල්ල කණ්ඩායම් සුදුසුකම් ලබා සිටිනවා.\nඑම තරඟය ලබන ඉරිදා කොළඹ ආර්.ප්‍රේමදාස ක්‍රීඩාංගනයේදී පැවැත්වීමට නියමිතයි.\nදිනේෂ් චන්දිමාල්ගේ නායකත්වයෙන් යුත් කොළඹ කණ්ඩායම තමන් සහභාගි වූ තරඟ 4 න්ම ජයග්‍රහණය කර ප්‍රසාද ලකුණු 8 ක් ලබා සිටින අතර තිසර පෙරේරාගේ නායකත්වයෙන් යුත් දඹුල්ල කණ්ඩායම තරඟ 04 කට සහභාගි වී 3කින් ජයග්‍රහණය කළා.\nකෙසේ නමුත්ල ඊයේ පැවති ලීග් වටයේ තරඟයකදී දඹුල්ල කණ්ඩායම කොළඹ පිල අතින් පරාජය ලැබුවා.\nඊයේ පැවති අනෙක් තරඟයෙන් ගාල්ල කණ්ඩායම පරදවා ජයග්‍රහණය කිරීමට මහනුවර පිල සමත් වූ අතර, එහිදී දසුන් ශානක මහනුවර කණ්ඩායම වෙනුවෙන් පන්දු 52 කදී නොදැවී ලකුණු 105 ක් ලබා ගැනීම විශේෂත්වයක්.",
       "URL": "https://www.hirunews.lk/sports/198859/ශ්‍රී-ලංකා-ක්‍රිකට්-විස්සයි-විස්ස-අවසන්-තරඟයට-දඹුල්ල-සහ-කොළඹ",
       "Category": "Sports",
       "Parent URL": "https://www.hirunews.lk/sports/all-news.php?pageID=210"
}