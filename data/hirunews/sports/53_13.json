{
       "Source": "hirunews",
       "Timestamp": "Wednesday, 02 June 2021 - 14:52",
       "Headline": "බලය ඇත්තේ ඉන්දියාවටයි",
       "News Content": "පන්දු වාර විස්සයි විස්ස ලෝක කුසලාන ක්‍රිකට් තරගාවලිය පැවැත්වීම සම්බන්ධයෙන් අවසන් තීරණය ගැනීමේ අයිතිය ඇත්තේ ඉන්දියාවට බව ජාත්‍යන්තර ක්‍රිකට් කවුන්සිලය පවසනවා.\nඒ, පන්දුවාර විස්ස ලෝක කුසලාන ක්‍රිකට් තරගාවලිය නියමිත කාලයේදී පැවැත්වීමට හැකියාවක් පවතින්නේද යන්න සම්බන්ධයෙන් තීරණයක් ගැනීම සඳහා කාලය ලබාදෙන ලෙස ඉන්දීය ක්‍රිකට් පාලක මණ්ඩලය ජාත්‍යන්තර ක්‍රිකට් කවුන්සිලයෙන් ඉල්ලීමක් කර ඇති පසුබිමකයි.\nඒ සඳහා මාසයක කාලයක් ලබාදෙන ලෙසටයි ඉන්දීය ක්‍රිකට් පාලක මණ්ඩලය දැනුම් දී තිබුණේ.\nඉන්දියාවේ පැවැත්වීමට නියමිතව තිබූ පන්දුවාර විස්ස ලෝක කුසලාන ක්‍රිකට් තරගාවලිය බොහෝ දුරට එක්සත් අරාබි එමීර් රාජ්‍යයේ පැවැත්වීමට ඉඩ ඇති බවටද වාර්තා පළවුණා.",
       "URL": "https://www.hirunews.lk/sports/273182/බලය-ඇත්තේ-ඉන්දියාවටයි",
       "Category": "Sports",
       "Parent URL": "https://www.hirunews.lk/sports/all-news.php?pageID=53"
}