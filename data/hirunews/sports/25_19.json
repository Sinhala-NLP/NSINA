{
       "Source": "hirunews",
       "Timestamp": "Friday, 11 March 2022 - 14:12",
       "Headline": "දිවා - රාත්‍රී ටෙස්ට් තරගයට ඉන්දීය කණ්ඩායම නම් කිරීම අවසන් මොහොතේ",
       "News Content": "ශ්‍රී ලංකාව සහ ඉන්දියාව අතර බෙංගලූරු හිදී හෙට පැවැත්වෙන දිවා - රාත්‍රී ටෙස්ට් තරගය සඳහා ඉන්දීය කණ්ඩායම තෝරාගැනීම අභියෝගයක් වී ඇති බව වාර්තාවනවා.\nප්‍රධාන පුහුණුකරු රාහුල් ඩ්‍රාවිඩ් සහ නායක රෝහිත් ෂර්මා, පළමු ටෙස්ට් තරගයට සහභාගි වූ කණ්ඩායම ඒ ආකාරයෙන්ම යෙදවිය යුතු බව අදහස් කිරීම ඊට හේතුවයි.\nකෙසේ නමුත් ඉන්දියාව මුහුණදුන් අවසන් දිවා රාත්‍රී ටෙස්ට් තරගයේදී ලකුණු 70කට කඩුලු 11ක් බිඳ හෙලූ අක්සාර් පටෙල් දෙවන ටෙස්ට් තරගයේ දී ඉන්දීය පිලට එක්වනු ඇතැයි අපේක්ෂිතයි.\nඑහිදී ශ්‍රී ලංකාව සමඟ පැවති පළමු ටෙස්ට් තරගයට සහභාගිවූ ජයන්ත් යාදව් හෝ මොහොමඩ් සිරාජ් යන ක්‍රීඩකයන් දෙදෙනෙකුගෙන් එක් අයෙකුට කණ්ඩායමේ අවස්ථාව අහිමිවනු ඇති.",
       "URL": "https://www.hirunews.lk/sports/299229/දිවා-රාත්‍රී-ටෙස්ට්-තරගයට-ඉන්දීය-කණ්ඩායම-නම්-කිරීම-අවසන්-මොහොතේ",
       "Category": "Sports",
       "Parent URL": "https://www.hirunews.lk/sports/all-news.php?pageID=25"
}