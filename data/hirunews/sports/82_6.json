{
       "Source": "hirunews",
       "Timestamp": "Tuesday, 13 October 2020 - 8:49",
       "Headline": "රෝයල් චැලෙන්ජර්ස් බැංගලෝර් පිළට ලකුණු 82ක ජයක්",
       "News Content": "සාජා හිදී ඊයේ(12) පැවති ඉන්දීය ප්‍රිමියර් ලීග් තරඟයේදී කොල්කටා නයිට්රයිඩර් පිළ පරදවා ලකුණු 82ක දැවැන්ත ජයග්‍රහණයක් වාර්තා කිරීමට විරාට් කෝලිගේ නායකත්වයෙන් යුත් රෝයල් චැලෙන්ජර්ස් බැංගලෝර් පිළ සමත් වුණා.\nකාසියේ වාසිය දිනා පළමුවෙන් පන්දුවට පහර දුන් බැංගලෝර් පිළ සිය පන්දු වාර 20 තුළ දී කඩුලු 2ක් දැවී ලකුණු 194ක් රැස් කළ අතර, ඒ.බී. ඩිවිලියර්ස් එහිදී පන්දු 33කින් නොදැවී ලකුණු 73ක් ලබා ගැනීමට සමත් වුණා.\nකොල්කටා පිළට සිය පන්දු වාර 20 තුළ දී කඩුලු 9ක් දැවී රැස් කර ගත හැකි වූයේ ලකුණු 112ක් පමණයි.\nඑහිදී ක්‍රිස් මොරිස් සහ වොෂින්ටන් සුන්දර් කඩුලු දෙක බැගින් ලබා ගත් අතර, ඉසුරු උදාන ලකුණු 19කට එක් කඩුල්ලක් ලබා ගත්තා.",
       "URL": "https://www.hirunews.lk/sports/252434/රෝයල්-චැලෙන්ජර්ස්-බැංගලෝර්-පිළට-ලකුණු-82ක-ජයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=82"
}