{
       "Source": "hirunews",
       "Timestamp": "Thursday, 08 August 2013 - 19:10",
       "Headline": "HOT SPOTS පරීක්ෂණ ගැන ICC පිළිතුරු දෙයි.",
       "News Content": "එංගලන්තය සහ  ඕස්ට්‍රේලියාව අතර දැන් පැවැත්වෙන අළු බඳුන තරඟාවලියේදී හොට් - ස්පොට් තාක්ෂණය මගහැරීමට පිතිකරුවන් උත්සාහ කරන්නේදැයි පරීක්ෂා නොකරන බව අන්තර්ජාතික ක්‍රිකට් සම්මේලනය පවසනවා.  ඕස්ට්‍රේලියානු රූපවාහිනී සේවයක් ප්‍රකාශ කළේ එවැනි පරීක්ෂණයක් සඳහා අයි.සී.සී. ක්‍රිකට් සාමාන්‍යාධිකාරී ජෙෆ් ඇලඩයිස් ඩුබායි සිට අළු බදුන සිව්වන තරඟය පැවැත්වෙන එංගලන්තයේ ඩර්හැම් වෙත පැමිණ ඇති බවයි. එහෙත් එම වාර්තා ජාත්‍යන්තර ක්‍රිකට් සම්මේලනයේ ප්‍රධාන විධායක ඬේවිඞ් රිචඞ්සන් ප්‍රතික්ෂේප කළා. එහෙත් හොට් ස්පොට් තාක්ෂණය භාවිත කෙරෙන විනිසුරු තීරණ නැවත ඇගයීමේ ඞී.ආර්.එස්. ක්‍රමය ඉදිරි තරඟ සඳහා වඩාත් හොඳින් යොදාගත හැකි ආකාරය ඔහු සොයා බලනු ඇති බවයි ඬේවිඞ් රිචඞ්සන් කියා සිටියේ. හොට් ස්පොට් තාක්ෂණය නොසලකා හරිමින් අළු බඳුන තුන්වන තරඟයේදී ශ්‍රී ලංකා විනිසුරු කුමාර් ධර්මසේන ලබාදුන් තීන්දුවක් ඉමහත් විවේචනයට ලක්වුණා.",
       "URL": "https://www.hirunews.lk/sports/64693/hot-spots-පරීක්ෂණ-ගැන-icc-පිළිතුරු-දෙයි",
       "Category": "Sports",
       "Parent URL": "https://www.hirunews.lk/sports/all-news.php?pageID=520"
}