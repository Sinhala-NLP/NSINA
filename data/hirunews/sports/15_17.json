{
       "Source": "hirunews",
       "Timestamp": "Saturday, 13 August 2022 - 20:46",
       "Headline": "ටේලර්ගේ කළු සුදු කතාව ලෝකයේම අවධානයට",
       "News Content": "නවසීලන්තයේ හිටපු ක්‍රීඩක රොස් ටේලර් පසුගියදා එළිදැක්වූ සිය ස්වයං චරිතාපදානය තුළින් හෙළි කළ නවසීලන්ත ක්‍රිකට් ක්‍රීඩාවේ වර්ණ භේද වාදී බලපෑම් පිළිබද අදහස් මේ වනවිට ජාත්‍යන්තර මාධ්‍ය තුළ දැඩි අවධානයට ලක්ව තිබෙනවා.\nඔහු එහිදී සදහන් කර තිබුණේ නවසීලන්ත ක්‍රිකට් ක්‍රීඩාව සුදු පැහැති ක්‍රීඩාවක් ලෙසට අර්ථ ගැන්වෙන අතර ක්‍රීඩාගාරය තුළදී තමන් නිරන්තරයෙන් සුදු ජාතික ක්‍රීඩකයන්ගේ උසුළු විසුළුවලට ලක් වූ බවයි.\nඑම කරුණු තුළ දැඩිව වාර්ගිකත්වය ආරෝපණය වූ බව රොස් ටේලර් ප්‍රකාශ කර තිබෙනවා.\nරොස් ටේලර්ගේ මව සමෝවා සම්භවයක් සහිත කාන්තාවක් වන අතර ඔහුගේ චරිතාපදානය නම් කර ඇත්තේද කළු සහ සුදු යන නමින්.\nරාජස්ථාන රෝයල්ස් කණ්ඩායමට ක්‍රීඩා කරන සමයේ මොහාලිහිදී තරග කිහිපයක ලකුණු බින්දුවට දැවී යාමත් සමග මිලියන ගණනක් මුදල් දී ඔබව මිලදී ගත්තේ ලකුණු බින්දුවට දැවී යාමට නොවන බව පවසමින් රාජස්ථාන රෝයල්ස් කණ්ඩායමේ හිමිකරු තමන්ට අවස්ථා ගණනාවකදී සිනාසුනු බව ඔහු සඳහන් කරනවා.\nඑහිදී ඔහු සිය කම්මුලට අවස්ථා කිහිපයකදී සෙමින් පහරදුන් බවත් වෘත්තීය මට්ටමේ ක්‍රීඩාවකදී එවැනි දෑ සිදුවන බව අදහා ගැනීමටවත් නොහැකි තත්ත්වයක් බවත් එම චරිතාපදානයේ සඳහන්ව තිබෙනවා.\nටේලර් ඔහුගේ නව ස්වයං චරිතාපදානය වන Ross Taylor Black & White හි මෙම හෙළිදරව්ව සිදු කර ඇති අතර, මෙම සිදුවීම මොහාලිහිදී කිංග්ස් XI පන්ජාබ් කණ්ඩායමට එරෙහිව පරාජය වීමෙන් පසුව සිදු වූ බවට අනාවරණ කර තිබෙනවා.",
       "URL": "https://www.hirunews.lk/sports/312685/ටේලර්ගේ-කළු-සුදු-කතාව-ලෝකයේම-අවධානයට",
       "Category": "Sports",
       "Parent URL": "https://www.hirunews.lk/sports/all-news.php?pageID=15"
}