{
       "Source": "hirunews",
       "Timestamp": "Monday, 07 February 2022 - 12:22",
       "Headline": "ක්‍රිස්ටියානෝ රොනාල්ඩෝගෙන් තවත් වාර්තාවක්",
       "News Content": "සුපිරි පෘතුගාල පාපන්දු ක්‍රීඩක ක්‍රිස්ටියානෝ රොනාල්ඩෝ අද තවත් වාර්තාවක් පිහිටුවන්නට සමත් වුණා.\nපාපන්දු පිටියේ අග්‍රගණ්‍ය වාර්තා රැසකට හිමිකම් කියන මේ සුපිරි පාපන්දු ක්‍රීඩකයා අද දින පිහිටවූ වාර්තාව කිසිසේත් ක්‍රීඩාවට සම්බන්ධ වූවක් නොවේ.\nඔහු අද දිනයේදී සිය පෞද්ගලික ඉන්ස්ටග්‍රෑම් ගිනුමේ අනුගාමිකයන් මිලියන 400 සීමාව පසුකළ ලොව පළමු ඉන්ස්ටර්ග්‍රෑම් ගිණුම් හිමියා බවට පත්වුණා.\nමීට දින කිහිපයකට පෙර සිය තිස් හත් වැනි උපන් උපන් දිනය සැමරූ මෙම සුපිරි පෘතුගාල පාපන්දු ක්‍රීඩකයාගේ ඉන්ස්ටර්ග්‍රෑම් ගිණුමේ 2021 සැප්තැම්බර් මාසයේදී, අනුගාමිකයින් මිලියන 237 ක් සිටි අතර එතැන් සිට පසුගිය මාස කිහිපය තුළ ඔහු හඹා යන්නන් අසාමාන්‍ය ලෙස වර්ධනය වුණා.\nමේ දක්වා පළ කිරීම් 3242ක් සමඟින්, ක්‍රියාත්මක වන ඔහුගේ ඉන්ස්ටර්ග්‍රෑම් ගිණුමේ සෑම පෝස්ටුවක් සඳහාම දළ වශයෙන් ලයික් මිලියනයක සාමාන්‍යක් වාර්තා වනවා.\nමේ අතර මෙම සුපිරි ඉන්ස්ටර්ග්‍රෑම් ගිණුමේ ඔහු හඹා යන පරිශීලකයින් සංක්ඛ්‍යාව දැක්වෙන්නේ 500ක් ලෙසින්.",
       "URL": "https://www.hirunews.lk/sports/296380/ක්‍රිස්ටියානෝ-රොනාල්ඩෝගෙන්-තවත්-වාර්තාවක්",
       "Category": "Sports",
       "Parent URL": "https://www.hirunews.lk/sports/all-news.php?pageID=28"
}