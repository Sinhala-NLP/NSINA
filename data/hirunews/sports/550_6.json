{
       "Source": "hirunews",
       "Timestamp": "Friday, 01 March 2013 - 12:45",
       "Headline": "ශ්‍රී ලංකාවෙන්, කොදෙව්වන්ට ලකුණු 88 ක ඉලක්කයක්.",
       "News Content": "සංචාරක බටහිර ඉන්දීය කොදෙව් කාන්තා ක්‍රිකට් කණ්ඩායම සහ ශ්‍රී ලංකා කාන්තා ක්‍රිකට් කණ්ඩායම අතර පැවැත්වෙන පළමු විස්සයි විස්ස තරගය දැන් කොළඹ ආර්.ප්‍රේමදාස ක්‍රීඩාංගනයේදී පැවැත්වෙනවා. කාසියේ වාසිය දිනූ ශ්‍රී ලංකා නායිකා ශෂිකලා සිරිවර්ධන පළමුවෙන් පන්දුවට පහරදීමට තීරණය කළා. ඒ අනුව පන්දුවට පහරදුන් ශ්‍රී ලංකා කාන්තා කණ්ඩායම නියමිත පන්දුවාර විස්ස අවසානයේ කඩුළු 07 ක් දැවී ලකණු 87 ක් ලබා ගත්තා. පිළිතුරු ඉනිම ක්‍රීඩා කරන බටහිර ඉන්දීය කොදෙව් ක්‍රීඩිකාවන් මේ වනවිට පන්දුවාර 12 ක් අවසානයේ කඩුළු 04 ක් දැවී ලකුණු 51 ක් ලබා සිටිනවා.",
       "URL": "https://www.hirunews.lk/sports/54354/ශ්‍රී-ලංකාවෙන්-කොදෙව්වන්ට-ලකුණු-88-ක-ඉලක්කයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=550"
}