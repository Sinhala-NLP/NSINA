{
       "Source": "hirunews",
       "Timestamp": "Wednesday, 20 December 2017 - 22:25",
       "Headline": "ඉන්දියාවට ලකුණු 93 ක ජයක්",
       "News Content": "සංචාරක ශ්‍රී ලංකා කණ්ඩායම සමග පැවති පළමු 20 යි 20 තරගයෙන් ලකුණු 93 ක ජයක් ලබාගැනීමට ඉන්දියාව සමත්වුනා.\nකතක් හිදී පැවති තරගයේ කාසියේ වාසිය දිනු ශ්‍රී ලංකා කණ්ඩායමේ ආරාධනය මත පළමුවෙන් පන්දුවට පහරදුන් ඉන්දියාව නියමිත පන්දුවාර 20 අවසානයේ කඩුලු 3 ක් දැවී ලකුණු 180 ක් රැස් කළා.\nලෝකේෂ් රාහුල් 61 යි. ශෙයාස් අයියර් ලකුණු 24 ක් ලබාගත්තා.\nමහේන්ද්‍ර සිං ධෝනි නොදැවී ලකුණු 39 ක් සහ මනීෂ් පාන්ඩේ නොදැවී ලකුණු 32 ක් රැස් කළා.\nපන්දු යැවීමේදී නුවන් ප්‍රදීප් / ඇන්ජෙලෝ මැතිව්ස් සහ තිසර පෙරේරා එක් කඩුල්ල බැගින් දවාගත්තා.\nපිළිතුරු ඉනිම වෙනුවෙන් පන්දුවට පහරදුන් ශ්‍රී ලංකා කණ්ඩායමට පන්දුවාර 16 ක් අවසානයේ සියලුදෙනා දැවී ලබාගැනීමට හැකිවුයේ ලකුණු 87 ක් පමණයි.\nඋපුල් තරංග ලකුණු 23 ක් / කුසල් ජනිත් පෙරේරා ලකුණු 19 ක් සහ නිරෝෂන් දික්වැල්ල ලකුණු 13 ක් ලබාගත්තා.\nදුෂ්මන්ත චමීර ලකුණු 12 යි.\nපන්දු යැවීමේදී යුස්වේන්ද්‍ර චහාල් කඩුලු 4 ක් සහ හර්දික් පාන්ඩ්යා කඩුලු 3 ක් බිඳහෙලුවා.\nශ්‍රී ලංකාව සහ ඉන්දියාව අතර දෙවන 20 යි 20 තරගය ලබන සිකුරාදා පැවැත්වීමට නියමිතයි.",
       "URL": "https://www.hirunews.lk/sports/178911/ඉන්දියාවට-ලකුණු-93-ක-ජයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=271"
}