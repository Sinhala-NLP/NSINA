{
       "Source": "hirunews",
       "Timestamp": "Saturday, 26 August 2017 - 19:15",
       "Headline": "සංගාගෙන් සුපිරි ඉනිමක්",
       "News Content": "මෙවර කැරිබියානු ප්‍රිමියර්ලීග් විස්සයි විස්ස තරගාවලියේ ජැමෙයිකා - ටෝල්වාස් කණ්ඩායමේ සමාරම්භක තරගය ජයග්‍රහණය කිරීම සඳහා කුමාර් සංගක්කාර විශිෂ්ඨ පිති හරඹයක නිරතවී තිබෙනවා.\nජැමෙයිකාවේ කිංග්ස්ටන්  නුවරදී ඊයේ (25) මෙම තරගය පැවැත්වුණේ ශාන්ත ලූසියා ස්ටාර්ස් කණ්ඩායම සමගයි.\nඔවුන් සිය පන්දු වාර විස්ස තුළදී කඩුලූ 8 ක් දැවී ලකුණු 172 ක් රැස් කළ අතර, ජැමෙයිකා ටෝල්වාස් පිල පන්දු වාර 19 කදී කඩුලූ 4 ක් දැවී ලකුණු 176 ක් ලබමින් තරගයේ ජය හිමිකරගත්තා.\nඑහිදී කුමාර් සංගක්කාර පන්දු 45 කදී නොදැවී ලකුණු 74ක් රැස් කළේ හතරේ පහර 9 ක් සහ හයේ පහර 3 ක්ද සමගයි.\nඒ අනුව සංගක්කාර තරගයේ වීරයා ලෙසද නම් කෙරුණා.",
       "URL": "https://www.hirunews.lk/sports/169449/සංගාගෙන්-සුපිරි-ඉනිමක්",
       "Category": "Sports",
       "Parent URL": "https://www.hirunews.lk/sports/all-news.php?pageID=304"
}