{
       "Source": "hirunews",
       "Timestamp": "Wednesday, 14 June 2017 - 21:41",
       "Headline": "පකිස්ථානය අවසන් මහා තරගයට සුදුසුකම් ලබයි",
       "News Content": "ශූරයන්ගේ කුසලානයේ අවසන් මහා තරගයට සුදුසුකම් ලැබීමට පකිස්ථානය අද සමත්වුනා.\nඒ එංගලන්තය සමග පැවති අවසන් පුර්ව තරගය කඩුලු 8 කින් ජයග්‍රහණය කරමින්.\nකාසියේ වාසිය දිනු පකිස්ථානයේ ආරාධනය මත පළමුවෙන් පන්දුවට පහරදුන් එංගලන්තය පන්දුවාර 49 යි පන්දු 5ක් අවසානයේ සියලුදෙනා දැවී ලකුණු 211ක් රැස් කළා.\nජෝ රූට් 46 යි. ජොනී බැරිස්ටෝ 43 යි. ඔවන් මෝගන් 33 ක් සහ බෙන් ස්ටෝක් 34 ක් ලබාගත්තා.\nපන්දු යැවීමේදී හසන් අලි කඩුලු 3 ක් සහ ජුනයිඩ් ඛාන් කඩුලු 2 ක් බිඳහෙලුවා.\nපිළිතුරු ඉනිම වෙනුවෙන් පන්දුවට පහරදුන් පකිස්ථානය පන්දුවාර 37 යි එක් පන්දුවක් අවසානයේ කඩුලු 2 ක් පමණක් දැවී ජයග්‍රාහී ඉලක්කය පසු කළා.\nඅසාර් අලි 76 යි. ෆකාර් සමන් ලකුණු 57 ක් ලබාගත්තා.\nබාබර් අසාම් නොදැවී 38 ක් ලබා ගත්තා.\nමෙම ජයග්‍රහණයත් සමග පකිස්ථානය ශූරයන්ගේ කුසලානයේ අවසන් මහා තරගයට සුදුසුකම් ලබන අතර හෙට ඉන්දියාව සහ බංග්ලාදේශය අතර පැවැත්වෙන තරගයෙන් ජය ගන්නා කණ්ඩායම පකිස්ථානය සමග අවසන් මහා තරගයට ක්‍රීඩා කරනු ඇති.",
       "URL": "https://www.hirunews.lk/sports/163587/පකිස්ථානය-අවසන්-මහා-තරගයට-සුදුසුකම්-ලබයි",
       "Category": "Sports",
       "Parent URL": "https://www.hirunews.lk/sports/all-news.php?pageID=325"
}