{
       "Source": "hirunews",
       "Timestamp": "Thursday, 07 December 2017 - 19:23",
       "Headline": "මුඛ වාඩම් බැන්ද තරගය ගැන ඉන්දීය වෛද්‍ය සංගමය ඉන්දියාවටම දොස් කියයි",
       "News Content": "ඉන්දු - ශ්‍රී ලංකා තුන්වන ටෙස්ට් තරගය නවදිල්ලි නුවර පැවැත්වීම පිළිබද ඉන්දීය වෛද්‍ය සංගමය නොසතුට පළ කර තිබෙනවා.\nඑම සංගමයේ සභාපති වෛද්‍ය කේ.කේ. අගර්වාල් ඉන්දීය ක්‍රිකට් වැඩබලන සභාපතිවරයා වෙත ලිපියක් යොමුකරමින් සදහන් කර ඇත්තේ වායු දූෂණ මිනුම් මට්ටම ඒකක 300 ට වඩා වැඩි අවස්ථාවලදී ක්‍රීඩා කිරීම සුදුසු බවට එහිදී වැරදි පූර්වාදර්ශයක් රටට සපයා ඇති බවයි.\nතරගයේ දෙවන දිනය තුළ දිල්ලි නගරයේ වායු දූෂණ මට්ටම ඒකක 300 ඉක්මවා තිබූ අතර, එය සැලකෙන්නේ යහපත් ශරීර සෞඛ්‍යයේ නියුතු පුද්ගලයින් පවා එළිමහන් ක්‍රියාකාරකම්වල නොයෙදිය යුතු තත්ත්වයක් ලෙසයි.\nකෙසේ වෙතත්, එදින තරගය නොකඩවා පවත්වාගෙන යා යුතු බවට විනිසුරුවන් තීරණය කළ අතර, ශ්‍රී ලංකා ක්‍රීඩකයින් කිහිපදෙනෙකුම දූෂිත වාතය ආඝ්‍රහනය කිරීම හේතුවෙන් අපහසුතාවයට පත් වුණා.",
       "URL": "https://www.hirunews.lk/sports/177855/මුඛ-වාඩම්-බැන්ද-තරගය-ගැන-ඉන්දීය-වෛද්‍ය-සංගමය-ඉන්දියාවටම-දොස්-කියයි",
       "Category": "Sports",
       "Parent URL": "https://www.hirunews.lk/sports/all-news.php?pageID=275"
}