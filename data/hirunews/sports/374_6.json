{
       "Source": "hirunews",
       "Timestamp": "Monday, 07 November 2016 - 13:52",
       "Headline": "වායු දූෂණය හේතුවෙන් රංජි කුසලානය අවලංගු කෙරේ",
       "News Content": "ඉන්දියාවේ - නවදිල්ලි අගනුවර පවතින වායු දූෂණ තත්ත්වය හේතුවෙන් රංජි කුසලාන තරගාවලිය අවලංගු කිරීමට බලධාරින් තීරණය කර තිබෙනවා.\nඉන්දීය මාධ්‍ය වාර්තා කළේ පසුගිය දින කිහිපය පුර පැවති පෙර පුුහුණුකිරීම් වලදී ද ක්‍රීඩකයන්ගේ ඇස්වලට සහ ස්වශනයට ඇතිවූ ආබාධ හේතුවෙන් මෙම තීරණය ගෙන ඇති බවයි.\nමීට පෙර නවදිල්ලි නුවර වායු දූෂණය නිසා පාසල් 1800 ක් ද වසා දැමීමට බලධාරින් තීරණය කර තිබුණා.\nඉන්දියාවේ පැවැත්වෙන දේශීය විශාලම ක්‍රිකට් තරගාවලිය ද වන්නේ රංජි කුසලාන ක්‍රිකට් තරගාවලියයි.",
       "URL": "https://www.hirunews.lk/sports/147019/වායු-දූෂණය-හේතුවෙන්-රංජි-කුසලානය-අවලංගු-කෙරේ",
       "Category": "Sports",
       "Parent URL": "https://www.hirunews.lk/sports/all-news.php?pageID=374"
}