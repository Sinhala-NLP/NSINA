{
       "Source": "hirunews",
       "Timestamp": "Tuesday, 22 December 2020 - 8:39",
       "Headline": "ලංකාවට එරෙහිව දස්කම් දැක්වීමට දකුණු අප්‍රිකාව සූදානම්",
       "News Content": "පෙර වසරේ පැවති තරගාවලියට වඩා මෙවර තරගාවලියේදී ශ්‍රී ලංකාවට එරෙහිව හොදින් දස්කම් දැක්වීම කෙරෙහි තම කණ්ඩායමේ ක්‍රීඩකයින් මහත් ඕනෑකමකින් පසුවන බව දකුණු අප්‍රිකානු නායක ක්වින්ටන් ඩී - කොක් පවසනවා.\nඔහු කියා සිටියේ වැරදි නිවැරදි කර ගැනීමට තරඟ දෙකකින් සමන්විත මෙම තරගාවලිය හොඳ අවස්ථාවක් වනු ඇති බවයි.\nශ්‍රී ලංකාව සහ දකුණු අප්‍රිකාව අතර ටෙස්ට් තරගාවලිය ලබන 26 වන දා ආරම්භවීමට නියමිතයි.\nදකුණු අප්‍රිකානු පිළ අවසන් වරට 2019 වසරේදී ෆෆ් ඩුප්ලෙසිගේ නායකත්වය යටතේ ශ්‍රී ලංකා කණ්ඩායම මුණ ගැසුණු අතර එම තරගාවලිය දෙකට බින්දුවක් සිය මව්බිමේදී ම ඔවුන් පරාජයට පත්වුණා.",
       "URL": "https://www.hirunews.lk/sports/257620/ලංකාවට-එරෙහිව-දස්කම්-දැක්වීමට-දකුණු-අප්‍රිකාව-සූදානම්",
       "Category": "Sports",
       "Parent URL": "https://www.hirunews.lk/sports/all-news.php?pageID=73"
}