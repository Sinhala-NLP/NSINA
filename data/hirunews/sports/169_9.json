{
       "Source": "hirunews",
       "Timestamp": "Tuesday, 02 April 2019 - 9:14",
       "Headline": "ඩිල්ෂාන්ගේ ඩිල්ස්කූප් පහර IPL පිටිය ආක්‍රමණය කරද්දී, සෑමි කරන්ගේ සුපිරි පන්දු යැවීම දිල්ලි ජයග්‍රහණය බොඳකර දැමූ හැටි",
       "News Content": "සෑමි කරන්ගේ සුපිරි පන්දු යැවීම හමුවේ ඉන්දීය ප්‍රිමිය ලීග් තරඟාවලියේ ඊයේ පැවති තරඟය ජය ගන්නට කිංග්ස් ඉලවන් පන්ජාබ් කණ්ඩායම සමත් වුණා.\nමෙම තරඟයේදී ඔවුන්ගේ ප්‍රතිවාදීන් වූ දිල්ලි කැපිටල්ස් කණ්ඩායම පරාජය කළේ 14කින්.\nදිල්ලි ආරාධනයෙන් පළමුව පන්දුවට පහරදුන් පන්ජාබ් කණ්ඩායම නියමිත පන්දුවාර 20 තුල කඩුලු 09ක් දැවී රැස්කළ ලකුණු සංඛ්‍යාව 166ක්.\nපන්ජාබ් පිල වෙනුවෙන් ඩේවිඩ් මිලර් පන්දු 30කදී ලකුණු 43ක් පන්ජාබ් ලකුණු පුවරුවට එක්කළ අතර සර්ෆරාස් ඛාන් පන්දු 29කදී ලකුණු 39ක් රැස් කළා.\nඑහිදී සර්ෆරාස්ගේ ඉනිමට හතරේ පහර 06ක් ඇතුළත් වූණා.\nසර්ෆරාස්ගේ ඉනිම ශ්‍රී ලංකා හිටපු ක්‍රිකට් ක්‍රීඩක තිලකරත්න ඩිල්ෂාන් ක්‍රිකට් පිටියට හඳුන්වා දුන් ඩිල්ස්කූප් පහරින් වර්ණවත් වීමද විශේෂත්වයක්.\nලකුණු 167ක ඉලක්කයක් හඹා යාමට පිටියට පිවිසි දිල්ලි කැපිටල්ස් කණ්ඩායමට පන්දුවාර 19යි පන්දු 02ක් තුල සියල්ලන් දැවී රැස්කර ගත හැකි වුයේ ලකුණු 152ක් පමණයි.\nඑහිදී සුපිරි පන්දු යැවීමක නිරතවූ සැමි කරන් ලන්දුවර 20යි පන්දු 02ක් තුල ලකුණු 11කට කඩුලු 04ක් බිඳ දමින් දිල්ලි ඉනිම සුණු විසුණුකර දැමුවා.\nතරඟයේ වීරයා බවට පත් වුණේ සෑමි කරන්.\nසර්ෆරාස් එල්ල කළ ඩිල්ස්කූප් පහර පහතින්..\nතරඟයේ විශේෂ අවස්ථා පහතින්..",
       "URL": "https://www.hirunews.lk/sports/213657/ඩිල්ෂාන්ගේ-ඩිල්ස්කූප්-පහර-ipl-පිටිය-ආක්‍රමණය-කරද්දී-සෑමි-කරන්ගේ-සුපිරි-පන්දු-යැවීම-දිල්ලි-ජයග්‍රහණය-බොඳකර-දැමූ-හැටි",
       "Category": "Sports",
       "Parent URL": "https://www.hirunews.lk/sports/all-news.php?pageID=169"
}