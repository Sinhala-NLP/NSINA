{
       "Source": "hirunews",
       "Timestamp": "Sunday, 03 May 2020 - 13:13",
       "Headline": "නව කාලසටහනක් ගැන සාකච්ඡාවක්",
       "News Content": "බටහිර ඉන්දීය කොදෙව් පිල සමඟ පැවැත්වීමට නියමිත ටෙස්ට් තරගාවලිය සඳහා නව කාලසටහනක් සැකසීම සම්බන්ධයෙන් සාකච්ඡා කරමින් සිටින බව එංගලන්ත සහ වේල්ස ක්‍රිකට් පාලක මණ්ඩලය පවසනවා.\nකොදෙව් පිල මේ මස එංගලන්තයට පැමිණීමට නියමිතව තිබුණේ ටෙස්ට් තරග 3 ක සංචාරයක් සඳහායි. එහෙත් කොවිඞ් 19 ගෝලීය වසංගතය හේතුවෙන් එංගලන්තය සිය දේශීය සහ ජාත්‍යන්තර තරගාවලි සියල්ල කල් දමනු ලැබුවා.\nජූලි 1 වනදාට පෙර කිසිදු ක්‍රිකට් තරගාවලියක් නොපැවැත්වීමටයි ඔවුන් මේ වනවිට තීරණය කර ඇත්තේ.\nකොදෙව් පිල සහ එංගලන්තය අතර ටෙස්ට් තරගාවලිය යළි සැකසීමේ සාකච්ඡා සඳහා එංගලන්ත නායක ජෝ රූට් සහ කොදෙව් නායක ජේසන් හෝල්ඩර්ද එක්ව ඇති බව සඳහන්.",
       "URL": "https://www.hirunews.lk/sports/239968/නව-කාලසටහනක්-ගැන-සාකච්ඡාවක්",
       "Category": "Sports",
       "Parent URL": "https://www.hirunews.lk/sports/all-news.php?pageID=100"
}