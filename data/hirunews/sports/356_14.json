{
       "Source": "hirunews",
       "Timestamp": "Saturday, 04 February 2017 - 12:10",
       "Headline": "අද පැවැත්වෙන ශ්‍රී ලංකා දකුණු අප්‍රිකා තරඟයට දකුණු  අප්‍රිකානුවන් අලුත් පැහැයක් එක් කිරීමට සැරසෙයි",
       "News Content": "ශ්‍රී ලංකා කණ්ඩායම සමඟ අද පැවැත්වෙන තුන්වන එක්දින තරඟයේදී විශේෂත්වයක් සිදු කිරීමට දකුණු අප්‍රිකානු කණ්‌ඩායම තීරණය කර තිබෙනවා.\nඒ ඔවුන්ගේ සුපුරුදු නිල ඇඳුම වෙනුවට රෝස පැහැති ඇඳුමකින් සැරසී අද තරඟය සදහා සහභාගී වීමයි.\nඑච්.අයි.වී.ආසාධනයෙන් පෙළෙන රෝගීන් වෙනුවෙන් ආධාර මුදල් රැස්‌ කිරීමේ අරමුණින් අද තරඟයේදී ඔවුන්ගේ සුපුරුදු නිල ඇඳුම වෙනුවට රෝස පැහැති ඇඳුමකින් සැරසී තරඟ කිරීමට ඔවුන් තීරණය කර ඇති බවයි වාර්තා වන්නේ.\nඅද තරඟය නැරඹීමට පැමිණෙන සියලුම ප්‍රේක්ෂකයන් සහ අනෙකුත් පාර්ශ්වද රෝස පැහැති ඇඳුමකින් හෝ රෝස පැහැති අත් පටියක්‌ පැළැඳ තරඟය නැරඹීමට පැමිණෙන ලෙස එරට ක්‍රිකට් බලධාරීන් ඉල්ලා සිටිනවා.\nමීට පෙරද දකුණු අප්‍රිකානු කණ්‌ඩායම එච්.අයි.වී. ආසාධිතයන් වෙනුවෙන් ආධාර රැස් කිරීම සදහා මෙම රෝස පැහැති ඇඳුමින් සැරසී කොදෙව්වන් සමඟද තරඟයක් ක්‍රීඩා කළ අතර එම තරගයේදී  ඒ.බී.ඩිවිලියස් ලොව වේගවත්ම අර්ධ ශතකය සහ ශතකය රැස් කිරීමට සමත්වුණා.\nඩිවිලියස් සුපිරි ඉනිම පහතින් නරඹන්න.",
       "URL": "https://www.hirunews.lk/sports/153646/අද-පැවැත්වෙන-ශ්‍රී-ලංකා-දකුණු-අප්‍රිකා-තරඟයට-අප්‍රිකානුවන්-අලුත්-පැහැයක්-එක්-කිරීමට-සැරසෙයි",
       "Category": "Sports",
       "Parent URL": "https://www.hirunews.lk/sports/all-news.php?pageID=356"
}