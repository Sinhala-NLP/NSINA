{
       "Source": "hirunews",
       "Timestamp": "Wednesday, 20 April 2016 - 16:01",
       "Headline": "මාලිංග වෛද්‍ය කමිටුව පැමිණේ",
       "News Content": "ශ්‍රී ලංකා පිලේ වේග පන්දු යවන ක්‍රීඩක ලසිත් මාලිංග ශ්‍රී ලංකා ක්‍රිකට් ආයතනයේ වෛද්‍ය විශේෂඥ කණ්ඩායම ඉදිරියේ  පෙනී සිටීම සඳහා පැමිණ තිබෙනවා.\nශාරිරික යෝග්‍යතාවය පිළිබද පරීක්ෂා කිරීම සදහා ශ්‍රී ලංකා ක්‍රිකට් ආයතනය කළ දැනුම්දීමකට අනුවයි ඔහු මෙම පරීක්ෂණයට ඉදිරිපත් වී ඇත්තේ.\nකොළඹ පෞද්ගලික රෝහලක සිදු කෙරෙන මෙම පරීක්ෂණය  ත්‍රිපුද්ගල වෛද්‍ය විශේෂඥ කණ්ඩායම හමුවේ සිදු කෙරෙනවා.\nඅයි.පී.එල් තරගාවලියේ මුම්බායි ඉන්දියන්ස් කණ්ඩායමට එක්වීම සදහා පසුගියදා ලසිත් මාලිංග ඉන්දියාවට ගොස් තිබුණා.\nකෙසේ වෙතත්, යළි ඔහු දිවයිනට පැමිණියේ තවත් මාස 4 ක් ගතවනතුරු ක්‍රීඩා කළ නොහැකි බවට මුම්බායි ඉන්දියන්ස් කණ්ඩායමේ වෛද්‍යවරුන් තීරණය කිරීම හේතුවෙන්.",
       "URL": "https://www.hirunews.lk/sports/131322/මාලිංග-වෛද්‍ය-කමිටුව-පැමිණේ",
       "Category": "Sports",
       "Parent URL": "https://www.hirunews.lk/sports/all-news.php?pageID=414"
}