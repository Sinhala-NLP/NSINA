{
       "Source": "hirunews",
       "Timestamp": "Tuesday, 26 October 2021 - 13:38",
       "Headline": "ඇෆ්ගන් ජයග්‍රහණය ගැන එරට නායකයින් කතා කරයි",
       "News Content": "ස්කොට්ලන්තය පරදවා ඇෆ්ගනිස්ථානය ඊයේ වාර්තා කළ විස්සයි විස්ස ලෝක කුසලාන සුපර් ලීග් වටයේ ජයග්‍රහණය සමරමින් තලෙයිබාන් නායකයින් සමාජ මාධ්‍ය වෙත පණිවුඩයක් නිකුත් කර තිබෙනවා.\nඑහෙත් කාබුල් අගනුවර වීථීවල එවැනි ජයග්‍රහණයකදී සාමාන්‍යයෙන් දක්නට ලැබෙන උත්කර්ෂවත් බවක් දක්නට නොලැබුණු බවයි විදෙස් මාධ්‍ය වාර්තාකරුවන් සඳහන් කළේ.\nඇෆ්ගනිස්ථානය ඊයේ වාර්තා කළේ, තලේබාන්වරුන් බලයට පැමිණීමෙන් පසු ලද විශාලම ක්‍රිකට් ජයයි.\nජයග්‍රාහී ඇෆ්ගනිස්ථාන පිල ඉදිරියේදී තවත් සාර්ථකත්වය අත්කරගනු ඇති බව තලෙයිබාන් ප්‍රකාශක සබිහුල්ලා මුජාහිඩ් ට්විටර් පණිවුඩයක් නිකුත් කරමින් ප්‍රකාශ කළා.\nසියලුම ආකාරයේ මහජන විනෝදාස්වාදයන්ට සීමා පනවන තලේබාන්වරුන් ක්‍රිකට් ක්‍රීඩාවට සලකන්නේ, පාර්ශුද්ධත්වයෙන්.\nමේ අතර, තලෙයිබාන් පාලනය හමුවේ ඇෆ්ගනිස්ථානයේ ක්‍රිකට් අනාගතය පිළිඳව ජාත්‍යන්තර ක්‍රිකට් සම්මේලනය ලබන මාසයේ විශේෂ රැස්වීමක් පැවැත්වීමට නියමිතයි.",
       "URL": "https://www.hirunews.lk/sports/286094/ඇෆ්ගන්-ජයග්‍රහණය-ගැන-එරට-නායකයින්-කතා-කරයි",
       "Category": "Sports",
       "Parent URL": "https://www.hirunews.lk/sports/all-news.php?pageID=38"
}