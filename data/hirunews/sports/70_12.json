{
       "Source": "hirunews",
       "Timestamp": "Monday, 18 January 2021 - 10:21",
       "Headline": "පළමු ටෙස්ට් ගැටුමෙන් එංගලන්තයට දැවැන්ත ජයක්",
       "News Content": "ශ්‍රී ලංකා කණ්ඩායම සහ සංචාරක එංගලත්න කණ්ඩායම අතර පැවති පළමු ටෙස්ට් තරඟය කඩුලු 07කින් ජය ගන්නට එංගලන්ත කණ්ඩායම අද සමත් වුණා.\nශ්‍රී ලංකා කණ්ඩායම පළමු ඉනිම සඳහා ලකුණු 135ක් ලබා ගත් අතර එංගලන්තය ලබා ගත් ලකුණු සංඛ්‍යාව 421ක්.\nදෙවන ඉනිම සඳහා ශ්‍රී ලංකා කණ්ඩායම ලකුණු 359ක් රැස් කළා.\nඒ අනුව තරඟය ජයග්‍රහණය කිරීම සඳහා එංගලන්තයට ලකුණු 74ක ඉලක්කයක් හිමි වූ අතර ඔවුන් අද එම ලකුණු සංඛ්‍යාව පසුකර ගියේ කඩුලු 03ක් පමණක්  බිද වැටී තිබියදියි.",
       "URL": "https://www.hirunews.lk/sports/259993/පළමු-ටෙස්ට්-ගැටුමෙන්-එංගලන්තයට-දැවැන්ත-ජයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=70"
}