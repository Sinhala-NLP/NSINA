{
       "Source": "hirunews",
       "Timestamp": "Wednesday, 05 July 2017 - 10:35",
       "Headline": "ශ්‍රී ලංකා සංචිතයේ වෙනසක්",
       "News Content": "තරඟ 05 කින් සමන්විත ශ්‍රී ලංකා සිම්බාබ්වේ එක්දින තරඟාවලිය මේ වන විට තරඟ 01 ට 01 ක් ලෙස සම තත්වයේ පවතිනවා.\nදෙරට අතර ඉදිරි එක්දින තරඟ 03 ම පැවැත්වෙන්නේ සූරියවැව මහින්ද රාජපක්ෂ ජාත්‍යන්තර ක්‍රිකට් ක්‍රීඩාංගනයේදී.\nමෙම ක්‍රීඩාංගණයේ 2015 වසරේ ජුනි මාසයෙන් පසු ජාත්‍යන්තර ක්‍රිකට් තරඟයක් පවත්වා නැහැ.\nඅවසන් එක්දින තරඟ 03 සඳහාවන ශ්‍රී ලංකා සංචිතයේ වෙනස්කම් දෙකක් සිදුකර ඇති බවයි වාර්තා වන්නේ.\nඒ අනුව ලහිරු මධුසංක සහ අමිල අපොන්සු සංචිතයෙන් ඉවත්වන අතර දෙවන තරඟයේදී අතිරේක ක්‍රීඩකයන් ලෙස කැඳවුම් ලැබූ චාමර කපුගෙදර සහ සුරංග ලක්මාල් ඉදිරි තරඟ සඳහාද සංචිතයේ රැදී සිටිනු ඇති බවයි ක්‍රිකට් ආරංචි මාර්ග සදහන් කරන්නේ.\nඒ අනුව ඇන්ජලෝ මැතිව්ස්, උපුල් තරංග, නිරෝෂන් දික්වැල්ල, ධනුෂ්ක ගුණතිලක, කුසල් මෙන්ඩිස්, අසේල ගුණරත්න, වනිඳු හසරංග, දුෂ්මන්ත චමීර, ලක්ෂාන් සඳකැන්, ලසිත් මාලිංග, නුවන් ප්‍රදීප්, අකිල ධනංජය, සුරංග ලක්මාල් සහ චාමර කපුගෙදර සංචිතයට ඇතුළත් බව සදහන්.",
       "URL": "https://www.hirunews.lk/sports/165122/ශ්‍රී-ලංකා-සංචිතයේ-වෙනසක්",
       "Category": "Sports",
       "Parent URL": "https://www.hirunews.lk/sports/all-news.php?pageID=318"
}