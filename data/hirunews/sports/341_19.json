{
       "Source": "hirunews",
       "Timestamp": "Saturday, 01 April 2017 - 18:03",
       "Headline": "3 වන එක්දින තරගයේ ජය ශ්‍රී ලංකාවට",
       "News Content": "සංචාරක බංග්ලාදේශ කණ්ඩායම සහ ශ්‍රී ලංකාව අතර පැවති එක්දින තරගාවලිය ජය පරාජයෙන් තොරව අවසන් වුනා.\nඒ අද කොළඹ එස් එස් සී ක්‍රීඩාංගණයේ පැවති තුන්වන එක්දින තරගය ලකුණු 70 කින් ශ්‍රී ලංකාව ජය ගැනීමත් සමගයි.\nමෙම තරගයේ කාසියේ වාසිය දිනු බංග්ලාදේශයේ ආරාධනය මත පළමුවෙන් පන්දුවට පහරදුන් ශ්‍රී ලංකාව නියමිත පන්දුවාර 50 අවසානයේ කඩුලු 9 ක් දැවී ලකුණු 280 ක් රැස් කලා.\nකුසල් මෙන්ඩිස් 54 යි. තිසර පෙරේරා ලකුණු 52 ක් ලබාගත්තා.\nපිළිතුරු ඉනිම වෙනුවෙන් පන්දුවට පහරදුන් බංග්ලාදේශයට පන්දුවාර 44 යි පන්දු 3කදී සියලුදෙනා දැවී ලබාගැනීමට හැකිවුයේ ලකුණු 210ක් පමණයි.\nපන්දු යැවීමේදී සීක්කුගේ ප්‍රසන්න / දිල්රුවන් පෙරේරා / සුරංග ලක්මාල් කඩුලු 2 බැගින් බිඳහෙලුවා. නුවන් කුලසේකර කඩුළු 4 යි.\nතරගයේ වීරයා ලෙසට තිසර පෙරේරා සම්මාන ලැබුවා. තරගාවලියේ වීරයා වුයේ කුසල් මෙන්ඩිස්.\nඅවසන් එක්දින තරගයට පෙර අදහස් දක්වමින් බංග්ලාදේශ කණ්ඩායමේ පුහුණුකරු චන්දික හතුරුසිංහ මහතා ප්‍රකාශකර තිබුනේ මෙම තරගය ජය ගනිමින් තරගාවලිය ජයග්‍රහණය කිරීම අපේක්ෂාව බවයි.\nමෙම එක්දින තරගාවලියේ පළමු තරගයෙන් බංග්ලාදේශයට ජය හිමිවු අතර දෙවන තරගය වර්ෂාව හේතුවෙන් අත්හැර දැමුනා.\nසංචාරක බංග්ලාදේශය සහ ශ්‍රී ලංකාව අතර තරග දෙකකින් සමන්විත 20 යි 20 තරගාවලියේ පළමු තරගය ලබන අගහරුවාදා කොළඹ ආර් ප්‍රේමදාස ක්‍රීඩාංගණයේදී පැවැත්වීමට නියමිතයි.",
       "URL": "https://www.hirunews.lk/sports/158278/3-වන-එක්දින-තරගයේ-ජය-ශ්‍රී-ලංකාවට",
       "Category": "Sports",
       "Parent URL": "https://www.hirunews.lk/sports/all-news.php?pageID=341"
}