{
       "Source": "hirunews",
       "Timestamp": "Tuesday, 06 September 2016 - 20:42",
       "Headline": "පළමු 20 යි 20 තරගය ජය ගැනීමට ශ්‍රී ලංකාවට 264 ක ඉලක්කයක්",
       "News Content": "ඔස්ට්‍රේලියාවට එරෙහි පළමු 20 යි 20 තරගය ජය ගැනීමට ශ්‍රී ලංකාවට ලකුණු 264 ක ඉලක්කයක් හිමිව තිබෙනවා.\nකාසියේ වාසිය දිනු ශ්‍රී ලංකාවේ ආරාධනය මත පළමුවෙන් පන්දුවට පහරදුන් ඔස්ට්‍රේලියාව නියමිත පන්දුවාර 20 අවසානයේ කඩුලු 3 ක් දැවී ලබාගත් ලකුණු සංඛ්‍යාව 263 ක්.\nඋස්මන් කවාජා 36 යි. ග්ලේන් මැක්ස්වෙල් නොදැවී පන්දු 65 කින් වේගවත් ලකුණු 145 ක් ලබාගත්තේ හතරේ පහර 14 ක් සහ හයේ පහර 9 ක් සමගින්.\nට්‍රැවිස් හෙඩ්  45 යි. ඩේවිඩ් වෝනර් 28 කට දැවී ගියා.\nමෙය ඔස්ට්‍රේලියා කණ්ඩායම 20 යි 20 තරගයකදී ලබාගත් වැඩිම ලකුණු සංඛ්‍යාව ද වනවා.\nඑමෙන්ම 20 යි 20 තරගයකදී එක් කණ්ඩායමක් රැස් කල වැඩිම ලකුණු සංඛ්‍යාව ලෙසට ද මෙය ඉතිහාසයට එක්වනවා.\nමීට පෙර ශ්‍රී ලංකාව එම වාර්තාවට  හිමිකම් කියනු ලැබුවේ 2007 වසරේ කෙන්යාවට එරෙහි තරගයකදී ලකුණු 260 ක් ලබා ගනිමින්.",
       "URL": "https://www.hirunews.lk/sports/142405/පළමු-20-යි-තරගය-ජය-ගැනීමට-ශ්‍රී-ලංකාවට-264-ක-ඉලක්කයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=385"
}