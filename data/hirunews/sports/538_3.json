{
       "Source": "hirunews",
       "Timestamp": "Saturday, 04 May 2013 - 19:21",
       "Headline": "ගාම්භීර්ට සහ යුවරාජ්ට චැම්පියන්ස් අහිමි වෙයි.",
       "News Content": "ලබන මස එංගලන්තයේ පැවැත්වෙන චැම්පියන්ස් කුසලාන ක්‍රිකට් තරගාවලිය සඳහා ඉන්දීය එක්දින කණ්ඩායම අද (04) නම් කෙරුණා. එහිදී ආරම්භක පිතිකරු ගෞතම් ගාම්භීර් සහ යුවරාජ් සිං කණ්ඩායමෙන් ඉවත් කිරීමටයි ඉන්දීය තේරීම් කමිටුව පියවර ගෙන ඇත්තේ.  ඕස්ට්‍රේලියාව සමග පැවති ටෙස්ට් තරගාවලියේදී දස්කම් දැක්වු ෂිකාර් ධවාන්, තුන් ඉරියව්වෙන්ම දස්කම් දක්වන ඉර්ෆාන් පතාන්, වේග පන්දු යවන ක්‍රීඩක විනේ කුමාර් සහ පිතිකරු මුරලි විජේ ඉන්දීය කණ්ඩායමට යළි කැඳවා තිබෙනවා. දිනේෂ් කාර්තික් සහ උමේෂ් යාදව් ද චැම්පියන්ස් කුසලානය සඳහා නම් කෙරුණු ඉන්දීය කණ්ඩායමට ඇතුළත්. මේ අනුව චැම්පියන්ස් කුසලානය සඳහා නම් කෙරුණු ඉන්දීය කණ්ඩායමේ පිතිකරු බල ඇණිය ධවාන්, විජේ, විරාට් කෝලි, සුරේෂ් රයිනා සහ රෝහිත් ෂර්මා යන විශේෂඥ පිතිකරුවන් පස් දෙනා සමග දිනේෂ් කාර්තික් සහ නායක මහේන්ද්‍ර සිං දෝනිගෙන් සමන්විතයි. අෂ්වින්, රවීන්ද්‍ර ජඬේජා සහ අමිත් මිෂ්රා දඟ පන්දු යවන්නන් ලෙස ඉන්දීය කණ්ඩායමට එක්වනවා.",
       "URL": "https://www.hirunews.lk/sports/58351/ගාම්භීර්ට-සහ-යුවරාජ්ට-චැම්පියන්ස්-අහිමි-වෙයි",
       "Category": "Sports",
       "Parent URL": "https://www.hirunews.lk/sports/all-news.php?pageID=538"
}