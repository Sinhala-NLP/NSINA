{
       "Source": "hirunews",
       "Timestamp": "Sunday, 20 January 2019 - 17:34",
       "Headline": "ටෙස්ට් තරඟාවලිය පැරදුණු පකිස්ථානය එක්දින තරඟාවලියේදී දකුණු අප්‍රිකාවට බැටදීම අරඹයි",
       "News Content": "ටෙස්ට් තරඟාවලිය තුනට බින්දුවක් ලෙස පරාජය වුවද සංචාරක පාකිස්ථාන පිල ඩර්බන් හි ඊයේ පැවති ප්‍රථම එක්දින තරගයෙන් දකුණු අප්‍රිකාව පරදවා කඩුලු 5 ක ජයක් වාර්තා කිරීමට සමත්වුණා.\nකාසියේ වාසිය දිනා පළමුවෙන් පන්දුවට පහරදුන් දකුණු අප්‍රිකානු පිල සිය පන්දු වාර 50 තුළදී ලකුණු 266 ක් රැස් කළේ කඩුලු 2 ක් පමණක් දැවී තිබියදියි.\nඑහිදී හෂීම් අම්ලා ලකුණු 108 ක් රැස් කළ අතර, රසී වැන්ඩර් ඩුසෙන් ලකුණු 93 ක් රැස් කරගත්තා.\nපාකිස්ථාන පිල පන්දු වාර 49 යි එක් පන්දුවකදී කඩුලු 05 ක් දැවී ලකුණු 267 ක් ලබමින් තරගයේ ජය හිමිකරගත්තා.\nඑහිදී ඉමාම් උල් හක් ලකුණු 86 ක්ද, මොහොමඩ් හෆීස් නොදැවී ලකුණු 71 ක්ද රැස් කළා.",
       "URL": "https://www.hirunews.lk/sports/208642/ටෙස්ට්-තරඟාවලිය-පැරදුණු-පකිස්ථානය-එක්දින-තරඟාවලියේදී-දකුණු-අප්‍රිකාවට-බැටදීම-අරඹයි",
       "Category": "Sports",
       "Parent URL": "https://www.hirunews.lk/sports/all-news.php?pageID=183"
}