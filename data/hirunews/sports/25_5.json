{
       "Source": "hirunews",
       "Timestamp": "Sunday, 20 March 2022 - 23:06",
       "Headline": "ගුවන් හමුදා ක්‍රීඩා සමාජයේ චමින්ද පීරිස් මිස්ටර් ශ්‍රී ලංකා ලෙසින් අහිෂේක ලබයි (වීඩියෝ)",
       "News Content": "73 වැනි මිස්ටර් ශ්‍රී ලංකා කායවර්ධන තරගාවලිය ඊයේ වැලිසරදී නිමාව දුටුවා.\nමෙවර තරගාවලිය බර පන්ති 8ක් යටතේ ක්‍රියාත්මක වෙද්දී ඊට තරගකරුවන් 250කට ආසන්න සංඛ්‍යාවක් එක්ව සිටියා.\nමෙවර මිස්ටර් ශ්‍රී ලංකා ලෙසින් අහිෂේක ලබන්නට ගුවන් හමුදා ක්‍රීඩා සමාජයේ චමින්ද පීරිස් සමත් වුණා.\nදෙවැනි ස්ථානය යුද හමුදා ක්‍රීඩා සමාජයේ R.A.D.D රාජපක්ෂ දිනා ගනිද්දී, නාවික හමුදා ක්‍රීඩා සමාජයේ N.D.A.N.M. නවරත්න තුන්වැනි ස්ථානය දිනා ගත්තා.\nමීට සමගාමීව පැවැති කාන්තා තරගාවලියේ ශූරතාව දිනා ගන්නට චලනි රයිගම් බණ්ඩාර සමත්වුණා.\nදිනේෂා විතානගේ එහි දෙවැනි ස්ථානයත් දිල්මිණී මැණිකේ ඒකනායක තුන්වැනි ස්ථානයත් දිනා ගත්තා.",
       "URL": "https://www.hirunews.lk/sports/299947/ගුවන්-හමුදා-ක්‍රීඩා-සමාජයේ-චමින්ද-පීරිස්-මිස්ටර්-ශ්‍රී-ලංකා-ලෙසින්-අහිෂේක-ලබයි-වීඩියෝ",
       "Category": "Sports",
       "Parent URL": "https://www.hirunews.lk/sports/all-news.php?pageID=25"
}