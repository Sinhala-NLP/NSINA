{
       "Source": "hirunews",
       "Timestamp": "Friday, 18 March 2022 - 13:19",
       "Headline": "ආසියානු හොකී කුසලානයට සුදුසුකම් ලැබීමේ තරග ඉන්දුනීසියාවේ",
       "News Content": "2022 ආසියානු හොකී කුසලාන තරගාවලිය සඳහා සුදුසුකම් ලැබීමේ තරග පෙළක් මේ වනවිට ඉන්දුනීසියාවේ ජකර්තා නුවර පැවැත්වෙනවා.\nඑහි අර්ධ අවසන් වටය සඳහා සුදුසුකම් ලබා ඇති ශ්‍රී ලංකාව බී කාණ්ඩයේ දෙවන ස්ථානය ගන්නා කණ්ඩායම සමඟ හෙට තරග වැදීමට නියමිතයි.\nතරගාවලියේ පළමු වටයේදී උස්බෙකිස්ථානය පහට බින්දුවකින්ද, තායිලන්තය ගෝල හයට දෙකක් ලෙසද පරාජය කළ ශ්‍රී ලංකාව කසක්ස්ථානය පරදවා ජය වාර්තා කළේ ගෝල හතරට බින්දුවක් ලෙසින්.\nමෙම තරගාවලියෙන් සුදුසුකම් ලබන කණ්ඩායම් දෙකක් ලබන මැයි 23 වනදා සිට ජකර්තා නුවර පැවැත්වෙන ආසියානු හොකී කුසලාන තරගාවලිය සඳහා සුදුසුකම් ලබනවා.\nඉන්දියාව, පාකිස්ථානය, කොරියාව, ජපානය ආදී ප්‍රබල කණ්ඩායම් සහභාගිවන එම තරගාවලියෙන් කණ්ඩායම් හතරක් 2023 හොකී ලෝක කුසලාන තරගාවලිය සඳහා සුදුසුකම් ලබනු ඇති.",
       "URL": "https://www.hirunews.lk/sports/299773/ආසියානු-හොකී-කුසලානයට-සුදුසුකම්-ලැබීමේ-තරග-ඉන්දුනීසියාවේ",
       "Category": "Sports",
       "Parent URL": "https://www.hirunews.lk/sports/all-news.php?pageID=25"
}