{
       "Source": "hirunews",
       "Timestamp": "Thursday, 21 May 2015 - 7:57",
       "Headline": "කෝලි අසාර්ථකයි - කණ්ඩායම සාර්ථකව අවසන් පූර්ව වටයට",
       "News Content": "ඉන්දීය ප්‍රිමියර් ලීග් ක්‍රිකට් තරඟාවලියේ අවසන් පූර්ව වටයට සුදුසුකම් ලැබීමට රෝයල් චැලෙන්ජර්ස් බැංගලෝර් කණ්ඩායම ඊයේ (20) සමත් වුණා. තරඟයේ මුලින්ම පන්දුවට පහරදුන් බැංගලෝර් කණ්ඩායම නියමිත පන්දුවාර 20 අවසානයේ කඩුළු 4ක් දැවී ලකුණු 180ක් රැස්කර ගැනීමට සමත් වුණා. පන්දුවට පහරදීමේදි කණ්ඩායමේ ආරම්භක පිතිකරු යුගලය එතරම් සාර්ථක වුනේ නැහැ. ඒ අනුව ක්‍රිස් ගේල් ලකුණු 27 සහ නායක විරාට් කෝලි ලබාගත්තේ ලකුණු 12ක් පමණයි. අනතුරුව සාර්ථක පිතිහරඹයක මෙන්ම වේගවත් පිතිහරඹයක නිරත වූ ඒ බී ඩිවිලයර්ස් පන්දු 38කදී ලකුණු 66ක් රැස්කර ගත්තේ හයේ පහර 4ක් සහ හතරේ පහර 4ක් සමගින්.\nඒ බී ඩිවිලියර්ස්ගේ වේගවත් පිතිහරඹය පහතින් නරඹන්න....\nඩිවිලියර්ස්ට අනගි සහයක් දෙමින් මන්දීප් සිං නොදැවී පන්දු 34කදි ලකුණු 54ක් කර ගැනීමට සමත් වුණා. ඊට හයේ පහර දෙකක් සහ හතරේ පහර 7ක් ඇතුළත්.\nමන්දීප් සිං අර්ධ ශතකය පහතින් නරඹන්න......\nබැංගලෝර් කණ්ඩායමේ ඉනිම\nඅනතුරුව පිළිතරු ඉනිම ක්‍රීඩා කිරීමට පිටියට පැමිණි රාජස්ථාන් රෝයල් කණ්ඩායම පන්දුවාර 19කදි සියලුදෙනා දැවී රැස්කර ගැනීමට හැකි වූයේ ලකුණු 109ක් පමණයි.\nරාජස්ථාන්  කණ්ඩායමේ ඉනිම\nමෙම තරඟයේ විශේෂ අවස්ථා පහතින් නරඹන්න....",
       "URL": "https://www.hirunews.lk/sports/109870/කෝලි-අසාර්ථකයි-කණ්ඩායම-සාර්ථකයි",
       "Category": "Sports",
       "Parent URL": "https://www.hirunews.lk/sports/all-news.php?pageID=468"
}