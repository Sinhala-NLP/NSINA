{
       "Source": "hirunews",
       "Timestamp": "Friday, 15 October 2021 - 18:01",
       "Headline": "බංග්ලාදේශයට  එරෙහි පළමු එක්දින තරගයෙන් ශ්‍රී ලංකා 19න් පහළ කණ්ඩායමට ලකුණු 42ක ජයක්",
       "News Content": "සංචාරක බංග්ලාදේශ 19න් පහළ කණ්ඩායම සමග පැවති පළමු එක්දින තරගයෙන් ලකුණු 42ක ජයක් ලබාගැනීමට ශ්‍රී ලංකා 19න් පහළ කණ්ඩායම සමත්වුණා.\nදඹුල්ල ජාත්‍යන්තර ක්‍රීඩාංගණයේ පැවති තරගයේ කාසියේ වාසිය දිනා පළමුවෙන් පන්දුවට පහරදුන් ශ්‍රී ලංකා කණ්ඩායම නියමිත පන්දුවාර 50 අවසානයේ කඩුලු 9ක් දැවී ලකුණු 228ක් රැස් කළා.\nපවන් පතිරාජ ලකුණු 67යි. සදීෂ රාජපක්ෂ ලකුණු 28ක් සහ රවීන් ද සිල්වා ලකුණු 29ක් ලබාගත්තා.\nපිළිතුරු ඉනිම වෙනුවෙන් පන්දුවට පහරදුන් බංග්ලාදේශ කණඩායමට පන්දුවාර 46යි පන්දු දෙකක් අවසානයේ සියලුදෙනා දැවී ලබාගැනීමට හැකිවූයේ ලකුණු 186ක් පමණයි.\nපන්දු යැවීමේදී ටේ‍රවීන් මැතිව්ස් කඩුලු 2ක් බිඳහෙලුවා.\nසංචාරක බංග්ලාදේශය සහ ශ්‍රී ලංකා 19න් පහළ කණ්ඩායම් අතර තරග 5කින් සමන්විත එක්දින තරගාවලියේ දෙවන තරගය ලබන 18 වනදා දඹුල්ල ජාත්‍යන්තර ක්‍රීඩාංගණයේදී පැවැත්වීමට නියමිතයි.",
       "URL": "https://www.hirunews.lk/sports/285101/බංග්ලාදේශයට-එරෙහි-පළමු-එක්දින-තරගයෙන්-ශ්‍රී-ලංකා-19න්-පහළ-කණ්ඩායමට-ලකුණු-42ක-ජයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=40"
}