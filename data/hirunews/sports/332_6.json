{
       "Source": "hirunews",
       "Timestamp": "Monday, 15 May 2017 - 9:06",
       "Headline": "පූනේ සහ රෝයල් චැලෙන්ජර්ස් කණ්ඩායම්වලට ජය",
       "News Content": "ඉන්දීය පී‍්‍රමියර් ලිග් තරගාවලියට අදාලව ඊයේ පැවති තරග අතුරින් ජය වාර්තා කිරිමට රයිසින් පූනේ සුපර් ජයන්ට් සහ රෝයල් චැලෙන්ජර්ස් බැංගලෝර් කණ්ඩායම් සමත්වුණා.\nකිංග්ස් ඉලෙවන් කණ්ඩායමට එරෙහි තරගය රයිසන් පුනේ කණ්ඩායම  ජයගත්තේ කඩුලූ 09 කින්.\nදිල්ලි ඩෙයාඩෙවිල්ස් කණ්ඩායම සමග පැවති තරගය ලකුණු 10 කින් ජයගැනීමට රෝයල් චැලෙන්ජස් කණ්ඩායම සමත් වුණා.\nදිල්ලි කණ්ඩායම සමග පවති තරගයේදී පළමුව පන්දුවට පහරදුන් බැංගලෝර් කණ්ඩායම සිය පන්දුවාර 20 තුල ලකුණු 161 ලබා ගැනීමට සමත් වුණා.\nබැංගලෝර් කණ්ඩායම වෙනුවෙන් විරාත් කෝලි පන්දු 45කදී ලකුණු 58ක් ලබා ගත්තා.\nකලකට පසු ලකුණු අතරට පිවිසි රෝයල් චැලෙන්ජර්ස් කණ්ඩායමේ ප්‍රවේගකාරී පිතිකරු ක්‍රිස් ගේල් වේගවත් ලකුණු 48ක් රැස් කලේ දිල්ලි නුවර, ෆෙරෝසා කොට්ලා ක්‍රීඩාංගනයට රැස්ව සිටි ප්‍රේක්ෂකයින්ට තම පිත්තේ ශක්තිය තවමත් පවතින බව මතක් කර දෙමින්.\nගේල්ගේ එම ඉනිමට දැවැන්ත හයේ පහර 03ක් සහ හතරේ පහර 03ක් ඇතුලත් වුණා.\nපිළිතුරු ඉනිම ක්‍රීඩා කළ දිල්ලි කණ්ඩයමට සියලු ක්‍රීඩකයින් දැවී ලබා ගත හැකිවුයේ ලකුණු 151ක් පමණයි.\nක්‍රිස් ගේල්ගේ ඉනිම පහතින්.",
       "URL": "https://www.hirunews.lk/sports/161358/පූනේ-සහ-රෝයල්-චැලෙන්ජර්ස්-කණ්ඩායම්වලට-ජය",
       "Category": "Sports",
       "Parent URL": "https://www.hirunews.lk/sports/all-news.php?pageID=332"
}