{
       "Source": "hirunews",
       "Timestamp": "Friday, 01 March 2019 - 13:09",
       "Headline": "පුහුණු තරගයෙන් ශ්‍රී ලංකාවට ජය",
       "News Content": "දකුණු අප්‍රිකානු ක්‍රිකට් ආරාධිත කණ්ඩායම සමඟ බෙනෝනි හි දී ඊයේ පැවති එක්දින තරගයෙන් ශ්‍රී ලංකාව කඩුලූ 6 ක විශිෂ්ඨ ජයක් අත්කර ගත්තා.\nකාසියේ වාසිය දිනා පළමුවෙන් පන්දුවට පහරදුන් දකුණු අප්‍රිකානු ආරාධිත පිල පන්දු වාර 48 ක් තුළ සියලූ ක්‍රීඩකයන් දැවී ලකුණු 304 ක් රැස් කළා.\nඑහිදී රේනාඞ් වෑන් ටොන්ඩර් ලකුණු 164 ක් ලබාගත් අතර, ලසිත් මාලිංග ලකුණු 35 කට කඩුලූ 5 ක් බිඳ හෙලූවා.\nපිළිතුරු වශයෙන් ශ්‍රී ලංකා පිල පන්දු වාර 41 කදී කඩුලූ 4 ක් පමණක් දැවී ලකුණු 307 ක් ලබමින් තරගයේ ජය හිමිකරගත්තා.\nඑහිදී අවිශ්ක ප්‍රනාන්දු පන්දු 46 කදී ලකුණු 72 ක්ද, ඖෂධ ප්‍රනාන්දු පන්දු 48කදී ලකුණු 63 ක්ද රැස් කළ අතර, කුසල් මෙන්ඩිස් ලකුණු 47 ක් ලබාගත්තා.\nඋපුල් තරංජ ලකුණු 45 යි.\nශ්‍රී ලංකාව සහ දකුණු අප්‍රිකාව අතර පළමු එක්දින තරගය අනිද්දා ජොහැනස්බර්ග් නුවරදී පැවැත්වීමට නියමිතයි.",
       "URL": "https://www.hirunews.lk/sports/211466/පුහුණු-තරගයෙන්-ශ්‍රී-ලංකාවට-ජය",
       "Category": "Sports",
       "Parent URL": "https://www.hirunews.lk/sports/all-news.php?pageID=175"
}