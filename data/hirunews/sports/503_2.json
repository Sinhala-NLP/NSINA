{
       "Source": "hirunews",
       "Timestamp": "Monday, 18 November 2013 - 19:57",
       "Headline": "20 - 20 ට කෙන්යාව සහ උගන්ඩාව එන හැඩයි.",
       "News Content": "විස්සයි විස්ස ලෝක කුසලාන ක්‍රිකට් තරගාවලියට සුදුසුකම් ලබා ගැනීම සඳහා පැවැති තරගාවලියේ මූලික තරගවලින් කෙන්යාව සහ උගන්ඩාව ජයග්‍රහණය කිරීමට සමත් වුණා. කෙන්යාව සහ ඩෙන්මාර්කය අතර පැවැති තරගයේ දී පළමුවෙන් පන්දුවට පහරදුන් ඩෙන්මාර්කය නියමිත පන්දු වාර 20 අවසානයේ කඩුලූ 8ක් දැවී ලකුණු 84ක් ලබා ගත්තා. ඊට පිළිතුරු ලෙස කෙන්යානුවන් පන්දු වාර 9යි පන්දු එකකදී කඩුලූ 2ක් දැවී ලකුණු 85ක් ලබා ගනිමින් තරගය ජයග්‍රහණය කළා. ඊට අමතරව උගන්ඩාව සහ ඉතාලිය අතර පැවැති තරගයේ දී මුලින්ම පන්දුවට පහර දුන් ඉතාලිය නියමිත පන්දු වාර 20 අවසානයේ කඩුලූ 4ක් දැවී ලකුණු 148ක් ලබා ගත්තා. ඊට පිලිතුරු ලෙස උගන්ඩා කණ්ඩායම පන්දු වාර 19යි පන්දු 5කදී කඩුලූ 9ක් දැවී ලකුණු 151ක් ලබා ගෙන තරගයේ ජය වාර්තා කළා.",
       "URL": "https://www.hirunews.lk/sports/71642/20-ට-කෙන්යාව-සහ-උගන්ඩාව-එන-හැඩයි",
       "Category": "Sports",
       "Parent URL": "https://www.hirunews.lk/sports/all-news.php?pageID=503"
}