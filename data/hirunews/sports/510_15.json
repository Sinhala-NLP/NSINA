{
       "Source": "hirunews",
       "Timestamp": "Sunday, 06 October 2013 - 13:11",
       "Headline": "තෙන්ඩුල්කාර් ලකුණු 50 000 සීමාවට.",
       "News Content": "සචින් තෙන්ඩුල්කාර්, පිළිගත් ක්‍රිකට් තරඟවලදී ලකුණු 50 000 ඉක්මවූ ප්‍රථම ඉන්දියානුවා බවට ඊයේ පත්වුණා. ඒ, චැම්පියන්ස් ලීග් තරඟාවලියේ ටි‍්‍රනිඩෑඞ් සහ ටොබේගෝ  සමග පැවති තරඟයේදී මුම්බායි ඉන්දියන්ස් පිල වෙනුවෙන් ලකුණු 35 ක් රැස් කරගැනීමත් සමගයි. තෙන්ඩුල්කාර්ට ලකුණු 50 000 ලැබීම සඳහා අවශ්‍යවී තිබුණේ ලකුණු 26 ක් පමණයි. දැන් ඔහු තරඟකාරී මට්ටමේ ක්‍රිකට් තරඟ 953 කදී ලකුණු 50 009 ක් රැස්කර ගෙන සිටිනවා. පළමු පෙළ තරඟ 307 කදී ඔහු ලකුණු 25 228 ක් රැස් කරගෙන සිටින අතර ටෙස්ට් තරඟ 198 කදී රැස් කරගෙන ඇති ලකුණු සංඛ්‍යාව 15 837 ක්. එක් දින තරඟ 463 කදී තෙන්ඩුල්කාර් ලකුණු 18 426 ක්ද රැස් කරගෙන සිටිනවා.  බටහිර ඉන්දීය කොදෙව් පිල සමග පැවැත්වෙන ටෙස්ට් තරඟාවලියේදී තෙන්ඩුල්කාර් තවත් නව වාර්තාවක් පිහිටවනු ඇතැයි අපේක්ෂිතයි. ඒ, ටෙස්ට් තරඟ 200 කට සහභාගි වූ ලොව ප්‍රථම ටෙස්ට් ක්‍රීඩකයා බවට පත්වීමෙන්.",
       "URL": "https://www.hirunews.lk/sports/68745/තෙන්ඩුල්කාර්-ලකුණු-50-000-සීමාවට",
       "Category": "Sports",
       "Parent URL": "https://www.hirunews.lk/sports/all-news.php?pageID=510"
}