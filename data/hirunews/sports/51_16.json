{
       "Source": "hirunews",
       "Timestamp": "Saturday, 19 June 2021 - 8:37",
       "Headline": "කුසල් මෙන්ඩිස් පරදවා කුසල් ජනිත් ජයගනී",
       "News Content": "එංගලන්තය බලා පිටත්ව ගොස් සිටින ශ්‍රී ලංකා කණ්ඩායම ඊයේ කොටස් දෙකකට බෙදී පුහුණු තරඟයකට ක්‍රීඩා කර තිබෙනවා.\nඒ අනුව කුසල් ජනිත් පෙරේරාගේ සහ කුසල් මෙන්ඩිස්ගේ නායකත්වය යටතේ ශ්‍රී ලංකා කණ්ඩායම මෙලෙස ක්‍රීඩා කර ඇති බවයි වාර්තාවන්නේ.\nඒ අනුව පන්දු වාර විස්සේ තරඟයක් ලෙස පැවති මෙම පුහුණු තරඟයේදී පළමුව පන්දුවට පහරදුන් කුසල් මෙන්ඩිස්ගේ කණ්ඩායම නියමිත පන්දු වාර විස්ස අවසානයේදී කඩුලු 04 ක් දැවී ලකුණු 219 ක් රැස් කළා.\nධනුෂ්ක ගුණතිලක ලකුණු 98 යි.\nපිළිතුරු ඉනිම ක්‍රිඩා කළ කුසල් ජනිත්ගේ කණ්ඩායම පන්දුවාර 19 යි පන්දු 03 ක් අවසානයේදී කඩුලු 03 ක් පමණක් දැවී එම සීමාව පසුකර ගියා.\nනායක කුසල් ජනිත් පෙරේරා ලකුණු 95 යි.\nඒ අනුව කුසල් මෙන්ඩිස්ගේ කණ්ඩායම පරදවා කඩුලු හතක ජයක් කුසල් ජනිත්ගේ කණ්ඩායම හිමිකරගෙන තිබෙනවා.",
       "URL": "https://www.hirunews.lk/sports/274700/කුසල්-මෙන්ඩිස්-පරදවා-කුසල්-ජනිත්-ජයගනී",
       "Category": "Sports",
       "Parent URL": "https://www.hirunews.lk/sports/all-news.php?pageID=51"
}