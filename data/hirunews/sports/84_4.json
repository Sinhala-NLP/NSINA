{
       "Source": "hirunews",
       "Timestamp": "Friday, 25 September 2020 - 9:46",
       "Headline": "රාහුල්ගේ සුපිරි ඉනිම ඉදිරියේ කෝලිගේ පන්දු යවන්නන් අසරණ වෙයි (වීඩියෝ)",
       "News Content": "ඉන්දීය ප්‍රිමිය ලීග් තරඟාවලියේ විරාට් කොලිගේ රෝයල් චැලෙන්ජර්ස් බැංගලෝර් පිල සහ ලෝකේෂ් රාහුල්ගේ කිංග්ස් ඉලෙවන් පන්ජාබ් පිල ඩුබායි හිදී ඊයේ (24) එකිනෙකා මුණ ගැසුණා.\nමෙම තරඟය බැංගලෝර් පිල ලකුණු 97 කින් පරාජය කිරීමට කිංග්ස් ඉලෙවන් පන්ජාබ් කණ්ඩායම සමත් වුණා.\nතරඟයේ කාසියේ වාසිය දිනූ බැංගලෝර් පිල පළමුවෙන් පන්දුවට පහරදෙන ලෙස පන්ජාබ් පිලට ඇරයුම් කළ අතර, බැංගලෝරයේ ආරාධනය වාසියකට හරවා ගත් ඔවුන් සිය පන්දුවාර විස්ස තුලදී කඩුලු 03ක් දැවී ලකුණු 206ක් රැස් කරමින් දැවැන්ත ලකුණු පුවරුවක් නිර්මාණය කළා.\nඑහිදී ලෝකේෂ් රාහුල් නායකත්වයේ විශිෂ්ඨ ඉනිමක් ක්‍රීඩා කරමින් පන්දු 69 කදී හයේ පහර හතක් සහ හතරේ පහර 14ක් සමඟ ලකුණු 132ක් රැස් කළේ මෙවර තරඟාවලියේ පළමු ශතකය වාර්තා කරමින්.\nපිළිතුරු ඉනිම ක්‍රීඩා කළ රෝයල් චැලෙන්ජර්ස් බැංගලෝර් පිලට පන්දු වාර 17 කදී සියලු ක්‍රීඩකයන් දැවී රැස් කරගත හැකිවූයේ ලකුණු 109ක් පමණයි.\nඑහිදී රවී බිෂ්නෝයි ලකුණු 32 කට කඩුලු තුනක් බිද හෙලූ අතර, මුරුගන් අශ්වින් ලකුණු 21 කට කඩුලු තුනක් බිද හෙලුවා.\nමෙම ජයග්‍රහණයත් සමඟ තරඟාවලියේ ප්‍රසාද ලකුණු සටහනේ පෙරමුණ ගන්නට කිංග්ස් ඉලෙවන් පන්ජාබ් කණ්ඩායම සමත් වුණේ මුම්බායි ඉන්දියන්ස් පිල එහි දෙවන තැනට දමමින්.",
       "URL": "https://www.hirunews.lk/sports/251056/රාහුල්ගේ-සුපිරි-ඉනිම-ඉදිරියේ-කෝලිගේ-පන්දු-යවන්නන්-අසරණ-වෙයි-වීඩියෝ",
       "Category": "Sports",
       "Parent URL": "https://www.hirunews.lk/sports/all-news.php?pageID=84"
}