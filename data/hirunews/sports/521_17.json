{
       "Source": "hirunews",
       "Timestamp": "Thursday, 01 August 2013 - 8:39",
       "Headline": "විස්සයි විස්ස තරගාවලියේ ශ්‍රී ලංකා සංචිතය නම් කෙරේ.",
       "News Content": "සංචාරක දකුණු අප්‍රිකානු කණ්ඩායම සමඟ පැවැත්වෙන විස්සයි විස්ස තරගාවලිය සඳහා ශ්‍රී ලංකා සංචිතය නම් කර තිබෙනවා. දිනේෂ් චන්දිමාල්ගේ නායකත්වයෙන් යුත්, මෙම සංචිතයට ක්‍රීඩකයන් 15 දෙනෙකු ඇතුළත්. ලසිත් මාලිංගට කණ්ඩායමේ උප නායකත්වය හිමිව තිබෙනවා. මීට අමතරව, කුසල් ජනිත් පෙරේරා, ටී.එම්.ඩිල්ෂාන්, කුමාර සංගක්කාර, මහේල ජයවර්ධන, ලහිරු තිරිමාන්න, ඇන්ජලෝ පෙරේරා පිතිකරුවන් ලෙස කණ්ඩායමට එක් වනවා. වේග පන්දු යවන්නන් ලෙස සුරංග ලක්මාල් කණ්ඩායමට එක් කර ඇත්තේ මාලිංගට අමතරවයි. දඟ පන්දු යවන්නන් ලෙස අජන්ත මෙන්ඩිස් සහ සචිත්‍ර සේනානායක සංචිතයට කැඳවා තිබෙනවා. තුන් ඉරියව් ක්‍රීඩකයන් ලෙස සංචිතයට නම් කර ඇත්තේ ඇන්ජලෝ මැතිව්ස්, ජීවන් මෙන්ඩිස්, තිසර පෙරේරා සහ නුවන් කුලසේකරයි. කුලසේකර ආබාධයකට ලක්වීම හේතුවෙන් පසුගිය එක්දින තරගාවලියේ තරග කිහිපයක් අහිමිවුණා. පසු දෙරට අතර විස්සයි විස්ස තරග 3 ක් පැවැත්වෙන අතර පළමු තරගය හෙට කොළඹ ආර්.ප්‍රේමදාස ක්‍රීඩාංගනයේදී පැවැත්වීමට නියමිතයි.",
       "URL": "https://www.hirunews.lk/sports/64184/විස්සයි-විස්ස-තරගාවලියේ-ශ්‍රී-ලංකා-සංචිතය-නම්-කෙරේ",
       "Category": "Sports",
       "Parent URL": "https://www.hirunews.lk/sports/all-news.php?pageID=521"
}