{
       "Source": "hirunews",
       "Timestamp": "Thursday, 24 September 2015 - 19:31",
       "Headline": "ඉන්දියාවේ තීරණය පරක්කුයි - පාකිස්තානය",
       "News Content": "ලබන දෙසැම්බර් මාසයේදී එක්සත් එමීර් රාජ්‍යයේදී පැවැත්වෙන ඉන්දු - පාකිස්ථාන ටෙස්ට් තරඟාවලිය පිළිබඳව ඉන්දියාව සිය තීරණය ඉක්මනින් දැනුම්දිය යුතු බව පාකිස්ථාන ක්‍රිකට් පාලක මණ්ඩලය පවසනවා. එහි සභාපති ෂෙහාර් ඛාන් මාධ්‍ය වෙත අදහස් දක්වමින් කියා සිටියේ මෙම තරඟාවලිය පිළිබඳව සිය ක්‍රිකට් පාලක මණ්ඩලයේ කැමැත්ත පළ කළ ද ඉන්දියාව ඊට ප්‍රතිචාර දැක්වීම කල් දමමින් සිටින බවයි. ඉන්දීය ක්‍රිකට් පාලක මණ්ඩලය මෙන් තමන් දේශපාලනය සහ ක්‍රීඩාව කිසිවිටෙක පටලවා නොගන්නා බව ද පාකිස්ථානු ක්‍රිකට් පාලක මණ්ඩලයේ සභාපතිවරයා වැඩිදුරටත් ප්‍රකාශ කර තිබෙනවා. ලබන දෙසැම්බර් දෙවනදා සිට ආරම්භ කිරීමට සැලසුම් කර තිබූ මෙම ටෙස්ට් තරඟාවලියට තරඟ 3 ක් ඇතුළත්.",
       "URL": "https://www.hirunews.lk/sports/117205/ඉන්දියාවේ-තීරණය-පරක්කුයි-පාකිස්තානය",
       "Category": "Sports",
       "Parent URL": "https://www.hirunews.lk/sports/all-news.php?pageID=449"
}