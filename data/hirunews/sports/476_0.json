{
       "Source": "hirunews",
       "Timestamp": "Saturday, 11 April 2015 - 9:31",
       "Headline": "පන්ජාබ් පරදා රාජස්ථාන් ජයගනී",
       "News Content": "ඉන්දීය ප්‍රිමියර් ලීග් තරඟාවලියේ තුන්වන තරඟය පූනේ හිදී ඊයේ (10) පැවැත්වුණා. එහිදී කිංග්ස් ඉලෙවන් පන්ජාබ් පිළ පරදවා ලකුණු 26ක ජයක් ලැබීමට රාජස්ථාන් රෝයල්ස් කණ්ඩායම සමත් වුණා. පළමුවෙන් පන්දුවට පහර දුන් රාජස්ථාන් පිළ සිය පන්දු වාර 20 තුළදී කඩුලූ 7ක් දැවී ලකුණු 162ක් රැස් කළා. ජේම්ස් ෆෝල්ක්නර් ලකුණු 46ක් රැස් කළා.\nරාජස්ථාන් රෝයල්ස් කණ්ඩායමේ සම්පූර්ණ ලකුණු සටහන පහතින්...\nකිංග්ස් ඉලෙවන් පන්ජාබ් පිළ වෙනුවෙන් අනුරීත් සිං ලකුණු 23ට කඩුලූ 3ක් බිද හෙලූ අතර, මිචෙල් ජොන්සන් ලකුණු 34ට කඩුලූ 2ක් දවාගත්තා. ඔවුන්ගේ කඩුළු දවාගැනීමේ සම්පූර්ණ සටහන පහතින්....\nපිළිතුරු වශයෙන් පන්ජාබ් පිළට සිය පන්දු වාර 20 තුළදී කඩුලූ 8ක් දැවී ලබා ගත හැකි වූයේ ලකුණු 136ක් පමණයි.\nපන්දු යැවීමේදි රාජස්ථාන් පිළේ ජේම්ස් ෆෝල්ක්නර් ලකුණු 26කට කඩුලූ 3ක් බිද හෙළුෑ අතර ටිම් සවුදි ලකුණු 36කට කඩුලූ 2ක් බිද හෙලූවා.",
       "URL": "https://www.hirunews.lk/sports/107334/පන්ජාබ්-පරදා-රාජස්ථාන්-ජයගනී",
       "Category": "Sports",
       "Parent URL": "https://www.hirunews.lk/sports/all-news.php?pageID=476"
}