{
       "Source": "hirunews",
       "Timestamp": "Thursday, 27 June 2013 - 8:19",
       "Headline": "තෙන්ඩුල්කාර් පරද්දන්න කුක්ට පුළුවන්ලූ.",
       "News Content": "එංගලන්ත ක්‍රීඩක ඇලෙස්ටෙයාර් කුක් සිය ටෙස්ට් දක්ෂතාවයන් අනුව ඉදිරියේදී සචින් තෙන්ඩුල්කාර්ගේ ටෙස්ට් ලකුණු සීමාව ඉක්මවා යනු ඇති බව එංගලන්ත ක්‍රීඩක කෙවින් පීටර්සන් පවසනවා. ඇලෙස්ටයාර් කුක්ගේ ටෙස්ට් තරඟ ක්‍රීඩා කිරීමේ රටාව අනුව ඒ පිළිබඳව පූර්ව මතයකට එළඹිය හැකි බවයි කෙවින් පීටර්සන් විදෙස් මාධ්‍ය වෙත ප්‍රකාශ කර ඇත්තේ. මේ වනවිට සචින් තෙන්ඩුල්කාර් ටෙස්ට් ලකුණු 16 000 කට ආසන්න ප්‍රමාණයක් රැස්කරගෙන තිබෙනවා. ටෙස්ට් ලකුණු සටහනේ දෙවැනි තැන පසුවන්නේ  ඕස්ට්‍රේලියානු ක්‍රීඩක රිකී පොන්ටින්. කෙසේ වුවත් ඔහු මේ වනවිට ටෙස්ට් ක්‍රිකට් ක්‍රීඩාවෙන් සමුගෙන තිබෙනවා. මෙම තත්ත්වය මත ඇලෙස්ටෙයාර් කුක් ඉදිරි කාල සීමාව තුළ සචින් තෙන්ඩුල්කාර්ගේ ටෙස්ට් ලකුණු සීමාව ඉක්මවා යාමට හැකිවනු ඇති බවට කෙවින් පීටර්සන් විශ්වාසය පළකර තිබෙනවා.\n\\r\\n",
       "URL": "https://www.hirunews.lk/sports/61827/තෙන්ඩුල්කාර්-පරද්දන්න-කුක්ට-පුළුවන්ලූ",
       "Category": "Sports",
       "Parent URL": "https://www.hirunews.lk/sports/all-news.php?pageID=528"
}