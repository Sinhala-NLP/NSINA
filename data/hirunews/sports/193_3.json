{
       "Source": "hirunews",
       "Timestamp": "Sunday, 25 November 2018 - 10:09",
       "Headline": "අයි.සී.සී. විස්සයි විස්ස කාන්තා ලෝක ශූරතාව ඕස්ට්‍රේලියාවට",
       "News Content": "බටහිර ඉන්දීය කොදෙව් දිවයින් හිදී පැවති විස්සයි විස්ස කාන්තා ලෝක කුසලාන කාන්තා තරගාවලියේ ශූරතාව හිමිිකරගැනීමට  ඕස්ට්‍රේලියානු කාන්තා ක්‍රිකට් පිල සමත්වුණා.\nඒ, එංගලන්ත කාන්තා පිල කඩුලූ 8 කින් පරාජයට පත් කරමින්.\nඇන්ටිගුවා හි පැවති මෙම තරගයේ එංගලන්ත පිල ලකුණු 105 කට සීමා කිරීමට  ඕස්ටේලියානු ක්‍රීඩිකාවන් සමත්වී තිබෙනවා.\nඔවුන් පන්දු වාර 15 යි එක් පන්දුවකදී කඩුලූ 2 ක් දැවී ලකුණු 106 ක් ලබමින් තරගයේ ජය හිමිකරගත්තා.\nමෙලෙස  ඕස්ට්‍රේලියානු කාන්තා ක්‍රිකට් පිල විස්ස යි විස්ස ශූරතාව ජයග්‍රහණය කළේ හතරවන වතාවටයි.\nමෙම තරගාවලියට සහභාගිවූ ශ්‍රී ලංකා කාන්තා ක්‍රිකට් පිල ඒ කාණ්ඩයේ මූලික වටයේ තරග 4 කින් ජයග්‍රහණය කළේ එක් තරගයක් පමණයි.\nමූලික වටයේදී අපරාජිත වූ බටහිර ඉන්දීය කොදෙව් සහ ඉන්දීය කණ්ඩායම් අවසන් පූර්ව වටයේදී  ඕස්ට්‍රේලියානු සහ එංගලන්ත කණ්ඩායම් අතින් පරාජය ලැබුවා.",
       "URL": "https://www.hirunews.lk/sports/204871/අයි-සී-සී-විස්සයි-විස්ස-කාන්තා-ලෝක-ශූරතාව-ඕස්ට්‍රේලියාවට",
       "Category": "Sports",
       "Parent URL": "https://www.hirunews.lk/sports/all-news.php?pageID=193"
}