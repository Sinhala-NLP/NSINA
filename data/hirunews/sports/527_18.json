{
       "Source": "hirunews",
       "Timestamp": "Saturday, 29 June 2013 - 8:08",
       "Headline": "ගේල් කොදෙව්වන්ට ජය ගෙනෙයි.",
       "News Content": "බටහිර ඉන්දීය කොදෙව් කණ්ඩායම සහ ශ්‍රී ලංකා කණ්ඩායම අතර ඊයේ (28) පැවැති එක්දින තරග කඩුලූ 6කින් ජයග්‍රහණය කිරීමට කොදෙව් කණ්ඩායම සමත් වුණා. තරගයේ මුලින්ම පන්දුවට පහර දුන් ශ්‍රී ලංකා කණ්ඩායම පන්දු වාර 48යි පන්දු 3කදී සියලූ දෙනා දැවී ලකුණු 208ක් රැස් කළා. එහිදී ශ්‍රී ලංකා කණ්ඩායම වෙනුවෙන් නායක ඇන්ජලෝ මැතිව්ස් නොදැවී ලකුණු 55ක් ද මහේල ජයවර්ධන ලකුණු 52ක් ද රැස්කිරීමට සමත් වුණා. පිළිතුරු ඉනිම ක්‍රීඩා කළ කොදෙව්වන් පන්දු වාර 37යි පන්දු 5කදී කඩුලූ 4ක් පමණක් දැවී ලකුණු 209ක් ලබා ගනිමින් සිය ජය වාර්තා කළා. කොදෙව් කණ්ඩායමේ ආරම්භක පිතිකරු ක්‍රිස් ගේල් පන්දු 100කදී හයේ පහර 7ක් සහ හතරේ පහර 9ක් එල්ල කරමින් ලකුණු 109ක් රැස් කර ගැනීමට සමත් වුණා. මෙය ක්‍රිස් ගේල් ශ්‍රී ලංකාවට එරෙහිව වාර්තා කළ පළමු එක්දින ශතකයයි.",
       "URL": "https://www.hirunews.lk/sports/61982/ගේල්-කොදෙව්වන්ට-ජය-ගෙනෙයි",
       "Category": "Sports",
       "Parent URL": "https://www.hirunews.lk/sports/all-news.php?pageID=527"
}