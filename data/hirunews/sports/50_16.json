{
       "Source": "hirunews",
       "Timestamp": "Monday, 28 June 2021 - 7:19",
       "Headline": "ක්‍රීඩා වැරදි ගැන විශේෂ විමර්ශන ඒකකයට පැමිණිලි කරන්න",
       "News Content": "ක්‍රීඩා ක්ෂේත්‍රයේ යම් වරදක් ඇත්නම්, ක්‍රීඩා වැරදි වැළැක්වීමේ විශේෂ විමර්ශන ඒකකය වෙත අමාත්‍යාංශ ලේකම්වරයා හෝ අධ්‍යක්ෂ ජනරාල්වරයා මගින් පැමිණිලි කළ හැකි බව ක්‍රීඩා අමාත්‍යාංශය ප්‍රකාශ කරනවා.\nක්‍රීඩා තරග පාවාදීම්, දූෂණ, නීතිවිරෝධී මෙහෙයවීම්, ඔට්ටු ඇල්ලීම් වැනි තත්ත්වයන් පිළිබඳව ඒ අනුව පැමිණිලි ඉදිරිපත් කළ හැකියි.\nඒ සම්බන්ධයෙන් ස්වාධීන අපක්ෂපාතී විශේෂ විමර්ශන සිදුකිරීම සඳහා මෙම ඒකකය කටයුතු කරනු ඇති බවයි ක්‍රීඩා අමාත්‍යාංශය ප්‍රකාශ කළේ.\nඅදාළ චෝදනා තහවුරු වුවහොත් නීතිපතිවරයා විසින් මහාධිකරණයට නඩු පැවරිය යුතු අතර, සාවද්‍ය පැමිණිල්ලක් ඉදිරිපත් කළහොත් ඒ සඳහා ද දඬුවම් ක්‍රීඩා වැරදි වැළැක්වීමේ පනත යටතේ ක්‍රියාත්මක කළ හැකියි.",
       "URL": "https://www.hirunews.lk/sports/275500/ක්‍රීඩා-වැරදි-ගැන-විශේෂ-විමර්ශන-ඒකකයට-පැමිණිලි-කරන්න",
       "Category": "Sports",
       "Parent URL": "https://www.hirunews.lk/sports/all-news.php?pageID=50"
}