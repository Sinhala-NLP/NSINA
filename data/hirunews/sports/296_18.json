{
       "Source": "hirunews",
       "Timestamp": "Wednesday, 20 September 2017 - 16:23",
       "Headline": "මැතිව්ස්ට පකිස්ථානය සමග පළමු ටෙස්ට තරගය අහිමි වෙයි",
       "News Content": "පකිස්ථානය සමග පැවැත්වෙන පළමු ටෙස්ට් ක්‍රිකට් තරගයට ක්‍රීඩා කිරීමේ අවස්ථාව ඇන්ජෙලෝ මැතිව්ස්ට අහිමිවී තිබෙනවා.\nඒ පාදයේ ආබාධයක් හේතුවෙන්.\nමෙම ටෙස්ට් තරගාවලිය ශ්‍රී ලංකාවට සුවිශේෂී අත්දැකීමක් ද එක් කරනවා.\nඒ ශ්‍රී ලංකාව පළමු වරට දිවා රාත්‍රී ටෙස්ට් තරගයකට සහභාගී වීමයි.\nසංචාරක ශ්‍රී ලංකා කණ්ඩායම සහ පකිස්ථානය අතර ටෙස්ට් තරග 2 ක් පැවැත්වෙන අතර ඒවා පැවැත්වෙන්නේ එක්සත් අරාබි එමීර් රාජ්‍යයේදීයි.\nදෙරට අතර පළමු තරගය ලබන 28 වනදා ආරම්භ වනවා.\nඒ අබුඩාබිහිදීයි. දෙවන තරගය පැවැත්වෙන්නේ ඩුබායිහිදීයි.\nඅනතුරුව සංචාරක ශ්‍රී ලංකා කණ්ඩායම සහ පකිස්ථානය අතර එක්දින තරග 5 ක් සහ 20 යි 20 තරග 3ක් පැවැත්වීමට සැලසුම් කර තිබෙනවා.\nඅවසන් 20 යි 20 තරගය ලාහෝර් නුවරදී පැවැත්වීමට සැලසුම් කර ඇති අතර එය පදනම් වන්නේ පකිස්ථාන ක්‍රිකට් පාලක මණ්ඩලය ලබාදෙන ආරක්ෂක වාර්තාව මතයි.",
       "URL": "https://www.hirunews.lk/sports/171391/මැතිව්ස්ට-පකිස්ථානය-සමග-පළමු-ටෙස්ට-තරගය-අහිමි-වෙයි",
       "Category": "Sports",
       "Parent URL": "https://www.hirunews.lk/sports/all-news.php?pageID=296"
}