{
       "Source": "hirunews",
       "Timestamp": "Sunday, 08 January 2017 - 8:39",
       "Headline": "විරාත් කෝලි නායකත්වයට",
       "News Content": "මහේන්ද්‍ර සිං දෝණි ඉන්දීය එක්දින සහ විස්සයි විස්ස නායකත්වයෙන් ඉවත්වීම හේතුවෙන් එම තනතුරට විරාට් කෝලි පත් කිරීමට ඉන්දීය ක්‍රිකට් පාලක මණ්ඩලය ඊයේ පියවර ගත්තා.\nකෙසේ නමුත් දෝණි තවදුරටත් ඉන්දීය සීමිත පන්දුවාර කණ්ඩායම් නියෝජනය කරමින් ක්‍රීඩකයෙකු ලෙස සහභාගිවනු ඇති.\nවිරාට් කෝලි සඳහන් කළේ තම කණ්ඩායමේ දෝණි සාමාජිකයෙකු වීම විශේෂ වරප්‍රසාදයක් ලෙස සළකන බවයි.\nඑමෙන්ම 2019 වසරේ ලෝක කුසලාන තරඟාවලිය සඳහා ඉන්දීය කණ්ඩායම ගොඩනැගීම උද්යෝගීමත් ව්‍යායාමයක් බවත් විරාට් කෝලි ප්‍රකාශ කළා.",
       "URL": "https://www.hirunews.lk/sports/151543/විරාත්-කෝලි-නායකත්වයට",
       "Category": "Sports",
       "Parent URL": "https://www.hirunews.lk/sports/all-news.php?pageID=362"
}