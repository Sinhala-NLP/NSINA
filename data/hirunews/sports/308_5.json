{
       "Source": "hirunews",
       "Timestamp": "Monday, 14 August 2017 - 10:31",
       "Headline": "උසේන් බෝල්ට් ලන්ඩනයේදී අමතක නොවන සමුගැනීමේ සාදයක්",
       "News Content": "ලොව මෙතෙක් බිහිවූ විශිෂ්ඨතම මළල ක්‍රීඩකයා ලෙස සැලකෙන ජැමෙයිකාවේ උසේන් බෝල්ට් පසුගිය සති අන්තයේ තමන් සහභාගී වූ අවසන් ජාත්‍යන්තර ධාවන තරඟයට සහභාගී වුණා.\nඒ ලන්ඩනයේ පැවැත්වෙන ලෝක මළල ක්‍රීඩා ශූරතා තරඟාවලියේ මීටර් 100 සහය දිවීමේ ඉසව්වේ අවසන් තරඟයටයි.\nඑහිදී අවසනාවන්ත ලෙස තරඟය අතර පදයේ අබාධයකට ලක්ව ධාවන පථය තුල ඇද වැටී පිටියෙන් ඉවත්වන්නට බෝල්ට්ට සිදුවුණා.\nකෙසේ වෙතත් මලල ක්‍රීඩාවේ අලුත් පරිච්චේදයක් සනිටුහන් කළ ජැමෙයිකානු කඟවේනාට අමතක නොවන සමුගැනීමේ උත්සවයක් සංවිධානය කරන්නට ලන්ඩන් බලධාරීන් කරයුතු කර තිබුණා.\nඑහිදී ජාත්‍යන්තර ධාවන පථයට සමුදුන් උසේන් බෝල්ට් නැවතත් ධාවන පථයට කැඳවාගෙනවිත් සමරු සිහිවටනයක් ලබාදී මල්වෙඩි සංදර්ශනයකින් සංග්‍රහ කරන්නට තරඟ සංවිධායකයින් කටයුතු කර තිබුණේ ලන්ඩන් ඔලිම්පික් ක්‍රීඩාංගනයට රැස්ව සිටි පනස් දහසකට අධික ප්‍රේක්ෂකයන්ගේ ඔල්වරසන් මධ්‍යයේයි.\nඋසේන් බෝල්ට් පිට පිට ඔලිම්පික් උළෙල තුනකදී මීටර් 100, 200 සහ මීටර් 100 සහය දිවීමේ රන් පදක්කම් ජයග්‍රහණය කළ ලොව එකම මළල ක්‍රීඩකයා වනවා.\nඑම අවස්ථාව පහතින්..",
       "URL": "https://www.hirunews.lk/sports/168384/උසේන්-බෝල්ට්-ලන්ඩනයේදී-අමතක-නොවන-සමුගැනීමේ-සාදයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=308"
}