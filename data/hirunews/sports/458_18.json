{
       "Source": "hirunews",
       "Timestamp": "Saturday, 25 July 2015 - 9:59",
       "Headline": "වහාබ් රියාස් විස්සයි විස්සට නැහැ",
       "News Content": "ශ්‍රී ලංකාව සමඟ පැවැත්වෙන විස්සයි විස්ස තරඟාවලිය සඳහා වේග පන්දු යවන ක්‍රීඩක වහාබ් රියාස් පාකිස්තාන කණ්ඩායමට ඇතුළත් නොවන බව කණ්ඩායම් කළමනාකාරීත්වය ප්‍රකාශ කළා. ටෙස්ට් තරගාවලියේදී ඔහුගේ අතේ ඇති වූ ආබාධයක් මෙතෙක් සුව නොවීම ඊට හේතුවයි. ඒ වෙනුවට තවත් වේග පන්දු යවන්නෙකු වන සියා - වුල් හක් පාකිස්තාන පිළට එක්වනවා.  20 හැවිරිදි සියා - වුල් හක් පාකිස්තාන ඒ කණ්ඩායම නියෝජනය කරමින් ශ්‍රී ලංකාවේ සංචාරවලට එක්වී ඇති අතර මෙතෙක් ජාත්‍යන්තර තරඟයකට සහභාගි වී නැහැ. ශ්‍රී ලංකාව සහ පාකිස්තාන අතර පළමු 20යි 20 තරඟය ලබන 30 වන දා කොළඹ ආර්. ප්‍රේමදාස ක්‍රීඩාංගණයේදී පැවැත්වෙනවා. දෙවන තරඟය එම ක්‍රීඩාංගණයේදීම අගෝස්තු 1 වන දා පැවැත්වීමට නියමිතයි. ශ්‍රී ලංකාව සහ පාකිස්තානය අතර 5 වන සහ අවසාන එක්දින තරඟය හෙට දිවා රාත්‍රී තරඟයක් ලෙස පැවැත්වෙන්නේ හම්බන්තොට - සූරියවැව ක්‍රීඩාංගණයේදියි.",
       "URL": "https://www.hirunews.lk/sports/113782/වහාබ්-රියාස්-ශ්‍රී-ලංකා-සමග-පැවැත්වෙන-20යි-20න්-ඉවතට",
       "Category": "Sports",
       "Parent URL": "https://www.hirunews.lk/sports/all-news.php?pageID=458"
}