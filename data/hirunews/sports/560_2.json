{
       "Source": "hirunews",
       "Timestamp": "Friday, 04 January 2013 - 13:08",
       "Headline": "ඕස්ට්‍රේලියාව දිනය නිමාවේදී 342/06.",
       "News Content": "සිඞ්නි නුවර පැවැත්වෙන  ශ්‍රී ලංකා -  ඕස්ට්‍රේලියා 03 වන ටෙස්ට් තරගයේ සිය මුල් ඉනිමේ පන්දුවට  පහරදෙන  ඕස්ට්‍රේලියානු කණ්ඩායම අද, (04) තරගයේ දෙවන දිනය අවසාන වනවිට  කඩුළු 06 ක් දැවී ලකුණු 342 ක් ලබා සිටියා.  ඕස්ට්‍රේලියාව වෙනුවෙන්  පිලිප් හියුස් ලකුණු 87 ක්ද, ඬේවිඞ් වෝනර් ලකුණු 85 ක්ද රැස්කළා. මයිකල්  ක්ලාර්ක් ලකුණු 50 යි. මැතිව් වේඞ් නොදැවී 47 යි. ශ්‍රී ලංකාව වෙනුවෙන්  රංගන හේරත් කඩුළු දෙකක් බිඳ හෙළු අතර, නුවන් ප්‍රදීප් සහ තිලකරත්න  ඩිල්ෂාන් එක් කඩුල්ල බැගින් දවා ගත්තා. සිය අවසන් ටෙස්ට් තරගයට සහභාගී වන  මයික් හසී දුවද්දී දැවී යාමකට ලක්වු අතර ඔහු ලබා ගත්තේ ලකුණු 25 ක් පමණයි.   ඕස්ට්‍රේලියානු පිල මේ වනවිට පළමු ඉනිමේදී ශ්‍රී ලංකාවට වඩා ලකුණු 48  කින් ඉදිරියෙන් සිටිනවා.",
       "URL": "https://www.hirunews.lk/sports/50809/ඕස්ට්‍රේලියාව-දිනය-නිමාවේදී-342-06",
       "Category": "Sports",
       "Parent URL": "https://www.hirunews.lk/sports/all-news.php?pageID=560"
}