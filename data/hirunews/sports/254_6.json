{
       "Source": "hirunews",
       "Timestamp": "Thursday, 15 February 2018 - 17:30",
       "Headline": "ජීවන් මෙන්ඩිස්ගේ පන්දුවෙන් දැවී ගිය සෞම්ය සර්කාර් ආබාධයකට ලක්වෙයි",
       "News Content": "සංචාරක ශ්‍රී ලංකා කණ්ඩායම සහ බංග්ලාදේශය අතර පළමු 20 යි 20 ක්‍රිකට් තරගය දැන් ක්‍රියාත්මකයි.\nකාසියේ වාසිය දිනා පළමුවෙන් පන්දුවට පහරදෙන බංග්ලාදේශය පන්දුවාර 12ක් අවසානයේ කඩුලු 3 ක් දැවී ලකුණු 120ක් ලබා සිටිනවා.\nශ්‍රී ලංකා පන්දු යවන්නන්ට ප්‍රබල අභියෝගයක් බවට පත්ව සිටි සෞම්ය සර්කාර් දවා ගැනීමට සිය පළමු පන්දුවාරයේදී පළමු පන්දුවෙන්ම ජීවන් මෙන්ඩිස් සමත්වුනා.\nදැවී යන විට පන්දු 32 කින් ලකුණු 51 ක් ලබා සිටි සෞම්ය සර්කාර්ගේ ලකුණු අතරට හතරේ පහර 6 ක් සහ හයේ පහර 2 ක් ඇතුලත් වුනා.\nඔහු දැවී යාමත් සමග පාදයේ ආබාධයකට ලක්වු අතර ක්‍රීඩාංගණයෙන් ඉවත්ව ගියේ අතිරේක ක්‍රීඩකයන්ගේ සහය මතයි.\nබංග්ලාදේශ කණ්ඩායමේ සකීර් හසන් ලකුණු 10 යි. අෆීෆ් හුසේන් කිසිදු ලකුණක් නොලබා දැවී ගියා.\nමුශ්ෆිකර් රහීම් සහ මහමුදුල්ලා පන්දුවට පහරදෙමින් සිටිනවා.",
       "URL": "https://www.hirunews.lk/sports/183733/ජීවන්-මෙන්ඩිස්ගේ-පන්දුවෙන්-දැවී-ගිය-සෞම්ය-සර්කාර්-ආබාධයකට-ලක්වෙයි",
       "Category": "Sports",
       "Parent URL": "https://www.hirunews.lk/sports/all-news.php?pageID=254"
}