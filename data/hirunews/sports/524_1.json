{
       "Source": "hirunews",
       "Timestamp": "Sunday, 21 July 2013 - 13:33",
       "Headline": "එංගලන්තය යළිත් පෙරමුණට.",
       "News Content": "ලන්ඩනයේ ලෝඞ්ස් ක්‍රීඩාංගණයේ පැවැත්වෙන අළු බඳුන කුසලාන දෙවන ටෙස්ට් ක්‍රිකට් තරඟයේදී එංගලන්තය නැවතත් පෙරමුණට පැමිණ සිටිනවා. තරඟයේ තුන්වන දිනය වූ ඊයේ එංගලන්තය  ඕස්ට්‍රේලියාවට එරෙහි සිය ලකුණු පරතරය තවදුරටත් ඉහළ නැංවීමට සමත් වුණා. පළමු ඉනිමේදී ලකුණු 361 ක් ලබාගත් එංගලන්තය දෙවැනි ඉනිමේදී මේ වනවිට කඩුලූ 5 ක් දැවී ලකුණු 333 ක් ලබා සිටිනවා. ජෝ රූට් නොදැවී 178 යි. පළමු ඉනිමේදී  ඕස්ට්‍රේලියාව ලකුණු 128 කට දැවී ගිය අතර එහිදී ග්‍රැහැම් ස්වෝන් ලකුණු 44 කට කඩුලූ 5ක් බිඳ හෙලූවා. එංගලන්ත පිල,  ඕස්ට්‍රේලියාවට එරෙහිව දැනටමත් ලකුණු 566 ක් ඉදිරියෙන් සිටින අතර එවැනි ලකුණු සංඛ්‍යාවක් හඹා ගොස් ලොව කිසිදු කණ්ඩායමක් මෙතෙක් ටෙස්ට් ක්‍රිකට් තරඟයක් ජයග්‍රහණය කර නැහැ.",
       "URL": "https://www.hirunews.lk/sports/63478/එංගලන්තය-යළිත්-පෙරමුණට",
       "Category": "Sports",
       "Parent URL": "https://www.hirunews.lk/sports/all-news.php?pageID=524"
}