{
       "Source": "hirunews",
       "Timestamp": "Friday, 02 August 2019 - 7:29",
       "Headline": "ඕස්ට්‍රේලියාව මුල් ඉනිම 284 යි",
       "News Content": "අයි.සී.සී. ටෙස්ට් ශූරතා තරඟාවලියට අදාළව පැවැත්වෙන ප්‍රථම තරඟාවලිය වන එංගලන්ත -  ඕස්ට්‍රේලියා අළු බදුන ටෙස්ට් තරඟාවලියේ පළමු තරඟය එංගලන්තයේ - බර්මින්හැම් හිදී ඊයේ ආරම්භ වුණා.\nඑහිදී කාසියේ වාසිය දිනූ  ඕස්ට්‍රේලියාව පළමුවෙන් පන්දුවට පහරදීම තීරණය කළ අතර ඔවුන්ට මුල් ඉනිම සඳහා සියලූ ක්‍රීඩකයන් දැවී ලබා ගත හැකිවූයේ ලකුණු 284 ක් පමණයි.\nවසරක තරඟ තහනමකින් අනතුරුව පසුගිය ලෝක කුසලාන තරඟාවලියේදී නැවතත්  ඕස්ට්‍රේලියානු පිලට එක්වූ ස්ටීවන් ස්මිත් ලකුණු 144 ක් රැස් කළ අතර, අනෙකුත් කිසිදු ක්‍රීඩකයෙකුට අර්ධ ශතකයක් හෝ ලබා ගැනීමට හැකිවූයේ නැහැ.\n9 වන කඩුල්ල සඳහා ස්මිත් සමඟ ලකුණු 88 ක සබඳතාවක් පවත්වා ගැනීමට දායක වූ පීටර් සිඩ්ල් ලකුණු 44 ක් රැස් කළා.\nපන්දු යැවීමේදී ස්ටුවට් බ්‍රෝඞ් ලකුණු 86 කට කඩුලූ 5 ක් බිඳ හෙලූ අතර, ක්‍රිස් වෝක්ස් ලකුණු 58 කට කඩුලූ 3 ක් බිඳ හෙලූවා.\nඊයේ දිනය නිමා වනවිට එංගලන්ත පිල මුල් ඉනිම සඳහා කිසිවෙකුත් නොදැවී ලබා සිටි ලකුණු සංඛ්‍යාව 10 ක්.",
       "URL": "https://www.hirunews.lk/sports/221342/ඕස්ට්‍රේලියාව-මුල්-ඉනිම-284-යි",
       "Category": "Sports",
       "Parent URL": "https://www.hirunews.lk/sports/all-news.php?pageID=147"
}