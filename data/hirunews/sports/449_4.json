{
       "Source": "hirunews",
       "Timestamp": "Wednesday, 23 September 2015 - 13:28",
       "Headline": "ශ්‍රී ලංකා සංචාරය ගැන කොදෙව් නායකයාට සුබවාදී බලාපොරොත්තුවක්",
       "News Content": "එළඹෙන ශ්‍රී ලංකා ක්‍රිකට් සංචාරය තම කණ්ඩායමට ජයග්‍රාහී තරඟ සංචාරයක් වනු ඇති බව බටහිර ඉන්දීය කොදෙව් කණ්ඩායමේ නව නායක දිනේෂ් රම්දීන් පවසනවා. ශ්‍රී ලංකාව සමඟ පැවැත්වෙන තරඟාවලිය සඳහා මුහුණදීමට හොඳ මානසික පසුබිමක් කණ්ඩායමේ සියලූ ක්‍රීඩකයින්ට ඇති බවයි ඔහු පෙන්වා දෙන්නේ. එමෙන්ම, ජ්‍යෙෂ්ඨ ක්‍රීඩකයින්ගෙන් තරඟාවලියේ ජයග්‍රහණය සඳහා වැඩි සහයෝගයක් බලාපොරොත්තු වන බව ද බටහිර ඉන්දීය කොදෙව් නායකයා පවසනවා. ටෙස්ට් තරඟ දෙකක් එක්දින ජාත්‍යන්තර තරඟ 3 ක් සහ විස්සයි විස්ස තරඟ දෙකක සංචාරයක් සඳහා බටහිර ඉන්දීය කොදෙව් කණ්ඩායම ඔක්තෝම්බර් 12 වනදා ශ්‍රී ලංකාවට පැමිණීමට නියමිතයි.",
       "URL": "https://www.hirunews.lk/sports/117124/ශ්‍රී-ලංකා-සංචාරය-ගැන-කොදෙව්-නායකයාට-සුබවාදී-බලාපොරොත්තුවක්",
       "Category": "Sports",
       "Parent URL": "https://www.hirunews.lk/sports/all-news.php?pageID=449"
}