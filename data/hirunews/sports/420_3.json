{
       "Source": "hirunews",
       "Timestamp": "Monday, 28 March 2016 - 13:34",
       "Headline": "මැතිව්ස්ගෙ නායකත්වය ලංකාවට අහිමි වෙයි",
       "News Content": "විස්සයි විස්ස ලෝක කුසලාන ක්‍රිකට් තරඟාවලියේ ශ්‍රී ලංකාව සහ දකුණු අප්‍රිකාව සහභාගි වන තරඟය අද (28) දිල්ලියේදී පැවැත්වෙනවා.\nමූලික වටයේ අවසන් තරඟය ලෙස පැවැත්වෙන මෙම තරඟයට පාදයේ ආබාධයකට ලක්ව සිටින ශ්‍රී ලංකා නායක ඇන්ජලෝ මැතිව්ස් සහභාගි වන්නේ නැහැ.\nඒ අනුව දිනේෂ් චන්දිමාල් අද තරඟයට නායකත්වය ලබාදෙනු ඇති.\nඑමෙන්ම ඇඟිල්ලේ ආබාධයට ලක්ව සිටින දුෂ්මන්ත චමීර ද අද තරඟයට ක්‍රීඩා කරන්නේ නැහැ.\nඒ වෙනුවට සුරංග ලක්මාල් කණ්ඩායමට එක් කර තිබෙනවා.\nඅද තරඟය දෙපිලටම වැදගත් නොවන්නේ මේ වනවිට ලෝක කුසලාන තරඟාවලියේ අවසන් පූර්ව තරඟයට සුදුස්සන් තෝරාගෙන අවසන් වී තිබීම හේතුවෙන්.",
       "URL": "https://www.hirunews.lk/sports/129563/මැතිව්ස්ගෙ-නායකත්වය-ලංකාවට-අහිමි-වෙයි",
       "Category": "Sports",
       "Parent URL": "https://www.hirunews.lk/sports/all-news.php?pageID=420"
}