{
       "Source": "hirunews",
       "Timestamp": "Sunday, 14 March 2021 - 8:31",
       "Headline": "ශ්‍රී ලංකා - කොදෙව් තුන්වන තරගය අදයි",
       "News Content": "ශ්‍රී ලංකාව සහ බටහිර ඉන්දීය කොදෙව්පිල අතර තුන්වන එක්දින තරගය ඇන්ටිගුවා හි ශ්‍රීමත් විවියන් රිචඩ්ස් ක්‍රීඩාංගණයේදී අද පැවැත්වෙනවා.\nතරගය ආරම්භ වන්නේ ශ්‍රී ලංකා වේලාවෙන් රාත්‍රී 7 ටයි.\nමෙතෙක් පැවති තරග දෙකම ජයග්‍රහණය කළ කොදෙව් පිල මෙහිදී පූර්ණ තරගාවලි ජයග්‍රහණයක් සඳහා උත්සාහයක නිරතවනු ඇති.\nකෙසේ නමුත් මෙම තරගය ශ්‍රී ලංකාවට ගෞරවය රැකගැනීමේ ජයග්‍රහණයක් ලබාගැනීම සඳහා අවස්ථාවක් වන බවයි ක්‍රිකට් විචාරකයන් පෙන්වා දෙන්නේ.\nවීසා ගැටළුවක් නිසා විස්සයි විස්ස තරගාවලිය සඳහා සහභාගිවීමට නොහැකිවූ දසුන් ශානක මේ වනවිට සිය නිරෝධායනය අවසන් කර ඇති නිසා අද තරගයට සහභාගිවීමේ අවස්ථාවක් පවතිනවා.\nකෙසේ නමුත් එය සහතික කළ නොහැකි අතර, ඒ වෙනුවට ඕෂධ ප්‍රනාන්දු යළි යෙදවීමේ හැකියාවක් පවතින බව සඳහන්.",
       "URL": "https://www.hirunews.lk/sports/265265/ශ්‍රී-ලංකා-කොදෙව්-තුන්වන-තරගය-අදයි",
       "Category": "Sports",
       "Parent URL": "https://www.hirunews.lk/sports/all-news.php?pageID=63"
}