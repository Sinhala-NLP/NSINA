{
       "Source": "hirunews",
       "Timestamp": "Sunday, 10 October 2021 - 14:03",
       "Headline": "T20 ලෝක කුසලානයේදී ප්‍රථම වරට DRS ක්‍රමවේදය",
       "News Content": "මෙවර විස්සයි විස්ස ලෝක කුසලාන තරගාවලියේදී ප්‍රථම වරට ඩී.ආර්.එස් හෙවත් විනිසුරු තීරණ අභියෝගයට ලක් කිරීමේ ක්‍රමවේදය ක්‍රියාත්මක කරන බව ජාත්‍යන්තර ක්‍රිකට් සම්මේලනය ප්‍රකාශ කළා.\nඒ අනුව, සෑම කණ්ඩායමකටම ඉනිමකදී විනිසුරු තීරණ අභියෝග කිරීමට අවස්ථා දෙකක් හිමිවනු ඇති.\nඑමෙන්ම, වර්ෂාවෙන් බාධා පැමිණෙන තරගයක ඩක්වර්ත් ලුවිස් ක්‍රමයට විසඳුම ලබාදීම සඳහා තරග කළ යුතු පන්දුවාර සංඛ්‍යාව ද සංශෝධනය කර තිබෙනවා.\nඒ සඳහා විස්සයි විස්ස ජාත්‍යන්තර තරගයක අවම වශයෙන් පන්දුවාර 5 කට මුහුණදිය යුතු වුවත්, මෙවර විස්සයි විස්ස ලෝක කුසලාන තරගාවලියේ අවසන් පූර්ව වටයේ සිට ඒ සඳහා අවම වශයෙන් මුහුණදිය යුතු පන්දුවාර සංඛ්‍යාව 10ක්.\nමේ අතර, විස්සයි විස්ස ලෝක කුසලාන තරගාවලියේ කණ්ඩායම් වල සංශෝධිත ක්‍රීඩකයන් 15 දෙනෙකුගෙන් සමන්විත සංචිත ලබාදීමේ අවසන් දිනය අදයි.\nඒ සඳහා ශ්‍රී ලංකා සංශෝධිත කණ්ඩායම ඊයේ වනතුරු භාරදී නොතිබූ අතර අද දිනය තුල ලබාදෙනු ඇතැයි අපේක්ෂිතයි.",
       "URL": "https://www.hirunews.lk/sports/284609/t20-ලෝක-කුසලානයේදී-ප්‍රථම-වරට-drs-ක්‍රමවේදය",
       "Category": "Sports",
       "Parent URL": "https://www.hirunews.lk/sports/all-news.php?pageID=40"
}