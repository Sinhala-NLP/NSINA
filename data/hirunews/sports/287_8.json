{
       "Source": "hirunews",
       "Timestamp": "Sunday, 22 October 2017 - 18:57",
       "Headline": "200 වන එක්දින තරඟයට පිටියට පිවිසි ඉන්දීය නායකයා වාර්තා පොත් අලුත් කරමින් ලොව දෙවනියා වූ හැටි",
       "News Content": "සංචාරක නවසීලන්ත කණ්ඩායම සහ ඉන්දීය කණ්ඩායම අතර මුම්බායි නුවර වන්කඩේ ක්‍රීඩාංගනයේ දී අද පැවැත්වෙන පළමු එක්දින තරඟයේ දී ඉන්දීය කණ්ඩයමේ නායක විරාත් කෝලි සමත්වුණා.\nවිරාත් කෝලි අද සහභාගී වන එක්දින තරඟය ඔහු සහභාගී වන 200 වන ජාත්‍යන්තර එක්දින තරඟය වනවා.\nකෝලි අද තරඟයේදී පන්දු 125කදී ලකුණු 121ක් රැස් කිරීමට සමත් වුණේ හතරේ පහර 09ක් සහ හයේ පහර 02ක්ද සමඟින්.\nඅද වාර්තාකර ශතකය ඔහුගේ 31වන ජාත්‍යන්තර එක්දින ශතකය වන අතර මෙම ශතකයත් සමඟ එක්දින පිටියේ වැඩිම ශතක ප්‍රමාණයක් රැස්කළ ක්‍රීඩකයන් අතර වාර්තා පොත් අතර දෙවැනි ස්ථානයට පත්වීමටත් කෝලි සමත් වුණා.\nශතක 41ක් රැස්කරගෙන ඇති සචින් තෙන්ඩුල්කාර් එක්දින පිටියේ වැඩිම ශතක ප්‍රමාණයක් රැස්කරගෙන ඇති ක්‍රීඩකයා වනවා.\nඅද පැවැත්වෙන තරඟයේදී කාසිය වාසිය දිනූ ඉන්දීය කණ්ඩායම පළමුව පන්දුවට පහර දීමට තීරණය කළා.\nඒ අනුව පන්දුවාර 50 අවසානයේදී කඩුලු 08ක් දැවී රැස් කළ ලකුණු සංඛ්‍යාව 280ක්.",
       "URL": "https://www.hirunews.lk/sports/174145/200-වන-එක්දින-තරඟයට-පිටියට-පිවිසි-ඉන්දීය-නායකයා-වාර්තා-පොත්-අලුත්-කරමින්-ලොව-දෙවනියා-වූ-හැටි",
       "Category": "Sports",
       "Parent URL": "https://www.hirunews.lk/sports/all-news.php?pageID=287"
}