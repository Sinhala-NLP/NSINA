{
       "Source": "hirunews",
       "Timestamp": "Saturday, 08 April 2017 - 8:58",
       "Headline": "කොල්කටා පිළට වාර්තා ගත ජයක්",
       "News Content": "ඉන්දීය ප්‍රිමියර් ලීග් ක්‍රිකට් තරඟාවලියේ ඊයේ පැවැති තරඟයකදී ගුජරාට් ලයන්ස් පිළ පදවා කඩුලු 10ක් ජයග්‍රහණයක් හිමි කර ගැනීමට කොල්කටා නයිට්රයිඩර්ස් පිළ සමත් වුණා.\nගුජරාට් පිළ සිය පන්දු වාර 20 තුළ දී කඩුලු 4ක් දැවී ලකුණු 183ක් රැස් කළ අතර සුරේෂ් රයිනා එහිදී නොදැවී ලකුණු 68ක් ලබා ගැනීමට සමත් වුණා.\nපිළිතුරු වශයෙන් කොල්කටා පිළ පන්දු වාර 14යි පන්දු 5කදී කිසිවෙකු නොදැවී ලකුණු 184ක් ලබමින් තරඟයේ ජය හිමි කර ගත්තා.\nඑය විස්සයි විස්ස තරඟයකදී කඩුලු 10ම අතැතිව හඹා ගිය වැඩිම ලකුණු සංඛ්‍යාව ලෙස වාර්තා පොතට එක්වනවා.\nකොල්කටා පිළ වෙනුවෙන් ගෞතම් ගාම්බීර් පන්දු 48කදී නොදැවී ලකුණු 76ක් රැස් කළ අතර  ඕස්ට්‍රේලියානු ක්‍රීඩක ක්‍රිස් ලින්ග් පන්දු 41කදී හයේ පහර 8ක් සහ හතරේ පහර 6ක් සමඟ නොදැවී ලකුණු 93ක් ලබා ගත්තා.",
       "URL": "https://www.hirunews.lk/sports/158759/කොල්කටා-පිළට-වාර්තා-ගත-ජයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=340"
}