{
       "Source": "hirunews",
       "Timestamp": "Tuesday, 11 September 2018 - 10:44",
       "Headline": "\\\"ලෝක කුසලානයේදී ඔහු කණ්ඩායමට අත්‍යවශ්‍ය ක්‍රීඩකයෙක්\\\"- ආසියානු කුසලානයෙන් හැලුණු ක්‍රීඩකයා ගැන තේරීම් කමිටු ප්‍රධානීයා කට අරී",
       "News Content": "2019 දී පැවැත්වෙන ලෝක කුසලාන තරඟාවලියේදී මොහොමඩ් හෆීස් සිය කණ්ඩායමට අත්‍යවශ්‍ය ක්‍රීඩකයෙකු බව පාකිස්ථාන තේරීම් කමිටු ප්‍රධානී ඉන්සමාම් උල් හක් පවසනවා.\nලෝක කුසලාන තරඟාවලියේ සැලැසුම් තුල හෆීස් සිටින බවය ඉන්සමාම් වැඩිදුරටත් පවසා සිටියේ.\nකෙසේ වෙතත් මේ මස 15 වනදා ආරම්භ වන ආසියානු කුසලාන තරඟාවලිය සඳහා නම් කළ පකිස්ථාන සංචිතයට මොහොමඩ් හෆීස් නම් කර තිබුනේ නැහැ.\nතරඟාවලිය වෙනුවෙන් ක්‍රීඩකයින් තෝරා ගැනීමේදී පැවති ශාරීරික යෝග්‍යතා පරීක්ෂණය අසමත් වීම හේතුවෙන් තුන් ඉරියව් ක්‍රීඩක මොහොමඩ් හෆීස්ට එම සංචිතයේ ඉඩක් ලැබුනේ නැහැ.\nහෆීස්ට අමතරව තුන් ඉරියව් ක්‍රීඩක ඉමාඩ් වසීම් ද ශාරීරික යෝග්‍යතා පරීක්ෂණය අසමත් වීම නිසා ආසියානු කුසලානය වෙනුවෙන් නම් කළ පාකිස්ථාන සංචිතයට නම් නොකළ ක්‍රීඩකයෙක්.\nආසියානු කුසලාන තරඟාවලියේ පාකිස්ථාන කණ්ඩයම සහභාගීවන පළමු තරඟය හොං කොං කණ්ඩායම සමඟ ලබන 16 වනදා පැවැත්වෙනවා.",
       "URL": "https://www.hirunews.lk/sports/199631/ලෝක-කුසලානයේදී-ඔහු-කණ්ඩායමට-අත්‍යවශ්‍ය-ක්‍රීඩකයෙක්-ආසියානු-කුසලානයෙන්-හැලුණු-ක්‍රීඩකයා-ගැන-තේරීම්-කමිටු-ප්‍රධානීයා-කට-අරී",
       "Category": "Sports",
       "Parent URL": "https://www.hirunews.lk/sports/all-news.php?pageID=208"
}