{
       "Source": "hirunews",
       "Timestamp": "Tuesday, 14 April 2015 - 13:57",
       "Headline": "සුරාජ් රන්දිව්ව ලංකාවට වඩා එංගලන්තයට වටි",
       "News Content": "එංගලන්තයේ ලැන්කෂයර් ප්‍රාන්තයේ මොරකැම්බේ ක්‍රිකට් සමාජය වෙනුවෙන් ජාත්‍යන්තර ක්‍රීඩකයෙකු ලෙස ක්‍රීඩා කිරීමට ශ්‍රී ලංකා පිලේ දඟ පන්දු යවන ක්‍රීඩක සුරාජ් රන්දිව් තෝරාගෙන තිබෙනවා. එංගලන්ත ප්‍රාන්ත ක්‍රීඩා සමාජයක වෘත්තියමය ක්‍රීඩකයෙකු ලෙස තෝරා ගැනුනු සුරාජ් රන්දිව් ශ්‍රී ලංකා පිල වෙනුවෙන් ටෙස්ට් තරඟ 12 කට සහ එක්දින තරඟ 30 කට සහභාගි වූ ක්‍රීඩකයෙක්. කෙසේ නමුත් පසුගිය ලෝක කුසලාන තරඟාවලිය ඇතුලූ ප්‍රධාන පෙළේ ක්‍රිකට් තරඟවලදී ඔහු තේරීම් කමිටුවේ අවධානයට ලක්වූයේ නැහැ. පළමු පෙළ ශතක 3 ක්ද රැස් කර ඇති රන්දිව් කණ්ඩායමේ වටිනා ක්‍රීඩකයෙකු වනු ඇති බවයි එංගලන්ත ප්‍රාන්ත ක්‍රීඩා සමාජය ප්‍රකාශ කළේ.",
       "URL": "https://www.hirunews.lk/sports/107535/සුරාජ්-රන්දිව්ව-ලංකාවට-වඩා-එංගලන්තයට-වටි",
       "Category": "Sports",
       "Parent URL": "https://www.hirunews.lk/sports/all-news.php?pageID=475"
}