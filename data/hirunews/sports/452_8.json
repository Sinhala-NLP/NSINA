{
       "Source": "hirunews",
       "Timestamp": "Sunday, 06 September 2015 - 11:56",
       "Headline": "අර්ධ ශතක 3න් ඕස්ට්‍රේලියාව ගොඩ",
       "News Content": "එංගලන්තය සමඟ පැවති දෙවැනි එක්දින ජාත්‍යන්තර තරඟයෙන් ලකුණු 64ක ජයක් ලැබීමට  ඕස්ට්‍රේලියාව ඊයේ (05) සමත්වුණා. ලන්ඩන් -  ඕවල් ක්‍රීඩාංගනයේ පැවති මෙම තරඟයේදී කාසියේ වාසිය දිනූ එංගලන්තය පළමුවෙන් පන්දුවට පහරදෙන ලෙස  ඕස්ට්‍රේලියාවට ආරාධනා කළා.\nඕස්ට්‍රේලියානු පිල කඩුලූ 7ක් දැවී ලකුණු 309 ක් රැස් කළ අතර, එහිදී මිචෙල් මාෂ්, ස්ටීවන් ස්මිත්, ජෝජ් බේලි අර්ධ ශතක ලබාගැනීමට සමත්වුණා.\nපිළිතුරු වශයෙන් එංගලන්තයට පන්දු වාර 42යි පන්දු 3 කදී සියල්ලන්  දැවී ලබාගත හැකිවූයේ ලකුණු 245ක් පමණයි.\nමෙම ජයග්‍රහණයත් සමඟ එංගලන්ත -  ඕස්ට්‍රේලියානු එක්දින තරඟාවලියේ 2-0ක්  ලෙස ඉදිරියෙන් සිටින්නේ  ඕස්ට්‍රේලියාවයි.",
       "URL": "https://www.hirunews.lk/sports/116090/අර්ධ-ශතක-3න්-ඕස්ට්‍රේලියාවට-ගොඩ",
       "Category": "Sports",
       "Parent URL": "https://www.hirunews.lk/sports/all-news.php?pageID=452"
}