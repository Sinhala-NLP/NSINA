{
       "Source": "hirunews",
       "Timestamp": "Sunday, 21 January 2018 - 14:48",
       "Headline": "ජයග්‍රහණය අනිවාර්යවන තීරණාත්මක තරඟයේදී ලැබුණු ඉලක්කය",
       "News Content": "බංග්ලාදේශයේ පැවැත්වෙන තුන්කොන් එක්දින ක්‍රිකට් තරඟාවලියේ ශ්‍රී ලංකාව සහ සිම්බාබ්වේ කණ්ඩායම අතර දෙවන තරඟයේ කාසියේ වාසිය දිනා පළමුව පන්දුවට පහරදුන් සිම්බාබ්වේ පිල පන්දුවාර 44ක් තුළ සියල්ලන් දැවී ලකුණු 198 රැස් කළා.\nඒ අනුව ශ්‍රී ලංකා කණ්ඩායමට ජයග්‍රහණය සඳහා ලබාගත යුතු ලකුණු සංඛ්‍යාව 199ක්.\nඑහිදී සිම්බාබ්වේ කණ්ඩායම වෙනුවෙන් බ්‍රෙන්ඩන් ටේලර් සිය 33 වන ජාත්‍යන්තර එක්දින අර්ධ ශතකය වාර්තා කරමින් රැස්කළ ලකුණු සංඛ්‍යාව 58ක්.\nආරම්භක පිතිකරුවන් වන හැමිල්ටන් මැසකට්සා ලකුණු 20ක් සහ සොලමන් මිර ලකුණු 21ක් රැස් කළා.\nතුන්කොන් තරඟාවලියේ ශ්‍රී ලංකාව සහ සිම්බාබ්වේ අතර පැවති පළමු තරඟයේ වීරයා වූ ශිකන්ධර් රාසා ලකුණු 09ක් ලබාගෙන සිටියදී දවා ගන්නට ලක්ෂාන් සඳකැන් සමත්වුණා.\nපන්දු යැවීමේදී තිසර පෙරේරා කඩුලු 04ක්, ලක්ෂාන් සඳකැන් කඩුලු 02 සහ නුවන් ප්‍රදීප් කඩුලු 03 බිඳ දැමුවා.\nමෙම තරඟාවලිය තුල රැඳී සිටීමට නම් ශ්‍රී ලංකා කණ්ඩායමට මෙම තරඟය ජය ගැනීම අනිවාර්ය වනවා.",
       "URL": "https://www.hirunews.lk/sports/181640/ජයග්‍රහණය-අනිවාර්යවන-තීරණාත්මක-තරඟයේදී-ලැබුණු-ඉලක්කය",
       "Category": "Sports",
       "Parent URL": "https://www.hirunews.lk/sports/all-news.php?pageID=262"
}