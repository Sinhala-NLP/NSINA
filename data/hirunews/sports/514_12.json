{
       "Source": "hirunews",
       "Timestamp": "Friday, 13 September 2013 - 19:10",
       "Headline": "ශ්‍රී ලංකා ක්‍රිකට් කණගාටුව පළ කරයි.",
       "News Content": "ක්‍රිකට් සම්මාන උළෙලේ දී ඉදිරිපත් කළ විශේෂාංගයක් නිසා කිසිවෙකු හෝ අපහසුතාවයකට පත්වූවා නම් ඒ පිළිබදව කණගාටුව පළ කරන බව ශ්‍රී ලංකා ක්‍රිකට් ආයතනය පවසනවා. එහි ලේකම් නිශාන්ත රණතුංග හිරු ප්‍රවෘත්ති අංශයට කියා සිටියේ සම්මාන උළෙලේ සිදුවූ සියලූම සිදුවීම්වල අවසන් වගකීම ශ්‍රී ලංකා ක්‍රිකට් ආයතනය භාර ගන්නා බවයි.\nශ්‍රී ලංකා ක්‍රිකට් ආයතනය වාර්ෂිකව සංවිධානය කරන ක්‍රිකට් සම්මාන උළෙල ඉකුත් 10 වන දින පැවැත්වුණා. මෙම සම්මාන උළෙල වර්ණවත් කිරීමට එකතු කළ විශේෂාංග දෙකක් පිළිබදව කාගේත් අවදානයට යොමු වුණා. ඒ අතුරින් පුස් වෙඩිල්ල නම් වූ හාස්‍ය උපදනවන නාට්‍යය හා ජිප්සීස් නායක සුනිල් පෙරේරා ඉදිරිපත් කළ ගීතය මෙලෙස අවධානයට ලක් වුණා. මේ එදින උත්සවයේ දී ඉදිරිපත් කළ විශේෂාංගවලින් තෝරා ගත් කොටස් කිහිපයක්.\n[MP3]s67146[/MP3]",
       "URL": "https://www.hirunews.lk/sports/67146/ශ්‍රී-ලංකා-ක්‍රිකට්-කණගාටුව-පළ-කරයි",
       "Category": "Sports",
       "Parent URL": "https://www.hirunews.lk/sports/all-news.php?pageID=514"
}