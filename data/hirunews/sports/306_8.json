{
       "Source": "hirunews",
       "Timestamp": "Sunday, 20 August 2017 - 22:02",
       "Headline": "Update :- උණුසුම් ක්‍රීඩාලෝලීන් දඹුල්ලේදී කළහකාරී ලෙස හැසිරෙයි",
       "News Content": "ඉන්දියාව සමග ඊයේ පැවති පළමු එක්දින තරගය ශ්‍රී ලංකාව පරාජයට පත්වීමත් සමග ක්‍රීඩාලෝලීන් දඹුල්ල ජාත්‍යන්තර ක්‍රීඩාංගණය තුළ කළහකාරී ලෙස හැසිරී තිබුණා.\nක්‍රීඩාලෝලීන්ගේ විරෝධතා හේතුවෙන් එම අවස්ථාවේ පිටියේ සිටි කණ්ඩායම් දෙකේම ක්‍රීඩකයන් ඉන් පිටතට යැවීමට පොලීසියට දැඩි පරිශ්‍රමයක් දැරීමට සිදුවූ බවයි එහි සිටි හිරු වාර්තාකරු සඳහන් කළේ.\nතරඟය අවසන්වීමත් සමග ක්‍රීඩාපිටිය මැදට පැමිණි ක්‍රීඩාලෝලීන් හූ හඬ දෙමින් සූදුකරුවන් අපට එපා, දේශපාලනය අපට එපා යනුවෙන් පවසමින් කෑගසන්නට පටන්ගත්තා.\nවිරෝධතාකරුවන් විසුරුවා හැරීම සඳහා පොලිස් කැරළි මර්දන ඒකකයද කැඳවා තිබූ බවයි හිරු වාර්තාකරු සඳහන් කළේ.\nමේ හේතුවෙන් දැඩි ආරක්ෂාවක් යටතේ ක්‍රීඩකයන්ට ක්‍රීඩාංගනයෙන් පිටව යාමට සිදුවූ බවයි වාර්තා වන්නේ.\nඊයේ පැවැත්වුණු පළමු එක්දින තරඟය අවසන් වුණේ ඉන්දීය කණ්ඩායමට කඩුලු 09ක දැවැන්ත ජයක් හිමිකර දෙමින්.\nඉන්දියානු නායකයාගේ ආරාධනයෙන් පළමුව පන්දුවට පහරදුන් ශ්‍රී ලංකා කණ්ඩායම පන්දුවාර 43යි පන්දු 02කදී සියලු ක්‍රීඩකයන් දැවී රැස් කළ ලකුණු සංඛ්‍යාව 216ක්.\nඒ අනුව ලකුණු 217 ක ඉලක්කයක් හඹා ගිය ඉන්දීය කණ්ඩායම පන්දුවාර 28යි පන්දු 05කදී එම ඉලක්කය පසුකර ගියා.\nඉන්දියාව වෙනුවෙන් අගනා ඉනිමක් ක්‍රීඩාකළ ආරම්භක පිතිකරු ශිකර් ධාවන් නොදැවී ලකුණු 132ක් රැස් කළා.\nඅතර ඔහුට අනෙගි සහයක් වෙමින් ඉන්දීය නායක විරාත් කෝලි නොදැවී රැස් කළ ලකුණු සංඛ්‍යාව 82ක්.\nතරඟයේ වීරයා සම්මානය හිමිකරගත්තේ පන්දු 90 කදී නොදැවී ලකුණු 132ක් රැස් කළ ශිකර් ධාවන්.\nඒ අනුව තරග 05කින් සමන්විත එක්දින තරඟාවලිය තරඟ 01ට බිංදුවක් ලෙස ඉන්දියාව පෙරමුණ ගත්තා.\nUpdate :- Monday, August 21, 2017 7.22 Am\n---------------------------------------------------------------\nශ්‍රී ලංකාව හා ඉන්දියාව අතර අද දඹුල්ල ක්‍රීඩාංගනයේ පැවැති පළමු එක්දින තරඟයෙන් අනතුරුව තරඟය නැරඹීමට පැමිණි ප්‍රේක්ෂකයින් පිරිසක් මේ වනවිට ක්‍රීඩාංගනයෙන් පිටත මාර්ගයේ විරෝධතාවයක් ආරම්භ කර ඇති බව අප වාර්තාකරු පවසනවා.",
       "URL": "https://www.hirunews.lk/sports/168940/update-උණුසුම්-ක්‍රීඩාලෝලීන්-දඹුල්ලේදී-කළහකාරී-ලෙස-හැසිරෙයි",
       "Category": "Sports",
       "Parent URL": "https://www.hirunews.lk/sports/all-news.php?pageID=306"
}