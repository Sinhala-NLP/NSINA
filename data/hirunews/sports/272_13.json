{
       "Source": "hirunews",
       "Timestamp": "Sunday, 17 December 2017 - 16:58",
       "Headline": "ශ්‍රී ලංකා ඉනිම ලකුණු 215කට සීමාවෙයි",
       "News Content": "ශ්‍රී ලංකා කණ්ඩායම සහ ඉන්දීය කණ්ඩායම අතර තුන්වන සහ අවසන් එක්දින තරඟයේ පළමුව පන්දුවට පහර දුන් ශ්‍රී ලංකා කණ්ඩායම පන්දුවාර 44යි පන්දු 05ක් තුල සියලු ක්‍රීඩකයින් දැවී ලකුණු 215ක් රැස් කිරීමට සමත් වුණා.\nශ්‍රී ලංකා කණ්ඩායම වෙනුවෙන් උපුල් තරංග ලකුණු 95ක් රැස් කළේ පන්දු 82ක් පමණක් වැය කරමින්.\nසධිර සමරවික්‍රම ලකුණු 42කට දැවී ගියා.\nමේ අතර උපුල් තරංග මෙම වසරේදී එක්දින තරඟ වලදී වැඩිම ලකුණු රැස් කළ ක්‍රීඩකයි අතර තුන්වන ස්ථානයට පැමිණීමට අද සමත් වුණා.\nතරංග මේ වන විට මෙම වසර තුලදී එක්දින තරංග 25කට ක්‍රීඩා කර ලකුණු 1011ක් ලබාගෙන සිටිනවා.\nපන්දු යැවීමේදී ඉන්දීය කණ්ඩායමේ දඟ පන්දු යවන්නන් දෙදෙනා විසින් ශ්‍රී ලංකා කණ්ඩායමේ කඩුලු 06ක් බිඳ දැමීමට සමත් වීම විශේෂත්වයක්.\nතරඟයයේ ශ්‍රී ලංකා ඉනිමෙන් අනතුරුව විස්තර විචාරකයින් කියා සිටියේ පන්දුවට පහර දීමේදී  ශ්‍රී ලංකා කණ්ඩායමේ ක්‍රීඩකයින් ඉන්දීය දඟ පන්දු යවන්නන් දෙදෙනා ඉදිරියේ අසීරු තත්වයකට පත්වූ බවයි.\nඒ අනුව කුල්දීප් යාදෙව් සහ යුශ්වේන්ද්‍රා චාහල් කඩුලු 03 බැගින් බිඳ දැමුවා.\nබුවනේශ්වර් කුමාර් සහ බුම්රා අත්රන කඩුලු 01 බැගින් බෙදී ගිය අතර හර්දික් පාන්ඩයා කඩුලු 02ක් දවා ගත්තා.\nඒ අනුව ඉන්දීය කණ්ඩායමට මෙම තරඟය ජය ගැනීමට ලකුණු 216ක් ලබා ගතයුතු වනවා.\nrnrnrnrnrn\\r\\n",
       "URL": "https://www.hirunews.lk/sports/178619/ශ්‍රී-ලංකා-ඉනිම-ලකුණු-215කට-සීමාවෙයි",
       "Category": "Sports",
       "Parent URL": "https://www.hirunews.lk/sports/all-news.php?pageID=272"
}