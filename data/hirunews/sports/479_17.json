{
       "Source": "hirunews",
       "Timestamp": "Saturday, 21 March 2015 - 21:21",
       "Headline": "කොදෙව්වන් ගෙදර යැවූ නවසීලන්තය",
       "News Content": "අවසන් අර්ධ අවසන් පූර්ව වටයෙන් ජයග්‍රහණය කිරීමට නවසීලන්තය අද (21) සමත් වුණා. ඒ වෙලින්ටන් නුවර පැවති තරගයේදී බටහිර ඉන්දීය කොදෙව් කණ්ඩායම ලකුණු 143 කින් පරාජය කරමින්. කාසියේ වාසිය දිනා මුලින් පන්දුවට පහර දුන් නවසීලන්ත කණ්ඩායම සිය පන්දු වාර 50 අවසානයේ කඩුලූ 6ක් දැවී ලකුණු 393ක් රැස් කළා. මෙහිදී නවසීලන්ත ආරම්භක පිතිකරු මාටින් ගප්ටිල් නොදැවී ලකුණු 237ක් රැස් කිරීම සටහන් වූයේ ලෝක කුසලාන තරග ඉතිහාසයේ වාර්තාවක් ලෙසයි. පිළිතුරු ඉනිම ක්‍රීඩා කළ බටහිර ඉන්දීය කොදෙව් කණ්ඩායමට පන්දු වාර 30යි පන්දු 3ක් අවසානයේ ලබා ගැනීමට හැකි වූයේ සියලූම ක්‍රීඩකයන් දැවී ලකුණු 250ක් පමණයි.",
       "URL": "https://www.hirunews.lk/sports/106006/කොදෙව්වන්-ගෙදර-යැවූ-නවසීලන්තය",
       "Category": "Sports",
       "Parent URL": "https://www.hirunews.lk/sports/all-news.php?pageID=479"
}