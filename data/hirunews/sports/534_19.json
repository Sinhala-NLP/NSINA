{
       "Source": "hirunews",
       "Timestamp": "Wednesday, 22 May 2013 - 19:50",
       "Headline": "බොලිවුඞ් නළුවා තරඟ පාවාදීම පිළිගනී.",
       "News Content": "අයි. පී. එල්. ක්‍රිකට් තරඟ පාවාදීමේ සිද්ධීන්වලට අදාළ බුකිකකරුවන් සමග සම්බන්ධකම් පැවැත්වූ බවට චෝදනාව මත අත්අඩංගුවට පත්වූ බොලිවුඞ් නළුවෙකු වන වින්දෝ ධාරාසිං වරද පිළිගෙන තිබෙනවා. තමන්, බුකිකරුවන් දෙදෙනෙකුට ඩුබායිවලට පළායාමට උදව් කළ බවටයි ඔහු ප්‍රකාශ කර ඇත්තේ. මුම්බායි පොලීසිය සැකපිට ඊයේ මොහු අත්අඩංගුවට ගත් අතර ප්‍රශ්න කිරීම් හමුවේ අද ඔහු මෙම කරුණු අනාවරණය කර ඇති බවයි ඉන්දීය මාධ්‍ය වාර්තා කළේ.  එමෙන්ම වින්දෝ ධාරාසිං නැමති මෙම නළුවාගේ නිවස පරීක්ෂා කිරීමේදී බුකිකරුවන් භාවිත කරන ලද ජංගම දුරකථන 3 ක් සහ තවත් සන්නිවේදන උපකරණ පොලිසීය අද සිය භාරයට ගෙන තිබෙනවා.",
       "URL": "https://www.hirunews.lk/sports/59480/බොලිවුඞ්-නළුවා-තරඟ-පාවාදීම-පිළිගනී",
       "Category": "Sports",
       "Parent URL": "https://www.hirunews.lk/sports/all-news.php?pageID=534"
}