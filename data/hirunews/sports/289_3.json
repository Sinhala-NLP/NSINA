{
       "Source": "hirunews",
       "Timestamp": "Tuesday, 17 October 2017 - 20:02",
       "Headline": "පකිස්ථානයට එරෙහි 20 යි 20 තරගාවලියට එන ශ්‍රී ලංකා සංචිතය නම් කරයි !",
       "News Content": "පකිස්ථානය සමග පැවැත්වෙන 20 යි 20 තරගාවලියේ ශ්‍රී ලංකා කණ්ඩායමේ නායකත්වයට තිසර පෙරේරා නම්කර ඇතැයි ඉන්දීය ක්‍රීඩා පුවත් වේබ් අඩවියක් පවසනවා.\nපකිස්ථානය සහ ශ්‍රී ලංකාව අතර 20 යි 20 තරග 3 ක් පැවැත්වීමට නියමිතයි.\nඑහි අවසන් තරගය ලාහෝර් නුවරදී පැවැත්වෙන අතර එහි ආරක්ෂාව පිළිබඳ අවධානය යොමු කරමින් නායක උපුල් තරංග එම තරගාවලියට එක් නොවන බවටයි ප්‍රකාශකර ඇත්තේ.\nඑමෙන්ම එම තරගය වෙනත් රටකදී පවත්වන ලෙසට ක්‍රීඩකයන් 40 දෙනෙකු ශ්‍රී ලංකා ක්‍රිකට් ආයතනයෙන් ද ඉල්ලීමක් කර තිබුනා.\nකෙසේවෙතත් ශ්‍රී ලංකා ක්‍රිකට් ආයතනය සැලසුම් කර ඇත්තේ තීරණය කර ඇති ආකාරයෙන්ම අවසන් තරගය ලාහෝර් නුවරදී පැවැත්වීමටයි.\n20 යි 20 තරගාවලියේ ශ්‍රී ලංකා සංචිතයට දිල්ෂාන් මුණවීර / ධනුෂ්ක ගුණතිලක / දසුන් ශානක / ඉසුරු උදාන / ලහිරු ගමගේ / ශෙහාන් ජයසුරිය / මිලින්ද සිරිවර්ධන / සචිත් සේනානායක / ලක්ෂාන් සඳකැන් / සීක්කුගේ ප්‍රසන්න / අශාන් ප්‍රියන්ංන් / සධීර සමරවික්‍රම සහ නිරෝෂන් දික්වැල්ල ඇතුලත් බවයි ඉන්දීය මාධ්‍ය පෙන්වා දෙන්නේ.\nතරග 3 කින් සමන්විත 20 යි 20 තරගාවලියේ පළමු තරගය ලබන 26 වනදා ආරම්භ වන අතර මතබේධයකට ලක්ව ඇති අවසන් තරගය ලාහෝර් නුනර ගඩාෆි ක්‍රීඩාංගණයේදී පැවැත්වෙන්නේ ලබන 29 වනදායි.\nආරක්ෂක හේතුන් මත ප්‍රබල ක්‍රීඩකයන් වන ඇන්ජෙලෝ මැතිව්ස් මෙන්ම ලසිත් මාලිංග ද මෙම තරගාවලියෙන් ඉවත්වන බව විදෙස් මාධ්‍ය පෙන්වා දෙනවා.\nආරක්ෂක හේතුන් මත ක්‍රීඩකයන් ලාහෝර් නුවරට යාමට අකමැත්තක් දැක්වීම හමුවේ ශ්‍රී ලංකා කණ්ඩායමේ කළමණාකරු අසංක ගුරුසිංහ / පුහුණුකරු නික් පොතාස් / පිතිකරණ පුහුණුකරු හෂාන් තිලකරත්න සහ පන්දු යැවීමේ පුහුණුකරු රුමේෂ් රත්නායක ද ලාහෝර් නුවරට යාමටයි මේවන විට තීරණය කර ඇත්තේ.",
       "URL": "https://www.hirunews.lk/sports/173767/පකිස්ථානයට-එරෙහි-20-යි-තරගාවලියට-එන-ශ්‍රී-ලංකා-සංචිතය-නම්-කරයි",
       "Category": "Sports",
       "Parent URL": "https://www.hirunews.lk/sports/all-news.php?pageID=289"
}