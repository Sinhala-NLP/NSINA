{
       "Source": "hirunews",
       "Timestamp": "Saturday, 08 August 2015 - 14:14",
       "Headline": "ශ්‍රී ලංකා ක්‍රිකට් සභාපතිවරයාගේ පිල ලකුණු 397 ක් පිටුපසින්",
       "News Content": "සංචාරක ඉන්දීය පිළ සහ ශ්‍රී ලංකා ක්‍රිකට් සභාපතිවරයාගේ පිළ අතර ආර්. ප්‍රේමදාස ක්‍රීඩාංගණයේ පැවැත්වෙන තුන්දින ක්‍රිකට් තරඟයේ අවසන් දිනය අදයි. පළමු ඉනිමේදී ලකුණු 351ක් රැස් කළ ඉන්දියාව දෙවන ඉනිම සඳහා ලබා ගත්තේ ලකුණු 180ක් පමණයි. කෙසේ නමුත්, ඉන්දීය පිතිකරුවන් දෙදෙනෙකු ස්වේඡාවෙන් දැවී ක්‍රීඩාගාරයට ගියේ අනෙක් පිතිකරුවන්ට පුහුණුවක් ලබාදීමේ අදහසින්. ශ්‍රී ලංකා ක්‍රිකට් සභාපතිවරයාගේ පිළ පළමු ඉනිම සඳහා ලකුණු 121කට දැවී ගිය අතර දෙවන ඉනිම සඳහා එක් කඩුල්ලක් දැවී ලකුණු 14ක් ලබා සිටිනවා. ශ්‍රී ලංකා ක්‍රිකට් සභාපතිවරයාගේ පිළ තවමත් පසුවන්නේ ඉන්දියාවට වඩා ලකුණු 397ක් පිටුපසින්.",
       "URL": "https://www.hirunews.lk/sports/114565/ශ්‍රී-ලංකා-ක්‍රිකට්-සභාපතිවරයාගේ-පිල-ලකුණු-397-ක්-පිටුපසින්",
       "Category": "Sports",
       "Parent URL": "https://www.hirunews.lk/sports/all-news.php?pageID=456"
}