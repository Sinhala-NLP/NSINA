{
       "Source": "hirunews",
       "Timestamp": "Thursday, 19 November 2015 - 20:46",
       "Headline": "පිත්තට \\'පොලිටික්ස්\\' පන්දුව  එපා",
       "News Content": "ඉන්දියාව සහ පාකිස්තානය අතර පවතින දේශපාලන එදිරිවාදිකම් ක්‍රිකට් ක්‍රීඩාව සඳහා යොදා නොගත යුතු බව පාකිස්තානු අග්‍රාමාත්‍ය නවාෂ් ශරීෆ් පවසනවා. ඉස්ලාමාබාද් නුවරදී මාධ්‍ය වෙත අදහස් දක්වමින් ඔහු පවසන්නේ දෙරටේ ක්‍රිකට් බලධාරීන් දේශපාලන මතිමතාන්තර  මනසින් ඉවත් කළ යුතු බවයි.\nකලක පටන් දිග්ගැසෙමින් පවතින දෙරට අතර ක්‍රිකට් තරඟාවලිය පැවැත්වීම සඳහා කටයුතු කරන ලෙස තමන් පාකිස්තානු ක්‍රිකට් පාලක මණ්ඩලය වෙත උපදෙස් ලබාදුන් බවද අග්‍රාමාත්‍ය නවාෂ් ශරීෆ් එහිදී ප්‍රකාශ කර තිබෙනවා.\nපාකිස්තානු මාධ්‍ය වාර්තා කරන්නේ දැඩි ක්‍රිකට් ලෝලියෙකු අග්‍රාමාත්‍ය නවාෂ් ශරීෆ්ගේ මෙම මැදිහත්වීම ඉන්දු - පාකිස්තාන ක්‍රිකට් තරඟාවලිය ආරම්භවීම සඳහා සුබ පෙරනිමිත්තක් බවයි.",
       "URL": "https://www.hirunews.lk/sports/120515/පිත්තට-පොලිටික්ස්-පන්දුව-එපා",
       "Category": "Sports",
       "Parent URL": "https://www.hirunews.lk/sports/all-news.php?pageID=439"
}