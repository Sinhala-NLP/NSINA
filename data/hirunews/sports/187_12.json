{
       "Source": "hirunews",
       "Timestamp": "Tuesday, 01 January 2019 - 8:41",
       "Headline": "චන්දිමාල්ගෙන් නව වසරට බලාපොරොත්තු",
       "News Content": "නවසීලන්තය සමඟ පැවති දෙවන ටෙස්ට් තරඟයේ පළමු ඉනිමේදී දැක්වූ දුර්වලතා පරාජයට හේතු වුවද, ගත වූ 2018 වසරේදී ශ්‍රී ලංකා ටෙස්ට් කණ්ඩායමේ බලාපොරොත්තු සහගත සලකුණු රැසක් දක්නට ලැබෙන බව නායක දිනේෂ් චන්දිමාල් පවසනවා.\nශ්‍රී ලංකාව පසුගිය ටෙස්ට් තරඟ 5න්, 4ක් පරාජය වුවද බංග්ලාදේශයට එරෙහිව පැවති ටෙස්ට් තරගාවලිය ජයග්‍රහණය කිරීමටත්, කොදෙව් ටෙස්ට් තරගාවලිය ජය පරාජයකින් තොරව අවසන් කිරීමටත් දකුණු අප්‍රිකානු තරගාවලිය ජයග්‍රහණය කිරීමටත් සමත් වුණා.\nඑමෙන්ම වසරේ දෙවන ඉහළම ටෙස්ට් පන්දු යැවීමේ දස්කම දැක්වීමට ටෙස්ට් කඩුලු 50ක් ලබා ගත් දිල්රුවන් පෙරේරා සමත් වූ අතර, දිමුත් කරුණාරත්න ඉහළ ලකුණු රැස් කළ පිතිකරුවන් අතර 6 වන තැන හිමි කර ගත්තා.\nශ්‍රී ලංකා ටෙස්ට් ක්‍රීඩකයෙකු පසුගිය වසරේ දැක්වූ ඉහළම දස්කම වන්නේ විරාට් කෝලිට පමණක් දෙවැනි වෙමින් වැඩිම ටෙස්ට් ලකුණු සංඛ්‍යාවක් එනම් 1023ක් කුසල් මෙන්ඩිස් විසින් රැස් කර ගැනීමයි.",
       "URL": "https://www.hirunews.lk/sports/207221/චන්දිමාල්ගෙන්-නව-වසරට-බලාපොරොත්තු",
       "Category": "Sports",
       "Parent URL": "https://www.hirunews.lk/sports/all-news.php?pageID=187"
}