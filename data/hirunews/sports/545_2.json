{
       "Source": "hirunews",
       "Timestamp": "Monday, 25 March 2013 - 7:35",
       "Headline": "දෙවැනි එක්දින තරඟය අද.",
       "News Content": "සංචාරක බංග්ලාදේශ කණ්ඩායම සහ ශ්‍රී ලංකා කණ්ඩායම අතර අද ආරම්භ වන දෙවැනි එක්දින තරගය සඳහා බංග්ලාදේශ කණ්ඩායමේ තමීම් ඉක්බාල් සහභාගි නොවන බව වාර්තා වනවා. ඒ, පසුගිය දා අවසන් වූ පළමු එක්දින තරගයේ දී ඔහු ආබාධයට ලක්වීම හේතුවෙන්. සූරියවැව ක්‍රීඩාංගණයේ පැවැති එම තරගයේ දී තමීම් ඉක්බාල් ලකුණු 112ක් රැස් කර ගනු ලැබුවා. ඔහු වෙනුවට ෂාම්ෂූර් රහමන් පිතිකරුවෙකු ලෙස කණ්ඩායමට එක් කර තිබෙනවා. තමීම් ඉක්බාල්ගේ දකුණු මහපටැගිල්ලේ ඇති වූ ආබාධ තත්ත්වයක් හේතුවෙන් ඔහු අද බංග්ලාදේශය බලා පිටත්ව යාමටත් නියමිතයි. එහිදී ඔහුට සැත්කමක් සිදුකිරීමට නියමිත බව ද වාර්තා වනවා. දෙරට අතර පැවැත්වෙන දෙවැනි එක්දින තරගය දිවා රාත්‍රී තරගයක් ලෙස සූරියවැව මහින්ද රාජපක්ෂ ජාත්‍යන්තර ක්‍රීඩාංගණයේ දී ආරම්භ වීමට නියමිතයි. තරග 3කින් සමන්විත එක්දින තරගාවලියේ එකට බින්දුවක් ලෙස ශ්‍රී ලංකාව පෙරමුණේ පසුවනවා.",
       "URL": "https://www.hirunews.lk/sports/55905/දෙවැනි-එක්දින-තරඟය-අද",
       "Category": "Sports",
       "Parent URL": "https://www.hirunews.lk/sports/all-news.php?pageID=545"
}