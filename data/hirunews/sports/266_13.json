{
       "Source": "hirunews",
       "Timestamp": "Monday, 08 January 2018 - 9:56",
       "Headline": "මැතිව්ස් සමත්",
       "News Content": "ශ්‍රී ලංකා කණ්ඩායමේ හිටපු නායක හිටපු නායක ඇන්ජලෝ මැතිව්ස් අවසන් වරට ඊයේ (07) මුහුණ දුන් ශාරීරික යෝග්‍යතා පරීක්ෂණය සමත්ව ඇති බව වාර්තා වනවා.\nඉන්දියාව සමඟ පසුගියදා නිමාවූ විස්ස විස්ස තරඟාවලිය අතර තුර මැතිව්ස් අබාධයකට ලක් වුණා.\nඒ අනුව බොහෝ දුරට ශ්‍රී ලංකා එක්දින කණ්ඩායමේ සහ පන්දුවාර 20 කණ්ඩායමේ නායකත්වය මැතිව්ස්ට හිමිවෙනු ඇති බවයි ක්‍රිකට් ආරංචි මාර්ග සඳහන් කරන්නේ.\nපසුගිය වසරේදී මෙරට පැවැති ශ්‍රී ලංකා, සිම්බාබ්වේ ක්‍රිකට් තරඟාවලියෙන් පසුව මැතිව්ස් කණ්ඩායමේ නායකත්වයෙන් ඉල්ලා අස් වූණා.\nකෙසේ වෙතත් එළැඹෙන බංග්ලාදේශ තරඟ සංචාරයේදී ටෙස්ට් කණ්ඩායමේ සාමාජිකයකු ලෙසද කටයුතු කිරීමට මැතිව්ස්ට අවස්ථාව ලැබෙන අතර ටෙස්ට් තරඟාවලිය තුලදී පිතිකරුවකු ලෙස පමණක් ඔහුගේ සේවය ලබාගැනීමට නියමිත බව සඳහන්.\nබංග්ලාදේශයේදී ආරම්භ වන තුන්කොන් තරඟාවලියට සහභාගී වන ශ්‍රී ලංකා සංචිතය හෙට නම් කිරීමට නියමිතයි.\nමේ අතර තුන්කොන් තරඟාවලියට එක්වන බංග්ලාදේශ සංචිතය ඊයේ නම් කෙරුණා.\nක්‍රීඩකයින් 16 දෙනෙක් මෙම සංචිතයට ඇතුළත්.",
       "URL": "https://www.hirunews.lk/sports/180456/මැතිව්ස්-සමත්",
       "Category": "Sports",
       "Parent URL": "https://www.hirunews.lk/sports/all-news.php?pageID=266"
}