{
       "Source": "hirunews",
       "Timestamp": "Monday, 01 August 2016 - 19:02",
       "Headline": "ශ්‍රී ලංකා ඔලිම්පික් පිළ රියෝ ද බලා පිටත් වෙයි",
       "News Content": "බ්‍රසීලයේ රියෝ ද ජැනැයිරෝ නුවර පැවැත්වෙන ගිම්හාන ඔලිම්පික් සැණකෙළියට සහභාගි වන ශ්‍රී ලංකා කණ්ඩායම අද දිවයිනෙන් නික්මුණා.\n31 වන ඔලිම්පික් ඔළෙල සඳහා සහභාගි වන ශ්‍රී ලංකා කණ්ඩායමේ නායකත්වය හිමිව ඇත්තේ මැරතන් ක්‍රීඩක අනුරුද්ධ ඉන්ද්‍රජිත් කුරේටයි.\nඉන්ද්‍රජිත් කුරේ මේ වසර මුලදී 40 වසරක් පැරණි ශ්‍රී ලංකා මැරතන් වාර්තාව බිඳ හෙලීමට සමත් වුණා.\nඑය පිහිටුවා තිබුණේ ආසියානු රන් පදක්කම්ලාභී එස්.එල්.බී. රෝසා විසින්. 2004 ඇතැන්ස් සහ 2012 ලන්ඩන් ඔලිම්පික් උළෙල සඳහා සහභාගි වූ ශ්‍රී ලංකා කණ්ඩායම් නායකයා මෙවර සහභාගි වන්නේ ඔහුගේ 3 වන ඔලිම්පික් තරගාවලියටයි.\nවසර 120ක් පැරණි ඔලිම්පික් ක්‍රීඩා උළෙලේ මෙතෙක් ශ්‍රී ලංකාව ජයග්‍රහණය කර ඇත්තේ රිදී පදක්කම් 2ක් පමණයි.\nඉන් පළමු වැන්න 1948 වසරේදී ඩන්කන් වයිට් ජයග්‍රහණය කළ අතර, 2000 වසරේ සිඞ්නි ඔලිම්පික් උළෙලේදී සුසන්තිකා ජයසිංහ දෙවැන්න ජයග්‍රහණය කළා.",
       "URL": "https://www.hirunews.lk/sports/139573/ශ්‍රී-ලංකා-ඔලිම්පික්-පිළ-රියෝ-ද-බලා-පිටත්-වෙයි",
       "Category": "Sports",
       "Parent URL": "https://www.hirunews.lk/sports/all-news.php?pageID=396"
}