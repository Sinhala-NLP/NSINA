{
       "Source": "hirunews",
       "Timestamp": "Thursday, 12 December 2019 - 13:25",
       "Headline": "ශ්‍රී ලංකා - පාකිස්ථාන තරගයට වර්ෂාවෙන් බාධා",
       "News Content": "ලෝක ශූරතා ටෙස්ට් ශූරතාවලියට අදාලව පාකිස්තානයට එරෙහිව පැවැත්වෙන පළමු ටෙස්ට් තරඟයේ දෙවන දිනයට මේ වනවිට වර්ෂාවෙන් බාධා එල්ල වී තිබෙනවා.\nරාවල්පිණ්ඩි හි පැවැත්වෙන මෙම තරඟයේ සිය පළමු ඉනිම ක්‍රීඩා කරන ශ්‍රී ලංකා කණ්ඩායම වර්ෂාවෙන් බාධා එල්ල වනවිට කඩුළු 05ක් දැවී ලකුණු 222ක් රැස්කරගෙන සිටියා.\nනොදැවී පන්දුවට පහර දෙන ධනංජය ද සිල්වා ලකුණු 54 සහ නිරෝෂන් දික්වැල්ල ලකුණු 15ක් ලබා සිටිනවා.\nමේ අතර ශ්‍රී ලංකා ක්‍රිකට් ආරක්ෂක උපදේශක හිටපු ගුවන් හමුදාපති මාර්ෂල් රොෂාන් ගුණතිලක, ශ්‍රී ලංකා ක්‍රිකට් කණ්ඩායමේ කළමනාකරු අසන්ත ද මෙල් ඇතුලු නිලධාරීන් කණ්ඩායමක් ඊයේ පස්වරුවේ පාකිස්ථාන අග්‍රාමාත්‍ය ඉම්රාන් ඛාන් මුණගැසී තිබෙනවා.\nඑහිදී ශ්‍රී ලංකා කණ්ඩායමට ලබාදී ඇති ආරක්ෂාව සම්බන්ධයෙන්ද සාකච්ඡා වී ඇති බව සඳහන්.",
       "URL": "https://www.hirunews.lk/sports/230091/ශ්‍රී-ලංකා-පාකිස්ථාන-තරගයට-වර්ෂාවෙන්-බාධා",
       "Category": "Sports",
       "Parent URL": "https://www.hirunews.lk/sports/all-news.php?pageID=124"
}