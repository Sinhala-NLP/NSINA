{
       "Source": "hirunews",
       "Timestamp": "Thursday, 26 March 2015 - 11:28",
       "Headline": "කැන්ගරුවන් හමුවේ ඉන්දියාවනු අසරණවෙයි",
       "News Content": "ලෝක කුසලාන ක්‍රිකට් තරගාවලියේ අවසන් පූර්ව තරගයේ දෙවන තරගය මේ වන විට ඉන්දියාව සහ ඕස්ට්‍රේලියාව අතර සිඩ්නි නුවර පැවැත්වෙමින් තිබෙනවා. කාසියේ වාසිය දිනා ගනිමින් පන්දුවට පහරදුන් කැන්ගරුවන් වේගවත් පිතිහරඹයක නිරත වෙමින් නියමිත පන්දුවාර 50 අවසානයේ කඩුළු 7 ක් දැවී ලකුණු 328ක් රැස්කර ගැනීමට සමත්වුණා. පන්දුවට පහරදීමේදී ස්ටීවන් ස්මිත් පන්දු 93කදි ලකුණු 105ක් රැස්කර ගනු ලැබුවා. ඊට හයේ පහර දෙකක් සහ හතරේ පහර 11ක් ඇතුළත්. මීට අමතරව ඇරොන් ෆින්ච් ලකුණු 81ක් ලබාගැනීමට සමත්වුණා. ඒ අනුව ඉන්දීයාව මෙම තරගය ජය ගැනීමට නම් ලකුණු 329ක් ලබාගත යුතු වනවා.",
       "URL": "https://www.hirunews.lk/sports/106316/කැන්ගරුවන්-හමුවේ-ඉන්දියාවනු-අසරණවෙයි",
       "Category": "Sports",
       "Parent URL": "https://www.hirunews.lk/sports/all-news.php?pageID=479"
}