{
       "Source": "hirunews",
       "Timestamp": "Saturday, 28 November 2015 - 8:59",
       "Headline": "එංගලන්තයට තියුණු ජයක්",
       "News Content": "ඩුබායි හිදී ඊයේ පැවැති දෙවන විස්සයි විස්ස තරඟයෙන් පාකිස්තානය පරදවා ලකුණු 3ක තියුණු ජයක් ලැබීමට එංගලන්තය සමත් වුණා. පළමුවෙන් පන්දුවට පහර දුන් එංගලන්තය කඩුලූ 8ක් දැවී ලකුණු 172ක් රැස් කළා. එහිදී ශහීඞ් අෆ්රිඞී ලකුණු 15කට කඩුලූ 3ක් බිද හෙලූවා. පිළිතුරු වශයෙන් පාකිස්තානයට සිය පන්දු වාර 20 තුළ කඩුලූ 8ක් දැවී ලබා ගත හැකි වූයේ ලකුණු 169ක් පමණයි. නැවතත් පිත්තෙන් දස්කම් දැක්වූ අෆ්රිඞී පන්දු 10කදී හයේ පහර 3ක් සමඟ ලකුණු 24ක් රැස් කළ ද ඔහු දැවී යාමෙන් පසු එංගලන්තය තරඟයේ ජයග්‍රහණය කරා ළඟා වුණා. මේ අනුව පාකිස්තානය සමඟ පැවැති විස්සයි විස්ස තරගාවලියේ ජය දෙකට බින්දුවක් ලෙස හිමිවන්නේ එංගලන්තයටයි.",
       "URL": "https://www.hirunews.lk/sports/120972/එංගලන්තයට-තියුණු-ජයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=438"
}