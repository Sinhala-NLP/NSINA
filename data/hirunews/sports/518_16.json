{
       "Source": "hirunews",
       "Timestamp": "Monday, 19 August 2013 - 7:55",
       "Headline": "රුසියාව ශූරයා වෙයි.",
       "News Content": "ලොව හෙල්ල විසි කිරීමේ ක්‍රීඩිකාවන් අතර 12 වන ස්ථානයට පත්වීමට ශ්‍රී ලංකාවේ නදීකා ලක්මාලිට ඊයේ හැකිවුණා. ඒ, රුසියාවේ මොස්කව් නුවර පැවති ලෝක ශූරතා මළල ක්‍රීඩා තරගාවලියේ හෙල්ල විසි කිරීමේ කාන්තා ඉසව්වේ අවසන් තරඟයට සහභාගි වෙමින්. එහිදී නදීකා ලක්මාලි මීටර් 58යි දශම 1යි 6ක දක්ෂතාවයක් දැක්වූවා. එහිදී මීටර් 69.5 ක දුරක් සිය හෙල්ලය විසි කරමින් දක්ෂතා දැක්වූ ජර්මනියේ ක්‍රිස්ටිනා ඔබ්රෙක්පුල් විසින් එම ඉසව්වේ රන් පදක්කම දිනාගැනීමට සමත්වුණා.  මේ අතර සත්කාරක රුසියාවට ඊයේ දිනයේ නිමාවට පත්වූ ලෝක ශූරතා මළල ක්‍රීඩා තරඟාවලියේ ශූරයන් බවට පත්වීමට හැකිවුණා. ඒ, රන් පදක්කම් 7 ක්, රිදී පදක්කම් 4 ක් සහ ලෝකඩ පදක්කම් 6 ක් දිනාගනිමින්. රන් පදක්කම් 6 ක්, රිදී පදක්කම් 14 ක් සහ ලෝකඩ පදක්කම් 5 ක් දිනාගත් ඇමරිකාවට තරඟාවලියේ දෙවන ස්ථානය හිමිවූ අතර ජැමෙයිකානු රාජ්‍යය තරඟාවලියේ තුන්වන ස්ථානය දිනාගත්තා.",
       "URL": "https://www.hirunews.lk/sports/65370/රුසියාව-ශූරයා-වෙයි",
       "Category": "Sports",
       "Parent URL": "https://www.hirunews.lk/sports/all-news.php?pageID=518"
}