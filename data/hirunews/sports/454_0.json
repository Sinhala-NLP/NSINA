{
       "Source": "hirunews",
       "Timestamp": "Friday, 28 August 2015 - 13:43",
       "Headline": "තුන්වන ටෙස්ට් තරඟයට වර්ෂාවෙන් බාධා",
       "News Content": "සංචාරක ඉන්දීය පිල සහ ශ්‍රී ලංකාව අතර තුන්වන සහ අවසාන ටෙස්ට් තරඟය කොළඹ එස්.එස්.සී ක්‍රීඩාංගනයේදී අද (28) උදෑසන ආරම්භ වුණා. කණ්ඩායම් දෙකම ජයග්‍රහණය එක බැගින් ලබා සිටින නිසා තරඟාවලියේ ජය තීරණය වන්නේ මෙම තරඟයෙන්. කුමාර් සංගක්කාර පිටියෙන් සමු ගැනීමෙන් පසු ශ්‍රී ලංකාව මුහුණදෙන ප්‍රථම ටෙස්ට් තරඟය වන මෙම තරඟයට උපුල් තරංග නැවතත් එක්වනවා. කුසල් ජනිත් පෙරේරා මෙම තරඟයේදී ටෙස්ට් වරම් ලබන අතර, දුෂ්මන්ත චමීර වෙනුවට නුවන් ප්‍රදීප් කණ්ඩායමට එක්ව සිටිනවා. තරඟයේදී කාසියේ වාසිය දිනූ ශ්‍රී ලංකා පිල පළමුවෙන් පන්දුවට පහරදෙන ලෙස ඉන්දියාවට ආරාධනා කළා. වර්ෂාව නිසා දිවා භෝජනයට පෙර තරඟය අත්හිටුවීමට සිදුවූ අතර ඒ වනවිට ඉන්දීය පිල කඩුලූ 2 ක් දැවී ලකුණු 50 ක් ලබා සිටියා.",
       "URL": "https://www.hirunews.lk/sports/115626/තුන්වන-ටෙස්ට්-තරඟයට-වර්ෂාවෙන්-බාධා",
       "Category": "Sports",
       "Parent URL": "https://www.hirunews.lk/sports/all-news.php?pageID=454"
}