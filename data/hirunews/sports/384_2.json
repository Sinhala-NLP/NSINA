{
       "Source": "hirunews",
       "Timestamp": "Saturday, 17 September 2016 - 7:49",
       "Headline": "අසරුදීන්ට ඇරයුමක්",
       "News Content": "ඉන්දීය කණ්ඩායමේ 500 වන ටෙස්ට් තරඟය වෙනුවෙන් පැවැත්වෙන උත්සවය සඳහා හිටපු ඉන්දීය ටෙස්ට් ක්‍රිකට් නායකයෙකු වන මොහොමඩ්  අසරුදීන්ට ආරාධනා කිරීමට එරට ක්‍රිකට් පාලක මණ්ඩලය තීරණය කර තිබෙනවා.\nලබන 22 වන දා නවසීලන්තය සමඟ කාන්පූර් හිදී පැවැත්වෙන ටෙස්ට් ක්‍රිකට් තරගය ඉන්දීය ටෙස්ට් ඉතිහාසයේ 500 වන ටෙස්ට් තරගයයි.\nමෙම තරඟය වෙනුවෙන් පැවැත්වෙන උත්සවය සඳහා මීට පෙර අසරුදීන් ආරාධනා නොකිරීමටයි ඉන්දීය ක්‍රිකට් පාලක මණ්ඩලය තීරණය කර තිබුණේ.\nඒ, 2000 වසරේදී තරඟ පාවාදීමේ සිදුවීමකට මොහොමඞ් අසරුදීන් ජීවිතාන්තය දක්වා තරඟ තහනමකට ලක්වීම හේතුවෙන් නිළ ක්‍රිකට් උත්සව සඳහා ආරාධනා නොකිරීමට මීට පෙර ගෙන තිබූ තීරණයක් හේතුවෙන්.",
       "URL": "https://www.hirunews.lk/sports/143157/අසරුදීන්ට-ඇරයුමක්",
       "Category": "Sports",
       "Parent URL": "https://www.hirunews.lk/sports/all-news.php?pageID=384"
}