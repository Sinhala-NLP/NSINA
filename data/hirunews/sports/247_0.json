{
       "Source": "hirunews",
       "Timestamp": "Wednesday, 14 March 2018 - 7:18",
       "Headline": "පෝල් ෆ්‍රාබේස්ට ඇරයුමක්",
       "News Content": "බංග්ලාදේශ ක්‍රිකට් කණ්ඩායමේ ප්‍රධාන පුහුණුකරු ධුරය සඳහා කළ ඇරයුම එංගලන්ත කණ්ඩායමේ සහය පුහුණුකරු පෝල් ෆ්‍රාබේස් ප්‍රතික්ෂේප කර ඇති බව ක්‍රීඩා මාධ්‍ය වාර්තා කරනවා.\nබංග්ලාදේශ කණ්ඩායමේ ප්‍රධාන පුහුණුකරු ලෙස කටයුතු කළ චන්දික හතුරුසිංහ ඉවත්වීමෙන් පසු එම තනතුර තවමත් පුරපාඩුව පවතිනවා.\nමීට පෙර පෝල් ෆ්‍රාබේස් ශ්‍රී ලංකා කණ්ඩායමේ ප්‍රධාන පුහුණුකරු තනතුරේ කටයුතු කළා.\nශ්‍රී ලංකා කණ්ඩායම 2014 වසරේ පන්දුවාර 20-20 ලෝක කුසලානය ජයගැනීමට සමත් වුණේ ඔහුගේ පුහුණුකාරිත්වය යටතේයි.\nඉන් පසුව ෆ්‍රාබේස් ශ්‍රී ලංකා කණ්ඩායමේ ප්‍රධාන පුහුණුකරු තනතුරෙන් ඉවත්ව එංගලන්ත කණ්ඩායමේ සහාය පුහුණුකරු තනතුරේ කටයුතු කිරීමට තීරණය කළා.\nකෙසේ වෙතත් ඔහුව බංග්ලාදේශ කණ්ඩායම සමඟ සම්බන්ධ කර ගැනීමෙ උත්සාහය තවමත් බංග්ලාදේශ ක්‍රිකට් බලධාරීන් අත්හැර නොමැති බවයි වාර්තා වන්නේ.",
       "URL": "https://www.hirunews.lk/sports/185837/පෝල්-ෆ්‍රාබේස්ට-ඇරයුමක්",
       "Category": "Sports",
       "Parent URL": "https://www.hirunews.lk/sports/all-news.php?pageID=247"
}