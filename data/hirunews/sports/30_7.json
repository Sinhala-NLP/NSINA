{
       "Source": "hirunews",
       "Timestamp": "Friday, 14 January 2022 - 11:34",
       "Headline": "යොවුන් ක්‍රිකට් ලෝක කුසලාන තරගාවලිය අද ඇරඹේ",
       "News Content": "වයස අවුරුදු 19 න් පහළ ලෝක කුසලාන තරගාවලිය බටහිර ඉන්දීය කොදෙව් දිවයින් හිදී අද (14) ආරම්භ වනවා.\nසමාරම්භක තරගය පැවැත්වෙන්නේ බටහිර ඉන්දීය කොදෙව් පිල සහ ඔස්ට්‍රෙලියාව අතරයි.\nඅද තරගාවලියේ මුල් දිනයේදීම ශ්‍රී ලංකා වයස අවුරුදු 19 න් පහළ පිල ද ස්කොට්ලන්තය සමග තරග වදිනවා.\nසිය ප්‍රථම ලෝක කුසලානය වෙනුවෙන් තරග වදින ශ්‍රී ලංකා වයස අවුරුදු 19 න් පහළ කණ්ඩායම මෙවර ආසියානු යොවුන් ක්‍රිකට් කුසලාන තරගාවලියේ අනුශූරයන්.\nඑමෙන්ම මෙවර තරගාවලියේදී කැපී පෙනෙන දස්කම් දක්වන ක්‍රීඩකයන් අතරට නායක දුනිත් වෙල්ලාලගේ සහ ලසිත් මාලිංගගේ ඉරියව් අනුගමනය කරන වේග පන්දු යවන ක්‍රීඩක මතීෂ පතිරණ කැපී පෙනෙනවා.",
       "URL": "https://www.hirunews.lk/sports/293980/යොවුන්-ක්‍රිකට්-ලෝක-කුසලාන-තරගාවලිය-අද-ඇරඹේ",
       "Category": "Sports",
       "Parent URL": "https://www.hirunews.lk/sports/all-news.php?pageID=30"
}