{
       "Source": "hirunews",
       "Timestamp": "Saturday, 27 March 2021 - 13:26",
       "Headline": "ඉන්දියාව පරදා එංගලන්තය ජය ගනී",
       "News Content": "පුනේ  හිදී ඊයේ පැවැති දෙවන එක්දින ජාත්‍යන්තර තරඟයෙන් ඉන්දියාව පරදවා කඩුලු 6ක ජයක් වාර්තා කිරීමට සංචාරක එංගලන්ත පිළ සමත් වුණා.\nකාසියේ වාසිය දිනූ එංගලන්තය පළමුවෙන් පන්දුවට පහර දෙන ලෙස ඉන්දියාව ඇරයුම් කළ අතර ඔවුන් සිය පන්දු වාර 50 තුළ දී කඩුලු 6ක් දැවී ලකුණු 336ක් රැස් කළා.\nලෝකේෂ් රාහුල් එහිදී ශතකයක් රැස් කළ අතර නායක විරාට් කෝලි ලකුණු 66ක් ලබා ගත්තා.\nපිළිතුරු වශයෙන් එංගලන්ත පිළ 44 වන පන්දු වාරයේදී කඩුලු 4ක් දැවී ලකුණු 337ක් ලබමින් තරඟයේ ජය හිමි කර ගත්තා.\nජොනී බෙයාර්ස්ටෝ එහිදී ලකුණු 124ක් රැස් කළ අතර බෙන් ස්ටෝක්ස්  පන්දු 52කින් ලකුණු 99ක් රැස් කළේ හයේ පහර 10ක් සමගින්.\nඑංගලන්ත පිළේ මෙම ජයග්‍රහණයත් සමඟ එංගලන්තය සහ ඉන්දියාව අතර එක්දින තරගාවලිය එකට එකක් ලෙස සම වනවා. තුන් වන තරඟය හෙට නැවතත් පූනේ හිදී පැවැත්වීමට නියමිතයි.",
       "URL": "https://www.hirunews.lk/sports/266701/ඉන්දියාව-පරදා-එංගලන්තය-ජය-ගනී",
       "Category": "Sports",
       "Parent URL": "https://www.hirunews.lk/sports/all-news.php?pageID=62"
}