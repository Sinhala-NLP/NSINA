{
       "Source": "hirunews",
       "Timestamp": "Tuesday, 12 February 2013 - 19:04",
       "Headline": "මාවන්ට සහ වාස්ට අලූත් තැනක්.",
       "News Content": "ශ්‍රී ලංකා ක්‍රිකට් කණ්ඩායමේ සහය පුහුණුකරු ධුරයට මාවන් අතපත්තු පත්කළ බව ශ්‍රී ලංකා ක්‍රිකට් ආයතනය ප්‍රකාශ කළා. ශ්‍රී ලංකා ක්‍රිකට් කණ්ඩායමේ පිතිකරණ පුහුණුකරු ලෙස කටයුතු කරන මාවන් අතපත්තු මේ අනුව ශ්‍රී ලංකා ක්‍රිකට් පුහුණුකරු ග්‍රැහැම් ෆෝඞ්ගේ සහයකයාද වනු ඇති. මාවන් අතපත්තු කැනඩා ජාතික ක්‍රිකට් කණ්ඩායමේ පුහුණුකරු ලෙසද කලක් කටයුතු කළා.\nමේ අතර බංග්ලාදේශ කණ්ඩායමේ ශ්‍රී ලංකා සංචාරයේදී ශ්‍රී ලංකා ක්‍රිකට් පිලේ වේග පන්දු පුහුණුකරු ලෙස චමින්ද වාස් පත්කර තිබෙනවා. ශ්‍රී ලංකාව සහ බංග්ලාදේශය අතර ටෙස්ට් තරඟ දෙකක්, එක්දින තරඟ 3 ක් සහ විස්සයි විස්ස තරඟයකින් යුත් තරඟාවලිය ආරම්භ වන්නේ මාර්තු 8 වැනිදායි.",
       "URL": "https://www.hirunews.lk/sports/53267/මාවන්ට-සහ-වාස්ට-අලූත්-තැනක්",
       "Category": "Sports",
       "Parent URL": "https://www.hirunews.lk/sports/all-news.php?pageID=553"
}