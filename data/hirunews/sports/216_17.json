{
       "Source": "hirunews",
       "Timestamp": "Wednesday, 01 August 2018 - 21:56",
       "Headline": "දෙවන එක්දින තරගයෙන් දකුණු අප්‍රිකාවට කඩුලු 4ක ජයක්",
       "News Content": "ශ්‍රී ලංකාව සමග පැවති දෙවන එක්දින ක්‍රිකට් තරගයෙන් කඩුලු 4ක ජයක් ලබාගැනීමට දකුණු අප්‍රිකාව සමත්වුනා.\nදිවා රාත්‍රී තරගයක් ලෙස දඹුල්ල ජාත්‍යන්තර ක්‍රීඩාංගණයේ පැවති තරගයේ කාසියේ වාසිය දිනා පළමුවෙන් පන්දුවට පහරදුන් ශ්‍රී ලංකා කණ්ඩායම නියමිත පන්දුවාර 50 අවසානයේ කඩුලු 8ක් දැවී ලබාගත් ලකුණු සංඛ්‍යාව 244ක්.\nඇන්ජෙලෝ මැතිව්ස් නොදැවී ලකුණු 79 ක් ලබා ගත්තා.\nනිරෝෂන් දික්වැල්ල ලකුණු 69 යි.\nතිසර පෙරේරා ලකුණු 19 ක් රැස් කළා.\nපන්දු යැවීමේ දී ලුන්ගි න්ගිඩි සහ ඇන්ඩ්ලි පෙහ්ලුක්වායෝ කඩුලු 3 බැගින් බිඳහෙලුවා.\nඒ අනුව තරගය ජය ගැනීමට දකුණු අප්‍රිකාවට හිමිවූ ඉලක්කය ලකුණු 245 ක්.\nපිළිතුරු ඉනිම වෙනුවෙන් පන්දුවට පහරදුන් දකුණු අප්‍රිකාව පන්දුවාර 42 යි පන්දු 5ක් අවසානයේ කඩුලු 6 ක් දැවී ජයග්‍රාහී ඉලක්කය පසු කළා.\nක්වින්ටන් ඩි කොක් 87 යි. හෂීම් අම්ලා 43 ක් සහ පෆ්ඩු ප්ලෙසි ලකුණු 49 ක් ලබාගත්තා.\nජේ පී ඩුමිනි නොදැවී යි.\nතරග 5 කින් සමන්විත එක්දින තරගාවලිය 2 ට බින්දුවක් ලෙසට දකුණු අප්‍රිකාව ඉදිරියෙන් පසුවනවා.\nදෙරට අතර තුන්වන එක්දින තරගය පල්ලෙකැලේ ජාත්‍යන්තර ක්‍රීඩාංගණයේදී පැවැත්වීමට නියමිතයි.",
       "URL": "https://www.hirunews.lk/sports/196587/දෙවන-එක්දින-තරගයෙන්-දකුණු-අප්‍රිකාවට-කඩුලු-4ක-ජයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=216"
}