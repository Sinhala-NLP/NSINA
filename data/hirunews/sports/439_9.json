{
       "Source": "hirunews",
       "Timestamp": "Monday, 23 November 2015 - 8:08",
       "Headline": "ඉන්දු - පාකිස්ථාන තරඟ ශ්‍රී ලංකාවේ?",
       "News Content": "දෙසැම්බර් මාසයේ පැවැත්වීමට නියමිත ඉන්දු - පාකිස්ථාන තරඟ ශ්‍රී ලංකාවේ හෝ බංග්ලාදේශයේ පැවැත්වීමට දෙරට ක්‍රිකට් බලධාරීන්ගේ අවධානය යොමුවී තිබෙනවා.\nමීට පෙර එම තරඟ පාකිස්ථානයේ හෝ සාජා නුවර පැවැත්වීමට සැළසුම්කර තිබුණද ඊට ඉන්දියානු සහ පාකිස්ථාන ක්‍රිකට් බලධාරින්ගේ එකඟත්වයක් නොමැති බවයි වාර්තාවන්නේ.\nඒ අනුවයි මෙම තරඟ ශ්‍රී ලංකාවේ හො බංග්ලාදේශයේ පැවැත්වීමට අවධානය යොමුවී ඇත්තේ.\nඉදිරි වසර අට තුළ ඉන්දු - පාකිස්ථාන තරඟාවලි 6 ක් පැවත්වීමට මේ වනවිටත් දෙරට ක්‍රිකට් බලධාරින් එකඟතාවන්ට පැමිණ අවසන්.",
       "URL": "https://www.hirunews.lk/sports/120675/ඉන්දු-පාකිස්ථාන-තරඟ-ශ්‍රී-ලංකාවේ",
       "Category": "Sports",
       "Parent URL": "https://www.hirunews.lk/sports/all-news.php?pageID=439"
}