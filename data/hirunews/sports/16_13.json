{
       "Source": "hirunews",
       "Timestamp": "Thursday, 28 July 2022 - 20:08",
       "Headline": "වසරේ වැඩිම කඩුලු ලාභියා බවට ප්‍රභාත් ජයසූරිය පත්වෙයි",
       "News Content": "පාකිස්ථානය සමග ගාල්ල ක්‍රිකට් ක්‍රීඩාංගනයේ පැවති දෙවන ටෙස්ට් තරගය ලකුණු 246 කින් ජය ගැනීමත් සමග ශ්‍රී ලංකාව අයි.සී.සී. ටෙස්ට් ශූරතාවලියේ තුන්වන ස්ථානයට පත්ව තිබෙනවා.\nදකුණු අප්‍රිකාව මේ වනවිට එහි පෙරමුණේ පසුවන අතර දෙවන ස්ථානයට පත්ව ඇත්තේ ඕස්ට්‍රේලියාවයි.\nමෙම තරගයේදී පාකිස්ථානය පළමු ඉනිමට ලකුණු 231 ක් ලබා ගත් අතර ශ්‍රී ලංකාව පළමු ඉනිමට රැස් කළ ලකුණු සංඛ්‍යාව 378 ක්.\nශ්‍රී ලංකාව කඩුලු 8 ක් දැවී ලකුණු 360 ක් ලබා සිටියදී දෙවන ඉනිම අත්හිටුවනු ලැබුවා. තරගය ජයග්‍රහණය කිරීම සඳහා ලකුණ 508 ක ඉලක්කයක් පාකිස්ථානයට හිමිවුවත් ලකුණු 261 කට ඔවුන්ගේ දෙවන ඉනිම සීමා කිරීමට ශ්‍රී ලංකා දඟ පන්දු යවන්නන් සමත් වුණා.\nරමේෂ් මෙන්ඩිස් මෙම තරගයේදී කඩුලු 9 ක් සහ ප්‍රභාත් ජයසූරිය කඩුලු 8 ක් බිඳ හෙලනු ලැබුවා.\nඒ අනුව, මෙම වසරේ වැඩිම කඩුලු ලාභියා බවට ප්‍රභාත් ජයසූරිය, මේ වනවිට පත් වී තිබෙනවා.\nටෙස්ට් තරග තුනකට සහභාගි වී ඔවුන් ලබාගෙන ඇති කඩුලු සංඛ්‍යාව 29ක්. එසේම සිය ප්‍රථම ටෙස්ට් තරග තුනේදී වැඩිම කඩුලු ලබා ගත් පන්දු යවන්නන් අතර දෙවන ස්ථානයට පත්වීමට ප්‍රභාත් ජයසූරියට හැකිවී තිබෙනවා.\nමෙහි පළමු ස්ථානයේ පසුවන්නේ ඉන්දීය හිටපු ක්‍රිීඩකයෙකු පන නරේන්ද්‍ර හිර්වානී යි. ඔහු ලබාගෙන ඇති කඩුලු සංඛ්‍යාව 31ක්.\nමෙම තරගය ශ්‍රී ලංකා කණ්ඩායම ජය ගැනීමත් සමග තරග දෙකකින් සමන්විත ටෙස්ට් තරගාවලිය ජය පරාජයෙන් තොරව අවසන් වුණා.",
       "URL": "https://www.hirunews.lk/sports/311232/වසරේ-වැඩිම-කඩුලු-ලාභියා-බවට-ප්‍රභාත්-ජයසූරිය-පත්වෙයි",
       "Category": "Sports",
       "Parent URL": "https://www.hirunews.lk/sports/all-news.php?pageID=16"
}