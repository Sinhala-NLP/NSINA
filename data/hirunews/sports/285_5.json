{
       "Source": "hirunews",
       "Timestamp": "Monday, 30 October 2017 - 8:50",
       "Headline": "ගඩාෆි ක්‍රිඩාංගනයේ ප්‍රේක්ෂකාගාරයෙන් ශ්‍රී ලංකා කණ්ඩායමට ලැබුණු උණුසුම් සමුදීම",
       "News Content": "1996 වසරේ ඕස්ට්‍රේලියානුවන් සහ කොදෙව්වන් මෙරටට පැමිණීම ප්‍රතික්ෂේප කරද්දී පාකිස්තානුවන් දිගු කළ සහෝදරත්වයේ දෑතට යුතුකම් ඉටු කිරීම සඳහා ශ්‍රී ලංකාව ගත් තීරණයේ උච්ඡතම අවස්ථාව ඊයේ ක්‍රියාත්මක වුණා.\nඒ, වසර 8 කට පෙර ම්ලේච්ඡ ත්‍රස්ත ප්‍රහාරයකට මුහුණදුන් ලාහෝර් නගරයේදී ම ශ්‍රී ලංකා කණ්ඩායම පාකිස්තානය සමග පන්දුවාර 20 ක්‍රිකට් තරගයක් සඳහා\nඑක්වීමත් සමගයි.\nමේ තරඟය සදහා රාජ්‍ය නායකයෙකුට සපයන මට්ටමේ දැඩි ආරක්ෂක රැකවල් යොදා තිබුණා.\nසංචාරක ශ්‍රී ලංකා කණ්ඩායමට එරෙහිව ලාහෝරයේ ගඩාෆි ක්‍රිඩාංගනයේ ඊයේ පැවති තුන්වන සහ අවසන් පන්දුවාර විස්සයි විස්ස තරගය ලකුණු 36 කින් ජය ගැනීමට පාකිස්ථානය සමත් වුණා.\nපළමුව පන්දුවට පහර දුන් පාකිස්ථානය සිය පන්දුවාර විස්ස අවසානයේ දි කඩුලු 03ක් බිද වැටි ලකුණු 180 ක් රැස් කළා.\nපිළිතුරු ඉනිම ක්‍රිඩා කළ ශ්‍රී ලංකා කණ්ඩායමට පන්දුවාර 20 අවසානයේදී කඩුලු 09ක් බිද වැටී ලබාගැනිමට හැකිවුයේ ලකුණු 144ක් පමණයි.\nඒ අනුව පන්දුවාර විස්ස තරගාවලියද තුනට බින්දුවක් ලෙස ජයගැනීමට පාකිස්ථානය ඊයේ සමත්වුණා.\nමේ අතර  ශ්‍රී ලංකා කණ්ඩායම පකිස්ථානයට පැමිණීම සම්බන්ධයෙන් ස්තූතිය පලකරමින් ලියා තිබූ  දැන්වීම් පුවරු ඊයේ පැවති තරඟය නැරඹීමට ගඩාෆි ක්‍රිඩාංගනයට පැමිණ සිටි ප්‍රේක්ෂකයින් බොහෝ දෙනෙක් අත දක්නට ලැබීමද විශේෂත්වයක්.\nතරඟය අවසනයේදී ප්‍රේක්ෂකයින් ශ්‍රී ලංකා කණ්ඩායමට ස්තූතිය පලකළේ මේ ආකාරයෙන්.\nrnrnrnrnrn\\r\\n",
       "URL": "https://www.hirunews.lk/sports/174759/ගඩාෆි-ක්‍රිඩාංගනයේ-ප්‍රේක්ෂකාගාරයෙන්-ශ්‍රී-ලංකා-කණ්ඩායමට-ලැබුණු-උණුසුම්-සමුදීම",
       "Category": "Sports",
       "Parent URL": "https://www.hirunews.lk/sports/all-news.php?pageID=285"
}