{
       "Source": "hirunews",
       "Timestamp": "Monday, 28 March 2016 - 19:51",
       "Headline": "එංගලන්ත ක්‍රීඩකයන් දෙදෙනෙකුට දඩ",
       "News Content": "ශ්‍රී ලංකාව සමඟ පැවැති විස්සයි විස්ස ලෝක කුසලාන තරඟයේදී විනය විරෝධී ලෙස හැගීම් පළ කළ එංගලන්ත ක්‍රීඩකයන් දෙදෙනෙකුට ජාත්‍යන්තර ක්‍රිකට් සම්මේලනය විසින් දඩ නියම කර තිබෙනවා.\nඑංගලන්ත පිළ වෙනුවෙන් ලකුණු 42ක් රැස් කළ ජේසන් රෝයි දැවී යාමෙන් පසු සිය පිත්ත සහ හිස් ආවරණය පොළොවේ ගැසීම ඔහුට දඩ ගැසීමට හේතුවයි.\nහයේ පහරක් එල්ල කොට ඊළඟ පන්දුවෙන් දැවී ගිය මිලින්ද සිරිවර්ධන ක්‍රීඩාගාරයට යද්දී අනවශ්‍ය ලෙස හැගීම් පළ කළ ඬේවිඞ් විලීට ද ජාත්‍යන්තර ක්‍රිකට් සම්මේලනය මගින් දඩ නියම කරනු ලැබුවා.\nකෙසේ නමුත් එංගලන්ත පිළට ශ්‍රී ලංකාව පරදවා විස්සයි විස්ස ලෝක කුසලාන තරගාවලියේ අවසන් පූර්ව වටයට පැමිණීම සඳහා මෙම ක්‍රීඩකයන් දෙදෙනාම විශාල දායකත්වයක් දැක්වුවා.",
       "URL": "https://www.hirunews.lk/sports/129585/එංගලන්ත-ක්‍රීඩකයන්-දෙදෙනෙකුට-දඩ",
       "Category": "Sports",
       "Parent URL": "https://www.hirunews.lk/sports/all-news.php?pageID=420"
}