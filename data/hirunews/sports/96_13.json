{
       "Source": "hirunews",
       "Timestamp": "Wednesday, 03 June 2020 - 19:52",
       "Headline": "එංගලන්ත - කොදෙව් ටෙස්ට් තරඟාවලිය ජූලි 8 වනදා සිට",
       "News Content": "එංගලන්ත කණ්ඩායම සහ බටහිර ඉන්දීය කොදෙව් කණ්ඩායම අතර තරග තුනකින් යුත් ටෙස්ට් තරඟාවලිය ජුලි මස 08 වනදා සිට 28 දක්වා පැවැත්වීමට තීරණය කර තිබෙනවා.\nඒ අනුව තරගාවලියට සහභාගිවන බටහිර ඉන්දීය කොදෙව් ක්‍රිකට් කණ්ඩායම ලබන 09 වනදා එංගලන්තයට පැමිණීමට නියමිතයි.\nඑංගලන්තය පළමු තරගයේ නායකත්වයට බෙන් ස්ටොක් නම් කර තිබෙනවා.\nසමාජ දුරස්ථභාවය තබා ගනිමින් නියමිත සෞඛ්‍ය ආරක්ෂිත ක්‍රමවේදයන්ට අනුව තරගාවලිය පැවැත්වීමට සැලසුම් කර ඇති බවයි එංගලන්ත ක්‍රිකට් පාලක මණ්ඩලය නිවේදනය කර ඇත්තේ.",
       "URL": "https://www.hirunews.lk/sports/242228/එංගලන්ත-කොදෙව්-ටෙස්ට්-තරඟාවලිය-ජූලි-8-වනදා-සිට",
       "Category": "Sports",
       "Parent URL": "https://www.hirunews.lk/sports/all-news.php?pageID=96"
}