{
       "Source": "hirunews",
       "Timestamp": "Saturday, 10 June 2017 - 10:46",
       "Headline": "තවමත් ජයග්‍රහණය සොයන වැස්සට තෙමුණු ඕස්ට්‍රේලියානුවෝ",
       "News Content": "චැම්පියන්ස් කුසලාන එක්දින ක්‍රිකට් තරඟාවලියේ ඕස්ට්‍රේලියාව සහ සත්කාරක එංගලන්ත කණ්ඩායම අතර තරඟය අද බර්මින්හැම් හී පැවැත්වෙනවා.\nඅද තරඟය  ඕස්ට්‍රේලියානු කණ්ඩායම ජයග්‍රගණය කළහොත් ඕස්ට්‍රේලියාව අවසන් පූර්ව තරඟ වටයට යාමට අවස්ථාව සැලසෙනවා.\nඅද තරඟයෙන් ඕස්ට්‍රේලියානු කණ්ඩායම එංගලන්තය ඉදිරියේ පරාජය වුවහොත් තරඟාවලියෙන් ඉවත් වීමට ඕස්ට්‍රේලියාවට සිදුවනවා.\nඑංගලන්තය මේ වනවිට B කාණ්‌ඩය යටතේ අවසන් පූර්ව තරඟ අවස්‌ථාව හිමිකර ගෙන තිබෙන අතර ඕස්ට්‍රේලියාව සහභාගි වූ තරඟ දෙකම අයහපත් කාලගුණය හේතුවෙන් අවාසනාවන්ත ලෙස අතහැර දැමීම නිසා ඕස්ට්‍රේලියානු කණ්ඩායමට මෙම තත්ත්වයට මුහුණ දීමට සිදුව තිබෙනවා.",
       "URL": "https://www.hirunews.lk/sports/163233/තවමත්-ජයග්‍රහණය-සොයන-වැස්සට-තෙමුණු-ඕස්ට්‍රේලියානුවෝ",
       "Category": "Sports",
       "Parent URL": "https://www.hirunews.lk/sports/all-news.php?pageID=326"
}