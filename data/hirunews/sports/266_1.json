{
       "Source": "hirunews",
       "Timestamp": "Wednesday, 10 January 2018 - 9:39",
       "Headline": "තුන්කොන් තරඟාවලියට ශ්‍රී ලංකා සංචිතයට කැඳවූ අලුත් ම වේග පන්දු යවන්නා",
       "News Content": "බංග්ලාදේශයේ දී පැවැත්වෙන තුන්කොන් එක්දින ක්‍රිකට් තරඟාවලියට සහභාගීවන ශ්‍රී ලංකා සංචිතය ඊයේ (09) නම් කළා.\nමෙම සංචිතයට යොවුන් වේග පන්දු යවන ක්‍රීඩක ෂෙහාන් මධුශංක ඇතුළත් කර තිබෙනවා.\nඑක්දින සංචිතයට කැඳවූ  ෂෙහාන් මධුශංක තවමත් පළමු ක්‍රිකට් පිටියේද එතරම් අත්දැකීම් නොමැති  ක්‍රීඩකයෙක්.\nඔහු තවමත් ක්‍රීඩා කර ඇත්තේ පළමු පෙළ තරඟ 03 කට පමණයි.\nමෙම නවක ක්‍රීඩකයා කණ්ඩායමට නම් කිරීම පිළිබඳව අදහස් දක්වමින් ශ්‍රී ලංකා කණ්ඩායමේ ප්‍රධාන පුහුණුකරු චන්දික හතුරුසිංහ ප්‍රකාශ කළේ පැයට කිලෝ මීටර් 140ක වේගයෙන් පන්දු යවන ක්‍රීඩකයින් කණ්ඩායමට අවශ්‍ය බවයි.\nඑබැවින් ෂෙහාන් මධුශංක කණ්ඩායමට නම් කළ බවයි ඔහු වැඩිදුරටත් පවසා සිටියේ.\nවෙන්නපුව ජෝශප් වාස් විද්‍යාලයෙන් ක්‍රිකට් පිටියට පිවිසෙන ෂෙහාන් මධුශංක අන්තර් සමාජ ක්‍රිකට් තරගාවලියේදී ටැමිල් යුනියන් ක්‍රීඩා සමාජය නියෝජනය කරනවා.\nදකුණතින් වේග පන්දු යවන ක්‍රීඩකයකු වන 22 හැවිරිදි ෂෙහාන් සිම්බාබ්වේ සංවර්ධන කණ්ඩායම සමඟ පැවති තරඟාවලියේදී ශ්‍රී ලංකා සංවර්ධන කණ්ඩායම නියෝජනය කළා.\nතුන්කොන් තරඟාවලිය සඳහා ඊයේ නම් කළ සංචිතයට දිනේෂ් චන්දිමාල්, කුසල් මෙන්ඩිස්ස, වනිදු හසරංග සහ ලක්ෂාන් සඳකැන් කැඳවා තිබෙනවා.\nශ්‍රී ලංකා සංචිතය වන්නේ ඇන්ජලෝ මැතිව්ස් (නායක), උපුල් තරංග, කුසල් මෙන්ඩිස්, දිනේෂ් චන්දිමාල්, කුසල් ජනිත්, අසේල ගුණරත්න, නිරෝෂන් දික්වැල්ල, ධනුෂ්ක ගුණතිලක, තිසර පෙරේරා, නුවන් ප්‍රදීප්, ෂෙහාන් මධුශංක, වනිඳු හසරංග, ලක්ෂාන් සඳකැන් , අකිල ධනංජය, දුෂ්මන්ත චමීර\nශ්‍රී ලංකා සංචිතය නම් කිරීමෙන් පසු පැවති මාධ්‍ය හමුව පහතින්..",
       "URL": "https://www.hirunews.lk/sports/180656/තුන්කොන්-තරඟාවලියට-ශ්‍රී-ලංකා-සංචිතයට-කැඳවූ-අලුත්-ම-වේග-පන්දු-යවන්නා",
       "Category": "Sports",
       "Parent URL": "https://www.hirunews.lk/sports/all-news.php?pageID=266"
}