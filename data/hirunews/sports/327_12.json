{
       "Source": "hirunews",
       "Timestamp": "Thursday, 08 June 2017 - 14:35",
       "Headline": "කාසියේ වාසිය දිනු ශ්‍රී ලංකාව පන්දුවට පහරදීමට ඉන්දියාවට ඇරයුම් කරයි",
       "News Content": "ශූරයන්ගේ කුසලානයේ ඉන්දියාවට සමග පැවැත්වෙන තරගයේ කාසියේ වාසිය දිනු ශ්‍රී ලංකා කණ්ඩායම පළමුවෙන් පන්දුවට පහරදීමේ අවස්ථාව ඉන්දියාවට ලබාදී තිබෙනවා.\nතරගය පැවැත්වෙන්නේ ලන්ඩනයේ ඕවල් ක්‍රීඩාංගණයේදීයි.\nපසුගියදා පැවති තරගයේදී තරග තහනමකට ලක්වු උපුල් තරංග මෙන්ම ආබාධයකට ලක්වු චාමර කපුගෙදර ද කණ්ඩායමෙන් ඉවත්වී තිබෙනවා.\nඑමෙන්ම සීක්කුගේ ප්‍රසන්න ද අද කණ්ඩායමට නම්කර නැහැ.\nඔවුන් තිදෙනා වෙනුවෙන් නායක ඇන්ජෙලෝ මැතිව්ස් / ධනුෂ්ක ගුණතිලක සහ තිසර පෙරේරා කණ්ඩායමට කැඳවා තිබෙනවා.\nනිරෝෂන් දික්වැල්ල / කුසල් මෙන්ඩිස් / දිනේෂ් චන්දිමාල් / කුසල් පෙරේරා / අසේල ගුණරත්න / සුරංග ලක්මාල් / ලසිත් මාලිංග සහ නුවන් ප්‍රදීප් අද කණ්ඩායමේ සෙසු ක්‍රීඩකයන් වනවා.",
       "URL": "https://www.hirunews.lk/sports/163119/කාසියේ-වාසිය-දිනු-ශ්‍රී-ලංකාව-පන්දුවට-පහරදීමට-ඉන්දියාවට-ඇරයුම්-කරයි",
       "Category": "Sports",
       "Parent URL": "https://www.hirunews.lk/sports/all-news.php?pageID=327"
}