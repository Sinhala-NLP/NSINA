{
       "Source": "hirunews",
       "Timestamp": "Wednesday, 13 April 2022 - 7:48",
       "Headline": "අයි.පී.එල් ගිය මහීෂ් තීක්ෂණගෙන් සුපිරි පන්දු යැවීමක්",
       "News Content": "අයි.පී.එල්. තරගාවලියේ චෙන්නායි සුපර් කිංග්ස් කණ්ඩායම නියෝජනය කළ ශ්‍රී ලංකා කණ්ඩායමේ මහීෂ් තීක්ෂණගේ සුපිරි පන්දු යැවීම හමුවේ රෝයල් චැලෙන්ජර්ස් බැංගලෝර් කණ්ඩායම ලකුණු 23කින් පරාජයට පත්වුණා.\nතරගයේ පළමුව පන්දුවට පහරදුන් චෙන්නායි සුපර් කිංග්ස් ක්‍රීඩකයින් නියමිත පන්දු වාර විස්ස අවසානයේ කඩුලු හතරක් දැවී ලකුණු 216ක් රැස් කළා.\nඅනතුරුව ලකුණු 217ක ඉලක්කයක් හඹා ගිය රෝයල් චැලෙන්ජර්ස් බැංගලෝර් ක්‍රීඩකයින්ට කඩුලු 9ක් දැවී ලබාගැනීමට හැකිවූයේ ලකුණු 193ක් පමණයි.\nඑහි දී මහීෂ් තීක්ෂණ ලකුණු 33ට කඩුලු හතරක් දවාගත්තා.",
       "URL": "https://www.hirunews.lk/sports/301864/අයි-පී-එල්-ගිය-මහීෂ්-තීක්ෂණගෙන්-සුපිරි-පන්දු-යැවීමක්",
       "Category": "Sports",
       "Parent URL": "https://www.hirunews.lk/sports/all-news.php?pageID=23"
}