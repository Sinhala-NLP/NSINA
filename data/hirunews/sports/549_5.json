{
       "Source": "hirunews",
       "Timestamp": "Thursday, 07 March 2013 - 13:21",
       "Headline": "බටහිර ඉන්දීය කොදෙව්, ශ්‍රී ලංකා කාන්තා සිව්වැන 20 යි 20 තරගය අද.",
       "News Content": "සංචාරක බටහිර ඉන්දීය කොදෙව් කාන්තා ක්‍රිකට් පිල සහ ශ්‍රී ලංකා කාන්තා ක්‍රිකට් කණ්ඩායම අතර 4 වන විස්සයි විස්ස තරගය කොළඹ ආර්.ප්‍රේමදාස ක්‍රීඩාංගනයේදී දැන් පැවැත්වෙනවා. අද උදෑසන තරගය ආරම්භ වූ අවස්ථාවේදී කාසියේ වාසිය දිනූ බටහිර ඉන්දීය කොදෙව් නායිකා ස්ටෙෆනි ටේලර් පළමුවෙන් පන්දුවට පහරදීමට තීරණය කළා. කොදෙව් කාන්තා පිල පන්දුවාර 19 යි පන්දු 4 කදී සියලූ ක්‍රීඩිකාවන් දැවී ලබාග්තේ ලකුණු 101 ක් පමණයි. ස්ටෙෆනි ටේලර් ලකුණු 40 ක් රැස් කළ අතර ශ්‍රී ලංකාව වෙනුවෙන් ශෂිකලා සිරිවර්ධන ලකුණු 19 කට කඩුලූ 3 ක් බිඳ හෙලූවා. එෂානි කෞෂල්‍යා ලකුණු 19 කට කඩුලූ 2 යි. උදේෂිකා ප්‍රබෝධනී ලකුණු 14 කට කඩුලූ 2 යි. ලකුණු 102 ක ඉලක්කයක් හඹා යන ශ්‍රී ලංකා පිල පන්දුවාර 10 ක් අවසානයේදී කඩුලූ දෙකක් දැවී ලකුනු 47 ක් ලබා සිටියා.\nකොදෙව් සහ ශ්‍රී ලංකා කාන්තා ක්‍රිකට් කණ්ඩායම් අතර පැවැත්වෙන විස්සයි විස්ස තරගාවලිය තරග 5 කින් සමන්විතයි. මෙතෙක් පැවති තරගවලින් ජයග්‍රහණ 3 ට 0 ක් ලෙස ඉදිරියෙන් සිටින්නේ කොදෙව් කාන්තා කණ්ඩායමයි.",
       "URL": "https://www.hirunews.lk/sports/54734/බටහිර-ඉන්දීය-කොදෙව්-ශ්‍රී-ලංකා-කාන්තා-සිව්වැන-20-යි-තරගය-අද",
       "Category": "Sports",
       "Parent URL": "https://www.hirunews.lk/sports/all-news.php?pageID=549"
}