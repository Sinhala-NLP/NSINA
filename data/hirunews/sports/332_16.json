{
       "Source": "hirunews",
       "Timestamp": "Saturday, 13 May 2017 - 8:52",
       "Headline": "ඩුප් ප්ලෙසිස් ජාත්‍යන්තර ක්‍රිකට් පිටියට සමුදීමට සැරසෙයි",
       "News Content": "දකුණු අප්‍රිකානු ටෙස්ට් ක්‍රිකට් කණ්ඩායමේ සහ විස්සයි විස්ස කණ්ඩායමේ නායකත්වය දරණ ෆෆ් ඩුප් ප්ලෙසිස් ජාත්‍යන්තර ක්‍රිකට් පිටියෙන් සමුගැනීමට තීරණය කර තිබෙනවා.\nඩුප් ප්ලෙසිස් පවසන්නේ 2019 වසරේ පැවැත්වෙන ලෝක කුසලාන තරඟාවලියෙන් පසු තමන් ජාත්‍යන්තර ක්‍රිකට් පිටියෙන් සමුගන්නා බවයි.\nමේ අතර ඔහු වැඩි දුරටත් පවසා ඇත්තේ තමන් සමඟ දකුණු අප්‍රිකානු කණ්ඩායමේ තවත් දක්ෂ ක්‍රීඩකයින් කිහිප දෙනෙකුම 2019 වසරේ ලෝක කුසලාන  තරඟාවලියෙන් පසු ජාත්‍යන්තර ක්‍රිකට් පිටියෙන් සමුගන්නා ඇති බවයි.\nවිදෙස් මාධ්‍යයක් සමග සම්මුඛ සාකච්ඡාවකට එක්වෙමින් ෆෆ් ඩුප් ප්ලෙසිස් මෙම අදහස් පල කර තිබෙනවා.\nඔහු එහිදී වැඩිදුරටත් පවසා ඇත්තේ 2019 ලෝක කුසලාන තරඟාවලියේදී සිය උපරීම දක්ෂතා දක්වමින් තම රැකියාව අවසන් කරන බවයි.\nජාත්‍යන්තර ටෙස්ට් තරඟ 40ක්  එක්දින තරඟ 107ක්  සහ විස්සයි විස්ස තරඟ 36ක් ඩුප්ලේසිස් මේ වන විට ක්‍රීඩාකර තිබෙනවා.",
       "URL": "https://www.hirunews.lk/sports/161215/ඩුප්-ප්ලෙසිස්-ජාත්‍යන්තර-ක්‍රිකට්-පිටියට-සමුදීමට-සැරසෙයි",
       "Category": "Sports",
       "Parent URL": "https://www.hirunews.lk/sports/all-news.php?pageID=332"
}