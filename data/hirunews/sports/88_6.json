{
       "Source": "hirunews",
       "Timestamp": "Saturday, 22 August 2020 - 21:03",
       "Headline": "පාකිස්ථාන විස්සයි විස්ස සංචිතය නම් කෙරේ",
       "News Content": "එංගලන්තය සමග පැවැත්වෙන විස්සයි විස්ස ජාත්‍යන්තර තරඟාවලිය සඳහා පාකිස්ථාන සංචිතය නම් කර තිබෙනවා.\nපසුගිය වසරේ විස්සයි විස්ස කණ්ඩායමේ නායකත්වය අහිමිවූ සර්ෆ‍්‍රාස් අහමඩ් ද ඊට ඇතුළත් වන අතර, මොහොමඩ් හෆීස් සහ ෂොයිබ් මලික් ද ඊට ඇතුළත් කිරීමටයි පාකිස්ථානයේ ප්‍රධාන පුහුණුකරු මිස්බා උල්හක් තීරණය කර ඇත්තේ.\nෆකාර් සමාන් සහ ශාන් මසූඞ් කණ්ඩායමට කැඳවා ඇති තවත් කැපී පෙනෙන ක්‍රීඩකයන් දෙදෙනෙකු වන අතර පාකිස්ථාන විස්සයි විස්ස කණ්ඩායමේ නායකත්වය හිමිව ඇත්තේ බාබර් අසාම්ටයි.\nපාකිස්ථානය සහ එංගලන්තය අතර, පළමු විස්සයි විස්ස තඟය ලබන 28 වනදා මැන්චෙස්ටර්හිදී පැවැත්වීමට නියමිතයි.",
       "URL": "https://www.hirunews.lk/sports/248408/පාකිස්ථාන-විස්සයි-විස්ස-සංචිතය-නම්-කෙරේ",
       "Category": "Sports",
       "Parent URL": "https://www.hirunews.lk/sports/all-news.php?pageID=88"
}