{
       "Source": "hirunews",
       "Timestamp": "Thursday, 19 March 2015 - 13:22",
       "Headline": "බංග්ලාදේශය එම්.සී.ජී. ඉතිහාසය වෙනස් කරාවිද ?",
       "News Content": "ලෝක කුසලාන ක්‍රිකට් තරගාවලියේ අර්ධ අවසන් පූර්ව වටයේ බංග්ලාදේශය සමග මේ වන විට පැවැත්වෙන තරගයේදි ලකුණු 302ක් රැස්කර ගැනීමට ඉන්දියාව සමත් වුණා. කාසියේ වාසිය තමන් සතු කර ගත් ඉන්දියාව මුලින්ම පන්දුවට පහරදීමට තීරණය කළා. ඒ අනුව පන්දුවට පහරදුන් ඉන්දියාව නියමිත පන්දුවාර 50 අවසානයේදි කඩුළු 6ක් දැවී ලකුණු 302ක් ලබාගත්තා. එහිදී වේගවත් පිතිහරඹයක නිරත වූ රෝහිත් ෂර්මා ලකුණු 137ක් ලබා ගැනීමට සමත්වුණා. සුරේෂ් රෙයිනා ලකුණු 65ක් ලබාගත් අතර අනෙකුත් පිතිකරුවන්ට එතෙරම් සාර්ථක වීමට හැකි වූයේ නැහැ. මෙල්බර්න් ක්‍රිකට් පිටියේ ලකුණු 300යේ සීමාව හඹායමින් කිසිදු කණ්ඩායමක් මෙතෙක් ජයග්‍රහණය කර නැහැ. ඒ අනුව මෙම තරගය බංග්ලාදේශ කණ්ඩායම ජයග්‍රහණය කළහොත් මෙල්බර්න් ක්‍රිකට් පිටියේ ඉතිහාසය වෙනස් වනු ඇති බවයි ක්‍රිකට් විස්තර විචාරකයින් පෙන්වා දෙන්නේ.",
       "URL": "https://www.hirunews.lk/sports/105847/බංග්ලාදේශය-එම්-සී-ජී-ඉතිහාසය-වෙනස්-කරාවිද",
       "Category": "Sports",
       "Parent URL": "https://www.hirunews.lk/sports/all-news.php?pageID=480"
}