{
       "Source": "hirunews",
       "Timestamp": "Friday, 20 March 2015 - 16:57",
       "Headline": "ඉන්දියාව එක්ක සටන් කරන්න කැන්ගරුවන් එයි",
       "News Content": "ලෝක කුසලාන ක්‍රිකට් තරගාවලියේ තුන්වන අර්ධ අවසන් පූර්ව තරගය පාකිස්තානය පරදවමින් කඩුලූ 6ක ජයක් ලැබීමට  ඕස්ට්‍රේලියානු පිළ අද (20) සමත් වුණා. පළමුව පන්දුවට පහර දුන් පාකිස්තාන කණ්ඩායම පන්දු වාර 49යි පන්දු 5කදී සියල්ලන් දැවී ලකුණු 213ක් රැස් කළා. ලකුණු 214ක ජයග්‍රාහී ඉලක්කයක් හඹා ගිය  ඕස්ට්‍රේලියානු කණ්ඩායම පන්දු වාර 33යි පන්දු 5ක් අවසානයේ කඩුලූ 4ක් පමණක් දැවී ජයග්‍රාහී ඉලක්කය පසු කර ගියේ ලකුණු 216ක් රැස් කර ගනිමින්. ඒ අනුව එළඹෙන 26 වන දා ඉන්දීය කණ්ඩායම සමඟ පැවැත්වෙන අවසන් පූර්ව තරඟයට  ඕස්ට්‍රේලියාව සහභාගි වනු ඇති.",
       "URL": "https://www.hirunews.lk/sports/105935/ඉන්දියාව-එක්ක-සටන්-කරන්න-කැන්ගරුවන්-එයි",
       "Category": "Sports",
       "Parent URL": "https://www.hirunews.lk/sports/all-news.php?pageID=480"
}