{
       "Source": "hirunews",
       "Timestamp": "Tuesday, 27 August 2013 - 12:49",
       "Headline": "සුද්දන්ගේ බලූ වැඩ.",
       "News Content": "ඕස්ට්‍රේලියාවට එරෙහිව අලූබදුන තරගාවලිය ජය ගැනීමෙන් අනතුරුව ලන්ඩනයේ සුප්‍රකට ඕවල් තණතිල්ලට මුත්‍රා කිරීම සම්බන්ධයෙන් එංගලන්ත ක්‍රිකට් ක්‍රීඩකයන් වෙත නව චෝදනාවක් එල්ල වනවා. පසුගිය ඉරිදා අවසාන ටෙස්ට් තරගය නිමාවට පත්වීමෙන් පසු  ඕවල් ක්‍රීඩාගාරයේ පැවැති සාදයකින් පසුවයි එංගලන්ත ක්‍රීඩකයන් මෙම අසාමාන්‍ය සැමරුමට එක්වී ඇත්තේ. එංගලන්ත පිළේ වේග පන්දු යවන්නන් වන ජේම්ස් ඇන්ඩර්සන්, ස්ටුවට් බ්‍රෝඞ් සහ පිතිකරු කෙවින් පීටර්සන් මෙලෙස සුප්‍රකට  ඕවල් තණතිල්ලට මුත්‍රා කර ඇත්තේ සාදයේ අවසන් අදියර එළඹුණු මැදියම් රැයේදියි. දඟ පන්දු යවන ක්‍රීඩක ග්‍රැහැම් ස්වෝන් මෙම සිද්ධිය පිළිගත් අතර, එය අශ්ශීල ක්‍රියාවක් නොවන බවයි සඳහන් කර ඇත්තේ. එංගලන්ත ක්‍රීඩකයන්  ඕවල් පිටියේ බීර පානය කරමින් ගී ගයමින් මැදියම් රැය වන තුරු ගත කළ බව බ්‍රිතාන්‍ය ටැබ්ලොයිඞ් පුවත්පත් හෙළිදරව් කළා.",
       "URL": "https://www.hirunews.lk/sports/65955/සුද්දන්ගේ-බලූ-වැඩ",
       "Category": "Sports",
       "Parent URL": "https://www.hirunews.lk/sports/all-news.php?pageID=517"
}