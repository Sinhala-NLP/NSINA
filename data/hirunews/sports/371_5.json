{
       "Source": "hirunews",
       "Timestamp": "Wednesday, 23 November 2016 - 21:29",
       "Headline": "ශ්‍රී ලංකාවට තියුණු ජයක්",
       "News Content": "බටහිර ඉන්දීය කොදෙව්වන් සමග අද පැවති තරගයෙන් එක් ලකුණක තියුණු ජයක් ලබාගැනීමට ශ්‍රී ලංකා කණ්ඩායම සමත්වුනා.\nබුලවායෝහිදී පැවති තරගයේ කාසියේ වාසිය දිනු කොදෙවුවන්ගේ ආරාධනය මත පළමුවෙන් පන්දුවට පහරදුන් ශ්‍රී ලංකාව නියමිත පන්දුවාර 50 අවසානයේ කඩුලු 7 ක් දැවී ලකුණු 330 ක් රැස් කලා.\nශ්‍රී ලංකාව කොදෙව් කණ්ඩායමට එරෙහිව එක්දින තරගයකදී රැස්කල වැඩිම ලකුණු සංඛ්‍යාව ලෙසටයි එය ඉතිහාසයට එක්වුනේ.\nනිරෝෂන් දික්වැල්ල සහ කුසල් මෙන්ඩිස් ලකුණු 94 බැගින් ලබාගත්තා.\nනිරෝෂන් දික්වැල්ල ලකූණු 94 රැස් කලේ පන්දු 106 කට මුහුණ දෙමින්.\nඊට හතරේ පහර 7 ක් සහ එක් හයේ පහරක් ඇතුලත්.\nකුසල් මෙන්ඩිස් සිය ලකුණු 94 ලබා ගත්තේ හයේ පහර 5 ක් සහ හතරේ පහර 7 ක් සමග පන්දු 73 කට පමණක් මුහුණ දෙමින්.\nධනංජය ද සිල්වා 58 යි. පන්දු යැවීමේදී ජේසන් හෝල්ඩර් ලකුණු 57 කට කඩුලු 3 ක් බිඳහෙලුවා.\nපිළිතුරු ඉනිම වෙනුවෙන් පන්දු පහරදුන් කොදෙව්වන් නියමිත පන්දුවාර 50 අවසානයේ කඩුලු 9 ක් දැවී ලබාගැනීමට හැකිවුයේ ලකුණු 329 ක් පමණයි.\nවේගවත් පිතිහරඹයක නිරතවු එවින් ලුවිස් පන්දු 122 කින් වේගවත් ලකුණු 148 ක් රැස් කලා.\nහයේ පහර 4 ක් සහ හතරේ පහර 15 ක් ඊට අයත්.\nජේසන් හෝල්ඩර් නොදැවී 45 යි.\nපන්දු යැවිමේදී නුවන් කුලසේකර සහ සුරංග ලක්මාල්  කඩුලු 2 බැගින් බිඳහෙලුවා.\nමෙම ජයග්‍රහණයත් සමග තුන්කොන් තරගාවලියේ අවසන් මහා තරගයට ශ්‍රී ලංකාව සුදුසුකම් ලැබුවා.\nතරගයේ දෙපිළටම තීරණාත්මක වූ අවසන් පන්දුවාරයේදී  කොදෙව්වන් හට ලකුණු 10ක් ලබාගැනීමට තිබුණු අතර එම පන්දුවාරය යැවීමට පන්දුව හිමිවුයේ නුවන් ප්‍රදීප් හටයි.\nඑම පන්දුවාරයේදී  ඔහු ලබාදුන්නේ ලකුණු 08ක් පමණයි.\nතීරණාත්මක අවසන් පන්දුවාරය පහතින් නරඹන්න.",
       "URL": "https://www.hirunews.lk/sports/148195/ශ්‍රී-ලංකාවට-තියුණු-ජයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=371"
}