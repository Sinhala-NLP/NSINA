{
       "Source": "hirunews",
       "Timestamp": "Saturday, 13 June 2020 - 13:15",
       "Headline": "ශ්‍රී ලංකා පිළ ජාත්‍යන්තර ක්‍රිකට් තරඟවලට සූදානම්",
       "News Content": "ශ්‍රී ලංකා ක්‍රිකට් පිළ ජාත්‍යන්තර ක්‍රිකට් තරඟ ආරම්භ කිරීම සඳහා දැන් සූදානමින් සිටින බව කණ්ඩායමේ ප්‍රධාන පුහුණුකරු මිකී ආතර් පවසනවා.\nකොවිඩ් 19 වෛරසයේ ව්‍යාප්තිය පාලනය සඳහා නතර කිරීමෙන් පසු පැවති ශ්‍රී ලංකා පිළේ පළමු පුහුණු සැසිය ඊයේ (12) අවසන් වුණා.\nනේවාසිකව පැවති එම පුහුණු සැසියට ජාතික කණ්ඩායමේ ක්‍රීඩකයන් 13 දෙනෙකු සහභාගි වී තිබෙනවා.\nපුහුණුකරු මිකී ආතර් සඳහන් කළේ එම පුහුණු සැසියේදී කණ්ඩායමේ ක්‍රීඩකයන්ගේ කුසලතා ඔප් නැංවීමට කටයුතු කෙරුණු අතර පන්දු යවන්නන් පිළිබඳ විශේෂ අවදානයක් යොමු වූ බවයි.\nඒ අනුව ඉදිරි මාසයේ සිට නැවතත් ක්‍රිකට් පිටියට පිවිසීමට කණ්ඩායම සූදානම් බවයි ඔහු කියා සිටියේ.\nකෙසේ නමුත්, ඉන්දීය පිළේ ශ්‍රී ලංකා සංචාරය මේ වන විට කල් දමා තිබෙනවා.",
       "URL": "https://www.hirunews.lk/sports/242959/ශ්‍රී-ලංකා-පිළ-ජාත්‍යන්තර-ක්‍රිකට්-තරඟවලට-සූදානම්",
       "Category": "Sports",
       "Parent URL": "https://www.hirunews.lk/sports/all-news.php?pageID=95"
}