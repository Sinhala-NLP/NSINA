{
       "Source": "hirunews",
       "Timestamp": "Monday, 15 March 2021 - 21:09",
       "Headline": "විරෝධතා ඇත්නම් ජූනි අටවනදාට පෙර ඉදිරිපත් කරන්නැයි ක්‍රීඩා ඇමතිට නියෝග",
       "News Content": "ශ්‍රී ලංකා ක්‍රිකට් ආයතනයේ මීළඟ නිලවරණයට පෙර නව ක්‍රිකට් ව්‍යවස්ථාවක් සකසන්නැයි ඉල්ලා ගොනු කර ඇති පෙත්සමට අදාල විරෝධතා ලබන ජූනි 8 වනදාට පෙර ඉදිරිපත් කරන ලෙස අභියාචනාධිකරණය අද වග උත්තරකරුවන්ට නියෝග කළා.\nඒ, මෙම පෙත්සම් අභියාචනාධිකරණයේ සභාපති විනිසුරු අර්ජුන ඔබේසේකර සහ මායාදුන්නේ කොරයා යන විනිසුරු මඩුල්ල හමුවේ කැඳවූ අවස්ථාවේදීයි.\nක්‍රීඩා අමාත්‍ය නාමල් රාජපක්ෂ, ශ්‍රී ලංකා ක්‍රිකට් ආයතනයේ සභාපතිවරයා ඇතුලු 19 දෙනෙකු මෙහි වගඋත්තරකරුවන් ලෙස නම් කරමින් මෙම පෙත්සම ගොනු කරනු ලැබුවේ හිටපු ටෙස්ට් ක්‍රිීඩකයින් වන මුත්තයියා මුරලිදරන්, සිදත් වෙත්තමුණි ඇතුලු 12 දෙනෙකු විසින්.",
       "URL": "https://www.hirunews.lk/sports/265443/විරෝධතා-ඇත්නම්-ජූනි-අටවනදාට-පෙර-ඉදිරිපත්-කරන්නැයි-ක්‍රීඩා-ඇමතිට-නියෝග",
       "Category": "Sports",
       "Parent URL": "https://www.hirunews.lk/sports/all-news.php?pageID=63"
}