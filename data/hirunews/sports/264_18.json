{
       "Source": "hirunews",
       "Timestamp": "Saturday, 13 January 2018 - 16:25",
       "Headline": "ඉන්දියා - දකුණු අප්‍රිකා දෙවන ටෙස්ට් ගැටුම ඇරඹේ",
       "News Content": "සංචාරක ඉන්දීය කණ්ඩායම සහ දකුණු අප්‍රිකානු කණ්ඩායම අතර දෙවන ටෙස්ට් තරඟය අද (13) සෙන්චූරියන් හිදී ආරම්භ වුණා.\nතරඟයේ කාසිය වාසිය දිනාගැනීමෙන් අනතුරුව දකුණු අප්‍රිකානු අප්‍රිකානු නායක ෆෆ් ඩූප්ලසි තීරණය කළේ පළමුව පන්දුවට පහර දීමටයි.\nඉන්දීය කණ්ඩායම අද තරඟය සඳහා එක්වන්නේ වෙනස්කම් රැසක් ද සමඟින්.\nදෙරට අතර පැවති පළමු තරංගය සඳහා ක්‍රීඩා කළ ශිකර් ධාවන් මෙම තරඟයට එක් නොවන අතර ඔහු වෙනුවට ලෝකේශ් රාහුල් කණ්ඩායමට එක්කරගෙන තිබෙනවා.\nපළමු තරඟයේදී ඉන්දීය කණ්ඩායමේ කඩුලු රකින්නා ලෙස කටයුතු කළ විරීදීමන් සහා අද කණ්ඩායමෙන් ඉවත් කර කඩුලු රකින්නා ලෙස පාතිව් පටෙල් කණ්ඩායමට කැඳවා ඇති අතර වේග පන්දු යවන ක්‍රීඩක බුවනේශ්වර් කුමාර් වෙනුවට ඉෂාන්ත් ශර්මාට කණ්ඩායමේ ස්ථානයක් හිමිව තිබෙනවා.\nමේ අතර දකුණු අප්‍රිකානු කණ්ඩායමේ  වේග පන්දු යවන ක්‍රීඩක ඩේල් ස්ටේන් අද තරඟයට ක්‍රීඩා කරන්නේ නැහැ.\nඔහු වෙනුවට නවක ක්‍රීඩක ලුන්ගි එන්ගිඩී දකුණු අප්‍රිකාව වෙනුවෙන් අද ටෙස්ට් වරම් හිමිකර ගත්තා.\nලුන්ගි එන්ගිඩී මේ වන විට දකුණු අප්‍රිකානු කණ්ඩායම වෙනුවෙන් ක්‍රීඩා කර ඇත්තේ පන්දුවාර 20 තරඟ 03ක් පමණයි.\nඑහිදී ඔහු දවාගෙන ඇති කඩුලු සංඛ්‍යාව 06ක්.\nපළමු දිනයේ දිවා ආහාරය සඳහා තරඟය නතරකරන විට දකුණු අප්‍රිකාව කිසිවෙකු නොදැවී ලකුණු 78ක් රැස් කරගෙන සිටියා.\nදකුණු අප්‍රිකානු ආරම්භ පිතිකරු අයිඩන් මාක්රම් සිය දෙවන ටෙස්ට් අර්ධ ශතකය රැස් කිරීමට සමත් වුණා.\nදෙරට අතර පැවති පළමු ටෙස්ට් තරඟය ලකුණු 72කින් ජය ගැනීමට දකුණු අප්‍රිකාව සමත් වුණා.",
       "URL": "https://www.hirunews.lk/sports/180977/ඉන්දියා-දකුණු-අප්‍රිකා-දෙවන-ටෙස්ට්-ගැටුම-ඇරඹේ",
       "Category": "Sports",
       "Parent URL": "https://www.hirunews.lk/sports/all-news.php?pageID=264"
}