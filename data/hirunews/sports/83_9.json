{
       "Source": "hirunews",
       "Timestamp": "Thursday, 01 October 2020 - 13:23",
       "Headline": "ෂෙරීනා විලියම්ස් ප්‍රංශ ටෙනිස් තරගාවලියෙන් ඉවත් වෙයි",
       "News Content": "ලෝක ටෙනිස් ශූරියක වන ඇමරිකාවේ ෂෙරීනා විලියම්ස් මේ දිනවල පැවැත්වෙන ප්‍රංශ විවෘත ටෙනිස් තරගාවලියෙන් ඉවත් වී තිබෙනවා.\nඒ, පාදයේ ආබාධයක් හේතුවෙන්.\nමේ නිසා තරගාවලියේ දෙවන වටයේදී ඇය සහභාගිවීමට නියමිතව තිබූ තරඟයට ද ක්‍රීඩා කළේ නැහැ.\nග්‍රෑන්ඩ් - ස්ලෑම් ශූරතාව 23 වතාවක් දිනා ඇති ෂෙරීනා විලියම්ස් ප්‍රංශ විවෘත ටෙනිස් තරගාවලිය ද තුන් වතාවක් ජයග්‍රහණය කර තිබෙනවා.\nතවත් සති 3ක කාලයක් ඇයට විවේකීව සිටීමට සිදුවන බවයි වාර්තා වන්නේ.",
       "URL": "https://www.hirunews.lk/sports/251543/ෂෙරීනා-විලියම්ස්-ප්‍රංශ-ටෙනිස්-තරගාවලියෙන්-ඉවත්-වෙයි",
       "Category": "Sports",
       "Parent URL": "https://www.hirunews.lk/sports/all-news.php?pageID=83"
}