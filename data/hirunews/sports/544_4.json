{
       "Source": "hirunews",
       "Timestamp": "Friday, 29 March 2013 - 13:28",
       "Headline": "පූනේ සුක්කානම මැතිව්ස්ට.",
       "News Content": "ශ්‍රී ලංකා ක්‍රීඩකයන්ට තමිල්නාඩුවෙන් තර්ජන එල්ල වද්දී, මෙවර අයි.පී.එල්. තරගාවලියේදී පූනේ වොරියර්ස් කණ්ඩායම මෙහෙයවීමට ශ්‍රී ලංකා නායක ඇන්ජලෝ මැතිව්ස් තෝරාගෙන තිබෙනවා. පසුගිය වසර දෙකේදීම පූනේ කණ්ඩායම නියෝජනය කළ මැතිව්ස් ඒ සඳහා තෝරාගෙන ඇත්තේ ඉන්දීය ක්‍රීඩක යුවරාජ් සිං අභිබවමින්. පූනේ කළමනාකාරීත්වය මෙහෙයවන සහරා ඇඞ්වෙන්චර් ස්පෝර්ට්ස් ආයතනය ප්‍රකාශ කළේ ඇන්ජලෝ මැතිව්ස්ගේ නායකත්ව කුසලතා පිළිබඳව තමන්ට දැඩි විශ්වාසයක් පවතින බවයි. පූනේ පිලේ ප්‍රධාන පුහුණුකරු ලෙස දකුණු අප්‍රිකානු ප්‍රවීන ක්‍රීඩක ඇලන් ඩොනල්ඞ් ද තෝරාගෙන තිබෙනවා.",
       "URL": "https://www.hirunews.lk/sports/56174/පූනේ-සුක්කානම-මැතිව්ස්ට",
       "Category": "Sports",
       "Parent URL": "https://www.hirunews.lk/sports/all-news.php?pageID=544"
}