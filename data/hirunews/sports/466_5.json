{
       "Source": "hirunews",
       "Timestamp": "Friday, 05 June 2015 - 12:13",
       "Headline": "උසස් විනිසුරු මඩුල්ලෙන් බිලි බව්ඩන් ඉවතට",
       "News Content": "අන්තර්ජාතික ක්‍රිකට් කවුන්සිලයේ උසස් විනිසුරු මඩුල්ලෙන් බිලි බව්ඩන්ගේ නම ඉවත් කර තිබෙනවා. ඔහු වෙනුවට නවසීලන්තයේ ක්‍රිස් ගැෆැනී එම ස්ථානයට ඇතුළත් කර ඇති බවයි අන්තර්ජාතික ක්‍රිකට් කවුන්සිලය වාර්තා කරන්නේ. ඒ අනුව 2015 - 2016 අන්තර්ජාතික ක්‍රිකට් කවුන්සිලයේ උසස් විනිසුරු මඩුල්ලේ ලැයිස්තුවෙන් බිලි බව්ඩන් වෙනුවට ක්‍රිස් ගැෆැනී කටයුතු කරනු ඇති. අන්තර්ජාතික ක්‍රිකට් කවුන්සිලයේ උසස් විනිසුරු මඩුල්ල යනු අන්තර්ජාතික ක්‍රිකට් තරගවල පළමු ඛාන්ඩයේ තරග විනිශ්චය කරන උසස් විනිසුරුවරුන් වනවා. මීට ශ්‍රී ලංකාවෙන් ඇතුළත්ව සිටින්නේ කුමාර ධර්මසේන පමණයි.\n2015 - 2016 අන්තර්ජාතික ක්‍රිකට් කවුන්සිලයේ උසස් විනිසුරු මඩුල්ලේ ලැයිස්තුව පහතින් බලන්න...\nAleem Dar (Pakistan)\nKumar Dharmasena (Sri Lanka)\nMarais Erasmus (South Africa)\nChris Gaffaney (New Zealand)\nIan Gould (England)\nRichard Illingworth (England)\nRichard Kettleborough (England)\nNigel Llong (England)\nSundaram Ravi (India)\nPaul Reiffel (Australia)\nRod Tucker (Australia)\nBruce Oxenford (Australia)",
       "URL": "https://www.hirunews.lk/sports/110794/උසස්-විනිසුරු-මඩුල්ලෙන්-බිලි-බෝඩර්න්-ඉවතට",
       "Category": "Sports",
       "Parent URL": "https://www.hirunews.lk/sports/all-news.php?pageID=466"
}