{
       "Source": "hirunews",
       "Timestamp": "Wednesday, 21 September 2022 - 13:15",
       "Headline": "පළමු 20යි 20 තරගයේ ජය කැන්ගරුවන්ට",
       "News Content": "ඉන්දීය කණ්ඩායට එරෙහිව මොහාලි හි ඊයේ (20) පැවති පළමු විස්සයි තරගය කඩුලු 04කින් ජයගැනීමට ඔස්ටේ්‍රලියා කණ්ඩායම සමත් වුණා.\nතරඟයේ පළමුවෙන් පන්දුවට පහරදුන් ඉන්දීය කණ්ඩායම නියමිත පන්දුවාර 20 අවසානයේ කඩුලු 06ක් දැවී ලකුණු 208ක් ලබා ගත්තා.\nලකුණු 209ක ජයග්‍රාහී ඉලක්කය ඔස්ටේ්‍රලියාව පන්දුවාර 19යි පන්දු 02ක් අවසානයේ කඩුලු 06ක් බිඳවැටී ලබා ගත්තේ ලකුණු 211ක් රැස්කරමින්.\nකැමොරන් ග්‍රීන් ලකුණු 61යි.\nමේ අතර තරඟ 07කින් සමන්විත පාකිස්ථාන - එංගලන්ත විස්සයි විස්ස තරඟාවලිය ඊයේ ආරම්භ වූ අතර, කරච්චි හි පැවති පළමු තරගය කඩුලු 6කින් ජය ගැනීමට එංගලන්ත කණ්ඩායම සමත් වුණා.\nමුලින්ම පන්දුවට පහර දුන් පාකිස්ථානය නියමිත පන්දුවාර 20 අවසානයේ කඩුලු 7ක් දැවී රැස් කළ ලකුණු සංඛ්‍යාව 158ක්.\nඑංගලන්ත කණ්ඩායම පන්දුවාර 19යි පන්දු 02ක් අවසානයේ කඩුලු 04ක් පමණක් දැවී තිබියදී ලකුණු 160ක් ලබා ගනිමින් තරගය ජය ගනු ලැබුවා.",
       "URL": "https://www.hirunews.lk/sports/315940/පළමු-20යි-20-තරගයේ-ජය-කැන්ගරුවන්ට",
       "Category": "Sports",
       "Parent URL": "https://www.hirunews.lk/sports/all-news.php?pageID=14"
}