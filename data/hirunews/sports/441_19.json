{
       "Source": "hirunews",
       "Timestamp": "Thursday, 05 November 2015 - 7:00",
       "Headline": "දෙවන එක්දින තරඟයේ ජයත් ශ්‍රී ලංකාවට",
       "News Content": "සංචාරක බටහිර ඉන්දීය කොදෙව් කණ්ඩායම සමග පැවැති දෙවන එක්දින තරඟයේ ජය ගැනීමට ශ්‍රී ලංකා කණ්ඩායම ඊයේ (04) සමත් වුණා. ඒ ඩක්වර්ත් ලුවිස් න්‍යාය අනුව කඩුළු 8ක් සහ පන්දු 9ක් අතැතිවයි. කොළඹ ආර්. ප්‍රේමදාස ක්‍රීඩාංගණයේ පැවැති මෙම තරඟයේ කාසියේ වාසිය දිනා ගත් කොදෙව් කණ්ඩායම මුලින්ම පන්දුවට පහරදීමට තීරණය කළා. තරඟය පැවැත්වෙන අතරතුර වාර්ෂාවෙන් බාධා එල්ලවීම හේතුවෙන් තරඟය පන්දුවාර 38කට සීමා කිරීමට විනිසුරුවන් තීරණය කළා. පන්දුවාර 38කට තරගය සීමා  වූවත් කොදෙව්වන් සියලුදෙනා පන්දුවාර 36යි පන්දු 4කදී දැවී රැස්කර ගැනීමට හැකි වූයේ ලකුණු 214ක් පමණයි. පන්දුවට පහරදීමේදී තරමක් හෝ සාර්ථක වූයේ ජොන්සන් චාල්ස් සහ නායක මාර්ලන් සැමුවෙල් පමණයි. ඔවුන් දෙදෙනා පිළිවෙළින් ලකුණු 83ක් සහ ලකුණු 63ක් ලබාගත්තා. පන්දු යැවීමේදී ශ්‍රී ලංකා කණ්ඩායම වෙනුවෙන් ලසිත් මාලිංග සහ මිලින්ද සිරිවර්ධන කඩුළු දෙක බැගින් දවාගත්තා.\nකොදෙව් ලකුණු පුවරුව පහතින් බලන්න....\nඅනතුරුව ඩක්වර්ත් ලූවිස් න්‍යායට අනුව ශ්‍රී ලංකා කණ්ඩායමට ලකුණු 225ක ඉලක්කයක් හිමිවුණා. පන්දුවාර 38කට සීමා වූ මෙම තරඟයේ පිළිතුරු ඉනිම ක්‍රීඩා කිරීමට පැමිණි ශ්‍රී ලංකා කණ්ඩායම පන්දුවාර 36යි පන්දු 3කදී කඩුළු 2ක් දැවී ලකුණු 225ක් ලබාගනිමින් තරඟය ජයග්‍රහණය කළා. එහිදී සාර්ථක පිතිහරඹයක නිරත වූ කුසල් පෙරේරා අවසනාවන්ත ලෙස ලකුණු 99ක් ලබා සිටියදී දැවී ගියා. ඔහුගේ එම ලකුණු සංඛ්‍යාවට හයේ පහර 4ක් සහ හතරේ පහර 6ක් ද ඇතුළත් වනවා. මීට අමතරව ලහිරු තිරිමාන්න ලකුණු 81 රැස්කර ගැනීමට සමත් වුණා. මේ අනුව තරඟයේ වීරයා සම්මානයෙන් කුසල් පෙරේරා පිදුම් ලැබූවා.\nශ්‍රී ලංකා ලකුණු පුවරුව පහතින් බලන්න....\nකුසල් පෙරේරා පිතිහරඹය පහතින් බලන්න.....\nsl1\nby\nmycrickethighlightshut3\nsl2\nby\nmycrickethighlightshut3\nsl3\nby\nmycrickethighlightshut3\nsl4\nby\nmycrickethighlightshut3",
       "URL": "https://www.hirunews.lk/sports/119667/දෙවන-එක්දින-තරඟයේ-ජයත්-ශ්‍රී-ලංකාවට",
       "Category": "Sports",
       "Parent URL": "https://www.hirunews.lk/sports/all-news.php?pageID=441"
}