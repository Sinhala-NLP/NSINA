{
       "Source": "hirunews",
       "Timestamp": "Monday, 22 January 2018 - 9:53",
       "Headline": "තරඟයේ වීරයා කඩුල්ල පිටුපස සිට කළ වික්‍රමය",
       "News Content": "ඕස්ට්‍රේලියානු කණ්ඩායම සහ එංගලන්ත කණ්ඩායම අතර ඊයේ (21) පැවති තුන්වන එක්දින තරඟය ජය ගන්නට එංගලන්තය සමත් වුණා.\nඑංගලන්තය මෙම තරඟය ජය ගත්තේ ලකුණු 16 කින්.\nතරඟයේ පළමුව පන්දුවට පහර දුන් එංගලන්ත කණ්ඩායම පන්දුවාර 50 තුල කඩුලු 06ක් දැවී ලකුණු 306ක් රැස් කිරීමට සමත් වුණා.\nඑහිදී එංගලන්ත කණ්ඩායමේ කඩුලු රකින ක්‍රීඩක ප්‍රහාරාත්මක පිතිකරු ජෝෂ් බට්ලර් නොදැවී ලකුණු 100 වාර්තා කරමින් ඉනිම ශක්තිමත් කළා.\nකණ්ඩායමේ නායක ඉයන් මෝර්ගන් ලකුණු 41ක් රැස් කළ අතර ක්‍රිස් වෝකස් නොදැවී රැස් කළ ලකුණු සංඛ්‍යාව 53ක්.\nපන්දු යැවීමේදී ජෝෂ් හැසල්වුඩ් කඩුලු 02ක් බිඳ දැමු අතර ඇඩම් සම්පා, මිචෙල් මාෂ්, පැට් කමින්සන් සහ මාකස් ස්ටෝයින්ස් අතර එක් කඩුල්ල බැඟින් බෙදී ගියා.\nලකුණු 307ක ඉලක්කයක් හඹා ගිය ඕස්ට්‍රේලියානු කණ්ඩායමට නියමිත පන්දුවාර 50 තුලදී කඩුලු 06ක් දැවී රැස් කරගත හැකි වුයේ ලකුණු 286ක් පමණයි.\nඕස්ට්‍රේලියානු කණ්ඩායම වෙනුවෙන් පිතිකරුවන් තිදෙනෙක් අර්ධ ශතක රැස් කළ නමුත් එය කණ්ඩායම ජයග්‍රහණය කරා රැගෙන යාමට ප්‍රමාණවත් වුයේ නැහැ.\nමෙම තරඟාවලිය තුලදීම ලකුණු අතර සිටි ඕස්ට්‍රේලියානු  නායක ස්ටීවන් ස්මිත් පන්දු 66කදී ලකුණු 45ක් ලබාගෙන සිටියදී ඉතා අවාසනාවන්ත ලෙස දැවී ගියේ එංගලන්ත කණ්ඩායමේ කඩුලු රකින ක්‍රීඩක ජෝෂ් බට්ලර්ගේ විශ්මිත උඩපන්දු රැකිම හමුවෙයි.\nතෙවන විනිසුරු පවා අපහසුතාවයට පත්කළ ජෝෂ් බට්ලර් කඩුල්ල පිටුපස සිට රැකගත් එම උඩපන්දු පිළිබඳව බොහෝ දෙනෙක් අතර කතා බහට ලක්ව තිබෙනවා.\nඕස්ට්‍රේලියානු කණ්ඩායමේ ජයග්‍රහණය අඩාල කළ මාර්ක් වුඩ්, ක්‍රිස් වෝකස් සහ අඩිල් රෂිඩ් ඕස්ට්‍රේලියානු පිතිකරුවන් දෙදෙනා බැගින් දවා ගත්තා.\nතරඟයේ වීරයා සම්මානය ජෝෂ් බට්ලර් විසින් හිමිකරගත් අතර තරඟ 05කින් සමන්විත එක්දින තරඟාවලිය තරඟ 03ට බිංදුවක් ලෙස එංගලන්ත පෙරමුණ ගෙන තිබෙනවා.\nජෝෂ් බට්ලර් කඩුල්ල පිටුපස සිට රැකගත් උඩපන්දුව පහතින්.\nrnrn\\r\\n",
       "URL": "https://www.hirunews.lk/sports/181687/තරඟයේ-වීරයා-කඩුල්ල-පිටුපස-සිට-කළ-වික්‍රමය",
       "Category": "Sports",
       "Parent URL": "https://www.hirunews.lk/sports/all-news.php?pageID=262"
}