{
       "Source": "hirunews",
       "Timestamp": "Friday, 07 June 2013 - 18:55",
       "Headline": "අර්ජුණගෙන් ක්‍රිකට් බලධාරීන්ට චෝදනා.",
       "News Content": "චැම්පියන්ස් කුසලාන එක්දින තරගාවලියේ සමාරම්භක උළෙලේ දී ශ්‍රී ලංකාව අපකීර්තියට පත්වීම සම්බන්ධයෙන් ඍජු වගකීම ශ්‍රී ලංකා ක්‍රිකට් ආයතනය භාර ගත යුතු බව  හිටපු ක්‍රිකට් නායක අර්ජුණ රණතුංග ප්‍රකාශ කළා. චැම්පියන්ස් කුසලාන තරගාවලිය ඊයේ (06) එංගලන්තයේ දී ආරම්භ වූ අතර, එහි සමාරම්භක උත්සවය මොහොතේ තරගාවලියට එක්ව සිටින රටවල ජාතික ධජ ක්‍රීඩාංගණය වෙත රැගෙන ඒම සිදුවුණා. එම අවස්ථාවේ තරග සංවිධායකයන් අදාළ රටවල සංස්කෘතියට ගැලපෙන ගීත අනුවාදන වාදනය කළත්, ශ්‍රී ලංකා ජාතික ධජය රැගෙන ඒමේදී මෙලෙස හින්දි ගීතයක ඛණ්ඩයක් අනුවාදනය වුණා.\n[MP3]s60529_1[/MP3]\nජාත්‍යන්තර ක්‍රිකට් තරගවලදී ශ්‍රී ලංකාවේ අභිමානය මෙලෙස විනාශ වීම සම්බන්ධයෙන් ශ්‍රී ලංකා ක්‍රිකට් කණ්ඩායමේ හිටපු නායක අර්ජුණ රණතුංග දක්වන්නේ මෙවැනි අදහසක්.\n[MP3]s60529_2[/MP3]\nඅප මේ පිළිබදව තොරතුරු විමසන තුරු සිද්ධිය සම්බන්ධයෙන් කිසිවක් ශ්‍රී ලංකා ක්‍රිකට් ආයතනය දැන සිටියේ නැහැ. කෙසේ වෙතත්, ශ්‍රී ලංකා ක්‍රිකට් ලේකම් නිශාන්ත රණතුංග ප්‍රකාශ කළේ සිද්ධිය සම්බන්ධයෙන් අප්‍රසාදය පළ කරමින් ජාත්‍යන්තර ක්‍රිකට් කවුන්සිලය වෙත ලිපියක් යොමු කළ බවයි.",
       "URL": "https://www.hirunews.lk/sports/60529/අර්ජුණගෙන්-ක්‍රිකට්-බලධාරීන්ට-චෝදනා",
       "Category": "Sports",
       "Parent URL": "https://www.hirunews.lk/sports/all-news.php?pageID=532"
}