{
       "Source": "hirunews",
       "Timestamp": "Sunday, 07 February 2016 - 10:55",
       "Headline": "ශ්‍රී ලංකාව SAG පෙරමුණට පියවරක් පසුපසින්",
       "News Content": "12 වන දකුණු ආසියානු ක්‍රීඩා උළෙල ඉන්දියාවේදී ආරම්භ උනා.\nමේ වන විට ක්‍රීඩා උළෙලේ පදක්කම් සටහනේ පෙරමුණ ගෙන ඇත්තේ රන් 14ක් සහ රිදී 5ක් දින ඇති සත්කාරක ඉන්දියාවයි.\nඑහි දෙවන ස්ථානයට ශ්‍රී ලංකාව රැගෙන එන්නට ශ්‍රී ලංකා කණ්ඩායම සමත් වී ඇත්තේ රන් 4ක් රිදී 10 ක් ලෝකඩ 7ක් දිනා ගනිමින්.\nඑහිදී ශ්‍රී ලංකා කණ්ඩායම වෙනුවෙන් මැතිව් අබේසිංහ සමනල ආර මීටර් 100 සහ නිදහස් ආර මීටර් 200 පිහිනුම් ඉසව්වෙන්  රන් පදක්කම් දෙකක් දිනාගැනීම විශේෂ වනවා.\nනිදහස් ආර සහය පිහිනුම් ඉසව්වේ රන් පදක්කමද හිමි කර ගත්තේ ශ්‍රී ලංකා කණ්ඩායමයි.\nමේ අතර 62kg පන්තියේ බර ඉසිලීමේ ඉසව්වේ රන් පදක්කම ජයග්‍රහණය කිරීමට ඇන්ටන් සුදේශ් පීරිස් සමත් උනා.\nශ්‍රී ලංකාව මේ වන විට දිනා ඇති පදක්කම් සටහන පහතින්.",
       "URL": "https://www.hirunews.lk/sports/125645/ශ්‍රී-ලංකාව-sag-පෙරමුණට-පියවරක්-පසුපසින්",
       "Category": "Sports",
       "Parent URL": "https://www.hirunews.lk/sports/all-news.php?pageID=429"
}