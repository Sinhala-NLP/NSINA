{
       "Source": "hirunews",
       "Timestamp": "Thursday, 28 September 2017 - 16:23",
       "Headline": "ශ්‍රී ලංකාවට එරෙහි තරගයේදී පකිස්ථාන ක්‍රීඩකයෙක් වාර්තා පොත් අලුත් කරයි",
       "News Content": "ශ්‍රී ලංකාවට එරෙහි තරගයේදී පකිස්ථාන ක්‍රීඩකයෙක් වාර්තා පොත් අලුත් කරයි\nශ්‍රී ලංකාව සමග පැවැත්වෙන පළමු ටෙස්ට් ක්‍රිකට් තරගයේදී වාර්තාවක් පිහිටු වීමට පකිස්ථාන පන්දු යවන්නෙකු සමත්වුනා.\nමෙම වාර්තාව පිහිටවනු ලැබුවේ පකිස්ථාන දඟ පන්දු යවන ක්‍රීඩක යසීර් ෂා යි.\nඒ අඩුම තරග සංඛ්‍යාවකින් ටෙස්ට් කඩුලු 150 ක් ලබා ගත් දඟ පන්දු යවන්නා ලෙසට වාර්තා අතරට එක්වෙමින්.\nඔහු කඩුලු 150 ලබාගත්තේ ටෙස්ට් තරග 27 කට ක්‍රීඩා කරමින්.\nමීට පෙර එම වාර්තාවේ පෙරමුණේ පසුවුයේ ඔස්ට්‍රේලියාවේ දඟ පන්දු යවන ක්‍රීඩක ක්ලැරි ග්‍රිමෙට්.\nඔහු කඩුලු 150 ලබාගෙන තිබුනේ තරග 28 කින්.\nතරග 29 කින් ටෙස්ට් කඩුලු 150 ක් ලබා දකුණු අප්‍රිකාවේ හග් ටේෆිල්ඩ් / පකිස්ථානයේ සයීඩ් අජ්මාල් සහ ඉන්දියාවේ රවිචන්ද්‍රන් අශ්වින් පිළිවෙලින් 3 / 4 සහ 5 වන ස්ථානවල පසුවනවා.\nමේ අතර ලොව ටෙස්ට් ක්‍රිකට් තරගවල පන්දු යවන්නන් අතරින් කඩුලු 150 ලබාගත් දෙවන වේගවත්ම පන්දු යවන්නා ලෙසට ද යසීර් ෂා වාර්තා අතරට එක්වුනා.\nවකාර් යුනිස් ද තරග 27 කින් කඩුලු 150 ක් ලබා අඩුම තරග සංඛ්‍යාවකින් කඩුලු 150 ක් ලැබු ටෙස්ට් පන්දු යවන්නන් අතරට එක්ව සිටිනවා.\nඑහි පළමු තැන හිමිවී ඇත්තේ එංගලන්තයේ සිඩ්නි බර්න්ට වන අතර ඔහු ටෙස්ට් කඩුලු 150 ලබාගෙන ඇත්තේ තරග 24 කින්.",
       "URL": "https://www.hirunews.lk/sports/172071/ශ්‍රී-ලංකාවට-එරෙහි-තරගයේදී-පකිස්ථාන-ක්‍රීඩකයෙක්-වාර්තා-පොත්-අලුත්-කරයි",
       "Category": "Sports",
       "Parent URL": "https://www.hirunews.lk/sports/all-news.php?pageID=294"
}