{
       "Source": "hirunews",
       "Timestamp": "Thursday, 25 January 2018 - 16:25",
       "Headline": "සුපිරි පිතිකරුවාගේ අමුතු වාර්තාව බිඳ දැමූ ඉන්දීය පිතිකරුවා",
       "News Content": "සංචාරක ඉන්දියානු කණ්ඩයම සහ දකුණු අප්‍රිකානු අතර තෙවන ටෙස්ට් තරඟය ඊයේ (24) ආරම්භ වුණා.\nඑහිදි සිදුවූ අපූරු සිදුවීමක් පිළිබඳ මේ වනවිට බොහෝ දෙනෙකුගේ අවධානය යොමුව තිබෙනවා.\nතරඟයේ කාසිය වාසිය දිනාගත් ඉන්දියානු නායකයා පළමුව පන්දුවට පහරදීමට තීරණය කළා.\nඑහිදී දකුණු අප්‍රිකානු වේග පන්දු බල ඇණිය ඉන්දියානු පිතිකරුවන්ට කිසිදු සහනයක් නොදුන් අතර ඉන්දීය ආරම්භක පිතිකරුවන් ලකුණු 13 ක් තුළදී නැවත ක්‍රීඩාගාරයට හරවා යවන්නට ඔවුන් සමත් වුණා.\nලෝකේෂ් රාහුල්ගේ දැවී යාමෙන් පසු ඉන්දීය පළමු ඉනිමේ තෙවන පිතිකරුවා ලෙස පිටියට පැමිණියේ චේතිස්වර් පූජාරා.\nනමුත් පුජාරාට පළමු ලකුණ රැස් කර ගැනීමට පන්දු 54 කට මුහුණ දෙන්නට සිදුවුණේ දකුණු අප්‍රිකානු පන්දු යවන්නන්ගේ ආක්‍රමණශීලි පන්දු යැවීම හේතුවෙන්.\nඑක ලකුණක් ලබා ගැනීමට තමා ගත් එම උත්සාහය පිළිබඳව එම අවස්ථාවේදී පන්දු 53කට මුහුණ දී එක් ලකුණක් රැස්කළ පූජාරාටත්  සිනහවක් නැගෙන ආකාරය කැමරාවේ සටහන් වුණා.\nපුජාරාගේ එම උත්සාහය පිළිබඳව ක්‍රීඩාගාරයේ සිටි ඉන්දියානු ක්‍රීඩකයන් පවා සිනහා නගන ආකාරය දැකගන්නට ලැබුණා.\nනමුත් ඉවසිලිවන්ත ඉනිමක් ක්‍රීඩා කළ පුජාරා ලකුණු 50ක් රැස්කරන්ට සමත් වුණා.\nමීට පෙර 2002 වසරේ දී සිම්බාබ්වේ කණ්ඩායම සමඟ ෆෙරෝෂා කොට්ලා ක්‍රීඩාංගනයේදී පැවති ටෙස්ට් තරඟයකදී ඉන්දීය සුපිරි පිතිකරු සචින් ටෙන්ඩුල්කාර් සිය පළමු ලකුණ ලබා ගැනීමට පන්දු 45ක් වැය කර තිබුණා.\nඒ අනුව පුජාරා බිඳ දැමුවේ ටෙන්ඩුල්කාර් 2002 වසරේ දී  පිහිටුවා තිබූ වාර්තාවයි.\nrnrn\\r\\n",
       "URL": "https://www.hirunews.lk/sports/182020/සුපිරි-පිතිකරුවාගේ-අමුතු-වාර්තාව-බිඳ-දැමූ-ඉන්දීය-පිතිකරුවා",
       "Category": "Sports",
       "Parent URL": "https://www.hirunews.lk/sports/all-news.php?pageID=260"
}