{
       "Source": "hirunews",
       "Timestamp": "Monday, 08 January 2018 - 13:49",
       "Headline": "තුන්කොන් ගැටුමට එන සිම්බාබ්වේ සංචිතය",
       "News Content": "ශ්‍රී ලංකා, බංග්ලාදේශ, සිම්බාබ්වේ තුන්කොන් සටනට එක්වන සිම්බාබ්වේ සංචිතය සම්බන්ධයෙන් බොහෝ දෙනෙකුගේ අවධානය යොමුව තිබුණා.\nඒ අනුව ලබන 15 වනදා බංග්ලාදේශයේ දී ආරම්භ වීමට නියමිතමෙම තරඟාවලිය සඳහා එක්වන සිම්බාබ්වේ සංචිතය මේ වනවිට නම් කර තිබෙනවා.\nග්‍රෑම් ක්‍රැමර්ගේ නායකත්වයෙන් යුත් මෙම සංචිතයට ක්‍රීඩකයින් 15 දෙනෙකු ඇතුළත්.\nමෙම සංචිතයට සිම්බාබ්වේ කණ්ඩායමේ ප්‍රබල ක්‍රීඩකයෙක් වන බ්‍රෙන්ඩන් ටේලර් ද එක්කර තිබෙනවා.\nග්‍රෑම් ක්‍රැමර් (නායක), හැමිල්ටන් මසකට්සා, සලමන් මීර්, ක්‍රෙග් අවයින්, බ්‍රෙන්ඩන් ටේලර්, සිකන්ඩර් රාසා, පීටර් මුවර්, මැල්කම් වොලර්, රයන් මරේ, ටෙන්ඩායි චිසෝරෝ, බ්‍රැන්ඩන් මවිටා, බැලැසින් මියුස් අරබානි, ක්‍රිස්ටෝපර්, ටෙන්ඩායි චාටාරා, කයිල් ජාවිස් යන ක්‍රීඩකයින් සිම්බාබ්වේ සංචිතයට ඇතුළත්.\nමේ අතර මෙම තරඟාවලිය එක්වන  ක්‍රීඩකයින් 16 දෙනෙකුගෙන් සමන්විත බංග්ලාදේශ සංචිතය ඊයේ නම් කරනු ලැබුවා.\nබංග්ලාදේශය නම් කළ එම සංචිතයේ වෙනස්කම් 05ක් සිදු වී තිබීමද විශේෂත්වයක්.\nඒ අනුව බංගලාදේශ සංචිතයට මුෂ්ෆිකර් රහීම්, මොහොමඩ් මිතුන්, එමුල් හක්, අගුල් හසන් සහ සන්සමුල් ඉස්ලාම් කැඳවා තිබෙනවා.\nබංගලාදේශ ප්‍රබල ක්‍රීඩකයින් දෙදෙනෙක් වන ටෂ්කින් අහමඩ් සහ සෞමය සකාර්ට මෙම සංචිතයේ ඉඩක් නොලැබීම විශේෂත්වයක්.\nලබන 15 වනදා බංගලාදේශ සහ සිම්බාබ්වේ කණ්ඩායම අතර පැවැත්වෙන තරඟයෙන් තුන්කොන් තරඟාවලිය ආරම්භ වනවා.",
       "URL": "https://www.hirunews.lk/sports/180491/තුන්කොන්-ගැටුමට-එන-සිම්බාබ්වේ-සංචිතය",
       "Category": "Sports",
       "Parent URL": "https://www.hirunews.lk/sports/all-news.php?pageID=266"
}