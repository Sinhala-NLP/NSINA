{
       "Source": "hirunews",
       "Timestamp": "Tuesday, 07 March 2017 - 17:36",
       "Headline": "ශ්‍රී ලංකාව 321 යි",
       "News Content": "සංචාරක බංග්ලාදේශ කණ්ඩායම සහ ශ්‍රී ලංකාව අතර පළමු ටෙස්ට් ක්‍රිකට් තරගයේ පළමු දිනය ගාල්ල ජාත්‍යන්තර ක්‍රීඩාංගණයේදී නිමාවට පත්වුනා.\nදිනය අවසානයේ තරගය නතර කරන විට කාසියේ වාසිය දිනා පළමුවෙන් පන්දුවට පහරදෙමින් සිටි ශ්‍රී ලංකාව කඩුලු 4 ක් දැවී ලබාසිටි ලකුණු සංඛ්‍යාව 321 ක්.\nසිය දෙවන ටෙස්ට් ශතකය ලබාගත් කුසල් මෙන්ඩිස් නොදැවී 166 යි.\nඑම ලකුණු 166 ට හතරේ පහර 18 ක් සහ හයේ පහර 2 ක් ඇතුලත්.\nඅසේල ගුණරත්න ලකුණු 85 කට දැවීගියා.\nනිරෝෂන් දික්වැල්ල ලකුණු 14 ක් ලබා නොදැවී පන්දුවට පහරදෙමින් සිටිනවා.\nදිමුත් කරුණාරත්න ලකුණු 30 කට සහ දිනේෂ් චන්දිමාල් ලකුණු 5 කට දැවීගියා.",
       "URL": "https://www.hirunews.lk/sports/156298/ශ්‍රී-ලංකාව-321-යි",
       "Category": "Sports",
       "Parent URL": "https://www.hirunews.lk/sports/all-news.php?pageID=348"
}