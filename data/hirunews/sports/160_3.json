{
       "Source": "hirunews",
       "Timestamp": "Wednesday, 29 May 2019 - 7:48",
       "Headline": "ඉන්දියාවට සහ බටහිර ඉන්දීය කොදෙව් පිළට ජය",
       "News Content": "ලෝක කුසලාන තරගාවලියට අදාළව පැවති පුහුණු තරඟයකදී බංග්ලාදේශය පරදා ලකුණු 95ක ජයක් ලැබීමට ඉන්දියාව ඊයේ සමත් වුණා.\nඑංගලන්තයේ කාඩිෆ් හි පැවති තරඟයේ පළමුව පන්දුවට පහර දුන් ඉන්දීය කණ්ඩායම නියමිත පන්දු වාර 50 අවසානයේදී කඩුලු 7ක් දැවී ලකුණු 359ක් රැස් කළා.\nපිළිතුරු ඉනිම ක්‍රීඩා කළ බංග්ලාදේශයට පන්දු වාර 49යි පන්දු 3ක් අවසානයේදී සියළු දෙනා දැවී ලබා ගත හැකි වූයේ ලකුණු 264ක් පමණයි.\nමේ අතර, බ්‍රිස්ටල් හි පැවති තවත් පුහුණු තරඟයකින් නවසීලන්තය පරදා ලකුණු 91ක ජයක් ලැබීමට බටහිර ඉන්දීය කොදෙව් කණ්ඩායම සමත් වුණා.\nපළමුව පන්දුවට පහර දුන් කොදෙව් කණ්ඩායම නියමිත පන්දු වාර 50 අවසානයේ සියළු දෙනා දැවී ලකුණු 421ක් රැස් කළා.\nපිළිතුරු ඉනිම ක්‍රීඩා කළ නවසීලන්ත කණ්ඩායමට පන්දු වාර 47යි පන්දු 2ක් තුළ සියළු දෙනා දැවී ලබා ගත හැකි වූයේ ලකුණු 330ක් පමණයි.",
       "URL": "https://www.hirunews.lk/sports/217293/ඉන්දියාවට-සහ-බටහිර-ඉන්දීය-කොදෙව්-පිළට-ජය",
       "Category": "Sports",
       "Parent URL": "https://www.hirunews.lk/sports/all-news.php?pageID=160"
}