{
       "Source": "hirunews",
       "Timestamp": "Monday, 14 August 2017 - 12:17",
       "Headline": "ශ්‍රී ලංකා ක්‍රිකට්වල One man show එක",
       "News Content": "ශ්‍රී ලංකා ක්‍රිකට් කණ්ඩායම දිගින් දිගටම පසුබෑම්වලට ලක් වෙමින් සිටීම ගැන මේ දිනවල බොහෝ දෙනා සාකච්ඡාවට බඳුන් කරනවා.\nවිශේෂයෙන් සිම්බාබ්වේ පිල හා පැවති තරගාවලියේ දී නොසිතු පරාජයක් ශ්‍රී ලංකා පිලට අත් වූ අතර අනතුරුව නායක ඇන්ජලෝ මැතිව්ස් ද ඉල්ලා අස්වුණා.\nප්‍රධාන පුහුණුකරු වූ ග්‍රැහැම් ෆෝර්ඩ් ද නොකියාම ගිය අතර පන්දු යවන පුහුණුකරු චම්පක රාමනායක ද ඉවත් වුණා.\nලෝක කුසලානය දිනු පිලේ නායක අර්ජුන රණතුංග වත්මන් ක්‍රිකට් පරිපාලනය දැඩි ලෙස විවේචනය කළ අතර ක්‍රීඩා අමාත්‍යවරයා ද ක්‍රීඩකයන්ගේ ශාරීරික යෝග්‍යතාව පිළිබඳ ආන්දෝලනාත්මක කතාවක් කියා තිබුණා.\nකෙසේවෙතත් සිදුව ඇත්තේ දිගින් දිගටම පරාජයන්ට මුහුණ පෑමටයි.\nතරඟ 03කින් සමන්විත ඉන්දු ශ්‍රී ලංකා ටෙස්ට් තරගාවලිය ශ්‍රීලංකාව දැනටමත් පරාජය වී අවසන්.\nමෙවැනි තත්වයක් පැවතිය දී මෙයින් ගොඩ යා හැකි මගක් ගැන අප විමසුවේ ශ්‍රී ලංකා ක්‍රිකට් ආයතනයේ හිටපු මෙහෙයුම් අධ්‍යක්ෂ කාර්ල්ටන් බර්නාඩස් (Carlton Bernardus) ගෙන්.\nඔහු හිරු සමඟ විශේෂ සාකච්ඡාවකට එක් වෙමින් අපගේ ප්‍රශ්නවලට පිළිතුරු දුන්නා.",
       "URL": "https://www.hirunews.lk/sports/168394/ශ්‍රී-ලංකා-ක්‍රිකට්වල-one-man-show-එක",
       "Category": "Sports",
       "Parent URL": "https://www.hirunews.lk/sports/all-news.php?pageID=308"
}