{
       "Source": "hirunews",
       "Timestamp": "Wednesday, 09 March 2016 - 18:50",
       "Headline": "පකිස්ථානයේ ඉල්ලීම ඵලදරයි",
       "News Content": "ලෝක කුසලාන 20 යි 20 තරගාවලියේ ඉන්දියාව සහ පකිස්ථානය අතර පැවැත්වීමට නියමිත තරගයේ ක්‍රීඩාංගණය වෙනස් කර තිබෙනවා.\nඒ පකිස්ථානයේ දැඩි ඉල්ලීම මතයි.\nඒ අනුව ලබන 19 වනදා ඉන්දියාව සහ පකිස්ථානය අතර පැවැත්වෙන තරගය කොල්කටා නුවර ඊඩ්න් ගාඩ්න් ක්‍රීඩාංගණයේදී පැවැත්වෙනු ඇති.\nලෝක කුසලාන 20යි20 තරගාවලියට සහභාගී වන පකිස්ථාන කණ්ඩායම අද ඉන්දියාවට පැමිණීමට නියමිතව තිබුන ද ඔවුන් එය තවදුරටත් ප්‍රමාද කර තිබුනේ ක්‍රීඩාංගණවල ආරක්ෂාව පිළිබඳ ගැටලු හේතුවෙන්.\nපකිස්ථාන ක්‍රිකට් බලධාරීන් ඉල්ලා ඇත්තේ ඉන්දියාව සමග තරග පැවැත්වීමට මේවන විට සැලසුම් කර ඇති ක්‍රීඩාංගණ නොමැතිව වෙනත් ක්‍රීඩාංගණ තෝරා ගන්නා ලෙසටයි.\nධර්මසාලා නුවර පකිස්ථානය සහ ඉන්දියාව අතර තරගයක් පැවැත්වීමට නියමිතව තිබු අතර ඊට ධර්මසාලා නුවර ප්‍රදේශවාසීන්ගේ දැඩි විරෝධයක් ද පවතින බවයි විදෙස් පුවත් සේවාවල දැක්වෙන්නේ.\nමේවන විට පකිස්ථානයෙන් විශේෂ ආරක්ෂක කණ්ඩායමක් ඉන්දියාවට පැමිණ ඇති අතර ඔවුන් ක්‍රීඩාංගණ පරීක්ෂා කිරීමට නියමිතයි.",
       "URL": "https://www.hirunews.lk/sports/128167/පකිස්ථානයේ-ඉල්ලීම-ඵලදරයි",
       "Category": "Sports",
       "Parent URL": "https://www.hirunews.lk/sports/all-news.php?pageID=423"
}