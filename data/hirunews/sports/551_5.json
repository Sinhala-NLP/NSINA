{
       "Source": "hirunews",
       "Timestamp": "Sunday, 24 February 2013 - 8:16",
       "Headline": "බංග්ලාදේශ - ශ්‍රී ලංකා චාරිකාවට ශකිබ් අල් හසන් නෑ.",
       "News Content": "බංග්ලාදේශ පිළේ ශ්‍රී ලංකා චාරිකාව සඳහා තුන්ඉරියව්වෙන්ම දස්කම් දක්වන ක්‍රීඩක ශකිබ් අල් හසන් සහභාගි නොවන බව එරට ක්‍රිකට් පාලක මණ්ඩලය ඊයේ (23) තහවුරු කළා. ඔහුගේ පාදයේ මස් පිඩු ආබාධයකට ශල්‍යකර්මයක් සිදුකිරීම ඊට හේතුවයි. මේ හේතුව නිසා ඔහුට සති 6ක පමණ කාලයක් ක්‍රිකට් පිටියෙන් ඉවත්ව සිටීමට සිදුවනු ඇති බව සඳහන්. ඒ නිසා ශකිබ් අල් හසන්ට ශ්‍රී ලංකා චාරිකාව පමණක් නොව බංග්ලාදේශ පිළේ සිම්බාබ්වේ චාරිකාව ද අහිමි වනු ඇති. ශකිබ් අල් හසන් පසුගිය 20 වැනිදා ශල්‍යකර්මය සඳහා  ඕස්ට්‍රේලියාව බලා ගිය අතර, බංග්ලාදේශ පිළ ශ්‍රී ලංකාවට පැමිණෙන්නේ පෙබරවාරි 28 වැනිදායි. ඔවුන් ශ්‍රී ලංකාව සමග ටෙස්ට් තරග දෙකකට, එක්දින තරග 3කට සහ විස්සයි විස්ස තරගයකට සහභාගිවීමට නියමිතයි.",
       "URL": "https://www.hirunews.lk/sports/54011/බංග්ලාදේශ-ශ්‍රී-ලංකා-චාරිකාවට-ශකිබ්-අල්-හසන්-නෑ",
       "Category": "Sports",
       "Parent URL": "https://www.hirunews.lk/sports/all-news.php?pageID=551"
}