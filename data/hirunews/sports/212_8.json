{
       "Source": "hirunews",
       "Timestamp": "Friday, 24 August 2018 - 9:27",
       "Headline": "විරාට් කෝලි නැවතත් මුල්තැනට",
       "News Content": "එංගලන්තය සමග පැවති තුන්වන ටෙස්ට් තරගය ජයග්‍රහණය කිරීම සදහා ඉන්දීය පිල මෙහෙයවූ නායක විරාට් කෝලි නැවතත් අයි.සී.සී. ටෙස්ට් දර්ශකයේ ප්‍රමුඛස්ථානය හිමිකරගෙන තිබෙනවා.\nඒ සදහා ඔහු ලබාගෙන ඇති ප්‍රසාද ලකුණු සංඛ්‍යාව 937 ක්.\nඑමෙන්ම, ක්‍රිකට් ඉතිහාසයේ වැඩිම ප්‍රසාද ලකුණු සංඛ්‍යාවක් ලබා අංක එක ස්ථානය හිමිකර ගත් ක්‍රීඩකයන් 10 දෙනා අතරට ද කෝලි එක්වී සිටිනවා.\nඑහි ප්‍රමුඛස්ථානය ශ්‍රීමත් ඩොනල්ඩ් බ්‍රැඩ්මන් ට හිමිවී ඇති අතර, විවියන් රිචඩ්ස්, ගැරී සෝබස්, ක්ලයිඩ් වෝල්කොට් සහ කුමාර් සංගක්කාර සම 6 වන ස්ථානය හිමිකර ගත්තේ ප්‍රසාද ලකුණු 938 ක් ලබමින්.",
       "URL": "https://www.hirunews.lk/sports/198278/විරාට්-කෝලි-නැවතත්-මුල්තැනට",
       "Category": "Sports",
       "Parent URL": "https://www.hirunews.lk/sports/all-news.php?pageID=212"
}