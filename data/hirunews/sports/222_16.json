{
       "Source": "hirunews",
       "Timestamp": "Sunday, 01 July 2018 - 22:37",
       "Headline": "ඉතිහාසයේ පළමු වරට රුසියාව ලෝක කුසලාන පාපන්දු තරඟාවලියක අර්ධ අවසන් පූර්ව වටයට",
       "News Content": "ලෝක කුසලාන පාපන්දු තරගාවලියේ දෙවන වටයේ තවත් උණුසුම් තරගයක් අවසන් වුනේ සත්කාරක රුසියාව ජය හිමිකර දෙමින්.\nසත්කාරක රුසියාව සහ ස්පාඤ්ඤය අතර, තරගය ආරම්භයේ පටන්ම කණ්ඩායම් එකම කරට කර සටනක නිරත වුණා.\nපළමු අර්ධය අවසන් වුණේ කණ්ඩායම් දෙකම ගෝලය බැගින් ලබාගෙන සිටියදී.\nදෙවන අර්ධයේදී කණ්ඩායම් දෙකටම ගෝල ලබා ගැනීමට හැකිවුණේ නැහැ.\nමේ නිසා තරගය අතිරේක කාලය දක්වා දිග්ගැස්සුණා.\nලෝක කුසලාන පාපන්දු තරගයක් අතිරේක කාලයක් දක්වා දිග්ගැස්සුණේ 2010 වසරෙන් පසුවයි.\nඅතිරේක කාලයේදී ද කණ්ඩායම් දෙකටම ගෝල ලබා ගැනීමට නොහැකි වීම විශේෂත්වයක් වුණා.\nඒ අනුව දෙවන අතිරේක කාලය දක්වා තරගය ක්‍රියාත්මක කරන්නට විනිසුරුවන්ට සිදුවුණේ අර්ධ අවසන් පූර්ව වටයේ ස්ථානය වෙන්කරගන්නා කණ්ඩායම තීරණය කර ගැනීම සදහායි.\nකෙසේ නමුත් දෙවන අතිරේක කාලයේද කණ්ඩායම් දෙකම ගෝල ලබා නොගැනීම නිසා තරගය තවත් උණුසුම් වුණා.\nඅවසානයේ විනිසුරුවන්ට සිදුවුණේ දඩුවම් පහර මගින් තරගයේ තීරණයක් ලබා ගන්නයි.\nඒ අනුව දඩුවම් පහර කණ්ඩායම් දෙකම පළමු දඩුවම් පහර දෙකම සාර්ථක කර ගත් අතර තුන්වන දඩුවම් පහර ස්පාඤ්ඤය අතින් ගිලිහී ගියා.\nඉන් උපරිම ඵල නෙලාගත් රුසියාව සිය තුන්වන දඩුවම් පහර සාර්ථක කර ගනිමින් තරගයේ වාසිය සියතට ගත්තා.\nඅනතුරුව ලැබුණු සිව්වන දඩුවම් පහර කණ්ඩායම් දෙකම සාර්ථක කර ගත අතර විනාඩි 130 ක් පුරාවට ඇදී ගිය තරගයට තීරණයක් ලැබුණේ යළි ස්පාඤ්ඤ ක්‍රීඩකයින් සිය අවසන් දඩුවම් පහර ඉතා දක්ෂ ආකාරයෙන් වළක්වා ගන්නට රුසියානු දැල රකින්නා කටයුතු කිරීමත් සමගයි.\nඒ අනුව ඉතිහාසයේ පළමු වරට රුසියාව ලෝක කුසලාන පාපන්දු තරගාවලියක අර්ධ අවසන් පූර්ව වටයට සුදුසුකම් ලබාගත්තා.\nrnrn\\r\\n",
       "URL": "https://www.hirunews.lk/sports/194308/ඉතිහාසයේ-පළමු-වරට-රුසියාව-ලෝක-කුසලාන-පාපන්දු-තරඟාවලියක-අර්ධ-අවසන්-පූර්ව-වටයට",
       "Category": "Sports",
       "Parent URL": "https://www.hirunews.lk/sports/all-news.php?pageID=222"
}