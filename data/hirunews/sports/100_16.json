{
       "Source": "hirunews",
       "Timestamp": "Friday, 01 May 2020 - 13:22",
       "Headline": "ශ්‍රී ලංකා සංචාරය අතහැර නැහැ - බංග්ලාදේශය කියයි",
       "News Content": "ලබන ජුලි මාසයට යෙදී ඇති ශ්‍රී ලංකා ක්‍රිකට් සංචාරය පිළිබඳ අදහස මෙතෙක් බැහැර කර නොමැති බව බංග්ලාදේශ ක්‍රිකට් පාලක මණ්ඩලය පවසනවා.\nඑහි ප්‍රධාන විධායක නිසමුද්දීන් චෞද්‍රි ප්‍රකාශ කළේ ඒ සම්බන්ධයෙන් ශ්‍රී ලංකා ක්‍රිකට් පාලක මණ්ඩලය සමඟ තවදුරටත් සාකච්ඡා කරමින් සිටින බවයි.\nකෙසේ නමුත් ඒ පිළිබද අවසාන තීරණයකට එළඹෙන්නේ රජයේ උපදෙස් පරිදි බව ඔහු අවධාරණය කළා.\nකොරෝනා වෛරස් ගෝලීය වසංගතය හේතුවෙන් බංග්ලාදේශය සිය පාකිස්තාන ක්‍රිකට් චාරිකාව මෙන්ම ඕස්ට්‍රේලියානු සහ නවසීලන්ත ක්‍රිකට් තරගාවලි ද අවලංගු කරනු ලැබුවා.\nබංග්ලාදේශ ක්‍රිකට් පිළ ජුලි මාසයේ තුන් වන සතියේදී ටෙස්ට් තරඟ 3ක සංචාර සඳහා ශ්‍රී ලංකාවට පැමිණීමටයි සැලසුම් කර තිබුණේ.",
       "URL": "https://www.hirunews.lk/sports/239840/ශ්‍රී-ලංකා-සංචාරය-අතහැර-නැහැ-බංග්ලාදේශය-කියයි",
       "Category": "Sports",
       "Parent URL": "https://www.hirunews.lk/sports/all-news.php?pageID=100"
}