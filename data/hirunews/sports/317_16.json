{
       "Source": "hirunews",
       "Timestamp": "Saturday, 08 July 2017 - 17:52",
       "Headline": "වාර්තා පොත් අලුත් කළ සුපිරි ශතකය",
       "News Content": "එක්දින තරඟ ඉතිහාසය තුල පිළිතුරු ඉනිමේදී වැඩිම ශතක සංඛ්‍යාවක්  රැස් කළ පිතිකරු බවට පත්වෙමින් වාර්තාවක් පිහිටු වීමට ප්‍රවේගකාරී ඉන්දීය පිතිකරු විරාත් කෝලි සමත්ව තිබෙනවා.\nඒ අනුව විරාත් කෝලි ලබාගෙන ඇති ශතක සංඛ්‍යාව 18ක්.\nසුපිරි පිතිකරුවන් වන සචින් ටෙන්ඩුල්කාර්, ශ්‍රී ලංකා හිටපු ක්‍රීඩක තිලකරත්න ඩිල්ෂාන් බටහිර ඉන්දීය කොදෙව් ක්‍රීඩක ක්‍රිස් ගේල් වැනි ක්‍රීඩකයන් පසුකර යමින් කෝලි මෙම සටහනේ පෙරමුණ ගැනීමට සමත්ව තිබීම විශේෂත්වයක්.\nශතක 17ක් ලබා ගනිමින් ඉන්දීය ක්‍රීඩක සචින් ටෙන්ඩුල්කාර් මෙහි දෙවන ස්ථානයේ පසුවන අතර ශතක 11ක් ලබා ගනිමින් ශ්‍රී ලංකා ක්‍රීඩක තිලකරත්න ඩිල්ෂාන් එහි තෙවන ස්ථානයේ පසුවනවා.\nඑම සටහනේ සිව් වන ස්ථානයේ පසුවන්නේ එක්දින තරඟ වලදී පිළිතුරු ඉනිමේදී ශතක 11ක් ලබා ගනිමින්  බටහිර ඉන්දීය කොදෙව් ක්‍රීඩක ක්‍රිස් ගේල්.\nබටහිර ඉන්දීය කොදෙව් කණ්ඩායම සමග පසුගියදා පැවතී එක්දින තරඟයේදී නොදැවී ලකුණු 111ක් ලබා ගනිමින් මෙම වතාවට හිමිකම් කීමට කෝලි සමත් වුණා.",
       "URL": "https://www.hirunews.lk/sports/165409/වාර්තා-පොත්-අලුත්-කළ-සුපිරි-ශතකය",
       "Category": "Sports",
       "Parent URL": "https://www.hirunews.lk/sports/all-news.php?pageID=317"
}