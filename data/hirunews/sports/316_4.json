{
       "Source": "hirunews",
       "Timestamp": "Thursday, 13 July 2017 - 19:49",
       "Headline": "ශ්‍රී ලංකා - සිම්බාබ්වේ ටෙස්ට් තරඟය හෙට",
       "News Content": "සංචාරක සිම්බාබ්වේ කණ්ඩායම සහ ශ්‍රී ලංකාව අතර පැවැත්වෙන ටෙස්ට් තරඟය හෙට (14) කොළඹ ආර්. ප්‍රේමදාස ක්‍රීඩාංගනයේදී පැවැත්වීමට නියමිතයි.\nතරඟය පිළිබඳව අද පැවති මාධ්‍ය හමුවකදී අදහස් දැක්වු නායක දිනේෂ් චන්දිමාල් සඳහන් කළේ තමන්ට හොඳ ටෙස්ට් සංචිතයක් ලැබී ඇති බවයි.\nසිම්බාබ්වේ සමග ටෙස්ට් තරගයට පිතිකරුවන් 7 දෙනෙකු සහ පන්දු යවන්නන් සිව් දෙනෙකු සමගින් එක්වීමට අදහස් කරන බව දිනේෂ් චන්දිමාල් පවසනවා.\nදෙරට අතර පැවැති තරග 5 කින් සමන්විත එක්දින තරගාවලියේදි තරග 3 – 2 ක් ලෙස ශ්‍රී ලංකා කණ්ඩායමට අනපේක්ෂිත පරාජයක් උරුම වුණා.\nසිම්බාබ්වේ සමග ටෙස්ට් තරගයට එක්වන 15 දෙනෙකුගෙන් සමන්විත ශ්‍රි ලංකා සංචිතය අවසන් පුහුණු සැසියට එක්වුණා.\nඒ අනුව පළමු වරට හෙට දිනයේදි දිනේෂ් චන්දිමාල් ටෙස්ට් තරගයකදී ශ්‍රී ලංකා කණ්ඩායම මෙහෙයවනු ඇති.\nදෙරට අතර ආරම්භ වන්නේ 18 වන ටෙස්ට් තරගයයි.\nඅවසන් ටෙස්ට් තරග 17 තුලදීම ශ්‍රී ලංකා කණ්ඩායම පරාජය කරන්නට සිම්බාබ්වේ කණ්ඩායමට හැකි වී නැහැ.",
       "URL": "https://www.hirunews.lk/sports/165818/ශ්‍රී-ලංකා-සිම්බාබ්වේ-ටෙස්ට්-තරඟය-හෙට",
       "Category": "Sports",
       "Parent URL": "https://www.hirunews.lk/sports/all-news.php?pageID=316"
}