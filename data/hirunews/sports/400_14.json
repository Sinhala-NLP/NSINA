{
       "Source": "hirunews",
       "Timestamp": "Sunday, 10 July 2016 - 12:28",
       "Headline": "යුරෝ - 2016 අවසන් මහා තරගය අද",
       "News Content": "යූරෝ - 2016, යුරෝපීය පාපන්දු ශූරතා තරගාවලියේ අවසන් මහා තරගය ප්‍රංශයේ පැරිස් නුවරදී අද (10) පැවැත්වෙනවා.\nඑහිදී තරග වදින්නේ සත්කාර ප්‍රංශ කණ්ඩායම සහ පෘතුගාලයයි.\nප්‍රංශ පාපන්දු කණ්ඩායමේ නායක හියුගෝ ලෝරිස් කියා සිටියේ යුරෝ - 2016 පාපන්දු තරගාවලිය පැරිසියට එල්ල වූ ත්‍රස්ත ප්‍රහාරයෙන් නික්මීමට හේතු වූ බවයි.\nමීට මාස 8 කට පෙර පැරිසියට එල්ල වූ ත්‍රස්ත ප්‍රහාරයේදී මුලින්ම පිපිරීම් හඩ ඇසෙනු ස්ටේඩ් ඞී ෆ‍්‍රාන්ස් පාපන්දු පිටියේදී අද මෙම තරගය පැවැත්වෙනවා.\nප්‍රංශය ලෝක ශූර ජර්මනිය පරදවා අවසන් තරගයට පිවිසි අතර, ඔවුන් 2000 වසරෙන් පසු ප්‍රධාන පෙලේ පාපන්දු තරගාවලියක් ජයග්‍රහණය කර නැහැ.\nපෘතුගාලය මෙතෙක් යුරෝපා පාපන්දු ශූරතාව ජයග්‍රහණය කර නොමැති අතර, ලිස්බන් නුවර පැවති යුරෝ - 2004 අවසන් මහා තරගයේදී ඔවුන් ග්‍රීසිය අතින් පරාජයට පත්වුණා.",
       "URL": "https://www.hirunews.lk/sports/137652/යුරෝ-2016-අවසන්-මහා-තරගය-අද",
       "Category": "Sports",
       "Parent URL": "https://www.hirunews.lk/sports/all-news.php?pageID=400"
}