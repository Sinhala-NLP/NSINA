{
       "Source": "hirunews",
       "Timestamp": "Saturday, 14 January 2017 - 9:43",
       "Headline": "ප්‍රේක්ෂකයන් මවිත කරමින් Matthew Wade අවසන් පන්දුවේදී කළ වික්‍රමය",
       "News Content": "ඕස්ට්‍රේලියාව සහ සංචාරක පකිස්ථානය අතර පළමු එක් දින තරඟයෙන් ලකුණු 92කින් ජය ගන්නට ඕස්ට්‍රේලියානු කණ්ඩායම ඊයේ සමත් වුණා.\nතරඟයේ පළමුව පන්දුවට පහර දුන් ඕස්ට්‍රේලියානු කණ්ඩායම පන්දු වාර 50 අවසානයේදී කඩුලු 09ක් දැවී ලකුණු 268ක් රැස් කර ගත් අතර එහිදී  Matthew Wade පන්දු 100ක් තුළ නොදැවී ලකුණු 100ක් ලබා ගැනීමට සමත් වුණා.\nඔහුගේ ශතකයට හතරේ පහර 07ක් සහ හයේ පහර 02 ක් ඇතුලත් වූ අතර ඕස්ට්‍රේලියානු  ඉනිමේ අවසන් පන්දුවේදී Matthew Wade සිය ශතකය සම්පූර්ණ කිරීම විශේෂත්වයක්.\nපිළිතුරු ඉනිම ක්‍රීඩා කළ පකිස්ථානු කණ්ඩායමට පන්දුවාර 42යි පන්දු 04 කදී සියලු දෙනා දැවී ලබාගත හැකිවුයේ ලකුණු 176ක් පමණයි.\nපකිස්ථාන ඉනිමේ වැඩිම ලකුණු ලාභියා වුයේ Babar Azam, ඔහු ලබාගත් ලකුණු සංඛ්‍යාව 33ක්.\nතරඟ පහකින් සමන්විත තරඟාවලියේ තරඟ 01-0 ලෙස ඕස්ට්‍රේලියාව පෙරමුණේ සිටිනවා.\nMatthew Wadeගේ ශතකය සමඟින් තරඟයේ විශේෂ අවස්ථා පහතින්.",
       "URL": "https://www.hirunews.lk/sports/152023/ප්‍රේක්ෂකයන්-මවිත-කරමින්-matthew-wade-අවසන්-පන්දුවේදී-කළ-වික්‍රමය",
       "Category": "Sports",
       "Parent URL": "https://www.hirunews.lk/sports/all-news.php?pageID=361"
}