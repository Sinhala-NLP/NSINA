{
       "Source": "hirunews",
       "Timestamp": "Monday, 06 August 2018 - 12:38",
       "Headline": "කෝලි පෙරමුණ ගනී",
       "News Content": "අන්තර්ජාතික ක්‍රිකට් කවුන්සිලයේ ටෙස්ට් පිතිකරු ශ්‍රේණි ගතකිරීම් ලැයිස්තුවේ පෙරමුණ ගැනීමට ඉන්දීය නායක විරාට් කෝලි සමත්වී තිබෙනවා.\n2011 වසරේදී සචින් තෙන්ඩුල්කාර් පළමු ස්ථානයට පත්වීමෙන් පසු එම ලැයිස්තුවේ පෙරමුණ ගත් ක්‍රීඩකයා විරාට් කෝලි වීම විශේෂත්වයක්.\nමීට පෙර එම ස්ථානයේ පසුවුණේ මේ වනවිට ක්‍රිකට් තහනමකට ලක්ව සිටින හිටපු ඕස්ට්‍රේලියා නායක ස්ටීවන් ස්මිත්.\nපසුගියදා එංගලන්තය සමඟ පැවති පළමු ටෙස්ට් තරගයේදී විරාට් කෝලි දැක්වූ දක්ෂතා හේතුවෙන් ශ්‍රේණි ගතකිරීම්වල පෙරමුණ ගැනීමට ඔහුට හැකිවී තිබෙනවා.\nඑම තරඟයේ පළමු ඉනිම වෙනුවෙන් ඉන්දියාව ලකුණු 274 ක් රැස් කළ අතර, ඉන් ලකුණු 149 ක් ම ලබා ගත්තේ විරාට් කෝලියි.\nඑම තරඟයේ දෙවන ඉනිම සඳහා ඔහු ලකුණු 51 ක් රැස් කළා.",
       "URL": "https://www.hirunews.lk/sports/196910/කෝලි-පෙරමුණ-ගනී",
       "Category": "Sports",
       "Parent URL": "https://www.hirunews.lk/sports/all-news.php?pageID=216"
}