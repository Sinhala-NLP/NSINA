{
       "Source": "hirunews",
       "Timestamp": "Saturday, 29 February 2020 - 12:44",
       "Headline": "ශ්‍රී ලංකා කාන්තා පිළ ඉන්දියාවට පරදී",
       "News Content": "ඕස්ට්‍රේලියාවේ පැවැත්වෙන විස්සයි විස්ස කාන්තා ලෝක කුසලාන ක්‍රිකට් තරගාවලියේ මෙල්බර්න් හි පැවති ඉන්දු - ශ්‍රී ලංකා තරඟයෙන් ඉන්දීය පිළට කඩුලු 7ක ජයක් අත්වුණා.\nමෙම තරඟයේ කාසියේ වාසිය දිනූ ශ්‍රී ලංකා නායිකා චමරි අතපත්තු පළමුවෙන් පන්දුවට පහරදීමට තීරණය කළා.\nකෙසේ නමුත් ශ්‍රී ලංකා කාන්තා ක්‍රිකට් පිළට සිය පන්දු වාර 20 තුළ දී කඩුලු 9ක් දැවී රැස් කර ගත හැකි වූයේ ලකුණු 113ක් පමණයි.\nඑහිදී චමරි අතපත්තු පන්දු 24කදී ලකුණු 33ක් රැස් කළ අතර, කවීෂා දිල්හාරි පන්දු 16කදී නොදැවී ලකුණු 25ක් ලබා ගත්තා.\nසිය අවසන් ජාත්‍යන්තර තරගාවලියට සහභාගි වන ශෂිකලා සිරිවර්ධන පන්දු 12කදී ලකුණු 13ක් රැස් කළා. ලකුණු 114ක ඉලක්කයක් හඹා යන ඉන්දීය කාන්තා ක්‍රිකට් පිළ පන්දු වාර 14යි පන්දු 4කදී කඩුලු 3ක් දැවී ජයග්‍රාහී ඉලක්කය පසු කර යාමට සමත් වුණා.",
       "URL": "https://www.hirunews.lk/sports/235476/ශ්‍රී-ලංකා-කාන්තා-පිළ-ඉන්දියාවට-පරදී",
       "Category": "Sports",
       "Parent URL": "https://www.hirunews.lk/sports/all-news.php?pageID=110"
}