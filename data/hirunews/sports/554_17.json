{
       "Source": "hirunews",
       "Timestamp": "Sunday, 03 February 2013 - 7:57",
       "Headline": "කාන්තා ශූරියන් අද කොදෙව්වන් මුණ ගැසේ.",
       "News Content": "පසුගිය ලෝක ශූරියන් වූ එංගලන්ත පිළ පරදවා ලද ජයග්‍රහණයේ පන්නරයෙන් බටහිර ඉන්දීය කොදෙව් පිළ පැරදවීමට ශ්‍රී ලංකා කාන්තා ක්‍රිකට් කණ්ඩායම අද (03) උත්සාහ දරනු ඇති. ඒ, ඉන්දියාවේ මුම්බායි හි පැවැත්වෙන කාන්තා ලෝක කුසලාන ක්‍රිකට් තරගාවලියේ දෙවැනි තරගයට සහභාගි වෙමින්. අද (03) තරගයෙන් ජයග්‍රහණය කළහොත් ශ්‍රී ලංකා පිළ මෙවර කාන්තා ලෝක කුසලාන ක්‍රිකට් තරගාවලියේ සුපර් සික්ස් වටයට සුදුසුකම් ලබනවා. එමෙන්ම එහිදී කොදෙව් කණ්ඩායමට තරගාවලියෙන් ඉවත්වීමට ද සිදුවනු ඇති.",
       "URL": "https://www.hirunews.lk/sports/52632/කාන්තා-ශූරියන්-අද-කොදෙව්වන්-මුණ-ගැසේ",
       "Category": "Sports",
       "Parent URL": "https://www.hirunews.lk/sports/all-news.php?pageID=554"
}