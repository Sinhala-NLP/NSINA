{
       "Source": "hirunews",
       "Timestamp": "Tuesday, 11 April 2017 - 17:13",
       "Headline": "පැරිස් මැරතන් තරගාවලියේදී අඹුසැමි යුවළකගෙන් වාර්තාවක් (ඡායාරූප)",
       "News Content": "41 වන වරට පැවැත්වු පැරිස් මැරතන් තරගාවලියේ පිරිමි සහ කාන්තා අංශවල ශූරතාවන් හිමිකර ගැනීමට අඹුසැමි යුවළක් සමත්ව තිබෙනවා.\nමෙම දක්ෂතාව දක්වා ඇත්තේ කෙන්යාවේ පෝල් ලොන්යන්ගාටා සහ ඔහුගේ බිරිඳ වන පුරිටි රියෝනෝරිපෝ යි.\nපිරිමි මැරතන් ධාවන තරගයේ ශූරතාව හිමිකර ගත් පෝල් තරගය නිම කිරීම සඳහා පැය දෙකයි විනාඩි 6 ක් සහ තත්පර 10 ක කාලයක් ගතකර තිබෙනවා.\nඑය ඔහුගේ ක්‍රීඩා දිවිය තුල වාර්තා කළ හොඳම කාලය වීම ද විශේෂත්වයක්.\nඑම තරගයේ කාන්තා ඉසව්ව ජයගත් පුරිට් රියෝනෝරිපෝ තරගය අවසන් කිරීමට ලබාගත් කාලය පැය 2 යි විනාඩි 20 යි තත්පර 55 ක්.\nපිරිමි මැරතන් ඉසව්වේ දෙවන සහ තුන්වන ස්ථාන ස්ටෙපන් චිබෝගට් සහ සොලමන් යේගෝ ජයග්‍රහණය කළා.\nමෙහි තවත් විශේෂත්වයක් වන්නේ පැරිස් මැරතන් තරගාවලියේ කෙන්යා ක්‍රීඩිකාවක් ශූරතාව හිමිකර ගත් පළමු අවස්ථාව මෙය වීමයි.\nඇය පසුගිය වසරේ රියෝ ඔලිම්පික් තරගාවලියේදී ද පදක්කම් හිමිකර ගත් ක්‍රීඩිකාවක්.",
       "URL": "https://www.hirunews.lk/sports/159003/පැරිස්-මැරතන්-තරගාවලියේදී-අඹුසැමි-යුවළකගෙන්-වාර්තාවක්-ඡායාරූප",
       "Category": "Sports",
       "Parent URL": "https://www.hirunews.lk/sports/all-news.php?pageID=339"
}