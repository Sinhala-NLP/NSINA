{
       "Source": "hirunews",
       "Timestamp": "Thursday, 08 June 2017 - 18:49",
       "Headline": "ශ්‍රී ලංකාවට 322 ක ඉලක්කයක්",
       "News Content": "ශූරයන්ගේ කුසලාන තරගාවලියේ ඉන්දියාව සමග පැවැත්වෙන තරගය ජය ගැනීමට ශ්‍රී ලංකාවට ලකුණු 322ක ඉලක්කයක් හිමිව තිබෙනවා.\nකාසියේ වාසිය දිනු ශ්‍රී ලංකාවේ ආරාධනය මත පළමුවෙන් පන්දුවට පහරදුන් ඉන්දියාව නියමිත පන්දුවාර 50 අවසානයේ කඩුලු 6 ක් දැවී ලකුණු 321 ක් ලබාගත්තා.\nවේගවත් ලකුණු රැස් කිරීමක නිරතවු ආරම්භක පිතිකරු රෝහිත ශර්මා ලසිත් මාලිංගගේ පන්දුවකට තිසර පෙරේරා අතට උඩ පන්දුවක් ලබාදෙමින් දැවී ගියේ පන්දු 79 කින් ලකුණු 78 ක් රැස් කර සිටියදීයි.\nඊට හයේ පහර 3 ක් සහ හතරේ පහර 6 ක් ඇතුලත් වුනා. විරාත් කෝලි කිසිදු ලකුණක් නොලබා දැවී ගියා.\nයුවරාජ් සිං ලකුණු 7 යි.\nශිකර් ධවාන් සිය දසවන එක්දින ශතකය අද වාර්තා කළා. ඔහු අද ලබාගත් ලකුණු සංඛ්‍යාව 125 ක්.\nමහේ්න්ද්‍ර සිං ධෝනි අද සිය 62 වන එක්දින අර්ධ ශතකය කළා. දැවී යනවිට ඔහු ලබා සිටි ලකුණු සංඛ්‍යාව63 ක්.\nපන්දු යැවීමේදී ලසිත් මාලිංග කඩුළු 2 ක් බිඳහෙළුවා. තිසර පෙරේරා, අසේල ගුණරත්න, සුරංග  ලක්මාල් සහ නුවන් ප්‍රදීප් කඩුලු 1 බැගින් දවාගත්තා.\nශ්‍රී ලංකා පිළිතුරු ඉනිම තවත් සුලු වේලාවකින් ආරම්භ වීමට නියමිතයි.",
       "URL": "https://www.hirunews.lk/sports/163134/ශ්‍රී-ලංකාවට-322-ක-ඉලක්කයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=327"
}