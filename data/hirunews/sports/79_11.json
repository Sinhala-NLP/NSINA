{
       "Source": "hirunews",
       "Timestamp": "Saturday, 07 November 2020 - 9:08",
       "Headline": "බැංගලෝර් පිල අයි.පී.එල්. තරඟාවලියෙන් ඉවතට",
       "News Content": "විරාට් කෝලිගේ නායකත්වයෙන් යුත් රෝයල් චැලේන්ජර්ස් බැංගලෝර් පිල මෙවර අයි.පී.එල්. තරඟාවලියෙන් ඉවත් කරමින් ඊයේ(06) පැවති දෙවන සුදුසුකම් ලැබීමේ තරඟයෙන් ජය ගැනීමට සන්රයිසස් හයිද්‍රාබාද් පිල සමත් වුණා.\nබැංගලෝර් පිලට ඊයේ ඉසුරු උදාන ඇතුළත් නොවූ අතර, ඔවුන් සිය පන්දුවාර විස්ස තුළදී කඩුළු 07 ක් දැවී ලකුණු 131 ක් රැස් කළා.\nහයිද්‍රාබාද් පිල පන්දුවාර 19 යි පන්දු 04 කදී කඩුළු 04 ක් දැවී ලකුණු 132 ක් ලබමින් තරඟයේ ජය හිමිකරගත්තා.\nමේ අනුව ජයග්‍රාහී සන්රයිසස් හයිද්‍රාබාද් පිල දිල්ලි කැපිටල්ස් කණ්ඩායම සමඟ හෙට තරඟ වදින අතර, ජයග්‍රාහී පිල මුම්බායි ඉන්දියන්ස් පිල සමඟ අවසන් තරඟය සඳහා සුදුසුකම් ලබනු ඇති.",
       "URL": "https://www.hirunews.lk/sports/254192/බැංගලෝර්-පිල-අයි-පී-එල්-තරඟාවලියෙන්-ඉවතට",
       "Category": "Sports",
       "Parent URL": "https://www.hirunews.lk/sports/all-news.php?pageID=79"
}