{
       "Source": "hirunews",
       "Timestamp": "Saturday, 09 February 2019 - 12:56",
       "Headline": "නාම යෝජනා අහිමි වූ, මොහාන්, රවින් අධිකරණයට",
       "News Content": "ශ්‍රී ලංකා ක්‍රිකට් නිළවරණය සඳහා ඉදිරිපත් කළ තම නාම යෝජනා ප්‍රතික්ෂේප වීම සම්බන්ධයෙන් අධිකරණ ක්‍රියාමාර්ග ගැනීමට බලාපොරොත්තු වන බව රවින් වික්‍රමරත්න ප්‍රකාශ කළා.\nනිලවරණය සඳහා ඉදිරිපත් වූ මොහාන් ද සිල්වා ද ඒ සඳහා එක්වනු ඇති.\nනිළවරණය සඳහා රවින් වික්‍රමරත්න සහ මොහාන් ද සිල්වා ඉදිරිපත් කළ නාම යෝජනා, අභියාචනා කමිටුව ඊයේ ප්‍රතික්ෂේප කරනු ලැබුවා.\nඅදාළ කමිටුවේදී නිලවරණය සඳහා සුදුසුකම් ලැබූ නම් සහ නුසුදුසු නම් ක්‍රීඩා අමාත්‍යවරයා වෙත යොමුකළ බවයි ශ්‍රී ලංකා ක්‍රිකට් ආයතනය සඳහන් කළේ.\nමෙම නිලවරණයේදී 2019 සිට 2021 වර්ෂය සඳහා සභාපති, උප සභාපතිවරුන් දෙදෙනෙකු, උප ලේකම්වරයෙකු, භාණ්ඩාගාරික සහ උප භාණ්ඩාගාරික යන තනතුරු සඳහා නිලධාරින් පත් කර ගැනීමට නියමිතයි.",
       "URL": "https://www.hirunews.lk/sports/210042/නාම-යෝජනා-අහිමි-වූ-මොහාන්-රවින්-අධිකරණයට",
       "Category": "Sports",
       "Parent URL": "https://www.hirunews.lk/sports/all-news.php?pageID=179"
}