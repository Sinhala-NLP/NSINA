{
       "Source": "hirunews",
       "Timestamp": "Monday, 09 March 2020 - 19:35",
       "Headline": "පුහුණු තරඟය ජය පැරදුමෙන් තොරව නිමයි",
       "News Content": "සංචාරක එංගලන්ත පිළ සහ ශ්‍රී ලංකා ක්‍රිකට් ආයතනයේ කණ්ඩායම් අතර කටුනායක දී පැවති තුන් දින පෙරහුරු තරඟය අද ජය පැරදුමෙන් තොරව අවසන් වුණා.\nඑංගලන්තය පළමු ඉනිම සඳහා ලකුණු 316ක් රැස් කළ අතර, ශ්‍රී ලංකා ක්‍රිකට් ආයතනයේ පිළ මුල් ඉනිම සඳහා රැස් කළ ලකුණු සංඛ්‍යාව 245ක්.\nඑංගලන්ත පිළ අද තරඟය අවසන් වන විට සිය දෙවන ඉනිම සඳහා කඩුලූ 7ක් දැවී ලකුණු 320ක් රැස් කරගෙන සිටියා.\nශ්‍රී ලංකාව සහ එංගලන්තය අතර පළමු ටෙස්ට් තරඟය ලබන 19 වන දා ගාල්ලේ දී ආරම්භවීමට නියමිතයි.",
       "URL": "https://www.hirunews.lk/sports/236173/පුහුණු-තරඟය-ජය-පැරදුමෙන්-තොරව-නිමයි",
       "Category": "Sports",
       "Parent URL": "https://www.hirunews.lk/sports/all-news.php?pageID=107"
}