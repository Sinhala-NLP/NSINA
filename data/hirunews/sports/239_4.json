{
       "Source": "hirunews",
       "Timestamp": "Wednesday, 11 April 2018 - 11:47",
       "Headline": "ලැප්ටොප් පරිගණකයක් කෑලිවලට කුඩුවෙන්න IPL පිටියේදී වොට්සන් එල්ල කළ පහර",
       "News Content": "දිනෙන් දින අලුත් පුවත් මවමින් 2018 ඉන්දීය ප්‍රිමිය ලීග් තරඟාවලිය මේ දිනවල පැවැත්වෙනවා.\nකොල්කටා නයිට් රයිඩර්ස් කණ්ඩායම සහ චෙන්නායි සුපර් කිංග්ස් කණ්ඩායම් අතර ඊයේ (10) පැවති තරඟ විශේෂ සිදුවීම් ගණනාවක් සිදුවූ තරඟයක් වුණා.\nචෙන්නායි කණ්ඩායමේ ආරම්භක පිතිකරු ඕස්ට්‍රේලියානු ක්‍රීඩක ෂේන් වොට්සන් ඊයේ තරඟයේදී එල්ල කළ හයේ පහරක් පිළිබඳව දෙස් විදෙස් මාධ්‍යවල අවධානය මේ වන විට යොමුව තිබෙනවා.\nවේග පන්දු යවන ක්‍රීඩක ටොම් කරන් යොමුකරන පන්දුවකට වොට්සන් එල්ල කරන පහරින් හතරේ සීමාවෙන් එපිට පන්දුව පතිත වෙන්නේ කැමරා ශිල්පියෙකුගේ ලැප්ටොප් පරිගණක් මතයි.\nවොට්සන්ගේ එම පහරින් ක්‍රීඩාංගනයේ රැඳී සිටි කැමරා ශිල්පියාගේ ලැප්ටොප් පරිගණක යන්ත්‍රයකට දැඩි අලාභ හානි සිදුවුණා.\nඑම සිදුවීම පහතින් නරඹන්න.",
       "URL": "https://www.hirunews.lk/sports/188157/ලැප්ටොප්-පරිගණකයක්-කෑලිවලට-කුඩුවෙන්න-ipl-පිටියේදී-වොට්සන්-එල්ල-කළ-පහර",
       "Category": "Sports",
       "Parent URL": "https://www.hirunews.lk/sports/all-news.php?pageID=239"
}