{
       "Source": "hirunews",
       "Timestamp": "Friday, 08 May 2015 - 19:31",
       "Headline": "ලංකාවේ ක්‍රිකට් අවුල ඉවරයි",
       "News Content": "ජාත්‍යන්තර ක්‍රිකට් කවුන්සිලයේ සහ ශ්‍රී ලංකා ක්‍රිකට් අතුරු පාලක කමිටුව අතර පැවැති අනවබෝධය දුරලීමට හැකි වූ බව ක්‍රීඩා අමාත්‍යාංශය ප්‍රකාශ කළා. නිවේදනයක් නිකුත් කරමින් එම අමාත්‍යාංශය සඳහන් කළේ ක්‍රීඩා අමාත්‍ය නවීන් දිසානායක ඇතුළු ක්‍රිකට් අතුරු කමිටුවේ සාමාජිකයන් සහ ජාත්‍යන්තර ක්‍රිකට් කවුන්සිලයේ ප්‍රධාන විධායකවරයා අතර පැවැති සාකච්ඡාවකදී අදාළ තත්ත්වය පිළිබඳ සාකච්ඡා කළ බවයි. ක්‍රිකට් අතුරු පාලක කමිටුවේ වත්මන් තත්ත්වය පිළිබද එහිදී ජාත්‍යන්තර ක්‍රිකට් කවුන්සිලයේ ප්‍රධාන විධායක ඬේව් රිචඞ්සන් දැනුවත් කර තිබෙනවා.",
       "URL": "https://www.hirunews.lk/sports/109100/ලංකාවේ-ක්‍රිකට්-අවුල-ඉවරයි",
       "Category": "Sports",
       "Parent URL": "https://www.hirunews.lk/sports/all-news.php?pageID=471"
}