{
       "Source": "hirunews",
       "Timestamp": "Sunday, 03 January 2021 - 6:44",
       "Headline": "ශ්‍රී ලංකා - දකුණු අප්‍රිකා දෙවන ටෙස්ට් තරගය අද",
       "News Content": "ශ්‍රී ලංකාව සහ දකුණු අප්‍රිකාව අතර දෙවන ටෙස්ට් තරගය අද ජොහැනස්බර්ග් හිදී ආරම්භ වනවා.\nතරගාවලිය ආරම්භ කරමින් පැවති පළමු ටෙස්ට් තරගය ඉනිමකින් ජයගැනීමත් සමඟ තරගාවලියේ එකට බින්දුවක් ලෙස පෙරමුණ ගෙන සිටින්නේ දකුණු අප්‍රිකාවයි.\nඅද තරගය සඳහා ශ්‍රී ලංකා කණ්ඩායම වෙනුවෙන් ක්‍රීඩකයන් 7 දෙනෙකු සහභාගි වීම අවිනිෂ්චිත වී තිබෙනවා.\nදකුණු අප්‍රිකාව සමඟ පැවති පළමු ටෙස්ට් තරගයේදී ධනංජය ද සිල්වා, කසුන් රාජිත, සුරංග ලක්මාල්, වනිදු හසරංග, ලහිරු කුමාර, ඕෂධ ප්‍රනාන්දු, සහ දිනේෂ් චන්දිමාල් ආබාධවලට ලක්වුණා.\nමේ නිසා දෙවන ටෙස්ට් තරඟය සඳහා දුෂ්මන්ත චමීර, විශ්ව ප්‍රනාන්දු සහ අසිත ප්‍රනාන්දු වේග පන්දු බලඇණියට එක්වනු ඇතැයි අපේක්ෂිතයි.\nඑමෙන්ම, පිතිකරුවන් ලෙස ළහිරු තිරිමාන්න සහ මිනෝද් භානුක ද කණ්ඩායමට එක්වනු ඇතැයි වාර්තාවනවා.\nශ්‍රී ලංකා කණ්ඩායමේ නායක දිමුත් කරුණාරත්න කියා සිටියේ නවකයින් අද හොඳ තරගයක් ලබාදෙනු ඇති  බවයි.\nඔවුන්ගේ දක්ෂතා දැකබලාගැනීමට මෙය හොඳ අවස්ථාවක් බවද ඔහු කියා සිටියා.",
       "URL": "https://www.hirunews.lk/sports/258611/ශ්‍රී-ලංකා-දකුණු-අප්‍රිකා-දෙවන-ටෙස්ට්-තරගය-අද",
       "Category": "Sports",
       "Parent URL": "https://www.hirunews.lk/sports/all-news.php?pageID=72"
}