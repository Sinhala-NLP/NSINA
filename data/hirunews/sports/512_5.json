{
       "Source": "hirunews",
       "Timestamp": "Friday, 27 September 2013 - 13:14",
       "Headline": "සචින් තවත් වාර්තාවක් අභියස.",
       "News Content": "ඉන්දියාවේ පැවැත්වෙන චැම්පියන්ස් ලීග් කුසලාන විස්සයි විස්ස තරගාවලියේ තවත් තරඟයක් ජායිපූර්හිදී අද (27) පැවැත්වෙනවා. එහිදී තරඟවදින්නේ මුම්බායි ඉන්දියන්ස් කණ්ඩායම සහ දකුණු අප්‍රිකාවේ ලයන්ස් කණ්ඩායමයි. කණ්ඩායම් දෙකම මෙතෙක් ජයග්‍රහණ වාර්තා කර නැහැ. කෙසේ නමුත්, ලයන්ස් පිල දකුණු අප්‍රිකාවේ පැවති චැම්පියන්ස් ලීග් තරගාවලියේදී මුම්බායි ඉන්දියන්ස් කණ්ඩායම දෙවරක් පරාජය කර තිබෙනවා. සචින් තෙන්ඩුල්කාර් මුම්බායි ඉන්දියන්ස් පිල නියෝජනය කරමින් අද පිටියට පිවිසෙන්නේ තවත් නව වාර්තාවක් අභියස සිටියදීයි. පිළිගත් ක්‍රිකට් තරඟවලදී ලකුණු 50,000 ක් රැස් කර ගත්තා ප්‍රථම ඉන්දියානුවා බවට පත්වීමට ඔහු රැස් කළ යුත්තේ තවත් ලකුණු 13 ක් පමණයි.",
       "URL": "https://www.hirunews.lk/sports/68118/සචින්-තවත්-වාර්තාවක්-අභියස",
       "Category": "Sports",
       "Parent URL": "https://www.hirunews.lk/sports/all-news.php?pageID=512"
}