{
       "Source": "hirunews",
       "Timestamp": "Thursday, 15 January 2015 - 14:32",
       "Headline": "දෙවන තරඟයේ ජය ශ්‍රී ලංකාවට.",
       "News Content": "නවසීලන්තයට එරෙහිව පැවති දෙවන එක්දින තරඟය කඩුලූ 6 කින් ජය ගැනීමට ශ්‍රී ලංකා ක්‍රිකට් කණ්ඩායම අද (15) සමත්වුණා. තරඟයේ පළමුවෙන් පන්දුවට පහරදුන් නවසීලන්ත කණ්ඩායම සිය පන්දුවාර 50 අවසානයේදී සියල්ලන් දැවී රැස් කළ ලකුණු සංඛ්‍යාව 248 ක්. බ්‍රෙන්ඩන් මැකලම් ලකුණු 117 යි. රංගන හේරත් සහ සචිත්‍ර සේනානායක කඩුලූ 2 ක බැගින් දවා ගත්තා. ලකුණු 249 ක ජයග්‍රාහී ඉලක්කයක් හඹා ගිය ශ්‍රී ලංකා කණ්ඩායම පන්දුවාර 47යි පන්දු 4 කදී කඩුලූ 4 ක් පමණක් දැවී ලකුණු 252 ක් ලබා ගනිමින් එම සීමාව පසුකර ගියා. තිලකරත්න ඩිල්ෂාන් ලකුණු 116 යි. ඇන්ජලෝ මැතිව්ස් නොදැවී ලකුණු 39 ක් ලබා ගත්තා. කුමාර සංගක්කාර ලකුණු 38 ක් සහ මහේල ජයවර්ධන ලකුණු 27 ක් ලබා ගෙන තිබෙනවා. ඩිල්ෂාන් අද රැස් කළේ සිය 19 වැනි එක්දින ශතකයයි. තරඟ 7 කින් සමන්විත නවසීලන්ත - ශ්‍රී ලංකා එක්දින තරඟාවලිය එකට එකක් ලෙස දෙපිලම මේ වනවිට සම තත්ත්වයේ පසුවනවා.",
       "URL": "https://www.hirunews.lk/sports/101291/දෙවන-තරඟයේ-ජය-ශ්‍රී-ලංකාවට",
       "Category": "Sports",
       "Parent URL": "https://www.hirunews.lk/sports/all-news.php?pageID=493"
}