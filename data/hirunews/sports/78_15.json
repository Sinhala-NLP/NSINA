{
       "Source": "hirunews",
       "Timestamp": "Thursday, 12 November 2020 - 15:01",
       "Headline": "ශ්‍රී ලංකා පිළ හෙට සිට නේවාසික පුහුණු කදවුරක",
       "News Content": "ලබන මස අග ශ්‍රී ලංකා ක්‍රිකට් කණ්ඩායමේ දකුණු අප්‍රිකානු ටෙස්ට් තරග සංචාරය ඉලක්ක කරගනිමින් ශ්‍රී ලංකා පිල හෙට (13) සිට පල්ලෙකැලේ ජාත්‍යන්තර ක්‍රිකට් ක්‍රීඩාංගණයේදී නේවාසික පුහුණු කඳවුරකට එක්වීමට නියමිතයි.\nටෙස්ට් සංචිතයට ඇතුළත් ක්‍රීඩකයන් සෞඛ්‍යආරක්ෂිත ක්‍රමෝපායන් අනුගමනය කිරීමේ ජෛව ආරක්ෂිත බුබුලකට යටත්ව දින 10 ක කාලයක් මෙම පුහුණු සැසිය සඳහා එක්වන බවයි ශ්‍රී ලංකා ක්‍රිකට් ආයතනය නිවේදනය කළේ.\nමෙම පුහුණු කඳවුර ලබන 22 වනදා අවසන් වීමෙන් අනතුරුව ලංකා ප්‍රිමියර් ලීග් පන්දු වාර විස්ස ක්‍රිකට් තරගාවලිය සඳහා එක්වන ක්‍රීඩකයින් එදිනම හම්බන්තොට බලා පිටත්ව යනු ඇති.",
       "URL": "https://www.hirunews.lk/sports/254564/ශ්‍රී-ලංකා-පිළ-හෙට-සිට-නේවාසික-පුහුණු-කදවුරක",
       "Category": "Sports",
       "Parent URL": "https://www.hirunews.lk/sports/all-news.php?pageID=78"
}