{
       "Source": "hirunews",
       "Timestamp": "Monday, 09 February 2015 - 13:59",
       "Headline": "පෙරහුරු තරඟයෙන් දකුණු අප්‍රිකාවට ජය",
       "News Content": "ලෝක කුසලාන තරඟාවලියට අදාළව ශ්‍රී ලංකාව සමග අද පැවති පෙරහුරු තරඟය ඩක්වර්ත් ලූවිස් ක්‍රමයට අනුව කඩුලූ 5 කින් ජයගැනීමට දකුණු අප්‍රිකානු කණ්ඩායම සමත්වුණා. පළමුව පන්දුවට පහර දෙමින් සිටි ශ්‍රී ලංකා කණ්ඩායම  පන්දු වාර 44 යි පන්දු 4කට මුහුණ දෙමින් සිටියදී තරඟයට වර්ෂාවෙන් බාධා එල්ලවූ අතර එම අවස්ථාව වනවිට ශ්‍රී ලංකා පිල  කඩුලූ 7 ක් දැවී ලකුණු 279 ක් රැස් කරගෙන සිටියා. තිලකරත්න ඩිල්ෂාන් ශතකයක් වාර්තා කළා. පසුව දකුණු අප්‍රිකානු පිලට පන්දු වාර 25 කදී ලකුණු 188 ක ඉලක්කයක් හිමිවූ අතර ඔවුන් පන්දු වාර 24 යි පන්දු 3 කදී කඩුලූ 5 ක් දැවී ජයග්‍රාහී ඉලක්කය පසු කළා.",
       "URL": "https://www.hirunews.lk/sports/102993/පෙරහුරු-තරඟයෙන්-දකුණු-අප්‍රිකාවට-ජය",
       "Category": "Sports",
       "Parent URL": "https://www.hirunews.lk/sports/all-news.php?pageID=489"
}