{
       "Source": "hirunews",
       "Timestamp": "Tuesday, 23 August 2016 - 14:23",
       "Headline": "නුවන් ප්‍රදීප් එක්දින තරගාවලියෙන් ඉවතට",
       "News Content": "පුහුණුවීමේ කටයුතුවලදී කායික ආබාධයකට ලක්වීම නිසා ශ්‍රී ලංකා පිළේ වේග පන්දු යවන ක්‍රීඩක නුවන් ප්‍රදීප් ප්‍රනාන්දුට  ඕස්ට්‍රේලියානු එක්දින තරගාවලියෙන් ඉවත්වීමට සිදුවී තිබෙනවා.\nඔහු වෙනුවට තවත් නවක ක්‍රීඩකයෙකු වන ඇන්ජලෝ පෙරේරා කැදවීමටයි ශ්‍රී ලංකා ක්‍රිකට් තීරණය කර ඇත්තේ.\nඇන්ජලෝ පෙරේරා ශ්‍රී ලංකා ඒ පිළ නියෝජනය කරමින් එංගලන්තයේ සංචාරය කළ අතර තරඟ 4කදී ලකුණු 169ක් රැස් කළා.\nනුවන් ප්‍රදීප් කණ්ඩායමට අහිමි වීම ශ්‍රී ලංකා පිළේ පන්දු යැවීමේ බල ඇණිය දුර්වලවීමට හේතුවිය හැකියි.\nශ්‍රී ලංකාව සහ  ඕස්ට්‍රේලියාව අතර දෙවන එක්දින තරඟය හෙට පැවැත්වීමට නියමිතයි.",
       "URL": "https://www.hirunews.lk/sports/141308/නුවන්-ප්‍රදීප්-එක්දින-තරගාවලියෙන්-ඉවතට",
       "Category": "Sports",
       "Parent URL": "https://www.hirunews.lk/sports/all-news.php?pageID=389"
}