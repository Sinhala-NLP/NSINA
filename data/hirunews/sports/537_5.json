{
       "Source": "hirunews",
       "Timestamp": "Thursday, 09 May 2013 - 12:45",
       "Headline": "ක්‍රිකට් පාලක මණ්ඩලයෙන් ඉන්දීය ක්‍රිකට් බලධාරීන් වෙත ඉල්ලීමක්.",
       "News Content": "ඉන්දීය ප්‍රිමියර් ලීග් තරඟාවලියේ ක්‍රීඩා නොකරන ශ්‍රී ලාංකික ක්‍රීඩකයින් යළි දිවයිනට ගෙන්වා ගැනීමට අවසර ලබාදෙන ලෙස ශ්‍රී ලංකා ක්‍රිකට් ආයතනය ඉන්දීය ක්‍රිකට් පාලක මණ්ඩලයෙන් ඉල්ලීමක් කර තිබෙනවා. එංගලන්තයේ පැවැත්වෙන චැම්පියන්ස් කුසලානය සඳහා සහභාගිවන ශ්‍රිී ලංකා ක්‍රීඩකයින්ට පුහුණුවීම් කටයුතු සඳහා අවස්ථාව ලබාගැනීමටයි මෙම ඉල්ලීම කර ඇත්තේ. අයි.පී.එල්. තරඟාවලියට සහභාගි වූ ශ්‍රී ලංකා ක්‍රිීඩකයින් කිහිපදෙනෙකු තරඟවලට ක්‍රිඩා නොකර විවේකාගාරයේ පසුවන  ආකාරය පසුගිය තරඟ කිහිපයකදීම දක්නට ලැබුණා. ඒ හේතුවෙන් එම ක්‍රිඩකයින් පුහුණුවීම් කටයුතු සඳහා දිවයිනට ගෙන්වන ලෙසයි ශ්‍රී ලංකා ක්‍රිකට් තේරීම් කමිටු සභාපති සනත් ජයසූරිය ශ්‍රී ලංකා ක්‍රිකට් ආයතනයෙන් මීට පෙර ඉල්ලා සිටියේ. ඒ අනුව ශ්‍රී ලංකා ක්‍රිකට් ආයතනයේ ලේකම් නිශාන්ත රණතුංග ඉන්දීය ක්‍රිකට් පාලක මන්ඩලයෙන් එම ඉල්ලීම සිදුකර තිබෙනවා. කෙසේ වුවත් ඊට ඉන්දීය ක්‍රිකට් පාලක මණ්ඩලය මෙතෙක් ප්‍රතිචාරයක් දක්වා නැහැ.",
       "URL": "https://www.hirunews.lk/sports/58622/ක්‍රිකට්-පාලක-මණ්ඩලයෙන්-ඉන්දීය-බලධාරීන්-වෙත-ඉල්ලීමක්",
       "Category": "Sports",
       "Parent URL": "https://www.hirunews.lk/sports/all-news.php?pageID=537"
}