{
       "Source": "hirunews",
       "Timestamp": "Wednesday, 22 December 2021 - 13:14",
       "Headline": "ඉන්දියාවට එරෙහි දකුණු අප්‍රිකානු සංචිතය නම් කෙරේ",
       "News Content": "ලෝක ටෙස්ට් ශුරතාවලිය යටතේ, සංචාරක ඉන්දීය කණ්ඩායමට එරෙහිව ආරම්භ වීමට නියමිත තරග තුනකින් සමන්විත ටෙස්ට් තරගාවලිය සදහා ක්‍රීඩා කරන දකුණු අප්‍රිකානු සංචිතය නම් කර තිබෙනවා.\nඑහි නායකත්වය ඩීන් එල්ගාර්ට හිමිව ඇති අතර, උපනායකත්වය හිමිව ඇත්තේ ටිම්බා බවුමාටයි.\nදෙරට අතර පළමු ටෙස්ට් තරගය ලබන 26 වනදා සෙන්චූරියන්හිදි ආරම්භ වන අතර, ටෙස්ට් තරගාවලියෙන් පසු එක්දින තරඟ තුනක්ද ලබන ජනවාරි මාසයේදී පැවැත්වීමට නියමිතයි.",
       "URL": "https://www.hirunews.lk/sports/291804/ඉන්දියාවට-එරෙහි-දකුණු-අප්‍රිකානු-සංචිතය-නම්-කෙරේ",
       "Category": "Sports",
       "Parent URL": "https://www.hirunews.lk/sports/all-news.php?pageID=32"
}