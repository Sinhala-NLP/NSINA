{
       "Source": "hirunews",
       "Timestamp": "Sunday, 21 June 2020 - 20:13",
       "Headline": "ඩී.ආර්.එස්. තාක්ෂණයට බක්නර්ගේ ප්‍රසාදය",
       "News Content": "විනිශ්චය යළි ඇගවීමේ ඞී.ආර්.එස්. තාක්ෂණය යොදා ගැනීම ක්‍රිකට් ක්‍රීඩාවේ වර්ධනයට හේතු වී ඇති බව ප්‍රවීන කොදෙව් විනිසුරු ස්ටීව් බක්නර් පවසනවා.\nඔහු කියා සිටියේ එමගින් විනිසුරුවන් තුළ විශ්වාසයක් ගොඩනැගෙන අතර, සිය විනිශ්චයන් පිළිබඳ පසුතැවීමට සිදුනොවන බවයි.\nමේ නිසා ඞී.ආර්.එස්. තාක්ෂණයට එරෙහි වන්නන් ඒ පිළිබඳව යළි සලකා බැලිය යුතු බව ඔහු කියා සිටියා.\nඅයි.සී.සී. මුල් පෙළ විනිසුරු මඩුල්ලට අයත්ව සිටි ස්ටීව් බක්නර් ක්‍රිකට් ලෝක කුසලාන අවසන් තරඟ 5ක් අඛණ්ඩව විනිශ්චය කළ අතර, 2007 වසරේ කොදෙව් දිවයින් හි පැවති ශ්‍රී ලංකා -  ඕස්ට්‍රේලියා අවසන් මහා තරඟයේදී ඔහුගේ තීරණ දැඩි විවේචනයට ලක්වුණා.",
       "URL": "https://www.hirunews.lk/sports/243624/ඩී-ආර්-එස්-තාක්ෂණයට-බක්නර්ගේ-ප්‍රසාදය",
       "Category": "Sports",
       "Parent URL": "https://www.hirunews.lk/sports/all-news.php?pageID=94"
}