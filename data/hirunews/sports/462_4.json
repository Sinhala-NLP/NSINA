{
       "Source": "hirunews",
       "Timestamp": "Friday, 03 July 2015 - 13:53",
       "Headline": "ශ්‍රී ලංකාව 85/ 1",
       "News Content": "සංචාරක පාකිස්ථාන පිල සහ ශ්‍රී ලංකාව අතර තුන්වන සහ අවසාන ටෙස්ට් තරගය මහනුවර - පල්ලෙකැලේ ජාත්‍යන්තර ක්‍රීඩාංගනයේදී අද (03) උදෑසන ආරම්භ වුණා. එහිදී කාසියේ වාසිය දිනූ පාකිස්ථාන පිල පළමුවෙන් පන්දුවට පහරදෙන ලෙස ශ්‍රී ලංකා පිලට ආරාධනා කළා. මෙම තරඟය සඳහා ශ්‍රී ලංකා පිලට රංගන හේරත් සහ කුමාර් සංගක්කාර ඇතුළත් වන්නේ නැහැ. සංගක්කාර හෝ මහේලගේ සහභාගිත්වයෙන් තොරව ශ්‍රී ලංකා පිල මෙලෙස ටෙස්ට් තරඟයකට මුහුණ දෙන්නේ වසර 15 කට පසු ප්‍රථම වතාවටයි. දිවා භෝජනය වනවිට ශ්‍රී ලංකා පිල එක් කඩුල්ලක් දැවී ලකුණු 85 ක් ලබා සිටියා. සංගක්කාර වෙනුවට කණ්ඩායමට එක්වූ උපුල් තරංග නොදැවී ලකුණු 39 ක් රැස් කරගෙන සිටිනවා. දිමුත් කරුණාරත්න ලකුණු 34 යි.",
       "URL": "https://www.hirunews.lk/sports/112555/ශ්‍රී-ලංකාව-85-1",
       "Category": "Sports",
       "Parent URL": "https://www.hirunews.lk/sports/all-news.php?pageID=462"
}