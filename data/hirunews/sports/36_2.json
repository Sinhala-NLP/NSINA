{
       "Source": "hirunews",
       "Timestamp": "Tuesday, 16 November 2021 - 7:58",
       "Headline": "ශ්‍රී ලංකා කාන්තා ක්‍රිකට් කණ්ඩායම සිම්බාබ්වේ රාජ්‍යයට",
       "News Content": "නවසීලන්තයේ පැවැත්වීමට නියමිත ලෝක කුසලාන කාන්තා එක්දින ක්‍රිකට් තරගාවලියට අදාළව පැවැත්වෙන සුදුසුකම් ලැබීමේ තරගාවලියකට සහභාගිවීම සඳහා ශ්‍රී ලංකා කාන්තා ක්‍රිකට් කණ්ඩායම අද අලුයම සිම්බාබ්වේ රාජ්‍යය බලා පිටව ගියා.\nඒ අනුව ශ්‍රී ලංකා කණ්ඩායම සහභාගිවන එකම පුහුණු තරගය මේ මස 19 වැනි දා බංග්ලාදේශ කාන්තා කණ්ඩායම සමඟ පැවැත්වීමට නියමිතයි.\nශ්‍රී ලංකා කාන්තා කණ්ඩායම සහභාගි වන පළමු සුදුසුකම් ලැබීමේ තරගය මේ මස 23 වැනි දා නෙදර්ලන්තය සමඟ පැවැත්වෙනවා.\nශ්‍රී ලංකා කාන්තා කණ්ඩායම අයර්ලන්තය, බටහිර ඉන්දීය කොදෙව් සහ පැපුවා නිව්ගිනියා කණ්ඩායම් සමඟ සුදුසුකම් ලැබීමේ තරග සඳහා ක්‍රීඩා කිරීමට නියමිතයි.",
       "URL": "https://www.hirunews.lk/sports/288133/ශ්‍රී-ලංකා-කාන්තා-ක්‍රිකට්-කණ්ඩායම-සිම්බාබ්වේ-රාජ්‍යයට",
       "Category": "Sports",
       "Parent URL": "https://www.hirunews.lk/sports/all-news.php?pageID=36"
}