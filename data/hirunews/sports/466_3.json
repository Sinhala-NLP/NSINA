{
       "Source": "hirunews",
       "Timestamp": "Friday, 05 June 2015 - 16:40",
       "Headline": "දශම කිහිපයකින් උසෙන්ට් බෝල්ට් බේරෙයි",
       "News Content": "ඇමරිකානු කෙටි දුර ධාවනශූර ජස්ටින් ගැට්ලින් මීටර් 100 පිරිමි ධාවන ඉසව්වේ මේ වසරේ සිය දෙවන හොඳම දක්ෂතාව ඊයේ වාර්තා කළා. ඒ, රෝමයේ පැවති ගෝල්ඩන් ගාලා මළල ක්‍රීඩා තරඟාවලියේදි තත්පර 9 යි දශම 7 යි 5 කින් තරඟය අවසන් කරමින්. මේ වසරේ කටාරයේ දෝහා හිදී පැවති ඩයමන්ඞ් ලීග් මළල ක්‍රීඩා තරඟාවලියේදී ඔහු තත්පර 9 යි දශම 7 යි 4 ක දක්ෂතාවක් දක්වමින් මේ වසරේ මීටර් 100 පිරිමි ඉසව්වේ හොඳම කාලය වාර්තා කළා.\nකෙසේ වෙතත් තවමත් මීටර් 100 පිරිමි ධාවන ඉසව්වේ ලෝක වාර්තාවට හිමිකම් කියන්නේ ජැමෙයිකාවේ උසේන් බෝල්ට්. ඒ තම ඉසව්ව තත්පර 9 යි දශම 5 යි 8 කින් නිම කරමින්. ඇමරිකාවේ ජස්ටින් ගැට්ලින් මීටර් 100 ඉසව්වේ ලෝක ශ්‍රේණිගතකිරීම් අනුව මේ වනවිට පසුවන්නේ දෙවන ස්ථානයේයි.",
       "URL": "https://www.hirunews.lk/sports/110817/දශම-කිහිපයකින්-උසෙන්ට්-බෝල්ට්-බේරෙයි",
       "Category": "Sports",
       "Parent URL": "https://www.hirunews.lk/sports/all-news.php?pageID=466"
}