{
       "Source": "hirunews",
       "Timestamp": "Friday, 11 May 2018 - 20:18",
       "Headline": "කොදෙව්වන් සමඟ තරඟාවලියට ශ්‍රී ලංකා සංචිතය නම් කරයි",
       "News Content": "බටහිර ඉන්දීය කොදෙව් කණ්ඩායම සමඟ පැවැත්වෙන තරඟ 3කින් සමන්විත ටෙස්ට් තරගාවලිය සඳහා වන 17 දෙනෙකුගෙන් යුත් ශ්‍රී ලංකා සංචිතයට ක්‍රීඩා අමාත්‍යවරයාගේ අනුමැතිය හිමි වුණා.\nදිනේෂ් චන්දිමාල්ගේ නායකත්වයෙන් යුත් කණ්ඩායමට වසර 10කට පසු මහේල උඩවත්ත ද කැදවා තිබීම විශේෂත්වයක්.\nවේග පන්දු යවන ක්‍රීඩක කසුන් රාජිත නවක ක්‍රීඩකයෙකු ලෙස ශ්‍රී ලංකා සංචිතයට එක්ව සිටිනවා.\nඔහු මෙන්ම ජෙෆ්රි වැන්ඩසේ සහ අසිත ප්‍රනාන්දු ද මෙම තරගාවලියේදී ටෙස්ට් වරම් ලබනු ඇති.\nශ්‍රී ලංකා - කොදෙව් ටෙස්ට් තරගාවලිය මේ මස 26 වන දා ආරම්භ වීමට නියමිතයි.\nසංචිතය පහතින්.\nදිනේෂ් චන්දිමාල්, මහේල උඩවත්ත, කුසල් මෙන්ඩිස්, කුසල් පෙරේරා, ධනංජය ද සිල්වා, රොෂේන් සිල්වා, ඇන්ජලෝ මැතිව්ස්, නිරෝෂන් දික්වැල්ල, රංගන හේරත්, ඩිල්රුවන් පෙරේරා, අකිල ධනංජය, ජෙෆ්රි වැන්ඩසේ, ළහිරු ගමගේ, කසුන් රාජිත, සුරංග ලක්මාල්, අසිත ප්‍රනාන්දු",
       "URL": "https://www.hirunews.lk/sports/190530/කොදෙව්වන්-සමඟ-තරඟාවලියට-ශ්‍රී-ලංකා-සංචිතය-නම්-කරයි",
       "Category": "Sports",
       "Parent URL": "https://www.hirunews.lk/sports/all-news.php?pageID=232"
}