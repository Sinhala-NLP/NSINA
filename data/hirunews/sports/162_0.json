{
       "Source": "hirunews",
       "Timestamp": "Friday, 17 May 2019 - 15:01",
       "Headline": "2019 එක්දින ලෝක ශූරයින්ට විශ්මිත ත්‍යාග මුදලක්",
       "News Content": "2019 ලෝක කුසලාන එක්දින ක්‍රිකට් තරඟාවලිය එළඹෙන 30 වනදා එංගලන්තය සහ වේල්සයේදී ආරම්භ වීමට නියමිතයි.\nමෙවර තරඟාවලියේ ජයග්‍රාහකයන් සඳහා පිරිනැමෙන ත්‍යාග මුදල් අන්තර ජාතික ක්‍රිකට් කවුන්සිලය මඟින් පසුගියදා ප්‍රසිද්ධියට පත් කරනු ලැබුවා.\nඒ අනුව මෙවර තරඟාවලියේ දී අන්තර ජාතික ක්‍රිකට් කවුන්සිලය විසින් ත්‍යාග මුදල් සඳහා වෙන්කර ඇති සමස්ත මුදල ඩොලර් කෝටියක්.\n2019 වසරේ ලෝක ශුරයින් වන කණ්ඩායමට කුසලානයට අමතර පිරිනැමෙන ත්‍යාග මුදල ඩොලර් මිලියන 04ක්.\nඑය මෙරට මුදලින් රුපියල් කෝටි 70කට ආසන්න මුදලක්.\nඅනුශුරතාවය හිමිකරගනා කණ්ඩායමට ඩොලර් මිලියන 02ක ත්‍යාග මුදලක් හිමිවෙනවා.\nතුන්වන ස්ථානය සහ සිව්වන ස්ථානය හිමිකරගන්නා කණ්ඩායම් සඳහා ඩොලර් ලක්ෂ 08 බැඟින් ඩොලර් ලක්ෂ 16ක් ලබාදීමටයි ජාතික ක්‍රිකට් කවුන්සිලය තීරණය කර ඇත්තේ.\nමෙවර තරඟාවලියේදී මුලික වටයේ තරඟ 45ක් කාණ්ඩ 02ක් යටතේ පැවැත්වීමට සැලසුම්කර තිබෙනවා.\nඉන් අවසන් පූර්ව වටය සඳහා තේරී පත්වන කණ්ඩායම් හතරේ, පළමු අවසන් පූර්ව තරඟය ජූලි 09 වනදා පැවැත්වෙන අතර දෙවන අවසන් පූර්ව තරඟය පැවැත්වෙන්නේ ජූලි 11 වනදායි.\n2019 ලෝක කුසලාන තරඟාවලියේ අවසන් මහා තරඟය ඵෛතිහාසික ලෝඩ්ස්  ක්‍රිකට් ක්‍රීඩාංගනයේදී ජූලි 14 වනදා පැවැත්වීමටයි කටයුතු කර ඇත්තේ.",
       "URL": "https://www.hirunews.lk/sports/216551/2019-එක්දින-ලෝක-ශූරයින්ට-විශ්මිත-ත්‍යාග-මුදලක්",
       "Category": "Sports",
       "Parent URL": "https://www.hirunews.lk/sports/all-news.php?pageID=162"
}