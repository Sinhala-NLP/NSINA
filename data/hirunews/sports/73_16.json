{
       "Source": "hirunews",
       "Timestamp": "Saturday, 19 December 2020 - 11:44",
       "Headline": "ඉන්දියාව ටෙස්ට් ඉනිමක, අඩුම ලකුණු සංඛ්‍යාවට දැවී යයි",
       "News Content": "ඉන්දීය ක්‍රිකට් පිල අද ටෙස්ට් ඉනිමක ලැබූ අඩුම ලකුණු සංඛ්‍යාවට දැවී ගියා.\nඒ ඕස්ට්‍රේලියව සමඟ ඇඩිලේඩ්හි පැවැත්වෙන දිවා - රාත්‍රී පළමු ටෙස්ට් තරගයේ දෙවන ඉනිමේදීයි.\nපළමු ඉනිමේදී ලකුණු 244 ක් ලබා ගත් ඉන්දීය පිල දෙවන ඉනිමේදී දැවී ගියේ ලකුණු 36 කටයි.\nඕස්ට්‍රේලියව පළමු ඉනිමේදී ලකුණු 191 ක් ලැබූ අතර ජයග්‍රහණය සඳහා ලැබුණේ ලකුණු 90 ක ඉලක්කයක්.\nඔවුන් රාත්‍රී භෝජනය සඳහා තරගය නතර කරන විට එක් කඩුල්ලක් දැවී ලකුණු 15 ක් ලබා සිටි අතර ජයග්‍රහණය සඳහා අවශ්‍ය වන්නේ තවත් ලකුණු 75 ක් පමණයි.\nඉන්දීය පිල දෙවන ඉනිමේදී ලකුණු 36 කට සීමා කිරීම සඳහා ජොෂ් හේසල්වුඩ් ලකුණු 8 කට කඩුලු 5 ක් බිඳ හෙලූ අතර, පැට් කමින්ස් ලකුණු 21 කට කඩුලු 4 ක් බිඳ හෙලුවා.\nඉන්දියාව මීට පෙර වාර්තා කළ අඩුම ටෙස්ට් ලකුණු සංඛ්‍යාව වන්නේ 1974 වසරේ එංගලන්තයට එරෙහිව ලෝඞ්ස් පිටියේදී ලකුණු 42 කට දැවී යාමයි.",
       "URL": "https://www.hirunews.lk/sports/257383/ඉන්දියාව-ටෙස්ට්-ඉනිමක-අඩුම-ලකුණු-සංඛ්‍යාවට-දැවී-යයි",
       "Category": "Sports",
       "Parent URL": "https://www.hirunews.lk/sports/all-news.php?pageID=73"
}