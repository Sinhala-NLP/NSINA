{
       "Source": "hirunews",
       "Timestamp": "Sunday, 17 September 2017 - 0:41",
       "Headline": "චාමර සිල්වාට වසර දෙකක ක්‍රිකට් තහනමක්",
       "News Content": "ශ්‍රී ලංකා ජාතික ක්‍රිකට් කණ්ඩායමේ හිටපු ක්‍රිකට් ක්‍රීඩකයෙකු වූ චාමර සිල්වාට ක්‍රිකට්වලට අදාළ සියලූම කටයුතු වසර 2 කට තහනම් කර තිබෙනවා.\nඒ, දෙවන පෙළ ක්‍රිකට් තරගයකට අදාළව තරග පාවාදීමේ චෝදනා පිළිබඳ මාස 7 ක් තිස්සේ පැවති පරික්ෂණයකින් අනතුරුවයි.\nපානදුර ක්‍රිකට් සමාජය සහ කළුතර කායවර්ධන සමාජය අතර එම තරගය පසුගිය ජනවාරි 23 වනදා සිට 25 වනදා දක්වා පැවැත්වුණා.\nචාමර සිල්වාට අමතරව කළුතර කණ්ඩායමේ නායක මනෝජ් දේශප්‍රියට වසර 2 ක ක්‍රිකට් තහනමක් පනවා ඇති අතර, අනෙකුත් ක්‍රීඩකයන්, පුහුණුකරුවන් සහ පරිපාලකයන්ට වසරක ක්‍රිකට් තහනමක් පැනවුණා.\nකණ්ඩායම් දෙකටම රුපියල් පන් ලක්ෂය බැගින් වූ දඩයක්ද නියම කර තිබෙනවා.\nමෙම තරගයේ ප්‍රතිඵලය අවලංගු කිරීමත් සමග පානදුර සහ කළුතර කණ්ඩායම් වෙනුවට ශ්‍රී ලංකා වරාය අධිකාරියේ ක්‍රිකට් සමාජය පළමු පෙළ තරග සඳහා සුදුසුකම් ලබනවා.",
       "URL": "https://www.hirunews.lk/sports/171094/චාමර-සිල්වාට-වසර-දෙකක-ක්‍රිකට්-තහනමක්",
       "Category": "Sports",
       "Parent URL": "https://www.hirunews.lk/sports/all-news.php?pageID=298"
}