{
       "Source": "hirunews",
       "Timestamp": "Thursday, 17 January 2013 - 8:23",
       "Headline": "දකුණු අප්‍රිකාව ප්‍රථම ස්ථානයට.",
       "News Content": "ජාත්‍යන්තර ක්‍රිකට් කවුන්සිලය නිකුත් කළ නවතම ශ්‍රේණිගතකිරීම්වලට අනුව ටෙස්ට් සහ එක්දින තරඟවල පළමු ස්ථානයට පැමිණීමට දකුණු අප්‍රිකානු කණ්ඩායම සමත්ව තිබෙනවා. ටෙස්ට් ශ්‍රේනිගතකිරීම්වලදී එංගලන්තය දෙවන ස්ථානයටත්  ඕස්ට්‍රේලියාව තුන්වන ස්ථානයටත් පත්ව තිබෙනවා. ටෙස්ට් ශ්‍රේණිගතකිරීම්වල ශ්‍රී ලංකාවට හිමිව ඇත්තේ 6 වන ස්ථානයයි.  එක්දින තරඟවලදී දකුණු අප්‍රිකාවට පසුපසින් පසුවන්නේ පිළිවෙලින් එංගලන්තය සහ ඉන්දියාවයි. එහිදී ශ්‍රේණිගතකිරීම්වල ශ්‍රී ලංකාවට පස්වන ස්ථානය හිමිව තිබෙනවා. මේ දිනවල  ඕස්ට්‍රේලියාවේ පැවැත්වෙන එක්දින තරඟාවලිය තරඟ 3 ට 2 ක් ලෙස ජයග්‍රහණය කළහොත් ශ්‍රී ලංකා කණ්ඩායමට එක්දින ශ්‍රේණිගතකිරීම්වල  ඕස්ට්‍රේලියාව සමග සිව්වන ස්ථානයට පැමිණීමට අවස්ථාව හිමිවනු ඇති.",
       "URL": "https://www.hirunews.lk/sports/51565/දකුණු-අප්‍රිකාව-ප්‍රථම-ස්ථානයට",
       "Category": "Sports",
       "Parent URL": "https://www.hirunews.lk/sports/all-news.php?pageID=557"
}