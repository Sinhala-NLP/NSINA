{
       "Source": "hirunews",
       "Timestamp": "Saturday, 23 December 2017 - 10:20",
       "Headline": "පිටිය මැදදී දුන් උපන් දින තෑග්ග",
       "News Content": "ඊයේ (22) ශ්‍රී ලංකා කණ්ඩායම සහ ඉන්දීය කණ්ඩායම අතර නිමා වූ දෙවන පන්දුවාර 20 තරඟයේදී ලකුණු 88ක දැවැන්ත ජයක් ඉන්දීය කණ්ඩායමට හිමිවුණා.\nඉන්දෝර් හි හොල්කාර් ක්‍රීඩාංගනයේදී පැවති තරඟයේදී කාසිය වාසිය දිනූ ශ්‍රී ලංකා කණ්ඩායම පළමුව පන්දුවට පහර දීමට ඉන්දීය කණ්ඩායමට ආරාධනා කළා.\nඒ අනුව පන්දුවාර 20 තුල කඩුලු 05ක් දැවී ඉන්දීය කණ්ඩායම ලකුණු 260ක් රැස් කිරීමට සමත් වුණා.\nඑහිදී ඉන්දීය කණ්ඩායම වෙනුවෙන් රෝහිත් ශර්මා 20-20 තරඟ ඉතිහාසයේ වේගවත්ම ශතකය රැස් කිරීමේ ලෝක වාර්තාව සම කිරීම සම්බන්ධයෙන් දෙස් විදෙස් මාධ්‍ය වල අවධානය මේ වන විට යොමුව තිබෙනවා.\nශර්මා පන්දු 35කදී වාර්තා කළ මෙම ශතකය මීට පෙර බංග්ලාදේශ කණ්ඩායමට එරෙහිව දකුණු අප්‍රිකානු ක්‍රීඩක ඩේවිඩ් මිලර් විසින් පන්දු 35ක් වාර්තා කර තිබූ වේගවත්ම 20-20 ශතකය සම කිරීමක් වනවා.\nදුෂ්මන්ත චමීරගේ පන්දුවකට අකිල ධනංජය අතට උඩ පන්දුව ලබා දී දැවී යන විට පන්දු 43ක් තුල රෝහිත් ශර්මා ලබාගෙන සිටියදී ලකුණු සංඛ්‍යාව 118ක්.\nරෝහිත් ශර්මා ඊයේ පිහිටවූ වාර්තාව ලෝක වාර්තාවක්  සම කිරීම පමණක් නොව සිය බිරිඳට ලබා දුන් තෑග්ගක් බවයි ඉන්දීය මාධ්‍ය පෙන්වා දෙන්නේ.\nරෝහිත් ශර්මාගේ බිරිඳ වන රිතිකා සාජ්ඩේගේ උපන් දිනය පසුගිය 21වනදා යේදී තිබූ අතර ශර්මාගේ සුපිරි ඉනිම  ඇයගේ උපන්දිනය වෙනුවෙන් ලබා දුන් විශේෂ ත්‍යාගයක් ලෙසටයි බොහෝ දෙනෙකු හඳුන්වන්නේ.\nශ්‍රී ලංකාව සමඟ පැවති එක්දින තරඟාවලිය තුලදී සිය එක්දින දිවියේ හොඳම ඉනිම ක්‍රීඩා කරමින් ශර්මා ඔවුන්ගේ විවාහ සංවත්සරය වෙනුවෙන් සිය බිරිඳට අමතක නොවන මතකයක් එක් කළා.\nරෝහිත් ශර්මාගේ ඉනිම පහතින්...\nදකුණු අප්‍රිකානු ක්‍රීඩක ඩේවිඩ් මිලර්ගේ ඉනිම පහතින්..",
       "URL": "https://www.hirunews.lk/sports/179104/පිටිය-මැදදී-දුන්-උපන්-දින-තෑග්ග",
       "Category": "Sports",
       "Parent URL": "https://www.hirunews.lk/sports/all-news.php?pageID=270"
}