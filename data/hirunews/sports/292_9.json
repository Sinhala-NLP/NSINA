{
       "Source": "hirunews",
       "Timestamp": "Friday, 06 October 2017 - 21:07",
       "Headline": "දිමුත් කරුණාරත්න 7 වන ටෙස්ට් ශතකය රැස් කරයි",
       "News Content": "පකිස්ථාන කණ්ඩායම සමග පැවැත්වෙන දෙවන ටෙස්ට් ක්‍රිකට් තරගයේදී සිය 7 වන ටෙස්ට් ශතකය ලබාගැනීමට දිමුත් කරුණාරත්න සමත්වුනා.\nඩුබායිහිදී පැවැත්වෙන තරගයේ කාසියේ වාසිය දිනා පළමු ඉනිම වෙනුවෙන් පන්දුවට පහරදෙන ශ්‍රී ලංකා කණ්ඩායම මේවන විට කඩුලු 3 ක් දැවී ලකුණු 203 ක් ලබා සිටිනවා.\nදිමුත් කරුණාරත්න ලකුණු 110 ක් සහ දිනේෂ් චන්දිමාල් ලකුණු 22 ක් ලබා පන්දුවට පහරදෙමින් සිටිනවා.\nදිවා රාත්‍රී තරගයක් වන මෙය ශ්‍රී ලංකා කණ්ඩායම සහභාගී වන පළමු දිවා රාත්‍රී ටෙස්ට් තරගයයි.\nඑමෙන්ම රෝස පැහැති පන්දුවකින් ක්‍රීඩා කරන අත්දැකීමට ශ්‍රී ලංකාව මුහුණ දෙන පළමු තරගය ද මෙය වනවා.\nඒ අනුව රෝස පැහැති පන්දුක් යොදා ගනිමින් පැවැත්වෙන තරගයක ශතකයක් ලබාගත් පළමු ක්‍රීඩකයා ලෙසටයි දිමුත් කරුණාරත්න වාර්තා අතරට එක්වන්නේ.",
       "URL": "https://www.hirunews.lk/sports/172798/දිමුත්-කරුණාරත්න-7-වන-ටෙස්ට්-ශතකය-රැස්-කරයි",
       "Category": "Sports",
       "Parent URL": "https://www.hirunews.lk/sports/all-news.php?pageID=292"
}