{
       "Source": "hirunews",
       "Timestamp": "Thursday, 16 April 2015 - 12:58",
       "Headline": "ආසියානු ක්‍රිකට් සම්මේලනය විසුරුවා හැරීමේ සූදානමක්",
       "News Content": "ආසියානු ක්‍රිකට් සම්මේලනය ලබන ජූනි මාසයේ සිට විසුරුවා හැරීමට නියමිත බව ඉන්දීය ක්‍රීඩා වෙබ් අඩවියක් වාර්තා කළා. අයි.බී.එන්. - ක්‍රීකට් නෙක්ස්ට් වෙබ් අඩවිය ප්‍රකාශ කළේ ඒ අනුව ආසියානු කුසලාන ක්‍රිකට් තරඟාවලිය ඉදිරියේදී පැවැත්වීම අවිනිශ්චිත වනු ඇති බවයි. කෙසේ නමුත් ආසියානු ක්‍රිකට් සම්මේලනයේ මූල්‍ය සහ තරඟාවලි අංශ යම් කාලයක් සිංගප්පූරුවේ සිට ක්‍රියාත්මක වනු ඇති. එම අංශ නියෝජනය කරන්නේ පාකිස්ථානයේ සුල්තාන් රානා සහ ශ්‍රී ලංකාවේ තුසිත් පෙරේරායි. ආසියානු ක්‍රිකට් සම්මේලනයේ පුහුණු සහ තරඟ සංවර්ධන අංශ ජාත්‍යන්තර ක්‍රිකට් සම්මේලනය සමඟ සම්බන්ධ වීමට නියමිත බවයි ඉන්දීය ක්‍රීඩා වෙබ් අඩවිය වැඩිදුරටත් සඳහන් කළේ.",
       "URL": "https://www.hirunews.lk/sports/107644/ආසියානු-ක්‍රිකට්-සම්මේලනය-විසුරුවා-හැරීමේ-සූදානමක්",
       "Category": "Sports",
       "Parent URL": "https://www.hirunews.lk/sports/all-news.php?pageID=475"
}