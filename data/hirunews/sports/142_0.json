{
       "Source": "hirunews",
       "Timestamp": "Sunday, 01 September 2019 - 13:18",
       "Headline": "නවසීලන්ත - ශ්‍රී ලංකා විස්සයි විස්ස තරගය අද රාත්‍රියේ",
       "News Content": "ශ්‍රී ලංකාව සහ නවසීලන්තය අතර පල්ලෙකැලේ ජාත්‍යන්තර ක්‍රීඩාංගණයේදී අද ආරම්භ වන විස්සයි විස්ස තරගාවලිය ලබන වසරේ පැවැත්වෙන විස්සයි විස්ස ලෝක කුසලාන තරගාවලියට පෙරහුරුවක් බව ක්‍රීඩා විචාරකයන් පෙන්වා දෙනවා.\nකණ්ඩායම් දෙකම එම තරගාවලිය සඳහා යොදාගත හැකි ක්‍රීඩකයන් අත්හදා බැලීමට මෙම තරගාවලිය යොදාගනු ලබනවා.\nශ්‍රී ලංකා නායක ලසිත් මාලිංග සඳහන් කළේ විස්සයි විස්ස ලෝක කුසලාන තරගාවලියට පෙර ශ්‍රී ලංකාවට තරග 19 ක් පමණ ඉතිරිව ඇති අතර, එහිදී නායකත්වය කවුරුන් ඉසිලූවද ලෝක කුසලානය සඳහා ශක්තිමත් විශ්වාසයෙන් යුතු සංචිතයක් බිහි කිරීමට පියවර ගත යුතු බවයි.\nමාලිංග මෙම තරගාවලියේදී තවත් කඩුලූ 3 ක් ලබාගතහොත් විස්සයි විස්ස ජාත්‍යන්තර තරගවලදී කඩුලූ 100 ක් ලැබූ ප්‍රථම ක්‍රීඩකයා බවට පත්වනවා.",
       "URL": "https://www.hirunews.lk/sports/223376/නවසීලන්ත-ශ්‍රී-ලංකා-විස්සයි-විස්ස-තරගය-අද-රාත්‍රියේ",
       "Category": "Sports",
       "Parent URL": "https://www.hirunews.lk/sports/all-news.php?pageID=142"
}