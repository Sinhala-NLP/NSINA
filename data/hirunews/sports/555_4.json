{
       "Source": "hirunews",
       "Timestamp": "Thursday, 31 January 2013 - 19:10",
       "Headline": "මුත්තයියා මුරලිදරන් ශ්‍රී ලංකා ක්‍රිකට් වෙත ලියයි.",
       "News Content": "ශ්‍රී ලංකා ක්‍රිකට් කණ්ඩායමේ පුහුණුකාර ධුරයක් භාර ගැනීම සම්බන්ධයෙන් හිටපු ක්‍රිකට් ක්‍රීඩක මුත්තයියා මුරලිදරන් ශ්‍රී ලංකා ක්‍රිකට් ආයතනය වෙත යෝජනා ඇතුළත් ලිපියක් යොමුකර තිබෙනවා. තමන් කණ්ඩායමේ සහය පුහුණුකාර ධුරයක් භාරගතහොත් එහිදී කණ්ඩායම මෙහෙයවිය යුතු ආකාරය පිළිබඳ ඇතුළත් ක්‍රියාකාරි සැලස්මක් මෙම ලිපියේ අඩංගු බවයි වාර්තා වන්නේ. එම ලිපියට ලබන 6 වැනිදාට පෙර ශ්‍රී ලංකා ක්‍රිකට් ආයතනය ප්‍රතිචාර දක්වනු ඇතැයි මුත්තයියා මුරලිදරන් අපේක්ෂා කරනවා. එමෙන්ම එළැඹෙන ඉන්දීය ප්‍රිමියර් ලීග් තරගාවලිය සඳහා ද ක්‍රීඩකයෙකු ලෙස මුරලිදරන් සහභාගීවීමට නියමිතයි.\n\\r\\n",
       "URL": "https://www.hirunews.lk/sports/52499/මුත්තයියා-මුරලිදරන්-ශ්‍රී-ලංකා-ක්‍රිකට්-වෙත-ලියයි",
       "Category": "Sports",
       "Parent URL": "https://www.hirunews.lk/sports/all-news.php?pageID=555"
}