{
       "Source": "hirunews",
       "Timestamp": "Friday, 11 January 2013 - 8:12",
       "Headline": "ශ්‍රී ලංකාව සහ ඔස්ට්‍රේලියාව අතර පළමු එක්දින තරගය අද.",
       "News Content": "සංචාරක ශ්‍රී ලංකා කණ්ඩායම සහ ඔස්ට්‍රේලියාව අතර තරග 5 කින් සමන්විත එක්දින තරගාවලියේ පළමු තරගය ශ්‍රී ලංකා වේලාවෙන් අද (11) පෙරවරු 9 ට පමණ ආරම්භ වනවා. මෙල්බන් ක්‍රීඩාංගනයේදී අද පැවැත්වෙන මෙම තරගයේදී ශ්‍රී ලංකා කණ්ඩායමට ලසිත් මාලිංග එක්වීමට නියමිතයි. එමෙන්ම ශ්‍රී ලංකා කණ්ඩායමේ නායක මහේල ජයවර්ධන ප්‍රකාශ කළේ ආබාධයන්ට ලක්වූ නුවන් කුලසේකර සහ ශමින්ද එරංග අද තරගයට ක්‍රීඩා කරනු ඇති බවයි. මෙල්බන් තණතිල්ල වේග පන්දු යවන්නන්ට වාසිදායක බව ද සඳහන්.",
       "URL": "https://www.hirunews.lk/sports/51216/ශ්‍රී-ලංකාව-සහ-ඔස්ට්‍රේලියාව-අතර-පළමු-එක්දින-තරගය-අද",
       "Category": "Sports",
       "Parent URL": "https://www.hirunews.lk/sports/all-news.php?pageID=559"
}