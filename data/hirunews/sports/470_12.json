{
       "Source": "hirunews",
       "Timestamp": "Monday, 11 May 2015 - 20:43",
       "Headline": "ඉන්දු - පාකිස්තාන තරගාවලියක්",
       "News Content": "ඉන්දියාව සමඟ මේ වසරේ දෙසැම්බරයේදී ටෙස්ට් සහ සීමිත පන්දුවාර තරඟාවලියකට සහභාගි වන බව පාකිස්ථානය ප්‍රකාශ කළා. එක්සත් අරාබි එමීර් රාජ්‍යයේ පැවැත්වෙන මෙම ඉන්දු - පාකිස්ථාන ක්‍රිකට් තරඟාවලිය ටෙස්ට් තරඟ 3 කින් එක්දින තරඟ 5 කින් සහ විස්සයි විස්ස තරඟ දෙකකින් සමන්විත වනු ඇති. පාකිස්ථාන ක්‍රිකට් පාලක මණ්ඩලයේ සභාපති ෂහරියර් ඛාන් ඉන්දු - පාකිස්ථාන ක්‍රිකට් තරඟාවලිය පිළිබඳ නිවේදනය කළේ ඉන්දීය ක්‍රිකට් පාලක මණ්ඩලයේ සභාපති ජග්මෝහන් දාල්මියා සමඟ කොල්කටා නුවරදී ඊයේ පැවැත්වූ සාකච්ඡාවකින් අනතුරුවයි. 2008 වසරේ මුම්බායි නගරයට එල්ල වූ ත්‍රස්ත ප්‍රහාරයෙන් පසු ඉන්දියාව පාකිස්ථානය සමඟ ද්වීපාර්ශවික ක්‍රිකට් තරඟාවලි අත්හිටවූ අතර 2012 - 2013 ක්‍රිකට් වාරයේ කෙටි එක්දින තරඟාවලියක් සඳහා පාකිස්ථාන පිලට සත්කාරකත්වය සැපයුවා. ඉන්දියාව සහ පාකිස්ථානය අතර මෙලෙස පූර්ණ ක්‍රිකට් තරඟාවලියක් පැවැත්වෙන්නේ වසර 15 කට පසුවයි.",
       "URL": "https://www.hirunews.lk/sports/109275/ඉන්දු-පාකිස්තාන-තරගාවලියක්",
       "Category": "Sports",
       "Parent URL": "https://www.hirunews.lk/sports/all-news.php?pageID=470"
}