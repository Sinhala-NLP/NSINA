{
       "Source": "hirunews",
       "Timestamp": "Tuesday, 13 August 2013 - 13:16",
       "Headline": "පාකිස්තානයට වට්මොර් එපා වෙයි.",
       "News Content": "ලබන වසරේ මාර්තු මාසයේ දී දෙවසරක කොන්ත්‍රාත් කාලය අවසන්වීමෙන් පසු සිය ජාතික පුහුණුකරු ඬේව් වට්මෝර්ගේ කොන්ත්‍රාත් කාලය දීර්ඝ නොකරන බව පාකිස්තාන ක්‍රිකට් පාලක මණ්ඩලය පවසනවා. මේ අනුව මීළඟ ආසියානු කුසලාන තරගාවලිය සහ අයි.සී.සී. විස්සයි විස්ස තරගාවලිය සඳහා පාකිස්තානයට නව පුහුණුකරුවෙකු පත් කෙරෙනු ඇති. 2012 වසරේ මාර්තු මාසයේ දී පාකිස්තාන ක්‍රිකට් පිළේ පුහුණුකරු තනතුර භාර ගත් පසු වට්මෝර් යටතේ පාකිස්තාන ක්‍රිකට් කණ්ඩායම විශිෂ්ඨ දස්කම් දැක්වීමට සමත් වුණා.\nඑහෙත් සිම්බාබ්වේ සංචාරය සඳහා හිටපු පාකිස්තාන ටෙස්ට් නායක මොයින් ඛාන් කළමනාකරුවෙකු ලෙස යොදා ගැනීම පිළිබද වට්මෝර්ට පාලක මණ්ඩලයේ අප්‍රසාදය පළ වී තිබෙනවා. එමෙන්ම පාකිස්තාන ක්‍රිකට් විද්‍යායතන පරිශ්‍රයේ පිහිටි නිළ නිවස වෙනුවට ලාහෝරයේ පෞද්ගලික නිවසක් වට්මෝර් විසින් කුලියට ගැනීම පිළිබදව ද පාලක මණ්ඩලය පසුවන්නේ නොසතුටකින්. එහි කුලී මුදල ගෙවීමට සිදුව ඇත්තේ පාකිස්තාන ක්‍රිකට් පාලක මණ්ඩලටයි.",
       "URL": "https://www.hirunews.lk/sports/64977/පාකිස්තානයට-වට්මොර්-එපා-වෙයි",
       "Category": "Sports",
       "Parent URL": "https://www.hirunews.lk/sports/all-news.php?pageID=519"
}