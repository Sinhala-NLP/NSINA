{
       "Source": "hirunews",
       "Timestamp": "Tuesday, 26 September 2023 - 22:38",
       "Headline": "ශ්‍රී ලංකා ක්‍රිකට් කණ්ඩායම ඉන්දියාව බලා පිටත් වෙයි",
       "News Content": "ශ්‍රී ලංකා ක්‍රිකට් කණ්ඩායම එක් දින ලෝක ශූරතා තරගාවලිය සදහා සහභාගී වීමට අද (26) දින රාත්‍රී කටුනායක ගුවන් තොටුපොළෙන් ඉන්දියාව බලා පිටත්ව ගොස් තිබෙනවා.\nනිලධාරීන් , පුහුණුකරුවන් , ක්‍රීඩකයින් ඇතුළු 35 දෙනෙකුගෙන් යුතු පිරිසක් මේ සදහා කටුනායක ගුවන් තොටුපොළ වෙත පැමිණ සිටි බවයි වාර්තා වී ඇත්තේ.\nකෙසේ වෙතත් ශ්‍රී ලංකා සංචිතය ප්‍රකාශයට පත් කෙරුණේ, ශ්‍රී ලංකා කණ්ඩායම දිවයිනෙන් පිටත්ව යන්නට පැය කිහිපයකට පෙරයි.\nශ්‍රී ලංකා පන්දු යැවීමේ බල ඇණියේ ප්‍රධානතම තුරුම්පුව වන වනිඳු හසරංගට ආබාධයක් හේතුවෙන් මෙවර ලෝක කුසලානය අහිමිව යාමත් කැපී පෙනෙනවා.",
       "URL": "https://www.hirunews.lk/sports/349494/ශ්‍රී-ලංකා-ක්‍රිකට්-කණ්ඩායම-ඉන්දියාව-බලා-පිටත්-වෙයි",
       "Category": "Sports",
       "Parent URL": "https://www.hirunews.lk/sports/all-news.php?pageID=1"
}