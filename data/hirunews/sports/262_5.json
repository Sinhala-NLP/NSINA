{
       "Source": "hirunews",
       "Timestamp": "Monday, 22 January 2018 - 12:47",
       "Headline": "ජාතික කණිෂ්ඨ මේස පන්දු ජය මහනුවර විද්‍යාර්ථයට",
       "News Content": "ඊයේ( 21) නිමාවට පත්වූ ජාතික කණිෂ්ඨ මේස පන්දු තරගාවලියේ වයස අවුරුදු 18 න් පහළ බාලක ශූරතාව දිනාගැනීමට මහනුවර විද්‍යාර්ථ විද්‍යාලයේ දිනේෂ් කවිෂ්ක සමත්වුණා.\nඑහි බාලිකා ශූරතාව හිමිවුණේ කොළඹ විශාඛා විද්‍යාලයේ හංසනී පියුමිලා ශිෂ්‍යාවටයි.\nපසුගිය තෙදින පුරා මහනුවර මහ නගර සභා ගෘහස්ථ ක්‍රීඩාංගණයේ සංවිධාන කර තිබූ මෙම තරගාවලිය ඉසව් 13 ක් ඇතුළත් වුණා.\nවයස අවුරුදු 18 න් පහළ මිශ්‍ර යුගල ශූරතාව දිනාගත්තේ මහනුවර කිංග්ස්වුඩ් විද්‍යාලයේ චන්දුප අලහකෝන් සහ මහනුවර හිල්වුඩ් බාලිකා විද්‍යාලයේ දිමන්ති බණ්ඩාර විසින්.",
       "URL": "https://www.hirunews.lk/sports/181702/ජාතික-කණිෂ්ඨ-මේස-පන්දු-ජය-මහනුවර-විද්‍යාර්ථයට",
       "Category": "Sports",
       "Parent URL": "https://www.hirunews.lk/sports/all-news.php?pageID=262"
}