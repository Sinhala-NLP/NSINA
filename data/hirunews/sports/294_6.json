{
       "Source": "hirunews",
       "Timestamp": "Friday, 29 September 2017 - 18:31",
       "Headline": "චන්දිමාල්ගේ වාර්තා සිහිනය බොඳව යයි",
       "News Content": "ශ්‍රී ලංකාව සහ පාකිස්ථානය අතර තරඟ දෙකකින් සමන්විත ටෙස්ට් තරඟාවලියේ පළමු ටෙස්ට් තරඟය මේ වන විට එක්සත් අරාබි එමීර් රාජ්‍යයේ අබුඩාබිහි දී පැවැත්වෙනවා.\nතරඟයේ දෙවන දිනය වන අද දිනයේ පළමු ඉනිම ක්‍රීඩා කළ ශ්‍රී ලංකා කණ්ඩායම සියලු දෙනා දැවී ලකුණු 419ක් රැස් කිරීමට සමත් වුණා.\nශ්‍රී ලංකා පළමු ඉනිමේදී නායක දිනේෂ් චන්දිමාල්ට සිය පෞද්ගලික ඉහළම ටෙස්ට් ලකුණු සංඛ්‍යාව රැස් කරන්නට තිබූ අවස්ථාව ඉතා අවාසනාවන්ත ලෙස ගිලිහී ගියා.\nඒ අනෙක් අන්තයේ පන්දුවට පහරදුන් ශ්‍රී ලංකා පසුපෙළ පිතිකරුවන් පකිස්ථාන පන්දු යවන්නන් හමුවේ ඉතා අඩු ලකුණු සංඛ්‍යාවකට දැවීයාම හේතුවෙන්.\nමෙහිදී  දිනේෂ් චන්දිමාල් ශ්‍රී ලංකා පළමු ඉනිම වෙනුවෙන් නොදැවී ලකුණු 155ක් රැස් කළ අතර එහිදී සිය පෞද්ගලික වැඩිම ටෙස්ට් ලකුණු සංඛ්‍යාව අභිබවා යාමට ඔහුට අවශ්‍යව තිබුණේ තවත් ලකුණු 08ක් පමණයි.\nචන්දිමාල් 2015 වසරේ අගෝස්තු මාසයේදී ඉන්දීය කණ්ඩායමට එරෙහිව ගාල්ල ජාත්‍යන්තර ක්‍රීඩාංගනයේදී රැස් කළ ලකුණු 162 ඔහු ටෙස්ට් ඉනිමකදී රැස් කළ වැඩිම ටෙස්ට් ලකුණු සංඛ්‍යාව වනවා.\nමේ අතර ශ්‍රී ලංකා ඉනිමේ අවසන් කඩුලු තුන බිද දැමූ පකිස්ථාන වේග පන්දු යවන ක්‍රීඩක මොහොමඩ් අබ්බාස්ගේ පන්දුවකට ලකුණු 155ක් ලබාගෙන සිටි චන්දිමාල් දවා ගැනීමට තිබු අවස්ථාවක් ගීලිහී ගියා.\nමොහොමඩ් අබ්බාස් යැවූ පන්දුවක් කෙලින්ම කඩුල්ලේ වැදුණු අතර එහිදී විනිසුරුවරයා එම පන්දුව නිපන්දුවක් ලෙස සංඥ්ඥා කිරීමත් සමඟ පන්දුවට පහරදෙමින් සිටි චන්දිමාල්ගේ කඩුල්ල දවාගැනීමට තිබූ අවස්ථාව පකිස්ථාන කණ්ඩායමෙන් ගිලිහී ගියේ ඉතා අවාසනාවන්ත ලෙසයි.\nඑම අවස්ථාව පහතින්...\nrnrnrnrnrnrn\\r\\n\n\\r\\nrnrnrnrnrnrn",
       "URL": "https://www.hirunews.lk/sports/172177/චන්දිමාල්ගේ-වාර්තා-සිහිනය-බොඳව-යයි",
       "Category": "Sports",
       "Parent URL": "https://www.hirunews.lk/sports/all-news.php?pageID=294"
}