{
       "Source": "hirunews",
       "Timestamp": "Thursday, 31 August 2017 - 18:09",
       "Headline": "තීරණාත්මක තරගය ජය ගන්න ශ්‍රී ලංකාවට ප්‍රබල ඉලක්කයක්",
       "News Content": "ඉන්දියාව සමග පැවැත්වෙන හතරවන එක්දින තරගය ජයග්‍රහණය කිරීම සඳහා ශ්‍රී ලංකාවට ලකුණු 376ක ඉලක්කයක් හිමිව තිබෙනවා.\nකොළඹ ආර් ප්‍රේමදාස ක්‍රීඩාංගණයේ පැවැත්වෙන තරගයේ කාසියේ වාසිය දිනා පළමුවෙන් පන්දුවට පහරදුන් ඉන්දියාව නියමිත පන්දුවාර 50 අවසානයේ කඩුලු 5ක් දැවී ලකුණු 375 ක් ලබාගත්තා.\nමෙම ලකුණු සංඛ්‍යාව ශ්‍රී ලංකාවේදී වෙනත් කණ්ඩායමක් ලබාගත් වැඩිම එක්දින ලකුණු සංඛ්‍යාව වීමද විශේෂත්වයක්.\nරෝහිත් ශර්මා 104 යි. ඔහු අද ලබාගත්තේ සිය 13 වන එක්දින ශතකයයි.\nවිරාත් කෝලි ලකුණු 131 ක් ලබාගත්තා.\nපන්දු 96 ක් තුලින් ලබාගත් එම ලකුණු 131 ට හතරේ පහර 17 ක් සහ හයේ පහර 2 ක් ඇතුලත්.\nමෙය විරාත් කෝලිගේ 29 වන එක්දින ශතකයයි. විරාත් කෝලි පිටියෙන් ඉවත් වුනේ ලසිත් මාලිංගගේ පන්දුවකට ඩිල්ෂාන් මුණවීරගේ අතට උඩ පන්දුවක් ලබාදෙමින්.\nමෙය ලසිත් මාලිංගගේ 300 වන එක්දින කඩුල්ල ලෙසටයි වාර්තා අතරට එක්වන්නේ.\nඔහු කඩුලු 300 ක් ලබාගත් 4 වන ලාංකික ක්‍රීඩකයායි.\nපන්දු යැවීමේදී ඇන්ජෙලෝ මැතිව්ස් කඩුලු 2 ක් බිඳහෙලුවා.\nලසිත් මාලිංග / විශ්ව ප්‍රනාන්දු සහ අකිල ධනංජය එක් කඩුල්ල බැගින් දවාගත්තා. ශ්‍රී ලංකා පිළිතුරු ඉනිම තවත් සුලු වේලාවකින් ආරම්භ වීමට නියමිතයි.",
       "URL": "https://www.hirunews.lk/sports/169860/තීරණාත්මක-තරගය-ජය-ගන්න-ශ්‍රී-ලංකාවට-ප්‍රබල-ඉලක්කයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=302"
}