{
       "Source": "hirunews",
       "Timestamp": "Monday, 21 March 2016 - 7:58",
       "Headline": "බටහිර ඉන්දීය කොදෙව් පිලට ජය",
       "News Content": "විස්සයි විස්ස ලෝක කුසලාන තරඟාවලියට අදාළව බටහිර ඉන්දීය කොදෙව් පිල සහ ශ්‍රී ලංකා පිල අතර ඊයේ පැවති තරඟයෙන් කඩුලූ 7 කින් ජයගැනීමට කොදෙව් පිල සමත්වුණා.\nකාසියේ වාසිය දිනූ බටහිර ඉන්දීය කොදෙව් කණ්ඩායම මුලින්ම පන්දුවට පහරදීමට ශ්‍රී ලංකා කණ්ඩායමට ආරාධනා කළා.\nඒ අනුව ශ්‍රී ලංකා කණ්ඩායම නියමිත පන්දු වාර විස්ස අවසානයේ කඩුලූ 9 ක් දැවී ලකුණු 122 ක් රැස් කළ අතර, පිළිතුරු ඉනිම ක්‍රිඩා කළ බටහිර ඉන්දීය කොදෙව් පිල පන්දු වාර 18 යි පන්දු  දෙකකදී කඩුලූ 3 ක් පමණක් දැවී ලකුණු 127 ක් ලබාගනිමින් තරඟය ජයග්‍රහණය කළා.\nමේ අතර ඊයේ පැවති තවත් තරඟයකදී ඇෆ්ගනිස්ථානය පරදවා ලකුණු 37 කින් ජයගැනීමට දකුණු අප්‍රිකාව සමත්වුණා.",
       "URL": "https://www.hirunews.lk/sports/128989/බටහිර-ඉන්දීය-කොදෙව්-පිලට-ජය",
       "Category": "Sports",
       "Parent URL": "https://www.hirunews.lk/sports/all-news.php?pageID=421"
}