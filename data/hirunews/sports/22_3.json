{
       "Source": "hirunews",
       "Timestamp": "Wednesday, 27 April 2022 - 20:28",
       "Headline": "එංගලන්ත පිලට ප්‍රධාන පුහුණුකරුවන් දෙදෙනෙක් ?",
       "News Content": "ටෙස්ට් සහ එක්දින කණ්ඩායම් සඳහා ප්‍රධාන පුහුණුකරුවන් දෙදෙනෙකු බඳවා ගැනීමට එංගලන්ත ක්‍රිකට් ආයතනය තීරණය කර තිබෙනවා.\nඒ සඳහා අයදුම්පත් භාර ගැනීම මේ වනවිට ආරම්භ වී ඇති අතර, ඒ අනුව, ජුනි මස නවසීලන්තයට එරෙහිව පැවැත්වෙන ටෙස්ට් තරගාවලියට එංගලන්ත කණ්ඩායම නව පුහුණුකරුවෙකු යටතේ එක්වනු ඇති.\nමීට පෙර එංගලන්ත කණ්ඩායමේ ප්‍රධාන පුහුණුකරු ලෙස ක්‍රිස් සිල්වර්වුඩ් කටයුතු කළ නමුත්, අලු බඳුන තරගාවලියේදී ලැබූ පරාජයෙන් පසු ඔහුව පුහුණුකරු ධුරයෙන් ඉවත් කෙරුණා.\nක්‍රිස් සිල්වර්වුඩ් මේ වනවිට ශ්‍රී ලංකා කණ්ඩායමේ පුහුණුකරු ලෙස කටයුතු කරනු ලබනවා.",
       "URL": "https://www.hirunews.lk/sports/302964/එංගලන්ත-පිලට-ප්‍රධාන-පුහුණුකරුවන්-දෙදෙනෙක්",
       "Category": "Sports",
       "Parent URL": "https://www.hirunews.lk/sports/all-news.php?pageID=22"
}