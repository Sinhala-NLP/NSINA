{
       "Source": "hirunews",
       "Timestamp": "Thursday, 25 January 2018 - 13:42",
       "Headline": "බංගලි පිතිකරුවන්ගෙන් ලංකාවට පහසු ඉලක්කයක්",
       "News Content": "තුන්කොන් තරගාවලියේ බංග්ලාදේශය සමග පැවැත්වෙන තරගය ජය ගැනීමට ශ්‍රී ලංකාවට ලකුණු 83 ක ඉලක්කයක් හිමිව තිබෙනවා.\nබංග්ලාදේශයේ ශේරේ බංග්ලා ක්‍රීඩාංගණයේ පැවැත්වෙන තරගයේ කාසියේ වාසිය දිනා පළමුවෙන් පන්දුවට පහරදුන් බංග්ලාදේශය පන්දුවාර 24 ක් අවසානයේ සියලුදෙනා දැවී ලබාගැනීමට හැකිවුයේ ලකුණු 82ක් පමණයි.\nමුෂ්ෆිකර් රහීම් ලකුණු 26 ක් රැස් කළා. සබීර් රහ්මන් ලකුණු 10 යි.\nමහමුදුල්ලා සහ අබ්දුල් හසන් ලකුණු 7 බැගින් ලබාගත්තා.\nපන්දු යැවීමේ දී සුරංග ලක්මාල් කඩුලු 3 ක් බිඳහෙලුවා.\nදුෂ්මන්ත චමීර, ලක්ෂාන් සඳකැන් සහ තිසර පෙරේරා කඩුලු 2 බැගින් බිඳහෙලුවා.\nබංග්ලාදේශ කණ්ඩායමේ ප්‍රබල පිතිකරුවන් තුන්දෙනෙකුම පන්දුවාර 5 ක් ඇතුලත දවා ගැනීමට අද ශ්‍රී ලංකා පන්දු යවන්නන්ට හැකියාව ලැබුනා.\nශ්‍රී ලංකා පිළිතුරු ඉනිම තවත් සුලු වේලාවකින් ආරම්භ වීමට නියමිතයි.",
       "URL": "https://www.hirunews.lk/sports/182007/බංගලි-පිතිකරුවන්ගෙන්-ලංකාවට-පහසු-ඉලක්කයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=261"
}