{
       "Source": "hirunews",
       "Timestamp": "Tuesday, 17 October 2017 - 0:32",
       "Headline": "පකිස්ථානයට ලකුණු 32 ක ජයක් - උපුල් තරංගගෙන් නායකත්වයේ ඉනිමක්",
       "News Content": "ශ්‍රී ලංකාව සමග පැවති දෙවන එක්දින තරගයෙන් ලකුණු 32 ක ජයක් ලබාගැනීමට පකිස්ථාන කණ්ඩායම සමත්වුනා.\nඅබුඩාබිහිදී පැවති තරගයේ කාසියේ වාසිය දිනා පළමුවෙන් පන්දුවට පහරදුන් පකිස්ථානය නියමිත පන්දුවාර 50 අවසානයේ කඩුලු 9 ක් දැවී ලකුණු 219 ක් ලබාගත්තා.\nබාබර් අසාම් 101 යි. ලහිරු ගමගේ කඩුළු 3ක් සහ තිසර පෙරේරා කඩුලු 2 ක් බිඳහෙලුවා.\nපිළිතුරු ඉනිම වෙනුවෙන් පන්දුවට පහරදුන් ශ්‍රී ලංකා කණ්ඩායමට පන්දුවාර 48 ක් අවසානයේ සියලුදෙනා දැවී ලබාගැනීමට හැකිවුයේ ලකුණු 187 ක් පමණයි.\nනායකත්වයේ ඉනිමක් ක්‍රීඩා කළ උපුල් තරංග නොදැවී ලකුණු 112 ක් ලබාගත්තා. ඊට හතරේ පහර 14 ක් ඇතුලත්.\nමෙය උපුල් තරංගගේ 15 වන එක්දින ශතකයයි.\nජෙෆ්රි වැන්ඩසේ ලකුණු 22 ක් සහ ලහිරු තිරිමාන්න ලකුණු 12 ක් රැස් කළා.\nවෙනත් කිසිදු ක්‍රීඩකයෙකුට ලකුණු 10 සීමාව පසුකර යාමට හැකියාවක් ලැබුනේ නැහැ.\nමෙම ජයත් සමග තරග 5 කින් සමන්විත එක්දින තරගාවලිය 2 ට බින්දුවක් ලෙසට පකිස්ථානය ඉදිරියෙන් පසුවනවා.\nපකිස්ථානය සහ ශ්‍රී ලංකාව අතර 3 වන එක්දින තරගය ලබන බදාදා අබුඩාබිහිදී පැවැත්වීමට නියමිතයි.",
       "URL": "https://www.hirunews.lk/sports/173672/පකිස්ථානයට-ලකුණු-32-ක-ජයක්-උපුල්-තරංගගෙන්-නායකත්වයේ-ඉනිමක්",
       "Category": "Sports",
       "Parent URL": "https://www.hirunews.lk/sports/all-news.php?pageID=289"
}