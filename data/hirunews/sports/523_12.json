{
       "Source": "hirunews",
       "Timestamp": "Wednesday, 24 July 2013 - 8:08",
       "Headline": "2 වන එක්දින තරගයත් ශ්‍රී ලංකාව ජය ගනී.",
       "News Content": "සංචාරක දකුණු අප්‍රිකානු කණ්ඩායම සහ ශ්‍රී ලංකා කණ්ඩායම අතර පැවැති දෙවැනි එක්දින ජාත්‍යන්තර ක්‍රිකට් තරගය ඩක්වත් ලූවිස් න්‍යායට අනුව ලකුණු 17කින් ජයග්‍රහණය කිරීමට ශ්‍රී ලංකා කණ්ඩායම ඊයේ (23) සමත් වුණා. වර්ෂාවෙන් තරගයට බාධා මතු වුණත් මුලින්ම පන්දුවට පහර දුන් ශ්‍රී ලංකා කණ්ඩායම පන්දු වාර 49යි පන්දු 5කදී කඩුලූ 9ක් දැවී ලකුණු 223ක් රැස් කළා. එහිදී ශ්‍රී ලංකා කණ්ඩායම වෙනුවෙන් ටී.එම්. ඩිල්ශාන් සහ නායක දිනේෂ් චන්දිමාල් ලකුණු 43 බැගින් ලබා ගැනීමට සමත් වුණා.\nපිළිතුරු ඉනිම ආරම්භ කිරීමට දකුණු අප්‍රිකානු කණ්ඩායම සැරසෙද්දී යළි තරගයට වර්ෂාවෙන් බාධා එල්ල වූ අතර, ඉන් අනතුරුව ඩක්වත් ලූවිස් ක්‍රමවේදයට අනුව පළමුව දකුණු අප්‍රිකානු කණ්ඩායමට පන්දු වාර 21කදී ලකුණු 122ක ඉලක්කයක් හිමි වුණා. කෙසේ වුවත් ඔවුන්ට පන්දු වාර 21ක් අවසානයේ කඩුලූ 5ක් දැවී ලබා ගත හැකි වූයේ ලකුණු 104ක් පමණයි. තරගාවලියේ මීළඟ තරගය ලබන 26 වන දා පල්ලෙකැළේ ජාත්‍යන්තර ක්‍රීඩාංගණයේ දී පැවැත්වීමට නියමිතයි.",
       "URL": "https://www.hirunews.lk/sports/63635/2-වන-එක්දින-තරගයත්-ශ්‍රී-ලංකාව-ජය-ගනී",
       "Category": "Sports",
       "Parent URL": "https://www.hirunews.lk/sports/all-news.php?pageID=523"
}