{
       "Source": "hirunews",
       "Timestamp": "Friday, 15 May 2020 - 13:08",
       "Headline": "එංගලන්ත සංචාරයට කොදෙව්වන් සහතිකයක් ඉල්ලයි",
       "News Content": "බටහිර ඉන්දීය කොදෙව් පිළ එංගලන්ත ටෙස්ට් සංචාරයට සහභාගි වන්නේ සෞඛ්‍ය අවදානමට එරෙහි සුරක්ෂිතතාව පිළිබද සියයට 100ක් සහතික කර ගැනීමෙන් පසුව බව එරට ක්‍රිකට් පාලක මණ්ඩලය පවසනවා.\nඑහි ප්‍රධාන විධායක ජොනී ග්‍රේව් මේ බව ප්‍රකාශ කළේ එංගලන්ත ක්‍රීඩකයන් ලබන සතියේ සිට සිය පුහුණුවීම් ආරම්භ කිරීමට සූදානම් වීමත් සමඟයි.\nබ්‍රිතාන්‍යයේ කොරෝනා වෛරස් ආසාදිත සංඛ්‍යාව දෙලක්ෂ 33,000 ඉක්ම වන අතර, එරට කොරෝනා මරණ සංඛ්‍යාව ද 33,000කට අධිකයි.\nකෙසේ නමුත්, කැරිබියානු රටවලින් වාර්තා වන්නේ කොරෝනා වෛරස් ආසාදිතයන් සුළු වශයෙන්.\nබටහිර ඉන්දීය කොදෙව් පිළේ එංගලන්ත සංචාරය අප්‍රේල් 24 වන දා ආරම්භ වීමට නියමිතව තිබූ නමුදු කොරෝනා වෛරස් ව්‍යාප්තිය හේතුවෙන් එංගලන්තයේ සියළුම ක්‍රිකට් තරඟ ජුලි 1 වන දා දක්වා කල් දමනු ලැබුවා.",
       "URL": "https://www.hirunews.lk/sports/240778/එංගලන්ත-සංචාරයට-කොදෙව්වන්-සහතිකයක්-ඉල්ලයි",
       "Category": "Sports",
       "Parent URL": "https://www.hirunews.lk/sports/all-news.php?pageID=99"
}