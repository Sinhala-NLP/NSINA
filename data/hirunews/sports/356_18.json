{
       "Source": "hirunews",
       "Timestamp": "Friday, 03 February 2017 - 7:30",
       "Headline": "ඩේවිඩ් මිලර් තුන්වන එක්දින තරගයෙන් ඉවතට",
       "News Content": "සංචාරක ශ්‍රී ලංකා කණ්ඩායම සමඟ පැවැත්වීමට නියමිත ඉදිරි එක්දින තරඟ 03 සඳහා දකුණු අප්‍රිකානු කණ්ඩායමේ ඩේවිඩ් මිලර් සහභාගි නොවන බව වාර්තා වනවා.\nඒ, දෙවන එක්දින තරඟයේදී පන්දු රැකීමේදී සිදුවු ආබාධ තත්ත්වය හේතුවෙන්.\nශ්‍රී ලංකාව සමග පැවති දෙවන එක්දින තරගයේදී පන්දු 98 කින් ලකුණු 117 ක් රැස් කළ ඩේවිඩ් මිලර්, දකුණු අප්‍රිකානු පිලේ ජයග්‍රහණය තහවුරු කළා.\nඔහුගේ ආබාධ තත්වය සුව අතට පත්වීමට දින 7 ත් 10 ත් අතර කාලයක් ගතවනු ඇති බවටයි වෛද්‍යවරුන් ප්‍රකාශකර ඇත්තේ.\nමෙම තත්වය මත ලබන 17 වනදා නවසීලන්තයට එරෙහිව ආරම්භ වන තරගාවලියට ද මිලර්ගේ සහභාගීත්වය අවිනිශ්චිත තත්වයක පවතිනවා.\nකෙසේවෙතත් ඩේවිඩ් මිලර් වෙනුවෙන් කණ්ඩායමට නම් කෙරෙන ක්‍රීඩකයා පිළිබඳ මෙතෙක් හෙළිවී නැහැ.\nමෙම තරගාවලියේ 2 ට බින්දුවක් ලෙස මේ වන විට දකුණු අප්‍රිකාව ඉදිරියෙන් පසුවනවා.\nශ්‍රී ලංකාව සහ දකුණු අප්‍රිකාව අතර තුන්වන එක්දින තරගය හෙට ජොහැනස්බර්ග්හි දී පැවැත්වීමට නියමිතයි.",
       "URL": "https://www.hirunews.lk/sports/153547/ඩේවිඩ්-මිලර්-තුන්වන-එක්දින-තරගයෙන්-ඉවතට",
       "Category": "Sports",
       "Parent URL": "https://www.hirunews.lk/sports/all-news.php?pageID=356"
}