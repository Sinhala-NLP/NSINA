{
       "Source": "hirunews",
       "Timestamp": "Tuesday, 09 August 2016 - 13:58",
       "Headline": "කැන්ගරුවන්ට ඔලිම්පික් රන් පදක්කමක්",
       "News Content": "රියෝ ඔලිම්පික් උළෙලේදී ප්‍රථම වරට හඳුන්වා දුන් කාන්තා රග්බි ඉසව්වේ රන් පදක්කම ජයග්‍රහණය කිරීමට  ඕස්ට්‍රේලියාව අද සමත්වුණා.\nඒ, නවසීලන්තය ලකුණු 24 ට 17 ක් ලෙස පරාජයට පත් කරමින්.\nඔලිම්පික් කාන්තා රග්බි තරඟාවලිය ක්‍රියාත්මක වූයේ ක්‍රීඩිකාවන් හත්දෙනෙකුගෙන් සමන්විත කණ්ඩායම්වලින්.\nඔලිම්පික් තරඟාවලියේ මේ වනවිට ඉදිරියෙන් සිටින්නේ රන් පදක්කම් 5 ක් සමඟ පදක්කම් 19 ක් දිනූ ඇමරිකා එක්සත් ජනපදයයි.\nචීනයද රන් පදක්කම් 5 ක් දිනා සිටින අතර, මුළු පදක්කම් සංඛ්‍යාව 13 ක්.\nඕස්ට්‍රේලියාව රන් පදක්කම් හතරක්ද, ඉතාලිය සහ ජපානය රන් පදක්කම් තුන බැගින්ද ජයග්‍රහනය කර තිබෙනවා.",
       "URL": "https://www.hirunews.lk/sports/140196/කැන්ගරුවන්ට-ඔලිම්පික්-රන්-පදක්කමක්",
       "Category": "Sports",
       "Parent URL": "https://www.hirunews.lk/sports/all-news.php?pageID=394"
}