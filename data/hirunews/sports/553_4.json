{
       "Source": "hirunews",
       "Timestamp": "Tuesday, 12 February 2013 - 7:55",
       "Headline": "මළල ක්‍රීඩාවේ උපසභාපතිවරු වැඩි වේ.",
       "News Content": "ශ්‍රී ලංකා මළල ක්‍රීඩා සංගමයේ ව්‍යවස්ථාව සංශෝධනය කිරීමත් සමගම එහි  උපසභාපති ධුර සංඛ්‍යාව වැඩි කිරීමට පියවර ගැනෙනවා. දැනට එම සංගමයේ උප සභාපති ධුර 6ක් ක්‍රියාත්මක වන අතර නව  සංශෝධනයත් සමග එය 7 දක්වා ඉහළ යනු ඇති. එමෙන්ම එම උපසභාපති ධුර 7 අතුරින් එක් ධුරයක් කාන්තාවකට ලබාදීම අනිවාර්ය වන බවයි වාර්තා වන්නේ. අන්තර් ජාතික මළල ක්‍රීඩා සංගමයේ විධානයන්ට අනුව මෙම ව්‍යවස්ථා සංශෝධනය සිදුකෙරෙනවා. ඒ අනුව නව සංශෝධන සහිතව මළල ක්‍රීඩා සංගමයේ ව්‍යවස්ථා කෙටුම්පත හෙට මධ්‍යම කමිටු රැස්වීමේ අනුමැතිය සදහා ඉදිරිපත් කිරීමට නියමිතයි. ඉන් අනතුරුව ක්‍රීඩා අමාත්‍යවරයාගේ අනුමැතිය ලබා ගැනීමෙන් එය නීතිගත කරන බවයි මළල ක්‍රීඩා සංගමයේ උපසභාපති සුනිල් ජයවීර හිරු ප්‍රවෘත්ති අංශයට කියා සිටියේ.",
       "URL": "https://www.hirunews.lk/sports/53216/මළල-ක්‍රීඩාවේ-උපසභාපතිවරු-වැඩි-වේ",
       "Category": "Sports",
       "Parent URL": "https://www.hirunews.lk/sports/all-news.php?pageID=553"
}