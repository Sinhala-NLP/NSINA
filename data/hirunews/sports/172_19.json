{
       "Source": "hirunews",
       "Timestamp": "Wednesday, 13 March 2019 - 22:39",
       "Headline": "හතරවන එක්දින තරගයෙන් දකුණු අප්‍රිකාවට කඩුලු 6ක ජයක්",
       "News Content": "සංචාරක ශ්‍රී ලංකා කණ්ඩායම සමග පැවති හතරවන එක්දින ක්‍රිකට් තරගයෙන් කඩුලු 6ක ජයක් ලබාගැනීමට දකුණු අප්‍රිකා කණ්ඩායම සමත්වුනා.\nතරගය පැවැත්වුනේ පෝර්ට් එළිසබෙත්හිදීයි.\nතරගයේ කාසියේ වාසිය දිනු දකුණු අප්‍රිකා කණ්ඩායමේ ආරාධනය මත පළමුවෙන් පන්දුවට පහරදුන් ශ්‍රී ලංකා කණ්ඩායමට පන්දුවාර 39යි පන්දු 2ක් අවසානයේ සියලූදෙනා දැවී ලබාගැනීමට හැකිවුයේ ලකුණු 189ක් පමණයි.\nඉසුරු උදාන වේගවත් ලකුණු 78ක් රැස් කළේ පන්දු 57කින්.\nහයේ පහර 4ක් සහ හතරේ පහර 7ක් එම ලකුණු 78ට ඇතුලත්.\nඅවිශ්ක ප්‍රනාන්දු ලකුණු 29යි.\nධනංජය ද සිල්වා ලකුණු 22 ක් සහ කුසල් මෙන්ඩිස් ලකුණු 21 ක් ලබාගත්තා.\nඕෂධ ප්‍රනාන්දු සහ අද එක්දින වරම් ලැබු ප්‍රියමාල් පෙරේරා කිසිදු ලකුණක් නොලබා දැවී ගියා.\nඒ අනුව තරගය ජය ගැනීමට දකුණු අප්‍රිකා කණ්ඩායමට හිමිවූ ඉලක්කය ලකුණු 190ක්.\nපිළිතුරු ඉනිම වෙනුවෙන් පන්දුවට පහරදුන් දකුණු අප්‍රිකාව පන්දුවාර 32යි පන්දු 5ක් අවසානයේ කඩුලු 4 ක් පමණක් දැවී ජයග්‍රාහී ඉලක්කය පසුකළා.\nක්වින්ටන් ඩි කොක් ලකුණු 51 යි.\nපෆ්ඩු ප්ලෙසි ලකුණු 43 ක් ලබාගත්තා. ජේ පී ඩුමිනි නොදැවී ලකුණු 31 ක් සහ ඩේවිඩ් මිලර් නොදැවී ලකුණු 25ක් රැස් කළා.\nපන්දු යැවීමේදී ධනංජය ද සිල්වා කඩුලු 3 ක් බිඳහෙලුවා.\nශ්‍රී ලංකාව  සහ දකුණු අප්‍රිකාව අතර 5වන සහ අවසන් එක්දින තරගය ලබන 16වනදා කේප්ටවුන්හිදී පැවැත්වීමට නියමිතයි.",
       "URL": "https://www.hirunews.lk/sports/212341/හතරවන-එක්දින-තරගයෙන්-දකුණු-අප්‍රිකාවට-කඩුලු-6ක-ජයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=172"
}