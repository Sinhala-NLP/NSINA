{
       "Source": "hirunews",
       "Timestamp": "Sunday, 27 August 2023 - 0:31",
       "Headline": "ලෝක ශූරතා මලල ක්‍රීඩා උළලේ 4X400m සහය මුල් වටයේ තරගයෙන් ලංකාව අවසන් තැනට",
       "News Content": "2023 හංගේරියාවේ පැවැත්වෙන ලෝක ශූරතා මලල ක්‍රීඩා උළලේ 4X400m පිරිමි සහය දිවීමේ මුල් වටයේ 2වන තරගයෙන් ශ්‍රී ලංකාව ඊයේ (26) පරාජයට පත් වුණා.\nඑහිදී ශ්‍රී ලංකාව නියෝජනය කරමින් දර්ශන, රාජකරුණා, නිකූ සහ කුමාරගේ යන ක්‍රීඩකයින් තරග වැදුණු අතර ශ්‍රී ලංකාවට හිමි වූයේ අවසන් ස්ථානයයි.\n4X400m සහය දිවීමේ මුල් වටයේ 2වන තරගය සඳහා ශ්‍රී ලංකාව සමඟ නෙදර්ලන්තය, ජැමෙයිකාව, බෙල්ජියම, ඉතාලිය, ප්‍රංශය, කෙන්යාව සහ ජර්මනිය යන රටවල් සහභාගී වුණා.\nමෙම තරගයේදී පළමු ස්ථානය ජැමෙයිකාව විසින් දිනාගත් අතර ප්‍රංශය සහ ඉතාලිය පිළිවෙලින් දෙවන සහ තෙවන ස්ථාන හිමිකරගනු ලැබුවා.\nඑමෙන්ම 4X400m පළමු වටයේ තරගයෙන් එක්සත් ජනපදය පළමු ස්ථානයත්, ඉන්දියාව දෙවන ස්ථානයත්, මහා බ්‍රිතාන්‍ය තුන්වන ස්ථානයත් හිමිකරගැනීමට සමත් වුණා.",
       "URL": "https://www.hirunews.lk/sports/346217/ලෝක-ශූරතා-මලල-ක්‍රීඩා-උළලේ-4x400m-සහය-මුල්-වටයේ-තරගයෙන්-ලංකාව-අවසන්-තැනට",
       "Category": "Sports",
       "Parent URL": "https://www.hirunews.lk/sports/all-news.php?pageID=6"
}