{
       "Source": "hirunews",
       "Timestamp": "Wednesday, 13 November 2013 - 8:33",
       "Headline": "නවසීලන්තයට සුපිරි ජයක්.",
       "News Content": "ශ්‍රී ලංකාව අතර පැවැති දෙවන එක්දින තරගය ඩක්වත් ලූවිස් ක්‍රමයට අනුව කඩුලූ 4කින් ජය ගැනීමට නවසීලන්ත කණ්ඩායම ඊයේ (12) සමත් වුණා. කාසියේ වාසිය දිනා පළමුව පන්දුවට පහර දීමට පැමිණි ශ්‍රී ලංකා කණ්ඩායම පන්දු වාර 20යි පන්දු 4ක් ක්‍රීඩා කරමින් සිටියදී තරගය තාවකාලිකව නතර කෙරුණේ සූරියවැව ක්‍රීඩාංගණයට ඇද හැලූණු වර්ෂාව හේතුවෙන්.\nඅනතුරුව යළි තරගය ආරම්භ වූ අතර ඒ අනුව එක් කණ්ඩායමකට තරගය පන්දු වාර 23කට සීමා වුණා. ඒ අනුව ශ්‍රී ලංකා කණ්ඩායම නියමිත පන්දු වාර 23 අවසානයේ කඩුලූ 1ක් දැවී ලකුණු 138ක් ලබා ගත්තා. එහිදී සංගක්කාර නොදැවී ලකුණු 71ක් ද ඩිල්ශාන් නොදැවී ලකුණු 55ක් ද රැස් කළා. පිළිතුරු ඉනිම ක්‍රීඩා කළ නවසීලන්ත කණ්ඩායම නියමිත පන්දු වාර 23 අවසානයේ ලකුණු 203ක් ලබා ගනිමින් තරගයේ ජය වාර්තා කළා.\nතරගාවලිය එකට බින්දුවක් ලෙස නවසීලන්ත කණ්ඩායම පෙරමුණේ පසුවන අතර දෙරට අතර පැවැත්වෙන තුන්වන සහ අවසන් එක්දින තරගය ලබන 16 වන දා දඹුල්ලේ දී පැවැත්වීමට නියමිතයි.",
       "URL": "https://www.hirunews.lk/sports/71268/නවසීලන්තයට-සුපිරි-ජයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=504"
}