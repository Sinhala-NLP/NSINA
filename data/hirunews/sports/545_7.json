{
       "Source": "hirunews",
       "Timestamp": "Sunday, 24 March 2013 - 8:04",
       "Headline": "ශ්‍රී ලංකාවට ජය.",
       "News Content": "ශ්‍රී ලංකාව සහ බංග්ලාදේශය අතර පළමු එක්දින ජාත්‍යන්තර තරගය ඩක්වත් ලූවිස් ක්‍රමයට අනුව කඩුලූ 8 කින් ජයගැනීමට ශ්‍රී ලංකා කණ්ඩායම ඊයේ සමත්වුණා. සූරියවැව මහින්ද රාජපක්ෂ ක්‍රීඩාංගනයේදී පැවති තරගයේ මුලින්ම පන්දුවට පහරදුන් බංග්ලාදේශ කණ්ඩායම නියමිත පන්දුවාර 50 අවසානයේ කඩුළු 08 ක් දැවී රැස්කළ ලකුණු සංඛ්‍යාව 259 ක්. තමීම් ඉක්බාල් එහිදී ලකුණු 112 ක් ලබා ගත්තා. පන්දු යැවීමේදී ලසිත් මාලිංග සහ ඇන්ජලෝ මැතිව්ස් කඩුලූ 2 බැගින් දවාගත්තා. විදුලි ආලෝකයේ ගැටළුවක් හේතුවෙන් ශ්‍රී ලංකා ඉනිම පන්දුවාර 41 කට සීමා කළ අතර ඔවුන්ට හිමිවූ ජයග්‍රාහී ඉලක්කය ලකුණු 238 ක් ලෙස සකස් කෙරුණා. ශ්‍රී ලංකා කණ්ඩායම සිය ජයග්‍රාහී ඉලක්කය පන්දුවාර 35 ක් අවසානයේදී කඩුලූ 2ක් පමණක් දැවී තිබියදී පසුකළා. ශ්‍රී ලංකාව වෙනුවෙන් තිලකරත්න ඩිල්ෂාන් නොදැවී ලකුණු 113 ක් ලබාගත් අතර කුමාර සංගක්කාර ලකුණු 63 ක් රැස් කළා. කුසල් ජනිත් පෙරේරා ලකුණු 42 යි.",
       "URL": "https://www.hirunews.lk/sports/55845/ශ්‍රී-ලංකාවට-ජය",
       "Category": "Sports",
       "Parent URL": "https://www.hirunews.lk/sports/all-news.php?pageID=545"
}