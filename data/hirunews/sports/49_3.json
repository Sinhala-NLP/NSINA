{
       "Source": "hirunews",
       "Timestamp": "Wednesday, 14 July 2021 - 12:53",
       "Headline": "පාකිස්ථානය, එංගලන්ත තරගාවලිය පරදී",
       "News Content": "නායක බාබර් අසාම් ලකුණු 158 ක් ලබමින් තම වැඩිම එක්දින ලකුණු සංඛ්‍යාව සටහන් කළ ද එංගලන්තය සමග බර්මින්හැම් හිදී ඊයේ පැවති 3 වන එක්දින තරගයෙන් ද පාකිස්ථානය කඩුලු 3ක පරාජයක් ලැබුවා.\nකාසියේ වාසිය දිනූ එංගලන්තය පළමුවෙන් පන්දුවට පහරදෙන ලෙස පාකිස්ථාන පිලට ඇරයුම් කළ අතර ඔවුන් සිය පන්දුවාර 50 තුලදී කඩුලු 9 ක් දැවී ලකුණු 331 ක් රැස් කළා.\nඑංගලන්ත පිල පන්දුවාර 48 කදී කඩුලු 7 ක් දැවී ලකුණු 332 ක් ලබමින් තරගයේ ජය හිමිකර ගත්තා. තරගයේ වීරයා වූයේ එංගලන්තය වෙනුවෙන් ලකුණු 102 ක් රැස් කළ ජේම්ස් වින්ස්.\nමේ අනුව, එංගලන්ත - පාකිස්ථාන එක්දින තරගාවලියේ 3 ට බින්දුවක් ලෙස ජයග්‍රහණය හිමිවන්නේ එංගලන්තයටයි",
       "URL": "https://www.hirunews.lk/sports/276941/පාකිස්ථානය-එංගලන්ත-තරගාවලිය-පරදී",
       "Category": "Sports",
       "Parent URL": "https://www.hirunews.lk/sports/all-news.php?pageID=49"
}