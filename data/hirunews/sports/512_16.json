{
       "Source": "hirunews",
       "Timestamp": "Tuesday, 24 September 2013 - 19:26",
       "Headline": "වීඩියෝ:  ඉන්දියන් පුවත්පතේ චෝදනාවට ක්‍රිකට් ආයතනයට පිළිතුරු.",
       "News Content": "තිසර පෙරේරාට එල්ලවන මුදලට තරඟ පාවාදීමේ චෝදනාවල සත්‍යතාවයක් නැතැයි ශ්‍රී ලංකා ක්‍රිකට් ආයතනය ප්‍රකාශ කළා. තිසර පෙරේරා ඇතුලූ සන්රයිසස් හයිද්‍රාබාද් කණ්ඩායමේ ක්‍රීඩකයින් හතරදෙනෙකු මුදලට තරඟ පාවාදීමේ සිද්ධියකට සම්බන්ධ වූ බවට ඉන්දියානු පුවත්පතක් ඊයේ වාර්තා කළා. කෙසේ වෙතත් හිරු ප්‍රවෘත්ති අංශය කළ විමසීමකදී ශ්‍රී ලංකා ක්‍රිකට් ආයතනයේ ලේකම් නිශාන්ත රණතුංග ප්‍රකාශ කළේ අදාළ පුවත්පත් වාර්තාවේ කිසිදු සත්‍යතාවයක් නොමැති බවයි. එමෙන්ම ඉන්දීය ක්‍රිකට් පාලක මණ්ඩලය හෝ අයි.පී.එල් සංවිධායකයින් මෙවැනි කරුණක් පිළිබඳව මේ දක්වා නිල වශයෙන් දැනුම්දී නොමැති හෙයින් මෙම චෝදනා ක්‍රිකට් ආයතනය ප්‍රතික්ෂේප කරන බවයි එහි ලේකම් නිශාන්ත රණතුංග සඳහන් කළේ.\n\\r\\n\n\\r\\n\n\\r\\n\n\\r\\n\n\\r\\n\n\\r\\n\n\\r\\n\n\\r\\n\n\\r\\n",
       "URL": "https://www.hirunews.lk/sports/67915/වීඩියෝ-ඉන්දියන්-පුවත්පතේ-චෝදනාවට-ක්‍රිකට්-ආයතනයට-පිළිතුරු",
       "Category": "Sports",
       "Parent URL": "https://www.hirunews.lk/sports/all-news.php?pageID=512"
}