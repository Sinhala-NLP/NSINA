{
       "Source": "hirunews",
       "Timestamp": "Monday, 30 December 2013 - 13:21",
       "Headline": "රංගන හේරත් හොඳ සූදානමකින්.",
       "News Content": "පකිස්ථානයට එරෙහි ටෙස්ට් තරගාවලියට මුහුණදීමට තමා හොඳ සූදානමකින් සිටින බව ශ්‍රී ලංකා ක්‍රිකට් කණ්ඩායමේ දඟ පන්දු යවන ක්‍රීඩක රංගන හේරත් පවසනවා. ඔහු කියා සිටියේ ශ්‍රී ලංකාවට ටෙස්ට් තරග ලැබීමේ අඩුවක් දක්නට ලැබුණ ද එය ක්‍රීඩකයන්ගේ දක්ෂතා සඳහා බල නොපාන බවයි. ශ්‍රී ලංකාව අවසන් වරට බංග්ලාදේශය සමඟ ටෙස්ට් තරගයකට මුහුණ දුන්නේ පසුගිය මාර්තු මාසයේදීයි. ඉන් අනතුරුවයි පාකිස්ථානය සමඟ ටෙස්ට් තරගාවලියකට එක් වන්නේ. ශ්‍රී ලංකාව සහ පාකිස්ථානය අතර පළමු ටෙස්ට් තරගය හෙට අබුඩාබිහි දී හෙට ආරම්භ වනවා. ඒ සඳහා ශ්‍රී ලංකා සංචිතයට රංගන හේරත් ද ඇතුළත්.",
       "URL": "https://www.hirunews.lk/sports/74431/රංගන-හේරත්-හොඳ-සූදානමකින්",
       "Category": "Sports",
       "Parent URL": "https://www.hirunews.lk/sports/all-news.php?pageID=495"
}