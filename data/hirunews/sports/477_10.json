{
       "Source": "hirunews",
       "Timestamp": "Thursday, 02 April 2015 - 19:12",
       "Headline": "සුගතදාසය අලූත් වේ",
       "News Content": "සුගතදාස ක්‍රීඩාංගනයේ දැනට ඇති ධාවන පථය ඉවත් කොට ඒ වෙනුවට කඩිනමින් නව කෘතිම ධාවන පථයක් සවි කිරීමට ක්‍රීඩා අමාත්‍ය නවීන් දිසානායක අද (02) උපදෙස් ලබා දුන්නා. ඒ, අමාත්‍යවරයා සුගතදාස ක්‍රීඩා සංකීර්ණයේ සිදුකළ නිරීක්ෂණ චාරිකාවකින් අනතුරුවයි. රුපියල් මිලියන 147 ක් වැයකර ඉදිකෙරුණු මෙම ධාවන පථය ප්‍රමිතියෙන් තොර බවයි අමාත්‍යවරයා එහිදී සඳහන් කළේ. මීට අමතරව ඉදිරියේදී කොළඹ - ටොරින්ටන් හි පිහිටි ක්‍රීඩා සංවර්ධන දෙපාර්තමේන්තු ක්‍රීඩාංගනය සහ රීඩ් ඇවනිවු ක්‍රීඩාංගනයටද කෘතිම ධාවන පථ සවි කිරීමට තීරණය කර ඇති බවයි අමාත්‍යවරයා මෙහිදී ප්‍රකාශ කළේ.",
       "URL": "https://www.hirunews.lk/sports/106775/සුගතදාසය-අලූත්-වේ",
       "Category": "Sports",
       "Parent URL": "https://www.hirunews.lk/sports/all-news.php?pageID=477"
}