{
       "Source": "hirunews",
       "Timestamp": "Sunday, 23 October 2022 - 16:21",
       "Headline": "ඉන්දීය කණ්ඩායමේ කඩුලු 4ක් බිඳවැටෙයි",
       "News Content": "T20 ලෝක කුසලාන ක්‍රිකට් තරගාවලියේ ඉන්දියාව සහ පාකිස්ථානය අතර තරගය දැන් පැවැත්වෙනවා.\nතරගයේ කාසියේ වාසිය දිනු ඉන්දීය නායකයා තීරණය කළේ පළමුවෙන් පන්දුවට පහරදීමේ අවස්ථාව පාකිස්ථානයට ලබාදීමටයි.\nඒ අනුව පිටියට පිවිසි පාකිස්ථාන පිතිකරුවන් නියමිත පන්දුවාර 20 අවසානයේ කඩුලු 8ක් දැවී ලකුණු 159ක් රැස් කළා.\nපිළිතුරු ඉනිම හඹායන ඉන්දීය ඉනිමේ කඩුලු 4ක් මේවන විට දැවී ගොස් අවසන්.\nපන්දුවාර 9ක් අවසානයේ ඉන්දීය කණ්ඩායම ලබාසිටින ලකුණු සංඛ්‍යාව 40ක්. විරාත් කෝලි සහ හර්දික් පාණ්ඩ්යා පන්දුවට පහරදෙමින් සිටිනවා.\nලෝකේෂ් රාහුල් සහ නායක රෝහිත් ශර්මා ලකුණු 4බැගින් ලබා සිටියදී දැවී ගියා. සූර්යකුමාර් යාදෙව් ලකුණු 15යි. අක්සර් පටෙල් ලකුණු 2යි.",
       "URL": "https://www.hirunews.lk/sports/318629/ඉන්දීය-කණ්ඩායමේ-කඩුලු-4ක්-බිඳවැටෙයි",
       "Category": "Sports",
       "Parent URL": "https://www.hirunews.lk/sports/all-news.php?pageID=12"
}