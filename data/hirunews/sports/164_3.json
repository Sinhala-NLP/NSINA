{
       "Source": "hirunews",
       "Timestamp": "Friday, 03 May 2019 - 7:11",
       "Headline": "සුපිරි ඕවරයේදී හයිද්‍රාබාද් පිළ අසරණ කළ මුම්බායි ඉන්දියන්ස් අවසන් පූර්ව වටයට",
       "News Content": "සන්රයිසස් හයිද්‍රාබාද් පිළ සුපිරි  ඕවරයේදී පරාජයට පත් කොට ඉන්දීය ප්‍රිමියර් ලීග් තරගාවලියේ අවසන් පූර්ව වටයට සුදුසුකම් ලැබීමට මුම්බායි ඉන්දියන්ස් පිළ ඊයේ සමත් වුණා. මුම්බායි ඉන්දියන්ස් කණ්ඩායම සිය පන්දු වාර 20 තුළ දී කඩුලූ 5ක් දැවී ලකුණු 162ක් රැස් කළ අතර, කුවින්ටන් ඩිකොක් නොදැවී ලකුණු 69ක් ලබා ගත්තා.\nහයිද්‍රාබාද් පිළ සිය පන්දු වාර 20 තුළ දී කඩුලූ 6ක් දැවී ලකුණු 162ක් රැස් කළ අතර, මනීෂ් පාණ්ඬේ එහිදී නොදැවී ලකුණු 71ක් රැස් කළේ පන්දු 48කින්.\nලකුණු තත්ත්වය සමවීම නිසා ක්‍රියාත්මක කෙරුණු සුපිරි  ඕවරයේදී හයිද්‍රාබාද් පිළ ලකුණු 8කට සීමා කිරීමට මුම්බායි ඉන්දියන්ස් ක්‍රීඩක ජස්ප්‍රිට් බුම්රා සමත් වුණා.\nඑම ලකුණු සංඛ්‍යාව පහසුවෙන් අභිබවා යාමට සමත් වූ මුම්බායි ඉන්දියන්ස් පිළ ප්‍රසාද ලකුණු 16ක් ලබමින් අවසන් පූර්ව වටයට සුදුසුකම් ලැබුවා.",
       "URL": "https://www.hirunews.lk/sports/215641/සුපිරි-ඕවරයේදී-හයිද්‍රාබාද්-පිළ-අසරණ-කළ-මුම්බායි-ඉන්දියන්ස්-අවසන්-පූර්ව-වටයට",
       "Category": "Sports",
       "Parent URL": "https://www.hirunews.lk/sports/all-news.php?pageID=164"
}