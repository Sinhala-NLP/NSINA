{
       "Source": "hirunews",
       "Timestamp": "Saturday, 17 August 2019 - 20:36",
       "Headline": "පොලිස් ක්‍රිකට් ලෝක කුසලානය ශ්‍රී ලංකාවට",
       "News Content": "එංගලන්තයේ පැවති 6 වන පොලිස් ලෝක කුසලාන ක්‍රිකට් තරගාවලියේ ශූරතාව දිනා ගැනීමට ශ්‍රී ලංකා පොලිස් කණ්ඩායම සමත් වුණා.\nඒ වූස්ටර්ෂයර් හි බ්‍රොම්ස්ග්‍රෝව් නගරයේ ඊයේ පැවති අවසන් තරඟයේදී බටහිර,  ඕස්ට්‍රේලියානු පොලිස් කණ්ඩායම පරාජයට පත් කරමින්.\nආසියානු පොලිස් කණ්ඩායමක් ලෝක පොලිස් ක්‍රිකට් ශූරතාවය දිනා ගත් පළමු අවස්ථාව ද මෙයයි.\nවිස්සයි විස්ස තරගාවලියක් ලෙස පැවති මෙම ලෝක පොලිස් ක්‍රිකට් සැණකෙළිය සඳහා එංගලන්තය,  ඕස්ට්‍රේලියාව, අයර්ලන්තය, කැනඩාව ඇතුළු රටවල් නියෝජනය කරමින් පොලිස් කණ්ඩායම් 9 ක් එක්වුණා.",
       "URL": "https://www.hirunews.lk/sports/222438/පොලිස්-ක්‍රිකට්-ලෝක-කුසලානය-ශ්‍රී-ලංකාවට",
       "Category": "Sports",
       "Parent URL": "https://www.hirunews.lk/sports/all-news.php?pageID=144"
}