{
       "Source": "hirunews",
       "Timestamp": "Wednesday, 27 June 2018 - 12:50",
       "Headline": "ප්‍රබල බ්‍රසීලය අද තරග බිමට",
       "News Content": "රුසියාවේ පැවත්වෙන ලෝක කුසලාන පාපන්දු තරගාවලියට අදාලව අද (27) දිනයේත් තරග 04ක් පැවැත්වෙනවා.\nමෙක්සිකෝව - ස්විඩනය සමගත්, දකුණු කොරියාව ජර්මනිය සමගත් තරග වදින අතර, ස්විස්ටර්ලන්තය - කොස්ටරීකා කණ්ඩායම සමග අද තරග බිමට පිවිසෙනු ඇති.\nසර්බියාව අද තරග වදින්නේ ප්‍රබල බ්‍රසිල කණ්ඩායම සමගයි.\nඊයේ පැවති තරග අතුරින් ලෝක කුසලාන පාපන්දු තරගාවලියේ අවසන් 16 දෙනාගේ වටයට පිවිසීමට ආර්ජන්ටිනා කණ්ඩායම සමත් වුණා.\nඒ, නයිජිරියානු කණ්ඩායම ගෝල 2 ට බිංදුවක් ලෙස පරාජයට පත් කරමින්.\nඅයිස්ලන්තයට එරෙහිව පැවති තරගයේ දී දඩුවම් පහර සාර්ථක කර ගැනිමට නොහැකි වීම නිසා කතාබහට ලක්වු සුපිරි ක්‍රීඩක ලියනෝල් මෙසි නයිජිරියාවට එරෙහිව ඊයේ පැවති තරගයේදි ආර්ජන්ටිනා කණ්ඩායම වෙනුවෙන් පලමු ගෝලය වාර්තා කලේ තරගයේ 14 වන මිනිත්තුවේදියි.\nකෙසේ වෙතත්, තරගයේ 49 වන මිනිත්තුවේදි දඩුවම් පහරක් සාර්ථක කරගැනිමට නයිජිරියානු කණ්ඩායම සමත් වු නමුත් තරගයේ 86 වන මිනිත්තුවේදි නැවතත් ආර්ජන්ටිනාව ගෝලයක් ලබා ගනිමින් තරගයේ ජය ලබා ගත්තා.\nඊයේ දිනයේදි අයිස්ලන්තය - ක්‍රොඒෂියාව හමුවේ ගෝල 2 ට එකක් ලෙසත්,  ඕස්ට්‍රේලියාව ගෝල 2ට බිංදුවක් ලෙස පේරු රාජ්‍ය හමුවේත් පරාජයට පත්වුණා.\nඩෙන්මාර්කය සහ ප්‍රංශය අතර පැවති තරගයේදී දෙපිලටම ගෝල ලබා ගැනිමට නොහැකි වීමෙන් තරගය අවසන් වුනේ ජය පරාජයෙන් තොරවයි.",
       "URL": "https://www.hirunews.lk/sports/194010/ප්‍රබල-බ්‍රසීලය-අද-තරග-බිමට",
       "Category": "Sports",
       "Parent URL": "https://www.hirunews.lk/sports/all-news.php?pageID=223"
}