{
       "Source": "hirunews",
       "Timestamp": "Tuesday, 05 December 2017 - 12:27",
       "Headline": "තරඟාවලි දෙකකට ඉන්දීය සංචිත නම් කරයි",
       "News Content": "ශ්‍රී ලංකා කණ්ඩායම සහ ඉන්දීය කණ්ඩායම අතර පැවැත්වෙන පන්දුවාර 20 තරඟාවලිය සඳහා එක වන ඉන්දීය සංචිතය නම් කර තිබෙනවා.\nමෙම සංචිතයයේ නායකත්වය රෝහිත් ශර්මාට හිමිව ඇති අතර ක්‍රීඩකයින් 15 දෙනෙක් මෙම සංචිතයට ඇතුළත්.\nඉන්දීය කණ්ඩායමේ නිත්‍ය නායක විරාත් කෝලිගේ විවාහය හේතුවෙන් ඔහු මෙම තරඟාවලියට එක්වන්නේ නැහැ.\nදෙරට අතර තරගය තුනකින් සමන්විත පන්දුවාර 20 තරඟාවලිය දෙසැම්බර් මස 20,22 සහ 24 යන දින වලදී කථක්, ඉන්දෝර් සහ විශාකාපට්නම් හිදී පැවැත්වීමට සැලසුම් කර තිබෙනවා.\nනවක ක්‍රීඩකයින් කිහිප දෙනෙක්ම ඉන්දීය සංචිතයට එක්කර තිබීම විශේෂත්වයක්.\nමේ අතර ලබන වසරේ දකුණු අප්‍රිකාව සමඟ පැවැත්වීමට නියමිත ටෙස්ට් තරඟාවලියට එක්වන ඉන්දීය සංචිතයද ඊයේ නම් කරනු ලැබුවා.\nමෙහි නායකත්වය සුපුරුදු පරිදි හිමිව ඇත්තේ විරාත් කෝලිටයි.\nශ්‍රී ලංකාව සමඟ පැවැත්වෙන ටෙස්ට් තරඟාවලියට සහභාගී නොවූ පාතිව් පටෙල් සහ හර්දික් පන්ඩයා මෙම සංචිතයට ඇතුළත් කර තිබෙනවා.\nදකුණු අප්‍රිකාව සහ ඉන්දියාව අතර ටෙස්ට් තරඟාවලිය ලබන 05 වනදා කේප් ටවුන් හිදී අරම්භ වනවා.\nශ්‍රී ලංකාව සමඟ පැවැත්වෙන 20 -20 තරඟාවලියට නම් කළ සංචිතය.\nදකුණු අප්‍රිකාව සමඟ පැවැත්වෙන ටෙස්ට් තරඟාවලියට නම් කළ සංචිතය.",
       "URL": "https://www.hirunews.lk/sports/177626/තරඟාවලි-දෙකකට-ඉන්දීය-සංචිත-නම්-කරයි",
       "Category": "Sports",
       "Parent URL": "https://www.hirunews.lk/sports/all-news.php?pageID=276"
}