{
       "Source": "hirunews",
       "Timestamp": "Tuesday, 13 February 2018 - 16:40",
       "Headline": "අලුත්ම මුහුණු තුනක් එක්ක සුපිරි 20-20 ගැටුමට සංචිතය නම් කරයි",
       "News Content": "ඉන්දියාව සමග පැවැත්වෙන 20 යි 20 තරගාවලියට එක්වන දකුණු අප්‍රිකා සංචිතය නම්කර තිබෙනවා.\nඊට ජාත්‍යන්තර 20 යි 20 පිටියට නවකයන් තුන්දෙනෙකු වන ක්‍රිස්ටියෑන් ජොන්කර්, ජුනියර් ඩලා සහ හෙන්රිච් ක්ලාසීන් කැඳවා තිබීම විශේෂත්වයක්.\nසංචාරක ඉන්දීය කණ්ඩායම සහ දකුණු අප්‍රිකාව අතර තරග 3 කින් සමන්විත 20 යි 20 තරගාවලිය ලබන ඉරිදා ආරම්භ වීමට නියමිතයි.\nමෙම තරගාවලියේදී ජේ පී ඩුමිනි දකුණු අප්‍රිකා කණ්ඩායම මෙහෙයවනු ඇති.\nඒ ඇගිල්ලේ ආබාධයක් හේතුවෙන් ඉවත් කෙරුනු පෆ් ඩු ප්ලෙසි වෙනුවෙන්.\nදෙරට අතර පැවති පළමු එක්දින තරගයේදීයි ඔහු ආබාධයකට ලක්වුනේ.\nඉන්දියාවට එරෙහි 20 යි 20 තරගාවලියේ අවසානයත් සමග ආරම්භ වන ඔස්ට්‍රේලියාව සමග පැවැත්වෙන ටෙස්ට් තරගාවලියේදී දකුණු අප්‍රිකා ක්‍රීඩකයන් කිහිප දෙනෙකුම විවේක ගැන්වීමට එරට ක්‍රිකට් බලධාරීන් පියවර ගෙන තිබෙනවා.\nඒඩන් මාර්ක්රම්, හසීම් අම්ලා, ඉම්රාන් තහීර් ද ඊට අයත්.\nඉන්දියාවට එරෙහි 20 යි 20 සංචිතයට ජේ පී ඩුමිනි, ෆර්හාන් බිහර්දීන්, ඒ බී ඩිවිලියස්, රීසා හෙන්ඩ්රික්ස්, ඩේවිඩ් මිලර්, ක්‍රිස් මොරිස්, ඩේන් පැටර්සන්, ආරොන් පන්ගිසෝ, ඇන්ඩිල් පෙහ්ලුක්වායෝ, ටබ්රායිස් ශම්සි සහ ජොන් ජොන් ස්මුට්ස් නම්කර තිබෙනවා.",
       "URL": "https://www.hirunews.lk/sports/183570/අලුත්ම-මුහුණු-තුනක්-එක්ක-සුපිරි-20-ගැටුමට-සංචිතය-නම්-කරයි",
       "Category": "Sports",
       "Parent URL": "https://www.hirunews.lk/sports/all-news.php?pageID=254"
}