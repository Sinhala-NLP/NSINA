{
       "Source": "hirunews",
       "Timestamp": "Tuesday, 02 February 2016 - 8:27",
       "Headline": "විරාට් කෝලි ශ්‍රී ලංකා තරගාවලියට නැහැ",
       "News Content": "ශ්‍රී ලංකාව සමඟ පැවැත්වෙන විස්සයි විස්ස ක්‍රිකට් තරගාවලිය සඳහා ඉන්දීය පිළේ ප්‍රබල පිතිකරු විරාට් කෝලි සහභාගි නොවන බව ඉන්දීය ක්‍රිකට් පාලක මණ්ඩලය ඊයේ නිවේදනය කළා.\nඕස්ට්‍රේලියානු සංචාරයේදී ඉන්දීය පිළ වෙනුවෙන් දස්කම් දැක්වූ විරාට් කෝලි විවේක ගැන්වීමට තීරණය කිරීම ඊට හේතුවයි.\nශ්‍රී ලංකාව සහ ඉන්දියාව අතර විස්සයි විස්ස තරගාවලිය පෙබරවාරි 9 වන දා ආරම්භ වන්නේ පූනේහි පැවැත්වෙන තරඟයෙන්.\nඉන්පසු පෙබරවාරි 12 වන දා රන්චි හිදී සහ 14 වන දා විශාඛපට්නම් හිදී අනෙක් තරඟ දෙක පැවැත්වෙනවා.\nශ්‍රී ලංකාව සමඟ පැවැත්වෙන විස්සයි විස්ස තරගාවලිය සඳහා වූ ඉන්දීය සංචිතය අද නම් කෙරුණු අතර එහි නායකත්වය දරන්නේ මහේන්ද්‍ර සිං දෝනි විසින්.",
       "URL": "https://www.hirunews.lk/sports/125264/විරාට්-කෝලි-ශ්‍රී-ලංකා-තරගාවලියට-නැහැ",
       "Category": "Sports",
       "Parent URL": "https://www.hirunews.lk/sports/all-news.php?pageID=429"
}