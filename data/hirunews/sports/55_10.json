{
       "Source": "hirunews",
       "Timestamp": "Wednesday, 19 May 2021 - 13:45",
       "Headline": "ශ්‍රී ලංකා පිල ලබන වසරේ ඔස්ට්‍රේලියාවට",
       "News Content": "බංග්ලාදේශයේ සංචාරයක නිරත ශ්‍රී ලංකා කණ්ඩායම හෙට ශාරීරික යෝග්‍යතා පරීක්ෂණයකට මුහුණ දිය යුතු වනවා.\nමෙහිදී ශ්‍රී ලංකා ක්‍රීඩකයින් කිලෝමීටර දෙකක දුරක් විනාඩි අටකුත් තත්පර 35 ක කාලයකින් ධාවනයේ යෙදිය යුතුයි.\nපළමු වරට ශ්‍රී ලංකා ක්‍රිකට් කණ්ඩායමේ ක්‍රීඩකයින්ට මෙවැනි යෝග්‍යතා පරීක්ෂණයක් කොදෙව් සංචාරයට පෙර සුගතදාස ක්‍රීඩාංගණයේදී පැවති අතර, එහිදී ක්‍රීඩකයින් හතරදෙනෙකු අසමත්වුණා.\nශ්‍රී ලංකාව සහ බංග්ලාදේශය අතර එක්දින තරග තුනක් පැවැත්වීමට නියමිත අතර, පළමු එක්දින තරගය ලබන 23 වනදා ඩකා හිදී පැවැත්වීමට නියමිතයි.\nමේ අතර පන්දු වාර විස්ස තරග පහකට සහභාගිවීම සඳහා ශ්‍රී ලංකා කණ්ඩායම ලබන වසරේ ඔස්ට්‍රේලියාවේ සංචාරයක නිරත වනවා.",
       "URL": "https://www.hirunews.lk/sports/271818/ශ්‍රී-ලංකා-පිල-ලබන-වසරේ-ඔස්ට්‍රේලියාවට",
       "Category": "Sports",
       "Parent URL": "https://www.hirunews.lk/sports/all-news.php?pageID=55"
}