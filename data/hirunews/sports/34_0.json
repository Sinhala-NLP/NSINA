{
       "Source": "hirunews",
       "Timestamp": "Sunday, 12 December 2021 - 20:52",
       "Headline": "කැන්ඩි වොරියර්ස් පිළට පරාජයක්",
       "News Content": "එල්.පී.එල්. තරගාවලියට අදාළව කොළඹ ආර්. ප්‍රේමදාස ක්‍රීඩාංගණයේ අද පැවැත්වෙන පළමු තරඟයට වර්ෂාවෙන් බාධා එල්ල වීම නිසා ජැෆ්නා කිංග්ස් කණ්ඩායමට ඩක්වර්ත් ලුවිස් ක්‍රමය අනුව පන්දු වාර 10කදී ලකුණු 95ක ඉලක්කයක් හිමි වුණා.\nඒ, ප්‍රතිවාදී කැන්ඩි වොරියර්ස් පිළ පන්දු වාර 12යි පන්දු දෙකකදී කඩුලු 2කට ලකුණු 94ක් ලබා සිටියදී ඉනිම අත්හිටුවීමට සිදුවීම හේතුවෙන්.\nජැෆ්නා කිංග්ස් පිළ පන්දු වාර පන්දු වාර 8යි පන්දු 4කදී කඩුලු 3ක් දැවී ලකුණු 95ක් ලබමින් තරගයේ ජය හිමි කර ගත්තා.\nඑල්.පී.එල්. තරගාවලියට අදාළව අද දෙවන තරඟය පැවැත්වෙන්නේ කලම්බු ස්ටාර්ස් පිළ සහ ගෝල් ග්ලැඩියේටර්ස් කණ්ඩායම අතරයි.",
       "URL": "https://www.hirunews.lk/sports/290810/කැන්ඩි-වොරියර්ස්-පිළට-පරාජයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=34"
}