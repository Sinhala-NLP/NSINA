{
       "Source": "hirunews",
       "Timestamp": "Monday, 19 September 2016 - 7:26",
       "Headline": "2016 රියෝ පැරා ඔලිපික් ක්‍රීඩා උළෙල අවසානයේ චීනය පෙරමුණේ",
       "News Content": "2016 රියෝ පැරා ඔලිපික් ක්‍රීඩා උළෙල ඊයේ (18) අති උත්කර්ෂවත් අයුරින් නිමාවට පත්වුණා.\nඒ, බ්‍රසීලයේ රියෝ නුවර Maracana ක්‍රීඩාංගනයේදියි.\nමෙම ක්‍රීඩා උළෙල ආරම්භ වුයේ පසුගිය 07වනදා එම ක්‍රීඩාංගනයේ වන අතර එයද අති උත්කර්ෂවත්වුණා.\nආරම්භයේ මෙන්ම අවසානයත් සම්ප්‍රදායක නැටුම්,ගීත සහ සංස්කෘතික අංගයන් රැසකින් වර්ණවත් වූ බවයි විදෙස් වාර්තා සඳහන් කළේ.\n2016 පැරා ඔලිම්පික් ක්‍රීඩා උළෙල නිමවුණේ චීනය පෙරමුණේ තබමින්.\nඒ රන් 107ක්, රිදී 81ක් සහ ලෝකඩ 51ක් හිමිකර ගනිමින් වන අතර බ්‍රිතාන්‍ය දෙවන ස්ථානයටත් සහ යුක්රේනය තෙවන ස්ථානයටත් පත්වුණා.\nපදක්කම් සටහනට අනුව ශ්‍රී ලංකාව 76වන ස්ථානයට පත්වුණේ ලෝකඩ පදක්කමක් හිමිකර ගනිමින්.\nපදක්කම් සටහන සහ පැරා ඔලිපික් ක්‍රීඩා උළෙලේ අවසන්වීමේ වීඩියෝ දර්ශන පහතින් නරඹන්න.",
       "URL": "https://www.hirunews.lk/sports/143280/2016-රියෝ-පැරා-ඔලිපික්-ක්‍රීඩා-උළෙල-අවසානයේ-චීනය-පෙරමුණේ",
       "Category": "Sports",
       "Parent URL": "https://www.hirunews.lk/sports/all-news.php?pageID=383"
}