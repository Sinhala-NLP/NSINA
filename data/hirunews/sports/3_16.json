{
       "Source": "hirunews",
       "Timestamp": "Monday, 11 September 2023 - 18:42",
       "Headline": "ඉන්දියාවෙන් අසල්වැසි පාකිස්ථානයට ලකුණු 357ක ඉලක්කයක්",
       "News Content": "ආසියානු කුසලාන ක්‍රිකට් තරගාවලියේ සුපිරි 4 වටයේ ඉන්දියාව සහ පාකිස්ථාන අතර ඊයේ (10) පැවති තරගය වර්ෂාව නිසා අතරමගදී නවතා දැමීමට තීරණය කළා.\nකොළඹ ප්‍රේමදාස ක්‍රීඩාංගනයට ඇද හැලුණු ධාරානිපාත වර්ෂාව හේතුවෙන් තරග විනිසුරුවන් තීරණය කළේ තරගය තවදුරටත් ක්‍රීඩා කිරීමට නොහැකි බවයි.\nමෙම ආසියානු කුසලාන තරගාවලියේ ඉන්දියානු පකිස්ථානට පමණක් සීමා වුණ අතිරේක දිනයක් වෙන් කර ඇති බැවින් අද (11) තරගය නතර වූ තැනින් අද පස්වරු 3.00 ට නැවත තරගය ආරම්භ කළා.\nඒ අනුව පළමුව පන්දුවට පහරදුන් ඉන්දීය කණ්ඩායම පෙර දින වර්ෂාවට පෙර පන්දුවාර 24.1කදී කඩුලු 2ක් දැවී ලකුණු 147ක් ලබා ගෙන තිබුණා.\nපන්දුවට පහරදීමේදී ඉන්දීය කණ්ඩායම වෙනුවෙන් රෝහිත් ෂර්මා හයේ පහර 4ක්, හතරේ පහර 6ක් ඇතුළුව ලකුණු 56ක් සහ ශුබ්මන් ගිල් හතරේ පහර 10ක් සමඟින් ලකුණු 58ක් රැස් කිරීමට සමත් වුණා.\nවර්ෂාව හේතුවෙන් තරගය නවත්වන විට විරාත් කෝලි නොදැවී ලකුණු 8ක් ලබා සිටින අතර KL රාහුල් නොදැවී ලකුණු 17ක් ලබා සිටියා\nඅද දවසේ ඉන්දියාවට සාර්ථක ආරම්භයක් ලබාදෙමින් Virat Kohli ලකුණු 122 ,KL Rahul ලකුණු 111 ලබා ගත්තා.\nපන්දු යැවීමේදී Shaheem Shah Afridi කඩුලු 01, Shadab Khan කඩුලු 01 බැගින් දවා ගත්තා.\nඒ අනුව ඉන්දීය කණ්ඩායම පන්දු ඕවර 50 අවසානයේදී කඩුලු 02 ක් දැවී ලකුණු 356ක් ලබා ගත්තා.\nඅද තරගය ජය ගැනීමටනම් පාකිස්ථානය ලකුණු 357 ක් ලබා ගතයුතු වෙනවා.",
       "URL": "https://www.hirunews.lk/sports/347945/ඉන්දියාවෙන්-අසල්වැසි-පාකිස්ථානයට-ලකුණු-357ක-ඉලක්කයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=3"
}