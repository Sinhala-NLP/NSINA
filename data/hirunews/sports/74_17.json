{
       "Source": "hirunews",
       "Timestamp": "Saturday, 12 December 2020 - 8:35",
       "Headline": "බෙන් ස්ටෝක්ස් සහ ජොෆ්රා ආචර් ශ්‍රී ලංකා - එංගලන්ත ටෙස්ට් තරඟාවලියෙන් ඉවතට",
       "News Content": "එංගලන්ත තුන් ඉරියව් ක්‍රීඩක බෙන් ස්ටෝක්ස් සහ වේග පන්දු යවන ක්‍රීඩක ජොෆ්රා ආචර් ලබන ජනවාරියේ ශ්‍රී ලංකාවේ පැවැත්වීමට නියමිත ටෙස්ට් තරඟ සංචිතයෙන් ඉවත් කර තිබෙනවා.\nකඩුලු රකින පිතිකරු මොයින් අලී සහ ජොනී බෙයාස්ටෝ සංචිතයට කැඳවා ඇති බවයි එංගලන්ත තේරීම් කමිටුව ඊයේ නිවේදනය කළේ.\nමොයින් අලී ක්‍රිකට් තරගයකට ක්‍රීඩා කරනු ලබන්නේ වසරකට විවේකයකින් පසුවයි.\nමේ අතර සිය බිරිඳගේ පළමු දරු උපත අපේක්ෂාවෙන් පසුවන බැවින් රෝරි බර්න්ස් ද ශ්‍රී ලංකා සංචාරයට එක්වන්නේ නැහැ.\nලබන වසරේ ජනවාරි මස 14 වනදා සිට 26 වනදා දක්වා තරග දෙකකින් සමන්විත ටෙස්ට් තරගාවලිය ගාල්ල ජාත්‍යන්තර ක්‍රිකට් ක්‍රීඩාංගනයේදී පැවැත්වීමට නියමිත අතර, එංගලන්ත පිල තරගාවලියට සහභාගිවීම සඳහා ලබන ජනවාරි දෙවනදා එරටින් පිටත්වීමට නියමිතයි.",
       "URL": "https://www.hirunews.lk/sports/256847/බෙන්-ස්ටෝක්ස්-සහ-ජොෆ්රා-ආචර්-ශ්‍රී-ලංකා-එංගලන්ත-ටෙස්ට්-තරඟාවලියෙන්-ඉවතට",
       "Category": "Sports",
       "Parent URL": "https://www.hirunews.lk/sports/all-news.php?pageID=74"
}