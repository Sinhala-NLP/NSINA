{
       "Source": "hirunews",
       "Timestamp": "Sunday, 28 May 2017 - 14:40",
       "Headline": "එංගලන්තයට ජය",
       "News Content": "සංචාරක දකුණු අප්‍රිකානු පිල සමග ඊයේ පැවති දෙවන එක්දින තරගයෙන් එංගලන්තය ලකුණු දෙකක තියුණු ජයක් හිමිකරගත්තා.\nකාසියේ වාසිය දිනූ දකුණු අප්‍රිකාව පළමුවෙන් පන්දුවට පහරදෙන ලෙස එංගලන්තයට ඇරයුම් කළ අතර, ඔවුන් සිය පන්දු වාර 50 තුළදී කඩුලු 6 ක් දැවී ලකුණු 330 ක් රැස් කළා.\nබෙන්ට් ස්ටෝක්ස් ලකුණු 101 ක් ලබාගත්තා.\nපිළිතුරු වශයෙන් දකුණු අප්‍රිකානු පිල සිය පන්දු වාර 50 තුළදී කඩුලු 5 ක් දැවී රැස් කළේ ලකුණු 328 ක් පමණයි.\nක්වින්ටන් ඩී කොක් ලකුණු 98 ක් රැස් කිරීමට සමත්වුණා.\nඊයේ ලද ජයග්‍රහණයත් සමග තරග 3 කින් යුත් එක්දින තරගාවලියේ දෙකට බින්දුවක් ලෙස පෙරමුණ ගැනීමට එංගලන්ත පිල සමත්වී තිබෙනවා.",
       "URL": "https://www.hirunews.lk/sports/162325/එංගලන්තයට-ජය",
       "Category": "Sports",
       "Parent URL": "https://www.hirunews.lk/sports/all-news.php?pageID=330"
}