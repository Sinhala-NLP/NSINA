{
       "Source": "hirunews",
       "Timestamp": "Sunday, 19 April 2015 - 9:02",
       "Headline": "එංගලන්ත කොදෙව් දෙවන ටෙස්ට් තරඟය ලබන අඟහරුවාදා",
       "News Content": "සංචාරක එංගලන්ත පිල සහ බටහිර ඉන්දීය කොදෙව් පිල අතර දෙවන ටෙස්ට් තරඟය ග්‍රෙනෙඩා හිදි ලබන අඟහරුවාදා ආරම්භ වනවා. එහිදී කොදෙව් පිලේ දඟ පන්දු යවන ක්‍රීඩක සුලෙයිමන් බෙන් කණ්ඩායමෙන් ඉවත් කිරීමටයි කොදෙව් පාලක මණ්ඩලය පියවර ගෙන ඇත්තේ. ඇන්ටිගුවා හි පැවති පළමු ටෙස්ට් තරඟයේදී ඔහු පන්දු වාර 52ක් යවා කඩුලූ දෙකක් බිද හෙලූවේ ලකුණු 200 ක් ලබාදෙමින්. කොදෙව් පිල සහ එංගලන්තය අතර පැවති පළමු ටෙස්ට් තරඟය ජය පරාජයෙන් තොරව අවසන් වූ අතර එංගලන්තය පළමු ඉනිම සඳහා ලකුණු 399 ක් සහ දෙවැනි ඉනිමේදී කඩුලූ 7 ලකුණු 333 ක් රැස් කළා. බටහිර ඉන්දීය කොදෙව් පිල පළමු ඉනිමේ ලකුණු 295 ක් සහ දෙවැනි ඉනිමේදි කඩුලූ 7 කට ලකුණු 350 ක් ලබාගත්තා.",
       "URL": "https://www.hirunews.lk/sports/107846/එංගලන්ත-කොදෙව්-දෙවන-ටෙස්ට්-තරඟය-ලබන-අඟහරුවාදා",
       "Category": "Sports",
       "Parent URL": "https://www.hirunews.lk/sports/all-news.php?pageID=474"
}