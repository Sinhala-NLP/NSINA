{
       "Source": "hirunews",
       "Timestamp": "Friday, 03 May 2013 - 19:25",
       "Headline": "මළල ක්‍රීඩා ඉසව් 16කට වැඩි සැලකිලි.",
       "News Content": "අනාගතයේදී පදක්කම් දිනාගත හැකි යැයි විශ්වාස කෙරෙන මලල ක්‍රීඩා ඉසව් 16 ක් කෙරෙහි දැඩි අවධානය යොමු කිරීමට ශ්‍රී ලංකා මලල ක්‍රීඩා සම්මේලනය තීරණය කර තිබෙනවා. මලල ක්‍රීඩා ඉසව් 34 ක් ඇතත්, මින් ඉදිරියට ඉන් 16 කට වැඩි ඉඩකඩක් සහ වරප්‍රසාද ලබාදෙනු ඇති.\nපිරිමි මීටර් 400 සහය දිවීම, පිරිමි උස පැනීම, පිරිමි මීටර් 100 සහය දිවීම, පිරිමි සහ කාන්තා මීටර් 800 හා 1500 යන ඉසව්ද මීට අයත්. කාන්තා මීටර් 200, කාන්තා මීටර් 100, කාන්තා මීටර් 400, පිරිමි දුර පැනීම, පිරිමි තුන් පිම්ම මෙන්ම හෙල්ල විසි කිරීමේ පිරිමි ඉසව්වටද ඉහළ අවධානයක් යොමුවනු ඇති. කාන්තා මීටර් 400 කඩුළු මතින් දිවීම, කාන්තා මීටර් 3000 බාධක දිවීම සහ කාන්තා හෙල්ල විසි කිරීමේ ඉසව්වද ඉහළ අවධානය යොමුවන ඉසව් 16 ට අයත් වනවා.\nමේ සම්බන්ධයෙන් ක්‍රියාත්මක වීම සඳහා සුපිරි, ප්‍රසාද ලකුණු 1000 ට වැඩි සහ ප්‍රසාද ලකුණු 1000 ට අඩු යනුවෙන් මෙරට මලල ක්‍රීඩක ක්‍රීඩිකාවන් සංචිත 03 කට බෙදූ බවයි සම්මේලනයේ සභාපති මේජර් ජෙනරාල් පාලිත ප්‍රනාන්දු පැවසුවේ.\n[MP3]s58288_1[/MP3]\nමීට අමතරව ක්‍රීඩා අමාත්‍යාංශයේ ක්‍රීඩා ශක්ති වැඩසටහන යටතේ සිටින ක්‍රීඩක ක්‍රීඩිකාවන් දස දෙනෙකුට හෝ 15 දෙනෙකුට විශේෂ වරප්‍රසාද යටතේ පුහුණු පහසුකම් ලබාදීමටද ක්‍රියාකරන බවයි සභාපතිවරයා වැඩිදුරටත් කියා සිටියේ.\n[MP3]s58288_2[/MP3]",
       "URL": "https://www.hirunews.lk/sports/58288/මළල-ක්‍රීඩා-ඉසව්-16කට-වැඩි-සැලකිලි",
       "Category": "Sports",
       "Parent URL": "https://www.hirunews.lk/sports/all-news.php?pageID=538"
}