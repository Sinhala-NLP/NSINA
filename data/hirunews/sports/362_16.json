{
       "Source": "hirunews",
       "Timestamp": "Saturday, 07 January 2017 - 13:46",
       "Headline": "ඕස්ට්‍රේලියාවට තරඟාවලි ජයක්",
       "News Content": "සංචාරක පාකිස්තාන පිළ සමඟ පැවැති තුන්වන ටෙස්ට් තරඟයෙන් ද ලකුණු 220ක ජයක් ලැබීමට  ඕස්ට්‍රේලියාව අද සමත් වුණා.\nසිඩ්නි නුවර පැවැති මෙම ටෙස්ට් තරඟයේදී පළමු ඉනිමේ ලකුණු 315ක් ලැබූ පාකිස්තානය දෙවන ඉනිමේදී රැස් කර ගත්තේ ලකුණු 244ක් පමණයි.\nපළමු ඉනිමේදී කඩුලු  8කට ලකුණු 538ක් ලබා ගත්  ඕස්ට්‍රේලියාව දෙවන ඉනිමේදී කඩුලු 2ක් දැවී ලකුණු 241ක් ලබා පන්දුවට පහර දීම අත්හිටුවනු ලැබුවා.\nපාකිස්තානයට දෙවන ඉනිමේදී ජයග්‍රහණය සඳහා ලැබුණු ඉලක්කය ලකුණු 465ක්.\nඕස්ට්‍රේලියා කණ්ඩයමේ ඩේවිඩ් වෝනර් ටෙස්ට් ඉනිමක දෙවන වේගවත්ම අර්ධ ශතකය වාර්තා කරමින්, වාර්තා පොත් අතරට පැමිණීම මෙම තරඟයේදී සිදුවීම විශේෂත්වයක්.\nමෙම ජයග්‍රහණයත් සමඟ ඕස්ට්‍රේලියාව ටෙස්ට් තරගාවලිය ජයග්‍රහණය කරන්නේ තුනට බින්දුවක් ලෙසයි.\nඕස්ට්‍රේලියානු දෙවන ඉනිමේදී  ඩේවිඩ් වොනර් ලබාගත් ටෙස්ට් ඉනිමක දෙවන වේගවත්ම අර්ධ ශතකය සමගින් තරඟයේ 4වන දිනයේ විශේෂ අවස්ථා පහතින්.",
       "URL": "https://www.hirunews.lk/sports/151501/ඕස්ට්‍රේලියාවට-තරඟාවලි-ජයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=362"
}