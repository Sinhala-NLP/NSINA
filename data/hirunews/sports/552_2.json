{
       "Source": "hirunews",
       "Timestamp": "Monday, 18 February 2013 - 19:23",
       "Headline": "තුන් දින තරගය  ඕස්ට්‍රේලියාවට සාර්ථකයි.",
       "News Content": "සංචාරක  ඕස්ට්‍රේලියානු කණ්ඩායම සහ ඉන්දීය ඒ කණ්ඩායම අතර චෙන්නායි හි පැවැත්වෙන තුන්දින පුහුණු තරගය ජය පරාජයෙන් තොරව අද (18) නිමාවට පත්වුණා. තරගයේ මුලින්ම පන්දුවට පහර දුන් ඉන්දීය ඒ කණ්ඩායම සිය පළමු ඉනිම සඳහා සියලූ දෙනා දැවී ලකුණු 451ක් රැස් කළා. එහිදී ඉන්දීය ඒ කණ්ඩායම වෙනුවෙන් නායක ගෞතම් ගාම්බීර් ලකුණු 112ක් ද, මනෝජ් තිවාරි ලකුණු 129ක් ද ලබා ගත්තා.  ඕස්ට්‍රේලියාව වෙනුවෙන් සේවියර් ඩොහර්ටි සහ ඈෂ්ටන් අගාර් කඩුලූ 3 බැගින් ලබා ගත්තා. අගාර් ශ්‍රී ලාංකික සම්භවයක් සහිත නවක  ඕස්ට්‍රේලියානු ක්‍රීඩකයෙක්. පිළිතුරු ඉනිම ක්‍රීඩා කළ  ඕස්ට්‍රේලියානු කණ්ඩායම සිය පළමු ඉනිම සඳහා ලකුණු 235ක් රැස් කළා. ඉන්දියානු ඒ පිළ නැවතත් පන්දුවට පහරදීමට  ඕස්ට්‍රේලියානුවන්ට අවස්ථාව ලබා දුන්නා. එහිදී සිය දෙවැනි ඉනිම ක්‍රීඩා කළ  ඕස්ට්‍රේලියානු පිතිකරුවන් තරගය නිමා වන විට කඩුලූ 3ක් දැවී ලකුණු 195ක් ක් ලබා සිටියා.  ඕස්ට්‍රේලියානු කණ්ඩායම සහ ඉන්දීය කණ්ඩාම අතර පැවැත්වෙන පළමු ටෙස්ට් තරගය ලබන 22 වැනිදා චෙන්නායි හිදී පැවැත්වීමට නියමිතයි.",
       "URL": "https://www.hirunews.lk/sports/53647/තුන්-දින-තරගය-ඕස්ට්‍රේලියාවට-සාර්ථකයි",
       "Category": "Sports",
       "Parent URL": "https://www.hirunews.lk/sports/all-news.php?pageID=552"
}