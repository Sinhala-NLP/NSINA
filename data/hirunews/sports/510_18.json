{
       "Source": "hirunews",
       "Timestamp": "Saturday, 05 October 2013 - 8:12",
       "Headline": "ඇෆ්ගනිස්ථාන පිළ ලෝක කුසලාන තරඟාවලියට.",
       "News Content": "ඇෆ්ගනිස්ථාන ක්‍රිකට් පිළ ප්‍රථම වතාවට ක්‍රිකට් ලෝක කුසලාන තරගාවලිය සඳහා ඊයේ සුදුසුකම් ලැබුවා. ඒ, සාජා හි පැවැති එක්දින සුදුසුකම් ලැබීමේ තරගයෙන් කෙන්යානු පිළ පරාජයට පත් කරමින්. කාබුල් නුවර දැවැන්ත රූපවාහිනී තිර ඔස්සේ සජීවී ලෙස තරගය නැරඹූ ඇෆ්ගන් වැසියන් ජයග්‍රහණයෙන් අනතුරුව වීථි සැමරුම්වලට එක්වූ බව විදෙස් වාර්තා සඳහන් කළා. ඇෆ්ගනිස්ථාන ක්‍රිකට් කණ්ඩායමේ නායක මොහොමඞ් නබි ජයග්‍රහණය හැදින්වූයේ නව පරපුරට පිරිනැමෙන තිළිණයක් ලෙසයි. ඇෆ්ගනිස්ථාන පිළේ පුහුණුකරු ලෙස කටයුතු කළේ හිටපු පාකිස්තාන ටෙස්ට් ක්‍රීඩක කබීර් ඛාන්. 2015 ලෝක කුසලාන ක්‍රිකට් තරගාවලිය  ඕස්ට්‍රේලියාවේ සහ නවසීලන්තයේ පැවැත්වීමට නියමිතයි. එහිදී ඇෆ්ගනිස්ථානය ඇතුළත් වන්නේ එංගලන්තය,  ඕස්ට්‍රේලියාව, බංග්ලාදේශය, නවසීලන්තය සහ ශ්‍රී ලංකාව ඇතුළත් ඒ කාණ්ඩයටයි.",
       "URL": "https://www.hirunews.lk/sports/68678/ඇෆ්ගනිස්ථාන-පිළ-ලෝක-කුසලාන-තරඟාවලියට",
       "Category": "Sports",
       "Parent URL": "https://www.hirunews.lk/sports/all-news.php?pageID=510"
}