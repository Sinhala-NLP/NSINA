{
       "Source": "hirunews",
       "Timestamp": "Monday, 14 October 2013 - 12:54",
       "Headline": "ඉන්දියාවෙන් ඉගෙන ගන්න දෙයක් නැහැ. - අර්ජුන.",
       "News Content": "ශ්‍රී ලාංකීය ක්‍රීඩකයන්ට දැන් ඉන්දියාවෙන් ඉගෙන ගැනීමට දෙයක් නොමැති බව හිටපු ක්‍රිකට් නායකයෙකු වන අර්ජුන රණතුංග පවසනවා. පන්දුවාර විස්සයි විස්ස තරඟ ඉන්දියාව තුළ ප්‍රචලිත වීමත් සමඟ මෙම තත්ත්වය උදා වී ඇති බවයි අර්ජුන සඳහන් කළේ. ඔහු මේ බව කියා සිටියේ ඉන්දීය වාණිජ මණ්ඩලයේ සම්මන්ත්‍රණයක් අමතමින්. වර්තමානයේ ක්‍රීඩකයන් මුදල් පසුපස හඹායාම නිසා, ගුණාත්මක ක්‍රීඩකයින් බිහි නොවන බව අර්ජුන පවසනවා. මින් ඉදිරියට සුනිල් ගවස්කාර් සහ සචින් තෙන්ඩුල්කාර් වැනි ක්‍රීඩකයින් ඉන්දියාවෙන් බිහි නොවනු ඇති බවයි ඔහු කියා සිටියේ. එබැවින් ඉන්දීය ක්‍රිකට් පාලක මණ්ඩලය ද මීට වඩා වගකීමකින් යුතුව කටයුතු කළ යුතු බව ද අර්ජුන පෙන්වා දෙනවා.",
       "URL": "https://www.hirunews.lk/sports/69260/ඉන්දියාවෙන්-ඉගෙන-ගන්න-දෙයක්-නැහැ-අර්ජුන",
       "Category": "Sports",
       "Parent URL": "https://www.hirunews.lk/sports/all-news.php?pageID=509"
}