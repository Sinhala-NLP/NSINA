{
       "Source": "hirunews",
       "Timestamp": "Saturday, 24 January 2015 - 9:43",
       "Headline": "මොහොමඞ් අමීර් යළි ක්‍රිකට් පිටියට.",
       "News Content": "තරඟ පාවාදීම්වලට සම්බන්ධවීම හේතුවෙන් තරඟ තහනමකට ලක්වූ පාකිස්තාන ක්‍රිකට් ක්‍රීඩක මොහොමඞ් අමීර් නැවතත් ක්‍රිකට් පිටියට පිවිසීමට සූදානම්. අන්තර් ජාතික ක්‍රිකට් සම්මේලනයේ දූෂණ මර්ධන නීතිරීතිවල ඇගයීමකට අනුවයි ඔහුට මෙලෙස අනුමැතිය ලබාදී ඇත්තේ. කෙසේ නමුත්, පසුගිය කාලය තුළ පුනරුත්ථාපනයට ලක්වීදැයි පරීක්ෂා කිරීම සඳහා අන්තර් ජාතික ක්‍රිකට් සම්මේලනය මොහොමඞ් අමීර් ඊයේ සම්මුඛ පරීක්ෂණයකට ලක් කර තිබෙනවා. මොහොමඞ් අමීර්ට එරෙහිව පැනවුණු තහනම ඉවත් කිරීමට පියවර ගන්නා ලෙස පාකිස්තාන ක්‍රිකට් පාලක මණ්ඩලය අන්තර් ජාතික සම්මේලනය වෙත ලිපියක් ද යොමු කර තිබුණා.",
       "URL": "https://www.hirunews.lk/sports/101889/මොහොමඞ්-අමීර්-යළි-ක්‍රිකට්-පිටියට",
       "Category": "Sports",
       "Parent URL": "https://www.hirunews.lk/sports/all-news.php?pageID=491"
}