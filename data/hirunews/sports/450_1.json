{
       "Source": "hirunews",
       "Timestamp": "Sunday, 20 September 2015 - 8:41",
       "Headline": "‍‍ලෝක කුසලාන රග්බි : පාපන්දු  ක්‍රීඩකයෙකුගේ නීතිවිරෝධී ක්‍රීඩා විලාශය එළියට පනියි",
       "News Content": "ලෝක කුසලාන රග්බි තරගාවලියේ 8 වන දිගහැරුම එංගලන්තයේදී ආරම්භ වුණේ පෙරේදා (17) යි. ඒ කෙටි සමාරම්භක උළෙලකින් අනතුරුවයි.\nසමාරම්භක උත්සවය පැවැත්වුණේ එංගලන්ත රග්බි සංගමයේ සභාපති හැරී කුමරුගේ සහ ජාත්‍යන්තර රග්බි සංගමයේ සභාපතිවරයාගේ ප්‍රධානත්වයෙන්.\nඑංගලන්ත විලියම් කුමරුද සමාරම්භක උත්සවයේ විශේෂ අමුත්තෙකු ලෙස පැමිණ සිටියා.\n‍එංගලන්තය - ලෝක කුසලාන රග්බි තරගාවලියකට සත්කාරකත්වය ලබා දෙන දෙවන වතාව මෙයයි.\nඑංගලන්තය මීට පෙර 1991 වසරේදී  ප්‍රංශය, අයර්ලන්තය, ස්කොට්ලන්තය, වේල්සය සමගින් එක්ව ලෝක කුසලාන රග්බි තරගාවලියට සම සත්කාරකත්වය ලබා දුන්නා.\nමෙවර ලෝක කුසලාන රග්බි තරගාවලියේ සමාරම්භක උත්සවය නිර්මාණය කර තිබුණේ රග්බි ක්‍රීඩාවේ උපත සිහිගන්වමින්.\n1823 වර්ෂයේදී එංගලන්ත පාපන්දු පාසලේ සිටි ක්‍රීඩකයෙකුගේ නීතිවිරෝධී ක්‍රීඩා විලාශයක් රග්බි ක්‍රීඩාවේ උපත සදහා හේතු වී තිබෙනවා.",
       "URL": "https://www.hirunews.lk/sports/116898/‍‍ලෝක-කුසලාන-රග්බි-පාපන්දු-ක්‍රීඩකයෙකුගේ-නීතිවිරෝධී-ක්‍රීඩා-විලාශය-එළියට-පනියි",
       "Category": "Sports",
       "Parent URL": "https://www.hirunews.lk/sports/all-news.php?pageID=450"
}