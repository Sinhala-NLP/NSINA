{
       "Source": "hirunews",
       "Timestamp": "Tuesday, 26 July 2016 - 18:46",
       "Headline": "පළමු තරඟයට වැස්සෙන් බාධා",
       "News Content": "ශ්‍රී ලංකාව සහ  ඕස්ට්‍රේලියාව අතර ප්‍රථම ටෙස්ට් තරඟය පල්ලෙකැළේ ජාත්‍යන්තර ක්‍රීඩාංගණයේදී අද ආරම්භ වුණා.\nපස්වරුවේ තරඟයට වර්ෂාවෙන් බාධා එල්ලවී තරඟය අදට අත්හිටවූ අතර, ඒ වනවිට පන්දුවට පහරදෙමින් සිටි  ඕස්ට්‍රේලියානු කණ්ඩායම  කඩුලූ දෙකක් දැවී ලකුණු 66 ක් ලබා සිටියා.\nඅද උදෑසන කාසියේ වාසිය දිනූ ශ්‍රී ලංකා නායක ඇන්ජලෝ මැතිව්ස් පළමුවෙන් පන්දුවට පහර දීමට තීරණය කළා.\nඒ අනුව ශ්‍රී ලංකා පළමු ඉනිම ලකුනු 117 කට සීමා වුණේ  ඕස්ට්‍රේලියානු පන්දු යවන්නන්ගේ දක්ෂ පන්දු යැවීම හමුවේයි.\nශ්‍රී ලංකාව වෙනුවෙන් ලබාගත් වැඩිම ලකුණු සංඛ්‍යාව වන ලකුණු 24  රැස් කළේ අද ටෙස්ට් වරම් හිමිවූ ධනංජය ද සිල්වායි.",
       "URL": "https://www.hirunews.lk/sports/139064/පළමු-තරඟයට-වැස්සෙන්-බාධා",
       "Category": "Sports",
       "Parent URL": "https://www.hirunews.lk/sports/all-news.php?pageID=398"
}