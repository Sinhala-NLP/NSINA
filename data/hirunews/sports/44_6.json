{
       "Source": "hirunews",
       "Timestamp": "Friday, 03 September 2021 - 13:42",
       "Headline": "ඔන්ලයින් ලෝක යොවුන් චෙස් ශූරතා තරගාවලිය දිනූ ඔෂිනිට ක්‍රීඩා ඇමතිගෙන් සුබ පැතුම්",
       "News Content": "මාර්ගගත ක්‍රමයට පැවැත් වූ ලෝක යොවුන් චෙස් ශූරතා තරගාවලියේ වයස අවුරුදු 10න් පහල බාලිකා ශූරතාව දිනාගත් ඔෂිනි දේවේන්ද්‍ර්‍යා ගුණවර්ධන ශිෂ්‍යාවට ක්‍රීඩා අමාත්‍ය නාමල් රාජපක්ෂ සුබ පැතුම් එක්කර තිබෙනවා.\nඒ ට්විටර් පණිවිඩයක් නිකුත් කරමින්.\nවයස් කාණ්ඩ 5ක් යටතේ රටවල් 100ක ක්‍රීඩක ක්‍රීඩිකාවන් 1650ක් මෙවර මාර්ගගත ක්‍රමයට පැවැත් වූ ලෝක යොවුන් චෙස් ශූරතා තරගාවලියට එක් වුණා.\nරත්නපුර පර්ගියුසන් බාලිකා විද්‍යාලයේ ඉගෙනුම ලබන ඔෂිනි දේවේන්ද්‍ර්‍යා ගුණවර්ධන තරගකාරිනියන් 184 දෙනෙකු පරාජයට පත් කරමිනු යි මෙම ශූරතාව දිනා ගනු ලැබුවේ.\nඅවසන් තරගයේ දී ඇය අතින් පරාජයට පත් වුණේ රුසියානු ක්‍රීඩිකාවක්.",
       "URL": "https://www.hirunews.lk/sports/281282/ඔන්ලයින්-ලෝක-යොවුන්-චෙස්-ශූරතා-තරගාවලිය-දිනූ-ඔෂිනිට-ක්‍රීඩා-ඇමතිගෙන්-සුබ-පැතුම්",
       "Category": "Sports",
       "Parent URL": "https://www.hirunews.lk/sports/all-news.php?pageID=44"
}