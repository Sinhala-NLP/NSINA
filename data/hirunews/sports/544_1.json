{
       "Source": "hirunews",
       "Timestamp": "Saturday, 30 March 2013 - 8:41",
       "Headline": "පළමු පුහුණු සැසියට රිකී පොන්ටින් නැහැ.",
       "News Content": "ඉන්දීය ප්‍රිමියර් ලිග් තරගාවලිය සඳහා සහභාගි වන මුම්බායි ඉන්දියන්ස් පිළ දැන් සිය පුහුණුවීම් කටයුතු ආරම්භ කර තිබෙනවා. කෙසේ නමුත් නායක රිකී පොන්ටින් ආරම්භක පුහුණු සැසියට සහභාගි වූයේ නැහැ. මෙවර අයි. පී.එල්. තරගාවලියේ සමාරම්භක තරගය අප්‍රේල් 3 වැනිදා පැවැත්වෙන්නේ කොල්කටා නයිට් රයිඩර් සහ දිල්ලි ඩෙයාර්ඩෙවිල්ස් කණ්ඩායම් අතරයි. මුම්බායි ඉන්දියන්ස් සහභාගි වන පළමු තරගය අප්‍රේල් 4 වන දා බැංග්ලෝරයේ දී පැවැත්වෙනවා. කෙසේ නමුත් චෙන්නායි හි පැවැත්වෙන මුම්බායි කණ්ඩායමේ දෙවැනි තරගයට ශ්‍රී ලංකා ක්‍රීඩක ලසිත් මාලිංග සහභාගි නොවනු ඇති.",
       "URL": "https://www.hirunews.lk/sports/56217/පළමු-පුහුණු-සැසියට-රිකී-පොන්ටින්-නැහැ",
       "Category": "Sports",
       "Parent URL": "https://www.hirunews.lk/sports/all-news.php?pageID=544"
}