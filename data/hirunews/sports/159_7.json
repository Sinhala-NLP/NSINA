{
       "Source": "hirunews",
       "Timestamp": "Saturday, 01 June 2019 - 17:30",
       "Headline": "නවසීලන්තයට ශ්‍රී ලංකාවෙන් පහසු ඉලක්කයක්",
       "News Content": "ලෝක කුසලාන තරඟාවලියේ ශ්‍රී ලංකා සහ නවසීලන්තය අතර තරඟයේ පළමුව පන්දුවට පහර දුන් ශ්‍රී ලංකාව පන්දුවාර 29යි පන්දු 2කදී සියලු දෙනා දැවී 136ක් ලබා ගැනීමට සමත් වුණා.\nතරඟය පැවැත්වුණේ කාඩිෆ් හිදීයි.\nතරඟයේ ආරම්භයේ සිටම දැඩි ආක්‍රමණය ශීලි පන්දු යැවීමක නිරත වූ නවසිලන්ත පන්දු යවන්නන් ශ්‍රී ලංකා මුල් පෙළ කඩුලු 4 ලකුණු 59ක් තුළදී බිඳ හෙලුවා.\nශ්‍රී ලංකා පිතිකරුවන් හය දෙනෙකු ලකුණු 10 සිමාව පසු කිරීමට පෙර යළි ක්‍රීඩාගාරය වෙත යැවීමට නවසිලන්ත පන්දුයවන්නන් සමත් වුණා.\nපිතිකරණයේ දී දිමුත් කරුණාරත්න 52ක්, කුසල් ජනිත් පෙරේරා 29ක් සහ තිසර පෙරේරා ලකුණු 27ක් ලබා ගත්තා.",
       "URL": "https://www.hirunews.lk/sports/217526/නවසීලන්තයට-ශ්‍රී-ලංකාවෙන්-පහසු-ඉලක්කයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=159"
}