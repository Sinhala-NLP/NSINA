{
       "Source": "hirunews",
       "Timestamp": "Sunday, 24 February 2013 - 13:37",
       "Headline": "කොදෙව් කාන්තා පිළ 180/8යි.",
       "News Content": "සංචාරක බටහිර ඉන්දීය කොදෙව් කාන්තා ක්‍රිකට් පිළ සහ ශ්‍රී ලංකා කාන්තා ක්‍රිකට් කණ්ඩායම අතර දෙවැනි එක්දින තරගය දඹුල්ල ජාත්‍යන්තර ක්‍රිකට් ක්‍රිඩාංගණයේ දී අද (24) පැවැත්වෙනවා. කාසියේ වාසිය දිනූ කොදෙව් පිළ පළමුවෙන් පන්දුවට පහරදීමට තීරණය කළා. ඔවුන් සිය පන්දු වාර 50 අවසානයේ කඩුලූ 8ක් දැවී ලකුණු 180ක් රැස් කළා. ෂෙමෙන් කැම්බල් එහිදී කොදෙව් කාන්තා පිළ වෙනුවෙන් ලකුණු 105ක් ලබා ගත්තා. උදේශිකා ප්‍රබෝදනී ලකුණු 35කට කඩුලූ 3ක් බිද හෙලූවා. ශ්‍රීපාලි වීරක්කොඩි ලකුණු 19ට කඩුලූ 3යි. මෙම තරගයේ දී නිපුණි හංසිකා ශ්‍රී ලංකා කාන්තා ජාතික ක්‍රිකට් කණ්ඩායමට එක්වීම ද විශේෂත්වයක්.",
       "URL": "https://www.hirunews.lk/sports/54036/කොදෙව්-කාන්තා-පිළ-180-8යි",
       "Category": "Sports",
       "Parent URL": "https://www.hirunews.lk/sports/all-news.php?pageID=551"
}