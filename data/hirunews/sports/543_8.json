{
       "Source": "hirunews",
       "Timestamp": "Wednesday, 03 April 2013 - 8:10",
       "Headline": "අයි.පී.එල් අද ඇරඹේ.",
       "News Content": "ඉන්දීය පී‍්‍රමීයර් ලීග් තරගාවලියේ පළමු තරගය කොල්කටා නයිට් රයිඩර්ස් සහ දිල්ලි ඩෙයාඩෙවිල්ස් කණ්ඩායම අතර අද පස්වරු 08 ට කොල්කටාහිදී ආරම්භ වීමට නියමිතයි. අද පැවැත්වෙන තරගයේදී දිල්ලි කණ්ඩායමේ නායකත්වය මහේල ජයවර්ධන විසින් හොබවන අතර, කොල්කටා කණ්ඩායමේ නායකත්වය හිමිවී ඇත්තේ ගෞතම් ගාම්භීර්ටයි. මෙහිදී අද තරගය පිළිබඳ අදහස් දක්වමින් ගෞතම් ගාම්භීර් ප්‍රකාශ කළේ කොල්කටා ක්‍රීඩාංගනයෙන් තම කණ්ඩායම අද ආරම්භ කරන අයි.පී.එල්. ගමන අවසන් වන්නේ මැයි මස 26 කොල්කටා ක්‍රීඩාංගනයෙන්ම බවයි. ඒ අනුව යළිත් වතාවක් අයි.පී.එල්. ශූරතාව තම කණ්ඩායම සතු කර ගන්නා බව ඔහු එහිදී අවධාරණය කළා. කෙසේ වෙතත්, අද පැවැත්වෙන තරගයේ සියලූ ප්‍රවේශපත්‍ර මේ වනවිටත් අලෙවි වී අවසන් බවයි වාර්තා වන්නේ.\n[MP3]s56456[/MP3]",
       "URL": "https://www.hirunews.lk/sports/56456/අයි-පී-එල්-අද-ඇරඹේ",
       "Category": "Sports",
       "Parent URL": "https://www.hirunews.lk/sports/all-news.php?pageID=543"
}