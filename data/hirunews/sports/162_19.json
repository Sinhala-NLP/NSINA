{
       "Source": "hirunews",
       "Timestamp": "Sunday, 12 May 2019 - 7:38",
       "Headline": "අයි.පී.එල්. අවසන් සටන අද - මාලිංගත් තරග බිමේ",
       "News Content": "ඉන්දීය ප්‍රිමියර් ලීග් තරගාවලියේ 12 වන කලාපයේ අවසන් මහා තරගය හයිද්‍රබාද් - උප්පාල්හි රජීව් ගාන්ධි ජාත්‍යන්තර ක්‍රීඩාංගණයේදී අද රාත්‍රියේ පැවැත්වෙනවා.\nඑහිදී පසුගිය වසරේ ජයග්‍රාහකයන් වූ චෙන්නායි සුපර් කිංග්ස් තරග වදින්නේ වාර්තාගත ජයග්‍රහණ 3 ක් ලැබූ මුම්බායි ඉන්දියන්ස් පිලට එරෙහිවයි. මුම්බායි ඉන්දියන්ස් පිල මෙවර අයි.පී.එල්. තරගාවලියේදී අඛණ්ඩව දස්කම් දැක්වීමට සමත්වූ අතර, පිතිකරුවන් හතරදෙනෙකු ලකුණු 300 ඉක්මවා රැස් කිරීමට සමත්වුණා.\nලසිත් මාලිංග ඇතුලූ පන්දු යවන්නන් පස්දෙනෙකු කඩුලූ 10 ක් හෝ ඊට වැඩි සංඛ්‍යාවක් දවාලීම විශේෂත්වයක්.\nමහේන්ද්‍ර සිං දෝණිගේ නායකත්වයෙන් යුත් චෙන්නායි සුපර් කිංග්ස් පිල පිට පිට වසර දෙකක් අයි.පී.එල්. අවසන් මහ තරගයට සුදුසුකම් ලැබූ අතර, ඔවුන්ගේ කණ්ඩායමේ ක්‍රීඩකයන්ගේ වයස් සීමාවන්හි සාමාන්‍යය අවුරුදු 35 ක්.\nකෙසේ නමුත් මෙවර තරගාවලියේදී ලකුණු 414 ක් ලබා සිටින දෝණි මෙන්ම දකුණු අප්‍රිකානු ක්‍රීඩක ඩුප්ලෙසි,  ඕස්ට්‍රේලියානු ක්‍රීඩක ෂේන් වොට්සන් ඇතුලූ ක්‍රීඩකයන්ගේ දස්කම් තුළින් මුම්බායි පිලට ප්‍රබල අභියෝගයක් එල්ලවනු ඇතැයි අපේක්ෂිතයි.",
       "URL": "https://www.hirunews.lk/sports/216218/අයි-පී-එල්-අවසන්-සටන-අද-මාලිංගත්-තරග-බිමේ",
       "Category": "Sports",
       "Parent URL": "https://www.hirunews.lk/sports/all-news.php?pageID=162"
}