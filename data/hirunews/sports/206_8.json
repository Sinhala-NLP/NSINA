{
       "Source": "hirunews",
       "Timestamp": "Wednesday, 19 September 2018 - 10:19",
       "Headline": "පරාජයේ වගකිවයුත්තන් ගැන ඇමති තීන්දුවක් ගනී",
       "News Content": "ආසියානු කුසලානයේ මුලික වටයේ සහභාගී වූ තරඟ දෙකම පරාජය වූ ශ්‍රී ලංකා කණ්ඩායම තරඟාවලියේ මුලික වටයෙන්ම ඉවතට විසිවුණා.\nමෙලෙස නින්දාසහගත පරාජයකට මුහුණදුන් ශ්‍රී ලංකා ක්‍රිකට් කණ්ඩායමේ නායකයා ඇතුළු පිරිසක් තම අමාත්‍යංශයට කැඳවීමට ක්‍රීඩා අමාත්‍යවරයා තීරණය කර තිබෙනවා.\nමේ අනුව නායකයාට අමතරව ජ්‍යෙෂ්ඨ ක්‍රීඩකයින්, පුහුණුකරු, කළමණාකරු, තේරීම් කමිටුව  සහ කණ්ඩායමේ සහායක කාර්ය මණ්ඩලය මෙලෙස තම අමාත්‍යංශයට කැඳවීමටයි ඇමතිවරයා පියවර ගෙන ඇත්තේ.\nඑහිදී මේ පරාජයට හේතු විමසීමට ඇමතිවරයා කටයුතු කරනු ඇති බවයි වාර්තා වන්නේ.\nශ්‍රී ලංකා කණ්ඩායම අද යළි දිවයිනට පැමිණීමට නියමිතව තිබෙනවා.",
       "URL": "https://www.hirunews.lk/sports/200239/පරාජයේ-වගකිවයුත්තන්-ගැන-ඇමති-තීන්දුවක්-ගනී",
       "Category": "Sports",
       "Parent URL": "https://www.hirunews.lk/sports/all-news.php?pageID=206"
}