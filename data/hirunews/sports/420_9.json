{
       "Source": "hirunews",
       "Timestamp": "Sunday, 27 March 2016 - 13:38",
       "Headline": "දකුණු ආසියාවට ලෝක කුසලානය හිමිවේද? තීරණය අද",
       "News Content": "මෙවර විස්සයි විස්ස ලෝක කුසලාන තරඟාවලියේ සත්කාරක රට වන ඉන්දියාව අවසන් පූර්ව වටයට සුදුසුකම් ලබන්නේද යන්න අද පැවැත්වෙන තරඟයකදී තීරණය වනවා.\nමොහාලි නුවරදී එම තරඟය පැවැත්වෙන්නේ සත්කාරක ඉන්දියාව සහ  ඕස්ට්‍රේලියාව අතරයි.\nදැනට නවසීලන්තය එංගලන්තය සහ බටහිර ඉන්දීය කොදෙව් කණ්ඩායම් අවසන් පූර්ව වටය සඳහා සුදුුසුකම් ලබා සිටිනවා.\nඅද තරඟයේ ජයග්‍රාහී කණ්ඩායම එම කණ්ඩායම් අතරට එක්වනු ඇති. මෙම තරඟයට පිවිසෙන ඉන්දියාව සහ  ඕස්ට්‍රේලියාව යන කණ්ඩායම් දෙකම නවසීලන්තයට පරාජය වූ අතර කණ්ඩායම් දෙකම පාකිස්ථානය පරාජය කිරීමට සමත්වුණා.\nඑමෙන්ම ඉන්දියාව සහ  ඕස්ට්‍රේලියාවට තරඟාවලියේදී බංග්ලාදේශයෙන් එල්ලවූයේ ප්‍රබල අභියෝගයක්.\nඅද පැවැත්වෙන තරඟයෙන් ඉන්දියාව පරාජය වුවහොත් මෙවර විස්සයි විස්ස ලෝක කුසලාන තරඟාවලියේ අවසන් පූර්ව වටය සඳහා කිසිදු දකුණු ආසියානු කණ්ඩායමක් සුදුසුකම් ලබන්නේ නැහැ.",
       "URL": "https://www.hirunews.lk/sports/129488/දකුණු-ආසියාවට-ලෝක-කුසලානය-හිමිවේද-තීරණය-අද",
       "Category": "Sports",
       "Parent URL": "https://www.hirunews.lk/sports/all-news.php?pageID=420"
}