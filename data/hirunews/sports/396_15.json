{
       "Source": "hirunews",
       "Timestamp": "Tuesday, 02 August 2016 - 15:25",
       "Headline": "නෙට් බෝල් ශූරතාවලිය කුරුණෑගල ශුද්ධ වූ පවුලේ කන්‍යාරාමයට",
       "News Content": "තෙදිනක් පුරා මාතර - උයන්වත්ත ක්‍රීඩාංගණයේ පැවැති ජාතික නෙට්බෝල් තරගාවලියේ ශූරතාව දිනා ගැනීමට කුරුණෑගල ශුද්ධ වූ පවුලේ කන්‍යාරාමය ඊයේ සමත් වුණා.\nපසුගිය 30 වන දා ආරම්භ වූ තරගාවලිය සඳහා දිවයින පුරා පාසල් දහසක් නියෝජනය කරමින් ක්‍රීඩිකාවන් එක්වූ අතර, වයස අවුරුදු 14න් පහළ තරඟයේ ශූරතාව දිනා ගත්තේ කුරුණෑගල - ශුද්ධ වූ පවුලේ කන්‍යාරාමයයි.\nකොළඹ ශාන්ත බ්‍රිජට් කන්‍යාරාමය එහි අනුශූරතාව දිනා ගත්තා. අවුරුදු 16න් පහළ තරඟයේ ශූරතාව කොළඹ විශාඛා විද්‍යාලය හිමි කර ගත් අතර, එහි අනුශූරතාව හිමි වුණේ කළුතර බාලිකා විද්‍යාලයටයි.\nඅවුරුදු 18න් පහළ තරඟය ජය ගත්තේ ද කුරුණෑගල ශුද්ධ වූ පවුලේ කන්‍යාරාමයයි. එහි අනුශූරතාව කොළඹ ආනන්ද බාලිකා විද්‍යාලය විසින් දිනා ගත්තා.",
       "URL": "https://www.hirunews.lk/sports/139648/නෙට්-බෝල්-ශූරතාවලිය-කුරුණෑගල-ශුද්ධ-වූ-පවුලේ-කන්‍යාරාමයට",
       "Category": "Sports",
       "Parent URL": "https://www.hirunews.lk/sports/all-news.php?pageID=396"
}