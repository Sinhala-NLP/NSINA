{
       "Source": "hirunews",
       "Timestamp": "Sunday, 12 April 2020 - 19:02",
       "Headline": "සියළු ක්‍රිකට් පාලක මණ්ඩල එක්විය යුතු බව හිටපු ඉන්දීය නායක අසරුදීන් කියයි",
       "News Content": "කොරෝනා ගෝලීය වසංගතය හේතුවෙන් ක්‍රිකට් තරගාවලි රැසක් අවලංගු කිරීම නිසා ඉදිරි වසර දෙක සඳහා නව තරඟ සටහනක් සකස් කිරීමට සියළු ක්‍රිකට් පාලක මණ්ඩල එක්විය යුතු බව හිටපු ඉන්දීය නායක මොහොමඩ් අසරුදීන් පවසනවා.\nදැනට හයිද්‍රාබාද් ක්‍රිකට් සම්මේලනයේ සභාපතිවරයා වන ඔහු සඳහන් කළේ එම ජාත්‍යන්තර තරඟ සටහනේ ඉන්දීය ප්‍රිමියර් ලීග් ක්‍රිකට් තරගාවලිය සඳහා ද ඉඩක් වෙන් කළ යුතු බවයි.\nඅයි.පී.එල්. තරගාවලිය දේශීය ක්‍රීඩකයන්ට පමණක් නොව බොහෝ ජාත්‍යන්තර ක්‍රිකට් ක්‍රීඩකයන්ට වැදගත් තරඟාවලියක් බව අසරුදීන්ගේ අදහසයි.\nකොරෝනා වෛරසයේ ව්‍යාප්තිය මර්දනය කිරීම සඳහා දින 21 වසා දමා තිබූ ඉන්දියාව එම සීමාවන් තවදුරටත් දීර්ඝ කිරීමට පියවර ගනිමින් සිටිනවා.\nමේ නිසා මේ වසරේ අයි.පී.එල්. තරගාවලිය පැවැත්වීම අවිනිශ්චිත බවයි ඉන්දීය ක්‍රීඩා මාධ්‍ය සඳහන් කළේ.",
       "URL": "https://www.hirunews.lk/sports/238486/සියළු-ක්‍රිකට්-පාලක-මණ්ඩල-එක්විය-යුතු-බව-හිටපු-ඉන්දීය-නායක-අසරුදීන්-කියයි",
       "Category": "Sports",
       "Parent URL": "https://www.hirunews.lk/sports/all-news.php?pageID=103"
}