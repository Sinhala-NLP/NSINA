{
       "Source": "hirunews",
       "Timestamp": "Friday, 24 May 2013 - 20:20",
       "Headline": "අයි.පී.එල්. තීරණාත්මක තරගයක් අද.",
       "News Content": "ඉන්දීය පී‍්‍රමියර් ලීග් තරගාවලියේ තීරණාත්මක තරගයක් අද (24) රාත්‍රියේ කොල්කටා හිදී පැවැත්වෙනවා. ඒ, මුම්බායි ඉන්දියන්ස් සහ රාජස්ථාන් රෝයල්ස් කණ්ඩායම් අතරයි. එම තරගයෙන් ජය ගන්නා කණ්ඩායම අනිද්දා චෙන්නායි සුපර් කිංග්ස් කණ්ඩායම සමග අවසන් තරගයට මුහුණදෙනු ඇති. මේ අතර, අයි.පී.එල්. තරග පාවාදීම් සම්බන්ධයෙන් ප්‍රකාශයක් සිදුකිරීමට චෙන්නායි සුපර් කිංග්ස් කණ්ඩායමේ ප්‍රධාන විධායක නිලධාරී ගුරුනාත් මෙයියප්පන් අද එරට අපරාධ පරීක්ෂණ දෙපාර්තමේන්තුව ඉදිරියේ පෙනී සිටීමට නියමිතව තිබුණා. තරග පාවාදීමේ සිද්ධීන් සම්බන්ධයෙන් අත්අඩංගුවට ගත් බොලිවුඞ් නළු වින්දූ ධාරාසිං හෙළි කළ තොරතුරු මතයි චෙන්නායි කණ්ඩායමේ විධායක නිලධාරීවරයාගෙන් මෙලෙස ප්‍රශ්න කෙරෙන්නේ.",
       "URL": "https://www.hirunews.lk/sports/59621/අයි-පී-එල්-තීරණාත්මක-තරගයක්-අද",
       "Category": "Sports",
       "Parent URL": "https://www.hirunews.lk/sports/all-news.php?pageID=534"
}