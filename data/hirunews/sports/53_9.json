{
       "Source": "hirunews",
       "Timestamp": "Friday, 04 June 2021 - 20:23",
       "Headline": "ධනුෂ්ක සහ ධනංජය යෝග්‍යතා පරීක්ෂණයෙන් සමත්",
       "News Content": "එළඹෙන එංගලන්ත ක්‍රිකට් තරගාවලිය ඉලක්ක කරගනිමින් අද පැවති කිලෝමීටර් දෙකේ ශාරීරික යෝග්‍යතා පරීක්ෂණයෙන් ධනුෂ්ක ගුණතිලක සහ ධනංජය ද සිල්වා සමත් වී තිබෙනවා.\nඔවුන් මීට පෙර එම පරීක්ෂණයෙන් අසමත් වු අතර, කොළඹ සුගතදාස ක්‍රීඩාංගනයේදී අද එම පරීක්ෂණයට මුහුණදුන් සෙසු ක්‍රීඩකයින් වන්නේ ධනංජය ලක්ෂාන්, නුවන් ප්‍රදීප් සහ ඉෂාන් ජයරත්නයි. ඔවුන් ද කිලෝමීටර් දෙකේ ශාරීරික යෝග්‍යතා පරීක්ෂණයෙන් සමත් වුණා.\nඒ අනුව, ඔවුන් සියළුදෙනාම එළඹෙන එංගලන්ත ක්‍රිකට් තරගාවලිය සදහා ශ්‍රී ලංකා අවසන් සංචිතය නම් කිරීමේදී සලකා බලනු ඇති.",
       "URL": "https://www.hirunews.lk/sports/273404/ධනුෂ්ක-සහ-ධනංජය-යෝග්‍යතා-පරීක්ෂණයෙන්-සමත්",
       "Category": "Sports",
       "Parent URL": "https://www.hirunews.lk/sports/all-news.php?pageID=53"
}