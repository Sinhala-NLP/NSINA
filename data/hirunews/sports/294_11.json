{
       "Source": "hirunews",
       "Timestamp": "Thursday, 28 September 2017 - 20:50",
       "Headline": "ශ්‍රී ලංකා කණ්ඩායම නව මගකට ගෙන ඒමට කමිටුවක්",
       "News Content": "ශ්‍රී ලංකා ක්‍රිකට් කණ්ඩායම නව මගකට යොමු කිරීමේ වාර්තාව සම්බන්ධ කරුණු අධ්‍යනය කර දෙවසරක කාල සීමාවකට දිගු කාලීන, මධ්‍ය කාලීන සහ කෙටි කාලීන සැලසුම් ක්‍රියාවට නැංවීම පිණිස කමිටුවක් පත්කර තිබෙනවා.\nඑම කමිටුවේ සභාපතීත්වය හිටපු අතුරු කමිටු සභාපතිවරයෙකු වන හේමක අමරසූරිය විසින් දරණ අතර එහි සෙසු සමාජිකයින් වන්නේ අනුර තෙන්නකෝන්, අරවින්ද ද සිල්වා, කුමාර සංගක්කාර සහ ක්‍රීඩා වෛද්‍ය ආයතනයේ අධ්‍යක්ෂ ජෙනරාල් වෛද්‍ය ලක්ෂ්මන් එදිරිසිංහ යන අයයි.\nමෙම කමිටුව සදහා හිටපු ප්‍රවීන ක්‍රිකට් ක්‍රීඩක මහේල ජයවර්ධනට ද ආරාධනා කර තිබෙනවා.\nඉදිරි මාස් තුන ඇතුලත මෙම ඉදිරිකාලීන වැඩසටහනේ සැලසුම් ඉදිරිපත් කෙරෙනු ඇති අතර ශ්‍රී ලංකා ක්‍රිකට් ආයතනය විසින් මේ සියලු කටයුතු සදහා පහසුකම් සපයනු ඇත.",
       "URL": "https://www.hirunews.lk/sports/172100/ශ්‍රී-ලංකා-කණ්ඩායම-නව-මගකට-ගෙන-ඒමට-කමිටුවක්",
       "Category": "Sports",
       "Parent URL": "https://www.hirunews.lk/sports/all-news.php?pageID=294"
}