{
       "Source": "hirunews",
       "Timestamp": "Friday, 15 November 2019 - 8:06",
       "Headline": "බංග්ලාදේශ - ඉන්දියා ටෙස්ට් තරගයේ දෙවන දිනය අදයි",
       "News Content": "සංචාරක බංග්ලාදේශය සහ ඉන්දියාව අතර, ඉන්දෝර් හිදී පැවැත්වෙන පළමු ටෙස්ට් තරගයේ දෙවන දිනය අදයි.\nඊයේ තරගයේ පළමු දිනයේදී කාසියේ වාසිය දිනා පළමුවෙන් පන්දුවට පහරදුන් බංග්ලාදේශ පිල මුල් ඉනිමේදී ලකුණු 150 කට දැවී ගියා.\nපිළිතුරු වශයෙන් ඊයේ දිනය නිමාවනවිට ඉන්දියාව එක් කඩුල්ලක් දැවී ලබාසිටි ලකුණු සංඛ්‍යාව 86ක්.\nමේ අතර පාකිස්ථානය සමඟ පැවැත්වෙන ටෙස්ට් තරගාවලිය සඳහා  ඕස්ට්‍රේලියානු පිල ඊයේ නම් කරනු ලැබුවා. ඒ සඳහා ජෝ බර්න්ස් සහ ට්‍රැවිස් හෙඩ් ද ඇතුළත් කර තිබෙනවා.\nටිම් පේන් ගේ නායකත්වයෙන් යුත්  ඕස්ට්‍රේලියානු පිලට ස්ටීවන් ස්මිත් සහ ඩේවිඩ් වෝනර් ද ඇතුළත්.\nපාකිස්ථානය සහ  ඕස්ට්‍රේලියාව අතර පළමු ටෙස්ට් තරගය ලබන 21 වනදා බිස්බේන් හිදී පැවැත්වීමට නියමිතයි.",
       "URL": "https://www.hirunews.lk/sports/228300/බංග්ලාදේශ-ඉන්දියා-ටෙස්ට්-තරගයේ-දෙවන-දිනය-අදයි",
       "Category": "Sports",
       "Parent URL": "https://www.hirunews.lk/sports/all-news.php?pageID=129"
}