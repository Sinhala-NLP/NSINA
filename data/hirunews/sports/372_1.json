{
       "Source": "hirunews",
       "Timestamp": "Sunday, 20 November 2016 - 7:38",
       "Headline": "කොදෙව් - සිම්බාබ්වේ තරඟය සමවෙයි",
       "News Content": "සිම්බාබ්වේ හි පැවැත්වෙන තුන්කොන් එක්දින තරඟාවලියේ ඊයේ පැවති තරඟය ජයපැරදුමකින් තොරව අවසන් වුණා.\nබුලවායෝ හිදී එම තරඟය පැවැත්වුණේ සත්කාරක සිම්බාබ්වේ පිල සහ බටහිර ඉන්දීය කොදෙව් කණ්ඩායම අතරයි.\nකාසියේ වාසිය දිනා පළමුවෙන් පන්දුවට පහරදුන් සිම්බාබ්වේ පිල සිය පන්දු වාර 50 තුළදී සියලු ක්‍රීඩකයන් දැවී ලකුණු 257 ක් රැස් කළා.\nකොදෙව් පිලටද  සිය පන්දු වාර 50 තුළදී කඩුලු 8 ක් දැවී රැස් කරගත හැකිවූයේ ලකුණු 257 ක් පමණයි.\nමේ අනුව කණ්ඩායම් දෙකටම ප්‍රසාද ලකුණු 2 බැගින් හිමිවනවා.\nතුන්කොන් තරඟාවලියේ ශ්‍රී ලංකාව සහ සිම්බාබ්වේ අතර තරඟය හෙට පැවැත්වීමට නියමිතයි.\nකණ්ඩායම් දෙකම ජයග්‍රාහී බලාපොරොත්තු දල්වාගෙන සිටි තරගයේ අවසන් පන්දු වාරය පහතින් නරඹන්න.",
       "URL": "https://www.hirunews.lk/sports/147909/කොදෙව්-සිම්බාබ්වේ-තරඟය-සමවෙයි",
       "Category": "Sports",
       "Parent URL": "https://www.hirunews.lk/sports/all-news.php?pageID=372"
}