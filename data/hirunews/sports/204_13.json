{
       "Source": "hirunews",
       "Timestamp": "Wednesday, 26 September 2018 - 10:16",
       "Headline": "\\\"කුණු තැවරුණු ඇඳුම් මහජනතාව ඉදිරියේ සේදීම නොකළ යුතුයි\\\" උඩුදුවන ක්‍රිකට් අවුලට මහේලගෙන් සැර කතාවක්",
       "News Content": "ශ්‍රී ලංකා ක්‍රිකට් ආයතනයේ මෑත කාලයේදී සිදුවූ සිදුවීම් පිළිබඳව අදහස් දක්වමින් ශ්‍රී ලංකා කණ්ඩායමේ හිටපු නායක මහේල ජයවර්ධන සිය පුද්ගලික ට්ව්ටර් ගිණුමට සටහනක් එක්කර තිබෙනවා.\nඑහිදී මහේල පවසන්නේ කුණු තැවරුණු ඇඳුම් කිසිම දිනයකදීවත් මහජනතාව ඉදිරියේ සේදීමට කටයුතු නොකළ යුතු බවයි.\nහෑඟීම්බරව ගන්නා තීරණ හැම අවස්ථාවකදීම නිවැරදි නොවන බව ඔහු එම ට්ව්ටර් සටහනේ වැඩිදුරටත් දක්වා තිබෙනවා.\nසිදුකළ යුතු හොඳම දේ ශ්‍රී ලංකා ක්‍රිකට් ක්‍රීඩාවට වඩා හොඳම දේ කුමක්දැයි යන්න සිතීම බවත් හැඟීම්බර නොවී තීරණ ගත යුතු බවත් ඔහු එහිදී සඳහන් කරනවා.",
       "URL": "https://www.hirunews.lk/sports/200756/කුණු-තැවරුණු-ඇඳුම්-මහජනතාව-ඉදිරියේ-සේදීම-නොකළ-යුතුයි-උඩුදුවන-ක්‍රිකට්-අවුලට-මහේලගෙන්-සැර-කතාවක්",
       "Category": "Sports",
       "Parent URL": "https://www.hirunews.lk/sports/all-news.php?pageID=204"
}