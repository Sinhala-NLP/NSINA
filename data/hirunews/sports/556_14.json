{
       "Source": "hirunews",
       "Timestamp": "Wednesday, 23 January 2013 - 12:47",
       "Headline": "ශ්‍රී ලංකාවට 248 ක ඉලක්කයක්.",
       "News Content": "හෝබාට්හි පැවැත්වෙන ශ්‍රී ලංකා -  ඕස්ට්‍රේලියා පස්වන සහ අවසන් එක්දින තරඟයේ මුලින්ම පන්දුවට පහරදුන්  ඕස්ට්‍රේලියානු කණ්ඩායම පන්දු වාර 50 තුළදී කඩුලූ 5 ක් දැවී ලකුණු 247ක් රැස් කළා. කාසියේ වාසිය දිනාගත් ශ්‍රී ලංකා නායක මහේල ජයවර්ධන මුලින්ම පන්දුවට පහරදීමටයි  ඕස්ට්‍රේලියානු කණ්ඩායමට ආරාධනා කළේ. ඒ අනුව,  ඕස්ට්‍රේලියානු කණ්ඩායම වෙනුවෙන් විශිෂ්ඨ පිතිකරණයක නිරත වූ පිල් හියුස් නොදැවී ලකුණු 138 ක් රැස් කළා. ටී.එම්.දිල්ෂාන්, නුවන් කුලසේකර, ලසිත් මාලිංග සහ තිසර පෙරේරා කඩුලූ 1 බැගින් දවා ගත්තා. ශ්‍රී ලංකා නායක මහේල ජයවර්ධන ශ්‍රී ලංකා කණ්ඩායමට නායකත්වය ලබා දෙන අවසන් එක්දින තරගය ද මෙය වනවා. තරග 2 ට 1 ක් ලෙස ශ්‍රී ලංකාව මෙම තරගාවලියේ දැනට ඉදිරියෙන් සිටින අතර අද තරගය ජයග්‍රහණය කර තරගාවලිය ශ්‍රී ලංකා කණ්ඩායම ජයගත හොත්  ඕස්ට්‍රේලියාවේදී තරගාවලි දෙකක් ජයගනු ලැබූ පළමු රට බවට ද ශ්‍රී ලංකාව පත්වනවා.",
       "URL": "https://www.hirunews.lk/sports/51967/ශ්‍රී-ලංකාවට-248-ක-ඉලක්කයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=556"
}