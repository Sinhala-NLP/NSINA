{
       "Source": "hirunews",
       "Timestamp": "Sunday, 30 December 2018 - 19:29",
       "Headline": "ශ්‍රී ලංකාව පැරදූ නවසීලන්තයෙන් වාර්තා රැසක්",
       "News Content": "ශ්‍රී ලංකාවට එරෙහිව නවසීලන්තය අද වාර්තා කළ ලකුණු 423ක ටෙස්ට් ජයග්‍රහණය ලකුණු සංඛ්‍යාව අතින් නවසීලන්ත පිළේ විශාලතම ජයග්‍රහණය මෙන්ම ටෙස්ට් ක්‍රිකට් ඉතිහාසයේ 08 වන විශාලතම ජයග්‍රහණය වනවා.\nදෙවන ටෙස්ට් තරඟය ජයග්‍රහණය කිරීමත් සමඟ නවසීලන්තය තරඟ දෙකකින් යුත් ටෙස්ට් තරගාවලිය ද එකට බින්දුවක් ලෙස ජය ගත්තා.\nඑය නවසීලන්තය අඛණ්ඩව වාර්තා කළ 4 වන ටෙස්ට් තරගාවලි ජයග්‍රහණයයි. 88 වසරක නවසීලන්ත ටෙස්ට් ක්‍රිකට් ඉතිහාසයේ ඉහළම දස්කම ලෙසයි එය සටහන් වන්නේ.\nඊට පෙර නවසීලන්තය, බටහිර ඉන්දීය කොදෙව් - එංගලන්ත සහ පාකිස්තාන කණ්ඩායම්වලට එරෙහිව ටෙස්ට් තරගාවලි ජයග්‍රහණ වාර්තා කළා.\nමේ අතර, දෙවන ටෙස්ට් තරඟයේදී කායික ආබාධයකට ලක්වූ ඇන්ජලෝ මැතිව්ස්ට නවසීලන්තය සමඟ පැවැත්වෙන එක්දින තරගාවලියට සහභාගි විය නොහැකි බව වාර්තා වනවා.\nටෙස්ට් තරඟයේ  නිමාවෙන් අනතුරුව නායක දිනේෂ් චන්දිමාල් ප්‍රකාශ කළේ ඇන්ජලෝ මැතිව්ස්ට සති 4ක විවේකයක් අවශ්‍ය බව භෞත චිකිත්සකයන් ප්‍රකාශ කර ඇති බවයි.",
       "URL": "https://www.hirunews.lk/sports/207121/ශ්‍රී-ලංකාව-පැරදූ-නවසීලන්තයෙන්-වාර්තා-රැසක්",
       "Category": "Sports",
       "Parent URL": "https://www.hirunews.lk/sports/all-news.php?pageID=187"
}