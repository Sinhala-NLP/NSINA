{
       "Source": "hirunews",
       "Timestamp": "Sunday, 08 March 2020 - 13:14",
       "Headline": "වනිඳු සහ කුසල්ට එංගලන්ත ටෙස්ට් තරගාවලිය අහිමිවන ලකුණු",
       "News Content": "බටහිර ඉන්දීය කොදෙව් පිල සමග පැවති විස්සයි විස්ස තරගාවලියේදී කායික ආබාධයකට ලක්වූ තුන් ඉරියව්වෙන්ම දස්කම් දක්වන ක්‍රීඩක වනිදු හසරංගට සති කිහිපයක් විවේක ගැනීමට සිදුවන බව ශ්‍රී ලංකා ක්‍රිකට් නිවේදනය කළා.\nඔහු එම්.ආර්.අයි. ස්කෑන් පරීක්ෂණයකට ලක් කර ඇති අතර, එහි වාර්තාව ලබන අඟහරුවාදා අපේක්ෂිතයි.\nකොදෙව් තරගාවලියේදී තුවාල ලැබූ කඩුලු රකින ක්‍රීඩක සහ පිතිකරු කුසල් ජනනිත් පෙරේරා ඉදිරි සති දෙකක කාලය තුළ සාමාන්‍ය තත්ත්වයට පත්වනු ඇති බවයි ශ්‍රී ලංකා ක්‍රිකට් ප්‍රකාශ කළේ.\nසංචාරක එංගලන්ත පිල සහ ශ්‍රී ලංකාව අතර පළමු ටෙස්ට් තරගය ලබන 19 වනදා ගාල්ලේදී ආරම්භ වන අතර, එම තරගය සඳහා වනිදු හසරංග හෝ කුසල් ජනිත්ගේ සහභාගීත්වය අවිනිශ්චිත වනවා.\nකෙසේ නමුත් වනිඳු මෙතෙක් ටෙස්ට් වරම් ලබා නොමැති අතර, කුසල් ජනිත් ශ්‍රී ලංකා පිලේ පසුගිය සිම්බාබ්වේ ටෙස්ට් තරගාවලිය සඳහා නම් කෙරුණේ නැහැ.",
       "URL": "https://www.hirunews.lk/sports/236064/වනිඳු-සහ-කුසල්ට-එංගලන්ත-ටෙස්ට්-තරගාවලිය-අහිමිවන-ලකුණු",
       "Category": "Sports",
       "Parent URL": "https://www.hirunews.lk/sports/all-news.php?pageID=108"
}