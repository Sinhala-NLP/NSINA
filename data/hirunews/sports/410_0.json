{
       "Source": "hirunews",
       "Timestamp": "Monday, 16 May 2016 - 14:32",
       "Headline": "පළමු ටෙස්ට් තරඟය ධම්මිකට අහිමි වෙයි",
       "News Content": "ලීඞ්ස්හි පැවැත්වෙන පළමු ටෙස්ට් තරඟය සඳහා වේග පන්දු යවන ක්‍රීඩක ධම්මික ප්‍රසාද් සහභාගි නොවන බව ශ්‍රී ලංකා ක්‍රිකට් කණ්ඩායමේ පුහුණුකරු ග්‍රැහැම් ෆෝඞ් ප්‍රකාශ කළා.\nඑසෙක්ස් කණ්ඩායම සමඟ පැවැති පුහුණු තරඟයේදී ඔහු උරහිසේ ආබාධයකට ලක්වීම ඊට හේතුවයි.\nමේ අතර ලෙස්ටර්ෂෙයර් කණ්ඩායම සහ ශ්‍රී ලංකා පිළ අතර පැවැති තුන්දින පුහුණු තරඟය ඊයේ ජය පරාජයෙන් තොරව අවසන් වුණා.\nතරඟයේ අවසන් දිනය වූ ඊයේ දිනය නිමා වන විට දෙවන ඉනිම ක්‍රීඩා කරමින් සිටි ශ්‍රී ලංකා කණ්ඩායම කඩුලූ 4ක් දැවී ලකුණු 200ක් ලබා ගත්තා.\nඑහිදී දිමුත් කරුණාරත්න ශතකයක් රැස් කිරීම ද විශේෂත්වයක්.",
       "URL": "https://www.hirunews.lk/sports/133354/පළමු-ටෙස්ට්-තරඟය-ධම්මිකට-අහිමි-වෙයි",
       "Category": "Sports",
       "Parent URL": "https://www.hirunews.lk/sports/all-news.php?pageID=410"
}