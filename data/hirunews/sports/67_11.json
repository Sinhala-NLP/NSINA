{
       "Source": "hirunews",
       "Timestamp": "Friday, 12 February 2021 - 19:30",
       "Headline": "එංගලන්තය සහ ඉන්දියාව අතර දෙවන ටෙස්ට් තරගය හෙට",
       "News Content": "සංචාරක එංගලන්ත පිල සහ ඉන්දියාව අතර, දෙවන ටෙස්ට් තරගය චෙන්නායිහි දී හෙට ආරම්භ වනවා.\nසිය අඛන්ඩ 6වන ටෙස්ට් ජයග්‍රහණය සඳහා කණ්ඩායම් මෙහෙයවූ එංගලන්ත නායක ජෝ රූට් මෙම තරගයේදීත් පිත්තෙන් දස්කම් දක්වනු ඇතැයි අපේක්ෂිතයි.\nකායික ආබාධයකට ලක්වීම නිසා එංගලන්ත පිලේ වේග පන්දු යවන ක්‍රීඩක ජොෆ්රා ආචර් දෙවන ටෙස්ට් තරගය සඳහා සහභාගි නොවන අතර, ඔහු වෙනුවට ස්ටුවර්ට් බ්‍රෝඩ් කණ්ඩායමට එක්වනු ඇති. ජොස් බට්ලර් විවේක ගැන්වීම නිසා, බෙන් ෆෝක්ස් ද එංගලන්ත පිලට එක්වීමට නියමිතයි.\nකොරෝනා ආසාදනයට ලක්වීම නිසා ශ්‍රී ලංකා සංචාරයේදී තරගවලට සහභාගි නොවූ මොයීන් අලී, ඩොම් බෙස් වෙනුවට දග පන්දු යවන ක්‍රීඩකයෙකු ලෙස එංගලන්ත පිලට එක්වනවා.",
       "URL": "https://www.hirunews.lk/sports/262441/එංගලන්තය-සහ-ඉන්දියාව-අතර-දෙවන-ටෙස්ට්-තරගය-හෙට",
       "Category": "Sports",
       "Parent URL": "https://www.hirunews.lk/sports/all-news.php?pageID=67"
}