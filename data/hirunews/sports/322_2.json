{
       "Source": "hirunews",
       "Timestamp": "Saturday, 24 June 2017 - 21:57",
       "Headline": "ශ්‍රී ලංකා කාන්තා කණ්ඩායම පරදවා නවසීලන්තය කඩුලු 9 ක ජයක් ලබයි",
       "News Content": "කාන්තා ලෝක කුසලාන තරගාවලියේ පළමු තරගයෙන් ශ්‍රී ලංකා කණ්ඩායම පරදවා කඩුලු 9 ක ජයක් ලැබීමට නවසීලන්ත කාන්තා කණ්ඩායම සමත්වුනා.\nතරගය පැවැත්වුනේ බ්‍රිස්ටල්හිදීයි.\nතරගයේ පළමුවෙන් පන්දුවට පහරදුන් ශ්‍රී ලංකා කාන්තා කණ්ඩායම පන්දුවාර 50 අවසානයේ කඩුලු 9 ක් දැවී ලකුණු 188 ක් ලබාගත්තා.\nචමරි අතපත්තු 53 යි. චමරි පොල්ගම්පල ලකුණු 49 ක් ලබාගත්තා.\nපිළිතුරු ඉනිම වෙනුවෙන් පන්දුවට පහරදුන් නවසීලන්තය පන්දුවාර 37 යි පන්දු 4 ක් අවසානයේ එක් කඩුල්ලක් පමණක් දැවී ජයග්‍රාහී ඉලක්කය පසු කළා.",
       "URL": "https://www.hirunews.lk/sports/164347/ශ්‍රී-ලංකා-කාන්තා-කණ්ඩායම-පරදවා-නවසීලන්තය-කඩුලු-9-ක-ජයක්-ලබයි",
       "Category": "Sports",
       "Parent URL": "https://www.hirunews.lk/sports/all-news.php?pageID=322"
}