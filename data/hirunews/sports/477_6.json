{
       "Source": "hirunews",
       "Timestamp": "Saturday, 04 April 2015 - 9:30",
       "Headline": "අජ්මාල්ගේ පුනරාගමනය",
       "News Content": "සිය පන්දු යැවීමේ ඉරියව්වේ දෝෂ මඟ හරවා ගත් සයීඞ් අජ්මාල් පාකිස්තාන ක්‍රිකට් පිළේ බංග්ලාදේශ චාරිකාව සඳහා තෝරාගෙන තිබෙනවා. එමෙන්ම ලෝක කුසලාන තරගාවලියේදී දස්කම් දැක්වීමට අපොහොසත් වූ උමාර් අක්මාල් කණ්ඩායමෙන් ඉවත් කර ඇති අතර ආරම්භක පිතිකරු අහමඞ් ශෙෂාඞ් තෝරාගෙන ඇත්තේ විස්සයි විස්ස තරඟ සඳහා පමණයි. නායක මිස්බා උල් හක් සහ ශහීඞ් අෆ්රිඩි ලෝක කුසලාන තරගාවලියෙන් පසු එක්දින තරඟවලින් සමු ගත්තා. මේ නිසා තුන් ඉරියව්වෙන්ම දස්කම් දක්වන ෆවාඞ් අලාම් පාකිස්තාන පිළට නැවත කැදවා තිබෙනවා. යුනිස් ඛාන් එක්දින කණ්ඩායමට නම් කර නොමැති අතර ජුනයිඞ් ඛාන් ටෙස්ට් සහ විස්සයි විස්ස සංචිතයට නම් කර තිබෙනවා. මොහොමඞ් හෆීස් පාකිස්තාන පිළේ බංග්ලාදේශ චාරිකාවේ සියලූ තරඟ සඳහා නම් කළ ක්‍රීඩකයෙක්. පාකිස්තාන පිළේ බංග්ලාදේශ චාරිකාව ආරම්භ වන්නේ අප්‍රේල් 17 වන දා පැවැත්වෙන පළමු එක්දින තරඟයෙන්.",
       "URL": "https://www.hirunews.lk/sports/106855/අජ්මාල්ගේ-පුනරාගමනය",
       "Category": "Sports",
       "Parent URL": "https://www.hirunews.lk/sports/all-news.php?pageID=477"
}