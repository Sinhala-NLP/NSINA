{
       "Source": "hirunews",
       "Timestamp": "Monday, 19 June 2017 - 10:27",
       "Headline": "ශ්‍රී ලංකා පිලේ පුහුණුකරුවා අවිනිශ්චිත ගමනක් ගිහින්",
       "News Content": "ශ්‍රී ලංකා ක්‍රිකට් කණ්ඩායමේ පුහුණුකරුවා වන ග්‍රැහැම් ෆෝඩ් සියරට බලා ගොස් ඇතැයි වාර්තාවනවා.\nඒ අනුව ඔහුගේ සේවය සම්බන්ධයෙන් අවිනිශ්චිත තත්ත්වයක් නිර්මාණය වී ඇති බවයි ක්‍රිකට් ආයතනයේ ආරංචි මාර්ග සදහන් කරන්නේ.\nමේ අතර ඉතාමත් විශ්වාසකටයුතු ආරංචිමාර්ගවලින් වාර්තා වන්නේ ශ්‍රී ලංකා ක්‍රිකට් කණ්ඩායමේ තේරීම් කමිටුවේ සභාපති වශයෙන් අසංක ගුරුසිංහ පත් කිරීමටද නියමිත බවයි.\nටෙස්ට් තරග 41 කට ක්‍රීඩා කර ඇති ගුරුසිංහ ටෙස්ට් ශතක 7 ක සහ අර්ධ ශතක අටක හිමිකරුවෙක්.\nඑක්දින තරග 147 කදී ඔහු ලබාගත් ශතක සංඛ්‍යාව 2 ක් වුවද ඔහුගේ කීර්තිය වැඩි වශයෙන් රඳා ඇත්තේ අංක 3 ස්ථානයේ ක්‍රීඩා කළ ඉතාමත් ස්ථාවර පිතිකරුවකු ලෙසයි.\nකඩුලු රකින්නකු වශයෙන් සිය ටෙස්ට් දිවිය ආරම්භ කළ නමුත් ශ්‍රී ලංකා පිල වෙනුවෙන් පන්දු යැවීමත් ආරම්භ කළ ගුරුසිංහ පසුකලෙක කඩුල්ල ආසන්නයේ පන්දු රකින්නකු වශයෙන්ද ශ්‍රී ලංකා පිලට අමිල මෙහෙවරක් කළා.",
       "URL": "https://www.hirunews.lk/sports/163887/ශ්‍රී-ලංකා-පිලේ-පුහුණුකරුවා-අවිනිශ්චිත-ගමනක්-ගිහින්",
       "Category": "Sports",
       "Parent URL": "https://www.hirunews.lk/sports/all-news.php?pageID=323"
}