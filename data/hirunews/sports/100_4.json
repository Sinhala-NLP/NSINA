{
       "Source": "hirunews",
       "Timestamp": "Wednesday, 06 May 2020 - 14:42",
       "Headline": "මාලිබෝන් ක්‍රිකට් සමාජයේ සභාපතීත්වය තවත් වසරක්  සඳහා කුමාර් සංගක්කාරට ලබාදීමේ තීරණයක්",
       "News Content": "මාලිබෝන් ක්‍රිකට් සමාජයේ සභාපතීත්වය තවත් වසරක කාලයක් සඳහා ශ්‍රී ලංකා හිටපු ක්‍රීඩක කුමාර් සංගක්කාරට ලබාදීමට එම්.සී.සී ක්‍රිකට් කමිටුව සිය කැමැත්ත පළකර තිබෙනවා.\nකොරෝනා වෛරසය පැතිර යාම හමුවේ ජාත්‍යන්තරව ක්‍රිකට් ක්‍රීඩාවට සිදුව ඇති බලපෑම හමුවේ 2019 ඔක්තෝම්බර් මස පළමුවනදා සිය ධුර කාලය ආරම්භ කළ සංගක්කාරට 2021 වසරේ සැප්තැම්බර් 30 වනදා දක්වා එම ධුරයේ කටයුතු කරන ලෙසට ඇරයුම් කිරීමටයි එම් සී සී කමිටුව තීරණය කර ඇත්තේ.\nඑම සම්මේලනය ලබන ජුනි 24 වනදා පැවැත්වීමට සැලසුම් කර තිබෙනවා.\nඑහිදී වත්මන් සභාපතිවරයා විසින් සිය ධුර කාලය අවසානයේදී පත්කිරීම සඳහා නව සභාපතිවරයෙකු නම් කිරීම ද සාම්ප්‍රදායිකව සිදු කෙරෙනවා.\nකොරෝනා වෛරසය පැතිර යාම වැනි ගෝලීය ආපදා තත්වයන්වලදී සභාපතිවරුන්ගේ ධුර කාලයන් දීර්ඝ කිරීම අසාමාන්‍ය සිදුවීමක් නොවන බවයි ක්‍රිකට් වාර්තා පෙන්වා දෙන්නේ.\nපළමු හා දෙවන ලෝක යුද සමයන්වලදී ද හෝක්  සාමිවරයා මෙන්ම ස්ටැන්ලි ක්‍රිස්ටෝපර්සන් ද එලෙස වැඩි කාලයක් සේවය කර තිබෙනවා.",
       "URL": "https://www.hirunews.lk/sports/240191/මාලිබෝන්-ක්‍රිකට්-සමාජයේ-සභාපතීත්වය-තවත්-වසරක්-සඳහා-කුමාර්-සංගක්කාරට-ලබාදීමේ-තීරණයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=100"
}