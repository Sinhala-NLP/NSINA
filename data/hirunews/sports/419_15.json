{
       "Source": "hirunews",
       "Timestamp": "Thursday, 31 March 2016 - 15:36",
       "Headline": "පකිස්ථානයේ යළිත් ජාත්‍යන්තර තරග තහනම් ?",
       "News Content": "පකිස්ථානයේ ලාහෝර් නුවරට පසුගියදා එල්ලවු ත්‍රස්ත ප්‍රහාරයෙන් පසු එරට යළිත් ජාත්‍යන්තර ක්‍රිකට් තරග පැවැත්වීම පිළිබඳ ගැටලුවක් මතුව තිබෙනවා.\n2009 වසරේදී ශ්‍රී ලංකා ක්‍රිකට් කණ්ඩායමට පකිස්ථානයේදී එල්ලවු ත්‍රස්ත ප්‍රහාරයෙන් පසු එරට කිසිදු ජාත්‍යන්තර තරගයක් පැවැත්වීමට අනුමැතිය ලැබී තිබුනේ නැහැ.\nඑම  ත්‍රස්ත ප්‍රහාරයෙන් පසු 2011 වසරේදී පකිස්ථානයේ තරග සංචාරයකට එක්වු පළමු කණ්ඩායම වුයේ ද ඇෆ්ගනිස්ථාන ක්‍රිකට් කණ්ඩායමයි.\nපසුව සිම්බාබ්වේ කණ්ඩායම තරග සංචාරයකට පකිස්ථානයට පැමිණ තිබුනා.\nකෙසේවෙතත් පසුගියදා ලාහෝර් නුවරට එල්ලවු ප්‍රහාරයෙන් පසු ඇෆ්ගනිස්ථාන තරග සංචාරය සිදු කරන්නේ ද නැත් ද යන්න පිළිබඳව මේවන විට බලධාරීන්  අතර සාකච්ඡා කෙරෙමින් පවතිනවා.\nඇෆ්ගනිස්ථානය සහ පකිස්ථානය අතර සාකච්ඡා පැවතුනේ ලබන මාසයේදී දෙරට අතර එක්දින තරග 3 ක් පැවැත්වීමටයි.\nඒ සඳහා ඇෆ්ගනිස්ථාන කණ්ඩායම පකිස්ථානයට පැමිණීමටයි සැලසුම් කර තිබුනේ.\nකෙසේවෙතත් පසුගියදා ලාහෝර් නුවරට එල්ලවු ත්‍රස්ත ප්‍රහාරයෙන් පසු ජාත්‍යන්තර ක්‍රිකට් තරග පැවැත්වීම සම්බන්ධයෙන් පකිස්ථාන බලධාරීන් අනතුරු අගවා ඇතැයි ද විදෙස් පුවත් සේවා සඳහන් කලා.",
       "URL": "https://www.hirunews.lk/sports/129809/පකිස්ථානයේ-යළිත්-ජාත්‍යන්තර-තරග-තහනම්",
       "Category": "Sports",
       "Parent URL": "https://www.hirunews.lk/sports/all-news.php?pageID=419"
}