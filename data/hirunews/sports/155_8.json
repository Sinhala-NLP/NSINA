{
       "Source": "hirunews",
       "Timestamp": "Tuesday, 18 June 2019 - 13:21",
       "Headline": "එංගලන්ත - ඇෆ්ගනිස්ථාන තරඟය අද",
       "News Content": "පසුගිය තරඟ දෙකෙන්ම දැවැන්ත ජයග්‍රහණ වාර්තා කරමින් අවසන් පූර්ව වටය සඳහා සුදුසුකම් ලැබීමට ආසන්න වී සිටින මෙවර අයි.සී.සී. ලෝක කුසලාන තරගාවලියේ සත්කාරක එංගලන්ත පිළ, ලකුණු සටහනේ අවසන් ස්ථානයේ සිටින ඇෆ්ගනිස්ථානය සමඟ අද තරඟ වදිනවා.\nකෙසේ නමුත්, ආරම්භක පිතිකරු ජේසන් රෝයි තුවාල ලැබීමත්, නායක ඉයන් මෝගන් කායික ආබාධයකට ලක්වීමත් හේතුවෙන් එංගලන්ත පිළ එහිදී යම් අභියෝගයකට ලක් වනු ඇති.\nදකුණු අප්‍රිකාව සමඟ පැවති තරඟයේදී ලකුණු 125කට දැවී ගිය ගුල්බඞීන් නායිබ්ගේ නායකත්වයෙන් යුත් ඇෆ්ගනිස්තාන පිළ, එංගලන්තයට තර්ජනයක් වීමට නම් ක්‍රීඩකයන් පූර්ණ දස්කම් දැක්විය යුතු බවයි ක්‍රීඩා විචාරකයන් පෙන්වා දෙන්නේ.",
       "URL": "https://www.hirunews.lk/sports/218635/එංගලන්ත-ඇෆ්ගනිස්ථාන-තරඟය-අද",
       "Category": "Sports",
       "Parent URL": "https://www.hirunews.lk/sports/all-news.php?pageID=155"
}