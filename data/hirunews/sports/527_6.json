{
       "Source": "hirunews",
       "Timestamp": "Tuesday, 02 July 2013 - 12:54",
       "Headline": "ඉන්දු - ශ්‍රී ලංකා ගැටුම අද.",
       "News Content": "බටහිර ඉන්දීය කොදෙව් හි පැවැත්වෙන තුන්කොන් එක්දින ක්‍රිකට් තරගාවලියේ ශ්‍රී ලංකා - ඉන්දියා පළමු තරගය ජැමෙයිකාවේ කිංග්ස්ටන් හිදී අද (02) පැවැත්වෙනවා. පසුගිය දා කොදෙව්වන් හමුවේ පරාජයට පත්වූ ඉන්දීය කණ්ඩායමට තම අභිමානය රැක ගැනීම සඳහා අද (02) තරගය ඉතාමත් වැදගත් වනු ඇති බවයි ක්‍රීඩා විචාරකයන් පෙන්වා දෙන්නේ. එමෙන්ම මහේන්ද්‍ර සිං දෝනි කායික ආබාධයකට ලක්වීම නිසා අද තරගයේ දී ඉන්දීය කණ්ඩායම මෙහෙය වනු ලබන්නේ විරාට් කෝලි විසින්. කෝලිගේ අනාගත ක්‍රිකට් දිවිය සම්බන්ධයෙන් අද තරගය තීරණාත්මක එකක් වනු ඇති බවටයි එම විචාරකයන් වැඩිදුරටත් සදහන් කළේ. මේ අතර, මෙම තරගයේ දී ශ්‍රී ලංකා කණ්ඩායමේ වේග පන්දු යවන්නන් සහ දඟ පන්දු යවන්නන් සමබරව කණ්ඩායමේ ජයග්‍රහණය වෙනුවෙන් යෙදීමට බලාපොරොත්තු වන බවයි පුහුණුකරු ග්‍රැහැම් ෆෝඞ් කියා සිටියේ.",
       "URL": "https://www.hirunews.lk/sports/62194/ඉන්දු-ශ්‍රී-ලංකා-ගැටුම-අද",
       "Category": "Sports",
       "Parent URL": "https://www.hirunews.lk/sports/all-news.php?pageID=527"
}