{
       "Source": "hirunews",
       "Timestamp": "Monday, 18 February 2013 - 8:02",
       "Headline": "කාන්තා ක්‍රිකට් කිරුළ  ඕස්ට්‍රේලියාව දිනාගනී.",
       "News Content": "ලෝක කුසලාන කාන්තා ක්‍රිකට් තරඟාවලියේ ශූරතාවය දිනාගැනීමට  ඕස්ට්‍රේලියානු කාන්තා කණ්ඩායම ඊයේ සමත් වුණා. ඒ අවසන් තරඟයේදී බටහිර ඉන්දීය කොදෙව් කාන්තා කණ්ඩායම පරාජයට පත් කරමින්. ඉන්දියාවේ මුම්බායි හි දී පැවති මෙම තරඟයේ කාසියේ වාසිය හිමිකරගත්  ඕස්ට්‍රේලියානු කණ්ඩායම පළමුවෙන් පන්දුවට පහරදී කඩුලූ 7 ක් දැවී ලකුණු 259 ක් රැස්කරගත්තා. පිළිතුරු ඉනිම ක්‍රීඩා කළ බටහිර ඉන්දීය කොදෙව් කාන්තා කණ්ඩායමට ලබාගත හැකිවූයේ ලකුණු 145 ක් පමණයි. ඒ අනුව  ඕස්ට්‍රේලියානු කාන්තා කණ්ඩායම ලකුණු 114 කින් අවසන් තරඟය ජයග්‍රහණය කිරීමට සමත් වුණා.  ඕස්ට්‍රේලියානු කාන්තා කණ්ඩායමක් ලෝක කුසලාන කාන්තා ක්‍රිකට් තරඟාවලිය ජයගත් 6 වැනි අවස්ථාවද මෙය වනවා.",
       "URL": "https://www.hirunews.lk/sports/53604/කාන්තා-ක්‍රිකට්-කිරුළ-ඕස්ට්‍රේලියාව-දිනාගනී",
       "Category": "Sports",
       "Parent URL": "https://www.hirunews.lk/sports/all-news.php?pageID=552"
}