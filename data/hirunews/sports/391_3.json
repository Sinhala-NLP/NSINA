{
       "Source": "hirunews",
       "Timestamp": "Friday, 19 August 2016 - 7:19",
       "Headline": "බෝඩර්  ඕස්ට්‍රේලියානු පිලට බැට දෙයි",
       "News Content": "ශ්‍රී ලංකාව අතින් පූර්ණ ටෙස්ට් පරාජයකට ලක් වූ  ඕස්ට්‍රේලියානු පිල ප්‍රවීන  ඕස්ට්‍රේලියානු ක්‍රීඩක ඇලන් බෝඩර්ගේ දැඩි දෝෂ දර්ශනයට ලක්වී තිබෙනවා.\nඔහු කියා සිටියේ ඉන්දීය උප මහද්වීපය තුළ  ඕස්ට්‍රේලියානු කණ්ඩායම අසාර්ථක වීමට පිලියම් යෙදීම ඩොලර් මිලියනයක් වටිනා ප්‍රශ්නයක් බවයි.\nශ්‍රී ලංකාව වෙතින් ලද පරාජය හේතුවෙන් ඕස්ට්‍රේලියාවට අයි.සී.සී.ටෙස්ට් දර්ශකයේ ප්‍රමුඛස්ථානය ද අහිමි වුණා.\nඕස්ට්‍රේලියානු පිලේ පිතිකරුවන් ලකුණු අතරට පිවිසීමට අපොහොසත් වීම ශ්‍රී ලංකාව වෙතින් ලද පරාජයට මූලික හේතුව ලෙස ඇලන් බෝඩර් හදුන්වා තිබෙනවා.",
       "URL": "https://www.hirunews.lk/sports/140958/බෝඩර්-ඕස්ට්‍රේලියානු-පිලට-බැට-දෙයි",
       "Category": "Sports",
       "Parent URL": "https://www.hirunews.lk/sports/all-news.php?pageID=391"
}