{
       "Source": "hirunews",
       "Timestamp": "Wednesday, 03 July 2013 - 13:04",
       "Headline": "පැරදෙන්න හේතු කෝලි කියයි.",
       "News Content": "තම කණ්ඩායමේ දුර්වල පන්දු රැකීම ශ්‍රී ලංකාව සමග ඊයේ (02) පැවති තරගය පරාජය වීමට හේතු වූ බව එම තරගයේදී ඉන්දීය කණ්ඩායමේ නායකත්වය දැරූ විරාට් කෝලි ප්‍රකාශ කළා. ශ්‍රී ලංකා කණ්ඩායම අවසන් පන්දුවාර විස්ස තුළ ලකුණු 200 ක් රැස්කළ අතර, එමඟින් තරගයේ වාසිය ඔවුන් දෙසට යොමු වූ බව කෝලිගේ අදහසයි. උඩ පන්දු කිහිපයක්ද තම ක්‍රීඩකයන් අතින් ගිලිහී යාම බරපතල දුර්වලතාවයක් ලෙස ඔහු හඳුන්වා දුන්නා. බටහිර ඉන්දීය කොදෙව් දූපත් හි පැවැත්වෙන තුන්කොන් තරගාවලියට අදාළව ඉන්දීය කණ්ඩායම සමග ඊයේ (02) පැවති තරගය ශ්‍රී ලංකා කණ්ඩායම ලකුණු 161 කින් ජයග්‍රහණය කළා.",
       "URL": "https://www.hirunews.lk/sports/62269/පැරදෙන්න-හේතු-කෝලි-කියයි",
       "Category": "Sports",
       "Parent URL": "https://www.hirunews.lk/sports/all-news.php?pageID=527"
}