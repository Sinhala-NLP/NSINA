{
       "Source": "hirunews",
       "Timestamp": "Tuesday, 11 July 2017 - 21:15",
       "Headline": "ශ්‍රී ලංකාවට එන ඉන්දීය ටෙස්ට් සංචිතය නම් වෙයි",
       "News Content": "ශ්‍රී ලංකාව  සමග පැවැත්වෙන ටෙස්ට් තරගාවලියට එක්වන ඉන්දීය සංචිතය නම්කර තිබෙනවා.\nතුන් ඉරියව් ක්‍රීඩක හර්ඩික් පාන්ඩ්යා ද ඊට නම්කර ඇති බවයි ක්‍රිකට් පුවත් සේවා කියාසිටියේ.\nඑමෙන්ම පසුගිය මාර්තු මාසයෙන් පසු ටෙස්ට් තරගාවලියකට එක් නොවු ලෝකේෂ් රාහුල් ද සංචිතයට කැඳවා තිබෙනවා.\nඑමෙන්ම මුරලි විජේ ද සංචිතයට කැඳවා තිබීම විශේෂත්වයක්.\nබටහිර ඉන්දීය කොදෙව් සංචාරයේදී සීමිත පන්දුවාර තරගාවලියෙන් විවේක ගන්වා සිටි රෝහිත් ශර්මා ද සංචිතයට එක්කරගෙන තිබෙනවා.\nඔහු ඉන්දීය කණ්ඩායම වෙනුවෙන් ටෙස්ට් තරගයකට එක්වුයේ පසුගිය ඔක්තෝම්බර් මාසයේදීයි.\nසංචිතයේ නායකයා විරාත් කෝලි වන අතර චිතේස්වර් පුජාරා / අජින්කෙයා රහනේ / රවිචන්ද්‍රන් අශ්වින් / රවීන්ද්‍ර ජඩේජා / ව්රිද්දිමන් සහා / ඉෂාන්ත් ශර්මා / උමේෂ් යාදෙව් / බුවනේෂ්වර් ගුමාර් / මොහොමඩ් ශාමි / කුල්දීප් යාදෙව් සහ අබිනව් මුකුන්ද් සංචිතයේ සෙසු ක්‍රීඩකයන් වනවා.\nශ්‍රී ලංකාවේ සංචාරයකට එක්වන ඉන්දීය කණ්ඩායමේ පුහුණු තරගයක් ජුලි 21 සහ 22 දිනවල පැවැත්වීමට ද නියමිතයි.\nදෙරට අතර තරග 3 කින් සමන්විත ටෙස්ට් තරගාවලිය ආරම්භ වන්නේ ජුලි 26 වනදායි.",
       "URL": "https://www.hirunews.lk/sports/165651/ශ්‍රී-ලංකාවට-එන-ඉන්දීය-ටෙස්ට්-සංචිතය-නම්-වෙයි",
       "Category": "Sports",
       "Parent URL": "https://www.hirunews.lk/sports/all-news.php?pageID=316"
}