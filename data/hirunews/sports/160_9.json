{
       "Source": "hirunews",
       "Timestamp": "Monday, 27 May 2019 - 13:04",
       "Headline": "ශ්‍රී ලංකා -  ඕස්ට්‍රේලියා දෙවන අවසන් පුහුණු තරගය අද",
       "News Content": "ලෝක කුසලාන ක්‍රිකට් තරගාවලියට පෙර ශ්‍රී ලංකා පිල සහභාගිවන දෙවන සහ අවසන් පුහුණු තරගය අද පස්වරුවේ  ඕස්ට්‍රේලියානු කණ්ඩායම සමඟ පැවැත්වෙනවා.\nසවුත් ඇම්ප්ටන් හිදී පැවැත්වෙන මෙම තරගය ශ්‍රී ලංකා වේලාවෙන් පස්වරු 3 ට ආරම්භවීමට නියමිතයි.\nදකුණු අප්‍රිකාවට එරෙහිව පැවති පළමු පුහුණු තරගයෙන් ශ්‍රී ලංකාව පරාජයට පත්වණා.\nඉන්දීය ප්‍රිමියර් ලීග් තරගාවලියට සහභාගි වී සිටි ලසිත් මාලිංග ඕස්ට්‍රේලියාවට එරෙහිව පුහුණු තරගයේදී ශ්‍රී ලංකා පිලට ක්‍රීඩා කිරීමට නියමිතයි.\nලබන 30 වනදා ආරම්භ වන ලෝක කුසලාන තරගාවලියේ ශ්‍රී ලංකාව සහභාගිවන පළමු තරගය ලබන මස 01 වනදා නවසීලන්තයට එරෙහිව කාඩිෆ් හිදී පැවැත්වෙනවා.",
       "URL": "https://www.hirunews.lk/sports/217177/ශ්‍රී-ලංකා-ඕස්ට්‍රේලියා-දෙවන-අවසන්-පුහුණු-තරගය-අද",
       "Category": "Sports",
       "Parent URL": "https://www.hirunews.lk/sports/all-news.php?pageID=160"
}