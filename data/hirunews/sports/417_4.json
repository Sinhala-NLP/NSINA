{
       "Source": "hirunews",
       "Timestamp": "Friday, 08 April 2016 - 12:51",
       "Headline": "සුනිල් නරීන්ට සුභ ආරංචියක්",
       "News Content": "බටහිර ඉන්දීය කොදෙව් ක්‍රීඩක සුනිල් නරීන්ගේ පන්දු යැවීමේ ඉරියව්ව නිවැරදි බවට අන්තර්ජාතික ක්‍රිකට් සම්මේලනයෙන් තීන්දුවක් ලබා දී තිබෙනවා.\nශ්‍රී ලංකාවේ පැවති එක්දින තරගාවලියේදී සුනිල් නරීන්ගේ පන්දු යැවීම නීතිවිරෝධී බවට චෝදනා එල්ල වූ අතර ඒ අනුව පසුගිය නොවැම්බරයේ සිට ඔහු ජාත්‍යන්තර ක්‍රිකට් තරග සදහා සහභාගි වූයේ නැහැ.\nඉන් පසුව ඔහු පන්දු යැවීමේ ඉරියව්ව නිවැරදි කිරීමේ ක්‍රියාවලියකට යොමු කිරීමට ද ජාත්‍යන්තර සම්මේලනය පියවර ගත්තා.\nඒ අනුවයි දැන් ඔහුගේ ඉරියව්ව නිවැරදි බවට තීරණයක් ලබාදී ඇත්තේ.\nඉන්දීය ප්‍රිමියර් ලීග් ක්‍රිකට් තරගාවලිය හෙට ආරම්භ වන අතර ඒ අනුව සුනිල් නරීන්ට සිය අයි.පී.එල් කණ්ඩායම වන කොල්කටා නයිට් රයිඩර්ස් පිල වෙනුවෙන් ක්‍රීඩා කිරීමට හැකිවනු ඇති.",
       "URL": "https://www.hirunews.lk/sports/130404/සුනිල්-නරීන්ට-සුභ-ආරංචියක්",
       "Category": "Sports",
       "Parent URL": "https://www.hirunews.lk/sports/all-news.php?pageID=417"
}