{
       "Source": "hirunews",
       "Timestamp": "Thursday, 22 October 2015 - 9:26",
       "Headline": "Update :  ශ්‍රී ලංකාව 200 යි",
       "News Content": "සංචාරක බටහිර ඉන්දීය කොදෙව් කණ්ඩායම සහ ශ්‍රී ලංකාව අතර දෙවන ටෙස්ට් ක්‍රිකට් තරඟයේ පළමු දිනය නිමාවන විට බටහිර ඉන්දීය කොදෙව් කණ්ඩායම සිය පළමු ඉනිම සඳහා එක් කඩුල්ලක් දැවී ලකුණු 17 ක් ලබා සිටියා. තරඟයේ මුලින් පන්දුවට පහරදුන් ශ්‍රී ලංකා පිල සියලූදෙනා දැවී ලබාගත්තේ ලකුණු 200 ක්. ශ්‍රී ලංකා කණ්ඩායම වෙනුවෙන් මිලින්ද සිරිවර්ධන ලකුණු 68 ක් ලබාගත්තා.\nUpdate : Thursday, 22 October 2015 - 17.00\n--------------------------------\nශ්‍රී ලංකාව 4/59\nසංචාරක බටහිර ඉන්දීය කොදෙව් කණ්ඩායම සහ ශ්‍රී ලංකාව අතර දෙවන ටෙස්ට් ක්‍රිකට් තරඟය පී සරා  ඕවල් ක්‍රීඩාංගණයේදී අද පෙරවරුවේ ආරම්භ වුණා. කාසියේ වාසිය දිනූ ශ්‍රී ලංකා පිලේ නායක ඇන්ජලෝ මැතිව්ස් තීරණය කළේ පළමුව පන්දුවට පහරදීමටයි.  ළහිරු තිරිමාන්න වෙනුවට කුසල් මෙන්ඩිස් සහ තරිඳු කෞෂාල් වෙනුවට දිල්රුවන් පෙරේරා අද තරඟයට එක්ව සිටිනවා. දිවා ආහාරය සඳහා තරඟය නතර කරන විට ශ්‍රී ලංකා පිල කඩුලූ 4 ක් දැවී රැස්කරගෙන සිටින ලකුණු සංඛ්‍යාව 59 ක්.\nUpdate : Thursday, 22 October 2015 - 13:00\n--------------------------------\nකාසියේ වාසිය ශ්‍රී ලංකාවට\nසංචාරක බටහිර ඉන්දීය කොදෙව් කණ්ඩායම සමඟ පැවැත්වෙන දෙවන ටෙස්ට් තරඟය මීට සුළු වේලාවකට පෙර කොළඹ පී. සරා  ඕවල් ක්‍රීඩාංගණයේදී ආරම්භ වුණා තරගයේ කාසියේ වාසිය දිනා ගත් ශ්‍රී ලංකා ක්‍රිකට් නායක ඇන්ජලෝ මැතිව්ස් මුලින්ම පන්දුවට පහරදීමට තීරණය කළා. ඒ අනුව මේ වන විට පන්දුවට පහරදෙන ශ්‍රී ලංකා කණ්ඩායම කඩුල්ලක් දැවී ලකුණු 13ක් රැස්කර ගෙන සිටිනවා.\nUpdate : Thursday, 22 October 2015 - 10:21\n----------------\nකොදෙව්වන් සහ ශ්‍රී ලංකාව අතර තරඟය අදයි\nසංචාරක බටහිර ඉන්දීය කොදෙව් කණ්ඩායම සමඟ පැවැත්වෙන දෙවන ටෙස්ට් තරඟය කොළඹ පී. සරා  ඕවල් ක්‍රීඩාංගණයේදී අද (22) ආරම්භ වනවා. දෙරට අතර පැවති පළමු ටෙස්ට් තරඟය ඉනිමකින් සහ ලකුණු 6 කින් ජයගැනීමට ශ්‍රී ලංකාව සමත්වුණා.",
       "URL": "https://www.hirunews.lk/sports/118884/update-ශ්‍රී-ලංකාව-200-යි",
       "Category": "Sports",
       "Parent URL": "https://www.hirunews.lk/sports/all-news.php?pageID=444"
}