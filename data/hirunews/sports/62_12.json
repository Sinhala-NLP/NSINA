{
       "Source": "hirunews",
       "Timestamp": "Sunday, 21 March 2021 - 14:32",
       "Headline": "ශ්‍රී ලංකා - කොදෙව් පළමු ටෙස්ට් තරගය අද",
       "News Content": "ශ්‍රී ලංකාව සහ බටහිර ඉන්දීය කොදෙව් පිල අතර පළමු ටෙස්ට් තරගය ඇන්ටිගුවා - නෝත් සවුන්ඩ් හි ශ්‍රීමත් විවියන් රිචඩ්ස් ක්‍රීඩාංගණයේදී අද ආරම්භ වනවා.\nවිස්සයි විස්ස තරගාවලිය සහ එක්දින තරගාවලිය ජයගත් කොදෙව් පිල මෙම තරගවලට විශ්වාසයෙන් යුතුව පිවිසෙන නමුදු දෙපිලටම විශේෂඥ ටෙස්ට් ක්‍රීඩකයන් එක්වීමට නියමිතයි.\nක්‍රේග් බ්‍රැත්වේට්, බටහිර ඉන්දීය කොදෙව් පිලේ නිත්‍ය ටෙස්ට් නායකත්වයට පත්වීමෙන් පසු මුහුණදෙන ප්‍රථම තරගාවලිය මෙයයි.\nදිමුත් කරුණාරත්නගෙන් නායකත්වයෙන් යුත් ශ්‍රී ලංකා පිලට ධනංජය ද සිල්වා එක්වීම සුබවාදී කරුණක් වුවත් ඇන්ජලෝ මැතිව්ස් අහිමිවීම අවාසිදායක තත්වයක්.\nඑමෙන්ම පැතුම් නිස්සංක මෙම තරගයේදී ශ්‍රී ලංකාව වෙනුවෙන් ටෙස්ට් වරම් ලබනු  අපේක්ෂිතයි.\nශ්‍රී ලංකාව සහ බටහිර ඉන්දීය කොදෙව් පිල අතර මෙතෙක් පවත්වා ඇති ටෙස්ට් තරග විස්සකින් 9ක් ශ්‍රී ලංකාව ජයගෙන ඇති අතර, කොදෙව් පිල ජයගෙන ඇත්තේ තරග 4ක් පමණයි.",
       "URL": "https://www.hirunews.lk/sports/266057/ශ්‍රී-ලංකා-කොදෙව්-පළමු-ටෙස්ට්-තරගය-අද",
       "Category": "Sports",
       "Parent URL": "https://www.hirunews.lk/sports/all-news.php?pageID=62"
}