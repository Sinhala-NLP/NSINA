{
       "Source": "hirunews",
       "Timestamp": "Friday, 19 August 2016 - 12:53",
       "Headline": "රංගන ටෙස්ට් පන්දු යවන්නන් අතර 5 වන තැනට",
       "News Content": "ඕස්ට්‍රේලියාව පූර්ණ පරාජයකට පත් කළ ටෙස්ට් තරගාවලියෙන් පසු ශ්‍රී ලංකා දග පන්දු යවන ක්‍රීඩක රංගන හේරත් අයි.සී.සී ටෙස්ට් පන්දු යවන්නන්ගේ දර්ශකයේ 5 වන ස්ථානයට පැමිණ තිබෙනවා.\nඕස්ට්‍රේලියාව සමග පැවති ටෙස්ට් තරගාවලියේදී රංගන හේරත් කඩුලූ 28 ක් බිද හෙලූවේ ලකුණු 12 යි දශම 7 යි 5 ක සාමාන්‍යයකටයි.\nරංගන හේරත් දැනට ටෙස්ට් තරග 73 කදී ලබා සිටින කඩුලූ සංඛ්‍යාව 332 ක්.\nඕස්ට්‍රේලියාවට එරෙහිව ශ්‍රී ලංකාව මෙලෙස ටෙස්ට් තරගාවලි ජයග්‍රහණයක් වාර්තා කළේ වසර 17 කට පසුවයි.",
       "URL": "https://www.hirunews.lk/sports/140990/රංගන-ටෙස්ට්-පන්දු-යවන්නන්-අතර-5-වන-තැනට",
       "Category": "Sports",
       "Parent URL": "https://www.hirunews.lk/sports/all-news.php?pageID=391"
}