{
       "Source": "hirunews",
       "Timestamp": "Monday, 10 April 2017 - 8:34",
       "Headline": "හයිද්‍රාබාද්වලින් ගුජරාටයට දැවැන්ත ප්‍රහාරයක්",
       "News Content": "2017ඉන්දීය පී‍්‍රමියර් ලීග් 20-20 තරඟාවලියේ 06 වන තරඟය ලෙස ගුජරාට් ලයන්ස් සහ සන්රයිසස් හයිද්‍රාබාද් කණ්ඩායම් අතර ඊයේ පැවති තරඟය ජයගන්නට සන්රයිසස් හයිද්‍රාබාද් කණ්ඩායම සමත් වුණා.\nසන්රයිසස් හයිද්‍රාබාද් කණ්ඩායම මෙම තරඟය ජයගත්තේ කඩුලු 09කින් වීම විශේෂත්වයක්.\nමෙම තරඟයේ පළමුව පන්දුවට පහරදුන් ගුජරාට් ලයන්ස් කණ්ඩායම කඩුලු 07ක් දැවී  පන්දුවාර 20 තුලදී ලකුණු 135ක් ලබා ගත්තා.\nගුජරාට් පිල වෙනුවෙන් ක්‍රීඩකයන් තිදෙනෙක් ලකුණු 30 සිමාව පසුකර යාමට සමත් වුණා.\nසන්රයිසස් හයිද්‍රාබාද් කණ්ඩායම නියෝජනය කළ ඇෆ්ගනිස්ථාන ක්‍රීඩක රෂිඩ් ඛාන් සිය පන්දු වාර 04 තුල ලකුණු 19කට කඩුලු 03ක් බිද දමමින් විශිෂ්ඨ පන්දු යැවීමක නිරත වුණා.\nලකුණු 136ක ජයග්‍රාහී ඉලක්කයක් හඹා ගිය සන්රයිසස් හයිද්‍රාබාද් පිල පන්දුවාර 15යි පන්දු 03කදී එක් කඩුල්ලක් පමණක් දැවී එම ඉලක්කය පසුකර ගියා.\nඑහිදී අගනා ඉනිමක් ක්‍රීඩාකළ හයිද්‍රාබාද් කණ්ඩායමේ නායක ඩේවිඩ් වෝනර් නොදැවී වේගවත් ලකුණ 76ක් රැස්කළේ පන්දු 45ක් පමණක් වැයකරමින්.\nඔහුගේ ඉනිමට හයේ පහර 04ක් සහ හතරේ පහර 06ක් ඇතුලත් වුණා.\nඩේවිඩ් වෝනර්ට අනගි සහයක් ලබා දුන් ඕස්ට්‍රේලියානු ක්‍රීඩක මොරිසස් හෙන්ඩ්‍රික්ස් නොදැවී ලකුණ 52ක් ලබා ගත්තේ හතරේ පහර 06ක් සමඟින්.\nමෙම තරගයේ සිදුවූ සුවිශේෂී සිදුවීමක් පිළිබදව බොහෝ දෙනෙකුගේ අවධානය යොමු වුණා.\nහයිද්‍රාබාද් ඉනිමේ 09වන පන්දුවාරය ක්‍රියාත්මක කළ බැසිල් තම්පි තණ තිල්ල තුල ඇද වැටෙන්නේ මොරිසස් හෙන්ඩ්‍රික්ස් එල්ල කළ පහරක් නවතා ගැනීමට යාමෙදියි.\nඑහිදී ඔහුගේ සපත්තුව ගැලවී විසිවන අතර අනෙක් අන්තයේ ක්‍රීඩා කරමින් සිටි ඩේවිඩ් වෝනර් ලකුණක් කරා දිවයන්නේ බැසිල්ගේ පාදයෙන් ගැලවී විසිවූ සපත්තුව ඇහිද නැවත ඔහුගේ අතටම ලබා දෙමින්.\nඑම අවස්ථාව පහතින්.",
       "URL": "https://www.hirunews.lk/sports/158888/හයිද්‍රාබාද්වලින්-ගුජරාටයට-දැවැන්ත-ප්‍රහාරයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=340"
}