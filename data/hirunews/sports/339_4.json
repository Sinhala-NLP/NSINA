{
       "Source": "hirunews",
       "Timestamp": "Thursday, 13 April 2017 - 19:04",
       "Headline": "ජෙරම් ටේලර් යලි ටෙස්ට් තරගවලට",
       "News Content": "බටහිර ඉන්දීය කොදෙව් වේග පන්දු යවන ක්‍රීඩක ජෙරම් ටේලර් යළි ටෙස්ට් තරග සදහා සහභාගි වීමට තීරණය කර තිබෙනවා.\nඔහු පසුගිය වසරේ ජුලි මාසයේදී ටෙස්ට් පිටියට සමුදුන් අතර, ලබන සතියේ පාකිස්ථානය සමග ආරම්භ වන ටෙස්ට් තරගාවලිය වෙනුවෙන් යළි කණ්ඩායමට එක්වනු ඇතැයි අපේක්ෂිතයි.\n32 හැවිරිදි ජෙරම් ටේලර් සිය 46 වන ටෙස්ට් තරගයට ක්‍රීඩා කර සමුගත්තේ කොදෙව් කණ්ඩායම ඉන්දීය තරග සංචාරයකට සුදානම් වෙමින් සිටියදීයි.\nඑහෙත් ඔහු ක්‍රිකට් පාලක මණ්ඩලයට දන්වා ඇත්තේ විශ්‍රාම දිවිය අවසන් කරමින් යළිත් තරග බිමට පිවිසෙන බවයි.\nඕනෑම අවස්ථාවක කණ්ඩායමට එක්වීමට සුදානම් බව ද ජෙරම් ටේලර් ප්‍රකාශකර තිබෙනවා.",
       "URL": "https://www.hirunews.lk/sports/159154/ජෙරම්-ටේලර්-යලි-ටෙස්ට්-තරගවලට",
       "Category": "Sports",
       "Parent URL": "https://www.hirunews.lk/sports/all-news.php?pageID=339"
}