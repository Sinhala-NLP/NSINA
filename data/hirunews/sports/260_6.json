{
       "Source": "hirunews",
       "Timestamp": "Saturday, 27 January 2018 - 14:51",
       "Headline": "අවසන් මහා තරඟය අතරතුර තුන් ඉරියව් ක්‍රීඩකයා හදිසියේ පිටියෙන් ඉවත් වෙයි",
       "News Content": "බංග්ලාදේශයේ පැවැත්වෙන තුන්කොන් එක්දින තරඟාවලියේ ශ්‍රී ලංකා කණ්ඩායම හා බංග්ලාදේශ කණ්ඩායම අතර පැවැත්වෙන අවසන් මහ තරඟය මේ වන විට පැවැත්වෙනවා.\nකාසිය වාසිය දිනූ ශ්‍රී ලංකා කණ්ඩායමේ නායක දිනේෂ් චන්දිමාල් පළමුව පන්දුවට පහර දීමට තීරණය කළා.\nතරඟයේ 42 වන පන්දුවාරයේදී බංග්ලාදේශ කණ්ඩායමේ තුන් ඉරියව් ක්‍රීඩක ෂකිබ් අල් හසන්ට පිටියෙන් ඉවත්වීමට සිදුවුණා.\nඒ දිනේෂ් චන්දිමාල් එල්ල කළ පහරකට ලකුණක් ලබා ගැනීමේදී කඩුල්ලට දෙසට එල්ල කළ පන්දුව එක්ස්ට්‍රා කවර් කලාපයේදී  නැවත්වීමට යාමේදී එය ඇඟිල්ලේ වැදිමෙන් අබාධයකට ලක්වීම හේතුවෙන්.\nපිටියෙන් ඉවත්වූ ෂකිබ් අල් හසන් වෙනුවට පන්දු රැකිම සඳහා බංග්ලාදේශ කණ්ඩායමේ නසාර් හුසේන් ක්‍රීඩා පිටියට කැඳවනු ලැබුවා.",
       "URL": "https://www.hirunews.lk/sports/182196/අවසන්-මහා-තරඟය-අතරතුර-තුන්-ඉරියව්-ක්‍රීඩකයා-හදිසියේ-පිටියෙන්-ඉවත්-වෙයි",
       "Category": "Sports",
       "Parent URL": "https://www.hirunews.lk/sports/all-news.php?pageID=260"
}