{
       "Source": "hirunews",
       "Timestamp": "Saturday, 31 August 2019 - 7:20",
       "Headline": "ඉසුරු උදාන දකුණු අප්‍රිකානු එම්සන්සි සුපර් ලීග් තරගාවලියට",
       "News Content": "ශ්‍රී ලංකා පිලේ දකුණු අප්‍රිකානු සංචාරයේදී විස්මිත දස්කම් දැක්වීමට සමත්වූ තුන් ඉරියව්වෙන්ම දස්කම් දක්වන ක්‍රීඩක ඉසුරු උදානට දකුණු අප්‍රිකානු එම්සන්සි සුපර් ලීග් විස්සයි විස්ස තරගාවලියේ කණ්ඩායමක් නියෝජනය කිරීමට අවස්ථාවක් ලැබී තිබෙනවා.\nඑම තරගාවලියේදී පාල් රොක්ස් කණ්ඩායම නියෝජනය කරන විදේශීය ක්‍රීඩකයා ලෙස ඔහු තෝරාගෙන ඇත්තේ එංගලන්ත ක්‍රීඩක ඩේවිඩ් විලී වෙනුවටයි.\nශ්‍රී ලංකා පිලේ දකුණු අප්‍රිකානු සංචාරයේ එක්දින තරගාවලියේදී ඉසුරු උදාන ලකුණු 55 ක සාමාන්‍යයක් වාර්තා කළ අතර, විස්සයි විස්ස තරගවලදී ලකුණු 132 ක් රැස් කළේ එක් වතාවක් පමණක් දැවී යමින්.",
       "URL": "https://www.hirunews.lk/sports/223295/ඉසුරු-උදාන-දකුණු-අප්‍රිකානු-එම්සන්සි-සුපර්-ලීග්-තරගාවලියට",
       "Category": "Sports",
       "Parent URL": "https://www.hirunews.lk/sports/all-news.php?pageID=142"
}