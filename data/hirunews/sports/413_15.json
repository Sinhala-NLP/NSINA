{
       "Source": "hirunews",
       "Timestamp": "Monday, 25 April 2016 - 6:58",
       "Headline": "කෞශාල් සිල්වා ස්නායු වෛද්‍යවරයෙකු හමුවට",
       "News Content": "පන්දුවක් හිසේ වැදීම හේතුවෙන් රෝහල්ගත කෙරුණු ශ්‍රී ලංකා ක්‍රිකට් ක්‍රීඩක කෞශාල් සිල්වා අද (25) දිනයේදී ස්නායු වෛද්‍යවරයෙකු හමුවට යොමු කිරීමට නියමිතයි.\nපන්දුවක් හිසේ වැදීම හේතුවෙන් කෞශාල් සිල්වා ශ්‍රී ලංකා ගුවන් හමුදාවට අයත් ගුවන් යානයකින් ඊයේ කොළඹට රැගෙන ආවා.\nඉන් අනතුරුවයි ඔහු ප්‍රතිකාර සදහා කොළඹ පෞද්ගලික රෝහලකට ඇතුළත් කෙරුණේ.\nඑංගලන්ත තරඟ සංචාරය සඳහා නම් කළ මූලික සංචිතයේ ක්‍රීඩකයින් සහභාගි වූ පුහුණු තරඟයක් පල්ලෙකැලේ ජාත්‍යන්තර ක්‍රිකට් ක්‍රීඩාංගණයේදී ඊයේ පැවැත්වුණා.\nශ්‍රී ලංකා ක්‍රිකට් කණ්ඩායමේ කළමනාකරු චරිත් සේනානායක සඳහන් කළේ දිනේෂ් චන්දිමාල් එල්ල කළ පහරක් ෂෝට් ලෙග් කලාපයේ පන්දුව රකිමින් සිටි කෞෂාල් සිල්වාගේ හිසේ වැදුණු බවයි.",
       "URL": "https://www.hirunews.lk/131655/කෞශාල්-සිල්වා-ස්නායු-වෛද්‍යවරයෙකු-හමුවට",
       "Category": "Sports",
       "Parent URL": "https://www.hirunews.lk/sports/all-news.php?pageID=413"
}