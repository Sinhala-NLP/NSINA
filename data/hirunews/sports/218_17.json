{
       "Source": "hirunews",
       "Timestamp": "Sunday, 22 July 2018 - 9:44",
       "Headline": "දකුණු අප්‍රිකා - ශ්‍රී ලංකා දෙවන ටෙස්ට් තරගයේ තුන්වන දිනය අදයි",
       "News Content": "ශ්‍රී ලංකාව සහ දකුණු අප්‍රිකාව අතර කොළඹ එස්.එස්.සී. ක්‍රීඩාංගණයේ පැවැත්වෙන දෙවන ටෙස්ට් තරගයේ තුන්වන දිනය අදයි.\nඊයේ දෙවන දිනය නිමාවනවිට දෙවන ඉනිමේ පන්දුවට පහරදෙන ශ්‍රී ලංකා පිල කඩුලූ 3 ක් දැවී ලකුණු 151 ක් ලබා සිටියා.\nනැවතත් පිත්තෙන් දස්කම් දැක්වූ දිමුත් කරුණාරත්න නොදැවී ලකුණු 59 ක් රැස් කරගෙන සිටි අතර, ඊට පෙර ධනුෂ්ක ගුණතිලක ලකුණු 61 කට දැවී ගියා.\nශ්‍රී ලංකා පිල මෙම තරගයේ මුල් ඉනිමේදී ලකුණු 338 ක් රැස් කළ අතර, දකුණු අප්‍රිකාව මුල් ඉනිම සඳහා ලබාගත්තේ ලකුණු 124 ක් පමණයි.\nමේ අනුව ශ්‍රී ලංකා පිල දෙවන ඉනිමේ කඩුලූ 7 ක් අතැතිව ලකුණු 365 ක් ඉදිරියෙන් සිටිනවා.",
       "URL": "https://www.hirunews.lk/sports/195764/දකුණු-අප්‍රිකා-ශ්‍රී-ලංකා-දෙවන-ටෙස්ට්-තරගයේ-තුන්වන-දිනය-අදයි",
       "Category": "Sports",
       "Parent URL": "https://www.hirunews.lk/sports/all-news.php?pageID=218"
}