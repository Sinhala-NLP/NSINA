{
       "Source": "hirunews",
       "Timestamp": "Monday, 12 August 2013 - 19:52",
       "Headline": "රුහුණට, කඳුරටට ජය",
       "News Content": "අන්තර් පළාත් 20යි විස්ස තරගාවලිය යටතේ අද (12) පැවැති තරගවලින් ජයග්‍රහණය කිරීමට රුහුණු කණ්ඩායම සහ කඳුරට කණ්ඩායම සමත් වුණා. කඳුරට මෙරූන්ස් කණ්ඩායම සහ බස්නාහිර ග්‍රීන්ස් කණ්ඩායම අතර පැවැති තරගයෙන් කඳුරට කණ්ඩායම ජයග්‍රහණය කළේ ලකුණු 2කින්. තරගයේ මුලින්ම පන්දුවට පහර දුන් කඳුරට කණ්ඩායම නියමිත පන්දු වාර 20 අවසානයේ කඩුලූ 8ක් දැවී ලකුණු 124ක් රැස් කළා. ඊට පිළිතුරු ලෙස බස්නාහිර කණ්ඩායමට පන්දු වාර 20 තුළ දී කඩුලූ 8ක් දැවී ලබා ගත හැකි වූයේ ලකුණු 122ක් පමණයි.\nමේ අතර උතුර යෙලෝස් සහ රුහුණු රෙඞ්ස් කණ්ඩායම් අතර පැවැති තරගයෙන් ලකුණු 21ක ජයක් රුහුණු රෙඞ්ස් කණ්ඩායමට හිමි වුණා. මුලින්ම පන්දුවට පහර දුන් රුහුණු කණ්ඩායම නියමිත පන්දු වාර 20 අවසානයේ කඩුලූ 6ක් දැවී ලකණු 162ක් රැස් කළා. ඊට පිළිතුරු ලෙස උතුරු කණ්ඩායමට පන්දු වාර 19යි පන්දු 4කදී සියලූ දෙනා දැවී ලබා ගත හැකි වූයේ ලකුණු 141ක් පමණයි.",
       "URL": "https://www.hirunews.lk/sports/64946/රුහුණට-කඳුරටට-ජය",
       "Category": "Sports",
       "Parent URL": "https://www.hirunews.lk/sports/all-news.php?pageID=519"
}