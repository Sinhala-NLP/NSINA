{
       "Source": "hirunews",
       "Timestamp": "Monday, 11 December 2017 - 14:08",
       "Headline": "පොතාස් 2ක් හෙළි කරයි",
       "News Content": "ශ්‍රී ලංකා කණ්ඩායම සහ ඉන්දීය කණ්ඩායම අතර ඊයේ පැවති පළමු එක්දින තරඟය ශ්‍රී ලංකා කණ්ඩායම ජය ගැනීමට මුලික වූ ප්‍රධාන කරුණු දෙකක් පිළිබඳව ශ්‍රී ලංකා කණ්ඩායමේ පුහුණුකරු නික් පොතාස් හෙළිකර සිටියා.\nතරඟයෙන් අනතුරුව පැවති මාධ්‍ය හමුවට එක් වෙමින් ඔහු මේ බව කියා සිටියා.\nනික් පොතාස් පවසන්නේ තරඟයේ කාසිය වාසිය ශ්‍රී ලංකා කණ්ඩායම ජයග්‍රහණය කිරීම ශ්‍රී ලංකා පිළ එම තරඟය ජයගැනීමට ප්‍රධානතම සාදකය වූ බවයි.\nමීට අමතව බුම්රා විසින් යැවූ නිපන්දුවද තරඟයේ ජයග්‍රහණයට හේතු වූ බව පොතාස් වැඩිදුරටත් පවසනවා.\nඋපුල් තරංග ලකුණු 11 ලබා ගෙන සිටියදී බුම්රා විසින් යැවූ පන්දුවකට ලබා දුන් උඩ පන්දුව දිනේෂ් කර්තික් විසින් රැකගත්තද පසුව තෙවන විනිසුරු විසින් එම පන්දුව නිපන්දුවක් බවට සංඥා කරනවා.\nඑම අවසථාවෙන් ප්‍රයෝජන ගත් තරංග ශ්‍රී ලංකා පිළේ ජයග්‍රහණයට මාවත සකසනු ලබන්නේ ලකුණු 49ක් වාර්තා කරමින්.\nමේ අතර ශ්‍රී ලංකා එක්දින කණ්ඩායම මේ වන විට හොඳින් සකස්වී ඇති බවත් නව පුහුණුකරුට කණ්ඩායම භාරදිය හැකි බවත් නික් පෝතාස් එහිදී පවසා සිටියා.\nඅන්ජලෝ මැතිව්ස්ට නැවත පන්දු යැවීමට හැකිවීමත් සමඟ කණ්ඩායමට එක්වූ ශක්තිය සහ සුරංග ලක්මාල්ගේ ආක්‍රමණශීලි පන්දු යැවීම පිළිබඳවද ඔහු මෙහිදී  වැඩිදුරටත් අදහස් දක්වා සිටියා.\nදෙරට අතර ඊයේ පැවති තරඟය ශ්‍රී ලංකා කණ්ඩායම ජය ගත්තේ කඩුලු 07කින්.",
       "URL": "https://www.hirunews.lk/sports/178125/පොතාස්-2ක්-හෙළි-කරයි",
       "Category": "Sports",
       "Parent URL": "https://www.hirunews.lk/sports/all-news.php?pageID=274"
}