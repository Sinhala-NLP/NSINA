{
       "Source": "hirunews",
       "Timestamp": "Monday, 29 June 2020 - 9:33",
       "Headline": "මුත්තයියා මුරලිදරන්, 21 වන සියවසේ වටිනාම ටෙස්ට් ක්‍රිකට් ක්‍රීඩකයා ලෙස කිරුළු පළදියි",
       "News Content": "විස්ඩන් මාසික සඟරාව විසින් 21 වන ශතවර්ෂයේ වටිනාම ටෙස්ට් ක්‍රිකට් ක්‍රීඩකයා මුත්තයියා මුරලිදරන් නම් කර තිබෙනවා.\nඑම සඟරාව විසින් එම ශතවර්ෂයේ ක්‍රිකට් ක්‍රීඩකයින් 30 දෙනෙකුගෙන් යුතු ලැයිස්තුවක් ද මේ වනවිට ප්‍රකාශයට පත් කර ඇති බවයි විදෙස් මාධ්‍ය වාර්තා සඳහන් කළේ.\nඑහි ප්‍රථම ස්ථානය හිමිව ඇත්තේ, මුත්තයියා මුරලිදරන්ටයි.\n2000 වසරේ සිට 2020 වසර දක්වා වන කාල සීමාව තුළ ක්‍රීඩකයින් දැක්වූ දක්ෂතා අනුව මෙම වර්ගීකරණය සිදු කළ බවයි එම සඟරාවේ අලෙවිකරණ අධ්‍යක්ෂවරයා කියා සිටියේ.\nඔහු පෙන්වා දෙන්නේ මුරලි 2000 වසරේ ජනවාරි පළමුවනදා සිට 2010 වසර දක්වා කාලය තුළ ටෙස්ට් තරග 85කට ක්‍රීඩා කර කඩුලු 573 ක් දවාගෙන ඇති බවයි.\nකෙසේ වෙතත් වසර දහයක කාලසීමාව තුළ වැඩිම කඩුලු දවාගෙන ඇති ක්‍රීඩකයා වන්නේ ජේම්ස් ඇන්ඩර්සන්.\nඔහු 2010 - 2020 කාලය තුළ තරග 151 කට ක්‍රීඩා කර දවාගෙන ඇති කඩුලු සංඛ්‍යාව 584 ක්.\nටෙස්ට් තරග 133කට ක්‍රීඩා කර ඇති මුත්තයියා මුරලිදරන් කඩුලු 800ක් දවාගැනීමට සමත් වුණා.",
       "URL": "https://www.hirunews.lk/sports/244189/මුත්තයියා-මුරලිදරන්-21-වන-සියවසේ-වටිනාම-ටෙස්ට්-ක්‍රිකට්-ක්‍රීඩකයා-ලෙස-කිරුළු-පළදියි",
       "Category": "Sports",
       "Parent URL": "https://www.hirunews.lk/sports/all-news.php?pageID=93"
}