{
       "Source": "hirunews",
       "Timestamp": "Saturday, 05 December 2015 - 9:43",
       "Headline": "ක්‍රිකට් නාම යෝජනාවලට විරෝධතා 14ක්",
       "News Content": "ශ්‍රී ලංකා ක්‍රිකට් නිළවරණයේ නාම යෝජනාවලට අදාළව විරෝධතා 14ක් ලැබී ඇති බව ක්‍රීඩා අධ්‍යක්ෂ ජනරාල් කේ.ඞී.එස්. රුවන් චන්ද්‍ර ප්‍රකාශ කළා.\nලබන 10 වන දා ඒ පිළිබද පරීක්ෂණයක් පවත්වා ඒ සම්බන්ධයෙන් අවසන් තීරණයක් ගන්නා බවයි ඔහු කියාසිටියේ.\nනිළවරණයේ නාම යෝජනා භාර ගැනීම ඊයේ පස්වරු 3න් අවසන් වුණා. ක්‍රිකට් ආයතනයේ තනතුරු 27ක් සඳහා නාම යෝජනා 66ක් ලැබුණු බවයි ක්‍රීඩා අධ්‍යක්ෂ ජනරාල්වරයා සදහන් කළේ.\nශ්‍රී ලංකා ක්‍රිකට් ආයතන නිළවරණය ජනවාරි 4 වන දා පැවැත්වීමට නියමිතයි.",
       "URL": "https://www.hirunews.lk/sports/121391/ක්‍රිකට්-නාම-යෝජනාවලට-විරෝධතා-14ක්",
       "Category": "Sports",
       "Parent URL": "https://www.hirunews.lk/sports/all-news.php?pageID=437"
}