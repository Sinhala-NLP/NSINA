{
       "Source": "hirunews",
       "Timestamp": "Saturday, 14 March 2020 - 13:42",
       "Headline": "එම්.සී.සී. ගාලු ක්‍රිකට් තරඟයත් අවලංගුයි",
       "News Content": "එංගලන්ත ප්‍රාන්ත ක්‍රිකට් ශූරයන් වන එසෙක්ස් පිළ සහ එම්.සී.සී. කණ්ඩායම අතර ගාල්ල ජාත්‍යන්තර ක්‍රීඩාංගණයේ මාර්තු 24 වන දා ආරම්භ වීමට නියමිතව තිබූ සිව් දින ක්‍රිකට් තරඟය කොරෝනා වෛරස් අවදානම හේතුවෙන් අවලංගු කර තිබෙනවා.\nඑම තරඟය සඳහා එසෙක්ස් පිළ නියෝජනය කරමින් හිටපු එංගලන්ත නායක ශ්‍රීමත් ඇලෙස්ටෙයාර් කුක් සහ එම්.සී.සී. කණ්ඩායම නියෝජනය කරමින් එහි සභාපති කුමාර් සංගක්කාර ද එක්වීමට නියමිතව තිබුණා.\nඑංගලන්ත ක්‍රිකට් පිළේ ශ්‍රී ලංකා ටෙස්ට් සංචාරය ද කොරෝනා අවදානම හේතුවෙන් ඊයේ අත්හිටුවනු ලැබුවා.",
       "URL": "https://www.hirunews.lk/sports/236495/එම්-සී-සී-ගාලු-ක්‍රිකට්-තරඟයත්-අවලංගුයි",
       "Category": "Sports",
       "Parent URL": "https://www.hirunews.lk/sports/all-news.php?pageID=107"
}