{
       "Source": "hirunews",
       "Timestamp": "Monday, 19 December 2016 - 15:55",
       "Headline": "තියුණු තරඟයකින් පසු ඕස්ට්‍රේලියාවට ජය",
       "News Content": "පකිස්ථානය සහ ඕස්ට්‍රේලියානු කණ්ඩායම අතර පැවති පළමු ටෙස්ට් ක්‍රිකට් තරඟයෙන් ලකුණු 39ක ජයක් හිමිකර ගැනීමට ඕස්ට්‍රේලියාව අද සමත් වුණා.\nඕස්ට්‍රේලියාවේ  Brisbane ක්‍රීඩාංගනයේ පැවති තරඟයේ පළමුව පන්දුවට පහර දුන් ඕස්ට්‍රේලියානු කණ්ඩායම පළමු ඉනිමට ලකුණු 429ක් රැස්කළා.\nඑහිදී  Steven Smith සහ Peter Handscomb ශතක රැස්කරගැනීමට සමත් වුණා.\nපළමු ඉනිම ක්‍රීඩාකළ පකිස්ථානු කණ්ඩායම සියලුදෙනා දැවී ලබාගත්තේ ලකුණු 142ක් පමණයි.\nලකුණු 287ක වාසියක් සමගින් දෙවන ඉනිම ක්‍රීඩාකළ  ඕස්ට්‍රේලියාව කඩුලු 05කට ලකුණු 202ක් රැස්කරගෙන සිටියදී ඉනිම අත්හිටුවා පකිස්ථානු කණ්ඩායමට පන්දුවට පහර දීමට ආරාධනා කළා.\nලකුණු 489ක ඉලක්කයක් හඹාගිය පකිස්ථානු කණ්ඩායමට සියලු දෙනා දැවී ලබාගත හැකිවුයේ ලකුණු 450ක් පමණයි.\nපකිස්ථානය ජයග්‍රහණය කරා රැගෙනයාමට උත්සහකල Asad Shafiq දෙවන ඉනිමේදී ලකුණු 137ක් රැස්කර ගැනීමට සමත්වුණා.\nතරඟයේ විරයා පකිස්ථානු කණ්ඩාමේ  Asad Shafiq.\nතරඟ තුනකින් සමන්විත තරගාවලියේ තරඟ එකට බිංදුවක් ලෙස ඕස්ට්‍රේලියාව ඉදිරියෙන් සිටිනවා.",
       "URL": "https://www.hirunews.lk/sports/150086/තියුණු-තරඟයකින්-පසු-ඕස්ට්‍රේලියාවට-ජය",
       "Category": "Sports",
       "Parent URL": "https://www.hirunews.lk/sports/all-news.php?pageID=366"
}