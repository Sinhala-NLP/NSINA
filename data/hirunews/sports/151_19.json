{
       "Source": "hirunews",
       "Timestamp": "Saturday, 06 July 2019 - 14:35",
       "Headline": "ඉන්දියාව සමඟ තරඟයේ කාසිය වාසිය ශ්‍රී ලංකාවට",
       "News Content": "ලෝක කුසලාන ක්‍රිකට් තරගාවලියේ ශ්‍රී ලංකාව සහ ඉන්දියාව අතර  තරඟයේ කාසිය වාසිය ජයග්‍රහණය කිරීමට ශ්‍රී ලංකා නායකයා සමත් වුණා.\nඒ අනුව ඔහු තීරණය කළේ පළමුව පන්දුවට පහරදීමටයි.\nමෙම තරඟය මෙවර ලෝක කුසලාන තරඟාවලියේ ශ්‍රී ලංකාව සහභාගි වන අවසන් තරඟයයි.\nලීඩ්ස් හිදී මෙම තරඟය පැවැත්වෙන අතර ලෝක කුසලාන තරඟ ඉතිහාසය තුල ශ්‍රී ලංකාව සහ ඉන්දියාව අතර අවස්ථා 08කදී එකිනෙකා මුණගැසී ඇති අතර ඉන් තරඟ 04ක ජය ශ්‍රී ලංකාව හිමිකරගෙන ඇති අතර තරඟ 03ක ජය ඉන්දියාව සතු වුණා.\nඑක් තරඟයක් නිමවී ඇත්තේ ජය පැරදුමෙන් තොරවයි.\nඅද තරඟයට එක්වන කණ්ඩායම් දෙක පහතින්.\nදිමුත් කරුණාරත්න, කුසල් ජනිත්, අවිශ්ක ප්‍රනාන්දු, කුසල් මෙන්ඩිස්, ඇන්ජලෝ මැතිව්ස්, ඉසුරු උදාන, ළහිරු තිරිමාන්න, තිසර පෙරේරා, ධනංජය ද සිල්වා, කසුන් රාජිත, ලසිත් මාලිංග\nලෝකේශ් රාහුල්, රෝහිත් ශර්මා, විරාට් කෝලි, රිශාබ් පාන්ට්, හර්දික් පාන්ඩයා, මහේන්ද්‍ර සිං දෝනි, දිනේෂ් කාර්තික්, රවීන්ද්‍ර ජඩේජා, බුවනේශ්වර් කුමාර්, ජස්ප්‍රිට් බුම්රා, කුල්දිප් යාදෙව්",
       "URL": "https://www.hirunews.lk/sports/219773/ඉන්දියාව-සමඟ-තරඟයේ-කාසිය-වාසිය-ශ්‍රී-ලංකාවට",
       "Category": "Sports",
       "Parent URL": "https://www.hirunews.lk/sports/all-news.php?pageID=151"
}