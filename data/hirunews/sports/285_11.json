{
       "Source": "hirunews",
       "Timestamp": "Saturday, 28 October 2017 - 11:43",
       "Headline": "හොංකොං සය සාමාජික ක්‍රිකට් තරඟාවලිය ඇරඹේ",
       "News Content": "හොංකොං පන්දුවාර 05, සය සාමාජික ක්‍රිකට් තරඟාවලිය අද ආරම්භ වුණා.\nඑම තරඟාවලියට සහභාගී වී සිටින ශ්‍රී ලංකා කණ්ඩායම සහභාගී වූ පළමු තරඟය ජයගන්නට සමත් වුණා.\nඒ, ඕස්ට්‍රේලියානු කණ්ඩායම ලකුණු 16කින් පරාජය කරමින්.\nතරඟයේ පළමුව පහරදුන් ශ්‍රී ලංකා කණ්ඩායම නියමිත පන්දුවාර 05 තුල කඩුලු 02කට ලකුණු 114ක් රැස් කිරීමට සමත් වුණා.\nලකුණු 115ක ඉලක්කයක් හඹා ගිය ඕස්ට්‍රේලියානු කණ්ඩායමට පන්දුවාර 05 තුල කඩුලු 03කට රැස් කරගනිඅට හැකි වුයේ ලකුණු 98ක් පමණයි.\nමේ අතර ශ්‍රී ලංකාව සහභාගි වූ දෙවන තරඟ පැවැත්වුනේ බංග්ලාදේශ කණ්ඩායමට එරෙහිවයි.\nමෙම තරඟය ලකුණු 07කින් ජය ගැනීමට  බංග්ලාදේශය සමත් වුණා.\nනවසීලන්ත කණ්ඩායම සහ ශ්‍රී ලංකාව පැවති තරඟය ජය ගත්තේ නවසීලන්ත කණ්ඩායමයි.\nනවසීලන්ත කණ්ඩායම මෙම තරඟය ජයගත්තේ කඩුලු 03කින්.\nපකිස්ථානය, දකුණු අප්‍රිකාව, හොංකොංහා මෙල්බන් ක්‍රීඩා සමාජය ඒ කාණ්ඩය යටතේ තරඟ වදින අතර ශ්‍රී ලංකාව, නවසීලන්තය, ඕස්ට්‍රේලියාව සහ බංග්ලාදේශය බී කාණ්ඩයේ තරඟ වදිනවා.\nමෙම තරඟාවලිය අද සහ හෙට යන දින දෙකේදී හොංකොං හිදී පැවැත්වෙනවා.",
       "URL": "https://www.hirunews.lk/sports/174651/හොංකොං-සය-සාමාජික-ක්‍රිකට්-තරඟාවලිය-ඇරඹේ",
       "Category": "Sports",
       "Parent URL": "https://www.hirunews.lk/sports/all-news.php?pageID=285"
}