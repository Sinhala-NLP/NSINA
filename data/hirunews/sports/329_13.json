{
       "Source": "hirunews",
       "Timestamp": "Thursday, 01 June 2017 - 17:24",
       "Headline": "ටයිගර් වුඩ්ස් අත්අඩංගුවට ගත් අවස්ථාවේ වීඩියෝවක් පොලිසිය ප්‍රසිද්ධ කරයි",
       "News Content": "මත්ද්‍රව්‍ය භාවිත කර රිය පැදවීමේ චෝදනාවට අත්අඩංගුවට ගත් සුපිරි ගොල්ෆ් ක්‍රීඩක ටයිගර් වුඩ්ස්ගේ මෝටර් රථයේ ඉදිරිපස තිබු කැමරාවේ පටිගත වී තිබු දර්ශණ පෙළක් පොලිසිය ප්‍රසිද්ධියට පත්කර තිබෙනවා.\nඑහි දැක්වෙන්නේ ටයිගර් වුඩ්ස් බීමතින් පසුවන්නේ ද යන්න පරීක්ෂා කිරීම සඳහා පොලිස් නිලධාරීන් ඔහු පරීක්ෂණයට ලක් කරන ආකාරයයි.\nපසුගිය සඳුදා සුපිරි ගොල්ෆ් ක්‍රීඩකයා අත්අඩංගුවට ගැනුන ද වරද පිළිගැනීමෙන් අනතුරුව නිදහස් කර තිබුනා.\nපිටකොන්දේ ආබාධයක් හේතුවෙන් සිදුකළ සැත්කමකින් පසු සුවය ලබමින් සිටින ටයිගර් වුඩ්ස් ප්‍රකාශකර තිබුනේ තමා බීමතින් නොසිටි අතර වෛද්‍ය උපදෙස් මත ගනු ලැබු ඖෂධවල බලපෑමක් හේතුවෙන් තමා මත් ගතියකින් පෙළෙන්නට ඇති බවටයි.\nඑම ඖෂධ එතරම් බලපෑමක් සිදුවන බවට තමාට අවබෝධයක් නොතිබු බව ද ඔහු සඳහන් කර තිබුනා.\nතමාගේ මෙම හැසිරීම හේතුවෙන් පවුලට සහ මිතුරන්ට සිදුවු සිත් තැවුල වෙනුවෙන් කණගාටුව පළ කරන අතර මෙවැනි දෑ යළි සිදු නොවීමට වගබලා ගන්නා බවයි ප්‍රකාශයක් නිකුත් කරමින් ටයිගර් වුඩ්ස් කියාසිටියේ.",
       "URL": "https://www.hirunews.lk/sports/162620/ටයිගර්-වුඩ්ස්-අත්අඩංගුවට-ගත්-අවස්ථාවේ-වීඩියෝවක්-පොලිසිය-ප්‍රසිද්ධ-කරයි",
       "Category": "Sports",
       "Parent URL": "https://www.hirunews.lk/sports/all-news.php?pageID=329"
}