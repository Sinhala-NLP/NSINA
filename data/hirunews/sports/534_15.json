{
       "Source": "hirunews",
       "Timestamp": "Friday, 24 May 2013 - 8:50",
       "Headline": "අයි.පී.එල්. අවසන් ගැටුමට මුම්බායි ද? රාජස්ථාන් ද? තීරණය අද.",
       "News Content": "ඉන්දීය ප්‍රිමියර් ලීග් තරගාවලියේ සුදුසුකම් ලැබීමේ අවසන් තරගය මුම්බායි ඉන්දියන්ස් පිළ සහ රාජස්ථාන් රෝයල්ස් පිළ අතර කොල්කටා හි දී අද (24) පැවැත්වෙනවා. මූලික වටයේ තරග අවසානයේ දෙවන ස්ථානය හිමි කර ගත් මුම්බායි පිළ පළමු සුදුසුකම් ලැබීමේ තරගයේ දී චෙන්නායි පිළ අතින් පරාජයට පත්වුණා. ලකුණු සටහනේ ඉදිරියෙන්ම සිටි චෙන්නායි පිළ ඒ අනුව අවසන් තරගය සදහා සුදුසුකම් ලැබුවා. රාජපස්ථාන් රෝයල්ස් පිළ අද (24) තරගයට සුදුසුකම් ලැබූයේ සන්රයිසස් හයිද්‍රාබාද් කණ්ඩායම තීරණාත්මක සුදුසුකම් ලැබීමේ තරගයේ දී පරාජයට පත් කරමින්. මේ අනුව මුම්බායි සහ රාජස්ථාන් කණ්ඩායම් අතර අද පැවැත්වෙන තරගයේ ජයග්‍රාහකයා මෙවර අයි.පී.එල්. තරගාවලියේ අවසන් තරගය සඳහා සුදුසුකම් ලබනවා. අද තරගයේ ජයග්‍රාහී කණ්ඩායම ලබන 26 වන දා චෙන්නායි සුපර් කිංග්ස් පිළ සමග තරග වදිනු ඇති. ඒ පිළිබද තොරතුරු ඇතුළත් හිරු ක්‍රීඩා අංශය ගෙන එන විශේෂාංගය.\n[MP3]s59570[/MP3]",
       "URL": "https://www.hirunews.lk/sports/59570/අයි-පී-එල්-අවසන්-ගැටුමට-මුම්බායි-ද-රාජස්ථාන්-තීරණය-අද",
       "Category": "Sports",
       "Parent URL": "https://www.hirunews.lk/sports/all-news.php?pageID=534"
}