{
       "Source": "hirunews",
       "Timestamp": "Tuesday, 17 September 2013 - 19:22",
       "Headline": "අර්ජුනගෙන් ක්‍රිකට් බලධාරීන්ට දැඩි චෝදනා.",
       "News Content": "මීළඟ ඉන්දීය ප්‍රිමියර් ලීග් තරඟාවලියේ තරඟ කිහිපයක් ශ්‍රී ලංකාවේ පැවැත්වීමට ගෙන ඇති තීරණය පිළිබඳව ශ්‍රී ලංකා හිටපු ක්‍රිකට් නායක අර්ජුන රණතුංග දැඩි විරෝධයක් පළ කරනවා. හිරු ප්‍රවෘත්ති අංශයට අදහස් දක්වමින් ඔහු ප්‍රකාශ කළේ මෙමඟින් තරඟ පාවාදීම් වැනි චෝදනා රැසක් ශ්‍රී ලංකාවට එල්ලවිය හැකි බවයි. දැනටමත් අයි.පී.එල්. තරගාවලියට අදාළව පාර්ශව රැසකට චෝදනා එල්ල වී තිබෙනවා. එය ශ්‍රී ලංකාවටද නිතැතින්ම එල්ල වනු ඇති බව අර්ජුනගේ අදහසයි. ශ්‍රී ලංකා ක්‍රිකට් බලධාරීන් ඉන්දියාවෙන් සිඟමන් යදින තත්ත්වයකට පත්ව ඇති බවටද අර්ජුන රණතුංග දැඩි ලෙස චෝදනා කරනවා.",
       "URL": "https://www.hirunews.lk/sports/67402/අර්ජුනගෙන්-ක්‍රිකට්-බලධාරීන්ට-දැඩි-චෝදනා",
       "Category": "Sports",
       "Parent URL": "https://www.hirunews.lk/sports/all-news.php?pageID=514"
}