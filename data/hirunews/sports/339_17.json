{
       "Source": "hirunews",
       "Timestamp": "Tuesday, 11 April 2017 - 8:21",
       "Headline": "අයි.පී.එල්. තරගාවලියේදී දකුණු අප්‍රිකානුවන්ගෙන් දස්කම්",
       "News Content": "ඉන්දෝර් හිදී ඊයේ පැවැති 2017 අයි.පී.එල්. තරගාවලියේ 8 වන තරඟායෙන් රෝයල් චැලෙන්ජර්ස් බැංගලෝර් පිළ පරදවා කඩුලු 8ක ජයක් ලැබීමට කිංග්ස් ඉලෙවන් පන්ජාබ් පිළ සමත් වුණා.\nකාසියේ වාසිය දිනා පළමුවෙන් පන්දුවට පහර දුන් බැංගලෝර් පිළ සිය පන්දු වාර 20 තුළ දී කඩුලු 4ක් දැවී ලකුණු 148ක් රැස් කළ අතර, එහිදී දකුණු අප්‍රිකානු ක්‍රීඩක ඒ.බී. ඩිවිලියස් පන්දු 46කදී නොදැවී ලකුණු 89ක් රැස් කළේ හයේ පහර 9ක් සහ හතරේ පහර 3ක් සමගින්.\nමේ අතර රෝයල් චැලෙන්ජර්ස් බැංගලෝර් පිළ නියෝජනය කරන සුපිරි පිතිකරු ක්‍රිස් ගේල් ඊයේ තරගයට සහභාගී නොවීම විශේෂත්වයක්.\nක්‍රිස් ගේල් වෙනුවට ඒ.බී. ඩිවිලියස් අවසන් මොහොතේ බැංගලෝර් කණ්ඩායමට එක් කිරීමට බැංගලෝර් පිළේ කළමණාකාරීත්වය තීරණය කර තිබුණා.\nපිළිතුරු ඉනිම ක්‍රීඩා කළ පන්ජාබ් පිළ පන්දු වාර 14යි පන්දු 3කදී කඩුලු 2ක් දැවී ලකුණු 150ක් ලබමින් තරඟයේ ජය හිමි කර ගත්තා.\nඑහිදී තවත් දකුණු අප්‍රිකානු ක්‍රීඩකයෙකු වන හෂීම් අම්ලා පන්දු 38කදී හයේ පහර 3ක් සහ හතරේ පහර 4ක් සමගින් නොදැවී ලකුණු 58ක් ලබා ගනිමින් පන්ජාබ් පිළේ ජය තහවුරු කළා.\nඕස්ට්‍රේලියානු ක්‍රීඩක ග්ලෙන් මැක්ස්වෙල් පන්දු 22කදී නොදැවී ලකුණු 43ක් ලබා ගත්තා.\nඅන්තිම මොහොතේ තරඟයට එකතුවී පිටිය දෙවනත් කළ ඒ.බී. ඩිවිලියස්ගේ සුපිරි ඉනිම ඇතුළු තරඟයේ විශේෂ අවස්ථා පහතින්",
       "URL": "https://www.hirunews.lk/sports/158953/අයි-පී-එල්-තරගාවලියේදී-දකුණු-අප්‍රිකානුවන්ගෙන්-දස්කම්",
       "Category": "Sports",
       "Parent URL": "https://www.hirunews.lk/sports/all-news.php?pageID=339"
}