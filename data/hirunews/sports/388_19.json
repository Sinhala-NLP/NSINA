{
       "Source": "hirunews",
       "Timestamp": "Thursday, 25 August 2016 - 7:21",
       "Headline": "ඕස්ට්‍රේලියාව පරදා දෙවන එක්දින තරඟය ශ්‍රී ලංකාව ජයගනී",
       "News Content": "ඕස්ට්‍රේලියාව  සමඟ ආර්. ප්‍රේමදාස ක්‍රීඩාංගණයේ පැවති දෙවන දිවා රාත්‍රී එක්දින තරඟය ලකුණු 82 කින් ජයගැනීමට ශ්‍රී ලංකාව  ඊයේ සමත්වුණා.\nකාසියේ වාසිය දිනා ඊයේ පළමුව පන්දුවට පහරදුන් ශ්‍රී ලංකා කණ්ඩායම පන්දු වාර 48 යි පන්දු 5 ක් තුළදී සියලුදෙනා දැවී ලකුණු 288 ක් රැස් කළා.\nකුසල් මෙන්ඩිස් ලකුණු 69 ක් සහ ඇන්ජලෝ මැතිව්ස් ලකුණු 58 ක් ලබාගත්තා.\nකුසල් ජනිත් පෙරේරා ලකුණු 54 යි. ලකුණු 289 ක ජයග්‍රාහී ඉලක්කයක් හඹායාම සඳහා පිටියට පිවිසි  ඕස්ට්‍රේලියානු කණ්ඩායමට පන්දු වාර 47 යි පන්දු දෙකක් තුළ සියලුදෙනා දැවී ලබාගත හැකිවූයේ ලකුණු 206 ක් පමණයි.\nඅමිල අපෝන්සු ලකුණු 18 කට කඩුලු 4 ක් දවාගනිමින් විශිෂ්ඨ පන්දු යැවීමක නිරතවුණා.\nතරඟ 5 කින් සමන්විත ශ්‍රී ලංකා -  ඕස්ට්‍රේලියා එක්දින තරඟාවලිය ෙමේ වනවිට එකට එකක්  ලෙස දෙරටම සම තත්ත්වයේ පසුවනවා.",
       "URL": "https://www.hirunews.lk/sports/141416/ඕස්ට්‍රේලියාව-පරදා-දෙවන-එක්දින-තරඟය-ශ්‍රී-ලංකාව-ජයගනී",
       "Category": "Sports",
       "Parent URL": "https://www.hirunews.lk/sports/all-news.php?pageID=388"
}