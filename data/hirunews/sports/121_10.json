{
       "Source": "hirunews",
       "Timestamp": "Monday, 30 December 2019 - 14:49",
       "Headline": "මෙන්ඩිස්ට තිසරට අවස්ථාව නැහැ - ඉන්දියාව සමඟ 20-20 තරඟාවලියට එක්වන ශ්‍රී ලංකා සංචිතය මෙන්න",
       "News Content": "ලබන ජනවාරි මස තුන්වනදා ඉන්දියාව සමඟ අරම්භ වීමට නියමිත පන්දුවාර 20 තරඟාවලිය සඳහා එක්වන ශ්‍රී ලංකා සංචිතය නම්කර තිබෙනවා.\nක්‍රීඩකයින් 15 දෙනෙකුගෙන් සමන්විත මෙම සංචිතයේ නායකත්වය ලසිත් මාලිංගට හිමිව ඇති අතර උපනායකත්වය හිමිව ඇත්තේ නිරෝෂන් දික්වැල්ලටයි.\nකුසල් මෙන්ඩිස්ට සහ තුන් ඉරියව් ක්‍රීඩක තිසර පෙරේරාට මෙම සංචිතයේ අවස්ථාවක් නොලැබීම විශේෂත්වයක්.\nදනුෂ්ක ගුණතිලක, කුසල් පෙරේරා, භානුක රාජපක්ෂ, ඇන්ජලෝ මැතිව්ස්, ඕෂධ ප්‍රනාන්දු, දසුන් ශානක, ෂෙහාන් ජයසූරිය, ලක්ෂාන් සඳකැන්, වනිඳු හසරංග, ඉසුරු උදාන, ළහිරු කුමාර, නුවන් ප්‍රදීප්, කසුන් රාජිත මෙම සංචිතයට ඇතුළත් සෙසු ක්‍රීඩකයින්.\nලබන වසරේ පැවැත්වෙන විස්සයි විස්ස ලෝක කුසලාන තරඟාවලියට පෙර පුහුණු තරඟාවලියක් ලෙස කණ්ඩායම් දෙකටම තරඟ 03 කින් සමන්විත මෙම තරඟාවලිය වැදගත්.",
       "URL": "https://www.hirunews.lk/sports/231248/මෙන්ඩිස්ට-තිසරට-අවස්ථාව-නැහැ-ඉන්දියාව-සමඟ-20-20-තරඟාවලියට-එක්වන-ශ්‍රී-ලංකා-සංචිතය-මෙන්න",
       "Category": "Sports",
       "Parent URL": "https://www.hirunews.lk/sports/all-news.php?pageID=121"
}