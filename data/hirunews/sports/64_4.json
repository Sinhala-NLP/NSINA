{
       "Source": "hirunews",
       "Timestamp": "Tuesday, 09 March 2021 - 12:13",
       "Headline": "රෝඩ් සේෆ්ටි වර්ල්ඩ් සීරිස් තරගාවලියේ ශ්‍රී ලංකාවට තවත් ජයක්",
       "News Content": "ඉන්දියාවේ රායිපූර් හි පැවැත්වෙන රෝඩ් සේෆ්ටි වර්ල්ඩ් සීරිස් - විස්සයි විස්ස ආරාධිත ප්‍රවීනයන්ගේ ක්‍රිකට් තරගාවලියේ ඊයේ පැවති තරඟයකින් ශ්‍රී ලංකා ලෙජන්ස්ඩ්ස් පිළ දකුණු අප්‍රිකානු ප්‍රවීනයන් පරදවා කඩුලු 9ක ජයක් හිමි කර ගත්තා.\nපළමුවෙන් පන්දුවට පහර දුන් දකුණු අප්‍රිකානු පිළ පන්දු වාර 18යි පන්දු 05කදී සියළු ක්‍රීඩකයන් දැවී රැස් කළේ ලකුණු 89ක් පමණයි.\nශ්‍රී ලංකා ලෙජන්ස්ඩ්ස් පිළ පන්දු වාර 13යි පන්දු දෙකකදී එක් කඩුල්ලක් දැවී ලකුණු 92ක් ලබමින් තරඟයේ ජය හිමි කර ගත්තා.\nතිලකරත්න ඩිල්ශාන් නොදැවී ලකුණු 50ක් රැස් කළා.",
       "URL": "https://www.hirunews.lk/sports/264800/රෝඩ්-සේෆ්ටි-වර්ල්ඩ්-සීරිස්-තරගාවලියේ-ශ්‍රී-ලංකාවට-තවත්-ජයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=64"
}