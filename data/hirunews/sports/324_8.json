{
       "Source": "hirunews",
       "Timestamp": "Sunday, 18 June 2017 - 8:16",
       "Headline": "ශූරයන්ගේ කුසලානයට, ඉන්දු - පාකිස්ථාන සටන අද",
       "News Content": "ලොව වැඩිම ප්‍රේක්ෂක ආකර්ෂණයක් සහිත පසමිතුරු ක්‍රිකට් තරග අතුරෙන් පෙරමුණ ගන්නේ් ඉන්දු - පාකිස්ථාන ක්‍රිකට් තරගයි.\nඑවැනි තරග සඳහා නිකුත් කෙරෙන ප්‍රවේශපත්‍ර සැනෙකින් අලෙවි වන අතර, බිලියන සංඛ්‍යාත ප්‍රේක්ෂකයන් රූපවාහිනිය ඔස්සේ එම තරග නැරඹීම විශේෂත්වයක්.\nමෙවර එංගලන්තයේ පැවැත්වෙන ශූරයන්ගේ කුසලාන ක්‍රිකට් තරගාවලියේ අවසන් මහා තරගය සඳහා ඉන්දු - පාකිස්ථාන කණ්ඩායම් සුදුසුකම් ලැබූයේ කිසිවෙකු අපේක්ෂා නොකළ අයුරින්.\nඑම අවසන් මහා තරගය ලන්ඩන්  ඕවල් ක්‍රීඩාංගණයේදී අද පැවැත්වෙනවා.\nමෙවර ශූරයින්ගේ කුසලාන තරගාවලියේදී ඉන්දීය පිල, හොඳම පිතිකරුවන් සහිත පිල ලෙස දස්කම් දැක්වූ අතර, පන්දු යැවීමෙන් පෙරමුණ ගත්තේ පාකිස්ථානයයි.\nනැගී එන පාකිස්ථාන කණ්ඩායමේ දස්කම් සුළු කොට තැකිය නොහැකි බව ඉන්දීය නායක විරාට් කෝලිද ප්‍රකාශ කළා.\nඉන්දියාව, 2002 වසරේ දී ශ්‍රී ලංකාව සමග සම ශූරයන් වූ අතර, 2013 වසරේ ශූරතාව හිමිකරගැනීමට සමත්වුණා.\nපාකිස්ථානය, ශූරයන්ගේ කුසලාන තරගාවලියේ අවසන් තරගය සඳහා මෙවර සුදුසුකම් ලැබුවේ ප්‍රථම වතාවටයි.",
       "URL": "https://www.hirunews.lk/sports/163820/ශූරයන්ගේ-කුසලානයට-ඉන්දු-පාකිස්ථාන-සටන-අද",
       "Category": "Sports",
       "Parent URL": "https://www.hirunews.lk/sports/all-news.php?pageID=324"
}