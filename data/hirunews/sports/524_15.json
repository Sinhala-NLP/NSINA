{
       "Source": "hirunews",
       "Timestamp": "Wednesday, 17 July 2013 - 18:56",
       "Headline": "මැතිව්ස් වෙනුවට චන්දිමාල්.",
       "News Content": "ඇන්ජලෝ මැතිව්ස් තරග තහනමකට ලක්ව සිටීම හේතුවෙන් සංචාරක දකුණු අප්‍රිකානු කණ්ඩායම සමග පැවැත්වෙන පළමු එක්දින තරග දෙකේ නායකත්වයට දිනේෂ් චන්දිමාල් නම්කර තිබෙනවා. උප නායකයා ලෙස පත්කර ඇත්තේ ලහිරු තිරිමාන්නයි. ජෙහාන් මුබාරක් සහ ඇන්ජලෝ පෙරේරා කණ්ඩායමට කැඳවා ඇති අතර, කුසල් ජනිත් පෙරේරා කණ්ඩායමෙන් ඉවත් කර තිබෙනවා. ක්‍රිකට් ආරංචි මාර්ග සඳහන් කළේ පාදයේ ආබාධයකට ලක්වීම හේතුවෙන් කණ්ඩායමෙන් ඉවත්ව සිටි තිලකරත්න ඩිල්ෂාන් ද යළි කණ්ඩායමට කැඳවා ඇති බවයි.",
       "URL": "https://www.hirunews.lk/sports/63227/මැතිව්ස්-වෙනුවට-චන්දිමාල්",
       "Category": "Sports",
       "Parent URL": "https://www.hirunews.lk/sports/all-news.php?pageID=524"
}