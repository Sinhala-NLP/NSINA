{
       "Source": "hirunews",
       "Timestamp": "Tuesday, 22 August 2023 - 20:42",
       "Headline": "ආසියානු කුසලානයට දුෂ්මන්ත සහ වනිඳුගේ සභාගීත්වය අවිනිශ්චිතයි",
       "News Content": "ලබන 30 වනදා ආරම්භ වන ආසියානු කුසලාන එක්දින ක්‍රිිකට් තරගාවලිය සඳහා ශ්‍රී ලංකා කණ්ඩායමේ දුෂ්මන්ත චමීරගේ සහභාගීත්වය අවිනිශ්චිත බව වාර්තාවනවා.\nඒ, ලංකා ප්‍රිමියර් ලීග් තරගාවලිය අතරතුරදී ඇතිවූ උරහිසේ ආබාධිත තත්වයක් හේතුවෙන්. ඒ අනුව ඔහු ඉන්දියාවේ පැවැත්වෙන එක්දින ලෝක කුසලානයට සූදානම් කිරීමේ අරමුණින් තේරීම් කමිටුව චමීර විවේක ගැන්වීමට ඉඩ ඇති බවයි ක්‍රිකට් ආරංචි මාර්ග ප්‍රකාශ කළේ.\nලංකා ප්‍රිමියර්ලීග් තරගාවලිය අතරතුර ආබාධයකට ලක්වූ වනිඳු හසරංග ආසියානු එක්දින තරගාවලියට සහභාගිවීම පිළිබඳව ශාරීරික යෝග්‍යතා පරීක්ෂණයෙන් පසුව තීරණය කෙරෙනු ඇති බවද වාර්තා වනවා.",
       "URL": "https://www.hirunews.lk/sports/345742/ආසියානු-කුසලානයට-දුෂ්මන්ත-සහ-වනිඳුගේ-සභාගීත්වය-අවිනිශ්චිතයි",
       "Category": "Sports",
       "Parent URL": "https://www.hirunews.lk/sports/all-news.php?pageID=7"
}