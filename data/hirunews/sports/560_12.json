{
       "Source": "hirunews",
       "Timestamp": "Tuesday, 01 January 2013 - 13:23",
       "Headline": "නවතම ක්‍රිකට් ශ්‍රේණිගත කිරීම්.",
       "News Content": "2012 වසර අවසානයේ ජාත්‍යන්තර ක්‍රිකට් කවුන්සිලය නිකුත් කළ ක්‍රීඩක ශ්‍රේනිගත කිරීම්වලට අනුව එක්දින ජාත්‍යන්තර තරගවල පිතිකරු ලැයිස්තුවේ පළමු තැන දකුණු අප්‍රිකාවේ හෂීම් අම්ලාට හිමිව තිබෙනවා. විරාට් කෝලි දෙවන ස්ථානයට පත්ව ඇති අතර ඒ.බී. ඩිවිලියස් තුන් වන තැන ලබා ගත්තා. ශ්‍රී ලංකාවේ කුමාර් සංගක්කාරට හිමිව ඇත්තේ 5 වන ස්ථානයයි. ටෙස්ට් පිතිකරුවන් අතර පළමු තැන  ඕස්ට්‍රේලියාවේ මයිකල් ක්ලාක් ලබාගෙන ඇති අතර, කුමාර් සංගක්කාරට 4 වන ස්ථානය හිමිව තිබෙනවා. ටෙස්ට් කණ්ඩායම් අතර, දකුණු අප්‍රිකාව, තවමත් පෙරමුණේ පසුවන්නේ එංගලන්තය දෙවන ස්ථානයට පත් කරමින්. එංගලන්ත කණ්ඩායම එක්දින කණ්ඩායම් ශ්‍රේණිගත කිරීම්වල පළමු තැන දිනා ගනිද්දී විස්සයි විස්ස ශ්‍රේණිගත කිරීම්වල පෙරමුණ තවමත් ශ්‍රී ලංකා කණ්ඩායම හිමිකරගෙන සිටිනවා.",
       "URL": "https://www.hirunews.lk/sports/50593/නවතම-ක්‍රිකට්-ශ්‍රේණිගත-කිරීම්",
       "Category": "Sports",
       "Parent URL": "https://www.hirunews.lk/sports/all-news.php?pageID=560"
}