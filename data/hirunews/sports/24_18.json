{
       "Source": "hirunews",
       "Timestamp": "Thursday, 24 March 2022 - 16:47",
       "Headline": "සංගාගේ වාර්තාවක් බිඳ වැටේ !",
       "News Content": "ඔස්ට්‍රෙලියාවේ ස්ටීවන් ස්මිත් අද (24) සිය 151 වැනි ඉනිමේදී කඩඉම් කඩඉම පසු කරමින් ටෙස්ට් ලකුණු 8000 වාර්තා කළ වේගවත්ම ක්‍රීඩකයා බවට පත් විය. සිය 152 වැනි ටෙස්ට් ඉනිමේදී ශ්‍රී ලංකා සුපිරි ක්‍රීඩක කුමාර් සංගක්කාර පසුකර ගිය ස්මිත්: විදෙස් මාධ්‍ය- Hirunews.lk\nටෙස්ට් ලකුණු 8000 සීමාව කරා අඩුම ටෙස්ට් ඉනිම සංඛ්‍යාවකින් ළඟා වූ ක්‍රීඩකයා බවට පත් වන්නට ඔස්ට්‍රෙලියානු ක්‍රිකට් ක්‍රීඩක ස්ටීවන් ස්මිත් අද (24) සමත් වුණා.\nස්මිත් ලකුණු 8000 කඩයිම කරා ළඟා වීමට වැය කර තිබුණේ ටෙස්ට් ඉනිම 151ක් පමණයි.\nමෙම වාර්තාවට මීට පෙර හිමිකම් කියුවේ, ශ්‍රී ලංකාවෙන් බිහි වූ විශිෂ්ටතම ක්‍රිකට් ක්‍රීඩකයෙකු වන කුමාර් සංගක්කාර යි.\nඔහුට ලකුණු 8000 සීමාව කරා ළඟා වීමට ටෙස්ට් ඉනිම 152ක් වැය වී තිබුණා.\nස්ටීව් ස්මිත් මෙම සීමාව පසු කළේ, ඔස්ට්‍රේලියානු කණ්ඩායම සහ පාකිස්ථානු කණ්ඩායම අතර පැවැත්වෙන\nතුන්වැනි සහ අවසන් ටෙස්ට් තරගයේ දී යි.\nපකිස්ථානයේ ලාහෝර් - ගඩාෆි ක්‍රිකට් ක්‍රීඩාංගණයේ දී පැවැත්වෙන මෙම තරගයේ දී ස්ටීවන් ස්මිත් ලකුණු 17කට දැවී ගියා.\nමේ දක්වා ටෙස්ට් තරග 85කට සහභාගී වී ඇති ස්ටීවන් ස්මිත් එහිදී ලකුණු 8010ක් රැස්කරගෙන ඇත්තේ ලකුණු 60.10ක සාමාන්‍යයක් රඳවා ගනිමින්.\nඔහු ඉදිරියේ ලියැවී ඇති ටෙස්ට් ශතක සංඛ්‍යාව 27ක්.",
       "URL": "https://www.hirunews.lk/300291/සංගාගේ-වාර්තාවක්-බිඳ-වැටේ",
       "Category": "Sports",
       "Parent URL": "https://www.hirunews.lk/sports/all-news.php?pageID=24"
}