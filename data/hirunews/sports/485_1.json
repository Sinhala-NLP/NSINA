{
       "Source": "hirunews",
       "Timestamp": "Monday, 02 March 2015 - 9:31",
       "Headline": "රංගන හේරත්ට ඕස්ට්‍රේලියා තරඟය අවිනිශ්චිතයි",
       "News Content": "ආබාධයකට ලක්ව සිටින දඟ පන්දු යවන ක්‍රීඩක රංගන හේරත්ට එළඹෙන ඉරිදා  ඕස්ට්‍රේලියාව සමඟ පැවැත්වෙන තරඟයට සහභාගිවීම අවිනිශ්චිත වී තිබෙනවා. ශ්‍රී ලංකා කණ්ඩායමේ කළමනාකාරු මයිකල් ද සොයිසා උපුටා දක්වමින් ක්‍රික් ඉන්ෆෝ වෙබ් අඩවිය සඳහන් කළේ ඔහුට දින 8ත්, 10ත් අතර කාලයක් විවේක ගැනීමට සිදුවනු ඇති බවයි. එංගලන්තය සමඟ ඊයේ පැවැති තරගයේදී රංගන හේරත් යොමු කළ පන්දුවකට ජෝ බට්ලර් වේගයෙන් එල්ල කළ පහරක් උඩ පන්දුවක් ලෙස රැක ගැනීමට යාමේදී හේරත්ගේ වම් අතේ ඇඟිලි ආබාධයකට ලක්වුණා. මේ හේතුවෙන් ඔහු එක්ස් කිරණ පරීක්ෂාවකට ද ලක් කළ බවයි ශ්‍රී ලංකා ක්‍රිකට් ආරංචි මාර්ග සඳහන් කළේ.",
       "URL": "https://www.hirunews.lk/sports/104588/රංගන-හේරත්ට-ඕස්ට්‍රේලියා-තරඟය-අවිනිශ්චිතයි",
       "Category": "Sports",
       "Parent URL": "https://www.hirunews.lk/sports/all-news.php?pageID=485"
}