{
       "Source": "hirunews",
       "Timestamp": "Saturday, 14 January 2017 - 13:31",
       "Headline": "පුංචි ලෝක කුසලාන තරඟාවලිය ඇරඹේ",
       "News Content": "අන්තර් ජාතික ක්‍රිකට් සම්මේලනයේ සහකාර සාමාජික රටවල ක්‍රිකට් තරගාවලියක් එක්සත් අරාබි එමීර් රාජ්‍යයේදී අද ආරම්භ වනවා.\nකාන්තාරයේ විස්සයි විස්ස අභියෝගය ලෙස නම් කෙරුණු මෙය පුංචි ලෝක කුසලානය ලෙස ද හැදින්වෙනවා.\nකාණ්ඩ දෙකක් යටතේ මෙහිදී තරඟ වදින්නේ අයි.සී.සී.සහකාර සාමාජිකයන් අතරින් ඉහළම දස්කම් දැක්වූ රටවල් 8ටයි.\nඒ අනුව ඇෆ්ගනිස්ථානය, එක්සත් අරාබි එමීර් රාජ්‍යය, අයර්ලන්තය සහ නැමීබියාව, ඒ කාණ්ඩය යටතේ තරඟ වැදුණු අතර, බී කාණ්ඩයට ඇතුළත් රටවල් වන්නේ නෙදර්ලන්තය, හොංකොං, ස්කොට්ලන්තය සහ ඕමානයයි.\nසමාරම්භක තරඟය හොංකොං සහ ස්කොට්ලන්තය අතර, අද පැවැත්වීමට නියමිතයි.\nඅද දෙවන තරඟය පැවැත්වෙන්නේ ඇෆ්ගනිස්ථානය සහ අයර්ලන්තය අතරයි.\nතරඟ පැවැත්වෙන කාල සටහන පහතින්.",
       "URL": "https://www.hirunews.lk/sports/152040/පුංචි-ලෝක-කුසලාන-තරඟාවලිය-ඇරඹේ",
       "Category": "Sports",
       "Parent URL": "https://www.hirunews.lk/sports/all-news.php?pageID=361"
}