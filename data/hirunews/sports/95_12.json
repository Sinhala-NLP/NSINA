{
       "Source": "hirunews",
       "Timestamp": "Thursday, 11 June 2020 - 7:50",
       "Headline": "රොජර් ෆෙඩරර් මේ වසරේ ටෙනිස් තරගවලට සහභාගි නොවෙයි",
       "News Content": "මේ වසරේ කිසිදු ටෙනිස් තරගාවලියකට සහභාගි වීමට තමන්ට නොහැකි බව අංක එකේ ටෙනිස් ක්‍රීඩකයා වන ස්විට්සර්ලන්තයේ රොජර් ෆෙඩරර් ප්‍රකාශ කර තිබෙනවා.\nටිවටර් පණිවිඩයක් නිකුත් කරමින් ඔහු කියා සිටියේ සිය දකුණු පාදයේ තවත් සැත්කමක් සිදුකිරීම හේතුවෙන් ක්‍රීඩා කිරීමට හැකියාවක් නොමැති බවයි.\nරොජර් 20 වතාවක් ග්‍රෑන්ඞ් ස්ලෑම් ශුරතාවය දිනා ගැනීමට සමත්වී ඇති අතර ඔහු අවසන් වරට ජාත්‍යන්තර ටෙනිස් තරගාවලියට එක්ව ඇත්තේ පසුගිය ජනවාරි මාසයේ පැවති ඔස්ට්‍රේලියා විවෘත ටෙනිස් තරගාවලිය සදහායි.\n2020 වසරේ ලොව වැඩිම ආදායමක් ලබන ක්‍රීඩකයා ලෙස නම් කෙරුණේ ද රොජර් ෆෙඩරර්.",
       "URL": "https://www.hirunews.lk/sports/242796/රොජර්-ෆෙඩරර්-මේ-වසරේ-ටෙනිස්-තරගවලට-සහභාගි-නොවෙයි",
       "Category": "Sports",
       "Parent URL": "https://www.hirunews.lk/sports/all-news.php?pageID=95"
}