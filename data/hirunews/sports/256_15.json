{
       "Source": "hirunews",
       "Timestamp": "Tuesday, 06 February 2018 - 13:33",
       "Headline": "පළමු තරඟයේ තණතීරුව ගැන දිමුත් කතා කරයි",
       "News Content": "ශ්‍රී ලංකාව සහ බංග්ලාදේශය අතර පැවති පළමු ටෙස්ට් තරඟය සඳහා ලබා දුන් තණතීරුව ටෙස්ට් තරඟ සදහා සුදුසු මට්ටමේ නොතිබූ බව ශ්‍රී ලංකා කණ්ඩායමේ ආරම්භක පිතිකරු දිමුත් කරුණාරත්න පවසනවා.\nදිමුත් කරුණාරත්න පවසන්නේ චිතගොං ක්‍රීඩාංගණයේ තණතීරුව පන්දු යවන්නන්ට කිසිදු සහායක් ලබා නොදුන් බවයි.\nකෙසේ වෙතත් ලබන 08 වනදා මීර්පූර් ක්‍රීඩාංගණයේදී  ආරම්භ වන දෙවන තරඟය සඳහා ලැබෙන  තණතීරුව පන්දු යවන්නන්ට වඩා සහයක් ලබාදෙනු ඇති බවට තමන් අපේක්ෂා කරන බව ඔහු පවසනවා.\nදෙරට අතර පැවති පළමු ටෙස්ට් තරඟය ජය පරාජයෙන් තොරව අවසන් වුණා.\nඑම තරඟයේදී දෙපිලේම පිතිකරුවන් ඉනිම තුනක් තුළදී ලකුණු 1533ක් රැස් කළ අතර දෙපිලේම දැවී ගිය කඩුලු සංඛ්‍යාව 23ක්.",
       "URL": "https://www.hirunews.lk/sports/183028/පළමු-තරඟයේ-තණතීරුව-ගැන-දිමුත්-කතා-කරයි",
       "Category": "Sports",
       "Parent URL": "https://www.hirunews.lk/sports/all-news.php?pageID=256"
}