{
       "Source": "hirunews",
       "Timestamp": "Sunday, 10 January 2021 - 20:01",
       "Headline": "ඉන්දීය ක්‍රීඩකයින්ට සිඩ්නි ක්‍රීඩාංගනයකදී ප්‍රේක්ෂකයින් සිදුකළ වාග් ප්‍රහාර ගැන පරීක්ෂණයක්",
       "News Content": "සංචාරක ඉන්දීය පිල සමඟ සිඩ්නි නුවර පැවැත්වෙන තුන්වන ටෙස්ට් තරගයේ 4 වන දිනය අවසානයේ ඉදිරියට පැමිණීමට ඕස්ට්‍ර්ලියානු ක්‍රිකට් පිල සමත් වුණා.\nසිය දෙවන ඉනිමේ ලකුණු 407 ක ජයග්‍රාහී ඉලක්කයක් හඹා යන ඉන්දීය පිල දිනය නිමාවේ කඩුලු 02 ක් දැවී ලබා සිටි ලකුණු සංඛ්‍යාව 98ක්.\nඒ අනුව, ඔවුන් තවදුරටත් සිටින්නේ  ඕස්ට්‍ර්ලියාවට වඩා ලකුණු 308 ක් පිටුපසින්.\nමේ අතර, සිඩ්නි ක්‍රිකට් ක්‍රීඩාංගනයේ ප්‍රේක්ෂකයන් විසින් පන්දු රැකීමේ නිරතව සිටි ඉන්දීය ක්‍රීඩකයන්ට වර්ගවාදී වාග් ප්‍රහාර එල්ල කිරීම සම්බන්ධයෙන් ජාත්‍යන්තර ක්‍රිකට් සම්මේලනය විමර්ශනයක් ආරම්භ කර තිබෙනවා.\nඑවැනි සිදුවීමක් නිසා අද දිනයේදී ද තරගය විනාඩි 10 කට පමණ නතර කෙරුණු අතර අදාළ පුද්ගලයන් ප්‍රේක්ෂකාගාරයෙන් ඉවත් කිරීමට පියවර ගැණුනා.",
       "URL": "https://www.hirunews.lk/sports/259360/ඉන්දීය-ක්‍රීඩකයින්ට-සිඩ්නි-ක්‍රීඩාංගනයකදී-ප්‍රේක්ෂකයින්-සිදුකළ-වාග්-ප්‍රහාර-ගැන-පරීක්ෂණයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=71"
}