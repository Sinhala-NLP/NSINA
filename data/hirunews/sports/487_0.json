{
       "Source": "hirunews",
       "Timestamp": "Sunday, 22 February 2015 - 10:51",
       "Headline": "මහේලගෙන් 100ක්",
       "News Content": "ලෝක කුසලාන ක්‍රිකට් තරගාවලියේ ඇෆ්ගනිස්ථානය අතර මේ වන විට පැවැත්වෙමින් තිබෙන තරගයේදි සිය 19 වැනි එක්දින ශතකය වාර්තා කිරීමට මහේල ජයවර්ධන සමත්ව තිබෙනවා. ඊට එක් හයේ පහරක් සහ හතරේ පහර 8ක් ඇතුළත්. ශ්‍රී ලංකා කණ්ඩායමේ ආරාධනයට අනුව මුලින්ම පන්දුවට පහරදුන් ඇෆ්ගනිස්ථානය සියලුදෙනා දැවී ලකුණු 232ක් රැස්කරගනු ලැබුවා. ඒ අනුව මේ වන විට පිළිතුරු ඉනිම ක්‍රීඩා කරන ශ්‍රී ලංකා කණ්ඩායම පන්දුවාර 43ක් අවසානයේ කඩුලු 6ක් දැවී ලකුණු 185ක් රැස්කරගෙන සිටිනවා. ශ්‍රී ලංකා කණ්ඩායම වෙනුවෙන් පන්දුවට පහරදීමේදි සාර්ථක පිතිහරඹයක නිතර වූයේ මහේල ජයවර්ධන පමණයි. ජයවර්ධන ලබාගත් ලකුණු සංඛ්‍යාව 100ක්. අනෙකුත් කිසිදු පිතිකරුවෙකුට සාර්ථකවීමට හැකිවූයේ නැහැ.",
       "URL": "https://www.hirunews.lk/sports/104016/මහේලගෙන්-100ක්",
       "Category": "Sports",
       "Parent URL": "https://www.hirunews.lk/sports/all-news.php?pageID=487"
}