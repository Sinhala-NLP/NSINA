{
       "Source": "hirunews",
       "Timestamp": "Saturday, 19 December 2020 - 7:52",
       "Headline": "ශ්‍රී ලංකාව සමඟ තරඟ කිරීමට සිටි දකුණු අප්‍රිකානු ක්‍රීඩකයින් දෙදෙනෙකුට කොරෝනා",
       "News Content": "ශ්‍රී ලංකාව සමඟ ටෙස්ට් තරඟාවලියට සහභාගිවීමට නියමිතව සිටි ක්‍රීඩකයින් දෙදෙනෙකුට කොරෝනා වෛරසය ආසාදනය වී ඇති බව දකුණු අප්‍රිකානු ක්‍රිකට් ආයතනය නිවේදනය කළා.\nකෙසේ නමුත්, ඔවුන්ගේ නම් හෙළිදරව් කර නැහැ.\nඑමෙන්ම, දේශීය ක්‍රිකට් තරඟවලදී කොවිඩ් ආසාදිත ක්‍රීඩකයින් හමුවීම හේතුවෙන් ඔවුන් සමඟ ක්‍රීඩා කළ රේනාඩ් ටොන්ඩර් සහ ලුතෝ සිපම්ලාද ඍජුවම සංචිතයට එක් නොවන බව සඳහන්.\nටොන්ඩර් මුල්පෙල පිතිකරුවෙකු වන අතර, සිපම්ලා වේග පන්දු යවන්නෙකු ලෙසයි කණ්ඩායමට එක්වන්නේ.\nදකුණු අප්‍රිකාව සමඟ ටෙස්ට් තරඟාවලියට සහභාගි වන ශ්‍රී ලංකා කණ්ඩායම ඊයේ (18) දිවයිනෙන් නික්ම ගියා.\nපළමු ටෙස්ට් තරඟය දෙසැම්බර් 26 වැනිදා සෙන්චූරියන් හිදී ආරම්භවීමට නියමිතයි.",
       "URL": "https://www.hirunews.lk/sports/257370/ශ්‍රී-ලංකාව-සමඟ-තරඟ-කිරීමට-සිටි-දකුණු-අප්‍රිකානු-ක්‍රීඩකයින්-දෙදෙනෙකුට-කොරෝනා",
       "Category": "Sports",
       "Parent URL": "https://www.hirunews.lk/sports/all-news.php?pageID=73"
}