{
       "Source": "hirunews",
       "Timestamp": "Sunday, 25 April 2021 - 8:11",
       "Headline": "ශ්‍රී ලංකාව සහ බංග්ලාදේශ ටෙස්ට් තරගයේ අවසන් දිනය අදයි",
       "News Content": "ශ්‍රී ලංකාව සහ බංග්ලාදේශය අතර පල්ලෙකැලේ ක්‍රීඩාංගණයේ පැවැත්වෙන පළමු  ටෙස්ට් තරගයේ අවසන් දිනය අදයි.\nඊයේ සිව්වන දිනය අවසානයේ පළමු ඉනිමේ පන්දුවට පහරදෙන ශ්‍රී ලංකා පිල කඩුලු තුනක් දැවී ලකුණු 512 ක් රැස් කරගෙන සිටියා.\nඒ, බංග්ලාදේශය මුල් ඉනිම සඳහා කඩුලු හතක් දැවී රැස් කළ ලකුණු 541 ට පිළිතුරු වශයෙන්.\nශ්‍රී ලංකා නායක දිමුත් කරුණාරත්න එහිදී නොදැවී ලකුණු 234 ක් රැස් කරගත් අතර, ධනංජය ද සිල්වා නොදැවී ලකුණු 154 ක් ලබා සිටියා.\nඔවුන් අතර මේ වනවිට නොදැවුණු සිව්වන කඩුල්ල සඳහා ලකුණු 322 ක සබඳතාවක් පවතින අතර, එය පල්ලෙකැලේ ක්‍රීඩාංගණයේ ඕනෑම කඩුල්ලක් සඳහා නව වාර්තාවක්.",
       "URL": "https://www.hirunews.lk/sports/269438/ශ්‍රී-ලංකාව-සහ-බංග්ලාදේශ-ටෙස්ට්-තරගයේ-අවසන්-දිනය-අදයි",
       "Category": "Sports",
       "Parent URL": "https://www.hirunews.lk/sports/all-news.php?pageID=58"
}