{
       "Source": "hirunews",
       "Timestamp": "Wednesday, 24 July 2013 - 19:42",
       "Headline": "තිරිමාන්නට ඉදිරි තරඟ අවිනිශ්චිතයි.",
       "News Content": "සංචාරක දකුණු අප්‍රිකානු කණ්ඩායම සමග පැවැත්වෙන තුන්වන සහ හතරවන එක්දින අන්තර්ජාතික තරඟ සඳහා වන ශ්‍රී ලංකා කණ්ඩායම අද නම් කෙරුණා. 15 දෙනෙකුගෙන් යුත් මෙම සංචිතයේ නායකත්වය ඇන්ජලෝ මැතිව්ස්ට හිමිව ඇති අතර කණ්ඩායමට ක්‍රීඩා අමාත්‍යවරයාද අනුමැතිය ලබාදී තිබෙනවා. කොදෙව් සංචාරයේදී ශ්‍රී ලංකා කණ්ඩායම මන්දගාමීව පන්දු යැවීමේ වරදට මැතිව්ස්ට තරඟ දෙකක තහනමක් පැනවීමට ජාත්‍යන්තර ක්‍රිකට් කවුන්සිලය පියවර ගත්තා. පසුගිය තරඟ දෙකේ උප නායකත්වය දැරූ ළහිරු තිරිමාන්න මෙම කණ්ඩායමට එක් කර නොමැති අතර ආබාධයකට ලක්ව සිටින ඔහුගේ ශාරීරික යෝග්‍යතාව සළකා බලා ඉදිරි තරඟ සඳහා සහභාගි කරවා ගැනීමට නියමිතයි.",
       "URL": "https://www.hirunews.lk/sports/63682/තිරිමාන්නට-ඉදිරි-තරඟ-අවිනිශ්චිතයි",
       "Category": "Sports",
       "Parent URL": "https://www.hirunews.lk/sports/all-news.php?pageID=523"
}