{
       "Source": "hirunews",
       "Timestamp": "Thursday, 12 July 2018 - 7:13",
       "Headline": "ICCය චන්දිමාල්, හතුරුසිංහ, ගුරුසිංහ ගැන තීරණයක් ගනී",
       "News Content": "දිනේෂ් චන්දිමාල්, අසංක ගුරුසිංහ සහ චන්දික හතුරුසිංහට ටෙස්ට් තරග දෙකක තහනමක් පැනවීමට අන්තර්ජාතික ක්‍රිකට් සම්මේලනය තීරණය කර තිබෙනවා.\nඒ ඊයේ පැවැත්වූ විනය පරීක්ෂණයකට අනුවයි.\nඒ අනුව ඔවුන් ප්‍රකාශ කර ඇත්තේ තමන් දකුණු අප්‍රිකාව සමඟ පැවැත්වෙන ටෙස්ට් තරඟවලින් ඉවත්වීමට තීරණය කළ බවයි.\nපසුගියදා බටහිර ඉන්දීය කොදෙව් කණ්ඩායම සමඟ පැවති ටෙස්ට් තරගයේදී පන්දුව පලූදු කළ බවට ශ්‍රී ලංකා කණ්ඩායමේ නායක දිනේෂ් චන්දිමාල්ට චෝදනා එල්ලවුණා.\nඑමෙන්ම එම තරගාවලියේ දෙවන ටෙස්ට් තරගයේදී පිටියට පිවිසීමට පැය 2 ක පමණ කාලසීමාවක් ප්‍රමාද කිරීමෙන් අයි.සී.සී. ආචාර ධර්ම පද්ධතිය උල්ලංඝනය වූ බවටයි ශ්‍රී ලංකා කණ්ඩායමේ පුහුණුකරු චන්දික හතුරුසිංහට සහ කළමනාකරු අසංක ගුරුසිංහට චෝදනා එල්ලවුණේ.\nපසුව ශ්‍රී ලංකා ක්‍රිකට් නායක දිනේෂ් චන්දිමාල්, පුහුණුකරු චන්දික හතුරුසිංහ සහ කළමනාකරු අසංග ගුරුසිංහ ජාත්‍යන්තර ක්‍රිකට් කවුන්සිලයේ චර්යා ධර්ම කඩ කළ බව පිලිගත්තා.\nමීට පෙර දිනේෂ් චන්දිමාල්ට ජාත්‍යන්තර ක්‍රිකට් සම්මේලනය විසින් එක් ටෙස්ට් තරගයක තහනමක් සහ තරග ගාස්තුව දඩයක් ලෙස සියයට 100 කින් අය කරගැනීමට තීන්දු කර තිබුණා.\nඊට එරෙහි අභියාචනයක්ද දිනේෂ් චන්දිමාල් විසින් ඉදිරිපත් කළ අතර, ජාත්‍යන්තර ක්‍රිකට් සම්මේලනය විසින් ප්‍රතික්ෂේප කළා.\nමයිකල් බැලොෆ්ගේ ප්‍රධානත්වයෙන් පත් කළ කොමිෂන් සභාව විසින් එය සලකා බැලීමෙන් අනතුරුවයි එය ප්‍රතික්ෂේප කෙරුණේ.\nrnrnrn\\r\\n\n\\r\\nrnrnrn\nමේ අතර තරඟ දෙකකින් සමන්විත සංචාරක දකුණු අප්‍රිකානු කණ්ඩායම සහ ශ්‍රී ලංකාව අතර පළමු ටෙස්ට් තරගය අද ආරම්භ වනවා.\nගාල්ල ජාත්‍යන්තර ක්‍රිකට් ක්‍රිකට් ක්‍රීඩාංගණයේදී ආරම්භවන මෙම තරගය උදෑසන 10 ට ආරම්භවීමට නියමිතයි.\nබොහෝ දුරට අද තරඟයට එක්විය හැකි බවට විදෙස් මාධ්‍ය වාර්තා කර ඇති දකුණු අප්‍රිකා කණ්ඩායම පහතින්.\nSouth Africa:\n1 Dean Elgar,\n2 Aiden Markram,\n3 Hashim Amla,\n4 Temba Bavuma,\n5 Faf du Plessis (capt),\n6 Theunis de Bruyn,\n7 Quinton de Kock (wk),\n8 Vernon Philander,\n9 Keshav Maharaj,\n10 Kagiso Rabada,\n11 Dale Steyn\nබොහෝ දුරට අද තරඟයට එක්විය හැකි බවට විදෙස් මාධ්‍ය වාර්තා කර ඇති ශ්‍රී ලංකා කණ්ඩායම පහතින්.\nSri Lanka:\n1 Dimuth Karunaratne,\n2 Danushka Gunathilaka,\n3 Dhananjaya de Silva,\n4 Kusal Mendis,\n5 Angelo Mathews,\n6 Roshen Silva,\n7 Niroshan Dickwella (wk),\n8 Rangana Herath,\n9 Suranga Lakmal (capt),\n10 Akila Dananjaya,\n11 Lahiru Kumara",
       "URL": "https://www.hirunews.lk/sports/195004/iccය-චන්දිමාල්-හතුරුසිංහ-ගුරුසිංහ-ගැන-තීරණයක්-ගනී",
       "Category": "Sports",
       "Parent URL": "https://www.hirunews.lk/sports/all-news.php?pageID=221"
}