{
       "Source": "hirunews",
       "Timestamp": "Sunday, 23 May 2021 - 16:14",
       "Headline": "ශ්‍රී ලංකාවට ලකුණු 258ක ඉලක්කයක්",
       "News Content": "සංචාරක ශ්‍රී ලංකා කණ්ඩායම සහ බංග්ලාදේශය අතර පළමු එක්දින තරගය ඩකා නුවරදී අද ආරම්භ වුණා.\nපළමු තරඟයේ කාසියේ වාසිය දිනු බංග්ලාදේශ කණ්ඩායම පළමුවෙන් පන්දුවට පහරදිමට තීරණය කළා.\nඒ අනුව නියමිත පන්දුවාර 50 තුලදී කඩුළු 06ක් දැවී ලකුණු 257ක් රැස් කිරීමට බංගලාදේශ පිළ සමත් වුණා.\nබංග්ලාදේශ පිල වෙනුවෙන් මුෂ්ෆිකර් රහීම් ලකුණු 84ක් රැස් කළ අතර තමිම් ඉක්බාල් සහ මහමදුල්ලා රියාද් අර්ධ ශතක රැස්කළා.\nඒ අනුව තරඟය ජයග්‍රහණය වෙනුවෙන් ශ්‍රී ලංකා කණ්ඩායමට ලකුණු 258ක ඉලක්කයක් හිමිව තිබෙනවා.\nපන්දු යැවීමේදී ධනංජය ද සිල්වා කඩුලු 03ක්, ලක්ෂාන් සඳකැන්, ධනුෂ්ක ගුණතිලක සහ දුෂ්මන්ත චමීර එක් කඩුල්ල බැගින් බිද දැමුවා.",
       "URL": "https://www.hirunews.lk/sports/272219/ශ්‍රී-ලංකාවට-ලකුණු-258ක-ඉලක්කයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=55"
}