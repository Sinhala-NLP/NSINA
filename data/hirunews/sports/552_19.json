{
       "Source": "hirunews",
       "Timestamp": "Wednesday, 13 February 2013 - 12:57",
       "Headline": "ශ්‍රී ලංකාවට 228 ක ඉලක්කයක්.",
       "News Content": "ලෝක කුසලාන කාන්තා ක්‍රිකට් තරගාවලියේ සුපර් සික්ස් වටයේ ශ්‍රී ලංකා කණ්ඩායම සහභාගී වන තවත් තරගයක් දැන් මුම්බායි හිදී ආරම්භ වී තිබෙනවා. දකුණු අප්‍රිකාව සහ ශ්‍රී ලංකාව අතර පැවැත්වෙන මෙම තරගයේ මුලින් පන්දුවට පහරදුන් දකුණු අප්‍රිකානු ක්‍රීඩිකාවෝ සිය පන්දුවාර පනහ අවසානයේ කඩුළු 08 ක් දැවී ලකුණු 227 ක් ලබා ගත්තා. දකුණු අප්‍රිකානු කණ්ඩායම වෙනුවෙන් ස්රී ෂෙල්ඩා බ්‍රිට්ස් ලකුණු 52 ක්ද, සැන්ඩ‍්‍රා ෆි‍්‍රට්ස් ලකුණු 64 ක්ද ලබාගැනීමට සමත් වුණා. පන්දු යැවීමේදී ශ්‍රී ලංකා කණ්ඩායම වෙනුවෙන් චාමිණී සෙනෙවිරත්න කඩුළු 03 ක් දවා ගත්තා.",
       "URL": "https://www.hirunews.lk/sports/53311/ශ්‍රී-ලංකාවට-228-ක-ඉලක්කයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=552"
}