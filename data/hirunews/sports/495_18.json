{
       "Source": "hirunews",
       "Timestamp": "Sunday, 29 December 2013 - 7:52",
       "Headline": "Update  : අළුබදුන 4 වන තරගයේ ජයත්  ඕස්ට්‍රේලියාවට.",
       "News Content": "මෙල්බර්න් නුවර එම්.සී.ජී. ක්‍රීඩාංගනයේ පැවති අළුබදුන කුසලාන 4 වන ටෙස්ට් තරගයේදී එංගලන්තය පරදවා කඩුලූ 8 ක ජයක් ලැබීමට  ඕස්ට්‍රේලියාව අද (29) සමත්වුණා. තරගයේ දෙවන ඉනිමේදී  ඕස්ට්‍රේලියානු පිලට ජයග්‍රහණය සඳහා රැස් කළ යුතු වූයේ ලකුණු 231 ක් පමණයි. කඩුලූ 2 ක් පමණක් දැවී මෙම ඉලක්කය අභිබවා යාමට  ඕස්ට්‍රේලියානු පිතිකරුවන්ට හැකිවුණා. මේ අනුව, මෙවර අළුබඳුන තරගාවලියේ පළමු තරග හතරම ජයග්‍රහණය කර ඇත්තේ  ඕස්ට්‍රේලියානුවන්.\nUpdate  : Sunday, 29 December 2013 - 10:10\n------------------------------------------------------------\nඕස්ට්‍රේලියාව තවත් ලකුණු 109ක් පිටුපසින්.\nSunday, 29 December 2013 - 7:52\nමෙල්බර්න් ක්‍රීඩාංගනයේ පැවැත්වෙන අළුබඳුන කුසලාන සිව් වන ටෙස්ට් තරගයේ ජයග්‍රහණය සඳහා සිය දෙවන ඉනිම ක්‍රීඩා කරමින් සිටින  ඕස්ට්‍රේලියානු කණ්ඩායම මේ වන විට තවත් ලකුණු 109 ක් පිටුපසින් සිටිනවා. එංගලන්ත කණ්ඩායම පළමු ඉනිමේ දී ලකුණු 255ක් රැස් කළ අතර  ඕස්ට්‍රේලියානු පළමු ඉනිම ලකුණු 204කට සීමා වුණා. කෙසේ වෙතත්, එංගලන්තය දෙවන ඉනිමේදී සියලූ දෙනා දැවී ලබා ගත්තේ ලකුණු 179ක් පමණයි. ඒ අනුව  ඕස්ට්‍රේලියානු කණ්ඩායමට ජයග්‍රහණය සඳහා හිමි වු ඉලක්කය ලකුණු 231ක්. ඔවුන් මේ වන විට එක් කඩුල්ලක් දැවී ලකුණු 125ක් ලබා සිටිනවා. අද (29) තරගයේ සිව් වන දිනයයි.",
       "URL": "https://www.hirunews.lk/sports/74348/update-අළුබදුන-4-වන-තරගයේ-ජයත්-ඕස්ට්‍රේලියාවට",
       "Category": "Sports",
       "Parent URL": "https://www.hirunews.lk/sports/all-news.php?pageID=495"
}