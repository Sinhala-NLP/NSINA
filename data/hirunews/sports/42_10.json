{
       "Source": "hirunews",
       "Timestamp": "Wednesday, 22 September 2021 - 13:33",
       "Headline": "ආසියානු සත් සාමාජික රග්බි තරගාවලිය නොවැම්බර් 19 සහ 20",
       "News Content": "මෙවර ආසියානු සත් සාමාජික රග්බි තරගාවලිය නොවැම්බර් 19 වැනි දා සහ 20 වැනි දා එක් අදියරක් ලෙස පැවැත්වීමට ආසියානු රග්බි සම්මේලනය තීරණය කර තිබෙනවා.\nමීට පෙර අදියර දෙකක් ලෙස පැවති තරගාවලිය එක් අදියරකට සීමා කර ඇත්තේ ගෝලීය වසංගතය හමුවේ පවතින සංචරණ සීමා හේතුවෙන්.\nමෙම තරගාවලියට සහභාගි වෙන ශ්‍රී ලංකා සත් සාමාජික රග්බි පිල තෝරා ගැනීමේ ආරාධිත තරගාවලියක් ලබන මාසයේ කොළඹ පොලිස් පාර්ක් ක්‍රීඩාංගනයේ දී පැවැත්වීමට නියමිතයි.\nඒ සඳහා ශ්‍රී ලංකා පොලිසිය සහ ත්‍රිවිධ හමුදා රග්බි කණ්ඩායම් මෙන්ම අනෙකුත් රග්බි ක්‍රීඩා සමාජ ද සිය සහභාගීත්වය සහතික කර තිබෙනවා.\nආසියානු රග්බි තරඟාවලිය 2022 වසරේ දකුණු අප්‍රිකාවේ පැවැත්වෙන රග්බි ලෝක කුසලානය සඳහා ආසියානු කණ්ඩායම් තෝරා ගැනීමේ තරගාවලිය ද වෙනු ඇති.",
       "URL": "https://www.hirunews.lk/sports/282931/ආසියානු-සත්-සාමාජික-රග්බි-තරගාවලිය-නොවැම්බර්-19-සහ-20",
       "Category": "Sports",
       "Parent URL": "https://www.hirunews.lk/sports/all-news.php?pageID=42"
}