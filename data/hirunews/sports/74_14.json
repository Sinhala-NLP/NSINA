{
       "Source": "hirunews",
       "Timestamp": "Sunday, 13 December 2020 - 8:46",
       "Headline": "එල්.පී.එල්. පළමු අවසන් පූර්ව තරගය අද",
       "News Content": "ලංකා ප්‍රිමියර් ලීග් ක්‍රිකට් තරගාවලියේ පළමු අවසන් පූර්ව තරගය ගෝල් ග්ලැඩියේටර්ස් කණ්ඩායම සහ කලම්බු කිංග්ස් කණ්ඩායම අතර අද පැවැත්වෙනවා.\nගෝල් ග්ලැඩියේටර්ස් කණ්ඩායමේ නායක භානුක රාජපක්ෂ ප්‍රකාශ කළේ තම කණ්ඩායම අවසන් පූර්ව වටයට පිවිසීම අභියෝගකාරී වූ බවයි.\nතවත් තරඟ තුනක් හෝ හතරක් තම පිලට ජයග්‍රහණය කිරීමට හැකිව තිබූ බවයි ඔහු කියා සිටියේ.\nකෙසේ නමුත්, කැන්ඩි ටස්කර්ස් පිල පරදවා අවසන් පූර්ව වටයට පිවිසි තම කණ්ඩායම ඉතා ඉහළ මානසිකත්වයකින් සිටින බව ගෝල් ග්ලැඩියේටර්ස් නායකයා වැඩිදුරටත් සඳහන් කළා.\nකලම්බු කිංග්ස් කණ්ඩායමේ නායක ඇන්ජලෝ මැතිව්ස් සඳහන් කළේ කණ්ඩායම වෙනුවෙන් මෙතෙක් තමාට පිත්තෙන් දස්කම් දැක්වීමට නොහැකිවීම පිළිබඳව කණගාටු වන බවයි.\nකෙසේ නමුත්, අවසන් පූර්ව වටයට පිවිසීම සඳහා ලෝරි එවන්ස් සහ කේස් අහමඩ් ඉහළ දායකත්වයක් දැක්වූ බව මැතිව්ස් කියා සිටියා.\nඑමෙන්ම, අවසන් පූර්ව තරඟයේදී තමාට දස්කම් දැක්වීමට හැකිවනු ඇති බවටයි කලම්බු කිංග්ස් නායකයා විශ්වාසය පළ කළේ.\nතරඟය හම්බන්තොට සූරියවැව මහින්ද රාජපක්ෂ ක්‍රීඩාංගනයේදී අද රාත්‍රි 07 ට ආරම්භවීමට නියමිතයි.",
       "URL": "https://www.hirunews.lk/sports/256905/එල්-පී-එල්-පළමු-අවසන්-පූර්ව-තරගය-අද",
       "Category": "Sports",
       "Parent URL": "https://www.hirunews.lk/sports/all-news.php?pageID=74"
}