{
       "Source": "hirunews",
       "Timestamp": "Saturday, 06 January 2018 - 10:24",
       "Headline": "ටෙස්ට් පිටිය ආක්‍රමණය කළ බුම්රා ඩිවිලියස් එක් පන්දුවකින් දණ ගැස්වූ හැටි",
       "News Content": "සංචාරක ඉන්දීය කණ්ඩායම සහ දකුණු අප්‍රිකාව අතර කේප් ටවුන් හිදී ඊයේ (05) ආරම්භ වූ පළමු ටෙස්ට් තරඟයේ දෙවන දිනය අදයි\nතරඟයේ කාසිය වාසිය දිනූ දකුණු අප්‍රිකානු කණ්ඩායම පළමුව පන්දුවට පහර දීමට තීරණය කළා.\nඒ, අනුව පළමු ඉනිම වෙනුවෙන් දකුණු අප්‍රිකාව සියලු දෙනා දැවී  ලකුණු 286ක් රැස් කිරීමට සමත් වුණා.\nදකුණු අප්‍රිකානු පිල වෙනුවෙන් ඒ.බී. ඩිවිලියස් ලකුණු 65ක් ද, නායක ඩුප්ලෙසි ලකුණු 62ක් ද රැස් කිරීමට සමත්ව වූ අතර පන්දු යැවීමේදී බුවනේෂ්වර් කුමාර් ලකුණු 87කට කඩුලු 4ක් බිඳ දැමුවා.\nඊයේ දිනයේදී ඉන්දියාව වෙනුවෙන් ජාත්‍යන්තර ටෙස්ට් වරම් හිමිකරගත් ජස්ප්‍රිට් බුම්රා සිය මංගල ටෙස්ට් කඩුල්ල ලෙස දකුණු අප්‍රිකානු ඉනිමේ වැඩිම ලකුණු ලාභියා වූ ඒ.බී. ඩිවිලියස් දවා ගැනීමට සමත් වීම විශේෂත්වයක්.\nඩිවිලියස් මේ වන විට එක්දින පිතිකරුවන්ගේ දර්ශකයේ දෙවන ස්ථානයේ රැඳී සිටින අතර බුම්රා එක්දින පන්දු යවන්නන් අතර තුන්වන තැන රැඳී සිටිනවා.\nවේග පන්දු යවන්නෙකු ලෙස ජස්ප්‍රිට් බුම්රාගේ යෝකර් පන්දුව මේ වන විට බොහෝ දෙනෙකුගේ අවධානය යොමුව ඇති අතර එක අවසථාවක ඔහු මාධ්‍ය වෙත පවසා තිබුනේ ලසිත් මාලිංග සමඟ මුම්බායි ඉන්දියන්ස් කණ්ඩායමට ක්‍රීඩා කිරීමෙන් යෝකර් පන්දුව පිළිබඳව බොහෝ දේ ඉගෙන ගත් බවයි.\nපළමු දිනය අවසානයේ පළමු ඉනිමේ පන්දුවට පහර දෙන ඉන්දීය පිළ කඩුලු 03ක් දැවී ලබා සිටියේ ලකුණු 28ක් පමණයි.\nඑහිදී මුරලි විජේ, ශිකර් ධවාන් සහ විරාට් කෝලි දකුණු අප්‍රිකානු වේග පන්දු යවන්නන්ගේ ගොදුරු බවට පත්වුණා.\nඊයේ දිනයේදී බොහෝ දෙනෙක් අතර කතා බහට ලක්වූ බුම්රාගේ මංගල ටෙස්ට් කඩුල්ල පහතින්..",
       "URL": "https://www.hirunews.lk/sports/180322/ටෙස්ට්-පිටිය-ආක්‍රමණය-කළ-බුම්රා-ඩිවිලියස්-එක්-පන්දුවකින්-දණ-ගැස්වූ-හැටි",
       "Category": "Sports",
       "Parent URL": "https://www.hirunews.lk/sports/all-news.php?pageID=267"
}