{
       "Source": "hirunews",
       "Timestamp": "Wednesday, 27 April 2016 - 18:07",
       "Headline": "මාලිංග වෙනුවෙන් අයි පී එල් එන ක්‍රීඩකයා",
       "News Content": "ලසිත් මාලිංග වෙනුවෙන් මුම්බායි ඉන්දියන්ස් කණ්ඩායමට කැඳවන ක්‍රීඩකයා නම්කර තිබෙනවා.\nඒ අනුව බටහිර ඉන්දීය කොදෙව් ක්‍රීඩක ජෙරම් ටේලර් සමග මුම්බායි ඉන්දියන්ස් කණ්ඩායම ගිවිසුම් අත්සන් කර ඇති බවයි ඉන්දීය පුවත් සේවා සඳහන් කලේ.\nජෙරම් ටේලර් මීට පෙර කින්ග්ස්ලෙවන් පන්ජාබ් සහ පුනේ වොරියස් කණ්ඩායම් නියෝජනය කර තිබෙනවා.\nපාදයේ ආබාධ තත්වය හේතුවෙන් ලසිත් මාලිංගට මෙවර අයි පී එල් තරගාවලිය අහිමිවුනා.\nඉන්දීය පුවත් සේවාවල දැක්වෙන්නේ ආබාධ තත්වය හේතුවෙන් මාලිංගට ඉදිරියේදී පැවැත්වෙන එංගලන්තයට එරෙහි තරගාවලිය මෙන්ම කොදෙව් ප්‍රිමියර් ලීග් තරගාවලිය ද අහිමිවනු ඇති බවයි.\nමෙවර අයි පී එල් තරගාවලියේදී මුම්බායි ඉන්දියන්ස් කණ්ඩායම ප්‍රසාද ලකුණු සටහනේ 5 වන ස්ථානයේ පසුවනවා.\nඔවුන් මෙතෙක් සහභාගී වු තරග 7 න් ජයග්‍රහණය කර ඇත්තේ 3 ක් පමණයි.",
       "URL": "https://www.hirunews.lk/sports/131893/මාලිංග-වෙනුවෙන්-අයි-පී-එල්-එන-ක්‍රීඩකයා",
       "Category": "Sports",
       "Parent URL": "https://www.hirunews.lk/sports/all-news.php?pageID=413"
}