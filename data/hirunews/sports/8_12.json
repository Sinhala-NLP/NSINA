{
       "Source": "hirunews",
       "Timestamp": "Thursday, 17 August 2023 - 11:22",
       "Headline": "ලෝක ශූරතා මළල ක්‍රීඩා තරගාවලියට ශ්‍රී ලංකා කණ්ඩායම පිටත්ව යයි",
       "News Content": "හංගේරියාවේ පැවැත්වෙන ලෝක ශූරතා මළල ක්‍රීඩා තරගාවලියට සහභාගි වන ශ්‍රී ලංකා කණ්ඩායම අද දිවයිනෙන් පිටත්ව ගියා.\nඑක් ක්‍රීඩිකාවක් සහ ක්‍රීඩකයින් 6 දෙනෙකුගෙන් සමන්විත එම කණ්ඩායමට නිලධාරින් සිව් දෙනෙකු ද ඇතුළත්.\nකාලිංග කුමාරගේ, අරුණ දර්ශන, පබසර නිකු, රජිත රාජකරුණා, පසිදු කොඩිකාර, දිනුක දේශාන් සහ දිල්හානි ලේකම් ගේ මෙලෙස කටුනායක ජාත්‍යන්තර ගුවන්තොටුපලෙන් පිටත්ව ගිය බවයි ගුවන්තොටුපල හිරු වාර්තාකරු කියා සිටියේ.\nමීටර් 400 * 4 සහය දිවීම, මීටර් 400 සහ හෙල්ල විසිකිරීමේ ඉසව් සදහා ශ්‍රී ලංකා කණ්ඩායම ලෝක ශූරතා මළල ක්‍රීඩා තරගාවලියේදී තරග වැදීමට නියමිතයි.",
       "URL": "https://www.hirunews.lk/sports/345114/ලෝක-ශූරතා-මළල-ක්‍රීඩා-තරගාවලියට-ශ්‍රී-ලංකා-කණ්ඩායම-පිටත්ව-යයි",
       "Category": "Sports",
       "Parent URL": "https://www.hirunews.lk/sports/all-news.php?pageID=8"
}