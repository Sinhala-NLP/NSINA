{
       "Source": "hirunews",
       "Timestamp": "Thursday, 29 September 2022 - 8:30",
       "Headline": "දකුණු අප්‍රිකාව පරදා ඉන්දියාව කඩුලු 8කින් ජය ගනියි",
       "News Content": "සංචාරක දකුණු අප්‍රිකානු කණ්ඩායම සමඟ පැවති පළමු විස්සයි විස්ස තරගය කඩුලු 8කින් ජය ගැනීමට ඉන්දීය කණ්ඩායම ඊයේ සමත් වුණා.\nතරගය පළමුව පන්දුවට පහර දුන් දකුණු අප්‍රිකානු කණ්ඩායම නියමිත පන්දුවාර විස්ස අවසානයේ කඩුලු 8ක් දැවී ලකුණු 106ක් රැස් කළා.\nඅනතුරු ව පිළිතුරු ඉනිම ක්‍රීඩා කළ ඉන්දීය ක්‍රීඩකයින් පන්දුවාර 16යි පන්දු 4ක් තුළ දී ජයග්‍රාහී ඉලක්කය පසු කර ගියේ කඩුලු 2ක් පමණක් දැවී තිබිය දී.\nමේ අතර, එංගලන්තය සහ පාකිස්ථාන කණ්ඩායම අතර පැවති 5 වැනි විස්ස යි විස්ස තරඟය ලකුණු 6කින් ජය ගැනීමට පාකිස්ථාන කණ්ඩායම ඊයේ සමත් වුණා.",
       "URL": "https://www.hirunews.lk/sports/316585/දකුණු-අප්‍රිකාව-පරදා-ඉන්දියාව-කඩුලු-8කින්-ජය-ගනියි",
       "Category": "Sports",
       "Parent URL": "https://www.hirunews.lk/sports/all-news.php?pageID=13"
}