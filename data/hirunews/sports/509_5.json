{
       "Source": "hirunews",
       "Timestamp": "Tuesday, 15 October 2013 - 8:18",
       "Headline": "ෆෝඞ් ශ්‍රී ලංකාවෙන් සරේ ප්‍රාන්තයට.",
       "News Content": "ශ්‍රී ලංකා ක්‍රිකට් කණ්ඩායමේ පුහුණුකරු ග්‍රැහැම් ෆෝඞ්, එංගලන්ත සරේ ප්‍රාන්ත කණ්ඩායමේ පුහුණුකරු ලෙස වසර 3ක ගිවිසුමකට එළඹ තිබෙනවා. විදෙස් වාර්තා සඳහන් කළේ ඔහුගේ නව කොන්ත්‍රාත්තුව ලබන වසරේ පෙබරවාරි මාසයේ සිට ආරම්භ වන බවයි. වසර දෙකක් ශ්‍රී ලංකා කණ්ඩායමේ පුහුණුකරු ලෙස කටයුතු කළ ෆෝඞ්ගේ ගිවිසුම් කාලය ලබන ජනවාරි මාසයේ දී අවසන්වීමට නියමිතයි. ශ්‍රී ලංකා කණ්ඩායමේ පුහුණුකරු තනතුරේ රැදී සිටින ලෙස ශ්‍රී ලංකා ක්‍රිකට් ආයතනය ඔහුගෙන් ඉල්ලීමක් ද කර තිබුණා. එහෙත් තමන්ට සිය පවුලේ සාමාජිකයන් සමග වැඩි කාලයක් ගත කිරීමට අවශ්‍ය බව පවසමින් ඔහු එම ඉල්ලීම ප්‍රතික්ෂේප කළා.",
       "URL": "https://www.hirunews.lk/sports/69300/ෆෝඞ්-ශ්‍රී-ලංකාවෙන්-සරේ-ප්‍රාන්තයට",
       "Category": "Sports",
       "Parent URL": "https://www.hirunews.lk/sports/all-news.php?pageID=509"
}