{
       "Source": "hirunews",
       "Timestamp": "Sunday, 06 December 2015 - 13:51",
       "Headline": "ලාංකික ක්‍රීඩකයන් 3 ක් 2016 ඔලිම්පික් තරගාවලියට",
       "News Content": "ශ්‍රී ලාංකික මලල ක්‍රීඩක ක්‍රීඩිකාවන් තුන් දෙනෙකු ලබන වසරේ බ්‍රසීලයේ පැවැත්වෙන ඔලිම්පික් ක්‍රීඩා උළෙල සඳහා සහභාගිවීමට සුදුසුකම් ලබා සිටිනවා.\nහෙල්ල විසි කිරීමේ ඉසව්වෙන් සුමේධ රණසිංහ එම අවස්ථාව ලබා ගත්තේ දකුණු ආසියානු තරඟ සඳහා තේරීම් තරඟාවලියේ අවසන් තරඟයේදී මීටර් 83.04 ක් දුරට හෙල්ල විසි කරමින්. රියෝ ඔලිම්පික් උළෙල සඳහා සුදුසුකම් ලැබීමේ සීමාව මීටර් 83 ක්.\n2015 ලන්ඩන් මැරතන් තරඟයේදී පැය 2 යි විනාඩි 13 යි තත්පර 47 කින් එම ඉසව්ව නිම කළ අනුරාධ ඉන්ද්‍රජිත් කුරේද ඔලිම්පික් තරඟ සඳහා සුදුසුකම් ලබනවා.\nඒ සඳහා කඩඉම් කාලසීමාව වූයේ පැය 2 යි විනාඩි 17 ක්. අනුරාධ ඉන්ද්‍රජිත් කුරේ මීට පෙර 2004 සහ 2012 ඔලිම්පික් තරඟාවලි සඳහාද සහභාගි වී තිබෙනවා.",
       "URL": "https://www.hirunews.lk/sports/121471/ලාංකික-ක්‍රීඩකයන්-3-ක්-2016-ඔලිම්පික්-තරගාවලියට",
       "Category": "Sports",
       "Parent URL": "https://www.hirunews.lk/sports/all-news.php?pageID=437"
}