{
       "Source": "hirunews",
       "Timestamp": "Tuesday, 18 December 2018 - 15:29",
       "Headline": "ලහිරු කුමාරට දඩයක්",
       "News Content": "ශ්‍රී ලංකා කණ්ඩායමේ පන්දු යවන ක්‍රීඩක ලහිරු කුමාරට නවසීලන්තය සමග පැවැත්වෙන පළමු ටෙස්ට් තරගයේ තරග මුදලින් සියයට 15 ක දඩයක් පනවා තිබෙනවා.\nඊට අමතරව ඔහුට එක් දඬුවම් ලකුණක් ද ලබාදී ඇති බවයි ක්‍රිකට් පුවත් සේවා සඳහන් කළේ.\nජාත්‍යන්තර තරගයක දී ක්‍රීඩක ආචාර ධර්ම කඩ කිරීම ඔහුට එරෙහි චෝදනාවයි.\nඊයේ තරගයේදී ටොම් ලැතම් එල්ල කළ පහරක් හතරේ සීමාවට යාමත් සමග ලහිරු කුමාර අසභ්‍ය වචන භාවිත කළ බවට විනිසුරුවරුන් චෝදනා කර තිබෙනවා.\nඑම වචනවල හඬ විකට්ටුවල සවිකර තිබු කැමරාවල ද සටහන් වී ඇති බවයි වාර්තා වන්නේ.\nඊයේ තරගයෙන් අනතුරුව මේ පිළිබඳ කළ විමර්ශණයේදී ඔහු අදාළ වරද පිළිගෙන තිබෙනවා.\nමේ හේතුවෙන් ඒ පිළිබඳ ඉදිරි විමර්ශනයක් සිදු කෙරෙන්නේ නැහැ.",
       "URL": "https://www.hirunews.lk/sports/206377/ලහිරු-කුමාරට-දඩයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=189"
}