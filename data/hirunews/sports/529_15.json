{
       "Source": "hirunews",
       "Timestamp": "Thursday, 20 June 2013 - 13:03",
       "Headline": "ශ්‍රී ලංකාව හොඳ මානසික මට්ටමක.",
       "News Content": "චැම්පියන්ස් කුසලාන තරඟාවලියේ දෙවන අවසාන පූර්ව තරඟය වන ශ්‍රී ලංකාව සහ ඉන්දියාව අතර තරඟය අද (20) කාඩිෆ් හිදී පැවැත්වෙනවා. අද තරඟයේදී ශ්‍රී ලංකා කණ්ඩායමේ වෙනස්කම් සිදු නොවනු ඇති බවටයි ශ්‍රී ලංකා ක්‍රිකට් ආරංචි මාර්ග පවසන්නේ. මේ අතර ශ්‍රී ලංකා කණ්ඩායම ඊයේ දිනයේ සිය අවසන් පුහුණු සැසියට සහභාගි වූවා. එහිදී මාධ්‍ය වෙත අදහස් දක්වමින් ශ්‍රී ලංකා කණ්ඩායමේ නායක ඇන්ජලෝ මැතිව්ස් කියා සිටියේ ඉන්දීය කණ්ඩායමේ පිතිකරු අංශය පිළිබඳ තම විශේෂ අවධානය යොමු කරන බවයි.\nකෙසේ වුවත් තරඟයේ ජයග්‍රහණය සඳහා කණ්ඩායමේ සියලූ ක්‍රීඩකයින් හොඳ මානසික මට්ටමකින් පසුවන බවයි ඇන්ජලෝ මැතිව්ස් කියා සිටියේ. ශ්‍රී ලංකාව සහ ඉන්දියාව අතර අවසන් වරට එක්දින තරඟාවලියක් පැවැත්වුණේ පසුගිය වසරේ ජූලි මාසයේදී ශ්‍රී ලංකාවේදී වන අතර එහිදී පැවැති තරඟ පහෙන් තරඟ හතරක ජය අත්කරගැනීමට ඉන්දීය කණ්ඩායම සමත් වුණා. මේ අතර හිරු ප්‍රවෘත්ති අංශය සමග සාකච්ඡාවට එක්වෙමින් ශ්‍රී ලංකා කණ්ඩායමේ ජ්‍යෙෂ්ඨ ක්‍රීඩක තිලකරත්න ඩිල්ෂාන් අද ඉන්දීය කණ්ඩායම සමග පැවත්වෙන තරඟය පිළිබඳ දැක්වූයේ මෙවන් අදහසක්.\n[MP3]s61379[/MP3]",
       "URL": "https://www.hirunews.lk/sports/61379/ශ්‍රී-ලංකාව-හොඳ-මානසික-මට්ටමක",
       "Category": "Sports",
       "Parent URL": "https://www.hirunews.lk/sports/all-news.php?pageID=529"
}