{
       "Source": "hirunews",
       "Timestamp": "Monday, 22 June 2015 - 11:09",
       "Headline": "දෝනි ඉන්දියාව දමා යාමට සුදානම්",
       "News Content": "තමා නායකත්වය උදුරා නොගත් බවත්, එය තමාට ලබාදුන් දෙයක් බවත් ඉන්දීය කණ්ඩායමේ නායක මහේන්ද්‍ර සිං දෝණි පවසනවා. ඔහු මේ බව ප්‍රකාශ කළේ යළිත් වරක් දෝණි නායකත්වයෙන් ඉවත්විය යුතු බවට විවිධ මත පළවීම හේතුවෙන්. ඒ සම්බන්ධයෙන් තවදුරටත් අදහස් දැක්වූ දෝණි කියා සිටියේ ඉන්දීය කණ්ඩායමේ නායකත්වය වෙනත් කෙනෙකුට ලබාදෙන්නේ නම් ඒ සඳහා තමන් සූදානම් බවයි. බංග්ලාදේශ කණ්ඩායම සමග ඊයේ පැවති  එක්දින තරඟාවලිය දෙකට බින්දුක් ලෙස ඉන්දියාව පරාජයට පත්වුණා. එම තරඟ පරාජයත් සමගයි ඉන්දීය කණ්ඩායමේ නායකත්වයෙන් දෝණි ඉවත් කළ යුතු බවට යළිත් වරක් මත පළව ඇත්තේ.",
       "URL": "https://www.hirunews.lk/sports/111878/දෝනි-ඉන්දියාව-දමා-යාමට-සුදානම්",
       "Category": "Sports",
       "Parent URL": "https://www.hirunews.lk/sports/all-news.php?pageID=463"
}