{
       "Source": "hirunews",
       "Timestamp": "Thursday, 24 August 2023 - 17:59",
       "Headline": "මැග්නස් කාර්ල්සන් 2023 ලෝක චෙස් ශූරතාව දිනාගනී",
       "News Content": "මැග්නස් කාර්ල්සන් 2023 ලෝක චෙස් ශූරතාව දිනාගනී\nනෝර්වේජියානු ජාතික ලෝකශුර මැග්නස් කාර්ල්සන් 2023 ලෝක චෙස් ශූරතාව දිනා ගැනීමට සමත් වුණා. තරගය පැවැත්වුයේ කසකස්ථානයේදීයි. ඔහු සමග ප්‍රතිවාදියා වශයෙන් අවසන් තරගයට සහභාගි වුයේ 18 හැවිරිදි ඉන්දියානු ජාතික ප්‍රඥානන්ද රමේෂ්බාබුය.\nප්‍රඥානන්ද රමේෂ්බාබු තවම චෙස් කිරුළ තවම දිනා නොමැති අතර ඇතැම් ඉන්දීය වෙබ් ගොසිප් නාලිකා මගින් ප්‍රඥානන්ද දැනටත් ලෝක කුසලානය දිනා ඇතැයි පළකරන පුවත්වල සත්‍යතාවක් නොමැති බවද සදහන් වෙනවා.\nමෙවර ලෝක කුසලානය විවෘත සහ කාන්තා යනුවෙන් කොට්ඨාස දෙකකින් සමන්විත වන අතර විවෘත කොට්ඨාසය සඳහා ක්‍රීඩකයන් 206 දෙනෙකු සහභාගි වුණා.\nමෙහි විශේෂත්වය වුයේ ඉතිහාසයේ පළමුවරට එක ම රටක් නියෝජනය කරන ක්‍රීඩකයන් 04 දෙනෙකු අවසන් පූර්ව වටයට තේරී පත්වීමයි.\nඅවසන් පූර්ව වටයට සහභාගි වු 08දෙනාගෙන් න් 04ක්ම ඉන්දීය ජාතිකයින් ප්‍රඥානන්ද රමේෂ්බාබු, දොම්මාරාජු ගුකේශ්, විදිත් ගුජරාථි සහ අර්ජුන් එරිගාසි එම තරගකරුවන් හතරදෙනායි.\nඔවුන් අතරින් අවසාන වටයට තේරී ඉන්නේ 18 වියැති ප්‍රඥානන්ද රමේෂ්බාබු වන අතර ඔහුගේ ප්‍රතිවාදයා වන්නේ දැනට වසර 10කට වඩා කාලයක් ලෝක චෙක්ශූර මැග්නස් තේන් කාර්ල්සන්ය. ඉතිහාසයේ ඉහළ ම රේටිං අගය හිමි ක්‍රීඩකයා මෙන්ම වැඩි ම කලක් අපරාජිත ව ඉන්නා ක්‍රීඩකයා වන්නේද ඔහුයි.\nමැග්නස් කාර්ල්සන් යනු අනෙක් ක්‍රීඩකයන්ට වඩා ඉදිරියෙන් සිටින ක්‍රීඩකයෙක් වන අතර රේටිං අගය 2600 දරන ප්‍රතිවාදීන්ව පරාජය කළහැකි ක්‍රීඩකයෙක් ලෙසද හැදින්විය හැකියි.\nනමුත් නොසිතූ ලෙස මෙවර මැග්නස්ට තරගයට මුහුණදීමට සිදුවුයේ ආහාර විෂවීම නිසා හටගත් උදරාබාධ අපහසුතාවක් සමගයි.\nපසුගිය දින කීපයේම වමනය සහ වෙනත් රෝගලක්ෂණ වලින් පෙළුණු මැග්නස්, ප්‍රඥානන්ද සමග පැවති මුල්වටයේ තරග දෙකම අවසන් කළේ ජයපරාජයෙන් තොරවයි.\nමැග්නස්ව පරාජය කළ කීපදෙනා අතර ප්‍රඥානන්දත් සිටින අතර ප්‍රඥානන්දගේ සොයුරියත් ඔහුත් යන දෙදෙනාම ඉන්දියානු ග්‍රෑන්ඩ්මාස්ටර් විෂ්ණු ප්‍රසන්න සහ හිටපු ලෝකසූර විශ්වනාදන් ආනන්ද් යන දෙදෙනාගෙන් ම පුහුණුව ලබනවා.\nඑසේම ප්‍රඥානන්ද යනු මැග්නස් කාර්ල්සන්ගේ චෙස් ඇකඩමියෙත් ශිෂ්‍යයෙක් වන නිසා මෙම තරගය ගුරුගෝල සටනක් ලෙසද ඉන්දීම මාධ්‍ය හඳුන්වා දුන්නා.\nප්‍රඥානන්ද 2023 ලෝක චෙස් ශූරතා වසන් වටයට තේරී පත්වුයේ ලෝකශූර අංක 02 දරන හිකරු නකමුරා සහ අංක 03 දරන ෆැබියානෝ කරුවානා පරාජය කරමින්.\nඉන්දීය ක්‍රීඩාලෝලීන් මෙන්ම ඉන්දීය මාධ්‍ය ද ප්‍රඥානන්දගේ ජයග්‍රහණය අපේක්ෂාවෙන් පසු උවත් ලෝකසූර මැග්නස් කාර්ල්සන් 2023 ලෝක චෙස් ශූරතාව මෙවරත් දිනාගනිමින් අපරාජිත වුණා.",
       "URL": "https://www.hirunews.lk/sports/345978/මැග්නස්-කාර්ල්සන්-2023-ලෝක-චෙස්-ශූරතාව-දිනාගනී",
       "Category": "Sports",
       "Parent URL": "https://www.hirunews.lk/sports/all-news.php?pageID=7"
}