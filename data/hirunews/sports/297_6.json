{
       "Source": "hirunews",
       "Timestamp": "Tuesday, 19 September 2017 - 15:57",
       "Headline": "නව තේරීම් කමිටුවට ක්‍රීඩා අමාත්‍යවරයාගේ අනුමැතිය",
       "News Content": "ශ්‍රී ලංකා ක්‍රිකට් නව තේරීම් කමිටුව ක්‍රීඩා අමාත්‍ය දයාසිරි ජයසේකර විසින් අනුමත කර තිබෙනවා.\nඅද දහවල් අමාත්‍යවරයා මෙම අනුමැතිය ලබාදී ඇති බවයි ශ්‍රී ලංකා ක්‍රිකට් ආයතනය සඳහන් කළේ.\nසභාපති ග්‍රැහැම් ලැබ්රෝයි / ගාමිණී වික්‍රමසිංහ / ජෙරි වව්ටර්ස් / සජිත් ප්‍රනාන්දු සහ අසංක ගුරුසිංහ තේරීම්  කමිටුවේ සාමාජිකයන් වනවා.\nලබන සතියේ ආරම්භ වන පකිස්ථාන ටෙස්ට් තරග සංචාරයට සංචිතය නම් කරමින් නව තේරීම් කමිටුව සිය කටයතු ආරම්භ කරනු ඇති.\nඑම තරගාවලිය එක්සත් අරාබි එමීර් රාජ්‍යයේදීයි පැවැත්වෙන්නේ.\nමෙම සංචාරය සඳහා යන ශ්‍රී ලංකා කණ්ඩායම ලබන ඉරිදා පිටත්ව යාමට නියමිතයි.\nඑහිදී පකිස්ථානය සමග ටෙස්ට් තරග 2 ක් / එක්දින තරග 5 ක් සහ 20 යි 20 තරග 3 ක් පැවැත්වීමටයි සැලසුම් කර ඇත්තේ.",
       "URL": "https://www.hirunews.lk/sports/171310/නව-තේරීම්-කමිටුවට-ක්‍රීඩා-අමාත්‍යවරයාගේ-අනුමැතිය",
       "Category": "Sports",
       "Parent URL": "https://www.hirunews.lk/sports/all-news.php?pageID=297"
}