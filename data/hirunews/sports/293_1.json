{
       "Source": "hirunews",
       "Timestamp": "Wednesday, 04 October 2017 - 12:40",
       "Headline": "පාකිස්තාන තරඟය ගොඩගත් රංගන ගැන සචින් තෙන්ඩුල්කාර් කී අමුතු කතාව",
       "News Content": "රංගන ගැන සචින් තෙන්ඩුල්කාර් කියූ දේ\nටෙස්ට් කඩුලු 400ක් දවා ගැනීමට රංගන හේරත් සමත්වීම ඔහුගේ ටෙස්ට් දිවියේ සුවිශේෂී කඩඉමක් බව ඉන්දීය හිටපු සුපිරි පිතිකරු සචින් තෙන්ඩුල්කාර් සඳහන් පවසසනවා.\nරංගන පිළිබඳව සිය ට්විටර් ගිණුමෙන් ප්‍රකාශයක් කරමින් සචින් මේ බව සඳහන් කර තිබෙනවා.\nඑසේම රංගන යනු ශ්‍රී ලංකා ක්‍රිකට් ක්‍රීඩාව තුළ සිටින නිහඩ සටන්කරුවෙකු බවත් ඔහු පවසනවා.\nඅබුඩාබියේදී අවසන් වූ පළමු ටෙස්ට් තරඟයේදී පාකිස්තානයට එරෙහිව ශ්‍රී ලංකාව ජයග්‍රහණය කරා මෙහෙය වූ රංගන හේරත් තමා දිරි ගැන්වූ සියල්ලන්ට ස්තූතිය පුද කළා.\nටෙස්ට් කඩුලු 400ක් දවා ගත් ලොව ප්‍රථම වමත් දග පන්දු යවන්නා වන රංගන හේරත් ශ්‍රී ලංකාවට තවත් වාර්තා කිහිපයක් පිහිටුවීම සඳහා දායක වුණා.\n39 හැවිරිදි රංගන පළමු ඉනිමේදී කඩුලු 5ක් සහ දෙවන ඉනිමේදී කඩුලූ 6ක් ලබා ගත් අතර, ශ්‍රී ලංකා පිළ එහිදී රැක ගත්තේ ටෙස්ට් තරඟයක අඩුම ඉලක්කයයි.\nඑමෙන්ම එය පාකිස්තානයට හඹා යාමට නොහැකි වූ අඩුම ටෙස්ට් ඉලක්කය ලෙස ද වාර්තා පොතට එක්වනවා.\nඑසේම ශ්‍රී ලංකා කණ්ඩායම අඩුම ලකුණු ඉලක්කයක් ආරක්ෂා කර ගනිමින් ලද ටෙස්ට් ජයග්‍රහණය ලෙසද මෙම තරගය ඉතිහාසයට එක්වුණා.",
       "URL": "https://www.hirunews.lk/sports/172551/පාකිස්තාන-තරඟය-ගොඩගත්-රංගන-ගැන-සචින්-තෙන්ඩුල්කාර්-කී-අමුතු-කතාව",
       "Category": "Sports",
       "Parent URL": "https://www.hirunews.lk/sports/all-news.php?pageID=293"
}