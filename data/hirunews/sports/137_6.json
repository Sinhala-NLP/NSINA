{
       "Source": "hirunews",
       "Timestamp": "Tuesday, 01 October 2019 - 13:25",
       "Headline": "ශ්‍රී ලංකා - ඕස්ට්‍රේලියා කාන්තා තරඟය සිඩ්නි හිදී",
       "News Content": "ශ්‍රී ලංකා කාන්තා ක්‍රිකට් පිල සහ  ඕස්ට්‍රේලියානු කාන්තා ක්‍රිකට් පිල අතර, තුන්වන සහ අවසාන විස්සයි විස්ස තරගය සිඞ්නි නුවරදී හෙට පැවැත්වෙනවා.\nකණ්ඩායම් දෙක අතර, ඊයේ පැවති දෙවන තරගයේදී ශ්‍රී ලංකා කාන්තා ක්‍රිකට්පිල පිත්තෙන් දස්කම් දැක්වීමට අපොහොසත් වූ අතර, සිය පන්දුවාර 20 තුළදී කඩුලූ 8 ක් දැවී රැස් කළේ ලකුණු 84 ක් පමණයි.\nඕස්ට්‍රේලියානු කාන්තා ක්‍රිකට් පිල පන්දුවාර 9 යි පන්දු 4 කදී එක් කඩුල්ලක් දැවී ලකුණු 87 ක් ලබමින් තරගයේ ජය හිමි කර ගත්තා.\nඕස්ට්‍රේලියානු කාන්තා ක්‍රිකට් පිල සමග පැවති පළමු තරඟයේදී ශ්‍රී ලංකා කාන්තා පිල ලකුණු 41 කින් පරාජය වුව ද, නායිකා චමරි අතපත්තු ප්‍රථම විස්සයි විස්ස ශතකය රැස් කිරීමට සමත් වුණා.",
       "URL": "https://www.hirunews.lk/sports/225369/ශ්‍රී-ලංකා-ඕස්ට්‍රේලියා-කාන්තා-තරඟය-සිඩ්නි-හිදී",
       "Category": "Sports",
       "Parent URL": "https://www.hirunews.lk/sports/all-news.php?pageID=137"
}