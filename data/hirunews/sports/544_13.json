{
       "Source": "hirunews",
       "Timestamp": "Tuesday, 26 March 2013 - 19:32",
       "Headline": "නවසීලන්තය / එංගලන්තය තරඟය ජය පැරදුමින් තොරයි.",
       "News Content": "නවසීලන්තය සහ එංගලන්තය අතර පැවති තුන්වන ටෙස්ට් තරඟය ජය පැරදුමකින් තොරව අද නිමාවට පත්වුණා. තරඟය පැවැත්වුණේ නවසීලන්තයේ  ඕක්ලන්ඞ් හිදියි. තරඟයේ මුලින්ම පන්දුවට පහරදුන් නවසීලන්ත කණ්ඩායම සිය ප්‍රථම ඉනිම සඳහා සියලූදෙනා දැවී ලකුණු 443 ක් රැස් කළා. ඊට පිළිතුරු ලෙස එංගලන්ත කණ්ඩායම සිය ප්‍රථම ඉනිම සඳහා ලබාගත්තේ ලකුණු 204 ක්. ඉන් අනතුරුව නවසීලන්ත කණ්ඩායම සිය දෙවන ඉනිම සඳහා කඩුලූ 6 ක් දැවී ලකුණු 241 ක් ලබාගනිමින් සිය ඉනිම අත්හිටුවනු ලැබුවා. ඉන් අනතුරුව එංගලන්ත කන්ඩායමට තරඟය ජයගැනීම සඳහා ලකුණු 481 ඉලක්කයක් ලබාදුන් නමුත් තරඟය නිමාවනවිට එංගලන්ත කණ්ඩායමට ලබාගත හැකිවූයේ කඩුලූ 9 ක් දැවී ලකුණු 315 ක් පමණයි. ඒ අනුව අද තරඟය ජය පරාජයකින් තොරව නිමාවට පත්වීමත් සමගම එංගලන්තය සහ නවසීලන්තය අතර පැවති ටෙස්ට් තරඟාවලියද ජය පරාජයෙන් තොරව නිමාවට පත්වුණා. ඒ තරඟාවලියේ ටෙස්ට් තරඟ 3 ම ජය පරාජයෙන් තොරව නිමාවීම හේතුවෙන්.",
       "URL": "https://www.hirunews.lk/sports/56007/නවසීලන්තය-එංගලන්තය-තරඟය-ජය-පැරදුමින්-තොරයි",
       "Category": "Sports",
       "Parent URL": "https://www.hirunews.lk/sports/all-news.php?pageID=544"
}