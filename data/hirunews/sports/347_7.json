{
       "Source": "hirunews",
       "Timestamp": "Sunday, 12 March 2017 - 6:56",
       "Headline": "වාර්තාවක් තැබු රංගන තවත් ලෝක වාර්තාවක් ගැන අපේක්ෂාවෙන්",
       "News Content": "ටෙස්ට් කඩුලු 400 කඩඉම කරා යාමට තමා තුළ බලාපොරොත්තුවක් ඇති බව දඟ පන්දු යවන ක්‍රීඩක රංගන හේරත් පවසනවා.\nගාලු ජාත්‍යන්තර ක්‍රිකට් ක්‍රීඩාංගනයේ බංග්ලාදේශය සමග ටෙස්ට් තරග ජයග්‍රහණයෙන් අනතුරුව පැවති ප්‍රවෘත්ති සාකච්ඡාවේදීයි ඔහු මේ බව පැවසුවේ.\nටෙස්ට් කඩුලු 400 ඉලක්කය දක්වා යාමට හැකියාවක් ඇත්නම් එය ඉතා වටිනා අවස්ථාවක් බවයි රංගන හේරත් පෙන්වා දෙන්නේ.\nමේවන විට වමත් දග පන්දු යවන්නෙකු විසින් ලබාගත් වැඩිම කඩුලු සංඛ්‍යාවට හිමිකම් කියන්නේ ද රංගන හේරත් විසින්.\nඒ ඊයේ ගාල්ලේදී අවසන් වු බංග්ලාදේශයට එරෙහි තරගයේදී රංගන හේරත් ඩැනියෙල් විටෝරි තබා තිබු වාර්තාව බිඳ හෙළිමත් සමගයි.\nකෙසේවෙතත් ටෙස්ට් කඩුලු 400 කඩඉම කරා යාමට අපේක්ෂාවක් පැවතුන ද ඉදිරියේදීත් මේ ආකාරයෙන් දක්ෂතා දැක්වීමට හැකියාවක් පවතී ද යන්න සම්බන්ධයෙන් සහතික විය නොහැකි බවයි රංගන හේරත් ප්‍රකාශ කලේ.",
       "URL": "https://www.hirunews.lk/sports/156638/වාර්තාවක්-තැබු-රංගන-තවත්-ලෝක-ගැන-අපේක්ෂාවෙන්",
       "Category": "Sports",
       "Parent URL": "https://www.hirunews.lk/sports/all-news.php?pageID=347"
}