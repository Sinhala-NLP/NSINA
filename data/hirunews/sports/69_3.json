{
       "Source": "hirunews",
       "Timestamp": "Friday, 29 January 2021 - 18:36",
       "Headline": "පළමු ටෙස්ට් තරගයෙන් දකුනු අප්‍රිකාව පරදයි - පාකිස්ථානයට ජය",
       "News Content": "සංචාරක දකුණු අප්‍රිකානු ක්‍රිකට් පිල සමඟ කරච්චියේ පැවති පළමු ටෙස්ට් තරඟයෙන් කඩුළු 07 ක ජයග්‍රහණයක් වාර්තා කිරීමට පාකිස්තාන පිල සමත් වුණා.\nදකුණු අප්‍රිකානු ටෙස්ට් කණ්ඩායම මෙවර පාකිස්තානයේ සංචාරයක නිරත වන්නේ වසර 14 කට පසුවයි.\nඑමෙන්ම, මෙහිදී ඔවුන් ලද පරාජය ඉන්දියානු උප මහාද්වීපයේදී දකුණු අප්‍රිකානු කණ්ඩායම ලද 08 වන අඛණ්ඩ පරාජයද වනවා.\nදකුණු අප්‍රිකාව සිය මුල් ඉනිම සඳහා ලකුණු 220 ක් සහ දෙවැනි ඉනිමට ලකුණු 245 ක් රැස්කළ අතර, පළමු ඉනිමේ ලකුණු 378 ක් ලැබූ පාකිස්තාන පිල ජයග්‍රහණය සඳහා අවශ්‍ය වූ ජයග්‍රාහී ඉලක්කය පසුකරමින් දෙවැනි ඉනිමේදී කඩුළු 03 කට ලකුණු 90 ක් රැස්කළා.\nතරඟයේ වීරයා ලෙස නම් කෙරුණේ පාකිස්තානය මුල් ඉනිමේදී ලකුණු 109 ක් ලැබූ ෆවාඩ් අලාම්.",
       "URL": "https://www.hirunews.lk/sports/261082/පළමු-ටෙස්ට්-තරගයෙන්-දකුනු-අප්‍රිකාව-පරදයි-පාකිස්ථානයට-ජය",
       "Category": "Sports",
       "Parent URL": "https://www.hirunews.lk/sports/all-news.php?pageID=69"
}