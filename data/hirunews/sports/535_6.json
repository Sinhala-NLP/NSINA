{
       "Source": "hirunews",
       "Timestamp": "Monday, 20 May 2013 - 19:17",
       "Headline": "ශ්‍රීසාන්ත් ඇප ඉල්ලයි.",
       "News Content": "තරග පාවාදීමේ චෝදනා සම්බන්ධයෙන් ක්‍රීඩකයන් තුන්දෙනෙකු අත්අඩංගුවට පත්වීමත් සමග මෙවර අයි.පී.එල්. තරගාවලියේ අවසන් වටයේ තරග සඳහා දූෂණ මර්ධන සහ ආරක්ෂක ඒකකයේ නිලධාරීන් යෙදවීමට ඉන්දීය ක්‍රිකට් පාලක මණ්ඩලය තීරණය කර තිබෙනවා. ඒ අනුව අවසන් වටයට සුදුසුකම් ලබා සිටින මුම්බායි ඉන්දියන්ස්, චෙන්නායි සුපර් කිංග්ස්, රාජයස්ථාන් රෝයල්ස් සහ සන්රයිසස් හයිද්‍රාබාද් කණ්ඩායම් සඳහා මෙම විශේෂ නිළධාරියෙකු බැගින් යෙදවෙන අතර ඔවුන් එම කණ්ඩායම් සමග අඛණ්ඩව රැදී සිටිනු ඇති. මුදලට තරග පාවාදීම සම්බන්ධයෙන් අත්අඩංගුවට ගනු ලැබූ ශ්‍රීසාන්ත් වෙනුවෙන් ඇප ඉල්ලා සිටින බව ඔහුගේ නීතිඥයා ප්‍රකාශ කළා. මේ අතර, ලබන මස එංගලන්තයේ පැවැත්වෙන චැම්පියන්ස් කුසලාන තරගාවලිය සඳහා ද දූෂණ මර්ධන නිලධාරියෙකු ඉන්දීය කණ්ඩායම් සමග පිටත් කර යැවීමට එරට ක්‍රිකට් පාලක මණ්ඩලය තීරණය කර තිබෙනවා.",
       "URL": "https://www.hirunews.lk/sports/59350/ශ්‍රීසාන්ත්-ඇප-ඉල්ලයි",
       "Category": "Sports",
       "Parent URL": "https://www.hirunews.lk/sports/all-news.php?pageID=535"
}