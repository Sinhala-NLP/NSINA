{
       "Source": "hirunews",
       "Timestamp": "Tuesday, 17 March 2015 - 16:38",
       "Headline": "ශ්‍රී ලංකා කණ්ඩායමේ වෙනස්කම් රැසක්",
       "News Content": "ලෝක කුසලාන ක්‍රිකට් තරඟාවලියේ සුපිරි අට වටයේ පළමු තරඟයට සහභාගි වන ශ්‍රී ලංකා කණ්ඩායමේ වෙනස්කම් කිහිපයක්ම සිදුවනු ඇති බවට විශ්වාස කටයුතු ආරංචි මාර්ග පවසනවා. ඒ අනුව ශ්‍රී ලංකා කණ්ඩායමේ ආරම්භක පිතිකරු ලෙස කුසල් ජනිත් පෙරේරා පිටියට පැමිණෙනු ඇති බවත්, දග පන්දු යවන ක්‍රීඩක රංගන හේරත් වෙනුවට සචිත්‍ර සේනානායක ක්‍රීඩා කරනු ඇති බවටයි විශ්වාස කටයුතු ආරංචි මාර්ග වැඩිදුරටත් පවසන්නේ. රංගන හේරත්ගේ ඇගිල්ලේ සිදුවු ආබාධයක් හේතුවෙනුයි ඔහු හෙට තරඟයට ක්‍රීඩානොකරන්නේ. එමෙන්ම අද දිනයේ ශ්‍රී ලංකා කණ්ඩායමේ පුහුණු සැසියෙන් අනතුරුව තිසර පෙරේරා හෝ දුෂ්මන්ත චමීර ක්‍රීඩා කරනු ඇති බවටයි විශ්වාස කටයුතු ආරංචි මාර්ග පවසන්නේ. ඒ අනුව හෙට දකුණු අප්‍රිකාව අතර පැවැත්වීමට නියමිත තරඟයේ ශ්‍රී ලංකා සංචිතය දකුණු අප්‍රිකාවට දැඩි අභියෝගයක් ද වනු ඇති බවටයි ජාත්‍යන්තර ක්‍රීඩා විස්තර විචාරකයින් පෙන්වා දෙන්නේ.",
       "URL": "https://www.hirunews.lk/sports/105703/ශ්‍රී-ලංකා-කණ්ඩායමේ-වෙනස්කම්-රැසක්",
       "Category": "Sports",
       "Parent URL": "https://www.hirunews.lk/sports/all-news.php?pageID=481"
}