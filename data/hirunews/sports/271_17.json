{
       "Source": "hirunews",
       "Timestamp": "Wednesday, 20 December 2017 - 12:26",
       "Headline": "ඇරඹුන බිග් බෑෂ්",
       "News Content": "ඕස්ට්‍ර්ලියානු බිග් බෑෂ් ලීග් පන්දුවාර විස්ස ක්‍රිකට් තරඟාවලිය සිඩ්නි නුවරදී ඊයේ ආරම්භ වුණා.\nතරඟාවලිය ආරම්භ කරමින් සිඩ්නි සික්සස් කණ්ඩයම සහ සිඩ්නි තන්ඩර්ස් කණ්ඩායම් ඊයේ තරඟ වැදුණා.\nතියුණු තරඟයකින් අනතුරුව අවසන් පන්දුවේදී  එම තරඟය ජය ගන්නට සිඩ්නි තන්ඩර්ස් කණ්ඩායම සමත්වූනේ කඩුලු 05කින්.\nකාසිය වාසිය දිනූ සිඩ්නි තන්ඩර්ස් කණ්ඩායමේ ආරාධනයෙන් පළමුව පන්දුවට පහරදුන් සිඩ්නි සික්සස් පිළ පන්දුවාර 20 තුළ කඩුලු 09ල දැවී ලකුණු 149ක් රැස්කළා.\nඑහිදී සිඩ්නි සික්සස් කණ්ඩායම වෙනුවෙන් සෑම් බිලින්ස් ලකුණු 32ක් සහ නික් මැඩින්සන් ලකුණු 31 රැස් කිරීමට සමත් වුණා.\nපන්දු යැවීමේදී මිචෙල් මැක්ගලරන්,ෆවාඩ් අහමඩ් සහ අර්ජුන් නයර් අතරේ කඩුලු 02 බැගින් බෙදී ගියා.\nලකුණු 150ක පිළිතුරු ඉනිමක් ක්‍රීඩා කළ සිඩ්නි තන්ඩර්ස් කණ්ඩායම් සිය ඉනිමේ අවසන් පන්දුවේදී ජයග්‍රහණය වාර්තා කරමින් මෙවර තරඟාවලියේ පළමු ජය වාර්තා කළා.\nසිඩ්නි තන්ඩර්ස් පිළ වෙනුවෙන් එහි නායක ෂේන් වොට්සන් ලකුණු 77ක් රැස් කරමින් සිය කණ්ඩායම ජයග්‍රහණය කරා රැගෙන ගිය අතර කර්ටිස් පැටිසන් ලකුණු 29ක් රැස් කළා.\nපන්දු 46කදී ගොඩනැගුනු වොට්සන්ගේ ඉනිමට දැවැන්ත හයේ පහර 06ක් සහ හතරේ පහර 06ක් ඇතුළත් වුණා.\nපන්දු යැවීමේදී ඩැනියෙල් සෑම්ස් කඩුලු 04ක් බිඳ දැමූ අතර තරඟයේ වීරයා සම්මානය ෂේන් වොට්සන් හට හිමි වුණා.\nතරඟයේ විශේෂ අවස්ථා පහතින්...",
       "URL": "https://www.hirunews.lk/sports/178854/ඇරඹුන-බිග්-බෑෂ්",
       "Category": "Sports",
       "Parent URL": "https://www.hirunews.lk/sports/all-news.php?pageID=271"
}