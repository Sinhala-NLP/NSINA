{
       "Source": "hirunews",
       "Timestamp": "Friday, 07 July 2017 - 8:30",
       "Headline": "නුවන් ප්‍රදීප් ආබාධයකට ලක්වෙයි",
       "News Content": "ශ්‍රී ලංකා කණ්ඩායමේ පන්දු යවන ක්‍රීඩක නුවන් ප්‍රදීප් ආබාධයකට ලක්වීම හේතුවෙන් ඉදිරි එක්දින තරග දෙකෙන් ඉවත් කිරීමට තීරණය වී තිබෙනවා.\nඔහු වෙනුවෙන් නුවන් කුලසේකර සහ අසිත ප්‍රනාන්දු සංචිතයට එක්වන බවයි ශ්‍රී ලංකා කණ්ඩායමේ කළමණාකරු අසංක ගුරුසිංහ ඊයේ පැවති මාධ්‍ය හමුවකදී සඳහන් කළේ.\nනුවන් ප්‍රදීප්ට ප්‍රතිකාර ලබාදී ඉදිරි තරග දෙකට එක්කර ගැනීමේ හැකියාවක් පැවතුන ද ඉදිරි ටෙස්ට් තරගය සහ ඉන්දීය තරග සංචාරයට ඔහුගේ නියෝජනය ලබාගැනීමේ අරමුණින් මෙම තීරණය ගත් බව ද ඔහු කියාසිටියා.\nසිම්බාබ්වේ කණ්ඩායමට එරෙහි තරගාවලිය ජය ගැනීම වෙනුවෙන් හතරවන එක්දින තරගය ඉතා වැදගත් වන බැවින් හොඳින් සිතා බලා කණ්ඩායම තීරණය කරන බව මෙම මාධ්‍ය හමුවට එක්වෙමින් නායක ඇන්ජෙලෝ මැතිව්ස් කියාසිටියා.\nඊයේ තරගයේදී නියමිත කාලය තුල පන්දුවාර යැවීමට අපොහොසත්විම සම්බන්ධයෙන් ද මෙහිදී මැතිව්ස් අදහස් පලකළා.\nඔහු කියාසිටියේ පන්දුවාර යැවීම පිළිබඳ නිරෝෂන් දික්වැල්ලට සහ තවත් දෙදෙනෙකුට වගකීම් භාරදී ඇති බවයි.\nඑහෙත් ඊයේ දිනයේදී එය නිසි ලෙස ඉටු නොවු අතර ඉදිරි තරගවලදී එම අඩුපාඩුව සිදුවීමට ඉඩක් නොතබන බව ද මැතිව්ස් සඳහන් කළා.",
       "URL": "https://www.hirunews.lk/sports/165283/නුවන්-ප්‍රදීප්-ආබාධයකට-ලක්වෙයි",
       "Category": "Sports",
       "Parent URL": "https://www.hirunews.lk/sports/all-news.php?pageID=318"
}