{
       "Source": "hirunews",
       "Timestamp": "Friday, 27 October 2017 - 15:58",
       "Headline": "ප්‍රේක්ෂකයන් සහ විස්තර විචාරකයන් පුදුමයට පත් කරමින් හිටපු නායකයා ඊයේ තරඟයේදී විශිෂ්ඨ ලෙස රැකගත් උඩ පන්දුව ක්ෂණයෙන් බිම දැමු හැටි",
       "News Content": "සංචාරක බංග්ලාදේශ කණ්ඩායම සහ දකුණු අප්‍රිකාව අතර පැවති පළමු විස්සයි විස්ස තරඟය ලකුණු 20 කින් ජයගන්නට දකුණු අප්‍රිකාව ඊයේ සමත් වුණා.\nදකුණු අප්‍රිකාවේ බ්ලූම්ෆොන්ටේන් හිදී පැවති තරඟයේ පළමුව පන්දුවට පහර දුන්  දකුණු අප්‍රිකානු කණ්ඩායම පන්දුවාර 20 තුල කඩුලු 04ක් දැවී ලකුණු 194ක් රැස් කළා.\nඑහිදී  දකුණු අප්‍රිකානු කණ්ඩායම් වෙනුවෙන් පන්දු 44කදී ලකුණු 59ක් සහ ඒ.බී ඩිවිලියර්ස් පන්දු 39කදී ලකුණු 249ක් රැස් කරමින් දකුණු අප්‍රිකානු ඉනිමේ වැඩිම ලකුණු ලාභීන් බවට පත් වීමට සමත්වුණා.\nඒ අනුව ලකුණු 195ක ඉලක්කයක් හඹා යාමට පිටියට පිවිසි බංග්ලාදේශ ක්‍රීඩකයින්ට පන්දුවාර 20 අවසානයේදී කඩුලු 09ක් දැවී රැස් කරගැනීමට හැකි වුයේ ලකුණු 175ක් පමණයි.\nඑහිදී බංග්ලාදේශය වෙනුවෙන් සෞමයා සාකාර්  ලකුණු 47ක් රැස් කිරීමට සමත් වූ අතර මොහොමඩ් සයිෆුඩින් නොදැවී ලකුණු 39ක් රැස් කළා.\nපන්දු යැවීමේදී දකුණු අප්‍රිකානු පන්දු යවන්නන් හතර දෙනෙක් කඩුලු 02 බැගින් බිඳ දැමුවා.\nමෙහිදී බංග්ලාදේශ පිළිතුරු ඉන්මේ සිදුවූ සුවිශේෂි පන්දු රැකීමක් සම්බන්ධයෙන් බොහෝ දෙනෙකුගේ අවධානය යොමු වුණා.\nබංග්ලාදේශ ඉනිමේ 12 වන පන්දුවාරය ක්‍රියාත්මක කළ පක්ගිසොගේ පන්දුවකට සබීර් රහමන් වේගවත් පහරක් එල්ල කරනවා.\nහයේ සීමාව දෙසට ඉහළින් ඇදී යන පන්දුව දකුණු අප්‍රිකා කණ්ඩායමේ හිටපු නායක ඒ.බී ඩිවිලියර්ස් විසින් දිවවිත් ඉතා විශිෂ්ඨ ලෙස රැකගන්නේ ප්‍රේක්ෂකයන් සහ විස්තර විචාරකයන් පවා පුදුමයට පත් කරමින්.\nඋඩ පන්දුවක් ආකාරයෙන් එය රැකගත් ඩිවිලියර්ස් ක්ෂණයෙන් නැවතත් පන්දුව පිටිය දෙසට විසි කරනු ලබන්නේ පන්දුව රැකගත්ත්ද ඔහුගේ නැවතීම සිදුවන්නේ හතරේ සිමාවෙන් එපිට බව ඔහුට හැඟීයාමත් සමඟයි.\nඑම දක්ෂ පන්දු රැකීමත් සමඟ බංග්ලාදේශ ලකුණු පුවරුවට එක්වීමට තිබූ ලකුණු 06ක් කපා හැරීමට ඩිවිලියර්ස් සමත් වනවා.\nඑම අවස්ථාව පහතින්.\nrnrnrnrn\\r\\n\nrnrnrnrn\\r\\n\nrnrnrnrn\\r\\n\n\\r\\nrnrnrnrn\n\\r\\nrnrnrnrn",
       "URL": "https://www.hirunews.lk/sports/174596/ප්‍රේක්ෂකයන්-සහ-විස්තර-විචාරකයන්-පුදුමයට-පත්-කරමින්-හිටපු-නායකයා-ඊයේ-තරඟයේදී-විශිෂ්ඨ-ලෙස-රැකගත්-උඩ-පන්දුව-ක්ෂණයෙන්-බිම-දැමු-හැටි",
       "Category": "Sports",
       "Parent URL": "https://www.hirunews.lk/sports/all-news.php?pageID=285"
}