{
       "Source": "hirunews",
       "Timestamp": "Tuesday, 16 April 2013 - 18:56",
       "Headline": "සී පී එල් තරඟාවලිය ජූලි 29 වැනිදා.",
       "News Content": "බටහිර ඉන්දීය කොදෙව් දිවයින් හි සමාරම්භක විස්සයි විස්ස තරගාවලිය, කැරිබියන් ප්‍රිමියර් ලීග් නැතිනම් සී.පී.එල්. තරගාවලිය මේ වසරේ ජුලි 29 වන දා සිට අගෝස්තු 26 වන දා දක්වා පැවැත්වෙනවා. කැරිබියානු මුහුදේ දිවයින් රාජ්‍යයන් වන ඇන්ටිගුවා සහ බාබියුඩා, බාබේඩෝස්, ගයානා, ජැමෙයිකා, ශාන්ත ලූසියා සහ ටි‍්‍රනිඩෑඞ් සහ ටොබේගෝ නියෝජනය කරන කණ්ඩායම් 6ක් ඊට සහභාගි වීමට නියමිතයි. එම සෑම කණ්ඩායමකටම උපරිම වශයෙන් විදේශීය ක්‍රීඩකයන් 4 දෙනෙකු බැගින් ද ඇතුළත් කර ගත හැකියි. කැරිබියානු ප්‍රිමියර් ලීග් තරගාවලියේ තරග 32ක් පැවැත්වෙන අතර, මූලික තරග පැවැත්වෙන්නේ ලීග් ක්‍රමටයි. සී.පී.එල්. තරගාවලිය සඳහා රිකී පොන්ටින්, ඇඩම් ගිල්ක්‍රිස්ට්, රොස් ටේලර් සහ මොහොමඞ් හෆීස් යන විදේශීය ක්‍රීඩකයන් දැනටමත් ගිවිසුම් ගෙන අවසන්.",
       "URL": "https://www.hirunews.lk/sports/57270/සී-පී-එල්-තරඟාවලිය-ජූලි-29-වැනිදා",
       "Category": "Sports",
       "Parent URL": "https://www.hirunews.lk/sports/all-news.php?pageID=541"
}