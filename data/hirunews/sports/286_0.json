{
       "Source": "hirunews",
       "Timestamp": "Friday, 27 October 2017 - 1:05",
       "Headline": "පළමු 20 යි 20 තරගයේ ජය පකිස්ථානයට",
       "News Content": "ශ්‍රී ලංකාව සමග පැවති පළමු 20 යි 20 තරගයෙන් කඩුලු 7 ක ජයක් ලබාගැනීමට පකිස්ථාන කණ්ඩායම සමත්වුනා.\nඅබුඩාබිහිදි පැවති තරගයේ කාසියේ වාසිය දිනු පකිස්ථාන කණ්ඩායමේ ආරාධනය මත පළමුවෙන් පන්දුවට පහරදුන් ශ්‍රී  ලංකාව  පන්දුවාර 18 යි පන්දු 3 ක් අවසානයේ සියලුදෙනා දැවී ලකුණු 102 ක් රැස් කලා.\nසීක්කුගේ ප්‍රසන්න නොදැවී 23 යි.\nසධීර සමරවික්‍රම ලකුණු 23 ක් ලබාගත්තා. දිල්ෂාන් මුණවීර / ඉසුරු උදාන සහ දසුන් ශානක කිසිදු ලකුණක් නොලබා දැවී ගියා.\nපන්දු යැවීමේදී හසන් අලි ලකුණු 23 කට කඩුලු 3 ක් බිඳහෙලුවා.\nඋස්මන් ඛාන් සහ මොහොමඩ් හෆීස් කඩුලු 2 බැගින් දවාගත්තා.\nපිළිතුරු ඉනිම වෙනුවෙන් පන්දුවට පහරදුන් පකිස්ථාන කණ්ඩායම පන්දුවාර 17 යි පන්දු 2 ක් අවසානයේ කඩුලු 3 ක් පමණක් දැවී ජයග්‍රාහී ඉලක්කය පසු කළා.\nශොයිබ් මලික් නොදැවී ලකුණු 42 ක් රැස් කළා.\nවිකුම් සංජය ලකුණු 20 කට කඩුලු 2 ක් දවාගත්තා.\nදෙරට අතර දෙවන 20 යි 20 තරගය අද (27) අබුඩාබිහිදි පැවැත්වීමට නියමිතයි.",
       "URL": "https://www.hirunews.lk/sports/174536/පළමු-20-යි-තරගයේ-ජය-පකිස්ථානයට",
       "Category": "Sports",
       "Parent URL": "https://www.hirunews.lk/sports/all-news.php?pageID=286"
}