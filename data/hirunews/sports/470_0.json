{
       "Source": "hirunews",
       "Timestamp": "Thursday, 14 May 2015 - 10:22",
       "Headline": "කෝලිත් දුර්වලයි - කණ්ඩායමත් දුර්වලයි - තරඟයත් පරාදයි",
       "News Content": "ඉන්දීය ප්‍රිමියර් ලීග් ක්‍රිකට් තරඟාවලියේ 50 වැනි තරගය ලෙස රෝයල් චැලෙන්ජර්ස් බැංගලෝර් කණ්ඩායම සමග පැවැති තරඟය ලකුණු 22කින් ජය ගැනීමට කිංස් ලෙවන් පන්ජාබ් කණ්ඩායම සමත්ව තිබෙනවා. තරඟයට වර්ෂාවෙන් බාධා එල්ලවීම හේතුවෙන් එය පන්දුවාර 10කට සීමා වුණා. ඒ අනුව මුලින්ම පන්දුවට පහරදුන් පන්ජාබ් කණ්ඩායම නියමිත පන්දුවාර 10 අවසානයේ කඩුළු 6ක් දැවී ලකුණු 106ක් රැස්කර ගැනීමට සමත්වුණා.\nපන්ජාබ් ඉනිම\nඅනතුරුව පිළිතුරු ඉනිම ක්‍රීඩා කිරීම සදහා පිටියට පැමිණි බැංගලෝර් කණ්ඩායමට නියමිත පන්දුවාර 10 අවසානයේ කඩුළු  6ක් දැවී රැස්කර ගැනීමට හැකි වූයේ ලකුණු 84ක් පමණයි.\nබැංගලෝර් ඉනිම\nඊයේ (13) දිනයේ පැවැති මෙම තරඟයේදි බැංගලෝර් කණ්ඩායමේ අනෙකුත් ක්‍රීඩකයින් මෙන් නායක කෝලි ද පන්දුවට පහරදීම මෙන්ම පන්දු රැකීමේදි දැක්වූයේ දුර්වල ක්‍රීඩා විලාසයක්.\nබැංගලෝර් කණ්ඩායමේ නායක කෝලිගේ දුර්වල ක්‍රීඩා විලාසය ඇතුළත් වීඩියෝව පහතින් නරඹන්න...\nඊයේ තරඟය අවසානයේ තරගයේ වීරයා වූයේ අක්සර් පටේල්. ඔහුට ඉංග්‍රීසි භාෂාවෙන් කතා කිරීමට නොහැකිවීම හේතුවෙන් පන්ජාබ් කණ්ඩායමේ හිමිකාරිත්වය දරණ සුපිරි නිළි ප්‍රීති සින්ටා පටේල්ගේ භාෂා පරිවර්තකයා ලෙස ද කටයුතු කරනු ලැබුවා.\nඑහි වීඩියෝව පහතින් නරඹන්න....\nඊයේ තරඟයේ විශේෂ අවස්ථා සහිත සම්පූර්ණ වීඩියෝව පහතින් නරඹන්න...",
       "URL": "https://www.hirunews.lk/sports/109433/කෝලිත්-දුර්වලයි-කණ්ඩායමත්-තරඟයත්-පරාදයි",
       "Category": "Sports",
       "Parent URL": "https://www.hirunews.lk/sports/all-news.php?pageID=470"
}