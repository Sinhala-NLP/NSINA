{
       "Source": "hirunews",
       "Timestamp": "Sunday, 24 November 2019 - 14:04",
       "Headline": "පළඟ ශූරතා අවසන් තරගයට ශ්‍රී ලංකාව සුදුසුකම් ලබයි",
       "News Content": "දකුණු කොරියාවේ ඉන්චියොං හි පැවැත්වෙන 2020 ටෝකියෝ ඔලිම්පික් උළෙල සඳහා සුදුසුකම් ලැබීමේ සත්සාමාජික රග්බි තරගාවලියේ පළග ශූරතා අවසන් තරගයට ශ්‍රී ලංකාව සුදුසුකම් ලැබුවා.\nඊයේ දිනයේදී ඇෆ්ගනිස්ථානය පැරදවූ ශ්‍රී ලංකාව සත්කාරක දකුණු කොරියාව අතින් පරාජයට පත්වුණා.\nඅද පැවති තරගවලදී පිලිපීනය වෙතින් ලකුණු 24 ට 17ක් ලෙස පරාජය ලැබූ ශ්‍රී ලංකාව, පළඟ ශූරතා අවසන් පූර්ව වටයේදී ඇෆ්ගනිස්ථානය පරදවා වාර්තා කළේ ලකුණු 40 ට බින්දුවක ජයග්‍රහණයක්.\nඒ අනුව පළඟ ශුරතා අවසන් තරගයේදී ශ්‍රී ලංකාව අද පස්වරුවේ මැලේසියාව සමඟ තරග වදිනවා.\nකෙසේ නමුත් ඔලිම්පික් උළෙල සඳහා ආසියාකරයෙන් සුදුසුකම් ලබන්නේ මෙම ප්‍රධාන තරගාවලියේ ජයග්‍රාහී කණ්ඩායම සහ සත්කාරක ජපානය පමණයි.",
       "URL": "https://www.hirunews.lk/sports/228881/පළඟ-ශූරතා-අවසන්-තරගයට-ශ්‍රී-ලංකාව-සුදුසුකම්-ලබයි",
       "Category": "Sports",
       "Parent URL": "https://www.hirunews.lk/sports/all-news.php?pageID=128"
}