{
       "Source": "hirunews",
       "Timestamp": "Wednesday, 06 July 2016 - 15:45",
       "Headline": "එංගලන්ත ජයග්‍රහණයේ රහස හෙළි වෙයි",
       "News Content": "එංගලන්ත කණ්ඩායම සමග පැවති 20 යි 20 තරගයේදී ද ශ්‍රී ලංකා කණ්ඩායමට ප්‍රමාණවත් දක්ෂතා දැක්වීමට නොහැකි වු බව ශ්‍රී ලංකා නායක ඇන්ජෙලෝ මැතිව්ස් පවසනවා.\nතරගාවලියේ සෑම තරගයකදීම පිතිකරණය / පන්දු යැවීම මෙන්ම පන්දු රැකීමේ ද දුර්වලතා පැවති බවයි ඔහු පෙන්වා දෙන්නේ.\nදක්ෂතා තරගාවලිය පුරාම පවත්වා ගැනීමට උත්සාහ කල ද එය නොහැකිවු බව ශ්‍රී ලංකා නායකයා ප්‍රකාශ කර තිබෙනවා.\nඊයේ ශ්‍රී ලංකාව සහ එංගලන්තය අතර පැවති 20 යි 20 තරගයෙන් ද එංගලන්තය කඩුලු 8 ක ජයක් හිමිවුනා.\nඒ අනුව මෙවර එංගලන්තයට එරෙහි තරගාවලියේදී ශ්‍රී ලංකාවට කිසිදු ජයක් ලබා ගැනීමට අවස්ථාවක් හිමිවුයේ නැහැ.\nමේ අතර ජොස් බට්ලර්ගේ දක්ෂතා ද ඇතුලුව තම ක්‍රීඩකයන්ගේ ආක්‍රමණශීලී ක්‍රීඩා විලාශය හමුවේ ශ්‍රී ලංකාවට එරෙහි 20 යි 20 තරගය ජය ගැනීමට හැකිවු බව එංගලන්ත නායක ඔවන් මෝගන් පවසනවා.\nතම කණ්ඩායමේ සාමාජිකයන්ගේ ජයග්‍රාහී මානසිකත්වය ද මෙම ජයග්‍රහණයට හේතුවු බවයි එංගලන්ත නායකයා කියාසිටියේ.",
       "URL": "https://www.hirunews.lk/sports/137349/එංගලන්ත-ජයග්‍රහණයේ-රහස-හෙළි-වෙයි",
       "Category": "Sports",
       "Parent URL": "https://www.hirunews.lk/sports/all-news.php?pageID=401"
}