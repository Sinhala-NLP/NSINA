{
       "Source": "hirunews",
       "Timestamp": "Monday, 23 December 2019 - 19:06",
       "Headline": "පාකිස්තානය ශ්‍රී ලංකාව අභිබවයි",
       "News Content": "ශ්‍රී ලංකාව පරදවා ටෙස්ට් තරගාවලිය ජය ගත් පාකිස්තානය අයි.සී.සී. ටෙස්ට් ශූරතාවලියේ ප්‍රසාද ලකුණු සටහනේ ශ්‍රී ලංකාව අභිබවා ඉදිරියට පැමිණ තිබෙනවා.\nතරගාවලි ජයග්‍රහණයෙන් පාකිස්තාන පිළට ලකුණු 60ක් හිමි වූ අතර, ඒ සමඟ ඔවුන්ගේ මුළු ප්‍රසාද ලකුණු සංඛ්‍යාව 80 දක්වා ඉහළ යනවා.\nපාකිස්තාන සංචාරයට ලකුණු 60ක් සහිතව ගිය ශ්‍රී ලංකාවට පළමු තරඟය ජය පැරදුමෙන් තොරව අවසන්වීම නිසා ලකුණු 20ක් හිමි වුණා.\nඒ අනුව ශ්‍රී ලංකාවට ද ප්‍රසාද ලකුණු 80ක් හිමි වුවද තරගාවලි ජයක් හිමිකර ගත් පාකිස්ථානයට ලකුණු සටහනේ 3 වන ස්ථානයත්, ශ්‍රී ලංකාවට 4 වන ස්ථානයත් හිමිවනවා.\nඅයි.සී.සී. ටෙස්ට් තරගාවලියේ ප්‍රමුඛස්ථානය හිමිව ඇත්තේ සහභාගි වූ ටෙස්ට් තරඟ 7ම ජයග්‍රහණය කළ ඉන්දියාවටයි.",
       "URL": "https://www.hirunews.lk/sports/230831/පාකිස්තානය-ශ්‍රී-ලංකාව-අභිබවයි",
       "Category": "Sports",
       "Parent URL": "https://www.hirunews.lk/sports/all-news.php?pageID=122"
}