{
       "Source": "hirunews",
       "Timestamp": "Monday, 30 March 2015 - 20:11",
       "Headline": "ලෝක කුසලාන ක්‍රිකට් කණ්ඩායමට ඉන්දියානුවෙකු නැහැ",
       "News Content": "අන්තර් ජාතික ක්‍රිකට් සම්මේලනය 2015 වසරේ ලෝක කුසලාන ක්‍රිකට් කණ්ඩායම නම් කර තිබෙනවා. මෙවර තරගාවලියට සහභාගි වූ කණ්ඩායම්වල දක්ෂතම ක්‍රීඩකයන් අතුරෙන් තෝරා ගැනුණු එම ජගත් කණ්ඩායමට ඇතුළත් වන එකම ශ්‍රී ලාංකික ක්‍රීඩකයා කුමාර් සංගක්කාරයි. ඔහු කණ්ඩායමේ කඩුලූ රකින ක්‍රීඩකයා සහ පිතිකරුවෙකු ලෙස නම් කර තිබෙනවා. අයි.සී.සී. 2015 ලෝක ක්‍රිකට් කණ්ඩායමේ නායකත්වය හිමි වී ඇත්තේ නවසීලන්ත නායක බ්‍රෙන්ඩන් මැකලම්ටයි. ඊට ඔහු ඇතුළු නවසීලන්ත ක්‍රීඩකයන් 5 දෙනෙකු ඇතුළත් වන අතර,  ඕස්ට්‍රේලියානු ක්‍රීඩකයන් 3 දෙනෙකු සහ දකුණු අප්‍රිකානු ක්‍රීඩකයන් දෙදෙනෙකු ද ඊට ඇතුළත්. 2015 ලෝක ක්‍රිකට් කණ්ඩායමට ඉන්දීය ක්‍රීඩකයන් කිසිවෙකු ඇතුළත් නොවීම ද විශේෂත්වයක්.",
       "URL": "https://www.hirunews.lk/sports/106572/ලෝක-කුසලාන-ක්‍රිකට්-කණ්ඩායමට-ඉන්දියානුවෙකු-නැහැ",
       "Category": "Sports",
       "Parent URL": "https://www.hirunews.lk/sports/all-news.php?pageID=478"
}