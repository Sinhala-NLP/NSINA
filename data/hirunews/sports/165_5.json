{
       "Source": "hirunews",
       "Timestamp": "Wednesday, 24 April 2019 - 13:05",
       "Headline": "චෙන්නායි සුපර්කිංග්ස් ඉදිරියෙන්",
       "News Content": "ඉන්දීය ප්‍රිමියර් ලීග් තරගාවලියේ තවදුරටත් පෙරමුණ ගැනීමට චෙන්නායි සුපර් කිංග්ස් කණ්ඩායම සමත්ව තිබෙනවා.\nඒ සන්රයිසස් හයිද්‍රාබාද් කණ්ඩායම සමඟ ඊයේ පැවති තරගය කඩුලු 6 කින් ජයගනිමින්.\nකාසියේ වාසිය දිනූ චෙන්නායි කණ්ඩායම පළමුව පන්දුවට පහරදීමේ අවස්ථාව සන්රයිසස් කණ්ඩායමට ලබා දුන්නා.\nඒ අනුව නියමිත පන්දු වාර විස්ස අවසානයේ සන්රයිසස් කණ්ඩායම කඩුළු 3 ක් දැවී ලකුණු 175 ක් රැස් කළා. පිළිතුරු ඉනිම ක්‍රීඩා කළ චෙන්නායි කණ්ඩායම නියමිත පන්දු වාර විස්ස අවසන් වීමට එක් පන්දුවක් ඉතිරිව තිබියදී ජයග්‍රාහී ඉලක්කය පසුකර ගියේ කඩුලු 4 ක් පමණක් දැවී සිටියදීයි.",
       "URL": "https://www.hirunews.lk/sports/215081/චෙන්නායි-සුපර්කිංග්ස්-ඉදිරියෙන්",
       "Category": "Sports",
       "Parent URL": "https://www.hirunews.lk/sports/all-news.php?pageID=165"
}