{
       "Source": "hirunews",
       "Timestamp": "Thursday, 19 September 2013 - 8:24",
       "Headline": "කඳුරට ඊයේ තරඟයත් පරදී.",
       "News Content": "චැම්පියන්ස් ලීග් තරඟාවලියේ කඳුරට මෙරූන්ස් සහ ඔටාගෝ කණ්ඩායම අතර ඊයේ මොහාලි හිදී පැවති තරඟය කඩුලූ 6 කින් ජයගැනීමට ඔටාගෝ කණ්ඩායම සමත්වුණා. පළමුවෙන් පන්දුවට පහරදුන් කඳුරට කණ්ඩායම නියමිත පන්දු වාර විස්ස අවසානයේ කඩුලූ 9 ක් දැවී ලකුණු 154 ක් රැස් කළා. උපුල් තරංග ලකුණු 76 යි. ඔටාගෝ කණ්ඩායම පන්දු වාර 18 කදී කඩුලූ 4 ක් පමණක් දැවී ගොස් තිබියදී සිය ජයග්‍රහණය තහවුරු කරගැනීමට සමත්වුණා.\nතරඟාවලියේ තවත් තරඟයක් ඊයේ පැවැත්වුණේ සන්රයිසස් හයිද්‍රාබාද් සහ ෆයිසලාබාද් වුල්ව්ස් කණ්ඩායම අතරයි. එම තරඟය කඩුලූ 7 කින් ජයගැනීමට හයිද්‍රාබාද් කණ්ඩායම සමත්වුණා. පළමුව පන්දුවට පහරදුන් ෆයිසලාබාද් කණ්ඩායම නියමිත පන්දු වාර 20 අවසානයේ කඩුලූ 5 ක් දැවී ලබාගත්තේ ලකුණු 127 ක් පමණයි. පන්දුවාර 17 යි පන්දු 3 කදී කඩුලූ 3 ක් පමණක් දැවී තිබියදී ලකුණු 131 ක් ලබා තරඟය ජයග්‍රහණය කිරීමට හයිද්‍රාබාද් කණ්ඩායම සමත්වුණා.",
       "URL": "https://www.hirunews.lk/sports/67516/කඳුරට-ඊයේ-තරඟයත්-පරදී",
       "Category": "Sports",
       "Parent URL": "https://www.hirunews.lk/sports/all-news.php?pageID=513"
}