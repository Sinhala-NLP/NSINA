{
       "Source": "hirunews",
       "Timestamp": "Friday, 26 August 2016 - 9:12",
       "Headline": "තිසර පෙරේරාට දඩයක්",
       "News Content": "තුන් ඉරියව් ක්‍රීඩක තිසර පෙරේරාට දෙවන ඉක්දින තරගය වෙනුවෙන් ලැබීමට නියමිත මුදලින් සියයට 15 ක දඩයක් පනවා තිබෙනවා.\nඒ එම ඔහු තරගයේදී ජාත්‍යන්තර ක්‍රිකට් කවුන්සිලයේ විනය නීති කඩ කිරීමේ චෝදනාව මතයි.\nඑමෙන්ම ඔස්ට්‍රේලියා වේග පන්දු යවන ක්‍රීඩක මිචෙල් ස්ටක්ට ද තරයේ අවවාද කර ඇති බවයි ක්‍රිකට් පුවත් සේවා වාර්තා කලේ.\nඔස්ට්‍රේලියා පිළිතුරු ඉනිමේ දෙවන පන්දු වාරයේදී ඩේවිඩ් වෝනර්ගේ දැවී යාමෙන් පසු තිසර පෙරේරා ඊට ප්‍රතිචාර දැක්වු ආකාරය හේතුවෙන් ඔහුට අදාළ දඩය පනවා තිබෙනවා.\nමිචෙල් ස්ටක්ට අවවාද කර ඇත්තේ පන්දු වාරයක් අවසානයේදී ලකුණක් කරා යාමට සුදානමින් ද නොසිටි දිනේෂ් චන්දිමාල් වෙත පන්දුව විසි කිරීම හේතුවෙනුයි.\nඑය තරගයේ නීති රීතිවලට පටහැනි බවට ජාත්‍යන්තර ක්‍රිකට් කවුන්සිලය පෙන්වාදී තිබෙනවා.",
       "URL": "https://www.hirunews.lk/sports/141499/තිසර-පෙරේරාට-දඩයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=388"
}