{
       "Source": "hirunews",
       "Timestamp": "Wednesday, 28 January 2015 - 20:06",
       "Headline": "හෙට තරඟයට මැතිව්ස්, රංගන නැහැ",
       "News Content": "නවසීලන්තය සමඟ වෙලින්ටන් හිදී හෙට පැවැත්වෙන 7 වන සහ අවසන් එක්දින තරඟයට ශ්‍රී ලංකා නායක ඇන්ජලෝ මැතිව්ස් මෙන්ම රංගන හේරත් ද සහභාගි නොවන බව වාර්තා වනවා. කායික ආබාධයකට ලක්ව සිටින මැතිව්ස් තවමත් ක්‍රීඩා කිරීමට යෝග්‍ය මට්ටමක නොසිටින බවයි ක්‍රිකට් ආරංචි මාර්ග සදහන් කළේ. මීට පෙර පැවති තරඟ දෙකට ද ඔහු සහභාගි වූයේ නැහැ. පෞද්ගලික හේතුවක් මත රංගන හේරත් යළි දිවයිනට පැමිණ ඇති අතර ඒ හේතුවෙන් ඔහු ද හෙට තරඟයට සහභාගි නොවනු ඇති.\nමේ අතර සති 03 ක කාලයක් සඳහා ශ්‍රී ලංකා ක්‍රිකට් කණ්ඩායමේ වේග පන්දු පුහුණුකරු ලෙසට රුමේෂ් රත්නායක පත් කර තිබෙනවා. ඔහු වත්මන් වේගපන්දු පුහුණුකරු චමින්ද වාස් සමඟ එම ධුරයේ කටයුතු කරනු ඇති බවයි ශ්‍රී ලංකා ක්‍රිකට් ආයතනය ප්‍රකාශ කළේ.",
       "URL": "https://www.hirunews.lk/sports/102257/හෙට-තරඟයට-මැතිව්ස්-රංගන-නැහැ",
       "Category": "Sports",
       "Parent URL": "https://www.hirunews.lk/sports/all-news.php?pageID=491"
}