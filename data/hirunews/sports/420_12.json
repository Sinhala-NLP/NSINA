{
       "Source": "hirunews",
       "Timestamp": "Sunday, 27 March 2016 - 7:27",
       "Headline": "එංගලන්තය අර්ධ අවසන් පුර්ව වටයට",
       "News Content": "ලෝක කුසලාන 20 යි 20 තරගාවලියේ ශ්‍රී ලංකාවට එරෙහි තරගයෙන් ලකුණු 10 ක ජයක් ලබා ගැනීමට එංගලන්තය ඊයේ සමත්වුනා.\nතරගය පැවැත්වුනේ දිල්ලිහිදීයි.\nතරගයේ කාසියේ වාසිය දිනු ශ්‍රී ලංකා කණ්ඩායමේ ආරාධනය මත පළමුවෙන් පන්දුවට පහරදුන් එංගලන්තය නියමිත පන්දුවාර 20 අවසානයේ කඩුලු 4 ක් දැවී ලකුණු 171 ක්  රැස් කලා.\nජොස් බට්ලර් නොදැවී වේගවත් ලකුණු 66 ක් රැස් කලේ පන්දු 37 කට මුහුණ දෙමින්.\nඊට හතරේ පහර 8 ක් සහ හයේ පහර 2 ක් ඇතුලත් වුනා.\nජේසන් රෝයි 42 යි. පන්දු යැවීමේදී ජෙෆ්රි වැන්ඩසේ කඩුලු 2 ක් බිඳහෙලුවා.\nපිළිතුරු ඉනිම වෙනුවෙන් පන්දුවට පහරදුන් ශ්‍රී ලංකා කණ්ඩායමට නියමිත පන්දුවාර 20 අවසානයේ කඩුලු 8 ක් දැවී ලබාගැනීමට හැකිවුයේ ලකුණු 161 ක් පමණයි.\nඇන්ජෙලෝ මැතිව්ස් වේගවත් ලකුණු 73 ක් රැස් කලේ පන්දු 54 කින්.\nඊට හයේ පහර 5 ක් සහ හතරේ පහර 3 ක් ඇතුලත් වුනා. චාමර කපුගෙදර ලකුණු 30 යි.",
       "URL": "https://www.hirunews.lk/sports/129449/එංගලන්තය-අර්ධ-අවසන්-පුර්ව-වටයට",
       "Category": "Sports",
       "Parent URL": "https://www.hirunews.lk/sports/all-news.php?pageID=420"
}