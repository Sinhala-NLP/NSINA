{
       "Source": "hirunews",
       "Timestamp": "Monday, 24 June 2019 - 7:15",
       "Headline": "දකුණු අප්‍රිකාව ලෝක කුසලානයෙන් ඉවතට",
       "News Content": "ලෝක කුසලාන ක්‍රිකට් තරගාවලියේ දකුණු අප්‍රිකාවට එරෙහිව ලෝඩ්ස් හිදී ඊයේ (23) පැවති තරගය ලකුණු 49 කින් ජය ලැබීමට පාකිස්ථානය සමත්වුණා.\nඒ අනුව පාකිස්ථානයට තවදුරටත් තරගාවලියේ රැඳී සිටීමට අවස්ථාව හිමිවූයේ දකුණු අප්‍රිකානුවන්ගේ බලාපොරොත්තු සුන් කරමින්.\nතරගයේ පළමුව පන්දුවට පහරදුන් පාකිස්ථාන කණ්ඩායම නියමිත පන්දු වාර 50 අවසානයේදී ලකුණු 308 ක් රැස් කළා.\nහැරිස් සොහෙල් හතරේ පහර 9 ක් සහ හයේ පහර 3 ක් සමගින් රැස් කළ ලකුණු සංඛ්‍යාව 89 ක්.\nපිළිතුරු ඉනිම ක්‍රීඩාකළ දකුණු අප්‍රිකානු කණ්ඩායමට නියමිත පන්දු වාර 50 අවසානයේදී කඩුලු 09 ක් දැවී ලබාගත හැකිවූයේ ලකුණු 259 ක් පමණයි.\nමේ අතර ඇෆ්ගනිස්ථානය සහ බංග්ලාදේශය අතර තරගය අද පැවැත්වෙනවා.",
       "URL": "https://www.hirunews.lk/sports/218981/දකුණු-අප්‍රිකාව-ලෝක-කුසලානයෙන්-ඉවතට",
       "Category": "Sports",
       "Parent URL": "https://www.hirunews.lk/sports/all-news.php?pageID=154"
}