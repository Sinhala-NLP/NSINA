{
       "Source": "hirunews",
       "Timestamp": "Monday, 11 June 2018 - 9:16",
       "Headline": "එක්දින පිටියේ කිරුළු දැරූවන් ලැබූ අනපේක්ෂිත පරාජය",
       "News Content": "තියුණු සටනකින් අනතුරුව එංගලන්ත කණ්ඩායම පරාජය කරමින් එක්දින ජයක් වාර්තා කරන්නට ස්කොට්ලන්ත කණ්ඩායම ඊයේ (10) සමත් වුණා.\nඑක්දින කණ්ඩායම් ශ්‍රේණිගත කිරීම් හි පළමු ස්ථානයේ රැදී සිටින එංගලන්ත කණ්ඩායම පරාජය කරමින් ස්කොට්ලන්ත ලැබූ ජය ඉතිහාසගත පිළිබදව මේ වන විට බොහෝ දෙනෙකුගේ අවධානය යොමුව තිබෙනවා.\nතියුණු තරඟයකින් අනතුරුව එක්දින කණ්ඩායම් ශ්‍රේණිගත කිරීම් හි 13 වන ස්ථානයේ රැඳී සිටින ස්කොට්ලන්ත මෙම තරඟය ජය ගත්තේ ලකුණු 06කින්.\nස්කොට්ලන්තයේ - එඩින්බරෝ හිදී පැවති මෙම තරඟයේ පළමුව පන්දුවට පහරදුන් ස්කොට්ලන්ත කණ්ඩායම නියමිත පන්දු වාර 50 අවසානයේදී කදුළු 05 ක් දැවි ලකුණු 371ක් රැස් කරන්නට සමත් වුණා.\nඑහිදී ස්කොට්ලන්ත කණ්ඩායම වෙනුවෙන් අගනා ඉනිමක් ක්‍රීඩා කළ මුල්පෙළ පිතිකරු කැලම් මැක්ලියෝඩ් පන්දු 94 ක් තුල හයේ පහර 03ක් සහ හතරේ පහර 16ක් සමඟ රැස්කළ ලකුණු සංඛ්‍යාව 140 ක්.\nකයිල් කට්ස්ර් සහ ජෝජ් මන්සි ස්කොට්ලන්ත පිල වෙනුවෙන් අර්ධ ශතක රැස් කළා.\nපිළිතුරු ඉණිම ක්‍රීඩා කළ එංගලන්ත ක්‍රීඩකයින්ට පන්දු වාර 48.5 කදී සියලුදෙනා දැවී රැස් කිරීමට හැකි වුයේ ලකුණු 365 ක් පමණයි.\nඑංගලන්ත කණ්ඩායමේ ජොනි බ්‍රෙස්ට්රෝ පන්දු 59ක් තුල වේගවත් ලකුණු 105ක් රැස්කර කළ ද එය එංගලන්තයේ ජයග්‍රහණය වෙනුවෙන් ප්‍රමාණවත් වුයේනැහැ.\nඑහිදී ස්කොට්ලන්තය වෙනුවෙන් වමත් මද වේග පන්දු යවන්නෙක් වන මාර්ක් වොට් සිය පන්දු ඕවර 10 තුලදී ලකුණු 55 කට කඩුලු 03ක් දවා ගැනීමට සමත් වුණා.\nතරඟයේ විශේෂ අවස්ථා පහතින්.\nrn\\r\\n\n\\r\\nrn",
       "URL": "https://www.hirunews.lk/sports/192773/එක්දින-පිටියේ-කිරුළු-දැරූවන්-ලැබූ-අනපේක්ෂිත-පරාජය",
       "Category": "Sports",
       "Parent URL": "https://www.hirunews.lk/sports/all-news.php?pageID=226"
}