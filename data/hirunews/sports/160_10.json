{
       "Source": "hirunews",
       "Timestamp": "Monday, 27 May 2019 - 7:16",
       "Headline": "පාකිස්ථාන යොවුන් පිල පරදා ශ්‍රී ලංකා යොවුන් පිලට ජයක්",
       "News Content": "පාකිස්තාන යොවුන් ක්‍රිකට් පිල සමඟ පැවැත්වෙන තරඟ තුනකින් සමන්විත එක්දින තරගාවලියේ පළමු තරගයෙන් ලකුණු 26ක ජයක් ලැබීමට ශ්‍රී ලංකා යොවුන් පිල ඊයේ (26) සමත්වුණා.\nහම්බන්තොට ජාත්‍යන්තර ක්‍රිකට් ක්‍රීඩාංගණයේ පැවති තරඟයේ පළමුව පන්දුවට පහරදුන් ශ්‍රී ලංකා යොවුන් පිල කඩුලු 09ක් දැවී ලකුණු 234ක් රැස් කළා.\nඅනතුරුව පිළිතුරු ඉනිම ක්‍රීඩා කල පාකිස්තාන යොවුන් පිලට පන්දු වාර 47යි පන්දු 03ක් අවසානයේ සියලු දෙනා දැවී ලබා ගත්තේ ලකුණු 208ක් පමණයි.\nමේ අතර, ඉන්දීය ඒ පිල සහ ශ්‍රී  ලංකා ඒ පිල අතර පළමු සිව් දින ටෙස්ට් තරගයේ තුන්වන දිනය අදයි.\nතරඟයේ දෙවන දිනය වූ ඊයේ සිය පළමු ඉනිම ක්‍රීඩා කරමින් සිටින ශ්‍රී ලංකා ඒ කණ්ඩායම කඩුලු 04ක් දැවී ලකුණු 83ක් ලබා සිටියා.\nඉන්දීය ඒ පිල, සිය පළමු ඉනිම අත්හිටවනු ලැබුවේ කඩුලු 05 ක් දැවී ලකුණු 622 ක් රැස් කරගෙන සිටියදියි.",
       "URL": "https://www.hirunews.lk/sports/217151/පාකිස්ථාන-යොවුන්-පිල-පරදා-ශ්‍රී-ලංකා-යොවුන්-පිලට-ජයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=160"
}