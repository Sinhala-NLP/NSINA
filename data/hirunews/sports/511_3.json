{
       "Source": "hirunews",
       "Timestamp": "Friday, 04 October 2013 - 7:42",
       "Headline": "දේශීය තුන්කොන් තරඟාවලියක්.",
       "News Content": "සිම්බාබ්වේ තරඟ සංචාරය අහිමිවීම නිසා ජාතික කණ්ඩායමේ ක්‍රීඩකයන්ට සිය කුසලතා පවත්වාගෙන යාමේ පියවරක් ලෙස දේශීය තුන්කොන් තරඟාවලියක් හඳුන්වාදී තිබෙනවා. ශ්‍රී ලංකා ක්‍රිකට් මගින් ප්‍රකාශයට පත් කළ මෙම සිව්දින තුන්කොන් එක්දින තරඟාවලිය සඳහා සහභාගි වන්නේ පාලක මණ්ඩලයේ පිල, ශ්‍රී ලංකා ඒ කණ්ඩායම සහ සංවර්ධන කණ්ඩායමයි. ශ්‍රී ලංකා ක්‍රිකට් පාලක මණ්ඩල කණ්ඩායම ඇන්ජලෝ මැතිව්ස් විසින් මෙහෙයවන අතර ජාතික කණ්ඩායමේ ක්‍රීඩකයන් බොහොමයක් ඊට ඇතුළත්. ශ්‍රී ලංකා ඒ පිල දිනේෂ් චන්දිමාල් විසින් මෙහෙයවන අතර සංවර්ධන කණ්ඩායම මෙහෙයවනු ලබන්නේ ළහිරු තිරිමාන්න විසින්. තරඟාවලිය ඔක්තෝම්බර් 8 වැනිදා සිට 11 වැනිදා දක්වා කොළඹදී පැවැත්වීමට නියමිතයි.",
       "URL": "https://www.hirunews.lk/sports/68594/දේශීය-තුන්කොන්-තරඟාවලියක්",
       "Category": "Sports",
       "Parent URL": "https://www.hirunews.lk/sports/all-news.php?pageID=511"
}