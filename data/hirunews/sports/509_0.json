{
       "Source": "hirunews",
       "Timestamp": "Wednesday, 16 October 2013 - 13:43",
       "Headline": "තෙන්ඩුල්කාර්ගේ අවසන් තරගය බැලීමට මව එයි.",
       "News Content": "ඉන්දියාවේ සුපිරි ක්‍රිකට් ක්‍රීඩක සචින් තෙන්ඩුල්කාර්ගේ ටෙස්ට් සමුගැනීම සටහන් කෙරෙන අවසන් තරගය නැරඹීම සඳහා ඔහුගේ මව පැමිණීමට නියමිත බව වාර්තා වනවා. තෙන්ඩුල්කාර් සිය අවසන් සහ 200 වන ටෙස්ට් ක්‍රිකට් තරගයට සහභාගි වන්නේ නොවැම්බර් මස 14 වැනිදායි. බටහිර ඉන්දීය කොදෙව් කණ්ඩායම සමග මෙම තරගය ආරම්භ වන්නේ මුම්බායි - වංකඬේ ක්‍රීඩාංගනයේදීයි. සචින්ගේ මව වසර 24 ක කාලසීමාව තුළ කිසිදු දිනක ඔහු ක්‍රීඩා කරන අයුරු බැලීමට ක්‍රීඩාංගනයට පැමිණ නැහැ.",
       "URL": "https://www.hirunews.lk/sports/69388/තෙන්ඩුල්කාර්ගේ-අවසන්-තරගය-බැලීමට-මව-එයි",
       "Category": "Sports",
       "Parent URL": "https://www.hirunews.lk/sports/all-news.php?pageID=509"
}