{
       "Source": "hirunews",
       "Timestamp": "Sunday, 07 February 2021 - 19:19",
       "Headline": "බංග්ලාදේශය පරදා කොදෙව්වන්ට ටෙස්ට් ජය",
       "News Content": "බංග්ලාදේශය සමඟ පැවති පළමු ටෙස්ට් තරගයෙන් කඩුලු 03ක ජයග්‍රහණයක් වාර්තා කිරිමට සංචාරක බටහිර ඉන්දීය කොදෙව් පිල අද (07) සමත් වුණා.\nචටෝග්‍රාම් හි පැවති මෙම තරඟයේදී බංග්ලාදේශ පිල පළමු ඉනිම සඳහා ලකුණු 430 ක් රැස් කළ අතර, දෙවන ඉනිමේදී කඩුලු 8ක් දැවී ලකුණු 223 ක් ලබා පන්දුවට පහරදීම අත්හිටුවනු ලැබුවා.\nමේ අනුව, පළමු ඉනිමේදී ලකුණු 259 කට දැවී ගිය කොදෙව් පිලට හිමිවූ ජයග්‍රාහී ඉලක්කය ලකුණු 395ක්.\nඑම ඉලක්කය කඩුලු 07 ක් දැවී අභිබවා යාමට කොදෙව් පිල සමත් වූ අතර, එහිදී සිය මංගල ටෙස්ට් තරඟයට සහභාගි වූ කයිල් මයර්ස් නොදැවී ලකුණු 210 ක් රැස් කර ගැනීම විශේෂත්වයක්.",
       "URL": "https://www.hirunews.lk/sports/261923/බංග්ලාදේශය-පරදා-කොදෙව්වන්ට-ටෙස්ට්-ජය",
       "Category": "Sports",
       "Parent URL": "https://www.hirunews.lk/sports/all-news.php?pageID=67"
}