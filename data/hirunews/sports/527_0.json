{
       "Source": "hirunews",
       "Timestamp": "Thursday, 04 July 2013 - 12:49",
       "Headline": "කඩුල්ලටත් එල්.ඊ.ඞී.",
       "News Content": "ජාත්‍යන්තර එක්දින සහ විස්සයි විස්ස ක්‍රිකට් තරඟ සඳහා තවත් තාක්ෂණික විප්ලවයක් සිදුකිරීමට ජාත්‍යන්තර ක්‍රිකට් කවුන්සිලය තීරණය කර තිබෙනවා. ඒ අනුව ක්‍රිකට් තරඟවලදී කඩුල්ල සහ බේල්ස් සඳහා එල්.ඊ.ඞී. බල්බ් යොදාගැනිමටයි එම කවුන්සිලය තීරණය කර ඇත්තේ. එහිදී පන්දුව හෝ පිත්ත කඩුල්ලේ දැවටුණු අවස්ථාවේදී බේල්ස් කඩුල්ලෙන් ඉවත්වනවිට මෙම එල්.ඊ.ඞී. බල්බ් දැල්වීමටයි සැළසුම් කර තිබෙන්නේ.\nඒ අනුව කඩුල්ලක් දැවීයාම සම්බන්ධයෙන් තීරණය තවදුරටත් නිශ්චිත කරගැනීම සඳහා තාක්ෂණය උපකාරී වනු ඇති බව ජාත්‍යන්තර ක්‍රිකට් කවුන්සිලය පවසනවා. 1991 වසරේදී කඩුල්ලේ මැද ඉන්න සඳහා කැමරාවක් සවි කිරීමෙන් අනතුරුව ක්‍රිකට් ක්‍රීඩාවේ සිදුවූ තවත් තාක්ෂණික වෙනසක් ලෙසයි මෙය හැඳින්්වෙන්නේ.",
       "URL": "https://www.hirunews.lk/sports/62338/කඩුල්ලටත්-එල්-ඊ-ඞී",
       "Category": "Sports",
       "Parent URL": "https://www.hirunews.lk/sports/all-news.php?pageID=527"
}