{
       "Source": "hirunews",
       "Timestamp": "Friday, 08 November 2019 - 13:09",
       "Headline": "බංග්ලාදේශ ප්‍රිමියර් ලීග් විස්සයි විස්ස තරගාවලිය කල් යයි",
       "News Content": "මෙවර බංග්ලාදේශ ප්‍රිමියර් ලීග් විස්සයි විස්ස තරගාවලිය දෙසැම්බර් 11 වන දා දක්වා කල් දමා තිබෙනවා.\nඒ, ඊට සහභාගි වන කණ්ඩායම් සහ බංග්ලාදේශ ක්‍රිකට් පාලක මණ්ඩලය අතර ආදායම් බෙදීම පිළිබදව පවතින ගැටළුව මෙතෙක් විසදා ගත නොහැකිවීම හේතුවෙන්.\nබංග්ලාදේශයේ නිර්මාතෘ ෂීක් මුජිබර් රහමන්ගේ ඡන්ම ශත සංවත්සරය නිමිත්තෙන් මෙවර තරගාවලිය නම් කර ඇත්තේ බංගාලබන්ධු බී.පී.එල්. තරගාවලිය ලෙසින්.\nඑය පැවැත්වීමට සැලසුම් කර තිබුණේ දෙසැම්බර් 6 වන දා සිටයි. කෙසේ නමුත්, නව තරඟ සටහනට අනුව සමාරම්භක උත්සවය දෙසැම්බර් 8 වන දා පැවැත්වෙන අතර තරඟ දෙසැම්බර් 11 වන දා සිට පැවැත්වෙනු ඇති.\nමෙවර බංග්ලාදේශ ප්‍රිමියර් ලීග් තරගාවලිය සඳහා ලසිත් මාලිංග, ඉසුරු උදාන, සීක්කුගේ ප්‍රසන්න, දසුන් ශානක, තිසර පෙරේරා සහ අසේල ගුණරත්න යන ශ්‍රී ලංකා ක්‍රීඩකයන් ද ඇතුළත්.",
       "URL": "https://www.hirunews.lk/sports/227890/බංග්ලාදේශ-ප්‍රිමියර්-ලීග්-විස්සයි-විස්ස-තරගාවලිය-කල්-යයි",
       "Category": "Sports",
       "Parent URL": "https://www.hirunews.lk/sports/all-news.php?pageID=131"
}