{
       "Source": "hirunews",
       "Timestamp": "Tuesday, 26 February 2013 - 13:56",
       "Headline": "පළමු ටෙස්ට් තරගයේ ජය ඉන්දියාවට.",
       "News Content": "ටෙස්ට් තරග 4ක සංචාරයක් සඳහා ඉන්දියාවට පැමිණි  ඕස්ට්‍රේලියානු කණ්ඩායම මුහුණ දුන්  පළමු ටෙස්ට් තරගය අද (26) චෙන්නායි හිදී අවසන් වූයේ ඉන්දීය පිළට ජය අත්කරදෙමින්. තරගයේ මුලින්ම පන්දුවට පහර දුන් ඔස්ට්‍රේලියානුවන් සිය පළමු ඉනිම සඳහා සියලූ දෙනා දැවී ලකුණු 380ක් රැස් කළ අතර ඊට පිළිතුරු ලෙස ඉන්දීය කණ්ඩායම සිය ප්‍රථම ඉනිම සඳහා ලකුණු 572ක් ලබා ගත්තා. ඉන් අනතුරුව සිය දෙවැනි ඉනිම ආරම්භ කළ  ඕස්ට්‍රේලියානු කණ්ඩායවමට සියලූ දෙනා දැවී ලබා ගත හැකි වූයේ ලකුණු 241ක් පමණයි. තරගයේ ජයග්‍රහණය සඳහා ලකුණු 50ක ඉලක්කයක් හඹා ගිය ඉන්දීය කණ්ඩායම අද උදෑසන වන විට කඩුලූ 2ක් දැවී ලකුණු 50ක් ලබා ගනිමින් තරගයේ ජය වාර්තා කිරීමට සමත් වුණා. ඉන්දීය කණ්ඩායම වෙනුවෙන් පළමු ඉනිමේ දී ලකුණු 224ක් ලබා ගනිමින් විශිෂ්ඨ පිතිහරඹයක නිරත වූ නායක මහේන්ද්‍ර සිං දෝනි තරගයේ වීරයා සම්මානයෙන් පිදුම් ලැබුවා. ඉන්දු -  ඕස්ට්‍රේලියානු ටෙස්ට් තරගාවලියේ දෙවන ටෙස්ට් තරගය ලබන 02 වැනිදා හයිද්‍රාබාද් නුවර දී ආරම්භ වීමට නියමිතයි.",
       "URL": "https://www.hirunews.lk/sports/54153/පළමු-ටෙස්ට්-තරගයේ-ජය-ඉන්දියාවට",
       "Category": "Sports",
       "Parent URL": "https://www.hirunews.lk/sports/all-news.php?pageID=550"
}