{
       "Source": "hirunews",
       "Timestamp": "Monday, 30 October 2017 - 11:51",
       "Headline": "ශ්‍රී ලංකා ප්‍රධාන පුහුණුකරු ධුරයට තිදෙනෙකු සමඟ සාකච්ඡා ?",
       "News Content": "ශ්‍රී ලංකා කණ්ඩායමේ ප්‍රධාන පුහුණුකරු ධුරය සඳහා මේ වන විට පුහුණුකරුවන් තිදෙනෙකු සමඟ සාකච්ඡා කරමින් සිටින බව ක්‍රිකට් ආරංචි මාර්ග සඳහන් කරනවා.\nමේ වන විට ටෙස්ට් තරඟ ක්‍රීඩා කරන රටක පුහුණුකරුවෙක් ශ්‍රී ලංකා කණ්ඩායමේ ප්‍රධාන පුහුණුකරු ලෙස බඳවා ගැනීමට කරයුතු කරන බවයි එම ආරංචි මාර්ග වැඩිදුරටත් සඳහන් කරන්නේ.\nකෙසේ වෙතත් ලබන මස 16 වනදා ඉන්දියාව සමඟ ආරම්භ වන තරඟාවලිය සඳහා ශ්‍රී ලංකා කණ්ඩායමේ ප්‍රධාන පුහුණුකරු ලෙස මේ වන විට කණ්ඩායමේ ප්‍රධාන පුහුණුකරු ලෙස කටයුතු කරන නික් පොතාස්ගේ සහය ලබා ගැනීමට ශ්‍රී ලංකා ක්‍රිකට් ආයතනය කටයුතු කර ඇති බව සඳහන්.\nඉන්දියාව සමඟ ලබන නොවැම්බර් මස 16 වනදා සිට දෙසැම්බර් 24 වනදා දක්වා මෙම තරඟාවලිය පැවැත්වෙනවා.\nමෙයට ටෙස්ට් තරඟ 03ක් එක්දින තරඟ 03ක් සහ පන්දුවාර විස්ස තරඟ 03ක් ඇතුළත්.",
       "URL": "https://www.hirunews.lk/sports/174780/ශ්‍රී-ලංකා-ප්‍රධාන-පුහුණුකරු-ධුරයට-තිදෙනෙකු-සමඟ-සාකච්ඡා",
       "Category": "Sports",
       "Parent URL": "https://www.hirunews.lk/sports/all-news.php?pageID=285"
}