{
       "Source": "hirunews",
       "Timestamp": "Saturday, 06 August 2016 - 16:10",
       "Headline": "T20 ලෝක ශූරයන්ගේ නායකත්වයේ ගැටලුවක් ප්‍රසිද්ධ වෙයි",
       "News Content": "බටහිර ඉන්දීය කොදෙව් 20 යි 20 කණ්ඩායමේ නායකත්වයේ තවදුරටත් කටයුතු කිරීමට හැකියාවක් නොමැති බව ඩැරන් සැමී පවසනවා.\nසිය ෆේස්බුක් ගිණුම ඔස්සේ වීඩියෝවක් නිකුත් කරමින් ඔහු ප්‍රකාශකර ඇත්තේ ඉදිරියේදී 20 යි 20 නායකත්වය සමාලෝචනය කිරීමට තේරීම් කමිටුව සුදානමින් පසුවන බවට තමාට දුරකථන ඇමතුමක් මගින් දැනුම්දුන් බවයි.\nතමාට කණ්ඩායමේ නායකත්වය තවදුරටත් යෝග්‍ය නොවන බවට ඔවුන් ප්‍රකාශ කල බවයි කොදෙව් 20 යි 20 නායකයා ප්‍රකාශකර ඇත්තේ.\nතේරීම් කමිටු සභාපතිවරයා තත්පර 30 ක පමණ අදාළ දුරකථන ඇමතුම තමාට ලබාදුන් බව ද ඩැරන් සැමී සඳහන් කර තිබෙනවා.\n20යි 20 ලෝක කුසලාන ක්‍රිකට් තරගාවලිය ජයග්‍රහණය කරනු ලැබුවේ ද ඩැරන් සැමීගේ නායකත්වයෙන් යුතුවයි.\nකොදෙව් නායකයා පෙන්වා දෙන්නේ තම රටේ ක්‍රිකට් ක්‍රීඩාව පවතින්නේ තමා මතම පමණක් නොවන බවයි.\nතේරීම් කමිටුව ක්‍රිකට් ක්‍රීඩාවේ අනාගතය පිළිබඳ සිතා බලා පත්කර ගන්නා නව නායකත්වයට තමා සුබ පතන බවයි ඩැරන් සැමී සඳහන් කලේ.\nනායකත්වයට සුදුසු කවුරුන් ද යන්න තමා විසින් නම් නොකරන අතර කණ්ඩායම ඉදිරියට ගෙන යාම වෙනුවෙන් ඕනෑම අයෙකුට සහය ලබාදෙන බව ද ඔහු ප්‍රකාශකර තිබෙනවා.\nතමාගේ නායකත්වයෙන් 20 යි 20 ලෝක කුසලානය ජයග්‍රහණය කිරීමේ මතක සදාකාලිකවම තම මතකයේ පවතිනු ඇති බවයි ඩැරන් සැමී පෙන්වා දෙන්නේ.\nනායකත්වයෙන් ඉවත්වීම තමා ක්‍රීඩාවෙන් සමුගැනීම නොවන අතර තමාට සහය ලබාදුන් සියලුදෙනාට ස්තුතිය පළකිරීමට මෙය අවස්ථාවක් කරගන්නා බව ද කොදෙව් 20 යි 20 නායකයා ප්‍රකාශකර තිබෙනවා.\nපිටියේදී පියවරක් පිටුපසට ගැනීමට සිදුවුව ද මෙතෙක් තමා හදවතින්ම රට වෙනුවෙන් ක්‍රීඩා කල බවයි බටහිර ඉන්දීය කොදෙව් 20 යි 20 නායක ඩැරන් සැමී වැඩිදුරටත් ප්‍රකාශකර ඇත්තේ.",
       "URL": "https://www.hirunews.lk/sports/139968/t20-ලෝක-ශූරයන්ගේ-නායකත්වයේ-ගැටලුවක්-ප්‍රසිද්ධ-වෙයි",
       "Category": "Sports",
       "Parent URL": "https://www.hirunews.lk/sports/all-news.php?pageID=395"
}