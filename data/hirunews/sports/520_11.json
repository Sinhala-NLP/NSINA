{
       "Source": "hirunews",
       "Timestamp": "Thursday, 08 August 2013 - 19:11",
       "Headline": "යොවුන් එක්දින තරඟාවලි ජය ඉන්දියාවට.",
       "News Content": "ශ්‍රී ලංකා වයස අවුරුදු 19 න් පහළ ක්‍රිකට් පිල සමග දඹුල්ලේ පැවති තුන්වන යොවුන් එක්දින ජාත්‍යන්තර තරඟයේදී සංචාරක ඉන්දීය පිල කඩුලූ 7 ක ජයක් හිමිකරගත්තා. කාසියේ වාසිය දිනූ ඉන්දීය යොවුන් පිල පළමුවෙන් පන්දුවට පහරදෙන ලෙස ශ්‍රී ලංකා පිලට ඇරයුම් කළා. ශ්‍රී ලංකා යොවුන් කණ්ඩායම පන්දු වාර 39 යි එක් පන්දුවකදී සියලූ ක්‍රීඩකයන් දැවී ලබාගත්තේ ලකුණු 137 ක් පමණයි. පියමල් පෙරේරා එහිදී ලකුණු 50 ක් රැස් කළ අතර විනෝද් භානක ලකුණු 42 ක් ලබාගත්තා. පිළිතුරු වශයෙන් ඉන්දීය යොවුන් පිල 33වන පන්දු වාරයේදී  කඩුලූ 3 ක් දැවී ලකුණු 141 ක් ලබමින් තරඟයේ ජය හිමිකරගත්තා. ඒ අනුව යොවුන් එක්දින තරඟාවලියේ ජයග්‍රහණය දෙකට  බින්දුවක් ලෙස හිමිවන්නේ ඉන්දියාවටයි.",
       "URL": "https://www.hirunews.lk/sports/64694/යොවුන්-එක්දින-තරඟාවලි-ජය-ඉන්දියාවට",
       "Category": "Sports",
       "Parent URL": "https://www.hirunews.lk/sports/all-news.php?pageID=520"
}