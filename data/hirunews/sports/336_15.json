{
       "Source": "hirunews",
       "Timestamp": "Tuesday, 25 April 2017 - 9:31",
       "Headline": "මුම්බායි ඉන්දියන්ස් පරදවා පූනේ පිළට ලකුණු 3ක තියුණු ජයක්",
       "News Content": "අයි.පී.එල්. තරගාවලියට අදාළව මුම්බායි හිදී ඊයේ පැවැති තරඟයකදී මුම්බායි ඉන්දියන්ස් පිළ පරදවමින් ලකුණු 3ක් තියුණු ජයක් ලැබීමට පූනේ සුපර්ජයන්ට් පිළ සමත් වුණා.\nකාසියේ වාසිය දිනූ මුම්බායි පිළ පළමුවෙන් පන්දුවට පහර දෙන ලෙස පූනේ කණ්ඩායමට ඇරයුම් කළ අතර ඔවුන් සිය පන්දු වාර විස්ස තුළ දී කඩුලු 6ක් දැවී ලකණු 160ක් රැස් කළා.\nලසිත් මාලිංග මෙම තරඟයේදී මුම්බායි පිළ නියෝජනය නොකළ අතර, ජස්ප්‍රිට් බුම්රා ලකුණු 29කට කඩුලු 2ක් බිද හෙලුවා.\nලකුණු 161ක ඉලක්කයක් හඹා ගිය මුම්බායි පිළට සිය පන්දු වාර 20 තුළ දී කඩුලු 8ක් දැවී රැස් කර ගත හැකි වූයේ ලකුණු 157ක් පමණයි.\nරෝහිත් ශර්මා එහිදී ලකුණු 58ක් ලබාගත් අතර බෙන් ස්ටෝක්ස් ලකුණු 21කට කඩුලු 2ක් බිද දැමුවා.\nඒ අනුව පූනේ පිළට මෙම තරඟයෙන් ලකුණු 3ක ජයග්‍රහණයක් හිමි වුණා.\nමේ අතර මුම්බායි ඉන්දියන්ස් කණ්ඩායම නියෝජනය කරන දග පන්දු යවන ක්‍රීඩක හර්බජාන් සිං,තම  200 වන විස්සයි විස්ස කඩුල්ල දවා ගැනීමට සමත්වුණා.\nඒ පූනේ කණ්ඩායමේ ප්‍රහාරාත්මක පිතිකරු ස්ටීව් ස්මිත්ගේ කඩුල්ල දවා ගනිමින්.\nඑම අවස්ථාව පහතින්.",
       "URL": "https://www.hirunews.lk/sports/159921/මුම්බායි-ඉන්දියන්ස්-පරදවා-පූනේ-පිළට-ලකුණු-3ක-තියුණු-ජයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=336"
}