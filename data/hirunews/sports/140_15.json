{
       "Source": "hirunews",
       "Timestamp": "Friday, 06 September 2019 - 20:50",
       "Headline": "නවසීලන්තයට ලකුණු 126ක ඉලක්කයක්",
       "News Content": "ශ්‍රී ලංකා කණ්ඩායම සමග පැවැත්වෙන තුන්වන සහ අවසන් 20යි 20 තරගය ජය ගැනීමට නවසීලන්ත කණ්ඩායමට ලකුණු 126ක ඉලක්කයක් හිමිවී තිබෙනවා.\nපල්ලෙකැලේ ජාත්‍යන්තර ක්‍රීඩාංගණයේ පැවැත්වෙන තරගයේ කාසියේ වාසිය දිනා පළමුවෙන් පන්දුවට පහරදුන් ශ්‍රී ලංකා කණ්ඩායම නියමිත පන්දුවාර 20 අවසානයේ කඩුලු 8ක් දැවී ලකුණු 125ක් රැස් කළා.\nධනුෂ්ක ගුණතිලක ලකුණු 30යි.\nනිරෝෂන් දික්වැල්ල ලකුණු 24ක් සහ ලහිරු මදුෂංක ලකුණු 20ක් ලබාගත්තා.\nමිචෙල් සැන්ට්නර් සහ ටොඩ් ඇස්ට්ලේ කඩුලු 3 බැගින් බිඳහෙලුවා.\nනවසීලන්ත පිළිතුරු ඉනිම තවත් සුලු වේලාවකින් ආරම්භ වීමට නියමිතයි.\nමෙම තරගාවලියේ පළමු තරග 2ම ජයගත් නවසීළන්තය මේවන විටත් තරගාවලියේ ජයග්‍රහණය ලබාගෙන අවසන්.",
       "URL": "https://www.hirunews.lk/sports/223752/නවසීලන්තයට-ලකුණු-126ක-ඉලක්කයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=140"
}