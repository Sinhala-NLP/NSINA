{
       "Source": "hirunews",
       "Timestamp": "Monday, 25 February 2013 - 19:27",
       "Headline": "චෙන්නායි හිදී  ඕස්ට්‍රේලියාව අසරණ වෙයි.",
       "News Content": "ඉන්දීය කණ්ඩායම සහ සංචාරක  ඕස්ට්‍රේලියානු කණ්ඩායම අතර පැවැත්වෙන පළමු ටෙස්ට් තරගයේ සිව් වන දිනය වන විට  ඕස්ට්‍රේලියාව දැඩි අසීරුතාවට පත්ව තිබෙනවා. ඒ තරගයේ ජයග්‍රහණය මේ වන විට ඉන්දීය කණ්ඩායම දෙසට හැරෙමින් පවතින නිසා. තරගයේ පළමුවෙන් පන්දුවට පහර දුන්  ඕස්ට්‍රේලියානු කණ්ඩායම සියලූ දෙනා දැවී ලකුණු 380ක් රැස් කළා. ඊට පිළිතුරු ලෙස ඉන්දීය කණ්ඩායම සිය පළමු ඉනිම සඳහා සියලූ දෙනා දැවී ලකුණු 562ක් රැස් කළා. එහිදී ඉන්දීය කණ්ඩායම වෙනුවෙන් නායක මහේන්ද්‍ර සිං දෝනි ලකුණු 224ක් ලබා ගනිමින් විශිෂ්ඨ පිතිහරඹයක නිරත වුණා. කෙසේ වුවත් මේ වන විට යළිත් දෙවැනි ඉනිම සඳහා පිටියට පිවිස සිටින  ඕස්ට්‍රේලියානු කණ්ඩායම කඩුලූ 9ක් දැවී ලකුණු 232ක් ලබා සිටිනවා.",
       "URL": "https://www.hirunews.lk/sports/54107/චෙන්නායි-හිදී-ඕස්ට්‍රේලියාව-අසරණ-වෙයි",
       "Category": "Sports",
       "Parent URL": "https://www.hirunews.lk/sports/all-news.php?pageID=550"
}