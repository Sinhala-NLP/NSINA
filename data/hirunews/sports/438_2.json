{
       "Source": "hirunews",
       "Timestamp": "Thursday, 03 December 2015 - 19:09",
       "Headline": "අර්ජුනගෙන් දයාසිරිට දුස්රාවක්.",
       "News Content": "මෙවර ක්‍රිකට් නිලවරණය සඳහා ඉදිරිපත් වන සියල්ලන්ගේම නම් ජගත් ක්‍රිකට් කවුන්සිලයට යවා අනුමැතියක් ලබාගත යුතු බව හිටපු ටෙස්ට් නායක අමාත්‍ය අර්ජුන රණතුංග පවසනවා. මාධ්‍ය නිවේදනයක් නිකුත් කරමින් ඔහු පවසා සිටින්නේ තමන් මේ සම්බන්ධයෙන් ක්‍රීඩා අමාත්‍යවරයාගෙන් ද විශේෂ ඉල්ලීමක් කළ බවයි.\nමෙවර ක්‍රිකට් නිලවරණයට ඉදිරිපත්ව සිටින සමහර පුද්ගලයින්ට විවිධ දුෂණ චෝදනා එල්ල වී ඇති බව අමාත්‍ය අර්ජුන රණතුංග මෙම මාධ්‍ය නිවේදනය මගින් පෙන්වා දෙනවා.\nතමා මෙවර සභාපති තනතුර සඳහා තරඟ නොකරන්නේ ද ක්‍රිකට් ව්‍යවස්ථාවට ගරු කළ යුතු නිසා බවයි ඔහු පවසන්නේ.\nමෙවර ක්‍රිකට් නිලවරණයේ උප සභාපති තනතුරක් සඳහා අමාත්‍ය අර්ජුන රණතුංග හෙට (4)  දිනයේ දී නාමයෝජනා භාරදීමට නියමිතයි. ඒ සභාපති තනතුර සඳහා තරඟ වදින ඔහුගේ සොහොයුරු නිශාන්ත රණතුංග පාර්ශවය නියෝජනය කරමින්.",
       "URL": "https://www.hirunews.lk/sports/121320/අර්ජුනගෙන්-දයාසිරිට-දුස්රාවක්",
       "Category": "Sports",
       "Parent URL": "https://www.hirunews.lk/sports/all-news.php?pageID=438"
}