{
       "Source": "hirunews",
       "Timestamp": "Thursday, 21 September 2017 - 19:37",
       "Headline": "පකිස්ථාන සංචාරයෙන් පසු මැතිව්ස් ගැන තීරණයක්",
       "News Content": "පකිස්ථාන සංචාරයෙන් පසු මැතිව්ස් ගැන තීරණයක් \\\"\nපාකිස්ථාන තරඟාවලියෙන් පසු මැතිව්ස් ගැන තීන්දුවක් ගනී\nපාකිස්ථානය සමග පැවැත්වෙන තරගාවලියෙන් පසු ශාරිරික යෝග්‍යතාවය සලකා බලා ඇන්ජලෝ මැතිව්ස්ගේ පන්දු යැවීම ගැන තීරණයක් ගන්නා බව ශ්‍රී ලංකා ක්‍රිකට් කළමනාකරු අසංක ගුරුසිංහ පවසනවා.\nඑක්සත් අරාබි එමීර් රාජ්‍යයේ පැවැත්වෙන ශ්‍රී ලංකා - පාකිස්ථාන ක්‍රිකට් තරඟාවලියේදී දෙරට අතර, ටෙස්ට් තරග දෙකක්, එක්දින තරග 5 ක් සහ 20 යි 20 තරග 3 ක් පැවැත්වීමට නියමිතයි.\nඑම තරගාවලිය සම්බන්ධයෙන් දැනුම්වත් කිරීම සදහා කොළඹදී අද පැවති මාධ්‍ය හමුවකදී අදහස් දක්වමිනුයි ශ්‍රී ලංකා ක්‍රිකට් කළමනාකරු අසංක ගුරුසිංහ මේ බව සඳහන් කළේ.\nමාධ්‍ය හමුවට එක්වෙමින් ශ්‍රී ලංකා ටෙස්ට් ක්‍රිකට් නායක දිනේෂ් චන්දිමාල් කියා සිටියේ දිවා රාත්‍රී ටෙස්ට් තරගය සදහා කණ්ඩායම හොද සූදානමකින් පසුවන බවයි.\nසමබර හොඳ කණ්ඩායමක් මෙවර පකිස්ථාන ටෙස්ට් තරග සඳහා ලැබී ඇතැයි ද චන්දිමාල් සඳහන් කළා.\nනැවත ජ්‍යෙෂ්ට ක්‍රීඩකයන් පිරිසක්ද එක වීම නිසාත් හොඳ නවකයන්ගෙන් සමන්විත වීම නිසාත් සමබර කණ්ඩායමක් ලැබී ඇති ඔහු කියා සිටියා.\nශ්‍රී ලංකා ක්‍රිකට් ෆේස්බුක් පිටුවේ පල වූ වීඩියෝවක උප නායක ලහිරු තිරිමාන්න කියා සිටින්නේ ක්‍රීඩකයන්ට හොඳ මානසික මට්ටමක් පවතින බවයි.\nපුහුණු කඳවුරකට ද ක්‍රීඩකයන් එක වූ බව ඔහු කියා සිටියා.\nරෝස පන්දුව අලුත් හඳුන්වාදීමක් වුවත් එම අවස්ථාවෙන් හොඳ ප්‍රයෝජන ගත යුතු බව චන්දිමාල් හා තිරිමාන්න පවසනවා.",
       "URL": "https://www.hirunews.lk/sports/171499/පකිස්ථාන-සංචාරයෙන්-පසු-මැතිව්ස්-ගැන-තීරණයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=296"
}