{
       "Source": "hirunews",
       "Timestamp": "Saturday, 03 June 2017 - 12:54",
       "Headline": "මැතිව්ස්ගේ සහභාගීත්වය තවමත් අවිනිශ්චිතයි",
       "News Content": "ශ්‍රී ලංකාව සහ දකුණු අප්‍රිකාව අතර චැම්පියන්ස් කුසලාන බී කාණ්ඩයේ තරඟය ලන්ඩන්  ඕවල් ක්‍රීඩාංගනයේදී අද පස්වරුවේ ආරම්භ වනවා.\nතරඟය සඳහා ඇන්ජලෝ මැතිව්ස්ගේ සහභාගීත්වය තවදුරටත් අවිනිශ්චිත බවයි ලන්ඩන් වාර්තා සඳහන් කළේ.\nඒ අනුව උපුල් තරංග අද තරඟයේදී ශ්‍රී ලංකා පිළ මෙහෙයවනු ඇති.\nදකුණු අප්‍රිකාව සහ ශ්‍රී ලංකාව අතර පැවැති අවසන් එක්දින තරඟ 9න් 8ක්ම ජයගෙන ඇත්තේ දකුණු අප්‍රිකාවයි.\nකෙසේ නමුත්, අද තරඟයේදී ශ්‍රී ලංකා පිළ දකුණු අප්‍රිකානු පිළට අභියෝගයක් එල්ල කරනු ඇතැයි දකුණු අප්‍රිකානු පිළේ ප්‍රබල ක්‍රීඩකයන් ද ප්‍රකාශ කළා.\nඅද තරඟයේදී තවත් එක් කඩුල්ලක් ලබාගත හොත් නුවන් කුලසේකරට එක්දින කඩුලු 200 සම්පූර්ණ කිරීමට හැකි වනු ඇති.",
       "URL": "https://www.hirunews.lk/sports/162738/මැතිව්ස්ගේ-සහභාගීත්වය-තවමත්-අවිනිශ්චිතයි",
       "Category": "Sports",
       "Parent URL": "https://www.hirunews.lk/sports/all-news.php?pageID=329"
}