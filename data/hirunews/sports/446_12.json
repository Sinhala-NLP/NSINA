{
       "Source": "hirunews",
       "Timestamp": "Friday, 09 October 2015 - 12:23",
       "Headline": "ෆාසිල් මරීජා ශ්‍රී ලංකා සත් සාමාජික රග්බි කණ්ඩායමේ නායකත්වයෙන් ඉවත්වෙයි",
       "News Content": "මෙරට රග්බි පිටියේ විශිෂ්ට ගණයේ ෆ්ලයි හාෆ් ක්‍රීඩකයෙකු වන ෆාසිල් මරීජා ශ්‍රී ලංකා සත් සාමාජික රග්බි කණ්ඩායමේ නායකත්වයෙන් ඉවත් වීමට තීරණය කර තිබෙනවා.\nහිරු ස්පෝට්ස් කෝනර් වෙත අදහස් දක්වමින් මරීජා පැවසුවේ ලබන සති අන්තයේ කොළඹදී පැවැත්වෙන ආසියානු සත් සාමාජික රග්බි තරගාවලියේ අවසන් අදියරෙන් පසු තමන් මෙම තීරණය ක්‍රියාත්මක කරන බවයි.\nයොවුන් ක්‍රීඩකයෙකුට නායකත්වයේ අත්දැකීම් ලබාදීමේ අරමුණ ඇතිව තමන් නායකත්වයෙන් ඉවත් වීමට තීරණය කළ බවයි  මරීජා හිරු ස්පෝට්ස් කෝනර් වෙත වැඩිදුරටත් පැවසුවේ.\nකෙසේ වුවත්, ඉදිරියටත් තමන් ශ්‍රී  ලංකා සත් සාමාජික රග්බි කණ්ඩායම නියෝජනය කිරීමට බලාපොරොත්තු වන බවත් ඔහු පවසනවා.\n2008 වසරේ පළමු වරට ශ්‍රි ලංකා සත් සාමාජික රග්බි කණ්ඩායමේ නායකත්වයට පත් වූ ෆාසිල් මරීජා 2012 වසරේ සිට මේ දක්වා අඛණ්ඩව එම වගකීම උසුලනු ලැබුවා.",
       "URL": "https://www.hirunews.lk/sports/118135/ෆාසිල්-මරීජා-ශ්‍රී-ලංකා-සත්-සාමාජික-රග්බි-කණ්ඩායමේ-නායකත්වයෙන්-ඉවත්වෙයි",
       "Category": "Sports",
       "Parent URL": "https://www.hirunews.lk/sports/all-news.php?pageID=446"
}