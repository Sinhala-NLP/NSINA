{
       "Source": "hirunews",
       "Timestamp": "Saturday, 26 May 2018 - 11:15",
       "Headline": "ස්ටීවන් ස්මිත් යළි ක්‍රිකට් පිටියට",
       "News Content": "දකුණු අප්‍රිකාවේදී පන්දුව පළුදු කිරීමේ වරද පිළිගෙන ජාත්‍යන්තර ක්‍රිකට් තහනමකට ලක්වූ  ඕස්ට්‍රේලියානු පිළේ හිටපු නායක ස්ටීවන් ස්මිත් කැනඩාවේ පැවැත්වෙන ග්ලෝබල් ටී ටුවෙන්ටි විස්සයි විස්ස තරගාවලිය සඳහා නම් කර තිබෙනවා.\nස්මිත්ට ජාත්‍යන්තර හෝ පළමු පෙළ තරඟවලට සහභාගිවීම වසරක් යන තුරු තහනම් වුවත් ක්‍රීඩා සමාජ තරගාවලි හෝ ගෝලීය ලීග් තරගාවලි සඳහා එම තහනම බල පැවැත්වෙන්නේ නැහැ.\nග්ලෝබල් ටී ටුවෙන්ටි විස්සයි විස්ස තරගාවලිය සඳහා ස්ටීවන් ස්මිත්ට අමතරව ෂහිඩ්  අෆ්රිඩි, ඩ්වේන් බ්‍රාවෝ, සුනිල් නාරායන්, ඩැරන් සැමී මෙන්ම ලසිත් මාලිංග ද විශිෂ්ඨ ජාත්‍යන්තර ක්‍රීඩකයන් ලෙස තෝරාගෙන තිබෙනවා.\nතරගාවලිය ජුනි 28 වන දා සිට ජුලි 15 වන දා දක්වා කැනඩාවේදී පැවැත්වීමට නියමිතයි.",
       "URL": "https://www.hirunews.lk/sports/191611/ස්ටීවන්-ස්මිත්-යළි-ක්‍රිකට්-පිටියට",
       "Category": "Sports",
       "Parent URL": "https://www.hirunews.lk/sports/all-news.php?pageID=229"
}