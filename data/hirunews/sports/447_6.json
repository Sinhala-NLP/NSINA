{
       "Source": "hirunews",
       "Timestamp": "Monday, 05 October 2015 - 20:06",
       "Headline": "බංග්ලාදේශ වේග පන්දු යවන්නා භාර වෙයි",
       "News Content": "තම බාලවයස්කාර ගෘහ සේවිකාවට පහරදුන් බවට චෝදනා ලැබූ බංග්ලාදේශ ක්‍රිකට් පිලේ වේග පන්දු යවන ක්‍රීඩක ෂහදත් හුසේන් ඩකා නුවර අධිකරණය වෙත අද භාර වී තිබෙනවා. මෙම සිද්ධිය සම්බන්ධයෙන් ෂහදත් ගේ බිරිඳ මීට දින දෙකකට පෙර අත්අඩංගුවට ගැණුනා. මෙම 11 හැවිරිදි ගෘහ සේවිකාව නිවසින් අතුරුදන්වී ඇති බවට ෂහදත් හුසේන් පසුගිය සැප්තැම්බර් 6 වනදා මීර්පූර් නුවර පොලිසියට පැමිණිල්ලක් කර තිබෙනවා. එහෙත්, එදින රාත්‍රියේ බංග්ලාදේශ මාධ්‍යවේදියෙකු දැඩි ලෙස පහරකා වීථියක රැදී සිටි මෙම දැරිය සොයා ගත්තා. ඉන් පසු අද අධිකරණය වෙත භාර වනතුරු, බංග්ලාදේශ වේග පන්දු යවන ක්‍රීඩක ෂහදත් හුසේන් අතුරුදන්ව සිටියා.",
       "URL": "https://www.hirunews.lk/sports/117885/බංග්ලාදේශ-වේග-පන්දු-යවන්නා-භාර-වෙයි",
       "Category": "Sports",
       "Parent URL": "https://www.hirunews.lk/sports/all-news.php?pageID=447"
}