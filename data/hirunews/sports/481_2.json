{
       "Source": "hirunews",
       "Timestamp": "Tuesday, 17 March 2015 - 10:41",
       "Headline": "මුරලිගෙන් ශ්‍රී ලංකා කණ්ඩායමට පණිවුඩයක්",
       "News Content": "ශ්‍රී ලංකා ක්‍රිකට් ලෝලීන් මේ වන විට ඇඟිලි ගනිමින් සිටින්නේ ලෝක කුසලානයේ ශ්‍රී ලංකාව හා දකුණු අප්‍රිකාව අතර පැවැත්වෙන තරඟයටයි.\nහෙට (18) පැවැත්වීමට නියමිත මෙම තරඟය සම්බන්දයෙන් හා එදිනට තරඟවදින ශ්‍රී ලංකා පිළ පිළිබඳව තවමත් නිශ්චිත තොරතුරක් අනාවරණය වී නැහැ. කෙසේ නමුත් මේ වන විට ශ්‍රී ලංකා පිලේ සිටි දක්ෂතම දඟපන්දු යවන්නා වූ මුත්තයියා මුරලිදරන් ඔහුගේ නිල ෆේස්බුක් ගිණුම ඔස්සේ පණිවුඩයක් නිකුත් කර තිබෙනවා.\nඔහු එහි සඳහන් කර ඇත්තේ දකුණු අප්‍රිකාව සමඟ පැවැත්වෙන තරඟයට සහභාගී වන ශ්‍රී ලංකා පිළට පණිවුඩ 2ක් ලබාදීමට ඇති බවයි. ඉන් එකක් වන්නේ නායක ඇන්ජලෝ මැතිව්ස් කෙසේ හෝ කාසියේ වාසිය දිනාගත යුතු බවයි.\nඑමෙන්ම දකුණු අප්‍රිකානු පිළේ ප්‍රහාරාත්මක පිතිකරුවෙකු වන ඩිවිලියර්ස් පිළිබඳව කළබල නොවන ලෙසත් ඔහු එහි සඳහන් කර තිබෙනවා.\nඑම පණිවුඩය පහතින්...",
       "URL": "https://www.hirunews.lk/sports/105654/මුරලිගෙන්-ශ්‍රී-ලංකා-කණ්ඩායමට-පණිවුඩයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=481"
}