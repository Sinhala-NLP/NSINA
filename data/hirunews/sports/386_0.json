{
       "Source": "hirunews",
       "Timestamp": "Tuesday, 06 September 2016 - 18:39",
       "Headline": "පළමු 20 යි 20 තරගයේ කාසියේ වාසිය දිනු ශ්‍රී ලංකාව පළමුවෙන් පන්දු රැකීමට තීරණය කරයි",
       "News Content": "සංචාරක ඔස්ට්‍රේලියා කණ්ඩායම සහ ශ්‍රී ලංකාව අතර පළමු 20 යි 20 තරගය අද පල්ලෙකැලේ ජාත්‍යන්තර ක්‍රීඩාංගණයේදී පැවැත්වෙනවා.\nතරගයේ කාසියේ වාසිය දිනු ශ්‍රී ලංකා කණ්ඩායම පළමුවෙන් පන්දු රැකීමටයි තීරණය කර ඇත්තේ.\nරාත්‍රී 7 ට තරගය ආරම්භ වීමට නියමිතයි.\nඅද තරගයේ ශ්‍රී ලංකා කණ්ඩායමට සචිත්‍ර සේනානායක / කසුන් රාජිත සහ චාමර කපුගෙදර ඇතුලත් කර තිබෙනවා.\nඊට අමතරව කුසල් පෙරේරා / ටී එම් ඩිල්ෂාන් / කුසල් මෙන්ඩිස් / දිනේෂ් චන්දිමාල් / ධනංජය ද සිල්වා / සචිත් පතිරණ / තිසර පෙරේරා සහ සුරංග ලක්මාල් ද කැඳවා තිබෙනවා.\nඔස්ට්‍රේලියාව සහ ශ්‍රී ලංකාව අතර 20 යි 20 තරග 8 ක් පවත්වා ඇති අතර ඉන් 6 කම ජයග්‍රහණය හිමිකරගෙන ඇත්තේ ශ්‍රී ලංකාවයි.\nඔස්ට්‍රේලියාව ඉතිරි තරග 2 ජයගෙන තිබෙනවා. එමෙන්ම දෙරට අතර පැවති 20 යි 20 තරගාවලි 3 ම ජයගෙන ඇත්තේ ද ශ්‍රී ලංකාවයි.\nමෙවර ඔස්ට්‍රේලියා සංචාරයේදී පැවති ටෙස්ට් ක්‍රිකට් තරගවලියෙන් ශ්‍රී ලංකාව ජයග්‍රහණය කල අතර එක්දින තරගාවලිය 4 ට 1 ක් ලෙස ජයගත්තේ ඔස්ට්‍රේලියාවයි.",
       "URL": "https://www.hirunews.lk/sports/142398/පළමු-20-යි-තරගයේ-කාසියේ-වාසිය-දිනු-ශ්‍රී-ලංකාව-පළමුවෙන්-පන්දු-රැකීමට-තීරණය-කරයි",
       "Category": "Sports",
       "Parent URL": "https://www.hirunews.lk/sports/all-news.php?pageID=386"
}