{
       "Source": "hirunews",
       "Timestamp": "Wednesday, 01 February 2017 - 17:49",
       "Headline": "දෙවන එක්දින තරගය ඇරඹෙයි",
       "News Content": "සංචාරක ශ්‍රී ලංකා කණ්ඩායම  සහ දකුණු අප්‍රිකාව අතර දෙවන එක්දින ක්‍රිකට් තරගය ඩර්බන්හිදී දැන් පැවැත්වෙනවා.\nතරගයේ කාසියේ වාසිය දිනු ශ්‍රී ලංකාව තීරණය කලේ පළමුවෙන් පන්දුවට පහරදීමේ අවස්ථාව දකුණු අප්‍රිකාවට ලබාදීමටයි.\nඒ අනුව පිටියට පිවිසි ඔවුන් පන්දුවාර 8 ක් අවසානයේ එක් කඩුල්ලක් දැවී ලකුණු 54 ක් ලබාසිටියා.\nහෂීම් අම්ලා ලකුණු 15 කට දැවීගියේ සුරංග ලක්මාල්ගේ පන්දුවක් හමුවේ කඩුල්ල මුවා කිරීමේ වරදට හසුවෙමින්.\nඅද තරගයේදී ශ්‍රී ලංකා කණ්ඩායමට සචිත් පතිරණ සහ චතුරංග ද සිල්වා කැඳවා තිබෙනවා.\nපසුගිය තරගයට ක්‍රීඩා කල  සඳුන් වීරක්කොඩි සහ ජෙෆ්රි වැන්ඩසේ අද කණ්ඩායමට නම්කර නැහැ.\nඅද කණ්ඩායමට කැඳවා ඇති චතුරංග ද සිල්වා එක්දින ජාත්‍යන්තර තරග 6 කට ක්‍රීඩා කර ඇති අතර සචිත් පතිරණ එක්දින තරග 10 කට ක්‍රීඩා කර තිබෙනවා.\nමේ අතර පළමු එක්දින තරගය ජයග්‍රහණය කල දකුණු අප්‍රිකා කණ්ඩායම කිසිදු වෙනසකින් තොරව අද තරගයට ද නම්කර තිබීම විශේෂත්වයක්.\nනිරෝෂන් දික්වැල්ල / ධනංජය ද සිල්වා / කුසල් මෙන්ඩිස් / දිනේෂ් චන්දිමාල් / උපුල් තරංග / අසේල ගුණරත්න / නුවන් කුලසේකර / සුරංග ලක්මාල් සහ ලක්ෂාන් සඳකැන් අද තරගයට ක්‍රීඩා කරන ශ්‍රී ලංකා කණ්ඩායමේ සෙසු ක්‍රීඩකයන් වනවා.",
       "URL": "https://www.hirunews.lk/sports/153445/දෙවන-එක්දින-තරගය-ඇරඹෙයි",
       "Category": "Sports",
       "Parent URL": "https://www.hirunews.lk/sports/all-news.php?pageID=357"
}