{
       "Source": "hirunews",
       "Timestamp": "Monday, 04 November 2013 - 7:41",
       "Headline": "වොට්සන්ට බැන වැදුණු ජඞේජාට දඩ.",
       "News Content": "පසුගිය 2 වැනිදා  ඕස්ට්‍රේලියාව සහ ඉන්දියාව අතර පැවති එක්දින ක්‍රිකට් තරඟයේදී  ඕස්ට්‍රේලියානු ක්‍රීඩක ෂේන් වොට්සන් හට අසභ්‍ය වචනයෙන් බැනවැදීමේ චෝදනාව මත ඉන්දියානු ක්‍රීඩක රවීන්ද්‍ර ජඞේජාට දඩ නියම කර තිබෙනවා.  ඔහු ක්‍රීඩා කළ අවසන් තරඟයේ ඔහුට හිමි මුදලින් සියයට 10 ක් දඩ වශයෙන් අයකරගැනීමට ජාත්‍යන්තර ක්‍රිකට් කවුන්සිලය තීරණය කර ඇති බවයි වාර්තාවන්නේ. දෙරට අතර පැවති අවසන් තරඟයේදී රවීන්ද්‍ර ජඬේජාගේ පන්දුවක් හමුවේ ෂේන් වොට්සන් දැවී ගිය අතර එහිදී ජාඬේජා මෙලෙස ෂේන් වොට්සන් ඉදිරියට ගොස් අසභ්‍ය වචනයෙන් බැන වැදී ඇති බවටයි චෝදනා එල්ලවී ඇත්තේ. තරඟ 7 කින් සමන්විත වූ මෙම එක්දින තරඟාවලිය ඉන්දියාව ජයගත්තේ තරඟ 3ට දෙකක් ලෙසයි. වර්ෂාව හේතුවෙන්  තරඟ දෙකක් තීරණයකින් තොරව අවසන් වුණා.",
       "URL": "https://www.hirunews.lk/sports/70657/වොට්සන්ට-බැන-වැදුණු-ජඞේජාට-දඩ",
       "Category": "Sports",
       "Parent URL": "https://www.hirunews.lk/sports/all-news.php?pageID=505"
}