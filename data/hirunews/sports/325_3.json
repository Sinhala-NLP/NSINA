{
       "Source": "hirunews",
       "Timestamp": "Thursday, 15 June 2017 - 21:44",
       "Headline": "අවසන් මහා තරගයට ඉන්දියාව සුදුසුකම් ලබයි",
       "News Content": "ශූරයන්ගේ කුසලාන තරගාවලියේ අවසන් මහා තරගයට සුදුසුකම් ලැබීමට ඉන්දීය කණ්ඩායම අද සමත්වුනා.\nඒ බංග්ලාදේශය සමග පැවති තරගය කඩුලු 9 ක විශිෂ්ඨ ජයක් ලබමින්.\nකාසියේ වාසිය දිනු ඉන්දියාවේ ආරාධනය මත පළමුවෙන් පන්දුවට පහරදුන් බංග්ලාදේශය නියමිත පන්දුවාර 50 අවසානයේ කඩුලු 7ක් දැවී ලකුණු 264ක් රැස් කළා.\nතමින් ඉක්බාල් 70 යි. මුශ්ෆිකර් රහීම් ලකුණු 61 ක් රැස් කළා.\nමහමුදුල්ලා 21 යි. මශ්රෆි මොටාසා නොදැවී ලකුණු 30 ක් ලබාගත්තා.\nපන්දු යැවීමේදී බුවනේශ්වර් කුමාර් / ජස්ප්‍රිට් බුම්රා සහ කෙදාර් ජාදෙව් කඩුලු 2 බැගින් බිඳහෙලුවා.\nපිළිතුරු ඉනිම වෙනුවෙන් පන්දුවට පහරදුන් ඉන්දියාව පන්දුවාර 40 යි එක් පන්දුවක් අවසානයේ එක් කඩුල්ලක් පමණක් දැවී ජයග්‍රාහී ඉලක්කය පසු කළා.\nරෝහිත් ශර්මා නොදැවී 125 යි. හතරේ පහර 15 ක් සහ එක් හයේ පහරක් ඔහුගේ ලකුණු 125 ට අයත්.\nශිකර් ධවාන් 46 කට දැවී ගියා. නායක විරා්ත් කෝලි නොදැවී ලකුණු 96 ක් ලබාගත්තේ පන්දු 78 කින්.\nහතරේ පහර 13 ක් ද ඊට අයත්.\nමෙම තරග ජයග්‍රහණයත් සමග ශූරයන්ගේ කුසලානයේ අවසන් මහා තරගය ලබන 18 වනදා ඉන්දියාව සහ පකිස්ථානය අතර පැවැත්වෙනු ඇති.",
       "URL": "https://www.hirunews.lk/sports/163655/අවසන්-මහා-තරගයට-ඉන්දියාව-සුදුසුකම්-ලබයි",
       "Category": "Sports",
       "Parent URL": "https://www.hirunews.lk/sports/all-news.php?pageID=325"
}