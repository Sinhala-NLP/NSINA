{
       "Source": "hirunews",
       "Timestamp": "Saturday, 18 January 2020 - 16:07",
       "Headline": "යොවුන් ලෝක කුසලානය අරඹමින් සත්කාරකයින් පරදා ඇෆ්ගනිස්ථානය පෙරළිකාර ජයක් වාර්තා කරයි",
       "News Content": "2020 යොවුන් ලෝක කුසලාන ක්‍රිකට් තරඟාවලියේ ආරම්භ කරමින් සත්කාර දකුණු අප්‍රිකානු කණ්ඩායම සහ ඇෆ්ගනිස්ථානය ඊයේ (17) තරඟ බිමට පිවිසියා.\nමෙම තරඟයෙන් සත්කාර දකුණු අප්‍රිකානු වයස අවුරුදු 19න් පහළ කණ්ඩායම පරාජය කරමින් පෙරළිකාර ජයක් වර්තා කරන්නට යොවුන් ඇෆ්ගනිස්ථාන කණ්ඩායම සමත් වුණා.\nතරඟයේ පළමුවෙන් පන්දුවට පහරදුන් දකුණු අප්‍රිකානු වයස අවුරුදු 19න් පහළ කණ්ඩායම පන්දුවාර 29යි එක් පන්දුවක් තුල ලකුණු 129 කට සීමා කරන්නට ඇෆ්ගනිස්ථාන වයස අවුරුදු 19 න් පහළ පන්දු යවන්නන් සමත් වූ අතර එහිදී අති විශිෂ්ඨ පන්දු යැවීමක නිරත වූ ෂෆිකුල්ලා ගෆාරි ප්‍රතිවාදී කඩුලු 06ක් බිඳ දැමුවා.\nලකුණු 130ක ජයග්‍රාහී ඉලක්කයක් හඹා ගිය ඇෆ්ගනිස්ථාන යොවුන් කණ්ඩායම 25 වන පන්දු වාරයේදී කඩුලු 03ක් පමණක් දැවී එම ඉලක්කය ජයගත්තා.\nඑහිදී ඇෆ්ගනිස්ථාන යොවුන් ක්‍රීඩකයින් දෙදෙනෙක් අර්ධ ශතක රැස්කිරීමට සමත් වුණා.",
       "URL": "https://www.hirunews.lk/sports/232520/යොවුන්-ලෝක-කුසලානය-අරඹමින්-සත්කාරකයින්-පරදා-ඇෆ්ගනිස්ථානය-පෙරළිකාර-ජයක්-වාර්තා-කරයි",
       "Category": "Sports",
       "Parent URL": "https://www.hirunews.lk/sports/all-news.php?pageID=118"
}