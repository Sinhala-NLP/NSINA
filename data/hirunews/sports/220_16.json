{
       "Source": "hirunews",
       "Timestamp": "Friday, 13 July 2018 - 13:54",
       "Headline": "දකුණු අප්‍රිකා මුල් ඉනිම 126කට සීමා වෙයි",
       "News Content": "ශ්‍රී ලංකාව සමඟ ගාල්ල ජාත්‍යන්තර ක්‍රිකට් ක්‍රීඩාංගනයේ පැවැත්වෙන පළමුවන ටෙස්ට් තරඟයේ පළමු ඉනිම ක්‍රීඩා කළ දකුණු අප්‍රිකානු කණ්ඩායම  ලකුණු 126කට සිමා කරන්නට ශ්‍රී ලංකා පන්දු යවන්නන් සමත් වුණා.\nඑහිදී දිල්රුවන් පෙරේරා දකුණු අප්‍රිකානු කඩුලු 04ක් බිඳ දැමූ අතර සුරංග ලක්මාල් කඩුලු 03ක් බිඳ දැමුවා.\nදකුණු අප්‍රිකාව වෙනුවෙන් ෆෆ් ඩූප්ලසිස් ලකුණු 49ක් රැස් කරමින් දකුණු අප්‍රිකා පළමු ඉනිමේ වැඩිම ලකණු ලාභියා බවට පත් වුණා.\nසෙසු කිසිඳු පිතිකරුවෙකුටවත් ලකුණු 20 සීමාව පසුකර යන්නය ශ්‍රී ලංකා පන්දු යවන්නන් ඉඩ ලබානොදීම විශේෂත්වයක්.\nශ්‍රී ලංකාව මුල් ඉනිමට රැස්කළ ලකුණු සංඛ්‍යාව 287 ක්.\nතරඟයේ දෙවන දිනය අදයි.",
       "URL": "https://www.hirunews.lk/sports/195129/දකුණු-අප්‍රිකා-මුල්-ඉනිම-126කට-සීමා-වෙයි",
       "Category": "Sports",
       "Parent URL": "https://www.hirunews.lk/sports/all-news.php?pageID=220"
}