{
       "Source": "hirunews",
       "Timestamp": "Sunday, 05 May 2019 - 19:00",
       "Headline": "අෆ්රිඩිගෙන් තවත් හෙළිදරව්වක්",
       "News Content": "2010 වසරේ පාකිස්තාන පිළේ එංගලන්ත සංචාරයේදී සිදුවූ ඔට්ටු තැබීමේ තරඟ පාවාදීම් සිද්ධිය පිළිබදව තමන් කලින් දැන සිටි බව ප්‍රවීන ක්‍රීඩක ෂහිඞ් අෆ්රිඩි පවසනවා.\nසිය චරිතාපදානය තුළින් අෆ්රිඩී කියා සිටියේ සල්මාන් බට්, මොහොමඞ් අමීර් සහ මොහොමඞ් අසිෆ් ඒ සඳහා යොමු කළ බුකිකරු මසාර් මජීඞ්ගේ දුරකථනයේ දත්තවලින් තමා ඒ පිළිබදව දැනගත් බවයි.\nශ්‍රී ලංකාවේ පැවති චැම්පියන්ස් කුසලාන තරගාවලියේදී මජීඞ් සිය පවුලේ සාමාජිකයින් සමඟ ශ්‍රී ලංකාවට පැමිණ තිබෙනවා.\nමෙරට වෙරළ තීරයකදී ඔහුගේ පුත්‍රයෙකු මජීඞ්ගේ දුරකථනය අත්වැරදීමකින් ජලයට දැමීම නිසා එය අක්‍රිය වී ඇති බව සදහන්.\nඑහි දත්ත නැවත ලබා ගැනීම සඳහා ඔහු එංගලන්තයේ දුරකථන අලුත්වැඩියාහලට එය ලබාදී ඇති අතර, එහි සිටි තම මිතුරෙකු අදාළ තොරතුරු ලබාදුන් බවයි අෆ්රිඩී සදහන් කළේ.\\r\\n",
       "URL": "https://www.hirunews.lk/sports/215804/අෆ්රිඩිගෙන්-තවත්-හෙළිදරව්වක්",
       "Category": "Sports",
       "Parent URL": "https://www.hirunews.lk/sports/all-news.php?pageID=163"
}