{
       "Source": "hirunews",
       "Timestamp": "Wednesday, 15 December 2021 - 13:46",
       "Headline": "ක්‍රිකට් ක්‍රීඩක මයිකල් ස්ලේටර් ගෘහස්ථ ප්‍රචණ්ඩත්ව චෝදනා යටතේ පොලිස් අත්අඩංගුවට",
       "News Content": "හිටපු ඕඔස්ට්‍රේලියානු ආරම්භක පිතිකරුවෙකු වන මයිකල් ස්ලේටර් ගෘහස්ථ ප්‍රචණ්ඩත්ව චෝදනා යටතේ එරට පොලිස් අත්අඩංගුවට පත්ව තිබෙනවා.\nමයිකල් ස්ලේටර් අත්අඩංගුවට ගැනීම සම්බන්ධයෙන්යෙන් නිව් සවුත් වේල්ස් පොලිස් දෙපාර්තමේන්තුව සඳහන් කළේ, ඔහු මෙවර අත්අඩංගුවට ගෙන ඇත්තේ පැරණි ඇප කොන්දේසි කිහිපයක් කඩකිරීම හේතුවෙන් බවයි.\nමීට මාස 2කට පමණ පෙර ගෘහස්ථ ප්‍රචණ්ඩත්ව චෝදනා යටතේ මයිකල් ස්ලේටර් අත්අඩංගුවට ගෙන ගෘහස්ථ ප්‍රචණ්ඩත්වය පාලනය කිරීමේ කොන්දේසිවලට යටත් ව නිදහස් කෙරුණා.\nAVO හෙවත් ගෘහස්ථ ප්‍රචණ්ඩත්වය පාලනය කිරීමේ කොන්දේසි යටතේ තර්ජන කිරීම, හිරිහැර කිරීම, යන වැරදි සහ ඇප කඩ කිරීම යන චෝදනාවලට ස්ලේටර් මුහුණ දී සිටින බවයි පොලිසිය පවසන්නේ.\n51 හැවිරිදි මයිකල් ස්ලේටර් හට මෙම ඇප කොන්දේසි යටතේ මත්පැන් පානය කිරීම, නිර්දේශ නො කළ මත්ද්‍රව්‍ය ගැනීම සහ ජංගම දුරකතන ඇතුළු ඉලෙක්ට්‍රොනික උපකරණ ළඟ තබා ගැනීම ද තහනම් වී තිබෙනවා.\nඕස්ට්‍රේලියානු ආරම්භක පිතිකරුවෙකු ලෙස එරට ජාතික කණ්ඩායම නියෝජනය කළ මයිකල් ස්ලේටර් ටෙස්ට් ලකුණුකුණු 5312ක් ලබාගත් ක්‍රීඩකයෙක්",
       "URL": "https://www.hirunews.lk/sports/291108/ක්‍රිකට්-ක්‍රීඩක-මයිකල්-ස්ලේටර්-ගෘහස්ථ-ප්‍රචණ්ඩත්ව-චෝදනා-යටතේ-පොලිස්-අත්අඩංගුවට",
       "Category": "Sports",
       "Parent URL": "https://www.hirunews.lk/sports/all-news.php?pageID=33"
}