{
       "Source": "hirunews",
       "Timestamp": "Friday, 13 October 2017 - 15:41",
       "Headline": "ටෙස්ට් වරම් ලැබු අයර්ලන්තයේ පළමු තරගයේ ප්‍රතිවාදී කණ්ඩායම එළියට",
       "News Content": "ටෙස්ට් වරම් ලැබු අයර්ලන්තය සිය පළමු ජාත්‍යන්තර ටෙස්ට් තරගයට එක්වන්නේ පකිස්ථානය සමග බවට තහවුරු වී තිබෙනවා.\nඒ පකිස්ථානය සහ අයර්ලන්තය ඔක්ලන්ඩ් නුවරදී පැවති ජාත්‍යන්තර ක්‍රිකට් කවුන්සිලයේ රැස්වීමකදී එකගතාවකට එළඹීමත් සමගයි.\nලබන වසරේ මැයි මාසයේදී එම තරගය පැවැත්වීමට නියමිතයි.\nඅයර්ලන්තය සහ ඇෆ්ගනිස්ථානය පසුගියදා ටෙස්ට් වරම් ලැබුවා.\nපකිස්ථානය වැනි කණ්ඩායමක් සමග තම පළමු ජාත්‍යන්තර ටෙස්ට් තරගයට ක්‍රීඩා කිරීමට ලැබීම පිළිබඳ සතුටුවන අතර පකිස්ථානය සුහදව පිළිගන්නා බවයි අයර්ලන්ත ක්‍රිකට් කණ්ඩායමේ බලධාරීන් සඳහන් කර ඇත්තේ.\nඑමෙන්ම තමන් සමග ක්‍රීඩා කිරීමට පැමිණීමට එකගතාව පළ කිරීම සම්බන්ධයෙන් ස්තුතිවන්ත වන බව ද ඔවුන් සඳහන් කර තිබෙනවා.\nමෙම තරගය පැවැත්වෙන ක්‍රීඩාංගණ පිළිබඳ පසුව දැනුම්දෙනු ඇති.\nපකිස්ථානය අයර්ලන්ත සංචාරයට එක්වන්නේ එංගලන්තය සමග ටෙස්ට් තරගාවලියකට එක්වීමට සුදානම්ව තිබියදීයි.\nඑය ලබන වසරේ මැයි මස අවසානයේ ආරම්භ වනවා.\nඇෆ්ගනිස්ථානය සහ අයර්ලන්තයට පෙර අවසන් වරට ටෙස්ට් වරම් ලැබුවේ බංග්ලාදේශයයි.\nඔවුන් තම පළමු තරගය 2000 වසරේ නොවැම්බර් මාසයේදී ඉන්දියාව සමග ක්‍රීඩා කළා.",
       "URL": "https://www.hirunews.lk/sports/173404/ටෙස්ට්-වරම්-ලැබු-අයර්ලන්තයේ-පළමු-තරගයේ-ප්‍රතිවාදී-කණ්ඩායම-එළියට",
       "Category": "Sports",
       "Parent URL": "https://www.hirunews.lk/sports/all-news.php?pageID=290"
}