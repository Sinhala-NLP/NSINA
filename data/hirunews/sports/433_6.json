{
       "Source": "hirunews",
       "Timestamp": "Friday, 08 January 2016 - 8:45",
       "Headline": "ඇෆ්ගනිස්ථානය එක්දින කණ්ඩායම් 10 ට",
       "News Content": "ඇෆ්ගනිස්ථානය සහ සිම්බාබ්වේ අතර ප්‍රථම විස්සයි විස්ස තරඟය සාජා හිදී අද (08) පැවැත්වෙනවා. ඇෆ්ගනිස්ථානය විස්සයි විස්ස තරඟාවලියට පිවිසෙන්නේ සිම්බාබ්වේ පිල පරදවා එක්දින තරඟාවලි ජයග්‍රහණයක් වාර්තා කිරීමෙන් අනතුරුවයි. ඒ සමඟම ඇෆ්ගනිස්ථාන පිල අයි.සී.සී එක්දින දර්ශකයේ කණ්ඩායම් දහය අතරට එක්වුණා. මේ අතර, සිය ක්‍රිකට් පිල දැක්වූ දස්කම් සමරමින් ඇෆ්ගනිස්ථානවාසීන් ප්‍රීති ඝෝෂා නගද්දී කුඩා ළමයෙකු ජීවිතක්ෂයට පත්වුණා. ඒ ජයග්‍රහණය සමරමින් ගුවනට තැබූ වෙඩිල්ලක් මහල් නිවසක සිටි ළමයෙකුට වැදීමෙන්.",
       "URL": "https://www.hirunews.lk/sports/123587/ඇෆ්ගනිස්ථානය-එක්දින-කණ්ඩායම්-10-ට",
       "Category": "Sports",
       "Parent URL": "https://www.hirunews.lk/sports/all-news.php?pageID=433"
}