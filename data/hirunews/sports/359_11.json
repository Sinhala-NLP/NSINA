{
       "Source": "hirunews",
       "Timestamp": "Monday, 23 January 2017 - 12:04",
       "Headline": "ඩේවිඩ් වෝනර් සිඩ්නි පිටිය කළඹවයි",
       "News Content": "ඕස්ට්‍රේලියාව සහ සංචාරක පාකිස්ථාන කණ්ඩායම අතර සිඩ්නි ක්‍රීඩාංගනයේ දී පැවති සිව්වන එක්දින තරඟය ජයගන්නට ඕස්ට්‍රේලියාව ඊයේ සමත් වුණා.\nඑම තරඟය ඔවුන් ජය ගත්තේ ලකුණු 86කින්.\nතරඟයේ පළමුව පන්දුවට පහර දුන් ඕස්ට්‍රේලියාව පන්දුවාර 50 තුල කඩුලු 06කට ලකුණු 353ක් රැස් කළා.\nඑහිදී ප්‍රවේගකාරී ඉනිමක් ක්‍රීඩා කළ ඩේවිඩ් වෝනර් ලකුණු 130ක් රැස් කළේ හයේ පහර 02ක් සහ හතරේ පහර 11ක් සමඟින්.\nපාකිස්ථානය වෙනුවෙන් හසන් අලී ඕස්ට්‍රේලියානු කඩුලු 05ක් බිඳ දැමුවා.\nපිළිතුරු ඉනිම ක්‍රීඩාකළ පාකිස්ථාන කණ්ඩායමට සියලු ක්‍රීඩකයන් දැවී ලබා ගත හැකි වූයේ ලකුණු 267ක් පමණයි.\nඒ අනුව තරඟ පහකින් සමන්විත එක් දින තරඟාවලියේ තරඟ තුනට එක්ක ලෙස ඕස්ට්‍රේලියාව ජය හිමිකරගෙන සිටිනවා.\nවෝනර්ගේ සුපිරි ඉනිම සහ තරඟයේ විශේෂ අවස්ථා පහතින්.",
       "URL": "https://www.hirunews.lk/sports/152682/ඩේවිඩ්-වෝනර්-සිඩ්නි-පිටිය-කළඹවයි",
       "Category": "Sports",
       "Parent URL": "https://www.hirunews.lk/sports/all-news.php?pageID=359"
}