{
       "Source": "hirunews",
       "Timestamp": "Wednesday, 24 August 2016 - 14:10",
       "Headline": "දෙවන එක්දින තරගයේදී ශ්‍රී ලංකාව පළමුව පන්දුවට පහරදෙයි - කණ්ඩායමේ වෙනස්කම් දෙකක්",
       "News Content": "සංචාරක ඔස්ට්‍රේලියා කණ්ඩායම සහ ශ්‍රී ලංකාව අතර දෙවන එක්දින ක්‍රිකට් තරගය අද කොළඹ ආර් ප්‍රේමදාස ක්‍රීඩාංගණයේදී පැවැත්වෙනවා.\nකාසියේ වාසිය දිනු ශ්‍රී ලංකාවයි පළමුවෙන් පන්දුවට පහරදීමට තීරණය කර ඇත්තේ.\nපස්වරු 2 යි 30 ටයි තරගය ආරම්භ වීමට නියමිතයි.\nසීක්කුගේ ප්‍රසන්න සහ ධනුෂ්ක ගුණතිලක කණ්ඩායමට නම්කර තිබෙනවා.\nඒ ලක්ෂාන් සඳකැන් සහ මිලින්ද සිරිවර්ධන වෙනුවටයි.\nකුසල් පෙරේරා / ටී එම් ඩිල්ෂාන් / කුසල් මෙන්ඩිස් / දිනේෂ් චන්දිමාල් / නායක ඇන්ජෙලෝ මැතිව්ස් / ධනංජය ද සිල්වා / තිසර පෙරේරා / දිල්රුවන් පෙරේරා සහ අමිල අපොන්සු ශ්‍රී ලංකා කණ්ඩායමේ සෙසු ක්‍රීඩකයන් වනවා.\nඔස්ට්‍රේලියා කණ්ඩායමේ ජෝශ් හැසල්වුඩ් වෙනුවට නේතන් ලයන් කණ්ඩායමට නම්කර තිබෙනවා.\nදෙරට අතර කොළඹ ආර් ප්‍රේමදාස ක්‍රීඩාංගණයේ පැවති පළමු එක්දින තරගයෙන් ඔස්ට්‍රේලියාවට කඩුලු 3 ක ජයක් හිමිවුනා.",
       "URL": "https://www.hirunews.lk/sports/141379/දෙවන-එක්දින-තරගයේදී-ශ්‍රී-ලංකාව-පළමුව-පන්දුවට-පහරදෙයි-කණ්ඩායමේ-වෙනස්කම්-දෙකක්",
       "Category": "Sports",
       "Parent URL": "https://www.hirunews.lk/sports/all-news.php?pageID=389"
}