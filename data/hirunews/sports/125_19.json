{
       "Source": "hirunews",
       "Timestamp": "Saturday, 07 December 2019 - 19:55",
       "Headline": "සාග් ක්‍රීඩා උළෙලේ පදක්කම් 152 ක් ශ්‍රී ලංකාවට",
       "News Content": "දකුණු ආසියානු ක්‍රීඩා උළෙලේ රන් පදක්කම් 29 ක්, රිදී පදක්කම් 49 ක් සහ ලෝකඩ පදක්කම් 74 ක් සමග සමස්ත පදක්කම් 152 ක් මේ වනවිට ලබාගෙන ඇති ශ්‍රී ලංකාව තවමත් 3 වන ස්ථානයේ පසුවනවා.\nඉන්දියාව රන් පදක්කම් 89 ක්, රිදී පදක්කම් 66 ක් සහ ලෝකඩ පදක්කම් 31 ක් සමගින් සමස්ත පදක්කම් 186 ක් ලබාගෙන පළමු තැන හිමිකර ගෙන ඇති අතර, නේපාලයේ දෙවන ස්ථානයේ පසුවන්නේ රන් පදක්කම් 42 ක් රිදී පදක්කම් 29 ක් සහ ලෝකඩ පදක්කම් 55 ක් සමගින් පදක්කම් 126 ක් හිමිකර ගනිමින්.\nමේ අතර, මෙවර දකුණු ආසියානු ක්‍රීඩා උළෙලේදී මලල ක්‍රීඩා ඉසව්වලින් රන් පදක්කම් 15 ක් ලබාගත් ශ්‍රී ලංකාව, වසර 28 කට පසු ඉන්දියාව ඇතුළු අනෙකුත් රටවල් පසුකර යෑමට සමත්ව සිටීමද විශේෂත්වයක්.",
       "URL": "https://www.hirunews.lk/sports/229770/සාග්-ක්‍රීඩා-උළෙලේ-පදක්කම්-152-ක්-ශ්‍රී-ලංකාවට",
       "Category": "Sports",
       "Parent URL": "https://www.hirunews.lk/sports/all-news.php?pageID=125"
}