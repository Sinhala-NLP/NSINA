{
       "Source": "hirunews",
       "Timestamp": "Saturday, 12 February 2022 - 13:41",
       "Headline": "ඔලිම්පික් රන් පදක්කම්ලාභී ජස්ටින් ගැට්ලින් ක්‍රීඩා පිටියට සමුදෙයි",
       "News Content": "2004 ඇතැන්ස් ඔලිම්පික් උළෙලේදී මීටර 100 රන් පදක්කම දිනූ ඇමරිකානු මළල ක්‍රීඩක ජස්ටින් ගැට්ලින් මළල ක්‍රීඩා පිටියෙන් සමුගන්නා බව නිවේදනය කළා.\nසිය 49 වන ජන්ම දිනයේදී ඔහු ඉන්ස්ටර්ග්‍රෑම් ගිණුමට පණිවුඩයක් එක් කළේ “ඩියර් ට්‍රැක්” හෙවත් ආදරණීය ධාවන පථය යන තේමාවෙන්.\nතමාගේ ක්‍රීඩා දිවියේ උද්යෝගිමත් මෙන්ම මන්දෝත්සාහී අවස්ථාවන් පැවතුණ ද, තමන් හැමවිටම ධාවන පථයට ආදරය කළ බවයි ගැට්ලින් එහිදී කියා සිටියේ.\n2005 හෙල්සින්කි ලෝක මළල ක්‍රීඩා ශූරතාවලියේදී මීටර 100 සහ 200 ඉසව් ජයග්‍රහණය කළ ජස්ටින් ගැට්ලින් 2017 ලන්ඩන් ලෝක ශූරතා මළල ක්‍රීඩා උළෙලේදී මීටර 100 රන් පදක්කම හිමිකරගත්තේ ජැමෙයිකාවේ උසේන් බෝල්ට් ට එරෙහිව විරල ජයග්‍රහණයක් වාර්තා කරමින්.\nගැට්ලින්ට සිය ක්‍රීඩා ජීවිතයේදී තහනම් උත්තේජක භාවිත කළ බවට දෙවරක්ම දඩුවම් කාලසීමා ගත කිරීමට සිදු වුණා.",
       "URL": "https://www.hirunews.lk/sports/296822/ඔලිම්පික්-රන්-පදක්කම්ලාභී-ජස්ටින්-ගැට්ලින්-ක්‍රීඩා-පිටියට-සමුදෙයි",
       "Category": "Sports",
       "Parent URL": "https://www.hirunews.lk/sports/all-news.php?pageID=27"
}