{
       "Source": "hirunews",
       "Timestamp": "Sunday, 01 September 2019 - 23:00",
       "Headline": "පළමු තරඟයේ ජය නවසීලන්තයට",
       "News Content": "ශ්‍රී ලංකාව සහ නවසීලන්තය අතර මහනුවර පල්ලේකැලේ පැවති පළමු 20 යි 20 තරගයෙන් නවසීලන්තය කඩුලු 5ක ජයග්‍රහණයක් ලබා ලබා ගැනීමට සමත් වුණා.\nලකුණු 175ක ජයග්‍රාහි ඉලක්කයක් හඹා ගිය නවසීලන්තය අවසන් පන්දුවාරයේ ජයග්‍රාහී ඉලක්කය පසු කර යාමට සමත් වුණා.\nනවසීලන්තයේ මුල් කඩුලු 3 ලකුණු 39ක් පමණ වන විට බිඳ දැමීමට ශ්‍රී ලංකා පන්දු යවන්නන්ට හැකි වුණා.\nබිඳ වැටුණු නවසිලන්ත ඉනිමට ලකුණු 79ක සබඳතාවක් ගොඩනැඟූ රෝස ටේලර් සහ කොලින් ඩී ග්‍රෑන්ඩ්හෝම් නවසීලන්තය නැවත ජයග්‍රාහී මාවතට ගෙන ගියා.\nනවසීලන්තය වෙනුවෙන් රෝස ටේලර් ලකුණු 48ක් සහ කොලින් ඩී ග්‍රෑන්ඩ්හොර්ම් ලකුණු 44ක් ලබා ගත්තා.\nතරගයේ පළමුවෙන් පන්දුවට පහර දුන් ශ්‍රී ලංකා කණ්ඩායම නියමිත පන්දුවාර 20 අවසානයේ කඩුළු 4 ක් දැවී ලකුණු 174 ක් ලබාගත්තා.\nතරඟයේ ආරම්භයේ දී සිටම නවසිලන්ත පන්දු යවන්නන්ට දැඩි ප්‍රහාරයක් එල්ල කිරීමට ශ්‍රී ලංකා පිතිකරුවන් සමත් වුණා.\nශ්‍රී ලංකා කණ්ඩායමේ මුල් කඩුල්ල වෙනුවෙන් කුසල් ජනිත් පෙරේරා සහ කුසල් මෙන්ඩිස් පන්දු 27 කදී වේගවත් ලකුණු 41 ක ආරම්භක සබඳතාවක් ගොඩනැගීමට සමත් වූ අතර කුසල් මෙන්ඩිස් පන්දු 53 කදී දැවැන්ත හයේ පහරවල් 2 ක් සමග හතරේ පහරවල් 8 ක් එල්ල කරමින් වේගවත් ලකුණු 79 ලබාගැනීමට සමත් වුණා.\nතරඟයේ අවසන් පන්දුවාර හතරේදී ශ්‍රී ලංකා පිතිකරුවන් තමාගේ ලකුණු පුවරුවට ලකුණු 60 ක් එක්කරගත් අතර නවසීලන්තය වෙනුවෙන් පන්දුවාර 4 කදී ලකුණු 20 කට කඩුළු දෙකක් දවාගනිමින් යම් සාර්ථක පන්දු යැවීමක නිරත වුණා.",
       "URL": "https://www.hirunews.lk/sports/223413/පළමු-තරඟයේ-ජය-නවසීලන්තයට",
       "Category": "Sports",
       "Parent URL": "https://www.hirunews.lk/sports/all-news.php?pageID=141"
}