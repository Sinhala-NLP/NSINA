{
       "Source": "hirunews",
       "Timestamp": "Saturday, 14 September 2013 - 7:39",
       "Headline": "ෆෝඞ් ක්‍රිකට් බලධාරීන් හමුවේ.",
       "News Content": "ශ්‍රී ලංකා ක්‍රිකට් පිළේ ප්‍රධාන පුහුණුකරු ග්‍රැහැම් ෆෝඞ් ඊයේ (13) ක්‍රිකට් බලධරයින් මුණ ගැසුණා. ජාතික කණ්ඩායමේ කළමනාකරු සහ ප්‍රධාන විධායක නිලධාරීවරයා මෙන්ම අනෙකුත් නිලධාරීන් ශ්‍රී ලංකා ක්‍රිකට් ආයතනයේදී ඔහු මෙලෙස මුණ ගැසුණු බවයි ශ්‍රී ලංකා ක්‍රිකට් නිකුත් කළ නිවේදනයක දැක්වෙන්නේ. ලබන ජනවාරියේදී සිය කොන්ත්‍රාත් කාලය අවසන්වීමෙන් පසු එය තවදුරටත් දීර්ඝ කිරීමට අපේක්ෂා නොකරන බව ෆෝඞ් මීට පෙර පවසා තිබුණා. ඒ, සිය පවුලේ කැප කිරීම් වෙනුවෙන්. ඒ සඳහා ශ්‍රී ලංකා ක්‍රිකට් ආයතනය පුහුණුකරු ග්‍රැහැම් ෆෝඞ් වෙත විකල්ප කිහිපයක් ඉදිරිපත් කර තිබෙනවා. ඒ පිළිබදව සලකා බලා සිය සැලසුම් ඉදිරි සතියේදී තමන් වෙත ඉදිරිපත් කිරීමට ඔහු එකඟ වූ බවයි ශ්‍රී ලංකා ක්‍රිකට් ආයතනය ප්‍රකාශ කළේ.",
       "URL": "https://www.hirunews.lk/sports/67163/ෆෝඞ්-ක්‍රිකට්-බලධාරීන්-හමුවේ",
       "Category": "Sports",
       "Parent URL": "https://www.hirunews.lk/sports/all-news.php?pageID=514"
}