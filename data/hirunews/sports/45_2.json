{
       "Source": "hirunews",
       "Timestamp": "Tuesday, 17 August 2021 - 14:10",
       "Headline": "විස්සයි විස්ස ලෝක කුසලානයේ, ශ්‍රී ලංකාව පළමු තරගය නැමීබියාව සමඟ",
       "News Content": "එළඹෙන විස්සයි විස්ස ලෝක කුසලාන ක්‍රිකට් තරගාවලියට අදාළව ශ්‍රී ලංකා කණ්ඩායම සහභාගි වන පළමු තරඟය නැමීබියාව සමඟ පැවැත්වෙනවා.\nඒ අනුව එළඹෙන ඔක්තෝම්බර් මස 18 වන දා අබුඩාබි හිදී මෙම තරඟය පැවැත්වෙන බවයි ජාත්‍යන්තර ක්‍රිකට් කවුන්සිලය ප්‍රකාශ කළේ.\nශ්‍රී ලංකාව සහභාගි වන දෙවන තරගය ඔක්තෝම්බර් මස 20 වන දා අයර්ලන්තය සමඟත් තුන් වන තරඟය 22 වන දා නෙදර්ලන්තය සමගත් පැවැත්වෙනු ඇති.\nවිස්සයි විස්ස ලෝක කුසලාන ක්‍රිකට් තරගාවලියේ පළමු තරඟය ඔක්තෝම්බර් මස 17 වනදා ඕමානය හා පැපුවානිව්ගිනියා කණ්ඩායම් අතර පැවැත්වෙනවා",
       "URL": "https://www.hirunews.lk/sports/279928/විස්සයි-විස්ස-ලෝක-කුසලානයේ-ශ්‍රී-ලංකාව-පළමු-තරගය-නැමීබියාව-සමඟ",
       "Category": "Sports",
       "Parent URL": "https://www.hirunews.lk/sports/all-news.php?pageID=45"
}