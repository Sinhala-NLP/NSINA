{
       "Source": "hirunews",
       "Timestamp": "Thursday, 12 November 2015 - 8:14",
       "Headline": "විස්සයි විස්ස තරඟාවලිය ජය පැරදුමකින් තොරව නිමවේ",
       "News Content": "සංචාරක බටහිර ඉන්දීය කොදෙව් කණ්ඩායම සහ ශ්‍රී ලංකා කණ්ඩායම අතර පැවති විස්සයි විස්ස ක්‍රිකට් තරඟාවලිය එකට එකක් ලෙස ජය පරාජයෙන් තොරව අවසන් වුණා.\nඒ, ඊයේ පැවති දෙවන සහ අවසන් විස්සයි විස්ස තරඟය ලකුණු 23 කින් බටහිර ඉන්දීය කොදෙව් කණ්ඩායම ජයගැනීමත් සමඟයි. තරඟයේ පළමුවෙන් පන්දුවට පහරදුන් බටහිර ඉන්දීය කොදෙව් කණ්ඩායම නියමිත පන්දුවාර විස්ස අවසානයේ කඩුලූ 6 ක් දැවී ලකුණු 162 ක් රැස් කළා.\nඅනතුරුව ජයග්‍රහණය කරා ලකුණු 163 ක ඉලක්කයක් හඹාගිය ශ්‍රී ලංකා කණ්ඩායමට නියමිත පන්දු වාර විස්ස අවසානයේ සියලූදෙනා දැවී ලබාගැනීමට හැකිවූයේ ලකුණු 139 ක් පමණයි. දෙරට අතර පැවති පළමු විස්සයි - විස්ස තරඟය ලකුණු 30 කින් ජය ගැනීමට ශ්‍රී ලංකා කණ්ඩායම සමත් වුණා.\nකෙසේ වෙතත් කොදෙව්වන් සහ ශ්‍රී ලංකාව අතර පැවති ටෙස්ට් තරඟාවලියේ සහ එක්දින තරඟාවලියේ ජය හිමිවූයේද ශ්‍රී ලංකා කණ්ඩායමටයි.",
       "URL": "https://www.hirunews.lk/sports/120075/විස්සයි-විස්ස-තරඟාවලිය-ජය-පැරදුමකින්-තොරව-නිමවේ",
       "Category": "Sports",
       "Parent URL": "https://www.hirunews.lk/sports/all-news.php?pageID=440"
}