{
       "Source": "hirunews",
       "Timestamp": "Tuesday, 07 July 2020 - 13:00",
       "Headline": "පාකිස්ථාන එංගලන්ත ටෙස්ට් තරඟ 3ක්",
       "News Content": "පාකිස්තාන පිළේ එංගලන්ත සංචාරය සඳහා තරඟ සටහන දැන් ප්‍රකාශයට පත් කර තිබෙනවා.\nඒ අනුව අගෝස්තු 5 වන දා පාකිස්තාන සංචාරය ආරම්භ වන අතර, ඔවුන් එංගලන්තයට එරෙහිව ටෙස්ට් තරඟ 3කට සහභාගිවීමට නියමිතයි.\nඊට පෙර අයර්ලන්ත පිළ එංගලන්තයට පැමිණෙන අතර, ඔවුන් එංගන්ත පිළ සමඟ එක්දින ජාත්‍යන්තර තරඟ 3කට සහභාගි වනු ඇති.\nඑංගලන්ත - පාකිස්තාන ටෙස්ට් තරගාවලියෙන් පසු කණ්ඩායම් දෙක අතර විස්සයි විස්ස ජාත්‍යන්තර තරඟ 3ක් ද පැවැත්වෙනවා.\nකොවිඩ් -19 ගෝලීය වසංගතය නිසා නතර වූ ජාත්‍යන්තර ක්‍රිකට් තරඟ යළි ආරම්භ කිරීම සලකුණු කරමින් සංචාරක බටහිර ඉන්දීය කොදෙව් පිළ සහ එංගලන්තය අතර පළමු ටෙස්ට් තරඟය සවුතැම්ප්ටන් හිදී හෙට ආරම්භවීමට නියමිතයි.",
       "URL": "https://www.hirunews.lk/sports/244902/පාකිස්ථාන-එංගලන්ත-ටෙස්ට්-තරඟ-3ක්",
       "Category": "Sports",
       "Parent URL": "https://www.hirunews.lk/sports/all-news.php?pageID=93"
}