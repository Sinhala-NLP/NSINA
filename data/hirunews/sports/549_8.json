{
       "Source": "hirunews",
       "Timestamp": "Wednesday, 06 March 2013 - 13:05",
       "Headline": "මයිකල් ක්ලාක් සිය කණ්ඩායමට දෙහි කපයි.",
       "News Content": "දිගින් දිගටම ලබන පරාජයන්ට සිය කණ්ඩායමේ ක්‍රීඩකයන් වගකිව යුතු බව  ඕස්ට්‍රේලියානු ක්‍රිකට් කණ්ඩායමේ නායක මයිකල් ක්ලාක් පවසනවා. මේ වනවිට, ඉන්දියාව සමග පැවැත්වෙන තරග 4 කින් යුත්, ටෙස්ට් තරගාවලියේ පළමු තරග දෙකම,  ඕස්ට්‍රේලියාව දරුණු පරාජයකට ලක්වීම සම්බන්ධයෙන් අදහස් දක්වමිනුයි ඔස්ට්‍රේලියානු නායකයා මේ බව සඳහන් කර ඇත්තේ. විශේෂයෙන් පිතිකරුවන්ගේ පවතින දුර්වලතා තරග පරාජයට ප්‍රධාන හේතුව වශයෙන් ඔහු දක්වා තිබෙනවා. කෙසේ වුවත්, මොහාලිහිදී ඉන්දියාව සමග පැවැත්වෙන මීළග ටෙස්ට් තරගය ජයග්‍රහණය කිරීම සඳහා සිය කණ්ඩායමේ උපරිම පරිශ්‍රමය යොදන බවයි  ඕස්ට්‍රේලියානු කණ්ඩායමේ නායක මයිකල් ක්ලාක් තවදුරටත් මාධ්‍ය වෙත පවසා ඇත්තේ.",
       "URL": "https://www.hirunews.lk/sports/54667/මයිකල්-ක්ලාක්-සිය-කණ්ඩායමට-දෙහි-කපයි",
       "Category": "Sports",
       "Parent URL": "https://www.hirunews.lk/sports/all-news.php?pageID=549"
}