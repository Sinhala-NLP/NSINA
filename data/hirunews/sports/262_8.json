{
       "Source": "hirunews",
       "Timestamp": "Monday, 22 January 2018 - 8:47",
       "Headline": "මැතිව්ස් දිවයිනට",
       "News Content": "තුන්කොන් තරඟාවලිය අතරතුරදී ආබාධයකට ලක්වු ශ්‍රී ලංකා නායක ඇන්ජලෝ මැතිව්ස් ඊයේ (21) රාත්‍රියේ දිවයිනට පැමිණ තිබෙනවා.\nඒ අනුව තමන් ඉදිරි තරඟ සඳහා කණ්ඩායමේ නායකයා ලෙස කටයුතු කරන බවයි දිනේෂ් චන්දිමාල් ඊයේ (21) තරඟයෙන් අනතුරුව පැවති මාධ්‍ය හමුවේදී කියා සිටියේ.\nබංග්ලාදේශයේ පැවත්වෙන තුන්කොන් එක්දින තරඟාවලියේ සිම්බාබ්වේ කණ්ඩායම අතර පැවති පළමු තරඟයේදී  මැතිව්ස් ආබාධයකට ලක්වුණා.\nමේ අතර තුන්කොන් එක්දින තරඟාවලියේ සිම්බාබ්වේ කණ්ඩායම සමඟ ඊයේ පැවති දෙවන තරඟය කඩුලු 05 කින් ජයගැනීමට ශ්‍රී ලංකාව සමත්වුණා.\nතරඟයේ පළමුව පන්දුවට පහරදුන් සිම්බාබ්වේ කණ්ඩායම සියලුදෙනා දැවී ගියේ ලකුණු 198 ක් ලබා තිබියදියි.\nතිසර පෙරේරා කඩුලු 04 ක් දවාගත්තා.\nපිළිතුරු ඉනිම ක්‍රිඩා කළ ශ්‍රී ලං කා කණ්ඩායම ජයග්‍රාහී සීමාව පසුකර ගියේ පන්දු වාර 44 යි පන්දු 05 ක් තුළ කඩුලු 05 ක් පමණක් දැවී තිබියදියි.\nකුසල් පෙරේරා ලකුණු 49 යි.\nසිම්බාබ්වේ සහ බංග්ලාදේශ කණ්ඩායම් සමඟ පැවති පළමු තරඟ දෙකම ශ්‍රී ලංකාව පරාජයට පත්වුණා.\nබංග්ලාදේශය සමග දෙවන තරගය ලබන 25 වනදා පැවැත්වෙනු ඇති.",
       "URL": "https://www.hirunews.lk/sports/181683/මැතිව්ස්-දිවයිනට",
       "Category": "Sports",
       "Parent URL": "https://www.hirunews.lk/sports/all-news.php?pageID=262"
}