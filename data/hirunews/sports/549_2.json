{
       "Source": "hirunews",
       "Timestamp": "Thursday, 07 March 2013 - 19:47",
       "Headline": "ආසියානු ග්‍රෝන් ප්‍රී තරඟාවලිය චෙන්නායි නුවරින් කොළඹට.",
       "News Content": "ඉන්දියාවේ චෙන්නායි නුවර ලබන මැයි 16 වැනිදා පැවැත්වීමට නියමිතව තිබූ ආසියානු ග්‍රෝන් ෆ‍්‍රී මළල ක්‍රීඩා තරඟාවලිය කොළඹට මාරු කිරීමට තීරණය කර ඇතැයි ඉන්දීය මාධ්‍ය අද (07) වාර්තා කළා. ආසියානු ග්‍රෝන් ප්‍රී තරඟාවලියේ තුන්වැන්නයි චෙන්නායි නුවරදී පැවැත්වීමට නියමිතව ඇත්තේ. ආසියානු මළල ක්‍රීඩා සම්මේලනයේ නව තීරණයකට අනුව එය මැයි 12 වැනිදා ශ්‍රී ලංකාවේ පැවැත්වෙනු ඇති බව හින්දු පුවත්පත සඳහන් කළා. ශ්‍රී ලාංකික ක්‍රීඩක ක්‍රීඩිකාවන්ගේ සහභාගිත්වය වැළැක්වීම සඳහා ආසියානු මළල ක්‍රීඩා තරගාවලිය චෙන්නායි නුවර නොපැවැත්වීමට තමිල්නාඩු මහඇමතිනිය තීරණය කර තිබුණා. ලබන ජුලි 3 වැනිදා සිට 7 වැනිදා දක්වා පැවැත්වීමට නියමිතව තිබූ මෙම තරගාවලියට මතුවූ විරෝධය හේතුවෙන් ග්‍රොන් ප්‍රී තරගාවලිය ද මෙලෙස චෙන්නායි නුවරින් ඉවත් කර ඇති බව සඳහන්.",
       "URL": "https://www.hirunews.lk/sports/54760/ආසියානු-ග්‍රෝන්-ප්‍රී-තරඟාවලිය-චෙන්නායි-නුවරින්-කොළඹට",
       "Category": "Sports",
       "Parent URL": "https://www.hirunews.lk/sports/all-news.php?pageID=549"
}