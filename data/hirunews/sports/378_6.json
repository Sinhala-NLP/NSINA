{
       "Source": "hirunews",
       "Timestamp": "Tuesday, 18 October 2016 - 8:49",
       "Headline": "දඟ පන්දුවෙන් නැවතත් ක්‍රිකට් ආක්‍රමණය කළ Bishooගේ සුපිරි දඟ කැවීම",
       "News Content": "බටහිර ඉන්දීය කොදෙව් පිළ සමඟ ඩුබායි හි පැවැති පළමු ටෙස්ට් තරඟයෙන් ලකුණු 56ක ජයග්‍රහණයක් අත් කර ගැනීමට පාකිස්තානය ඊයේ සමත් වුණා.\nමෙම තරඟයේ පළමු ඉනිමේදී කඩුලු 3කට ලකුණු 579ක් ලබා ගත් පාකිස්තානය දෙවන ඉනිමේදී රැස් කළේ ලකුණු 123ක් පමණයි.\nමුල් ඉනිමේදී ලකුණු 357ක් ලබා ගත් බටහිර ඉන්දීය කොදෙව් පිළට දෙවන ඉනිමේදී හිමි වූයේ ලකුණු 346ක ජයග්‍රාහී ඉලක්කයක්.\nකෙසේ නමුත්, කොදෙව්වන්ට සියලු  ක්‍රීඩකයන් දැවී ලබා ගත හැකි වූයේ ලකුණු 289ක් පමණයි.\nඩැරන් බ්‍රාවෝ 116යි.\nකෙසේ වෙතත් දෙවන ඉනිමට පිටියට පිවිසි පකිස්තානු කණ්ඩායම සම්පුර්ණයෙන් පරාජය කළ  Bishooගේ සුපිරි දඟ පන්දුව පිළිබඳව මෙම තරඟයේ විශේෂ අවධානයක් යොමු වූවා.\nඑහිදී ඔහු සුපිරි දක්ෂතා අතරට පැමිණෙමින් පන්දුවාර 13කදී ලකුණු 49ට කඩුලු 8ක් දවාගන්නේ පිතිකරුවන් අසරණ කරමින්.\nඔහුගේ එම දක්ෂතාව පහතින් නරඹන්න.",
       "URL": "https://www.hirunews.lk/sports/145479/දඟ-පන්දුවෙන්-නැවතත්-ක්‍රිකට්-ආක්‍රමණය-කළ-bishooගේ-සුපිරි-කැවීම",
       "Category": "Sports",
       "Parent URL": "https://www.hirunews.lk/sports/all-news.php?pageID=378"
}