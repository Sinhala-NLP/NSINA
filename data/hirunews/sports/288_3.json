{
       "Source": "hirunews",
       "Timestamp": "Friday, 20 October 2017 - 14:40",
       "Headline": "අද තරඟයේදී නවක ක්‍රීඩක සදීර සමරවික්‍රමට කණ්ඩායමට එක්වීමට වැඩි අවස්ථාවක් !",
       "News Content": "සංචාරක ශ්‍රී ලංකා කණ්ඩායම සහ පාකිස්තානු කණ්ඩායම අතර තරඟ 05කින් සමන්විත එක්දින ක්‍රිකට් තරඟාවලියේ හතරවන තරඟය (20) ආරම්භ වන්නේ එක්සත් අරාබි එමීර් රාජ්‍යයේ සාජා ක්‍රිකට් ක්‍රීඩාංගනයේදීයි.\nදෙරට අතර පැවති අවසන් එක්දින තරඟ තුනෙහිම එතරම් ලකුණු අතරට පිවිසීමට නොහැකි වූ දිනේෂ් චන්දිමාල් හට අද තරඟයේදී අවස්ථාවක් හිමිවෙතැයි විශ්වාස කළ නොහැකි බව ක්‍රිකට් ආරංචි මාර්ග සඳහන් කරනවා.\nඒ අනුව අද තරඟයේදී චන්දිමාල් වෙනුවට ශ්‍රී ලංකා ඒ කණ්ඩායම නියෝජනය කරමින් බටහිර ඉන්දීය කොදෙව් දේශයේ තරඟ සංචාරයක නිරතව සිටියදී හදිසියේම එක්සත් අරාබි එමීර් රාජ්‍යයට කැඳවූ සදීර සමරවික්‍රම කණ්ඩායමට කැඳවීමට වැඩි අවස්ථාවක් පවතින බව සඳහන්.\nතරඟාවලියේ මේ වනවිට තරඟ තුනට බින්දුවක් ලෙස පකිස්ථානය ඉදිරියෙන් සිටින අතර ශ්‍රී ලංකාව මෙම තරඟයට පිවිසෙන්නේ අඛණ්ඩව එක්දින තරඟ 10කින් පරාජය ලැබීමෙන් අනතුරුවයි.",
       "URL": "https://www.hirunews.lk/sports/174000/අද-තරඟයේදී-නවක-ක්‍රීඩක-සදීර-සමරවික්‍රමට-කණ්ඩායමට-එක්වීමට-වැඩි-අවස්ථාවක්",
       "Category": "Sports",
       "Parent URL": "https://www.hirunews.lk/sports/all-news.php?pageID=288"
}