{
       "Source": "hirunews",
       "Timestamp": "Monday, 03 July 2017 - 9:22",
       "Headline": "ඇසිල්ලකින් පියඹා ගොස් අසේල රැකගත් සුපිරි උඩ පන්දුව",
       "News Content": "සංචාරක සිම්බාබ්වේ කණ්ඩායම සමඟ පැවති දෙවන එක්දින තරඟය ශ්‍රීලංකා කණ්ඩායම කඩුලු 07කින් ජයගන්නට ඊයේ සමත් වුණා.\nපළමුව පන්දුවට පහරදුන් සිම්බාබ්වේ පිළ සියලු ක්‍රීඩකයින් දැවී රැස්කළ ලකුණු සංඛ්‍යාව155 ක්.\nඑහිදී  සිම්බාබ්වේ කණ්ඩායමේ ආරම්භක පිතිකරු හැමිල්ටන් මැසකඩ්සා ලකුණු 41ක් රැස් කිරීමට සමත්වුණා.\nසිම්බාබ්වේ  ඉනිමේ 15 වන පන්දුවාරයේ ඔහු දැවී ගිය අතර ඔහුගේ දැවීයාම පිළිබද බොහෝ දෙනෙකුගේ අවධානය යොමුවුණා.\nඒ, මැසකඩ්සා විසින් ලබාදුන් උඩපන්දුව අසේල ගුණරත්න විසින් ඉතා දක්ෂ ලෙස රැක ගැනීමත් සමඟයි.\nසිම්බාබ්වේ කණ්ඩායමේ 15 ඕවරය ක්‍රියාත්මක කළ අසේල ගුණරත්න එම පන්දුවාරයේ අවසන් පන්දුවට හැමිල්ටන් මැසකඩ්සා ලබා දුන් උඩ පන්දුව අසේල තණතිල්ල තුලදීම රැකගනු ලබනවා.\nඒ අනුව ආරම්භක පිතිකරු හැමිල්ටන් මැසකඩ්සා සිම්බාබ්වේ කණ්ඩායමේ දෙවන කඩුල්ල ලෙස පිටියෙන් ඉවත් වෙනවා.\nඑම අවස්ථාව සහ සිම්බාබ්වේ ඉනිමේ විශේෂ අවස්ථා පහතින්.",
       "URL": "https://www.hirunews.lk/sports/164955/ඇසිල්ලකින්-පියඹා-ගොස්-අසේල-රැකගත්-සුපිරි-උඩ-පන්දුව",
       "Category": "Sports",
       "Parent URL": "https://www.hirunews.lk/sports/all-news.php?pageID=319"
}