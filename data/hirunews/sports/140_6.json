{
       "Source": "hirunews",
       "Timestamp": "Monday, 09 September 2019 - 13:34",
       "Headline": "අළු බඳුන තරඟාවලියේදී ක්‍රිකට් මහත්වරුන්ට කැන්ගරු කොල්ලන්ගෙන් දරුණු පාඩමක් - (වීඩියෝ සහිතයි)",
       "News Content": "අළු බඳුනේ තරඟාවලියේ තරඟයක් ඉතිරිව තිබීයදී ජය ගැනීමට ඔස්ට්‍රේලියානු කණ්ඩායම ඊයේ සමත් වුණා.\nලන්ඩන් නුවර මැන්චෙස්ටර් ක්‍රීඩාංගණයේදීයි තරඟය පැවැත්වුණේ.\nකාසියේ වාසිය දිනු ඔස්ට්‍රේලියානු කණ්ඩායම පළමු ඉනිමට කදුළු 8ක් දැවී ලකුණු 497 ක් ලබා ගැනීමට හැකි වුණා.\nසිය 3න් වන ද්විත්ව ශතකය ලබා ගැනීමට හිටපු නායක ස්ටීවන් ස්මිත් සමත් වූ අතර එයට දැවැන්ත 6යේ පහරවල් 2ක් හා හතරේ පහරවල් 24 ක් ඇතුලත් වුණා.\nඑම ද්විත්ව ශතකය සමඟ ටේස්ට් පිතිකරු සටහනේ ප්‍රථම ස්ථානය ගැනීමට ස්ටීවන් ස්මිත්ට හැකි වුණා.\nඕස්ට්‍රේලියා කාණ්ඩයේ පළමු ඉනිමට පිළිතුරු ලෙස එංගලන්ත කණ්ඩායමට පළමු ඉනිම වෙනුවෙන් ලබා ගත්තේ ලකුණූ 301 ක් පමණි.\nඑංගලන්තය වෙනුවෙන් රොරි බර්න්ස් ලකුණූ 81 ක් රැස් කළ අතර නායක ජෝ රූට් රැස් කළ ලකුණූ සංඛ්‍යාව 71ක් රැස්කළා.\nපන්දු යැවීමේදී ජොශ් හෙසල්වුඩ් කඩුලු 4 ක් දවා ගත් අතර මිචෙල් ස්ටාක් සහා පැට් කමින්ස් අතරේ කඩුලු 3 බැගින් බෙදීයා.\nඅනතුරුව එංගලන්ත පළමු ඉණිමට වඩා ලකුණු 196 ක් ඉදිරියෙන් දෙවැනි ඉණිම අරඹමින් පිටියට පිවිසි ඔස්ට්‍රේලියා ක්‍රීඩකයින් කඩුළු 6 ක් දැවී ලකුණු 186 ක් ලබා සිටින අවස්ථාවේදී සිය දෙවන ඉනිම අත්හිටු වීමට තීරණය කළා.\nයළිත් ඕස්ට්‍රේලියා දෙවන ඉනිමේදී සුපුරුදු රිද්මයට පැමිණි ස්ටීවන් ස්මිත් ලකුණු 82 ක් රැස් කළ අතර මැතිව් වේඩ් ලබා ගත්තේ ලකුණු 34 ක් පමණි.\nඒ අනුව එංගලන්තයට තරඟය ජයගැනීමට ලකුණු 383ක දැවැන්ත ඉලක්කයක් හිමි වූ අතර ඔවුන්ට සිය දෙවන ඉනිමේදි සියලු දෙනා දැවී ලබා ගැනීමට හැකි වුයේ ලකුණු197ක් පමණි.\nඑහිදී ජෝ ඩෙන්ලි පන්දු 123දී ලකුණු 53 ලබාගැනීමට සමත්වූ අතර පන්දු යැවීමේදී පැට් කමින්ස් කඩුලු 4 ක් දවා ගත් අතර නේතන් ලියොන් හා ජොෂ් හෙසෙල්වුඩ් අතරේ කඩුලු 2 බැගින් බෙදී ගියා.\nඒ අනුව ඕස්ට්‍රේලියා කණ්ඩායම එංගලන්ත භූමියේ දී වසර 18 කට පසු අළු බඳුන කුසලානය තවදුරටත් තමන් සන්තකයේ රඳවා ගැනීමට සමත් වුණා.\nතරඟයේ වීරයා බවට පත්වුණේ පළමු ඉනිමේදි ලකුණු 211ක් සහ දෙවන ඉනිමේදි ලකුණු 82ක් ලබා ගත් ස්ටීවන් ස්මිත්ය.",
       "URL": "https://www.hirunews.lk/sports/223919/අළු-බඳුන-තරඟාවලියේදී-ක්‍රිකට්-මහත්වරුන්ට-කැන්ගරු-කොල්ලන්ගෙන්-දරුණු-පාඩමක්-වීඩියෝ-සහිතයි",
       "Category": "Sports",
       "Parent URL": "https://www.hirunews.lk/sports/all-news.php?pageID=140"
}