{
       "Source": "hirunews",
       "Timestamp": "Wednesday, 10 March 2021 - 17:06",
       "Headline": "ICC ප්‍රධාන විධායක නිලධාරී අනිවාර්ය නිවාඩු යවයි",
       "News Content": "ජාත්‍යන්තර ක්‍රිකට් කවුන්සිලයේ ප්‍රධාන විධායක මනූ සැව්නි අනිවාර්ය නිවාඩු ඇති බව වාර්තා වනවා.\nඒ, ජාත්‍යන්තර ක්‍රිකට් කවුන්සිලය විසින් සිදුකළ අභ්‍යන්තර පරීක්ෂණයකින් අනතුරුවයි.\nමෙහිදී ඔහුගේ කළමනාකරණ ශෛලිය පිළිබඳ අහිතකර සොයාගැනීම් අනාවරණය වී ඇති බවයි වාර්තා වන්නේ.\nමනූ සැව්නි ජාත්‍යන්තර ක්‍රිකට් කවුන්සිලයේ ප්‍රධාන විධායක තනතුරට පත් වන්නේ පසුගිය ජනවාරි මාසයේදීයි.\nඒ වසර හතකට වැඩි කලක් එම තනතුර දැරූ ඩේවිඩ් රිචඩ්සන්ගෙන් පසුවයි.\nසැව්නිගේ පරිපාලන රටාව පිළිබඳ ICC සේවකයින් 85 දෙනෙකුගේ මතය විමසමින් ප්‍රයිස්වෝටර්හවුස් කූපර්ස් සමාගම විසින් සිදුකළ සමාලෝචනයෙන් හෙළිවී ඇත්තේ ඔහු තවදුරටත් මෙම තනතුර දැරීම සඳහා සුදුසු නොමැති බවයි.\nමනු සව්නි සතියකට වැඩි කාලයක් නිවසේ සිට වැඩ කරමින් සිටියද, ඒ සඳහා නිල හේතුව වූයේ පවුලේ සාමාජිකයෙකුට කොවිඩ් -19 ආසාදනය වී තිබීමයි.",
       "URL": "https://www.hirunews.lk/sports/264948/icc-ප්‍රධාන-විධායක-නිලධාරී-අනිවාර්ය-නිවාඩු-යවයි",
       "Category": "Sports",
       "Parent URL": "https://www.hirunews.lk/sports/all-news.php?pageID=63"
}