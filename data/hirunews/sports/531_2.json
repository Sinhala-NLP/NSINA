{
       "Source": "hirunews",
       "Timestamp": "Thursday, 13 June 2013 - 8:42",
       "Headline": "දෙපිලටම එක ලකුණ බැගින්.",
       "News Content": "චැම්පියන්ස් කුසලාන තරඟාවලියට අදාලව  ඕස්ට්‍රේලියාව සහ නවසීලන්තය අතර ඊයේ පැවති තරඟය විසඳුමකින් තොරව නිමාවට පත්වුණා. ඒ, වර්ෂාවෙන් බාධා එල්ලවීම හේතුවෙන්. කාසියේ වාසිය දිනාගත්  ඕස්ට්‍රේලියානු කණ්ඩායම මුලින්ම පන්දුවට පහරදීමට තීරණය කළා. ඒ අනුව ඔවුන් පන්දු වාර 50 අවසානයේ කඩුලූ 8 ක් දැවී ලකුණු 243 ක් රැස් කරගත්තා. පිළිතුරු ඉනිම ක්‍රීඩා කිරීමට පිටියට පිවිසි නවසීලන්ත කණ්ඩායම පන්දු වාර 15 ක් අවසානයේ කඩුලූ 2 ක් දැවී ලකුණු 51 ක් රැස්කරගෙන සිටියදී වර්ෂාවෙන් බාධා එල්ලවුණා. අනතුරුව නවසිලන්ත කණ්ඩායමට සහ  ඕස්ට්‍රේලියානු කණ්ඩායමට එක් ලකුණ බැගින් ලබාදීමට තරඟ තීරකයන් තීරණය කර තිබෙනවා.",
       "URL": "https://www.hirunews.lk/sports/60884/දෙපිලටම-එක-ලකුණ-බැගින්",
       "Category": "Sports",
       "Parent URL": "https://www.hirunews.lk/sports/all-news.php?pageID=531"
}