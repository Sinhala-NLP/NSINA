{
       "Source": "hirunews",
       "Timestamp": "Friday, 16 March 2018 - 20:40",
       "Headline": "බංග්ලාදේශයට ලකුණු 160 ක ඉලක්කයක්",
       "News Content": "තීරණාත්මක තරගය ජය ගැනීම සඳහා බංග්ලාදේශයට ලකුණු 160 ක ඉලක්කයක් හිමිව තිබෙනවා.\nකොළඹ ආර් ප්‍රේමදාස ක්‍රීඩාංගණයේ පැවැත්වෙන තරගයේ කාසියේ වාසිය දිනූ බංග්ලාදේශයේ ආරාධනය මත පළමුවෙන් පන්දුවට පහරදුන් ශ්‍රී ලංකාව නියමිත පන්දුවාර 20 අවසානයේ කඩුලු 7ක් දැවී ලකුණු 159 ක් ලබාගත්තා.\nකුසල් මෙන්ඩිස් ලකුණු 11 යි.\nදසුන් ශානක කිසිදු ලකුණක් නොලබා දැවී ගියා.\nශ්‍රී ලංකා ඉනිම ශක්තිමත් කළ කුසල් ජනිත් පෙරේරා පන්දු 40කින් වේගවත් ලකුණු 61 ක් ලබාගත්තා.\nනායක තිසර පෙරේරා පන්දු 38 කින් ලබාගත් ලකුණු සංඛ්‍යාව 58ක්.\nශ්‍රී ලංකා කණ්ඩායමේ වෙනත්  කිසිදු ක්‍රීඩකයෙකුට ලකුණු 10 සීමාව හෝ පසුකර යාමට අවස්ථාවක් ලාබුනේ නැහැ.",
       "URL": "https://www.hirunews.lk/sports/186111/බංග්ලාදේශයට-ලකුණු-160-ක-ඉලක්කයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=246"
}