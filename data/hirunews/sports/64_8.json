{
       "Source": "hirunews",
       "Timestamp": "Sunday, 07 March 2021 - 13:31",
       "Headline": "ගුවන් හමුදා පාපැදි සවාරියේ ජය, සොනාල් සහ උදේශානිට",
       "News Content": "විසි දෙවන වරටත් පැවති ගුවන් හමුදා පාපැදි සවාරියේ පිරිමි අංශයේ ජයග්‍රහණය ලැබීමට ශ්‍රී ලංකා වරාය අධිකාරියේ සොනාල් ද සිල්වා අද සමත්වුණා.\nගුවන් හමුදා මූලස්ථානය අසළින් ආරම්භ වූ කිලෝමීටර 160 ක පාපැදි සවාරියේ දෙවන ස්ථානය හිමිවූයේ වරාය අධිකාරිය නියෝජනය කරන චමෝද් ද සිල්වාටයි.\nශ්‍රී ලංකා නාවික හමුදාවේ ප්‍රභාෂ් මධුෂංක එහි තුන්වන ස්ථානය ජයග්‍රහණය කළා.\nගුවන් හමුදා පාපැදි සවාරියේ කාන්තා අංශයේ ජයග්‍රහණය ශ්‍රී ලංකා යුද හමුදාවේ උදේශානි නිරංජනී හිමිකරගත් අතර, ශ්‍රී ලංකා ගුවන් හමුදාවේ පංචාලි සුලෝචනා සහ දිනේෂා දිල්රුක්ෂි එහි දෙවන සහ තුන්වන ස්ථාන හිමිකරගත්තා.\nමෙවර ගුවන් හමුදා පාපැදි සවාරිය පැවැත්වුණේ ශ්‍රී ලංකා ගුවන් හමුදාවේ 70 වන සංවත්සරයට සමගාමීවයි.",
       "URL": "https://www.hirunews.lk/sports/264595/ගුවන්-හමුදා-පාපැදි-සවාරියේ-ජය-සොනාල්-සහ-උදේශානිට",
       "Category": "Sports",
       "Parent URL": "https://www.hirunews.lk/sports/all-news.php?pageID=64"
}