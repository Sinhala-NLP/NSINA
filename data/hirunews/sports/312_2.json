{
       "Source": "hirunews",
       "Timestamp": "Sunday, 30 July 2017 - 7:57",
       "Headline": "පරාජයේ වගකීම කණ්ඩායම භාරගත යුතු බව රංගන හේරත් කියයි",
       "News Content": "ඉන්දියාව සමග පැවති පළමු ටෙස්ට් තරගය පරාජය වීමේ වගකීම කිසිවෙකු මත පැවරිය නොහැකි අතර, එය කණ්ඩායම විසින් භාර ගත යුතු බව තරගයට නායකත්වය ලබාදුන් රංගන හේරත් පවසනවා.\nතරගය නිමාවෙන් පසු ගාල්ල ජාත්‍යන්තර ක්‍රීඩාංගනයේ පැවති මාධ්‍ය හමුවට එක්වෙමින් ඔහු මේ බව සදහන් කළා.\n‘‘පරාජය කියන්නේ කොයි වෙලාවකවත් සංතෝෂ වෙන්න පුළුවන් කාරණයක් නෙමෙයි. පළමු ඉනිමේ පන්දු යැවීම විශේෂයෙන් පන්දු රැකීම පන්දුවට පහරදීම හොඳම තත්ත්වයෙන් නෙමෙයි අපි මේ මැච් එක සෙල්ලම් කළේ. කිසිම බ්ලේම් එකක් කොහෙටවත් දාන්න නරකයි. අපි තමයි තියෙන දේවල් හදාගන්න ඕනේ. මම දන්නවා අපේ කණ්ඩායමට ලොකු හැකියාවක් තියෙන කණ්ඩායමක්. ඉතින් අපි බලන්න ඕනේ ඒ හැකියාව කොහොමද ක්‍රීඩකයින් හැටියට ඉදිරියට ගේන්නේ කියන එක.’’ යනුවෙන් ඔහු එහිදී වැඩිදුරටත් කියා සිටියා.",
       "URL": "https://www.hirunews.lk/sports/167114/පරාජයේ-වගකීම-කණ්ඩායම-භාරගත-යුතු-බව-රංගන-හේරත්-කියයි",
       "Category": "Sports",
       "Parent URL": "https://www.hirunews.lk/sports/all-news.php?pageID=312"
}