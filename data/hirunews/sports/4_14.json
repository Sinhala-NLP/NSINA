{
       "Source": "hirunews",
       "Timestamp": "Thursday, 07 September 2023 - 13:01",
       "Headline": "වනිදු සහ තීක්ෂණ T20 ශ්‍රේණිගත කිරීම්වලින් පළමු දසදෙනා අතරට",
       "News Content": "ජාත්‍යන්තර ක්‍රිකට් කවුන්සිලය ඊයේ(06) නිකුත් කළ පන්දුවාර 20 පන්දු යවන්නන්ගේ ලැයිස්තුවේ 3වන සහ 4වන ස්ථානවල තවදුරටත් වනිදු හසරංග සහ මහීෂ් තීක්ෂණ පසුවනවා.\nඑහි පළමු ස්ථානයේ රැදී සිටින්නේ ඇෆ්ගනිස්ථානයේ රෂිඩ් ඛාන් වන අතර, දෙවන ස්ථානයට පැමිණ ඇත්තේ එංගලන්තයේ අදිල් රෂීඩ් බවයි සඳහන් වන්නේ.\nවනිදු හසරංග පන්දුවාර විස්ස තුන් ඉරියව් ක්‍රීඩකයින් අතර 7 වන ස්ථානයේ පසුවන අතර, එක්දින ශ්‍රේණිගත කිරීම් වලින් තුන් ඉරියව් ක්‍රීඩකයින් අතර 9 වන ස්ථානයේ පසුවනවා.\nමේ අතර, එක්දින පිතිකරුවන් අතර, පළමුතැන පාකිස්ථානයේ බාබර් අසාම්ට හිමිව ඇති අතර, එහි පන්දු යවන්නන්ගේ ලැයිස්තුවේ පෙරමුණ ගෙන ඇත්තේ ඕස්ට්‍රේලියාවේ ජෝස් හසල්වුඩ් විසින් බවයි වාර්තා වන්නේ.\nපන්දුවාර විස්ස පිතිකරුවන් අතර පළමු තැන ඉන්දියාවේ සූර්ය කුමාර් යාදව්ට හිමිව තිබෙනවා.",
       "URL": "https://www.hirunews.lk/sports/347444/වනිදු-සහ-තීක්ෂණ-t20-ශ්‍රේණිගත-කිරීම්වලින්-පළමු-දසදෙනා-අතරට",
       "Category": "Sports",
       "Parent URL": "https://www.hirunews.lk/sports/all-news.php?pageID=4"
}