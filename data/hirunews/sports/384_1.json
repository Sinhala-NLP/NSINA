{
       "Source": "hirunews",
       "Timestamp": "Saturday, 17 September 2016 - 13:01",
       "Headline": "සිම්බාබ්වේ ක්‍රිකට් ක්‍රීඩකයන් වර්ජනයක",
       "News Content": "තම කොන්ත්‍රාත් ගාස්තු නොගෙවීම නිසා තරඟ වර්ජනයක නිරතවීමට සිම්බාබ්වේ ක්‍රිකට් ක්‍රීඩකයන් තීරණය කර තිබෙනවා.\n2016 වසර සඳහා තමන්ට ගෙවිය යුතු කොන්ත්‍රාත් ගාස්තු මෙතෙක් ගෙවා නොමැති බවයි සිම්බාබ්වේ ජාතික ක්‍රිකට් කණ්ඩායම සහ සිම්බාබ්වේ ඒ කණ්ඩායම නියෝජනය ක්‍රීඩකයන් සදහන් කරන්නේ.\nඒ අනුව තමන් රට නියෝජනය කරමින් පැවැත්වෙන තරඟ වර්ජනය කිරීමට තීරණය කළ බවයි ඔවුන් පවසන්නේ.\nමෙම වර්ජනයත් සමඟම සිම්බාබ්වේ ක්‍රිකට් කණ්ඩායම ලබන ඔක්තෝම්බර් මාසයේදී ශ්‍රී ලංකාව සමඟ පැවැත්වීමට නියමිතව තිබූ ටෙස්ට් තරගාවලිය සහ ශ්‍රී ලංකාව, බටහිර ඉන්දීය කොදෙව් කණ්ඩායම් සමඟ පැවැත්වීමට නියමිතව තිබූ තුන්කොන් එක්දින සහ විස්ස විස්ස තරගාවලි පැවැත්වීම අර්බුදයකට ලක්වී ඇති බවයි සිම්බාබ්වේ ක්‍රිකට් පාලක මණ්ඩලය පවසන්නේ.",
       "URL": "https://www.hirunews.lk/sports/143184/සිම්බාබ්වේ-ක්‍රිකට්-ක්‍රීඩකයන්-වර්ජනයක",
       "Category": "Sports",
       "Parent URL": "https://www.hirunews.lk/sports/all-news.php?pageID=384"
}