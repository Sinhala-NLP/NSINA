{
       "Source": "hirunews",
       "Timestamp": "Tuesday, 03 March 2020 - 13:17",
       "Headline": "නවසීලන්තය ICC ටෙස්ට් ශූරතාවලියේ තුන්වන තැනට",
       "News Content": "ඉන්දියාවට එරෙහිව දෙකට බින්දුවක් ලෙස ටෙස්ට් තරගාවලිය ජය ගත් නවසීලන්තය, අයි.සී.සී. ටෙස්ට් ශූරතා තරගාවලියේ තුන්වැනි තැනට පත්ව තිබෙනවා.\nඒ සඳහා ඔවුන් ලබාගෙන ඇති ප්‍රසාද ලකුණු සංඛ්‍යාව 180ක්.\nප්‍රසාද ලකුණු 296ක් ලබා සිටින ඕස්ටේ්‍රලියාව දෙවැනි ස්ථානයේ පසුවන අතර, නවසීලන්ත තරගාවලිය පරාජය වුවද ලකුණු සටහනේ තවදුරටත් ඉදිරියෙන් සිටින්නේ ප්‍රසාද ලකුණු 360ක් ලබා සිටින ඉන්දියාවයි.\nඔවුන් අයි.සී.සී. ටෙස්ට් ශූරතා තරගාවලියේ මෙතෙක් සහභාගි වූ තරඟ 9කින් පරාජය වී ඇත්තේ නවසීලන්තය සමඟ පැවති තරඟ දෙකෙන් පමණයි.\nප්‍රසාද ලකුණු 60ක් ලබා සිටින ශ්‍රී ලංකාවට අයි.සී.සී. ටෙස්ට් තරගාවලියේ හිමිවී ඇත්තේ 6 වන ස්ථානයයි.",
       "URL": "https://www.hirunews.lk/sports/235689/නවසීලන්තය-icc-ටෙස්ට්-ශූරතාවලියේ-තුන්වන-තැනට",
       "Category": "Sports",
       "Parent URL": "https://www.hirunews.lk/sports/all-news.php?pageID=109"
}