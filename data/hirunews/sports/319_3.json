{
       "Source": "hirunews",
       "Timestamp": "Tuesday, 04 July 2017 - 13:18",
       "Headline": "රවී ශාස්ත්‍රි ඉන්දීය පුහුණුකරු තනතුර ඉල්ලයි",
       "News Content": "ඉන්දීය ක්‍රිකට් පිළේ ප්‍රධාන පුහුණුකරු තනතුර සඳහා හිටපු ටෙස්ට් නායක රවී ශාස්ත්‍රි නිළ වශයෙන් අයදුම් කර තිබෙනවා.\nඔහු ඉන්දීය ක්‍රිකට් කණ්ඩායමේ අධ්‍යක්ෂවරයා ලෙස 2014 වසරේ සිට 2016 දක්වා කටයුතු කළා.\nඉන්දීය ප්‍රධාන ක්‍රිකට් පුහුණුකරු ධුරයෙන් අනිල් කුම්බ්ලේ පසුගිය දා ඉල්ලා අස්වූ අතර, ඒ සඳහා නව පුහුණුකරුවෙකු පත් කර ගැනීමේ සම්මුඛ පරීක්ෂණ ලබන 10 වන දා මුම්බායි හිදී පැවැත්වීමට නියමිතයි.\nරවී ශාස්ත්‍රිට අමතරව විරේන්ද්‍ර ෂෙවාග්, ලාල්චාන්ඩ් රාජ්පුත්, ටොම් මූඩි, රිචඩ් පයිබස් සහ ඩොඩ්ඩා ගනේෂ් ද ඉල්ලුම් කර තිබෙනවා.\nකෙසේ නමුත්, ඉන්දීය ක්‍රිකට් ප්‍රවීනයෙකු වන සුනිල් ගවස්කාර් කියා සිටියේ ඉන්දීය පිළේ ප්‍රධාන පුහුණුකරු සඳහා පවතින තරඟයේදී රවී ශාස්ත්‍රි ඉදිරියෙන් සිටින බවයි.",
       "URL": "https://www.hirunews.lk/sports/165060/රවී-ශාස්ත්‍රි-ඉන්දීය-පුහුණුකරු-තනතුර-ඉල්ලයි",
       "Category": "Sports",
       "Parent URL": "https://www.hirunews.lk/sports/all-news.php?pageID=319"
}