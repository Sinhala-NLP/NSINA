{
       "Source": "hirunews",
       "Timestamp": "Monday, 07 February 2022 - 11:09",
       "Headline": "යොවුන් ලෝක කුසලානයේ වටිනාම කණ්ඩායමට දුනිත් වෙල්ලාලගේ",
       "News Content": "වයස අවුරුදු 19න් පහළ ලෝක කුසලාන ක්‍රිකට් තරගාවලියේ වටිනාම ක්‍රීඩකයින්ගෙන් සැදුම්ලත් කණ්ඩායම ICCය විසින් නිල වශයෙන් මාධ්‍ය වෙත නිකුත් කර තිබෙනවා.\nයොවුන් ලෝක ශූරතාවය දිනූ ඉන්දීය කණ්ඩායමේ නායක Yash Dhullගේ නායකත්වයෙන් යුත් මෙම කණ්ඩායමට ඉන්දියාව, එංගලන්තය, ශ්‍රී ලංකාව, පාකිස්තානය, බංග්ලාදේශය, ඇෆ්ගනිස්තානය, දකුණු අප්‍රිකාව සහ ඕස්ට්‍රේලියාව යන රටවල් 8ක ක්‍රීඩකයින් 12 දෙනෙකු ඇතුළත්.\nලෝක ශූර ඉන්දීය යොවුන් කණ්ඩායමේ ක්‍රීඩකයින් තිදෙනෙකු මේ වටිනාම කණ්ඩායමට ඇතුළත් අතර ශ්‍රී ලංකා යොවුන් කණ්ඩායමේ නායක දුනිත් වෙල්ලාලගේ ද එම ක්‍රීඩකයින් 12 දෙනා අතර සිටිනවා.\nදුනිත් මෙවර තරගාවලිය තුළ දී නායකයෙකු ලෙස සහ තුන් ඉරියව් ක්‍රීඩකයෙකු ලෙස කැපී පෙනෙන දස්කම් දැක්වූ අතර ඔහු මෙවර යොවුන් ලෝක කුසලාන ක්‍රිකට් තරගාවලියේ දී කඩුලු 17ක් බිඳ හෙලමින් වැඩිම කඩුලු ලාභියා බවට ද පත් වුනා.\nඊට අමතරව පිතිකරුවෙකු ලෙස ඉනිම 6ක දී ලකුණු 264ක් රැස් කරගෙන තරගාවලියේ වැඩිම ලකුණු ලාභීන් අතර 7 වැනි ස්ථානය දිනාගත්තා.",
       "URL": "https://www.hirunews.lk/296371/යොවුන්-ලෝක-කුසලානයේ-වටිනාම-කණ්ඩායමට-දුනිත්-වෙල්ලාලගේ",
       "Category": "Sports",
       "Parent URL": "https://www.hirunews.lk/sports/all-news.php?pageID=28"
}