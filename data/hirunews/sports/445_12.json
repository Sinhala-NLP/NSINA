{
       "Source": "hirunews",
       "Timestamp": "Tuesday, 13 October 2015 - 20:46",
       "Headline": "තරිඳු කෞෂාල් ගැන අවුලක් නෑ",
       "News Content": "දඟ පන්දු යවන ක්‍රීඩක තරිඳු කෞෂාල් බටහිර ඉන්දීය කොදෙව් කණ්ඩායම සමඟ හෙට ආරම්භවන තරඟය සඳහා යොදාගැනීම පිළිබඳ කිසිදු ගැටළුවක් නොමැති බව ශ්‍රී ලංකා ක්‍රිකට් නායක ඇන්ජලෝ මැතිව්ස් ප්‍රකාශ කළා. මේ වනවිට තරිඳු කෞෂාල්ට දුස්රා පන්දු යැවීම ජාත්‍යන්තර ක්‍රිකට් සම්මේලනය තහනම් කර තිබෙන්නේ පන්දු යැවීමේ ඉරියව්වේ පවතින දෝෂයක් හේතුවෙන්. එහෙත් දුස්රා පන්දුව හැර අනෙකුත් දඟ පන්දු යැවීමට තරිඳු කෞෂාල්ට බාධාවක් නොමැති බවයි ඇන්ජලෝ මැතිව්ස් ගාල්ලේ අද (13) පැවති මාධ්‍ය හමුවකදී සඳහන් කළේ.",
       "URL": "https://www.hirunews.lk/sports/118429/තරිඳු-කෞෂාල්-ගැන-අවුලක්-නෑ",
       "Category": "Sports",
       "Parent URL": "https://www.hirunews.lk/sports/all-news.php?pageID=445"
}