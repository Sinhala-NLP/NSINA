{
       "Source": "hirunews",
       "Timestamp": "Tuesday, 21 April 2020 - 7:46",
       "Headline": "ක්‍රිකට් තරගාවලි ගැන කථා කරන්න ICCය රැස්වෙයි",
       "News Content": "මේ වසරේ  ඕස්ට්‍රේලියාවේ පැවැත්වීමට නියමිත විස්සයි විස්ස ලෝක කුසලාන තරගාවලිය සහ අනෙකුත් අයි.සී.සී. තරගාවලි සම්බන්ධයෙන් ජාත්‍යන්තර ක්‍රිකට් සම්මේලනයේ විශේෂ රැස්වීමක් බ්‍රහස්පතින්දා පැවැත්වෙනවා.\nඩුබායිහි දී පැවැත්වෙන එම සාකච්ඡාවේදී විස්සයි විස්ස ලෝක කුසලානය සදහා විකල්ප සැලසුම් මෙන්ම, ජාත්‍යන්තර ක්‍රිකට් තරග යළි ආරම්භ කිරීම පිළිබදව සලකා බැලීමට නියමිතයි.\nජාත්‍යන්තර ක්‍රිකට් සම්මේලනයේ සාමාජික රටවල ප්‍රධාන විධායකවරුන් අතර පැවැත්වෙන රැස්වීමේදී කොවිඞ් 19 ගෝලීය වසංගතයෙන් ක්‍රිකට් ක්‍රීඩාවට සිදුව ඇති බලපෑම ඇගයීමට ලක් කෙරෙනු ඇති.\nකොරෝනා වෛරස් ව්‍යාප්තිය නිසා මේ වනවිට අයි.සී.සී. ටෙස්ට් තරගාවලියේ ද්වීපාර්ශවික තරගාවලි රැසක් අවලංගු කර ඇති අතර, ඉන්දීය ප්‍රිමියර් ලීග් තරගාවලිය ද දින නියමයක් නොමැතිව කල් දමා තිබෙනවා.\nශ්‍රී ලංකා ක්‍රිකට් ආයතනය ජුනි මාසයේ පැවැත්වීමට නියමිතව තිබූ දකුණු අප්‍රිකානු පිලේ ශ්‍රී ලංකා සංචාරය ද ඊයේ අවලංගු කරනු ලැබුවා.",
       "URL": "https://www.hirunews.lk/sports/239096/ක්‍රිකට්-තරගාවලි-ගැන-කථා-කරන්න-iccය-රැස්වෙයි",
       "Category": "Sports",
       "Parent URL": "https://www.hirunews.lk/sports/all-news.php?pageID=102"
}