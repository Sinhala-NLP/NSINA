{
       "Source": "hirunews",
       "Timestamp": "Thursday, 01 January 2015 - 12:45",
       "Headline": "සංගක්කාර අභිබවා ඩිවිලියස් පෙරමුණට.",
       "News Content": "පසුගිය වසරේ ජාත්‍යන්තර ටෙස්ට් පිතිකරුවන් ශ්‍රේණිගත කිරීමේ ලැයිස්තුවේ පෙරමුණේ සිටි කුමාර සංගක්කාර දෙවන ස්ථානයට පත්ව තිබෙනවා. දැන් එහි පළමු ස්ථානය හිමිව ඇත්තේ දකුණු අප්‍රිකානු ක්‍රීඩක ඒ.බී. ඩිවිලියස්ටයි. ඇන්ජලෝ මැතිව්ස් මෙම ශ්‍රේණිගත කිරීම්වල සිව්වන ස්ථානයේ පසුවනවා. පන්දු යැවීමේ අංශයෙන් රංගන හේරත්ට හිමිවී ඇත්තේ 3 වන ස්ථානයයි. ඊයේ නිකුත් වූ ජාත්‍යන්තර ක්‍රිකට් කවුන්සිලයේ ශ්‍රේණිගත කිරීම්වලට අනුව, ටෙස්ට් ක්‍රිකට් ක්‍රීඩාවේ පළමු තැන දකුණු අප්‍රිකාවට හිමිව තිබෙනවා. එහි ශ්‍රී ලංකාවට හිමිව ඇත්තේ පස්වන ස්ථානයයි. එක්දින ශ්‍රේණිගත කිරීම්වල ශ්‍රී ලංකාව සිව්වන ස්ථානයේ පසුවනවා. එහි පළමු ස්ථානය හිමිව ඇත්තේ  ඕස්ට්‍රේලියාවටයි. විස්සයි විස්ස තරඟවල පළමු ස්ථානයේ රැදී සිටීමට තවදුරටත් ශ්‍රී ලංකාවට අවස්ථාව උදා වී තිබෙනවා.",
       "URL": "https://www.hirunews.lk/sports/100400/සංගක්කාර-අභිබවා-ඩිවිලියස්-පෙරමුණට",
       "Category": "Sports",
       "Parent URL": "https://www.hirunews.lk/sports/all-news.php?pageID=495"
}