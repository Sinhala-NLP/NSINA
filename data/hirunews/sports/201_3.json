{
       "Source": "hirunews",
       "Timestamp": "Saturday, 13 October 2018 - 13:30",
       "Headline": "ශ්‍රී ලංකාවට 279ක ඉලක්කයක්",
       "News Content": "සංචාරක එංගලන්ත පිළ සහ ශ්‍රී ලංකාව අතර දෙවන එක්දින ජාත්‍යන්තර ක්‍රිකට් තරඟයේ පළමුව පන්දුවට පහර දුන් එංගලන්ත කණ්ඩායම පන්දුවාර 50 අවසානයේ කඩුලු 09කට ලකුණු 278ක් රැස් කිරීමට සමත් වුණා.\nඒ අනුව ශ්‍රී ලංකාවට ජයග්‍රණය සඳහා හිමිව ඇති ඉලක්කය 279ක්.\nඑංගලන්ත කණ්ඩායම වෙනුවෙන් මුල් පෙළ පිතිකරු ජෝ රූට් අර්ධ ශතකයක් රැස් කර ගැනීමට සමත් වූ අතර ඔහු රැස් කළ ලකුණු සංඛ්‍යාව 71ක්.\nනායක ඉයොන් මෝගන් පන්දු 91ක් තුලදී වේගවත් ලකුණු 92ක් රැස්කර ගත්තේ හතරේ පහර 11ක් සමඟින්.\nජෝ රූට් සහ  ඉයොන් මෝගන් තුන් වන කඩුල්ල සඳහා ශක්තිමත් සම්බන්ධතාවක් පවත්වාගෙන යාමට සමත් වුණා.\nපන්දු යැවීමේදී සුපිරි පන්දු යැවීමක නිරත වූ ලසිත් මාලිංග පන්දුවාර 10 තුල ලකුණු 44කට කඩුලු 05ක් බිඳ දැමුවා.\nතිසර පෙරේරා, අකිල ධනංජය, නුවන් ප්‍රදීප් සහ ධනංජය ද සිල්වා එක් කඩුල්ල බැගින් දවාගත්තා.",
       "URL": "https://www.hirunews.lk/sports/202037/ශ්‍රී-ලංකාවට-279ක-ඉලක්කයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=201"
}