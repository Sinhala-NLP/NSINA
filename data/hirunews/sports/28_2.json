{
       "Source": "hirunews",
       "Timestamp": "Thursday, 10 February 2022 - 13:35",
       "Headline": "ඔස්ට්‍රේලියානු ආරම්භ පිතිකරණ ලැයිස්තුවේ වෙනසක්",
       "News Content": "ශ්‍රී ලංකා කණ්ඩායම සහ ඔස්ට්‍රෙලියානු කණ්ඩායම අතර හෙට පැවැත්වෙන පලමු පන්දුවාර විස්ස තරඟය සඳහා එක්වන ඔස්ට්‍රේලියානු කණ්ඩායම මේ වන විට ප්‍රකාශයට පත්වී තිඛෙනවා.\nමේ අනුව හෙට තරගයේ දී ඕස්ට්‍රේලියානු අංක 3 පිතිකරු ලෙස කඩුලු රකින ක්‍රීඩකයෙකු ද වන ජොෂ් ඉන්ග්ලිස් තෝරාගෙන තිබෙනවා.\nඒ අනුව හෙට සිඩ්නි ක්‍රිකට් පිටියෙ දි ජොෂ් ඉංග්ලිෂ් සිය මංගල ජාත්‍යන්තර තරගයට එක්වන අතර වාරයේ බිග් බෑෂ් ලීග් ක්‍රිකට් තරගාවලියේ වැඩිම ලකුණු ලාභියා වූ බෙන් මැක්ඩර්මට් හෙට ආරම්භක පිතිකරුවෙකු ලෙස ක්‍රීඩා කරනු ඇති.\nඒ ඔස්ට්‍රේලියානු කණ්ඩායමේ නිත්‍ය ආරම්භක පිතිකරු ඩේවිඩ් වෝනර් වෙනුවටයි.\nඔස්ට්‍රේලියානු කණ්ඩායම පන්දුවාර 20 ලෝක කුසලානය දිනා ගැනීම සඳහා රැගෙන ගිය ෂෝන් මාෂ් සහ ඩේවිඩ් වෝනර් මෙම තරගාවලියේ දී විවේක ගන්වා තිබෙනවා.\nමේ අතර ට්‍රැවිස් හෙඩ් එළැඹෙන පාකිස්තාන සංචාරයට පුහුණුවීම සඳහා දේශිය තරග ක්‍රීඩාකරන බැවින් ශ්‍රී ලංකාවට එරෙහි පළමු තරග තුන සඳහා ඔහු සහභාගි වන්නේ\nනැහැ.\nකෙසේ වෙතත් හෙට තරගයේදීත් දඟ පන්දු යවන ක්‍රීඩක ඇස්ටොන් ආගර් හට කණ්ඩායමේ ස්ථානයක් හිමි නොවනු ඇති බවටයි එරටින් ලබෙන වාර්තා සඳහන් කරන්නේ.\nකෙසේවෙතත් හෙට තරගයේදීත් මැතිව් වේඩ් ඕස්ට්‍රේලියානු කඩුල්ල පසුපස කාර්යභාරය ඉටුකරන අතර තවත් කඩුලු රකින ක්‍රීඩකයකු වන නවක ක්‍රීඩක ජොෂ් ඉන්ග්ලිස් පිතිකරුවෙකු ලෙස පමණක් ක්‍රීඩා කරනු ඇති.\nකණ්ඩායමට එක් වූ අලුත් සාමාජිකයන් සම්බන්ධයෙන් අදහස් දැක්වූ ස්ට්‍රේලියානු නායකයා කියා සිටියේ බෙන් මැක්ඩොමට් බිග් බෑෂ් තරගාවලියේදී ආරම්භක පිතිකරුවෙකු ලෙස ඇදහිය නොහැකි දස්කම් දක්වා ඇති බවයි.\nහෙට ශ්‍රී ලංකාව සමග පළමු පන්දුවාර 20 තරගයට ක්‍රීඩා කරන ඕස්ට්‍රේලියානු කණ්ඩායම ප්‍රකාශයට පත්වී ඇත්තේ මෙලෙසින්. ආරොන් ෆින්ච් (නායක), බෙන් මැක්ඩර්මොට්, ජොෂ් ඉන්ග්ලිස්, ස්ටීව් ස්මිත්, ග්ලෙන් මැක්ස්වෙල්, මාකස් ස්ටොයිනිස්, මැතිව් වේඩ් (කඩුළු රකින්නා), පැට් කමින්ස්, මිචෙල් ස්ටාක්, ඇඩම් සැම්පා, ජොෂ් හේසල්වුඩ්.\nශ්‍රී ලංකා සංචිතය: දසුන් ශානක (නායක), චරිත් අසලංක, අවිශ්ක ප්‍රනාන්දු, පැතුම් නිශ්ශංක, ධනුෂ්ක ගුණතිලක, කුසල් මෙන්ඩිස්, දිනේෂ් චන්දිමාල්, චාමික කරුණාරත්න, ජනිත් ලියනගේ, කමිල් මිශාර, රමේෂ් මෙන්ඩිස්, වනිඳු හසරංග, නුෂ් හසරංග, ලහිරු හසරංග චමීර, බිනුර ප්‍රනාන්දු, මහේෂ් තීක්ෂණ, ජෙෆ්රි වැන්ඩර්සේ, ප්‍රවීන් ජයවික්‍රම, ශිරාන් ප්‍රනාන්දු\nඔස්ට්‍රේලියාව මෙම තරගාවලියට සහභාගි වන්නේ, විස්සයි විස්ස ක්‍රිකට් ලෝක ශූරයින් ලෙස හා ලෝක කුසලානය දිනා ගැනීමෙන් අනතුරුව යි.\nඑසේ ම ලෝක කුසලානය දිනා ඔවුන් සහභාගි වන පළමු වැනි තරගාවලිය ද මෙය වනු ඇති.\n\\r\\n\nදෙරට අතර පළමු විස්සයි විස්ස තරගය හෙට ශ්‍රී ලංකා වෙලාවෙන් පස්වරු 1.30ට සිඩ්නි ක්‍රීඩාංගණයේ දී ආරම්භවීමට නියමිත යි.",
       "URL": "https://www.hirunews.lk/sports/296658/ඔස්ට්‍රේලියානු-ආරම්භ-පිතිකරණ-ලැයිස්තුවේ-වෙනසක්",
       "Category": "Sports",
       "Parent URL": "https://www.hirunews.lk/sports/all-news.php?pageID=28"
}