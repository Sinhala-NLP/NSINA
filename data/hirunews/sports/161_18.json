{
       "Source": "hirunews",
       "Timestamp": "Saturday, 18 May 2019 - 9:24",
       "Headline": "සිව්වන එක්දින තරඟයේ ජයත් එංගලන්තයට",
       "News Content": "සංචාරක පාකිස්ථාන කණ්ඩායම සහ එංගලන්ත කණ්ඩායම අතර නොටින්හැම් හි පැවති සිව්වන එක්දින තරඟය ජය ගන්නට එංගලන්ත ඊයේ සමත් වුණා.\nඑංගලන්තය මෙම තරඟය ජය ගත්තේ කඩුලු 03කින්.\nතරඟයේ පළමුව පන්දුවට පහරදුන් පාකිස්ථාන කණ්ඩායම නියමිත පන්දුවාර 50 තුල කඩුලු 07කට රැස්කළ ලකුණු සංඛ්‍යාව 340ක්.\nපිළිතුරු ඉනිම ක්‍රීඩා කළ එංගලන්ත කණ්ඩායම පන්දුවාර 49යි පන්දු 03කදී එම ඉලක්කය පසුකර ගියා.\nඑහිදී එංගලන්තය වෙනුවෙන් ආරම්භක පිතිකරු ජේසන් රෝයි ලකුණු 114ක් රැස් කිරීමට සමත් වුණා.\nඑංගලන්තය ජයග්‍රහණය කරා රැගෙන ගිය බෙන් ස්ටොක් පන්දු 64කදී නොදැවී රැස්කළ  ලකුණු සංඛ්‍යාව 71ක්.\nමෙම ජයත් සමඟ තරඟ 05 කින් යුත් තරඟාවලිය තරඟ තුනට බින්දුවක් ලෙස එංගලන්ත මේ වනවිටත් ජය හිමිකරගෙන අවසන්.",
       "URL": "https://www.hirunews.lk/sports/216592/සිව්වන-එක්දින-තරඟයේ-ජයත්-එංගලන්තයට",
       "Category": "Sports",
       "Parent URL": "https://www.hirunews.lk/sports/all-news.php?pageID=161"
}