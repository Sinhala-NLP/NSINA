{
       "Source": "hirunews",
       "Timestamp": "Tuesday, 14 July 2015 - 14:09",
       "Headline": "හෙට තරඟයේ දී දිල්ශාන් ගැන වැඩි අවධානයක්",
       "News Content": "සංචාරක පාකිස්තාන පිළ සමඟ පල්ලෙකැළේ ජාත්‍යන්තර ක්‍රීඩාංගණයේ හෙට පැවැත්වෙන දෙවන එක්දින තරඟයේදී තිලකරත්න ඩිල්ශාන්ගෙන් ශ්‍රී ලංකා පිළට වැඩි දායකත්වයක් අපේක්ෂා කරන බව ක්‍රීඩා විචාරකයන් පවසනවා. දැනට ලොව සිටින වැඩිම පළපුරුද්දක් සහිත එක්දින ක්‍රීඩකයා වන තිලකරත්න ඩිල්ශාන් එක්දින ශතක 16ක් වාර්තාකරගෙන ඇති අතර, ඉන් 5ක් ඔහු ලබාගෙන ඇත්තේ පල්ලෙකැළේ ක්‍රීඩාංගණයේදියි. සිම්බාබ්වේ පිළට එරෙහිව පල්ලෙකැළේ ක්‍රීඩාංගණයේ පැවැති 2011 ලෝක කුසලාන තරඟයේදී ඩිල්ශාන් ලකුණු 4කට කඩුලූ 4ක් බිද හෙලූවා. ඩිල්ශාන් වාර්තා කළ එකම විස්සයි විස්ස ජාත්‍යන්තර ශතකය ඔහු ලබා ගත්තේ ද පල්ලෙකැළේ ක්‍රීඩාංගණයේදියි.",
       "URL": "https://www.hirunews.lk/sports/113161/හෙට-තරඟයේ-දී-දිල්ශාන්-ගැන-වැඩි-අවධානයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=460"
}