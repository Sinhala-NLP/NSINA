{
       "Source": "hirunews",
       "Timestamp": "Tuesday, 28 December 2021 - 15:43",
       "Headline": "අවුරුදු 19 න් පහළ ශ්‍රී ලංකා කණ්ඩායම සහ බංග්ලාදේශ කණ්ඩායම අතර තරගය හදිසියේ නවතා දමයි",
       "News Content": "එක්සත් අරාබි එමීර් රාජ්‍යයේ පැවැත්වෙන වයස අවුරුදු  19 න් පහළ ආසියානු කුසලාන ක්‍රිකට් තරගාවලියේ ශ්‍රී ලංකා කණ්ඩායම සහ බංග්ලාදේශ කණ්ඩායම අතර අද පැවැත්වෙමින් තිබූ තරගය හදිසියේ නවතා දැමීමට තීරණය කර තිබෙනවා.\nමීට හේතු වී ඇත්තේ තරගයේ විනිසුරුවරුන් දෙදෙනෙකු covid 19 අසාදනය වීම නිසා බවයි වාර්තා වන්නේ.\nමේ තරගයේ පළමුව පන්දුවට පහර දුන් බංග්ලාදේශ වයස අවුරුදු 19 න් පහළ කණ්ඩායම තරගය නවතන විට කඩුලු හතරකට ලකුණු 130ක් ලබා ගෙන සිටියා.\nමෙම තරගය නැවත පැවැත්වෙන්නේ කෙදිනද යන්න සම්බන්ධයෙන්යෙන් තවමත් අවසන් තීරණයක් ගෙන නැහැ.",
       "URL": "https://www.hirunews.lk/sports/292387/අවුරුදු-19-න්-පහළ-ශ්‍රී-ලංකා-කණ්ඩායම-සහ-බංග්ලාදේශ-කණ්ඩායම-අතර-තරගය-හදිසියේ-නවතා-දමයි",
       "Category": "Sports",
       "Parent URL": "https://www.hirunews.lk/sports/all-news.php?pageID=32"
}