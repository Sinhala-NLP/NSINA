{
       "Source": "hirunews",
       "Timestamp": "Wednesday, 23 January 2013 - 19:01",
       "Headline": "අවසන් එක්දින තරඟයෙන් ශ්‍රී ලංකාවට පරාජය. තරඟාවලිය සමයි.",
       "News Content": "ශ්‍රී ලංකාව සහ  ඕස්ට්‍රේලියාව අතර පැවති එක් දින තරඟාවලිය දෙකට - දෙකක් ලෙස ජය පරාජයෙන් තොරව අවසන් වුණා. ඒ  ඕස්ට්‍රේලියානු කණ්ඩායම අද හෝබාට් හි පැවති පස්වන සහ අවසන් එක්දින තරඟය ලකුණු 32 කින් ජයගැනීමත් සමගයි.\nකාසියේ වාසිය දිනාගත් ශ්‍රී ලංකා කණ්ඩායම මුලින්ම පන්දුවට පහරදීමට  ඕස්ට්‍රේලියානු කණ්ඩායමට ආරධනා කළා. ඒ අනුව ඔවුන් නියමිත පන්දුවාර 50 අවසානයේ කඩුලූ 5 ක් දැවී ලබාගත් ලකුණු සංඛ්‍යාව 247 ක්. පිල් හියුස් එහිදී නොදැවී ලකුණු 138 ක් රැස් කළා. පන්දු යැවීමේදී කුළසේකර, මාලිංග, ඩිල්ෂාන් සහ තිසර පෙරේරා එක් කඩුල්ල බැගින් බිඳ හෙලූවා.\nලකුණු 248 ක ජයග්‍රාහී ඉලක්කයක් හඹා යෑමට පිටියට පිවිසි ශ්‍රී ලංකා කණ්ඩායමට පන්දු වාර 48 යි  පන්දු 3කදී සියලූදෙනා දැවී ලබාගත හැකිවූයේ ලකුණු 215 ක් පමණයි. ආරම්භක පිතිකරුවෙකු ලෙස පිිටියට පිවිසි නායක මහේල ජයවර්ධන ලකුණු 38 ක් රැස් කළා. මෙය ශ්‍රී ලංකා නායක මහේල ජයවර්ධන නායකයා ලෙස කටයුතු කළ අවසන් එක්දින තරඟයයි. අද තරඟයේදී තිලකරත්න ඩිල්ෂාන් ලබාගත්තේ ලකුණු 19 ක් පමණයි. කෙසේ වෙතත් මෙම තරඟයේදී ඔහු සිය එක්දින තරඟ ජීවිතයේ ලකුණු හත් දහසේ සීමාවද අද පසු කළා. ඇන්ජලෝ මැතිව්ස් ලකුණු 67 ක් ලබාගත්තා.\nතරඟයේ වීරයා ලෙස  ඕස්ට්‍රේලියාවේ පිල් හියුස් නම් කෙරුණු අතර තරඟාවලියේ වීරයා ශ්‍රී ලංකාවේ නුවන් කුලසේකරයි.",
       "URL": "https://www.hirunews.lk/sports/51993/අවසන්-එක්දින-තරඟයෙන්-ශ්‍රී-ලංකාවට-පරාජය-තරඟාවලිය-සමයි",
       "Category": "Sports",
       "Parent URL": "https://www.hirunews.lk/sports/all-news.php?pageID=556"
}