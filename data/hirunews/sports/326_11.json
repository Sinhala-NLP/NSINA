{
       "Source": "hirunews",
       "Timestamp": "Sunday, 11 June 2017 - 19:35",
       "Headline": "ජැමෙයිකානු කඟවේනා 100ට සමුදෙයි (ඡායාරූප)",
       "News Content": "ලෝකයේ වේගවත්ම ක්‍රීඩකයා ලෙස සැලකෙන ජැමෙයිකාවේ උසේන් බෝල්ට් තම මව් රටේදී අවසන් වරට මීටර් 100 ඉසව්වකට සහභාගී වෙමින් එම ඉසව්වේ සමුගැනීමට සටහන් කර තිබෙනවා.\nමෙම තරගය ජය ගනිමින් ජයගත් බෝල්ට් එම ඉසව්ව තත්පර 10 යි දශම බින්දුවයි තුනකින් නිමකර ඇති බව සදහන්.\nඅවසන් මීටර් 100 ඉසව්වට සහභාගී වූ බෝල්ට් තරගය අවසන් කිරීමෙන් අනතුරුව අවසන් රේඛාව සිපගත් ඔහු ප්‍රේක්ෂකාගාරයේ රැස්ව සිටි ක්‍රීඩා ලෝලීන්ට සිය ආචාරය පුදකළ බවයි විදෙස් මාධ්‍ය වර්තා කළේ.\nඑහිදී ක්‍රීඩා ලෝලීන්ගෙන් උසේන් බෝල්ට් හට උණුසුම් සහ සංවේදි ප්‍රතිචාරයක් හිමිව තිබෙනවා.\nමීටර් 100 සහ මීටර් 200 ඉසව් දෙකෙහිම ලෝක වාර්තාවට හිමිකම් කියන බෝල්ට් දිනාගෙන ඇති ඔලිම්පික් රන් පදක්කම් ගණන 08ක්.\nසිය සමුගැනීමෙන් පසු බෝල්ට් සිය ට්විටර් ගිණුම තුල \\\"Thank you Jamaica\\\" යනුවෙන් සටහනක් තබා තිබෙනවා.\nඑම අවස්ථාව පහතින්.",
       "URL": "https://www.hirunews.lk/sports/163343/ජැමෙයිකානු-කඟවේනා-100ට-සමුදෙයි-ඡායාරූප",
       "Category": "Sports",
       "Parent URL": "https://www.hirunews.lk/sports/all-news.php?pageID=326"
}