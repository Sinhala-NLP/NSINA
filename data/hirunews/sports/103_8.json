{
       "Source": "hirunews",
       "Timestamp": "Sunday, 12 April 2020 - 7:39",
       "Headline": "IPL අනිවාර්යයෙන්ම කල් යන ලකුණු",
       "News Content": "මේ වසරේ පැවැත්වීමට නියමිතව තිබූ ඉන්දීය ප්‍රීමියර් ලීග් තරඟාවලිය අනිවාර්යයෙන්ම කල් දැමීමට තීරණය කර ඇති බව වාර්තා වනවා.\nඒ, කොරෝනා වෛරසය ව්‍යාප්ත වීම පාලනය කිරීම සඳහා ඉන්දියාව වසා දැමීමට ගෙන ඇති තීරණය තවදුරටත් දීර්ඝ කිරීමට ප්‍රාන්ත බලධාරීන් තීරණය කිරීමත් සමඟයි.\n13 වන අයි.පී.එල්. තරගාවලිය පසුගිය මාර්තු 29 වනදා ආරම්භ කිරීමට නියමිතව තිබූ අතර, කොරෝනා වසංගතය හේතුවෙන් එය ලබන 15 වනදා දක්වා කල් දැමුණා.\nදැන් පවතින තත්ත්වය අනුව එය අනිවාර්යයෙන්ම කල් දැමීමට හෝ අවලංගු කිරීමට සිදුවනු ඇති.\nඑමඟින් ඉන්දීය රුපියල් කෝටි 3,000ක පාඩුවක් සිදුවනු ඇති බව ඉන්දීය ක්‍රිකට් පාලක මණ්ඩලය ප්‍රකාශ කළා.",
       "URL": "https://www.hirunews.lk/sports/238444/ipl-අනිවාර්යයෙන්ම-කල්-යන-ලකුණු",
       "Category": "Sports",
       "Parent URL": "https://www.hirunews.lk/sports/all-news.php?pageID=103"
}