{
       "Source": "hirunews",
       "Timestamp": "Monday, 15 October 2018 - 20:36",
       "Headline": "ශ්‍රී ලංකාවට යොවුන් ඔලිම්පික් පදක්කමක්",
       "News Content": "ආර්ජන්ටිනාවේ, බුවනෝස් - අයර්ස් නුවර පැවැත්වෙන යොවුන් ඔලිම්පික් උළෙලේදී ශ්‍රී ලාංකික ක්‍රීඩිකාවක විසින් ලෝකඩ පදක්කමක් ජයග්‍රහණය කර තිබෙනවා.\nමීටර් 2000 බාධක දිවීමේ ඉසව්වෙන් එලෙස ලෝකඩ පදක්කමක් හිමි කර ගත්තේ පාරමී වසන්ති මාරිස්ටෙලා ප්‍රනාන්දු ක්‍රීඩිකාව විසින්.\nයොවුන් ඔලිම්පික් උළෙලකදී ශ්‍රී ලාංකික ක්‍රීඩිකාවක් මෙලෙස පදක්කමක් ජයග්‍රහණය කර ඇත්තේ ප්‍රථම වතාවටයි.\nආසියානු කණිෂ්ඨ තරගාවලියේදී රිදී පදක්කම දිනූ පාරමී, යොවුන් ඔලිම්පික් උළෙලේදී සිය හොඳම තරඟ කාලය වාර්තා කිරීමට සමත් වුණා.\nයොවුන් ඔලිම්පික් උළෙලේ එම ඉසව්වේ රන් පදක්කම කෙන්යානු ක්‍රීඩිකාවකට හිමි වූ අතර රිදී පදක්කම හිමි වූයේ ඉතියෝපියානු ක්‍රීඩිකාවකටයි.\n\\r\\n",
       "URL": "https://www.hirunews.lk/sports/202204/ශ්‍රී-ලංකාවට-යොවුන්-ඔලිම්පික්-පදක්කමක්",
       "Category": "Sports",
       "Parent URL": "https://www.hirunews.lk/sports/all-news.php?pageID=200"
}