{
       "Source": "hirunews",
       "Timestamp": "Saturday, 08 August 2015 - 20:27",
       "Headline": "ක්ලාර්ක් පිටියෙන් සමුගනී",
       "News Content": "ඕස්ට්‍රේලියානු ක්‍රිකට් නායක මයිකල් ක්ලාර්ක් ජාත්‍යන්තර පිටියෙන් සමුගැනීම අද (08) ප්‍රකාශයට පත් කළා. අලූබඳුන කුසලාන 04 වන ටෙස්ට් තරගයෙන්  ඕස්ට්‍රේලියාවට අද (08)  ඉනිමක සහ ලකුණු 78 ක පරාජයක් අත්වීමත් සමගයි ඔහු තම විශ්‍රාම ගැනීමේ සැලසුම් නිවේදනය කළේ.\n34 හැවිරිදි මයිකල් ක්ලාර්ක් කියා සිටියේ එංගලන්තය සමග  ලෝඩ්ස් පිටියේ පැවැත්වෙන 05 වන ටෙස්ට් තරගයෙන් පසු තමා ජාත්‍යන්තර ක්‍රිකට් පිටියෙන් සමුගන්නා බවයි.\nමයිකල් ක්ලාර්ක් මේ වනවිට  ඕස්ට්‍රේලියාව වෙනුවෙන් ටෙස්ට් තරග  114 කට සහභාගි වී ශතක 28 ක් ඇතුළුව ලකුණු 8000 කට වැඩි සංඛ්‍යාවක් රැස්කරගෙන සිටිනවා.",
       "URL": "https://www.hirunews.lk/sports/114575/ක්ලාර්ක්-පිටියෙන්-සමුගනී",
       "Category": "Sports",
       "Parent URL": "https://www.hirunews.lk/sports/all-news.php?pageID=456"
}