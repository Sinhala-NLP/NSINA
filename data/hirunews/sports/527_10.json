{
       "Source": "hirunews",
       "Timestamp": "Monday, 01 July 2013 - 12:52",
       "Headline": "බංග්ලාදේශයට අයි.සී.සී. යෙන් රතු එළියක්.",
       "News Content": "විස්සයි - විස්ස ලෝක කුසලාන ක්‍රිකට් තරඟාවලියේ තරඟ පැවැත්වෙන ක්‍රීඩාංගන සුදුසු තත්ත්වයේ නොමැති බව අන්තර්ජාතික ක්‍රිකට් කවුන්සිලය බංග්ලාදේශ ක්‍රිකට් පාලක මණ්ඩලයට දැනුම්දී තිබෙනවා. ලබන වසරේ මාර්තු 16 සිට අප්‍රේල් 8 වැනිදා දක්වා බංග්ලාදේශයේ ක්‍රීඩාංගන 4 ක තරඟ පැවැත්වීමට සැළසුම් කර තිබුණා. එහෙත් එම ක්‍රීඩාංගණ නවීකරණය කිරීමේ කටයුතු මේ දක්වා නියමිත පරිදි සිදුවී නොමැති බවයි අන්තර්ජාතික ක්‍රිකට් කවුන්සිලය දැනුම් දී ඇත්තේ. ලබන අගෝස්තු මාසය අවසන් වීමට පෙර එම ක්‍රීඩාංගණ සුදුසු මට්ටමට පත් කර නොගතහොත් වෙනත් ස්ථානයක තරඟ පැවැත්වීමට සිදුවිය හැකි බවද අන්තර්ජාතික ක්‍රිකට් කවුන්සිලය ප්‍රකාශ කර තිබෙනවා.",
       "URL": "https://www.hirunews.lk/sports/62128/බංග්ලාදේශයට-අයි-සී-යෙන්-රතු-එළියක්",
       "Category": "Sports",
       "Parent URL": "https://www.hirunews.lk/sports/all-news.php?pageID=527"
}