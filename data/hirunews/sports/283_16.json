{
       "Source": "hirunews",
       "Timestamp": "Saturday, 04 November 2017 - 13:46",
       "Headline": "ඉන්දියානු අභියෝගයට සූදානම් - මැතිව්ස්",
       "News Content": "සති 6ක දීර්ඝ ක්‍රිකට් සංචාරයක් සඳහා ශ්‍රී ලංකා පිළ ලබන බදාදා දිවයිනෙන් නික්මෙනවා.\nඑහිදී ඔවුන් ඉන්දියාව සමඟ ටෙස්ට් තරඟ 3කට, එක්දින තරඟ 3කට සහ විස්සයි විස්ස ජාත්‍යන්තර තරඟ 3කට සහභාගිවීමට නියමිතයි.\nකායික ආබාධයකට ලක්වීම නිසා පාකිස්තාන සංචාරයට එක්නොවූ ඇන්ජලෝ මැතිව්ස් ඉන්දීය සංචාරය සඳහා නැවත කණ්ඩායමට එක්වනු ඇතැයි අපේක්ෂා කෙරෙනවා.\nඔහු ප්‍රකාශ කර ඇත්තේ පසුගිය කාලය තුළ කණ්ඩායම ලැබූ පරාජයන් අමතක කොට නව ජීවයකින් ඉන්දීය තරගාවලියට මුහුණ දිය යුතු බවයි.\nශ්‍රී ලංකා පිළ මෙතෙක් ඉන්දියාවේදී ටෙස්ට් තරඟයක් ජයගෙන නොමැති අතර, මෙවර තරගාවලිය ද දැඩි අභියෝගයක් බවයි ඇන්ජලෝ මැතිව්ස් සඳහන් කළේ.\nශ්‍රී ලංකාව ඉන්දියාවේ ටෙස්ට් තරගාවලියක් සඳහා නික්මෙන්නේ වසර 8කට පසුවයි.\n2009 වසරේ එම අවසන් සංචාරයට එක්වූ එවකට 22 හැවිරිදි මැතිව්ස් මුම්බායි හි පැවැති ටෙස්ට් තරඟයේදී සිය මංගල ටෙස්ට් ශතකය ආසන්නයේ ලකුණු 99කට දැවී ගියා.\nමේ අතර, ඉන්දීය සංචාරය සඳහා ශ්‍රී ලංකා සංචිතය මෙතෙක් නම් නොකළ ද කුසල් මෙන්ඩිස් ඊට ඇතුළත් නොවන බවට ක්‍රීඩා ආරංචි මාර්ග සඳහන් කරනවා.\nඒ පිළිබදව අදහස් දක්වමින් මහේල ජයවර්ධන ට්විටර් පණිවුඩ පෙළක් ද නිකුත් කළා.\nඔහු කියා සිටියේ ඉන්දියාවට එරෙහිව ශතක රැස් කළ කුසල් මෙන්ඩිස්ට ඔහුගේ අවස්ථාව අහිමි නොකළ යුතු බවයි.\nමහේල ජයවර්ධන සිය ට්විටර් ගිණුමේ තබා තිබූ සටහන පහතින්.",
       "URL": "https://www.hirunews.lk/sports/175255/ඉන්දියානු-අභියෝගයට-සූදානම්-මැතිව්ස්",
       "Category": "Sports",
       "Parent URL": "https://www.hirunews.lk/sports/all-news.php?pageID=283"
}