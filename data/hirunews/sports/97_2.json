{
       "Source": "hirunews",
       "Timestamp": "Friday, 29 May 2020 - 20:23",
       "Headline": "T20 ලෝක කුසලානය කල් දැමීමේ අවදානමක",
       "News Content": "මෙවර විස්සයි විස්ස ලෝක කුසලාන තරගාවලිය කල් දැමීමේ ඉතා ඉහළ අවදානමක් පවතින බව ඕස්ට්‍රේලියානු ක්‍රිකට් ආයතනය පවසනවා.\nඑහි ප්‍රධාන විධායක කෙවින් රොබට්ස් කියා සිටියේ ඒ හේතුවෙන් ඕස්ට්‍රේලියානු ක්‍රිකට් වෙත දැවැන්ත ආර්ථික පාඩුවක් සිදුවනු ඇති බවයි.\nකොවිඩ් 19 ගෝලීය වසංගතය හේතුවෙන් පැනවුණු සීමාවන් නිසා මේ වසරේ ඔක්තෝම්බර් සහ නොවැම්බර් මාසවල විස්සයි විස්ස ලෝක කුසලාන තරගාවලිය පැවැත්වීම අතිශය අවිනිශ්චිත බව ඔහුගේ අදහසයි.\nකෙසේ නමුත්, විස්සයි විස්ස ලෝක කුසලාන තරගාවලිය සම්බන්ධයෙන් අවසන් තීරණයක් ගැනීම, ජාත්‍යන්තර ක්‍රිකට් සම්මේලනය විසින් ලබන ජුනි 10 වනදා තෙක් කල් දමනු ලැබුවා.",
       "URL": "https://www.hirunews.lk/sports/241819/t20-ලෝක-කුසලානය-කල්-දැමීමේ-අවදානමක",
       "Category": "Sports",
       "Parent URL": "https://www.hirunews.lk/sports/all-news.php?pageID=97"
}