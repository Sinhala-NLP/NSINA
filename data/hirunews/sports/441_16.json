{
       "Source": "hirunews",
       "Timestamp": "Friday, 06 November 2015 - 8:03",
       "Headline": "20 - 20 සංචිතය",
       "News Content": "සංචාරක බටහිර ඉන්දීය කොදෙව් කණ්ඩායම සහ ශ්‍රී ලංකාව අතර පැවැත්වෙන තරඟ දෙකකින් යුත් විස්සයි විස්ස තරඟාවලිය සඳහා ශ්‍රී ලංකා සංචිතය ඊයේ (05) නම් කෙරුණා. ඊට තිසර පෙරේරා, දිනේෂ් චන්දිමාල් සහ චාමර කපුගෙදරද ඇතුළත්. ලසිත් මාලිංගගේ නායකත්වයෙන් යුත් එම සංචිතයට තිලකරත්න ඩිල්ෂාන්, ඇන්ජලෝ මැතිව්ස්, කුසල් ජනිත් පෙරේරා, නුවන් කුලසේකර, සචිත්‍ර සේනානායක, කිතුරුවන් විතානගේ ද නම් කර තිබෙනවා. ඊට අමතරව දුෂ්මන්ත චමීර, මිලින්ද සිරිවර්ධන, ජෙෆ්රි වැන්ඩර්සේ, ශෙහාන් ජයසූරිය සහ බිනුර ප්‍රනාන්දු එම සංචිතයට කැදවා ඇති බවයි ශ්‍රී ලංකා ක්‍රිකට් ආයතනය නිකුත් කළ නිවේදනයක සදහන් වන්නේ. දෙරට අතර පළමු විස්සයි විස්ස තරඟය ලබන 09 වනදා පල්ලේකැලේ ජාත්‍යන්තර ක්‍රීඩාංගනයේදී පැවැත්වෙනවා.",
       "URL": "https://www.hirunews.lk/sports/119734/20-සංචිතය",
       "Category": "Sports",
       "Parent URL": "https://www.hirunews.lk/sports/all-news.php?pageID=441"
}