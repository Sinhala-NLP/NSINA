{
       "Source": "hirunews",
       "Timestamp": "Friday, 28 June 2019 - 14:36",
       "Headline": "කාසියේ වාසිය දිනු දකුණු අප්‍රිකාව පන්දු රැකීමට තීරණය කරයි",
       "News Content": "ලෝක කුසලාන ක්‍රිකට් තරගාවලියේ ශ්‍රී ලංකාව සහ දකුණු අප්‍රිකාව අතර තරගය චෙස්ටර් ලී ස්ට්‍රීට්හිදී අද පැවැත්වෙනවා.\nකාසියේ වාසිය දිනු දකුණු අප්‍රිකා කණ්ඩායම තීරණය කර ඇත්තේ පළමුවෙන් පන්දුවට පහරදීමේ අවස්ථාව ශ්‍රී ලංකාවට ලබාදීමටයි.\nශ්‍රී ලංකාවට අවසන් පූර්ව වටයට සුදුසුකම් ලැබීම සඳහා අද තරඟය මෙන්ම කොදෙව්වන් සහ ඉන්දියාව සමඟ පැවැත්වෙන තරඟ ද ජය ගැනීම අවශ්‍යතාවක්.\nඑංගලන්තය අභිබවා 4 වන කණ්ඩායම ලෙස අවසන් පූර්ව වටයට සුදුසුකම් ලැබීම සඳහා බංග්ලාදේශය සහ පාකිස්තානය ද උත්සාහයක නිරත වනවා.\nකෙසේ නමුත්, ප්‍රබල එංගලන්ත පිළ පැරද වූ ශ්‍රී ලංකා පිළට ඉදිරියට යාම සඳහා අද තරඟය ජය ගැනීම තීරණාත්මක වනු ඇති.\nමේ වන විට අවසන් පූර්ව වටයේ බලාපොරොත්තු බිද වැටුණු දකුණු අප්‍රිකාව සිය කීර්ති  නාමය උදෙසා ශ්‍රී ලංකාවට ප්‍රබල තර්ජනයක් එල්ල කරනු ඇති බවයි ක්‍රීඩා විචාරකයන් පෙන්වා දෙන්නේ.",
       "URL": "https://www.hirunews.lk/sports/219280/කාසියේ-වාසිය-දිනු-දකුණු-අප්‍රිකාව-පන්දු-රැකීමට-තීරණය-කරයි",
       "Category": "Sports",
       "Parent URL": "https://www.hirunews.lk/sports/all-news.php?pageID=153"
}