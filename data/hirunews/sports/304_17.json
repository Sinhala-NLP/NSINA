{
       "Source": "hirunews",
       "Timestamp": "Friday, 25 August 2017 - 17:28",
       "Headline": "මීළග එක්දින තරග 3 ට චන්දිමාල් සහ තිරිමාන්න සංචිතයට",
       "News Content": "ඉන්දියාව සමග පැවැත්වෙන මීළග එක්දින තරග 3 සඳහා දිනේශ් චන්දිමාල් සහ ලහිරු තිරිමාන්න සංචිතයට කැඳවා තිබෙනවා.\nඒ ධනුෂ්ක ගුණතිලක සහ නායක උපුල් තරංග වෙනුවෙන්.\nආබාධයක් හේතුවෙන් ධනුෂ්ක ගුණතිලක කණ්ඩායමෙන් ඉවත් කෙරුනු අතර නායක උපුල් තරංගට ජාත්‍යන්තර ක්‍රිකට් කවුන්සිලය විසින් තරග දෙකක් තහනම් කරනු ලැබුවා.\nධනුෂ්ක ගුණතිලකට දින 10 ක් පමණ විවේක ගත යුතු බවටයි වෛද්‍යවරුන් නිර්දේශ කර ඇත්තේ.\nඊයේ තරගයේ 33 වන පන්දුවාරයේදී ධනුෂ්ක ගුණතිලක ආබාධයකට ලක්වුනා.\nඒ මහේන්ද්‍ර සිං ධෝනිගේ පහරදුන් පන්දුවක් රැක ගැනීමට උත්සාහ කිරීමේදීයි.\nඉන්දියාව සමග පැවැත්වෙන මීළග තරග දෙකේදී ශ්‍රී ලංකා කණ්ඩායමේ නායකත්වයට චාමර කපුගෙදර පත්කෙරුනා.\nනියමිත කාලය තුල පන්දුවාර සංඛ්‍යාව යවා අවසන් කිරීමට නොහැකිවීම හමුවේ මාස තුනක් ඇතුලත නායක උපුල් තරංගට දඩුවම් ලැබුනු දෙවන අවස්ථාව මෙයයි.\nපසුගියදා අවසන් වු ශූරයන්ගේ කුසලාන තරගාවලියේදී ද ඔහු තරග තහනමකට ලක්වුනා.\nඊයේ තරගයේදී නියමිත කාලසීමාව අවසන් වන විට ශ්‍රී ලංකාවට පන්දුවාර 3 ක් යැවීමට නොහැකිවු බවයි තරග  තීරකයන් පෙන්වාදී ඇත්තේ.\nමේ අතර චාමර කපුගෙදර කණ්ඩායමේ නායකත්වයට පත් කිරීම පිළිබඳ කණ්ඩායම් කළමණාකරු අසංක ගුරුසිංහ අදහස් පළකර තිබෙනවා.\nඔහු පෙන්වා දෙන්නේ උපුල් තරංග වෙනුවෙන් නම් කළ හැකි හොඳම ක්‍රීඩකයා කපුගෙදර බවයි. එ\nමෙන්ම ඔහුට කණ්ඩායමේ ස්ථාවරත්වයක් ගොඩනගා ගැනීමට අවස්ථාව ලබාදිය යුතු බව ද ඔහු සඳහන් කර තිබෙනවා.\nචාමර කපුගෙදර මේ දක්වා එක්දින ක්‍රිකට් තරග 100 කට ක්‍රීඩාකර තිබෙනවා.\nඅර්ධ ශතක 8 ක් ද ඔහුගේ ලකුණු අතරට ඇතුලත්.\nචාමර කපුගෙදර මෙතෙක් ශ්‍රී ලංකා  කණ්ඩායමේ නායකත්වයට පත් නොවීම ද විශේෂත්වයක්.",
       "URL": "https://www.hirunews.lk/sports/169360/මීළග-එක්දින-තරග-3-ට-චන්දිමාල්-සහ-තිරිමාන්න-සංචිතයට",
       "Category": "Sports",
       "Parent URL": "https://www.hirunews.lk/sports/all-news.php?pageID=304"
}