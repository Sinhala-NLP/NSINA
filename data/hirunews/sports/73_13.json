{
       "Source": "hirunews",
       "Timestamp": "Sunday, 20 December 2020 - 20:35",
       "Headline": "ශ්‍රී ලංකා - දකුණු අප්‍රිකා පුහුණු තරඟයට කොරෝනා හරස් වේ",
       "News Content": "සංචාරක ශ්‍රී ලංකා ක්‍රිකට් කණ්ඩායම සහ දකුණු අප්‍රිකානු ආරාධිත ක්‍රිකට් කණ්ඩායම අතර අද (20) බිනෝනි හි දී ආරම්භවීමට නියමිතව තිබූ තුන් දින පුහුණු තරඟය එරට පවතින කොවිඩ් අවදානම සහ නිරෝධායන නීති රීති හේතුවෙන් අතහැර දමා තිබෙනවා.\nමේ අනුව දකුණු අප්‍රිකා ටෙස්ට් තරගාවලිය සඳහා ශ්‍රී ලංකා කණ්ඩායම පෙර පුහුණු තරඟයකින් තොරවම එක්වනු ඇති.\nටෙස්ට් තරගාවලියට එක්වන දකුණු අප්‍රිකානු ක්‍රිකට් කණ්ඩායමේ පිතිකරුවෙකු වන රෙනාඩ් වැන් ටොන්ඩන්ට සහ වේග පන්දු යවන ක්‍රීඩක ලූතෝ සිපම්ලාට කොරෝනා ආසාදනය වී ඇති බව පසුගියදා අනාවරණ වුණා.\nඒ අනුව නව ක්‍රීඩකයින් 3 දෙනෙකු දකුණු අප්‍රිකා ටෙස්ට් සංචිතයට කැදවා ඇති අතර තරඟ දෙකකින් සමන්විත ටෙස්ට් තරගාවලියේ පළමු තරඟය ලබන 26 වන දා සෙන්චූරියන්ස් හිදී ආරම්භවීමට නියමිතයි.",
       "URL": "https://www.hirunews.lk/sports/257502/ශ්‍රී-ලංකා-දකුණු-අප්‍රිකා-පුහුණු-තරඟයට-කොරෝනා-හරස්-වේ",
       "Category": "Sports",
       "Parent URL": "https://www.hirunews.lk/sports/all-news.php?pageID=73"
}