{
       "Source": "hirunews",
       "Timestamp": "Friday, 06 May 2016 - 12:39",
       "Headline": "විස්සයි විස්සේ මුල් තැනට නවසීලන්තය",
       "News Content": "පසුගිය 20 යි 20 ලෝක කුසලාන තරගාවලියේදී විශේෂ දස්කම් දැක්වූ නවසීලන්ත ක්‍රිකට් පිල අයි.සී.සී. විස්සයි විස්ස දර්ශකයේ ප්‍රමුඛස්ථානය හිමි කරගෙන තිබෙනවා.\nඅයි.සී.සී නව වර්ගීකරණය යටතේ මෙවර විස්සයි විස්ස ලෝක කුසලානය ජයග්‍රහණය කළ කොදෙව්පිලට හිමිවී ඇත්තේ තුන්වන ස්ථානයයි.\n2007 වසරෙන් පසු මෙවර විස්සයි විස්ස ලෝක කුසලාන තරගාවලියේදී අවසන් පූර්ව වටය සදහා සුදුසුකම් ලැබී නවසීලන්තයට ප්‍රසාද ලකුණු 132ක් හිමිවී ඇති අතර ඉන්දියාව ද ප්‍රසාද ලකුණු 132 ක් හිමිකරගෙන සිටිනවා.\nඑහෙත්, දශකාංක වලට අනුව ලකුණු බින්දුවයි දශම 2 යි 1 කින් නවසීලන්තය ඉදිරියට පැමිණියා.\nදකුණු අප්‍රිකාවට නව අයි.සී.සී. විස්සයි විස්ස දර්ශකයේ 4 වන ස්ථානය හිමිව ඇති අතර, මෙවර තරගාවලියේ අවසන් තරගයට සුදුසුකම් ලැබූ එංගලන්තයට 5 වන ස්ථානය හිමිවී තිබෙනවා.\nඅයි.සී.සී විස්සයි විස්ස දර්ශකයේ දැන් ශ්‍රී ලංකාවට හිමිවී ඇත්තේ 8 වන ස්ථානයයි.",
       "URL": "https://www.hirunews.lk/sports/132558/විස්සයි-විස්සේ-මුල්-තැනට-නවසීලන්තය",
       "Category": "Sports",
       "Parent URL": "https://www.hirunews.lk/sports/all-news.php?pageID=411"
}