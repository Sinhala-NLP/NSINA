{
       "Source": "hirunews",
       "Timestamp": "Sunday, 01 March 2015 - 20:16",
       "Headline": "පාකිස්තානයට ලකුණු 20ක ජයක්",
       "News Content": "ලෝක කුසලාන ක්‍රිකට් තරඟාවලියට අදාළව පාකිස්තානය සහ සිම්බාබ්වේ කණ්ඩායම් අතර පැවැති තරඟයෙන් ලකුණු 20කින් ජයග්‍රහණය ලබා ගැනීමට පාකිස්තානය අද (01) සමත් වුණා. ප්‍රථමයෙන් පන්දුවට පහර දුන් පාකිස්තාන පිළ සිය පන්දු වාර 50 අවසානයේ කඩුලූ 7ක් දැවී ලකුණු 235ක් ලබා ගත්තා. පිළිතුරු ඉනිම ක්‍රීඩා කිරීම සඳහා පිටියට පිවිසි සිම්බාබ්වේ පිළට සියලූ දෙනා දැවී ලබා ගත හැකි වූයේ පන්දු වාර 49යි පන්දු 4කදී ලකුණු 215ක් පමණයි.\nමේ අතර, ශ්‍රී ලංකාව සහ එංගලන්තය අතර අද පැවැති තරඟයෙන් ශ්‍රී ලංකා කණ්ඩායම විශිෂ්ඨ ජයග්‍රහණයක් ලබා ගත්තා. කාසියේ වාසිය දිනා පළමුවෙන් පන්දුවට පහරදුන් එංගලන්ත පිල සිය පන්දුවාර පනහ අවසානයේ කඩුළු 06 ක් දැවී ලකුණු 309 ක් රැස්කළා. ශ්‍රී ලංකා පිල පන්දුවාර 47 යි පන්දු 02 කදී එක් කඩුල්ලක් පමණක් දැවී ලකුණු 312 ක් ලබා ගනිමින් තරඟයේ ජය හිමිකර ගත්තා. එහිදී ලහිරු තිරිමාන්න නොදැවී ලකුණු 139 ක් ලබාගත් අතර, කුමාර් සංගක්කාර නොදැවී ලකුණු 117 ක් රැස්කර ගැනීමට සමත් වුණා. මෙම ජයග්‍රහණයත් සමඟ ශ්‍රී ලංකා පිලට සුපර් එයිට් වටයට පිවිසීම සඳහා පවතින අවස්ථා ඉහළ යනවා. ඒ කාණ්ඩයේ තරඟ 04 ක් ජයගත් නවසීලන්තය ප්‍රසාද ලකුණු 08 ක් ලබා ඉදිරියෙන් සිටින අතර, තරඟ 04 කින් 03 ක් ජය ලබා ප්‍රසාද ලකුණු 06 ක් හිමිකර ගත් ශ්‍රී ලංකාව දෙවන ස්ථානයේ පසුවනවා.",
       "URL": "https://www.hirunews.lk/sports/104563/පාකිස්තානයට-ලකුණු-20ක-ජයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=485"
}