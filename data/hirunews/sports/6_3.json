{
       "Source": "hirunews",
       "Timestamp": "Friday, 01 September 2023 - 9:41",
       "Headline": "කරාතේ දෝ සම්මේලනයේ පෙත්සම සළකා බැලීම අද",
       "News Content": "ශ්‍රී ලංකා කරාතේ දෝ සම්මේලනයේ ලියාපදිංචිය අත්හිටුවා, අතුරු පාලක මණ්ඩලයක් පත්කිරීමට ක්‍රීඩා අමාත්‍යවරයා ගත් තීරණය බල රහිත කිරීමේ නියෝගයක් නිකුත් කරන ලෙස ඉල්ලා ගොනු කළ පෙත්සම අද අභියාචනාධිකරණයේදී සළකා බැලෙනවා.\nඊයේ මෙම පෙත්සම කැඳවූ අවස්ථාවේ එහි සභාපති නිශ්ශංක බන්දුල කරුණාරත්න සහ ඒ. මරික්කාර් යන විනිසුරු මඩුල්ල නියෝග කළේ පෙත්සම සළකා බැලීම සඳහා අද දිනයේ කැඳවීමටයි.\nතහනමෙන් පසු පත්කළ අතුරු කමිටුව පිළිගැනීම ජාත්‍යන්තර කරාතේ සම්මේලනය විසින් ප්‍රතික්ෂේප කර ඇති බව පෙත්සම්කාර සම්මේලනය වෙනුවෙන් පෙනී සිටි ජනාධිපති නීතීඥවරයා එහිදී සඳහන් කළා.\nඒ අනුවයි පෙත්සම අද සළකා බැලීමට විනිසුරු මඩුල්ල නියම කළේ.",
       "URL": "https://www.hirunews.lk/sports/346774/කරාතේ-දෝ-සම්මේලනයේ-පෙත්සම-සළකා-බැලීම-අද",
       "Category": "Sports",
       "Parent URL": "https://www.hirunews.lk/sports/all-news.php?pageID=6"
}