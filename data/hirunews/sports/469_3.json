{
       "Source": "hirunews",
       "Timestamp": "Monday, 18 May 2015 - 20:17",
       "Headline": "ශ්‍රී ලංකා කාන්තාවන් පරදා කොදෙව් කාන්තාවන් ජය ගනී",
       "News Content": "අයි.සී.සී. කාන්තා ක්‍රිකට් ශූරතා තරගාවලියට අදාළව ශ්‍රී ලංකා කාන්තා ක්‍රිකට් කණ්ඩායම සහ බටහිර ඉන්දීය කොදෙව් කාන්තා ක්‍රිකට් පිළ අතර අද (18) පැවැති තුන්වන එක්දින ජාත්‍යන්තර තරඟයෙන් කොදෙව් පිළට ජය අත්වුණා. කොළඹ ආර්. ප්‍රේමදාස ක්‍රීඩාංගණයේ පැවැති මෙම තරඟයේදී පළමුවෙන් පන්දුවට පහර දුන් කොදෙව් කාන්තා ක්‍රිකට් පිළ පන්දු වාර 50ක් අවසානයේ කඩුලූ 3ක් දැවී ලකුණු 215ක් රැස් කළා. පන්දු වාර 40යි පන්දු 2කදී ශ්‍රී ලංකා පිළ කඩුලූ 8ක් දැවී ලකුණු 170ක් ලබා සිටියදී වර්ෂාව ඇද හැලීම නිසා තරඟය අත්හිටවීමට සිදුවුණා. මේ නිසා ඩක්වත් ලූවිස් ක්‍රමයට අනුව කොදෙව් පිළට හිමිවූයේ ලකුණු 18ක ජයක්.",
       "URL": "https://www.hirunews.lk/sports/109729/ශ්‍රී-ලංකා-කාන්තාවන්-පරදා-කොදෙව්-ජය-ගනී",
       "Category": "Sports",
       "Parent URL": "https://www.hirunews.lk/sports/all-news.php?pageID=469"
}