{
       "Source": "hirunews",
       "Timestamp": "Sunday, 24 May 2020 - 19:27",
       "Headline": "විස්සයි විස්ස ලෝක කුසලානය ඔක්තෝම්බරයේ නොපැවැත්වෙන ලකුණු",
       "News Content": "කල් දමන ලද විස්සයි විස්ස ලෝක කුසලාන තරගාවලිය මේ වසරේ ඔක්තෝම්බර්, නොවැම්බර් කාලසීමාවේදී ද පැවැත්වීමට හැකියාවක් ඇතැයි තමන් විශ්වාස නොකරන බව හිටපු  ඕස්ට්‍රේලියානු නායක මාක් ටේලර් පවසනවා.\nමේ නිසා මේ සතියේ පැවැත්වෙන අයි.සී.සී. පාලක මණ්ඩල රැස්වීමේදී ඒ පිළිබද තීරණයකට එළඹිය යුතු බවයි ඔහු පෙන්වා දෙන්නේ.\nඑමෙන්ම, එම කාලසීමාවේදී ඉන්දීය ප්‍රිමියර් ලීග් තරගාවලිය පවත්වන්නේ නම්, ඒ සඳහා  ඕස්ට්‍රේලියානු ක්‍රීඩකයන්ට ද සහභාගිවීමට අවස්ථාවක් හිමි වනු ඇති බව මාක් ටේලර්ගේ අදහසයි.\nකොවිඩ් නයින්ටීන් ගෝලීය වසංගතයෙන් ක්‍රිකට් ක්‍රීඩාවට ඇති වී තිබෙන බලපෑම සහ විස්සයි විස්ස ලෝක කුසලානය පිළිබදව සාකච්ඡා කිරීම සඳහා අයි.සී.සී. පාලක මණ්ඩලය ලබන 28 වන දා රැස්වනවා.",
       "URL": "https://www.hirunews.lk/sports/241421/විස්සයි-විස්ස-ලෝක-කුසලානය-ඔක්තෝම්බරයේ-නොපැවැත්වෙන-ලකුණු",
       "Category": "Sports",
       "Parent URL": "https://www.hirunews.lk/sports/all-news.php?pageID=97"
}