{
       "Source": "hirunews",
       "Timestamp": "Friday, 26 January 2018 - 17:27",
       "Headline": "බංග්ලාදේශ ටෙස්ට් සංචිතයට නවකයෙක්",
       "News Content": "ශ්‍රී ලංකා කණ්ඩායම සමග පැවැත්වෙන පළමු ටෙස්ට් තරගයට එක්වන බංග්ලාදේශ සංචිතයට නවක ක්‍රීඩක නයීම් හසන් නම්කර තිබෙනවා.\n19 න් පහළ බංග්ලාදේශ කණ්ඩායමේ පන්දු යවන්නෙකු වන නයීම් හසන් ජාතික සංචිතයට නම් කළ පළමු අවස්ථාව මෙය ලෙසටයි සැලකෙන්නේ.\n17 හැවිරිදි පන්දු යවන්නා මේවන විට නවසීලන්තයේ පැවැත්වෙන 19 න් පහළ ක්‍රිකට් ලෝක කුසලාන තරගාවලියට සහභාගී වී සිටිනවා.\nබංග්ලාදේශ තේරීම් කමිටු ප්‍රධානියා සඳහන් කළේ ටෙස්ට් සංචිතයට එක්වීම සඳහා නයීම් හසන් නවසීලන්තයේ සිට පැමිණෙනු ඇති බවයි.\nදක්ෂතා පිරුනු පන්දු යවන්නෙකු වන නයීම් හසන් සංචිතයට නම් කරනු ලැබුවේ දීර්ඝ කාලයක සිට අතිරේක පිට දඟ පන්දු යවන්නෙකුගේ අවශ්‍යතාව හේතුවෙන් බවයි තේරීම් කමිටු ප්‍රධානියා කියාසිටියේ.\nඑය හොඳ තේරීමක් බව ද ඔහු සඳහන් කර තිබෙනවා.\nබංග්ලාදේශ ටෙස්ට් සංචිතයේ තවත් වෙනස්කම් කිහිපයක්ම සිදුව ඇති අතර ශකීබ් අල් හසන් යළිත් නායකයා ලෙසට එක්වීම විශේෂත්වයක්.\nපසුගියදා පැවති දකුණු අප්‍රිකා සංචාරයේදී ඔහු විවේක ගන්වා තිබුනා.\nඑමෙන්ම කම්රුල් ඉස්ලාම් සහ මොසාදෙක් හුසේන් ද යළි සංචිතයට නම්කර තිබෙනවා.\nසුබායිස් රෝයි, සෞම්ය සර්කාර්, සබීර් රහ්මන්, ශයිෆුල් ඉස්ලාම් සහ තක්සින් අහමඩ් මෙවර ටෙස්ට් සංචිතයට නම්කර නැහැ.\nබංග්ලාදේශය සහ ශ්‍රී ලංකාව අතර පළමු ටෙස්ට් ක්‍රිකට් තරගය ලබන 31 වනදා චිතගොන්හිදී ආරම්භ වීමට නියමිතයි.\nShakib Al Hasan (Capt.)\nMahmudullah (Vice-capt.)\nTamim Iqbal\nLitton Das\nMushfiqur Rahim\nImrul Kayes\nMominul Haque\nMosaddek Hossain\nTaijul Islam\nMustafizur Rahman\nKamrul Islam\nMehidy Hassan\nRubel Hossain\nNayeem Hasan",
       "URL": "https://www.hirunews.lk/sports/182118/බංග්ලාදේශ-ටෙස්ට්-සංචිතයට-නවකයෙක්",
       "Category": "Sports",
       "Parent URL": "https://www.hirunews.lk/sports/all-news.php?pageID=260"
}