{
       "Source": "hirunews",
       "Timestamp": "Friday, 04 February 2022 - 9:27",
       "Headline": "ශ්‍රී ලංකාවට පාකිස්ථානය වෙතින් දැවැන්ත පරාජයක්",
       "News Content": "බටහිර ඉන්දීය කොදෙව් දිවයින් හි පැවැත්වෙන වයස අවුරුදු 19 න් පහළ ලෝක කුසලාන තරගාවලියේ පස්වන ස්ථානය සඳහා ඊයේ (03) පැවති තරගයේදී ශ්‍රී ලංකා යොවුන් ක්‍රිකට් පිල පාකිස්ථාන කණ්ඩායම් වෙතින් ලකුණු 238 ක දැවැන්ත පරාජයක් ලැබුවා.\nකාසියේ වාසිය දිනූ ශ්‍රී ලංකා පිල පළමුවෙන් පන්දුවට පහරදෙන ලෙස පාකිස්ථාන යොවුන් පිලට ඇරයුම් කළ අතර, ඔවුන් සිය පන්දු වාර 50 තුළ දී කඩුලු 3 ක් දැවී රැස් කළ ලකුණු සංඛ්‍යාව 365 ක්.\nශ්‍රී ලංකා යොවුන් පිලට පන්දු වාර 34 යි පන්දු දෙකකදී සියලු ක්‍රීඩකයන් දැවී රැස් කරගත හැකිවූයේ ලකුණු 127 ක් පමණයි.\nඑහිදී විනුජ රන්පුල් නොදැවී ලකුණු 53 ක් ද, නායක දුනිත් වෙල්ලාගේ ලකුණු 40 ක් ද රැස් කරගත් අතර, අනෙකුත් සියලු ක්‍රීඩකයන් අඩු ලකුණු සංඛ්‍යාවකට දැවී ගියා.\nපන්දු 80ක දී නොදැවී ලකුණු 135 ක් සහ ලකුණු 37කට කඩුලු 5 ක් බිඳ හෙලූ පාකිස්ථාන පිලේ කසිම් අක්‍රම් තරගයේ වීරයා ලෙස නම් කෙරුණා.",
       "URL": "https://www.hirunews.lk/sports/296125/ශ්‍රී-ලංකාවට-පාකිස්ථානය-වෙතින්-දැවැන්ත-පරාජයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=28"
}