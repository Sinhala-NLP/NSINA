{
       "Source": "hirunews",
       "Timestamp": "Saturday, 16 February 2013 - 18:59",
       "Headline": "අගාර්ට ටෙස්ට් වරම් හිමිවන ලකුණු.",
       "News Content": "සංචාරක  ඕස්ට්‍රේලියානු ක්‍රිකට් පිල සමග ඉන්දියාවට පැමිණ සිටින ශ්‍රී ලාංකික සම්භවයක් සහිත  ඕස්ට්‍රේලියානු යොවුන් ක්‍රීඩක ඈෂ්ටන් අගාර්ට චෙන්නායි හි පැවැත්වෙන පළමු ටෙස්ට් ක්‍රිකට් තරගයේදී ටෙස්ට් වරම් ලැබෙනු ඇතැයි අපේක්ෂා පළ වනවා. මෙම ටෙස්ට් තරගය ලබන 22 වැනිදා ආරම්භවීමට නියමිතයි.  ඕස්ට්‍රේලියානු වයස අවුරුදු 19 න් පහළ කණ්ඩායම නියෝජනය කරන අගාර් ජාතික කණ්ඩායමට එක්වන්නේ දඟ පන්දු යවන්නෙකු ලෙසයි. සංචාරක  ඕස්ට්‍රේලියානු පිල සහ ඉන්දියානු ඒ කණ්ඩායම අතර, චෙන්නායි හිදී අද (16) ආරම්භ වූ තුන්දින ක්‍රිකට් තරගයටද අගාර් නම් කර තිබෙනවා. කෙසේ නමුත්, මෙම තරගයේදී කාසියේ වාසිය දිනා පළමුවෙන් පන්දුවට පහරදෙන ඉන්දීය ඒ කණ්ඩායම අද දිනය අවසානයේදී කඩුළු 04 ක් දැවී ලකුණු 338 ක් රැස්කරගෙන සිටියා. එහිදී  ඕස්ට්‍රේලියානු පිලේ තවත් දඟ පන්දු යවන ක්‍රීඩකයෙකු වන ෂේවියර් ඩෝහර්ට් කඩුළු 03 ක් බිඳ හෙළු අතර, අගාර්ට කඩුළු ලබාගැනීමට හැකිවූයේ නැහැ.",
       "URL": "https://www.hirunews.lk/sports/53532/අගාර්ට-ටෙස්ට්-වරම්-හිමිවන-ලකුණු",
       "Category": "Sports",
       "Parent URL": "https://www.hirunews.lk/sports/all-news.php?pageID=552"
}