{
       "Source": "hirunews",
       "Timestamp": "Saturday, 29 June 2013 - 18:01",
       "Headline": "කොදෙව් අභියෝගයට ඉන්දියාව සූදානම්.",
       "News Content": "චැම්පියන්ස් කුසලාන තරගාවලියේදී ලැබූ පන්නරය තුළින් කොදෙව් දිවයින්හි පැවැත්වෙන එක්දින තරගාවලියට මුහුණ දෙන බව ඉන්දීය ක්‍රිකට් පිලේ නායක මහේන්ද්‍ර සිං දෝනි පවසනවා. ශ්‍රී ලංකාව ද සහභාගි වන තුන්කොන් තරගාවලියේදී ඉන්දියාව පළමු තරගයට මුහුණ දෙන්නේ හෙටයි. එම තරඟය බටහිර ඉන්දීය කොදෙව් පිල සමඟ කිංග්ස්ටන්හිදී පැවැත්වීමට නියමිතයි. ඉර්ෆාන් පතන් කායික ආබාධයකට ලක්වීම නිසා ෂමී අහමඞ් මෙහිදී ඉන්දියාව නියෝජනය කරමින් ඉන්දියාවෙන් පිටත සිය ප්‍රථම තරඟයට සහභාගි වනු ඇති. එමෙන්ම, ඞ්වේන් බ්‍රාවෝගේ නායකත්වයෙන් යුත් කොදෙව් පිලට ඉන්දියාව මුහුණ දෙන්නේ ප්‍රථම වතාවටයි.\nකොදෙව් පිල සමඟ ඊයේ පැවති පළමු තරගයෙන් ශ්‍රී ලංකාවට කඩුලූ 6 ක පරාජයක් අත්වුණා. තුන්කොන් තරගාවලියේදී කණ්ඩායම් තුනම දෙවරක් එකිනෙකාට එරෙහිව තරගවදින අතර ඉන්දියාව සහ ශ්‍රී ලංකාව ජූලි 2 වැනිදා කිංග්ස්ටන්හිදී තරඟවැදීමට නියමිතයි. නැවතත්, ශ්‍රී ලංකා පිල කොදෙව්වන් සමඟ ජූලි 7 වැනිදා පෝට් ඔෆ් ස්පේන්හිදී තරගවදින අතර ජූලි 9 වැනිදා ඉන්දු - ලංකා තරගයක් නැවතත් පැවැත්වෙනවා.",
       "URL": "https://www.hirunews.lk/sports/62027/කොදෙව්-අභියෝගයට-ඉන්දියාව-සූදානම්",
       "Category": "Sports",
       "Parent URL": "https://www.hirunews.lk/sports/all-news.php?pageID=527"
}