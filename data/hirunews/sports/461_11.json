{
       "Source": "hirunews",
       "Timestamp": "Thursday, 09 July 2015 - 13:14",
       "Headline": "ඉන්දියාව අගෝස්තුවේ ශ්‍රී ලංකාවේ සංචාරයක",
       "News Content": "ශ්‍රී ලංකාව සහ ඉන්දියාව අතර ටෙස්ට් තරඟ 3 ක් එළඹෙන අගෝස්තු මාසයේ සිට සැප්තැම්බර් දක්වා පැවැත්වෙන බව ශ්‍රී ලංකා ක්‍රිකට් පවසනවා. අගෝස්තු 3 වැනිදා ශ්‍රී ලංකාවට පැමිණෙන ඉන්දීය කන්ඩායම අගෝස්තු මස 6 වැනිදා සිට 8 වැනිදා දක්වා තුන්දින පුහුණු තරඟයකට එක්වනු ඇති. දෙරට අතර පළමු ටෙස්ට් තරඟය අගෝස්තු මස 12 වැනිදා සිට 16 වැනිදා දක්වා ගාල්ලේදී පැවැත්වෙනවා. දෙවන තරඟය අගෝස්තු මස විසි වැනිදා සිට 24 වැනිදා දක්වාත් තුන්වන තරඟය අගෝස්තු 28 වැනිදා සිට සැප්තැම්බර් 1 වැනිදා දක්වාත් කොළඹදී පැවැත්වෙනු ඇති.",
       "URL": "https://www.hirunews.lk/sports/112886/ඉන්දියාව-අගෝස්තුවේ-ශ්‍රී-ලංකාවේ-සංචාරයක",
       "Category": "Sports",
       "Parent URL": "https://www.hirunews.lk/sports/all-news.php?pageID=461"
}