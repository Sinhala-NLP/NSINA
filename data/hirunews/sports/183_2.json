{
       "Source": "hirunews",
       "Timestamp": "Wednesday, 23 January 2019 - 12:30",
       "Headline": "ඕස්ට්‍රේලියාවට උප නායකයින් දෙදෙනෙක්",
       "News Content": "ශ්‍රී ලංකාව සමඟ පැවැත්වෙන ටෙස්ට් තරඟ දෙක සදහා ඕස්ට්‍රේලියාව නව උප නායකයින් දෙදෙනෙකු නම් කර තිබෙනවා.\nඒ අනුව, ට්‍රැවිස් හෙඩ් සහ පැට් කමීන්ස් උප නායකයන් ලෙස නම් කර ඇති බවයි වාර්තා වන්නේ.\nමීට පෙර එම තනතුරු දැරූ මිචෙල් මාෂ් සහ ජොෂ් හේසල්වුඩ් මෙම ටෙස්ට් තරඟ දෙක සදහා සහභාගි වන්නේ නැහැ.\nජොෂ් හේසල්වුඩ් හදිසි ආබාධයක් හේතුවෙන් ටෙස්ට් තරඟයට සහභාගි නොවන අතර, මිචෙල් මාෂ් ඉන්දියාව සමඟ පසුගියදා පැවති තරඟවලදී දක්ෂතා අතරට නොපැමිණීම හේතුවෙන් විවේක ගන්වා තිබෙනවා.",
       "URL": "https://www.hirunews.lk/sports/208848/ඕස්ට්‍රේලියාවට-උප-නායකයින්-දෙදෙනෙක්",
       "Category": "Sports",
       "Parent URL": "https://www.hirunews.lk/sports/all-news.php?pageID=183"
}