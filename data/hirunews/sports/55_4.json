{
       "Source": "hirunews",
       "Timestamp": "Sunday, 23 May 2021 - 9:00",
       "Headline": "ශ්‍රී ලංකා - බංග්ලාදේශ පළමු එක්දින තරඟය අද",
       "News Content": "ශ්‍රී ලංකාව සහ බංග්ලාදේශය අතර පළමු එක්දින තරගය අද ඩකා නුවරදී පැවැත්වීමට නියමිතයි.\nඒ, දිවා රාත්‍රි තරගයක් ලෙසයි. දෙරට අතර තරග 03 කින් සමන්විත තරඟාවලිය මුළුමනින්ම ඩකා හිදී පැවැත්වීමටයි කටයුතු යොදා ඇත්තේ.\nමෙම තරගාවලිය ශ්‍රි ලංකාවට එක්දින සුපර් ලීග් ලකුණු වෙනුවෙන් වැදගත් වන බව විචාරකයන්ගේ අදහසයි. ලෝක කුසලාන තරඟාවලියට ඍජුව සුදුසුකම් ලැබීමට එම ලකුණු සටහනේ ඉදිරියෙන් සිටීම වැදගත්.\nඒ අනුව ශ්‍රී ලංකාව බංග්ලාදේශයට එරෙහිව පූර්ණ තරගාවලි ජයක් අපේක්ෂා කරන බව විචාරකයන් පෙන්වා දෙනවා.\nශ්‍රී ලංකා එක්දින පිලේ නව නායක කුසල් ජනිත් පෙරේරා මුහුණදෙන පළමු තරඟාවලිය මෙයයි.\nකුසල් මෙන්ඩිස් කණ්ඩායමේ උප නායකයා ලෙස කටයුතු කරනවා.\nලොව විශිෂ්ඨතම තුන් ඉරියව්වෙන්ම දක්ෂතා දක්වන ක්‍රීඩකයෙකු වන ශකීබ් අල් හසන් දිගු විරාමයකට පසු බංග්ලාදේශය නියෝජනය කරන පළමු තරඟාවලියද මෙයයි.",
       "URL": "https://www.hirunews.lk/sports/272179/ශ්‍රී-ලංකා-බංග්ලාදේශ-පළමු-එක්දින-තරඟය-අද",
       "Category": "Sports",
       "Parent URL": "https://www.hirunews.lk/sports/all-news.php?pageID=55"
}