{
       "Source": "hirunews",
       "Timestamp": "Wednesday, 27 May 2020 - 13:22",
       "Headline": "ලෝක කුසලාන සත්කාරකත්වය ගැන අයි.සී.සී.යෙන් ඉන්දීය ක්‍රිකට් මණ්ඩලයට දැනුම්දීමක්",
       "News Content": "ලෝක කුසලාන තරගාවලිය වෙනත් රටක පැවැත්වීමේ තීරණය තමන්ට ගැනීමට හැකි බව ජගත් ක්‍රිකට් කවුන්සිලය ඉන්දීය ක්‍රිකට් පාලක මණ්ඩලයට දන්වා තිබෙනවා.\nඒ, 2021 දී ඉන්දියාවේ පැවැත්වීමට නියමිත ලෝක කුසලාන තරගාවලිය සම්බන්ධයෙන් උද්ගත වී ඇති බදු ගෙවීමේ ගැටළුව මුල් කර ගනිමින්.\nලොව රටවල් රැසක දායකත්වයෙන් වාර්ෂිකව පවත්වන ක්‍රිකට් තරඟයක් සඳහා සත්කාරකත්වය ලබාදෙන රට එම තරගාවලිය බද්දෙන් නිදහස් කිරීමට පියවර ගත යුතු වනවා.\nඑහෙත් ඉන්දීය ක්‍රිකට් පාලක මණ්ඩලයට ඉදිරියේදී පැවැත්වෙන ලෝක කුසලාන තරගාවලිය බදු රහිතව පැවැත්වීම සම්බන්ධයෙන් ඉන්දීය ආණ්ඩුව සමඟ සාකච්ඡා කර තීරණයකට පැමිණීමට නොහැකි වී ඇති බවයි විදෙස් මාධ්‍ය ප්‍රකාශ කළේ.",
       "URL": "https://www.hirunews.lk/sports/241636/ලෝක-කුසලාන-සත්කාරකත්වය-ගැන-අයි-සී-සී-යෙන්-ඉන්දීය-ක්‍රිකට්-මණ්ඩලයට-දැනුම්දීමක්",
       "Category": "Sports",
       "Parent URL": "https://www.hirunews.lk/sports/all-news.php?pageID=97"
}