{
       "Source": "hirunews",
       "Timestamp": "Saturday, 12 March 2022 - 14:09",
       "Headline": "කාසියේ වාසිය ඉන්දීය පිලට",
       "News Content": "සංචාරක ශ්‍රී ලංකා ක්‍රිකට් කණ්ඩායම සහ ඉන්දීය කණ්ඩායම සමග පැවැත්වෙන තරග තුනකින් සමන්විත ටෙස්ට් තරගාවලියේ දෙවැනි තරගය අද (12) පස්වරුවේ ආරම්භ වුණා.\nකාසියේ වාසිය දිනූ ඉන්දීය කණ්ඩායම් නායක රෝහිත් ෂර්මා තීරණය කළේ, පළමුව පන්දුවට පහරදීමටයි.\nඉන්දියාවේ - බැංග්ලෝර්හි දී පැවැත්වෙන අද තරගයට වෙනස්කම් කණ්ඩායම් දෙකෙහිම සිදු කර තිබෙනවා.\nවේග පන්දු බලඇණියට දහතුන් වසරකට ආසන්න කාලයක් සිය දායකත්වය තම රට වෙනුවෙන් ලබාදුන් සුරංග ලක්මාල් සහභාගී වන අවසන් ටෙස්ට් ක්‍රිකට් තරගය ද මෙයයි.\nමේ වනවිට ආරම්භ පිතිකරුවන් වශයෙන් පිටියට පිවිස සිටින ඉන්දීය කණ්ඩායමේ මායන්ක් අග්‍රාවල් ලකුණු 04ක් ලබා සිටින්නේ පන්දු 04කට මුහුණදෙමින්.\nනායක ෂර්මා ද ලකුණු 04ක් ඇතැතිව පිටියේ රැඳී සිටිනවා.\nමේ වනවිට ඉන්දීය කණ්ඩායම පන්දුවාරයක් අවසානයේ ලකුණු 09ක් ලබා සිටිනවා.",
       "URL": "https://www.hirunews.lk/299304/කාසියේ-වාසිය-ඉන්දීය-පිලට",
       "Category": "Sports",
       "Parent URL": "https://www.hirunews.lk/sports/all-news.php?pageID=25"
}