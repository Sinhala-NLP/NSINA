{
       "Source": "hirunews",
       "Timestamp": "Friday, 10 July 2015 - 10:50",
       "Headline": "දකුණු ආසියානු ක්‍රීඩා උළෙල නැවතත් කල් යයි",
       "News Content": "ඉන්දියාවේ - ඇසෑම් ප්‍රාන්තයේ ගුවහටි සහ ෂිලොං හිදී ලබන දෙසැම්බර් 10 වනදා සිට 20 වනදා දක්වා පැවැත්වීමට නියමිතව තිබූ දකුණු ආසියාතික ක්‍රීඩා උළෙල නැවත වරක් කල් දමා තිබෙනවා. දකුණු ආසියානු ක්‍රීඩා සම්මේලනය ප්‍රකාශ කළේ තරඟාවලිය සඳහා සියලූ රටවල් සූදානම් නොමැතිවීම හේතුවෙන් එය ලබන වසරේ ජනවාරි මාසය දක්වා කල් දැමීමට තීරණය කළ බවයි. එමෙන්ම, අධික ශීතලක් පවතින ෂිලොං හිදී දෙසැම්බරයේ මළල ක්‍රීඩා තරඟාවලියක් පැවැත්වීම නුසුදුසු බව ඉන්දීය ඔලිම්පික් කමිටුව ප්‍රකාශ කර තිබුණා. 11 වන දකුණු ආසියානු ක්‍රීඩා උළෙල 2010 වසරේදී පැවැත්වුණේ බංග්ලාදේශයේ - ඩකාහිදීයි.  12 වන ක්‍රීඩා උළෙල 2012 වසරේ නවදිල්ලි නුවරදී පැවැත්වීමට නියමිත වුවත් එය කිහිපවිටක්ම කල් ගියා.",
       "URL": "https://www.hirunews.lk/sports/112939/දකුණු-ආසියානු-ක්‍රීඩා-උළෙල-නැවතත්-කල්-යයි",
       "Category": "Sports",
       "Parent URL": "https://www.hirunews.lk/sports/all-news.php?pageID=461"
}