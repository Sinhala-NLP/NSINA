{
       "Source": "hirunews",
       "Timestamp": "Sunday, 21 April 2019 - 19:27",
       "Headline": "පිපිරීම්වලින් සිදුවූ තත්ත්වය ගැන ක්‍රීඩකයින්ගෙන් සොව",
       "News Content": "පාස්කු ඉරිදා දිනයේ මෙරට කතෝලික දේවස්ථාන සහ ප්‍රධාන පෙළේ සංචාරක හෝටල් කිහිපයක සිදුවූ පිපිරීම් පිළිබඳව ඉන්දීය ක්‍රිකට් පිළේ නායක විරාට් කෝලි ට්විටර් පණිවුඩයක් නිකුත් කර තිබෙනවා.\nඔහු කියා සිටියේ එම සිද්ධීන්වලින් තමා කම්පනයට පත්වූ අතර, විපතට පත්වූ ශ්‍රී ලාංකිකයන් වෙනුවෙන් සිය සංවේගය පළ කරන බවයි.\nඉන්දීය ක්‍රිකට් පිළේ උප නායක රෝහිත් ශර්මා ද ශ්‍රී ලංකාව අද මුහුණ දුන් සිදුවීම් පෙළ පිළිබදව සිය කණස්සල්ල පළ කර තිබෙනවා.\nපාකිස්ථානයේ හිටපු ක්‍රිකට් නායක ෂොයිබ් මලික් සමඟ විවාහ වී සිටින ඉන්දියාවෙන් බිහි වූ ජාත්‍යන්තර ටෙනිස් ක්‍රීඩිකා සානියා මිර්සා ද ශ්‍රී ලංකාවේ සිදුවීම්වලින් තමා කම්පනයට පත්වූ බව සඳහන් කළා.",
       "URL": "https://www.hirunews.lk/sports/214907/පිපිරීම්වලින්-සිදුවූ-තත්ත්වය-ගැන-ක්‍රීඩකයින්ගෙන්-සොව",
       "Category": "Sports",
       "Parent URL": "https://www.hirunews.lk/sports/all-news.php?pageID=165"
}