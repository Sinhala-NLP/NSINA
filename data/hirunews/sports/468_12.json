{
       "Source": "hirunews",
       "Timestamp": "Thursday, 21 May 2015 - 19:27",
       "Headline": "ලිංගික අල්ලස් ඉල්ලූ ක්‍රිකට් කළමනාකරුවන්ට වැඩ වරදී",
       "News Content": "ශ්‍රී ලංකා ක්‍රිකට් කාන්තා කණ්ඩායමේ ලිංගික අල්ලස් චෝදනා සොයා බැලීම සඳහා පත් කළ කමිටුවේ වාර්තාවට අනුව එම කණ්ඩායමේ කළමනාකරුවන් කිහිපදෙනෙකුට විරුද්ධව විනය ක්‍රියාමාර්ග ගැනීමට ක්‍රිඩා අමාත්‍යවරයා තීරණය කර තිබෙනවා.\nශ්‍රී ලංකා කාන්තා ක්‍රිකට් කණ්ඩායමේ ක්‍රීඩිකාවන්ගෙන් ලිංගික අල්ලස් ඉල්ලීමේ සිද්ධියක් සම්බන්ධයෙන් එල්ල වී ඇති චෝදනා පිළිබඳව පරීක්ෂණ පැවැත්වීම සඳහා විශ්‍රාමලත් විනිසුරුවරියකගේ ප්‍රධානත්වයෙන් ස්වාධීන කමිටුවක් පසුගිය වසරේ නොවැම්බර් මාසයේදී පත් කෙරුණා. එම කමිටුවේ වාර්තාව ඊයේ ක්‍රීඩා අමාත්‍යවරයාට භාර දුන්නා. එම වාර්තාව අනුව ශ්‍රී ලංකා කාන්තා ක්‍රිකට් කණ්ඩායමේ කළමනාකරුවන් කිහිපදෙනෙකුට තිබූ චෝදනා සනාථ වී ඇති බැවින් විනය ක්‍රියාමාර්ග ගැනීමට තීරණය කර තිබෙනවා.",
       "URL": "https://www.hirunews.lk/sports/109921/ලිංගික-අල්ලස්-ඉල්ලූ-ක්‍රිකට්-කළමනාකරුවන්ට-වැඩ-වරදී",
       "Category": "Sports",
       "Parent URL": "https://www.hirunews.lk/sports/all-news.php?pageID=468"
}