{
       "Source": "hirunews",
       "Timestamp": "Wednesday, 08 November 2017 - 12:08",
       "Headline": "පන්දුවාර 08කට සීමාවූ අවසන් විස්සයි විස්ස තරඟය තියුණු සටනකින් අනතුරුව ඉන්දියාව ජය ගනී",
       "News Content": "ඉන්දීය කණ්ඩායම සහ සංචාරක නවසීලන්ත කණ්ඩායම සමග පැවති තුන්වන සහ අවසන් පන්දුවාර 20 ක්‍රිකට් තරඟය තියුණු තරඟයකින් අනතුරුව ජයගන්නට ඉන්දීය කණ්ඩායම ඊයේ සමත් වුණා.\nතිරුවනන්තපුරම්, ග්‍රීන්ෆීල්ඩ් ජාත්‍යන්තර ක්‍රීඩාංගනයේදී පැවති මෙම තරඟයට වර්ෂාවෙන් බාධා එල්ල වීම හේතුවෙන් තරඟයේ එක් ඉනිමක් පන්දුවාර 08කට සීමා කරන්නට තරඟ තීරකයන් තීරණය කළා.\nඒ අනුව කාසිය වාසිය දිනු නවසීලන්ත කණ්ඩයම පළමුව පන්දුවට පහර දීමේ අවස්ථාව ඉන්දීය කණ්ඩායමට ලබා දුන්නා.\nඑහිදී ඉන්දීය කණ්ඩායම පන්දුවාර 08 තුලදී කඩුලු 05ක් දැවී රැස්කළ ලකුණු සංඛ්‍යාව 67ක්.\nඉන්දීය කණ්ඩායම වෙනුවෙන් හර්දික් පාන්ඩයා සහ මනිෂ් පාන්ඩයා ලකුණු 14 සහ 17 බැගින් රැස් කිරීමට සමත් වුණා.\nමෙම තරඟයේ මනිෂ් පාන්ඩයාගේ දැවී යාම බොහෝ දෙනෙකු අතර කතා බහට ලක්වන දැවී යාමක් බවට මේ වන විට පත්ව තිබෙනවා.\nඒ නවසීලන්ත පන්දු රකින්නන්ගේ විශිෂ්ඨ පන්දු රැකීම හේතුවෙන්.\nලකුණු 17ක් ලබා සිටි මනිෂ් පාන්ඩයා ට්‍රේන්ට් බෝල්ට්ගේ පන්දුවකට එල්ල කරන දැවැන්ත පහර හතරේ සීමාව ආසන්නයේදී ගුවනේ පාවී ඇවිත් නවසීලන්ත ක්‍රීඩක මිචෙල් සන්ත්නර් රැක ගන්නේ විස්තර විචාරකයි පවා විශ්මයට පත් කරමින්.\nපන්දු යැවීමේදී ඉෂ් සෝඩී සහ ටීම් සවුති කඩුලු 02 බැගින් බිඳ දැමුවා.\nපිළිතුරු ඉනිම ක්‍රීඩා කළ නවසීලන්ත කණ්ඩායමට පන්දුවාර 08 තුලදී කඩුලු 06ක් දැවී රැස් කරගත හැකි වුයේ ලකුණු 61ක් පමණයි.\nඑහිදී අගනා පන්දු යැවීමක නිරත වූ ජස්ප්‍රිට් බුම්රා යැවූ පන්දුවාර 02 තුලදී ලකුණු 09කට කඩුලු 02ක් දවාගැනීමට සමත් වුණා.\nඒ අනුව ඉන්දීය කාණ්ඩයමට මෙම තරඟය ජයගත්තේ ලකුණු 06කින්.\nමෙම ජයග්‍රහණයත් සමඟ තරඟ 03කින් සමන්විත විස්සයි විස්ස තරඟාවලිය තරඟ 02කට එකක් ලෙස ඉන්දියාව ජය හිමිකරගත්තා.\nඅවසන් තරඟයේ සහ තරඟාවලියේ වීරයා යන සම්මාන දෙකම ඉන්දීය කණ්ඩායමේ ජස්ප්‍රිට් බුම්රා විසින් හිමිකර ගනිමර සමත් වුණා.\nමිචෙල් සන්ත්නර් රැකගත් සුපිරි උඩ පන්දුව ඇතුළු තරඟයේ විශේෂ අවස්ථා පහතින්..",
       "URL": "https://www.hirunews.lk/sports/175546/පන්දුවාර-08කට-සීමාවූ-අවසන්-විස්සයි-විස්ස-තරඟය-තියුණු-සටනකින්-අනතුරුව-ඉන්දියාව-ජය-ගනී",
       "Category": "Sports",
       "Parent URL": "https://www.hirunews.lk/sports/all-news.php?pageID=282"
}