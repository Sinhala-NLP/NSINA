{
       "Source": "hirunews",
       "Timestamp": "Sunday, 30 August 2020 - 20:01",
       "Headline": "ලියොනල් මෙසී ලබා ගන්න තරඟයක්",
       "News Content": "සුප්‍රකට ආර්ජන්ටිනා පාපන්දු ක්‍රීඩක ලියොනල් මෙසී දශක 2කට ආසන්න කාලයකට පසු ස්පාඤ්ඤයේ බාසිලෝනා පාපන්දු සමාජයෙන් සමු ගැනීමට සැරසෙද්දී, ඔහුගේ සේවය ලබා ගැනීම සඳහා ප්‍රකට පාපන්දු සමාජ අතර තරඟයක් ඇති වී තිබෙන බව වාර්තා වනවා.\nයුරෝපීය චැම්පියන්ස් ලීග් පාපන්දු තරගාවලියේදී ජර්මනියේදී බයන් මියුනික් කණ්ඩායම අතින් බාසිලෝනා පිළ ගෝල 8ට 2ක් ලෙස දැවැන්ත පරාජයකට ලක්වීම මෙසී කණ්ඩායමෙන් ඉවත්වීමේ තීරණයට ප්‍රධාන හේතුවයි.\nප්‍රංශයේ පැරස් - සෙන්ට් - ජර්මා කණ්ඩායම සහ එංගලන්තයේ මැන්චෙස්ටර් - සිටි කණ්ඩායම මෙසී ලබා ගැනීම සඳහා උත්සාහ කරන අතර, ඉතාලියේ යුවෙන්ටස් පිළ ද දැන් එම තරඟයට එක්වී සිටිනවා.\nලියොනල් මෙසී බාසිලෝනා පිළෙන් හුවමාරු කිරීමේ ගාස්තුව ඩොලර් මිලියන 800 ඉක්ම වන බව සඳහන්.",
       "URL": "https://www.hirunews.lk/sports/249011/ලියොනල්-මෙසී-ලබා-ගන්න-තරඟයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=87"
}