{
       "Source": "hirunews",
       "Timestamp": "Saturday, 23 March 2013 - 14:30",
       "Headline": "කාසියේ වාසිය දිනූ ශ්‍රී ලංකාව පළමුව පන්දු රැකීමට තීරණය කරයි.",
       "News Content": "සංචාරක බංග්ලාදේශ කණ්ඩායම සහ ශ්‍රී ලංකාව අතර පැවැත්වෙන පළමු එක්දින අන්තර්ජාතික තරඟයේ කාසියේ වාසිය ජයග්‍රහණය කළ ශ්‍රී ලංකා කණ්ඩායම පළමුව පන්දු රැකීමට තීරණය කළා. හම්බන්තොට - සූරියවැව මහින්ද රාජපක්ෂ ජාත්‍යන්තර ක්‍රිකට් ක්‍රීඩාංගණයේදී දිවා - රාත්‍රි තරඟයක් ලෙස මෙම තරඟය පැවැත්වෙනවා. ශ්‍රී ලංකා කණ්ඩායමට නායක ඇන්ජලෝ මැතිව්ස්, දිනේෂ් චන්දිමාල්, තිලකරත්න ඩිල්ෂාන්, කුමාර් සංගක්කාර, කෞෂාල් පෙරේරා, ළහිරු තිරිමාන්න ඇතුළත් වන අතර ඊට අමතරව ජීවන් මෙන්ඩිස්, තිසර පෙරේරා, නුවන් කුලසේකර, සචිත්‍ර සේනානායක සහ ලසිත් මාලිංග අද තරඟයට ක්‍රීඩා කරනවා. දෙරට අතර අවසන් වරට පැවති එක්දින තරඟය ජයග්‍රහණය කර ඇත්තේ බංග්ලාදේශ කණ්ඩායමයි. ඒ ආසියානු ක්‍රිකට් තරඟාවලියේදියි.",
       "URL": "https://www.hirunews.lk/sports/55818/කාසියේ-වාසිය-දිනූ-ශ්‍රී-ලංකාව-පළමුව-පන්දු-රැකීමට-තීරණය-කරයි",
       "Category": "Sports",
       "Parent URL": "https://www.hirunews.lk/sports/all-news.php?pageID=545"
}