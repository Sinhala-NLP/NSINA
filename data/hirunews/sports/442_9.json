{
       "Source": "hirunews",
       "Timestamp": "Tuesday, 03 November 2015 - 8:04",
       "Headline": "ඇමරිකාවටත් ක්‍රිකට්",
       "News Content": "ක්‍රිකට් ක්‍රීඩාව ඇමරිකාවේ ජනප්‍රිය කරලීම සඳහා සුපිරි ක්‍රීඩකයන් සහභාගි වන විස්සයි විස්ස තරගාවලියක් දියත් කිරීමේ අරමුණින් ඉන්දීය සුපිරි ක්‍රීඩක සචින් තෙන්ඩුල්කාර් සහ  ඕස්ට්‍රේලියානු ප්‍රවීන ක්‍රීඩක ෂේන් වෝන් ඊයේ නිව්යෝක් නුවරට පැමිණියා. තරගාවලිය තව දින 6කින් ආරම්භ වන අතර එහිදී ෂේන් වෝන්ගේ වොරියර්ස් පිළ සහ සචින් තෙන්ඩුල්කාර්ගේ බ්ලාස්ටර්ස් පිළ තරඟ වදිනු ඇති. එම තරඟ නිව්යෝක්, හියුස්ටන් සහ ලොස්ඇන්ජලීස් නගරවලදී පැවැත්වීමට නියමිතයි.\nතරගාවලිය සඳහා මැතිව් හේඩ්න්, රිකී පොන්ටින්, වසීම් අක්‍රම්, බ්‍රයන් ලාරා ඇතුළු ප්‍රවීන ක්‍රීඩකයන් රැසක් එක්වනවා. ශ්‍රී ලංකාවේ ප්‍රවීන ක්‍රිකට් ක්‍රීඩකයන් වන කුමාර් සංගක්කාර, මහේල ජයවර්ධන සහ මුත්තයියා මුරලිදරන් ද සුපිරි ක්‍රීඩකයන්ගේ ඇමරිකානු විස්සයි විස්ස තරගාවලියට තරග වැදීම සඳහා සහභාගිවීමට නියමිතයි.",
       "URL": "https://www.hirunews.lk/sports/119543/ඇමරිකාවටත්-ක්‍රිකට්",
       "Category": "Sports",
       "Parent URL": "https://www.hirunews.lk/sports/all-news.php?pageID=442"
}