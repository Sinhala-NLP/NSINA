{
       "Source": "hirunews",
       "Timestamp": "Monday, 02 December 2013 - 19:54",
       "Headline": "වීඩියෝ: ක්‍රීඩා ඇමතිගෙන් ඔලිම්පික් කමිටුව ගැන පැහැදිළි කිරීමක්.",
       "News Content": "ශ්‍රී ලංකා පාර්ලිමේන්තුව සම්මත කළ පනතක් අභියෝගයට ලක් කරමින්, ඔලිම්පික් කමිටු සභාපතිවරයා ජාත්‍යන්තර කමිටුවකට ලිවීම සිතාමතා කළ දෙයක් බව ක්‍රීඩා අමාත්‍ය මහින්දානන්ද අලූත්ගමගේ පවසනවා. ඒ, පාර්ලිමේන්තුවේදී අද විශේෂ ප්‍රකාශයක් කරමින්. වසර 40 ක් පැරණි ක්‍රීඩා පනත යටතේ වසර ගණනාවක් කටයුතු කළ ඔලිම්පික් කමිටු සභාපති හේමසිරි ප්‍රනාන්දු ඇතැම් මාධ්‍ය මගින් වැරදි මත ප්‍රකාශ කරන බවද ඔහු එහිදී සඳහන් කළා. ක්‍රීඩා අමාත්‍යාංශය සහ ජාතික ඔලිම්පික් කමිටුව අතර අර්බුදයක් හටගැනීමට හේතුව පාර්ලිමේන්තුව විසින් සම්මත කළ ක්‍රීඩා පනත ක්‍රියාත්මක කිරීම බවයි  ක්‍රීඩා අමාත්‍ය මහින්දානන්ද අලූත්ගමගේ අද (02) පාර්ලිමේන්තුවේදී කියා සිටියේ.",
       "URL": "https://www.hirunews.lk/sports/72612/වීඩියෝ-ක්‍රීඩා-ඇමතිගෙන්-ඔලිම්පික්-කමිටුව-ගැන-පැහැදිළි-කිරීමක්",
       "Category": "Sports",
       "Parent URL": "https://www.hirunews.lk/sports/all-news.php?pageID=500"
}