{
       "Source": "hirunews",
       "Timestamp": "Saturday, 24 June 2017 - 14:47",
       "Headline": "ඉල්ලා අස්වූ ෆෝඩ්ගෙන් විශේෂ උපදෙසක්",
       "News Content": "ශ්‍රී ලංකා ක්‍රිකට් කණ්ඩායමේ ප්‍රධාන පුහුණුකරු වශයෙන් කටයුතු කළ ග්‍රැහැම් ෆෝඩ්ගේ ඉල්ලා අස්වීම පිළිබදව ශ්‍රී ලංකා ක්‍රිකට් ආයතනයට  අද නිවේදනය කළා.\nසිය ඉල්ලා අස්වීම පිළිබදව දන්වා ඇති  ග්‍රැහැම් ෆෝඩ් ශ්‍රී ලංකා ක්‍රිකට් කණ්ඩායමේ තරුණ ක්‍රිකට් ක්‍රීඩකයන් වෙනුවෙන් උපදේශයක් ලබාදී ඇති බවයි වාර්තා වන්නේ.\nෆෝඩ් තරුණ ක්‍රීඩකයින් වෙත දන්වා ඇත්තේ තමන් ගැන විශ්වාස  කරන ලෙසත්, කණ්ඩායම පිළිබඳ විශ්වාස කරන ලෙසත් තමන් නිරතවන ක්‍රීඩාවේ  හදවත්න්ම ක්‍රීඩා කරන ලෙසත් ඔහු දන්වා ඇති බව සදහන්.\nශ්‍රීලංකා කණ්ඩායම් ඉතා හොද කණ්ඩායමක් බවත් කැපවීමෙන් යුතුව පුහුණුවීම් වල නිරතවුවහොත්  ශ්‍රීලංකා කණ්ඩායමට දිගු ගමනක් යා හැකි බව ඔහු පවසා තිබෙනවා.\nඑසේම දක්ෂ, තරුණ ක්‍රීඩකයන් සමඟ පසුගිය මාස 15ක කාලයක කටයුතු කිරීමට ලැබීම සතුටක් බවත් ශ්‍රී ලංකා ක්‍රිකට් ආයතනයටත්, කණ්ඩායමේ ක්‍රීඩකයන්ටත් සුබපතන බව ඔහු වැඩිදුරටත් සඳහන් කරනවා.",
       "URL": "https://www.hirunews.lk/sports/164322/ඉල්ලා-අස්වූ-ෆෝඩ්ගෙන්-විශේෂ-උපදෙසක්",
       "Category": "Sports",
       "Parent URL": "https://www.hirunews.lk/sports/all-news.php?pageID=322"
}