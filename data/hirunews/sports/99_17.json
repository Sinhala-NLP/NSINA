{
       "Source": "hirunews",
       "Timestamp": "Saturday, 09 May 2020 - 8:34",
       "Headline": "FIFA අරමුදල් මෙරට පාපන්දු සමාජ වෙත",
       "News Content": "ජාත්‍යන්තර පාපන්දු සම්මේලනය මගින් ලබාදී ඇති අරමුදල් කොවිඩ් - 19 සහන වැඩපිළිවෙල යටතේ පාපන්දු ක්‍රීඩා සමාජ වෙත ලබාදීම ලබන 12 වන දා ආරම්භ වන බව ශ්‍රී ලංකා පාපන්දු සම්මේලනය ප්‍රකාශ කළා.\nපළමු අදියර මැයි 12 වන දා සහ 13 වන දා සිදුවන අතර දෙවන අදියරේ මූල්‍ය බෙදා හැරීම් ජුනි මාසයේ පළමු සතියේ සිදුවනු ඇති.\nශ්‍රී ලංකා පාපන්දු සම්මේලනයේ ලීග් තරගාවලියට සහභාගි වන කණ්ඩායම්වලට මෙහිදී රුපියල් ලක්ෂයේ සිට තුන් ලක්ෂය දක්වා මුදලක් හිමි වනවා.\nඑමෙන්ම, හිටපු ජාතික පාපන්දු ක්‍රීඩකයන්, පුහුණුකරුවන් සහ විනිසුරුවන් වෙත ද අදාළ මූල්‍යාධාර ලබාදෙන බව ශ්‍රී ලංකා පාපන්දු සම්මේලනය සඳහන් කළා.",
       "URL": "https://www.hirunews.lk/sports/240363/fifa-අරමුදල්-මෙරට-පාපන්දු-සමාජ-වෙත",
       "Category": "Sports",
       "Parent URL": "https://www.hirunews.lk/sports/all-news.php?pageID=99"
}