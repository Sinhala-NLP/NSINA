{
       "Source": "hirunews",
       "Timestamp": "Sunday, 04 June 2017 - 14:39",
       "Headline": "ඉන්දියා - පාකිස්ථාන හමුව අද",
       "News Content": "අයි.සී.සී. ශූරයන්ගේ කුසලාන තරගාවලියට අදාළව ඉන්දියාව සහ පාකිස්ථානය අතර තරගයක් අද බර්මින්හැම් හිදී පැවැත්වෙනවා.\nතරගාවලියේ ඊයේ පැවති ශ්‍රී ලංකා දකුණු අප්‍රිකා තරගය ලකුණු 96 කින් ජයගත්තේ දකුණු අප්‍රිකානු කණ්ඩායමයි.\nනියමිත කාලය තුළ පන්දු වාර 50 සම්පූර්ණ කිරීමට ශ්‍රී ලංකා කණ්ඩායමේ පන්දු යවන්නන්ට නොහැකිවීම හේතුවෙන් නායක උපුල් තරංගට තරග දෙකක තහනමක්ද පනවනු ලැබුවා.\nඑසේම අනෙකුත් ක්‍රීඩකයන්ට තරග ගාස්තුවෙන් සියයට 60 ක දඩයක් පැනවූ බවයි ජාත්‍යන්තර ක්‍රිකට් කවුන්සිලය ප්‍රකාශ කළේ.\nමේ අතර ලන්ඩනයෙ අද සිදුවූ ප්‍රහාරයෙන් ශ්‍රී ලංකා කණ්ඩායමට කිසිදු හානියක් නොමැති බව අප සමග සම්බන්ධ වූ ශ්‍රී ලංකා ක්‍රිකට් කළමනාකරු අසංක ගුරුසිංහ ප්‍රකාශ කළා.",
       "URL": "https://www.hirunews.lk/sports/162809/ඉන්දියා-පාකිස්ථාන-හමුව-අද",
       "Category": "Sports",
       "Parent URL": "https://www.hirunews.lk/sports/all-news.php?pageID=328"
}