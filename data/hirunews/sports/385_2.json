{
       "Source": "hirunews",
       "Timestamp": "Saturday, 10 September 2016 - 18:02",
       "Headline": "පකිස්ථාන ප්‍රබල පිතිකරුවෙක් යළි සංචිතයට",
       "News Content": "පකිස්ථාන පිතිකරු උමාර් අක්මාල් යළිත් 20 යි 20 සංචිතයට කැඳවා තිබෙනවා.\nඒ 20 යි 20 ලෝක ශූරයන් වන බටහිර ඉන්දීය කොදෙව්වන්ට එරෙහිව ඩුබායිහිදී පැවැත්වෙන තරග 3 ක් සඳහායි.\nමෙම තරගාවලිය සැප්තැම්බර් 23 වනදා ආරම්භ වනවා.\nඋමාර් අක්මාල් අවසන් වරට ජාත්‍යන්තර තරගයකට ක්‍රීඩා කරනු ලැබුවේ මාර්තු මාසයේදී පැවති 20 යි 20 ලෝක කුසලානයේදීයි.\nඅනතුරුව පැවති පුහුණු සැසියකින් ඔහු ඉවත් කර තිබුනේ විනය කඩ කිරීමේ චෝදනා මතයි.\nපකිස්ථාන හිටපු පුහුණුකරුවකු වු වකාර් යුනිස් ද ප්‍රකාශකර තිබුනේ උමාර් අක්මාල් ඇතුලු ක්‍රීඩකයන් දෙදෙනෙකු පුහුණු සැසිවලට යොමු කර යළිත් මුල සිට කණ්ඩායමට එක්කර ගත යුතු බවයි.\nකෙසේවෙතත් ඔහු යළිත් සංචිතයට එක්කරගෙන ඇත්තේ ඉදිරියේදී විනය විරෝධී ක්‍රියා සිදු නොකරන බවට පකිස්ථාන ක්‍රිකට් පාලක මණ්ඩල සභාපතිවරයාට පොරොන්දු වීමෙන් අනතුරුව බවයි ක්‍රිකට් පුවත් සේවා පෙන්වා දෙන්නේ.",
       "URL": "https://www.hirunews.lk/sports/142686/පකිස්ථාන-ප්‍රබල-පිතිකරුවෙක්-යළි-සංචිතයට",
       "Category": "Sports",
       "Parent URL": "https://www.hirunews.lk/sports/all-news.php?pageID=385"
}