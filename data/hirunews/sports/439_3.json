{
       "Source": "hirunews",
       "Timestamp": "Wednesday, 25 November 2015 - 12:17",
       "Headline": "ක්‍රීඩා නිලධාරින්ගෙන් අනතුරු ඇගවීමක්",
       "News Content": "සමස්ත ලංකා රජයේ ක්‍රීඩා නිලධාරීන්ගේ සංගමය අකුරට වැඩ කිරීමේ ක්‍රියාමාර්ගයක් ආරම්භ කිරීමට සූදානම් වනවා. ඒ, වැටුප් වර්ධක සහ උසස්වීම් ඇතුළු ගැටළු කිහිපයක් මුල් කරගෙනයි.\nදිගින් දිගටම තමන්ට විසදුම් ලබාදෙන ලෙස ක්‍රීඩා අමාත්‍යාංශ බලධාරීන්ගෙන් ඉල්ලා සිටියත් මෙතෙක් තමන්ට නිසි ප්‍රතිචාර ලැබී නොමැති බවයි සමස්ත ලංකා රජයේ ක්‍රිඩා නිලධාරීන්ගේ සංගමයේ ජාතික සංවිධායක ලක්සිරි බණ්ඩාර ප්‍රකාශ කළේ. ඒ අනුව සති අන්තයේ විධායක සභාව රැස්වී වෘත්තීය ක්‍රියාමාර්ග පිළිබද අවසන් තීරණයක් ගන්නා බව ඔහු කියා සිටියා.",
       "URL": "https://www.hirunews.lk/sports/120802/ක්‍රීඩා-නිලධාරින්ගෙන්-අනතුරු-ඇගවීමක්",
       "Category": "Sports",
       "Parent URL": "https://www.hirunews.lk/sports/all-news.php?pageID=439"
}