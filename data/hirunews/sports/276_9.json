{
       "Source": "hirunews",
       "Timestamp": "Tuesday, 05 December 2017 - 10:29",
       "Headline": "ශ්‍රී ලංකා ක්‍රීඩකයින්ගේ මුහුණට නැවතත් මුඛ වාඩම් වැටෙයි",
       "News Content": "ශ්‍රී ලංකා කණ්ඩායම සහ ඉන්දිය කණ්ඩායම අතර නව දිල්ලි නුවර පැවැත්වෙන 03 වන සහ අවසන් ටෙස්ට් තරඟයේ 04 වන දිනය අදයි.\nඅද දිනය ආරම්භ කරමින් ශ්‍රී ලංකා කණ්ඩායමේ පළමු ඉනිමේ අවසන් කඩුල්ල වෙනුවෙන් පිටියට පිවිසි දිනේෂ් චන්දිමාල් සහ ලක්ෂාන් සඳකැන්ට ශ්‍රී ලංකා පළමු ඉනිමට එක් කිරීමට හැකි වුයේ ලකුණු 17ක් පමණයි.\nඒ අනුව ශ්‍රී ලංකා කණ්ඩායම පළමු ඉනිම සඳහා රැස් කළ ලකුණු සංඛ්‍යාව 373ක්.\nශ්‍රී ලංකා පළමු ඉනිම නිමාවීමෙන් අනතුරුව සිය දෙවන ඉනිම ක්‍රීඩා කිරීම සඳහා ඉන්දීය කණ්ඩායම මීට සුළු මොහොතකට පෙර පිටියට පිවිසියා.\nඅද දිනයේදී ද  ශ්‍රී ලංකා ක්‍රීඩකයින් මුඛ ආවරණ පැළඳ පන්දු රැකීමට පිටියට පිවිසීම විශේෂ සිදුවීමක් වුණා.\nනව දිල්ලි නුවර පවතින අධික වායූ දූෂණය හේතුවෙන් ක්‍රීඩකයින් මෙලෙස මුඛ ආවරණ පැළඳ ක්‍රීඩා කරනු ලබනවා.",
       "URL": "https://www.hirunews.lk/sports/177614/ශ්‍රී-ලංකා-ක්‍රීඩකයින්ගේ-මුහුණට-නැවතත්-මුඛ-වාඩම්-වැටෙයි",
       "Category": "Sports",
       "Parent URL": "https://www.hirunews.lk/sports/all-news.php?pageID=276"
}