{
       "Source": "hirunews",
       "Timestamp": "Wednesday, 20 September 2023 - 16:13",
       "Headline": "ශ්‍රී ලංකා ක්‍රිකට් කණ්ඩායමේ නායකත්වය දසුන් ශානකටම",
       "News Content": "ශ්‍රී ලංකා ජාතික ක්‍රිකට් කණ්ඩායමේ එක් දින සහ පන්දු වාර 20 ක්‍රිකට් නායක ධුරය වෙනස් නොකොට දසුන් ශානකටම පැවරීමට ශ්‍රී ලංකා ක්‍රිකට් තේරීම් කමිටුව විසින් තීරණය කර තිබෙනවා.\n2023 ක්‍රිකට් ලෝක කුසලානය සඳහා වන ශ්‍රී ලංකා සංචිතයේ නායකත්වය ද දසුන් ශානක විසින්ම දරනු ඇති බවයි වාර්තා වන්නේ.\nමේ සම්බන්ධයෙන් අවසන් තීරණයකට එළැඹීම සදහා ප්‍රධාන පුහුණුකරු, නායක දසුන් ශානක සහ තේරීම් කමිටු සමාජිකයින් අතර තීරණාත්මක සාකච්ඡාවක් අද  (20) පෙරවරුවේ ශ්‍රී ලංකා ක්‍රිකට් ආයතනයේදී කැඳවා තිබුණා.\n2023 ලෝක කුසලාන එක් දින ක්‍රිකට් තරගාවලිය ලබන මස 5 වැනි දින ඉන්දියාවේදී ආරම්භ වීමට නියමිතයි.",
       "URL": "https://www.hirunews.lk/sports/348871/ශ්‍රී-ලංකා-ක්‍රිකට්-කණ්ඩායමේ-නායකත්වය-දසුන්-ශානකටම",
       "Category": "Sports",
       "Parent URL": "https://www.hirunews.lk/sports/all-news.php?pageID=2"
}