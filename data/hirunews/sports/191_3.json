{
       "Source": "hirunews",
       "Timestamp": "Saturday, 08 December 2018 - 12:29",
       "Headline": "ශ්‍රී ලංකාවේ පන්දු රැකීමේ වෙනසක්",
       "News Content": "ශ්‍රී ලංකා ජාතික ක්‍රිකට් කණ්ඩායමේ පන්දු රැකීමේ පුහුණුකරු ලෙස හිටපු  ඕස්ට්‍රේලියානු ක්‍රීඩකයෙකු වන ස්ටීව් රික්සන් පත්කර තිබෙනවා.\nශ්‍රී ලංකා ක්‍රිකට් ආයතනය නිවේදනය කළේ ඔහු නවසීලන්ත සංචාරයේදී ශ්‍රී ලංකා පිල සහ එක්වනු ඇති බවයි.\nදෙසැම්බර් 24 වනදා සිට 2019 ලෝක කුසලාන තරගාවලිය දක්වා ඔහුගේ පත්වීම ක්‍රියාත්මක වනු ඇති.\nදැනට ශ්‍රී ලංකා පිලේ පන්දු රැකීමේ පුහුණුකරු ලෙස කටයුතු කරන මනෝජ් අබේවික්‍රම, සංවර්ධන සංචිතයන් සඳහා, ඉහළ කුසලතා මධ්‍යස්ථානයේ සිට සේවය කිරීම සඳහා යොදවන බවයි ශ්‍රී ලංකා ක්‍රිකට් වැඩිදුරටත් සඳහන්  කළේ.",
       "URL": "https://www.hirunews.lk/sports/205729/ශ්‍රී-ලංකාවේ-පන්දු-රැකීමේ-වෙනසක්",
       "Category": "Sports",
       "Parent URL": "https://www.hirunews.lk/sports/all-news.php?pageID=191"
}