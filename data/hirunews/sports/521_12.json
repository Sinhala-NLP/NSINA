{
       "Source": "hirunews",
       "Timestamp": "Friday, 02 August 2013 - 18:38",
       "Headline": "කාසියේ වාසිය දකුණු අප්‍රිකාවට.",
       "News Content": "ශ්‍රී ලංකාව සහ දකුණු අප්‍රිකාව අතර පළමු විස්සයි විස්ස ක්‍රිකට් තරගය අද (02) රාත්‍රී 7ට කොළඹ ආර්. ප්‍රේමදාස ක්‍රීඩාංගණයේ දී ආරම්භවීමට නියමිතයි. කාසියේ වාසිය දිනා ගත් දකුණු අප්‍රිකානු කණ්ඩායම පළමුවෙන් පන්දුවට පහරදීමට තීරණය කළා.  ශ්‍රී ලංකා පිල මෙහෙයවනු ලබන්නේ විස්සයි විස්ස කණ්ඩායම් නායක දිනේෂ් චන්දිමාල් විසින්. සති 3 කට පසු, නැවතත් කායික යෝග්‍යතාව සාමාන්‍ය අතට පත්ව ඇති නුවන් කුලසේකර ද, දකුණු අප්‍රිකාව සමඟ අද පැවැත්වෙන පළමු විස්සයි විස්ස තරඟය සඳහා සහභාගි වනු ඇතැයි ක්‍රිකට් ආරංචි මාර්ග ප්‍රකාශ කළා.",
       "URL": "https://www.hirunews.lk/sports/64289/කාසියේ-වාසිය-දකුණු-අප්‍රිකාවට",
       "Category": "Sports",
       "Parent URL": "https://www.hirunews.lk/sports/all-news.php?pageID=521"
}