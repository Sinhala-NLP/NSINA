{
       "Source": "hirunews",
       "Timestamp": "Sunday, 12 June 2016 - 8:05",
       "Headline": "2016 අන්තර්ජාතික පාපන්දු තරඟාවලිය අතරතුර ගැටුමක්",
       "News Content": "ප්‍රංශයේ පැවැත්වෙන යුරෝ 2016 අන්තර්ජාතික පාපන්දු තරඟාවලියේ රුසියාව සහ එංගලන්තය  අතර ඊයේ පැවති තරඟයෙන් අනතුරුව ගැටුමක් ඇතිවී තිබෙනවා.\nතරඟය ජය පරාජයකින් තොරව අවසානවීමත් සමඟ ප්‍රේක්ෂකයන් අතර නොසන්සුන්තාවක් හටගෙන ඇති බවයි විදෙස් මාධ්‍ය වාර්තා කළේ.\nඑය ගැටුමක් දක්වා වර්ධනය වී ඇති අතර, ප්‍රංශ පොලීසිය පවසන්නේ බ්‍රිතාන්‍ය ජාතිකයන් සැළකිය යුතු පිරිසක් රෝහල් ගතකර ඇති බවයි.\nලොව රටවල් රැසක ක්‍රීඩකයන්ගේ සහභාගීත්වයෙන් පෙරේදා ප්‍රංශයේ දී ආරම්භ වූ මෙම  යුරෝ 2016 අන්තර්ජාතික පාපන්දු තරඟාවලිය ජුලි මස 10 වන දා දක්වා පැවැත්වෙනු ඇති.\nඑම ගැටුම ඇති වූ අයුරු පහතින් නරඹන්න",
       "URL": "https://www.hirunews.lk/sports/135314/2016-අන්තර්ජාතික-පාපන්දු-තරඟාවලිය-අතරතුර-ගැටුමක්",
       "Category": "Sports",
       "Parent URL": "https://www.hirunews.lk/sports/all-news.php?pageID=405"
}