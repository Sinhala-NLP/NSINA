{
       "Source": "hirunews",
       "Timestamp": "Monday, 04 October 2021 - 12:18",
       "Headline": "දින 889ක විරාමයකින් පසු ලන්ඩන් මැරතන් තරගය පැවැත්වෙයි",
       "News Content": "දින 889 ක විරාමයකින් පසු සුප්‍රකට ලන්ඩන් මැරතන් තරගය ඊයේ පැවැත්වුණා.\nඑය මෙතෙක් කල් දැමුණේ කොරෝනා වසංගතය හේතුවෙන්.\nතරගකරුවන් 40,000 ක පමණ පිරිසක් සහභාගි වූ මෙවර ලන්ඩන් මැරතන් තරගයේ පිරිමි අංශය ජයග්‍රහණය කළේ ඉතියෝපියාවේ සිසේ ලෙම්මා විසින්.\nඒ සඳහා ඔහු ගත කළ කාලය පැය 2 යි විනාඩි 4 යි තත්ත්පර 1 ක්.\nදෙවන ස්ථානය කෙන්යානු ක්‍රීඩකයෙකුට හිමිවූ අතර, කාන්තා අංශයේ ජයග්‍රාහිකාව වූයේ කෙන්යානු ක්‍රීඩිකා ජොසිලීන් ජෙප්කොසෙගි.\nඇයට ඒ සඳහා ගත වූයේ පැය 2 යි විනාඩි 17 යි තත්ත්පර 43 ක කාලයක්.\nමෙවර ලන්ඩන් මැරතන් තරගයේ 07වන ස්ථානය 29 හැවිරිදි බ්‍රිතාන්‍ය වෛද්‍යවරයෙකු විසින් ජයග්‍රහණය කිරීම ද විශේෂත්වයක්.\nසිය ප්‍රථම තරගකාරී ධාවනයට එක්වූ වෛද්‍ය ෆිල් සෙසෙමාන් පැය 2 යි විනාඩි 12 යි තත්ත්පර 58 කින් තරගය නිම කළ අතර, එය පොදු රාජ්‍ය මණ්ඩලීය හෝ යුරෝපීය මළල ක්‍රීඩා ශූරතාවලිය සඳහා සුදුසුකම් ලැබීමේ කාලයක් වීම විශේෂත්වයක්.",
       "URL": "https://www.hirunews.lk/sports/284022/දින-889ක-විරාමයකින්-පසු-ලන්ඩන්-මැරතන්-තරගය-පැවැත්වෙයි",
       "Category": "Sports",
       "Parent URL": "https://www.hirunews.lk/sports/all-news.php?pageID=41"
}