{
       "Source": "hirunews",
       "Timestamp": "Monday, 26 December 2016 - 8:20",
       "Headline": "ශ්‍රී ලංකා දකුණු අප්‍රිකා පළමු තරඟය අද",
       "News Content": "තරඟ 03 කින් සමන්විත ශ්‍රී ලංකා -දකුණු අප්‍රිකා ටෙස්ට් ක්‍රිකට් තරගාවලියේ පළමු තරඟය අද පස්වරුවේ පෝට්එලිසබෙත් හිදී ආරම්භ වනවා.\nශ්‍රී ලංකා ක්‍රිකට් කණ්ඩායම, දකුණු අප්‍රිකාවේ තරග සංචාරයකට එක්වන්නේ 5 වන වතාවට වන අතර, ඉන් එක් ටෙස්ට් තරගාවලියක් හෝ ජය ගැනීමට ශ්‍රී ලංකාව සමත් වුයේ නැහැ.\nකෙසේ නමුත්, 2012 වසරේදී ටී.එම් ඩිල්ෂාන්ගේ නායකත්වයෙන් යුත් ශ්‍රී ලංකා ක්‍රිකට් කණ්ඩායම පළමු වරට දකුණු අප්‍රිකාවේදී ටෙස්ට් තරඟයක් ජයගනු ලැබුවා.\nශ්‍රී ලංකා කණ්ඩායම සහ දකුණු අප්‍රිකානු කණ්ඩායම මෙවර තරගාවලිය සදහා පිවිසින්නේ නවක ක්‍රීඩකයින් රැසක් සමඟයි.\nමේ හේතුවෙන් මෙම තරගාවලිය දෙරටේම ක්‍රීඩකයින්ට වැදගත් වනු ඇති.",
       "URL": "https://www.hirunews.lk/sports/150582/ශ්‍රී-ලංකා-දකුණු-අප්‍රිකා-පළමු-තරඟය-අද",
       "Category": "Sports",
       "Parent URL": "https://www.hirunews.lk/sports/all-news.php?pageID=365"
}