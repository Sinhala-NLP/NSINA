{
       "Source": "hirunews",
       "Timestamp": "Sunday, 02 July 2017 - 9:57",
       "Headline": "විරාට් කෝලිට ඉන්දීය අමාත්‍යවරයෙකුගෙන් බරපතල චෝදනාවක්",
       "News Content": "පසුගියදා එංගලන්තයේ පැවති ශූරයන්ගේ කුසලාන අවසන් මහා තරගය පාකිස්ථානයට පාවාදීමට කටයුතු කළේ යැයි ඉන්දීය රජයේ සමාජ සාධාරණත්වය සහ සවිබලගැන්වීම් අමාත්‍ය රාම්දාස් අතවාලේ, ඉන්දීය ක්‍රිකට් නායක විරාට් කෝලිට චෝදනාවක් එල්ල කරනවා.\nජූනි 18 වනදා පැවති එම තරගය පාවාදීමට විරාට් කෝලි සහ යුවරාජ් සිං කටයුතු කළ බවටයි ඔහු චෝදනා කළේ.\nනිරන්තරයෙන් ශතක රැස් කරන කෝලි සහ ස්ථාවර ලකුණු රැස් කරන්නෙකු වූ යුවරාජ් සිං එම තරගය පරාජය වීම සඳහා ක්‍රීඩා කළ බව මහාරාෂ්ඨ ප්‍රාන්තය නියෝජනය කරන එම අමාත්‍යවරයා කියා සිටියා.\nමේ නිසා මෙය මුදලට තරග පාවාදීමක්ද යන්න පරීක්ෂා කළ යුතු බවයි අමාත්‍ය රාම්දාස් අතවාලේ පෙන්වා දෙන්නේ.",
       "URL": "https://www.hirunews.lk/sports/164892/විරාට්-කෝලිට-ඉන්දීය-අමාත්‍යවරයෙකුගෙන්-බරපතල-චෝදනාවක්",
       "Category": "Sports",
       "Parent URL": "https://www.hirunews.lk/sports/all-news.php?pageID=319"
}