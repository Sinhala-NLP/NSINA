{
       "Source": "hirunews",
       "Timestamp": "Wednesday, 23 October 2013 - 7:24",
       "Headline": "කාන්තා ක්‍රිකට් කණ්ඩායම වැඩ පෙන්වයි.",
       "News Content": "සංචාරක ශ්‍රී ලංකා කාන්තා ක්‍රිකට් කණ්ඩායම සහ දකුණු අප්‍රිකානු නැගී එන කාන්තා ක්‍රිකට් කණ්ඩායම අතර ඊයේ (22) පැවැති සීමිත පන්දු වාර තරගය ලකුණු 134කින් ජයග්‍රහණය කිරීමට ශ්‍රී ලංකා කණ්ඩායම සමත් වුණා. තරගයේ මුලින්ම පන්දුවට පහර දුන් ශ්‍රී ලංකා කාන්තා කණ්ඩායම නියමිත පන්දු වාර 50 අවසානයේ කඩුලූ 8ක් දැවී ලකුණු 241ක් ලබා ගත්තා. එහිදී නායිකා ශෂිකලා සිරිවර්ධන ලකුණු 47ක් ද, ලසන්ති මධුශානි ලකුණු 45ක් ලබා ගැනීමට සමත් වුණා. පිළිතුරු ඉනිම ක්‍රීඩා කළ දකුණු අප්‍රිකානු නැගී එන කාන්තා ක්‍රිකට් කණ්ඩායමට පන්දු වාර 28යි පන්දු 3කදී සියලූ දෙනා දැවී ලබාගත හැකි වූයේ ලකුණු 107ක් පමණයි.\n\\r\\n",
       "URL": "https://www.hirunews.lk/sports/69812/කාන්තා-ක්‍රිකට්-කණ්ඩායම-වැඩ-පෙන්වයි",
       "Category": "Sports",
       "Parent URL": "https://www.hirunews.lk/sports/all-news.php?pageID=508"
}