{
       "Source": "hirunews",
       "Timestamp": "Thursday, 31 January 2013 - 13:18",
       "Headline": "කාන්තා ලෝක කුසලාන ක්‍රිකට් තරඟාවලිය අදින් ඇරඹේ.",
       "News Content": "10 වැනි කාන්තා ලෝක කුසලාන එක් දින ක්‍රිකට් තරඟාවලිය අද පස්වරුවේදී ඉන්දියාවේ මුම්බායි නුවරදී ආරම්භ වනවා. තරඟාවලිය ආරම්භ කරමින් එහි පළමු තරඟය පැවැත්වෙන්නේ සත්කාරක ඉන්දියානු සහ බටහිර ඉන්දීය කොදෙව් කාන්තා ක්‍රිකට් කණ්ඩායම අතරයි. කාණ්ඩ දෙකක් යටතේ කණ්ඩායම් 8 ක සහභාගීත්වයෙන් මෙවර තරඟාවලිය පැවැත්වෙනවා. ශ්‍රී ලංකාව මුහුණ දෙන පළමු තරඟය පැවැත්වෙන්නේ ලබන 1 වැනිදා එංගලන්ත කණ්ඩායම සමගයි. පසුගිය වසරේ පැවති කාන්තා ලෝක කුසලාන එක්දින ක්‍රිකට් තරඟාවලියේ ශූරතාවය දිනාගනු ලැබුවේද එංගලන්තය විසින්.",
       "URL": "https://www.hirunews.lk/sports/52488/කාන්තා-ලෝක-කුසලාන-ක්‍රිකට්-තරඟාවලිය-අදින්-ඇරඹේ",
       "Category": "Sports",
       "Parent URL": "https://www.hirunews.lk/sports/all-news.php?pageID=555"
}