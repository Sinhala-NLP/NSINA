{
       "Source": "hirunews",
       "Timestamp": "Tuesday, 05 December 2017 - 14:44",
       "Headline": "යළි කැඳවු ශ්‍රී ලංකා කණ්ඩායමට ක්‍රීඩා ඇමතිගේ අනුමැතිය",
       "News Content": "ඊයේ මධ්‍යම රාත්‍රීයේදී නැවත කැඳවූ ඉන්දියාවට යන ශ්‍රී ලංකා එක්දින කණ්ඩායමට අනුමැතිය දුන් බව ක්‍රීඩා අමාත්‍ය දයාසිරි ජයසේකර හිරු වෙත සඳහන් කළා.\nඒ, වගකිවයුත්තන් පාර්ලිමේන්තු සංකීර්ණයට කැඳවා කරුණු විමසීමෙන් අනතුරුවයි.\nමෙරට ක්‍රීඩා නිතිය අනුව අමාත්‍යවරයාගේ අනුමැතිය නොමැතිව ක්‍රීඩා කණ්ඩායමක් තරගාවලියකට සහභාගී විය නොහැකියි.\nඉන්දියාවේදී පැවැත්වෙන තරඟ තුනකින් සමන්විත එක්දින තරඟාවලියට සහභාගී වීම සඳහා ගුවන්තොටුපළ බලා පිටත්ව ගිය ශ්‍රී ලංකා ක්‍රීකට් කණ්ඩායම ඊයේ මධ්‍යම රාත්‍රීයේදී නැවත නිවෙස් බලා පැමිණියේ ක්‍රීඩා අමාත්‍ය දයාසිරි මහතා හදිසියේ කළ නියෝගයක් හේතුවෙන්.\nතිසර පෙරේරාගේ නායකත්වයෙන් යුත් 09 දෙනෙකුගෙන් සමන්විත කණ්ඩායම මෙලෙස ඉන්දියාව බලා පිටත්ව යෑමටයි  සූදානම් වූණේ.\nකෙසේ වෙතත් මෙම කණ්ඩායමට ක්‍රීඩා අමාත්‍යවරයාගේ අනුමැතිය නොලැබීම මෙම නියෝගයට හේතුවී ඇති බවයි ක්‍රිකට් ආරංචි මාර්ග සඳහන් කරන්නේ.\nමේ සම්බන්ධයෙන් ක්‍රීඩා අමාත්‍යවරයා ක්‍රිකට් ආයතනයට දැඩි නොසතුට පළකළ බවද වාර්තාවනවා.\nමෙසේ එක්දින තරඟාවලිය සඳහා ඉන්දියාව බලා පිටත්ව යාමට සූදානම් ව සිටියේ  තිසර පෙරේරා (නායක) , උපුල් තරංග , දනුෂ්ක ගුණතිලක , අසේල ගුණරත්න , සචිත් පතිරණ , චතුරංග ද සිල්වා , දුෂ්මන්ත චමීර සහ නුවන් ප්‍රදීප් යන අයයි.\nමේ අතර අමාත්‍යවරයාගේ අනුමැතිය ලැබීම නිසා ශ්‍රී ලංකා එක්දින ක්‍රිකට් කණ්ඩායම අද දිනයේදී ඉන්දියාව බලා පිටත්වීමට නියමිතයි.\nක්‍රීඩා අමාත්‍යවරයා කියා සිටියේ ඊයේ රාත්‍රී ගමන නිසා ක්‍රිකට් ආයතනයට පාඩුවක් වී ඇත්නම් ඒවා ගමන සුදානම් කළ නිලධාරීන්ගෙන් අය කරගන්නා ලෙසත් දැන්වූ බවයි.",
       "URL": "https://www.hirunews.lk/sports/177644/යළි-කැඳවු-ශ්‍රී-ලංකා-කණ්ඩායමට-ක්‍රීඩා-ඇමතිගේ-අනුමැතිය",
       "Category": "Sports",
       "Parent URL": "https://www.hirunews.lk/sports/all-news.php?pageID=276"
}