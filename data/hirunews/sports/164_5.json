{
       "Source": "hirunews",
       "Timestamp": "Thursday, 02 May 2019 - 13:54",
       "Headline": "ශ්‍රී ලංකා ක්‍රිකට් තනතුරු වෙනස් වෙයි",
       "News Content": "ලෝක කුසලාන එක්දින තරඟාවලිය සඳහා සහභාගිවන ශ්‍රී ලංකා ක්‍රිකට් කණ්ඩායමේ කළමනාකරු ලෙස තේරීම් කමිටු සභාපති අසන්ත ද මෙල් පත් කිරීමට ශ්‍රී ලංකා ක්‍රිකට් ආයතනයේ විධායක කමිටුවේ අනුමැතිය හිමිවී තිබෙනවා.\nඑමෙන්ම සංවිධාන කළමනාකරු ලෙස චන්දිම මාපටුන නම් කර ඇති අතර, ශ්‍රී ලංකා \\'ඒ\\' කණ්ඩායමේ ඉන්දීය සංචාරය සඳහා ප්‍රධාන පුහුණුකරු ලෙස රෝයි ඩයස් පත් කිරීමටද එහිදී අනුමැතිය හිමිවූ බවයි ශ්‍රී ලංකා ක්‍රිකට් ආයතනය නිවේදනය කළේ.\nලබන ජූනි මාසයේදී ශ්‍රී ලංකා නැගී එන කණ්ඩායමේ දකුණු අප්‍රිකානු සංචාරය සඳහා ප්‍රධාන පුහුණුකරු ලෙස නම් කර ඇත්තේ අවිශ්ක ගුණවර්ධනයි.\nමේ අතර පාස්කු ඉරිදා බෝම්බ ප්‍රහාරයෙන් අනතුරුව ශ්‍රී ලංකා ක්‍රිකට් කණ්ඩායමේ ආරක්ෂාව තහවුරු කිරීම සඳහා අතිරේක ක්‍රියාමාර්ග ගැනීමටද විධායක කමිටුවේදී තීරණය කෙරුණා.\nඑමෙන්ම ප්‍රහාරයෙන් විපතට පත්වූවන්ට පිහිටවීම සඳහා ආරම්භ කළ පදනමට රුපියල් මිලියන 2 ක මුදලක් පිරිනැමීමටයි ශ්‍රී ලංකා ක්‍රිකට් ආයතනය තීරණය කර ඇත්තේ.\nමෙම පදනම ආරම්භ කරනු ලැබුවේ කොළඹ අඟරදගුරු අති උතුම් මැල්කම් කාදිනල් රංජිත් හිමිපාණන් විසින්.",
       "URL": "https://www.hirunews.lk/sports/215605/ශ්‍රී-ලංකා-ක්‍රිකට්-තනතුරු-වෙනස්-වෙයි",
       "Category": "Sports",
       "Parent URL": "https://www.hirunews.lk/sports/all-news.php?pageID=164"
}