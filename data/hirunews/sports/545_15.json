{
       "Source": "hirunews",
       "Timestamp": "Saturday, 23 March 2013 - 7:55",
       "Headline": "බංග්ලාදේශ - ශ්‍රී ලංකා එක්දින තරගය අද.",
       "News Content": "සංචාරක බංග්ලාදේශ කණ්ඩායම සහ ශ්‍රී ලංකා කණ්ඩායම අතර පළමු එක්දින තරගය අද (23)  සූරියවැව මහින්ද රාජපක්ෂ ක්‍රීඩාංගණයේ දී පැවැත්වීමට නියමිතයි. දිවා රාත්‍රී තරගයක් ලෙස පැවැත්වෙන අද (23) තරගය සඳහා ශ්‍රී ලංකා කණ්ඩායමට නවක ක්‍රීඩකයින් කිහිප දෙනෙකු ඇතුළත් වන බවයි වාර්තා වන්නේ. මේ අතර මෙරට දී ශ්‍රී ලංකා කණ්ඩායම පරාජයට පත් කරමින් කිසිදු එක්දින තරගාවලියක් ජයග්‍රහණය කර නොමැති බංග්ලාදේශ කණ්ඩායමේ බලාපොරොත්තුව මෙවර ශ්‍රී ලංකාවේ දී ප්‍රථම වතාවට තරගාවලි ජයග්‍රහණයක් ලබා ගැනීමයි. කෙසේ වුවත් ශ්‍රී ලංකා නායක ඇන්ජලෝ මැතිව්ස් පවසන්නේ බංග්ලාදේශ කණ්ඩායමේ එම බලාපොරොත්තුව තමන් අභියෝගයක් ලෙස භාර ගන්නා බවයි.",
       "URL": "https://www.hirunews.lk/sports/55778/බංග්ලාදේශ-ශ්‍රී-ලංකා-එක්දින-තරගය-අද",
       "Category": "Sports",
       "Parent URL": "https://www.hirunews.lk/sports/all-news.php?pageID=545"
}