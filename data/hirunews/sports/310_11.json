{
       "Source": "hirunews",
       "Timestamp": "Saturday, 05 August 2017 - 10:33",
       "Headline": "ඉන්දියාව සමඟ පැවැත්වෙන තරඟාවලිය නුවන් ප්‍රදීප්ට අහිමි වෙයි ?",
       "News Content": "ශ්‍රී ලංකා කණ්ඩායමේ වේග පන්දු යවන ක්‍රීඩක නුවන් ප්‍රදීප් හට ඉන්දියාව සමඟ පැවැත්වෙන තරඟාවලිය බොහෝ විට අහිමි වීමට ඉඩකඩ පවතින බවට තොරතුරු වාර්තා වනවා.\nඒ, නුවන් ප්‍රදීප් ඉන්දියාව සමඟ පැවැත්වෙන දෙවන ටෙස්ට් තරඟයේදී අබාධයකට ලක්වීම හේතුවෙන්.\nතරඟයේ පළමු දිනය වූ පසුගිය 03 වනදා නුවන් ප්‍රදීප් කලවයේ ආබාධයකට ගොදුරු වූණා.\nමේ හේතුවෙන් ඔහුට කෙටි කාලයක් ක්‍රිකට් පිටියෙන් ඉවත්ව සිටීමට සිදුවෙනු ඇති බවයි ක්‍රිකට් ආරංචි මාර්ග සඳහන් කරන්නේ.\nමිට පෙර ඉන්දියාව සමඟ ගාල්ලේදී පැවති පළමු ටෙස්ට් තරඟයේදී ශ්‍රී ලංකා කණ්ඩායමේ තුන් ඉරියව් ක්‍රීඩක අසේල ගුණරත්න අබාධයකට ලක් වුනේ පන්දු රකිමින් සිටින විට අතේ පන්දුවක් වැදීමෙන්.\nඒ අනුව අසේල ගුණරත්නගෙන් පසුව ඉන්දීය තරඟාවලිය අහිමිවන දෙවැනි ශ්‍රී ලංකා ක්‍රීඩකයා බවට නුවන් ප්‍රදීප් පත්වනවා.",
       "URL": "https://www.hirunews.lk/sports/167672/ඉන්දියාව-සමඟ-පැවැත්වෙන-තරඟාවලිය-නුවන්-ප්‍රදීප්ට-අහිමි-වෙයි",
       "Category": "Sports",
       "Parent URL": "https://www.hirunews.lk/sports/all-news.php?pageID=310"
}