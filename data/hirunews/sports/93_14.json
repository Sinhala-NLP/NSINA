{
       "Source": "hirunews",
       "Timestamp": "Saturday, 27 June 2020 - 13:35",
       "Headline": "පාකිස්තාන ක්‍රිකට් පිළ හෙට එංගලන්තයට",
       "News Content": "කොවිඩ් 19 ආසාදනය වූ ක්‍රීඩකයන් දස දෙනා හැර පාකිස්තාන ජාතික කණ්ඩායමේ ක්‍රීඩකයන් 18 දෙනෙකු පුහුණුකරුවන් සහ කාර්ය මණ්ඩලය සමඟ හෙට එංගලන්තය බලා නික්මෙනවා.\nඑංගලන්ත ක්‍රිකට් පාලක මණ්ඩලය මගින් ලබාදී ඇති ගුවන් යානයක් මගින් මෙලෙස මැන්චෙස්ටර් නුවර බලා යන්නේ දෙවන කොරෝනා පරීක්ෂාවෙන් ද වෛරසය ආසාදනය නොවූ බවට තහවුුරු වූ අය පමණයි.\nඔවුන් එංගලන්තයේ දී දින 14ක අනිවාර්ය නිරෝධායනයකට ලක් කිරීමෙන් අනතුරුවයි තරගාවලිය ආරම්භ වන්නේ.\nපාකිස්තාන පිළ එංගලන්තයේදී ටෙස්ට් තරඟ 3කට සහ විස්සයි විස්ස ජාත්‍යන්තර තරඟ 3කට සහභාගිවීමට නියමිතයි.\nතරගාවලියේ නව කාලසටහන ඉදිරියේදී ප්‍රකාශයට පත් කරන බව එංගලන්ත ක්‍රිකට් පාලක මණ්ඩලය නිවේදනය කළා.\nකොවිඩ් 19 ගෝලීය වසංගතය හේතුවෙන් පාකිස්තාන - එංගලන්ත ක්‍රිකට් තරගාවලිය නරඹන්නන්ගෙන් තොර ක්‍රීඩාංගණවල පැවැත්වෙනු ඇති.",
       "URL": "https://www.hirunews.lk/sports/244070/පාකිස්තාන-ක්‍රිකට්-පිළ-හෙට-එංගලන්තයට",
       "Category": "Sports",
       "Parent URL": "https://www.hirunews.lk/sports/all-news.php?pageID=93"
}