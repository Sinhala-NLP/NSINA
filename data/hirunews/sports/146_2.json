{
       "Source": "hirunews",
       "Timestamp": "Thursday, 08 August 2019 - 22:40",
       "Headline": "ක්‍රීඩා ලෝලීන් සමග නිහතමානීව උපන්දිනය සැමරූ නවසීලන්ත ක්‍රිකට් නායකයා",
       "News Content": "සංචාරක නවසීලන්ත කණ්ඩායම සහ ශ්‍රී ලංකා ක්‍රිකට් සභාපතිවරයාගේ කණ්ඩායම අතර තෙදින පුහුණු ක්‍රිකට් තරගය අද ආරම්භ වුණා.\nඒ කටුනායක නිදහස් වෙළඳ කලාප ක්‍රීඩාංගණයේ දීයි.\nමේ තරගයේ පළමුවෙන් පන්දුවට පහරදුන් ශ්‍රී ලංකා කණ්ඩායම අද දිනයට තරගය නතර කරන විට සිය පළමු ඉනිම සඳහා කඩුලු 6 ක් දැවී ලබා සිටි ලකුණු සංඛ්‍යාව 323 ක්.\nමේ අතර තරගය නැරඹීමට පැමිණ සිටි ක්‍රීඩා ලෝලීන් පිරිසක් අද දිනයේ 29 වන උපන්දිනය සැමරූ නවසීලන්ත ක්‍රිකට් නායක කේන් විලියම්සන් වෙනුවෙන් කේක් ගෙඩියක් රැගෙනවිත් තිබුණා.\nවිලියම්සන් සිසිල්පැන් විවේකයක් අතරතුර ඔවුන් අතරට පැමිණ ඉන් කැබැල්ලක් අනුභව කරමින් මෙම උපන්දින සැමරුමට එක්වුණේ සිය නිහතමානී බවට යලිත් උදාහරණයක් සපයමින්.",
       "URL": "https://www.hirunews.lk/sports/221847/ක්‍රීඩා-ලෝලීන්-සමග-නිහතමානීව-උපන්දිනය-සැමරූ-නවසීලන්ත-ක්‍රිකට්-නායකයා",
       "Category": "Sports",
       "Parent URL": "https://www.hirunews.lk/sports/all-news.php?pageID=146"
}