{
       "Source": "hirunews",
       "Timestamp": "Monday, 19 October 2015 - 15:06",
       "Headline": "මාලන් සැමුවෙල්ස්ගේ පන්දු යැවීමේ ඉරියව් ගැන සැක",
       "News Content": "බටහිර ඉන්දීය කොදෙව් පිලේ තුන් ඉරියව්වෙන්ම දස්කම් දක්වන ක්‍රීඩක මාලන් සැමුවෙල්ස්ගේ පන්දු යැවීමේ ඉරියව්ව සැකසහිත බවට තරඟ තීරක, අන්තර් ජාතික ක්‍රිකට් සම්මේලනයට පැමිණිලි කර තිබෙනවා. ඒ ශ්‍රී ලංකාව සමඟ පැවති පළමු ටෙස්ට් තරඟයේදී ඔහු පන්දු යැවීමේ ආකාරය සැලකිල්ලට ගෙනයි. ඒ අනුව ඔහුට දින 14 ක් ඇතුළත පරීක්ෂණ ක්‍රියාවලියකට මුහුණදීමට සිදුවනු ඇති. කෙසේ නමුත් එහි ප්‍රතිඵලය නිකුත් වනතුරු සැමුවෙල්ස්ට ජාත්‍යන්තර තරඟ සඳහා සහභාගි වීමට අවස්ථාව හිමිවනවා. මාලන් සැමුවෙල්ගේ පන්දු යැවීමේ ඉරියව්ව සැකසහිත බවට ජාත්‍යන්තර ක්‍රිකට් සම්මේලනය වෙත මෙලෙස පැමිණිලි ලැබී ඇත්තේ තුන්වන වරටයි.",
       "URL": "https://www.hirunews.lk/sports/118726/සැමුවෙල්-නැවතත්-හසුවෙයි",
       "Category": "Sports",
       "Parent URL": "https://www.hirunews.lk/sports/all-news.php?pageID=444"
}