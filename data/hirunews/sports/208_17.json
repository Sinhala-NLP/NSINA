{
       "Source": "hirunews",
       "Timestamp": "Sunday, 09 September 2018 - 13:56",
       "Headline": "සාෆ් පාපන්දු තරඟාවලියේ තීරණාත්මක තරඟයක්",
       "News Content": "බංග්ලාදේශයේ පැවැත්වෙන දකුණු ආසියාතික පාපන්දු තරගාවලියේ ඉන්දියාව සහ මාලදිවයින අතර තරඟය අද පැවැත්වෙනවා.\nතරගාවලියේ මෙතෙක් සහභාගි වූ එක් තරඟයක් පරාජය වී අනෙක් තරඟය ජය පැරදුමෙන් තොරව අවසන් කළ ශ්‍රී ලංකා පිළ අවසන් පූර්ව වටය සඳහා සුදුසුකම් ලැබීමට නම් ඉන්දියාව අද තරඟයෙන් තුනට බින්දුවක් ලෙස ජයග්‍රහණය කළ යුතුයි.\nශ්‍රී ලංකාව සහ මාලදිවයින අතර පැවති තරඟය ජය පැරදුමෙන් තොරව අවසන් වීම නිසා අද තරඟයේදී ඉන්දියාවට එරෙහිව එක් ගෝලයක් හෝ වාර්තා කළහොත් අවසන් පූර්ව වටයට සුදුසුකම් ලබන්නේ මාලදිවයිනයි.",
       "URL": "https://www.hirunews.lk/sports/199493/සාෆ්-පාපන්දු-තරඟාවලියේ-තීරණාත්මක-තරඟයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=208"
}