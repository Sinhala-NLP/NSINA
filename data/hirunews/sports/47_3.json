{
       "Source": "hirunews",
       "Timestamp": "Sunday, 01 August 2021 - 8:54",
       "Headline": "අංක එකේ ටෙනිස් ක්‍රීඩකයාගේ ඔලිම්පික් සිහිනය බිඳ වැටේ - ලෝකඩ පදක්කමත් අහිමි වෙයි",
       "News Content": "ලොව අංක එකේ ටෙනිස් ක්‍රීඩක නොවැක් ජොකොවිච්ට ඔලිම්පික් ලෝකඩ පදක්කමත් අහිමි වී තිබෙනවා.\nටෝකියෝ ඔලිම්පික් උළෙලේදී රන් පදක්කම අපේක්ෂාවෙන් තරඟ වැදුණු ඔහු රුසියානු ක්‍රීඩක ඇලෙක්සැන්ඩර් සවරෙව් අතින් අවසන් පූර්ව වටයේදී පරාජය වූ අතර, ලෝකඩ පදක්කම සඳහා පැවති තරඟයේදී ඊයේ පරාජයට පත්වූයේ ස්පාඤ්ඤ ක්‍රීඩක පැබ්ලෝ බස්ටා වෙතින්.\nඔලිම්පික් ලෝකඩ පදක්කමද අහිමි වූ ජොකොවිච් සිය ටෙනිස් පිත්ත වැරෙන් ගසා දමා, තවත් පිත්තක් විසි කිරීම මෙහිදී බොහෝ දෙනාගේ විවේචනයට ලක්වූ කරුණක්.\nමේ අතර, මිහිපිට වේගවත්ම මිනිසා තීරණය කිරීමේ නිර්ණායකය ලෙස සැලකෙන ඔලිම්පික් මීටර් 100 පිරිමි ධාවන ඉසව්වේ අවසන් මහා තරඟය අද පස්වරුවේ පැවැත්වීමට නියමිතයි.\nමීටර් 100 මූලික වටයේ 03 වන තරඟයට ඊයේ සහභාගි වූ ශ්‍රී ලංකාවේ යුපුන් අබේකෝන්ට එහිදී හිමිවූයේ 06 වන ස්ථානයයි.",
       "URL": "https://www.hirunews.lk/sports/278552/අංක-එකේ-ටෙනිස්-ක්‍රීඩකයාගේ-ඔලිම්පික්-සිහිනය-බිඳ-වැටේ-ලෝකඩ-පදක්කමත්-අහිමි-වෙයි",
       "Category": "Sports",
       "Parent URL": "https://www.hirunews.lk/sports/all-news.php?pageID=47"
}