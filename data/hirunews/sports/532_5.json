{
       "Source": "hirunews",
       "Timestamp": "Friday, 07 June 2013 - 16:54",
       "Headline": "උසේන් බෝල්ට් ගැට්ලින්ට පරදී.",
       "News Content": "ලෝක කෙටිදුර ධාවන ශූර ජැමෙයිකාවේ උසේන් බෝල්ට් ඇමරිකාවේ ජස්ටින් ගැට්ලින්ට ඊයේ පරාජය වුණා. රෝමයේ පැවැති ඩයමන්ඞ් ලීග් ධාවන තරගයේ මීටර් 100 ඉසව්ව තත්ත්පර 9යි දශම 9 යි 3 කින් අවසන් කරමින් ප්‍රථම ස්ථානය ගැට්ලින් දිනා ගත් අතර, දෙවන ස්ථානයට පත් උසේන් බෝල්ට් වාර්තා කළ කාලය තත්ත්පර 9යි දශම 9 යි 4ක්. මෙම ජයග්‍රහණයත් සමග ජස්ටින් ගැට්ලින් මේ වසරේ දැනට සහභාගි වූ සෑම තරගයක්ම ජය ගැනීමට සමත් වී තිබීම ද විශේෂත්වයක්. කෙසේ වෙතත්, උසේන් බෝල්ට් ප්‍රකාශ කර ඇත්තේ මෙම පරාජය පිළිබදව තමන් කලබල නොවන බවයි. එසේම එළඹෙන අගෝස්තු මාසයේ පැවැත්වෙන ලෝක මළල ක්‍රීඩා ශූරතාවලියේ මීටර් 100 ඉසව්වේ තම ජයග්‍රහණය පිළිබදව සැකයක් නොමැති බව ද ඔහු අවධාරණය කර තිබෙනවා.",
       "URL": "https://www.hirunews.lk/sports/60521/උසේන්-බෝල්ට්-ගැට්ලින්ට-පරදී",
       "Category": "Sports",
       "Parent URL": "https://www.hirunews.lk/sports/all-news.php?pageID=532"
}