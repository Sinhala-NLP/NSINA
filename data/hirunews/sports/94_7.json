{
       "Source": "hirunews",
       "Timestamp": "Saturday, 20 June 2020 - 13:55",
       "Headline": "එංගලන්ත ප්‍රිමියර් ලීග් පාපන්දු තරගාවලිය නරඹන්නන් නොමැතිව",
       "News Content": "කොවිඩ් 19 ගෝලීය වසංගතය හේතුවෙන් නතර වී තිබූ එංගලන්ත අන්තර්සමාජ ප්‍රිමියර් ලීග් පාපන්දු තරගාවලිය මේ වන විට නරඹන්නන්ගෙන් තොර ක්‍රීඩාංගණවලදී සාර්ථක අන්දමින් ක්‍රියාත්මකයි.\nඊයේ පැවති එවැනි තරඟයකදී සුප්‍රකට මැන්චෙස්ටර් යුනයිටඞ් කණ්ඩායම සහ ටොටෙනම් හොට්ස්පර් කණ්ඩායම ගෝල එක බැගින් ලබා ගනිමින් තරඟය ජය පැරදුමෙන් තොරව අවසන් කළා.\nජාත්‍යන්තර ක්‍රීඩක පෝල් පොග්බා එහිදී මැන්චෙස්ටර් යුනයිටඩ් පිළ වෙනුවෙන් ගෝලයක් වාර්තා කළේ පසුගිය දෙසැම්බර් 26 වන දායින් පසු පිටියට පිවිසීමෙන් අනතුරුවයි.\nමේ අතර, ජර්මනියේ බුන්ඩස්ලීගා පාපන්දු තරගාවලියේදී සුප්‍රකට බාසිලෝනා කණ්ඩායම සහ සෙවියා කණ්ඩායම අතර තරඟය දෙපිළම ගෝල ලබා ගැනීමකින් තොරව ජය පැරදුමක් නොමැතිව අවසන් වුණා.\nමේ හේතුවෙන් බාසිලෝනා පිළට අභියෝග කරන රියාල් මැඩ්රිඩ් පිළ ලකුණු සටහනේ බාසිලෝනා කණ්ඩායම සමීපයට පැමිණියා.",
       "URL": "https://www.hirunews.lk/sports/243530/එංගලන්ත-ප්‍රිමියර්-ලීග්-පාපන්දු-තරගාවලිය-නරඹන්නන්-නොමැතිව",
       "Category": "Sports",
       "Parent URL": "https://www.hirunews.lk/sports/all-news.php?pageID=94"
}