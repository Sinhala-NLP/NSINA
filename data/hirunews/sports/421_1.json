{
       "Source": "hirunews",
       "Timestamp": "Friday, 25 March 2016 - 7:49",
       "Headline": "ඕස්ට්‍රේලියානු ලියන්, ශ්‍රී ලංකාව පරදයි",
       "News Content": "ලෝක කුසලාන විස්සයි විස්ස කාන්තා ක්‍රිකට් තරඟාවලියේ ශ්‍රී ලංකාව සහ  ඕස්ට්‍රේලියාව අතර පැවති තරඟය කඩුළු 09 කින් ජයග්‍රහණය කිරීමට  ඕස්ට්‍රේලියානු කාන්තා කණ්ඩායම සමත් වුණා.\nනවදිල්ලි නුවර පැවති තරඟයේ පළමුවෙන් පන්දුවට පහරදුන් ශ්‍රී ලංකා කාන්තා කණ්ඩායම නියමිත පන්දුවාර විස්ස අවසානයේ කඩුළු 08 ක් දැවී ලකුණු 123 ක් ලබාගත්තා.\nඊට පිළිතුරු ලෙස  ඕස්ට්‍රේලියානු කාන්තා කණ්ඩායම පන්දුවාර 17 යි පන්දු 04 ක් අවසානයේ එක් කඩුල්ලක් දැවී ලකුණු 125 ක් ලබාගනිමින් තරඟයේ ජය වාර්තා කිරීමට සමත් වුණා.",
       "URL": "https://www.hirunews.lk/sports/129315/ඕස්ට්‍රේලියානු-ලියන්-ශ්‍රී-ලංකාව-පරදයි",
       "Category": "Sports",
       "Parent URL": "https://www.hirunews.lk/sports/all-news.php?pageID=421"
}