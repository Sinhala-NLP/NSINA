{
       "Source": "hirunews",
       "Timestamp": "Sunday, 12 April 2015 - 15:10",
       "Headline": "ශ්‍රී ලංකා ක්‍රිකට් පිළ පාකිස්තානයට ? ආරක්ෂාව....",
       "News Content": "ශ්‍රී ලංකා ක්‍රිකට් පිළ නැවතත් පාකිස්තානයේ සංචාරය කරන්නේ නම්, උපරිම ආරක්ෂාවක් ලබාදීමට සූදානම් බව එරට අන්තර් ප්‍රාන්ත සම්බන්ධීකරණ අමාත්‍ය රියාස් හුසේන් පිර්සාඩා ප්‍රකාශ කළා. ඉස්ලාමාබාද් නුවර දී ඔහු ඊයේ (11) කියා සිටියේ ක්‍රීඩා ක්ෂේත්‍රයේ සෑම අංශයකදීම ශ්‍රී ලංකාව පාකිස්තානය වෙත සුහදත්වය පළ කර ඇති බවයි. 2009 වසරේ ලාහෝර් නුවර දී ශ්‍රී ලංකා පිළට ත්‍රස්ත ප්‍රහාරයක් එල්ල වුවද ශ්‍රී ලාංකිකයන් පාකිස්තානයට පිටු නොපෑ බව ද ඔහු අවධාරණය කළා. පාකිස්තානය තුළ ආරක්ෂක වාතාවරණය වර්ධනය වී ඇති බවයි අමාත්‍ය රියාස් හුසේන් වැඩිදුරටත් කියා සිටියේ.",
       "URL": "https://www.hirunews.lk/sports/107413/ශ්‍රී-ලංකා-ක්‍රිකට්-පිළ-පාකිස්තානයට-ආරක්ෂාව",
       "Category": "Sports",
       "Parent URL": "https://www.hirunews.lk/sports/all-news.php?pageID=475"
}