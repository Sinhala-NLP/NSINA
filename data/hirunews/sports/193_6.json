{
       "Source": "hirunews",
       "Timestamp": "Saturday, 24 November 2018 - 10:47",
       "Headline": "ජෝනිගේ ශතකයත් එක්ක එංගලන්ත මුල් ඉනිම 336කින් නවතී",
       "News Content": "සංචාරක එංගලන්ත කණ්ඩායම සහ ශ්‍රී ලංකාව අතර කොළඹ එස්.එස්.සී ක්‍රීඩාංගනයේදී පැවැත්වෙන තුන්වන ටෙස්ට් තරඟයේ එංගලන්ත පළමු ඉනිම ලකුණු 336කව තිබියදී  මීට සුළු මොහොතකට පෙර නිමා වුණා.\nතරඟයේ පළමු දිනය වූ ඊයේ (23) දිනට තරඟය නතරකරන විට එංගලන්ත කණ්ඩායම කඩුලු 07 ක් දැවී ලකුණු 312ක් ලබා සිටියා.\nදෙවන දිනය වන අද දිනයේ දී එංගලන්ත පිතිකරුවන්ට සිය පළමු ඉනිමට රැස්කර ගත හැකි වූයේ තවත් ලකුණු 24ක් පමණයි.\nඑංගලන්ත පළමු ඉනිම වෙනුවෙන් ජොනී බෙයාස්ටෝ ලකුණු 110ක් රැස් කළ අතර බෙන් ස්ටොක් ලකුණු 57ක් රැස් කළා.\nපන්දු යැවීමේදී ලක්ෂාන් සඳකැන් ලකුණු 95කට කඩුලු 05ක් බිද හෙලූ අතර ඩිල්රුවන් පෙරේරා කඩුලු 03ක් බිඳ දැමුවා.\nශ්‍රී ලංකා පළමු ඉනිම මේ වනවිට ආරම්භ වී තිබෙනවා.",
       "URL": "https://www.hirunews.lk/sports/204818/ජෝනිගේ-ශතකයත්-එක්ක-එංගලන්ත-මුල්-ඉනිම-336කින්-නවතී",
       "Category": "Sports",
       "Parent URL": "https://www.hirunews.lk/sports/all-news.php?pageID=193"
}