{
       "Source": "hirunews",
       "Timestamp": "Thursday, 12 August 2021 - 16:09",
       "Headline": "ආරාධිත පන්දුවාර 20-20 තරගාවලිය කල් යයි",
       "News Content": "අද ආරම්භ වීමට නියමිත ව තිබූ ශ්‍රී ලංකා ක්‍රිකට් ආයතනය සංවිධාන කරන ආරාධිත පන්දුවාර 20 ක්‍රිකට් තරගාවලිය හෙට දින දක්වා කල් දැමීමට තීරණය කර ඇති බව වාර්තා වනවා.\nපල්ලේකැළේ ජාත්‍යන්තර ක්‍රිකට් ක්‍රීඩාංගණයේ දී මෙම තරගාවලිය පැවැත්වීමට සැලසුම් කර ඇති අතර, එම ප්‍රදේශයට ඇදහැලෙන අධික වර්ෂාව හේතුවෙන් අද ආරම්භ වීමට නියමිත ව තිබූ තරගාවලිය මෙලෙස කල් දැමීමට සිදු වූ බවට යි ශ්‍රී ලංකා ක්‍රිකට් ආයතනය පවසන්නේ.\nමෙම තරගාවලිය එළඹෙන දකුණු අප්‍රිකානු තරගාවලියට සහ පන්දුවාර 20 ලෝක කුසලානයට පෙර සුදානම් වීමේ එක් පියවරක් ලෙස පැවැත්වීමට යි ශ්‍රී ලංකා ක්‍රිකට් ආයතනය තීරණය කර ඇත්තේ.\nකණ්ඩායම් 04ක් මීට එක් වන අතර එම කණ්ඩායම්වල නායකයින් ලෙස දසුන් ශානක, ධනංජය ද සිල්වා, අෂාන් ප්‍රියංජන් සහ දිනේෂ් චන්දිමාල් කටයුතු කරනු ඇති.",
       "URL": "https://www.hirunews.lk/sports/279527/ආරාධිත-පන්දුවාර-20-20-තරගාවලිය-කල්-යයි",
       "Category": "Sports",
       "Parent URL": "https://www.hirunews.lk/sports/all-news.php?pageID=45"
}