{
       "Source": "hirunews",
       "Timestamp": "Monday, 11 December 2017 - 11:53",
       "Headline": "සුරංග ලක්මාල් මුහුණ දුන් අනපේක්ෂිත දේ",
       "News Content": "ශ්‍රී ලංකා කණ්ඩායම සහ ඉන්දීය කණ්ඩායම අතර ඊයේ (10) පැවති පළමු එක්දින තරඟයෙන් පසු ශ්‍රී ලංකා කණ්ඩායමේ වේග පන්දු යවන ක්‍රීඩක සුරංග ලක්මාල් නැවතත් අසනීප වී ඇති බව වාර්තා වෙනවා.\nඉන්දීය කණ්ඩායම් සමඟ දිල්ලි නුවර පැවති  තුන්වන ටෙස්ට් තරඟය අතරතුර දිල්ලියේ වායු දුෂණය හේතුවෙන්  සුරංග ලක්මාල් පළමුවමෙලෙස රෝගී වුණා.\nඊයේ පෙරවරුව වන විටත් සුරංග සම්පුර්ණ සුවය ලබා නොසිටියද එය ශ්‍රී ලංකා කණ්ඩායමට සුවිශේෂී තරඟයක් වීම හේතුවෙන් එම තරඟයට ක්‍රීඩා කිරීමට ඔහු තීරණය කර තිබෙනවා.\nතරඟයට ක්‍රීඩා කිරීමට විශ්වාසයක් පවතිනවා නම් පමණක් ක්‍රීඩා කරන ලෙසටද සුරංග ලක්මාල්ගෙන් සෙසු ක්‍රීඩකයින් ඉල්ලීමක්ද කර ඇති බවයි ඉන්දියාවෙන් වාර්තා වන්නේ.\nඊයේ පැවති තරඟයේදී සුරංග ඔහුට යැවීමට තිබු පන්දුවාර 10ම ක්‍රියාත්මක කළ අතර එහිදී ඔහු ඉන්දීය ක්‍රීඩකයින් 04 දෙනෙකු දවා ගත්තේ  ලකුණු 13ක් පමණක් ලබා දෙමින්.\nසුරංග ලක්මාල්ගේ මෙම පන්දු යැවීම එක්දින තරඟයක් තුල ඔහු වාර්තාකළ හොඳම පන්දු යැවීම වන අතර තරඟයේ වීරයා සම්මානයද ඔහු විසින් හිමිකර ගත්තා.\nrnrnrn\\r\\n",
       "URL": "https://www.hirunews.lk/sports/178109/සුරංග-ලක්මාල්-මුහුණ-දුන්-අනපේක්ෂිත-දේ",
       "Category": "Sports",
       "Parent URL": "https://www.hirunews.lk/sports/all-news.php?pageID=274"
}