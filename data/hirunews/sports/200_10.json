{
       "Source": "hirunews",
       "Timestamp": "Tuesday, 16 October 2018 - 14:50",
       "Headline": "ලංකාව බැබලූ පාරමී මාරිස්ටෙලාට අධ්‍යාපන අමාත්‍යවරයාගේ අත හිත",
       "News Content": "ආජන්ටිනාවේදී පැවැත්වෙන තෙවැනි යොවුන් ඔලිම්පික් ක්‍රීඩා උළෙලේ මීටර 2000 බාධක දිවීමේ කාන්තා ඉසව්වේ ලෝකඩ පදක්කම දිනාගැනීමට පාරමී වසන්ති මාරිස්ටෙලා ඊයේ (15) සමත් වුණා.\n2007 වසරේ ලෝක ශූරතා මලල ක්‍රීඩා තරගාවලියේදී සුසන්තිකා ජයසිංහ විසින් ලෝකඩ පදක්කමක් දිනාගැනීමෙන් පසුව මලල ක්‍රීඩාවෙන් මෙරට ක්‍රීඩකයෙකු හෝ ක්‍රීඩිකාවක ලැබූ ඉහළම ජයග්‍රහණය මෙය වනවා.\nකුලියාපිටිය මැදි මහ විදුහලේ ක්‍රීඩිකාව වන පාරමී වසන්ති මාරිස්ටෙලා පසුගිය දා පැවති 2018 ආසියානු කණිෂ්ඨ මලල ක්‍රීඩා තරගාවලියේ දී රන් පදක්කමක් ද දිනු අතර ඇගේ ඉදිරි අනාගතය වෙනුවෙන් අධ්‍යාපන අමාත්‍ය අකිල විරාජ් කාරියවසම් සහ අධ්‍යාපන අමාත්‍යාංශය වැදගත් පියවර කිහිපයක් ද ගනු ලැබුවා.\nඑම ආසියානු කණිෂ්ඨ මලල ක්‍රීඩා තරගාවලිය නිමවූ විගසම ඇයට අධ්‍යාපන අමාත්‍යවරයා විසින් රුපියල් ලක්ෂයක් ලබාදුන් අතර  සුභග ශිෂ්‍යත්ව අරමුදල යටතේ ද මසකට රුපියල් 2500ක දීමනාවක් ලබාදීමට පියවර ගෙන තිබුණා.\nකෙසේ වෙතත් පාරමී මාරිස්ටෙලාගේ මව සිය පවුල මුහුණ දී තිබෙන තත්වය පිලිබඳ අපට මෙලෙස අදහස් පලකලා",
       "URL": "https://www.hirunews.lk/sports/202249/ලංකාව-බැබලූ-පාරමී-මාරිස්ටෙලාට-අධ්‍යාපන-අමාත්‍යවරයාගේ-අත-හිත",
       "Category": "Sports",
       "Parent URL": "https://www.hirunews.lk/sports/all-news.php?pageID=200"
}