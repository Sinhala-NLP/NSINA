{
       "Source": "hirunews",
       "Timestamp": "Thursday, 12 January 2017 - 13:35",
       "Headline": "රංගන හේරත්ට සුවිශේෂී ශ්‍රී ලංකා,දකුණු අප්‍රිකා අවසන් ටෙස්ට් තරඟය ආරම්භ වෙයි",
       "News Content": "ශ්‍රී ලංකාව සහ දකුණු අප්‍රිකාව අතර තුන්වන සහ අවසන් ටෙස්ට් තරඟය ජොහැනස්බර්ග් හිදී අද (12) ආරම්භ වුණා.\nඅවසන් ටෙස්ට් තරඟයේ කාසියේ වාසිය දිනාගත් දකුණු අප්‍රිකාව පළමුව පන්දුවට පහර දීමට තීරණය කර තිබෙනවා.\nශ්‍රී ලංකාව සහ දකුණු අප්‍රිකාව අතර තුන්වන සහ අවසන් ටෙස්ට් තරඟය පැවැත්වෙන ජොහැනස්බර්ග් - වොන්ඩරස් ක්‍රීඩාංගනයේ තණතිල්ල වේග පන්දු යවන්නන්ට හිතකර බව ක්‍රීඩා විචාරකයින් පවසනවා.\nඒ අනුව අද (12) තරගය ද ශ්‍රී ලංකාවට අභියෝගාත්මක විය හැකි බවයි ඔවුන් පෙන්වා දෙන්නේ.\nපසුගිය තරග දෙකේදී ද ශ්‍රී ලංකා පිතිකරුවන් අසීරුතාවයට පත්වූයේ වේග පන්දු යවන්නන්ට මුහුණදීමේදී දැක්වූ දුර්වලතා හේතුවෙන්.\nමේ අතර, අද තරගය ශ්‍රී ලංකා සුපිරි දග පන්දු යවන රංගන හේරත්ට සුවිශේෂී වනවා.\nමෙම තරගයේදී රංගන තවත් කඩුලු  6ක් ලබා ගතහොත් වමත් පාදක පන්දු යවන්නෙක් ලබා ගත් වැඩිම කඩුලු සංඛ්‍යාවට හිමි ක්‍රීඩකයා ලෙස වාර්තා පොතට එක්වනවා.\nකඩුලු  362ක් දවා ගනිමින් දැනට එම වාර්තාවට හිමිකම් කියන්නේ නවසීලන්ත හිටපු වමත් දග පන්දු යවන ක්‍රීඩක ඩැනියෙල් විටෝරියි.",
       "URL": "https://www.hirunews.lk/sports/151898/රංගන-හේරත්ට-සුවිශේෂී-ශ්‍රී-ලංකාදකුණු-අප්‍රිකා-අවසන්-ටෙස්ට්-තරඟය-ආරම්භ-වෙයි",
       "Category": "Sports",
       "Parent URL": "https://www.hirunews.lk/sports/all-news.php?pageID=361"
}