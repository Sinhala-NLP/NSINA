{
       "Source": "hirunews",
       "Timestamp": "Friday, 04 September 2020 - 7:40",
       "Headline": "එංගලන්ත ප්‍රිමියර් ලීග් පාපන්දු තරගාවලිය චීනයේ විකාශය කිරීමේ ගිවිසුම අවලංගු කරයි",
       "News Content": "එංගලන්ත ප්‍රිමියර් ලීග් පාපන්දු තරගාවලිය චීනයේ විකාශය කිරීම සඳහා පැවති ස්ටර්ලින් පවුම් මිලියන 564 ක ගිවිසුම වහාම ක්‍රියාත්මක වන පරිදි අවලංගු කිරීමට ප්‍රිමියර්ලීග් සංවිධායකයන් තීරණය කර තිබෙනවා.\n2019 විකාශයන් සඳහා පසුගිය මාර්තු මාසයේ ගෙවීමට නියමිතව තිබූ පවුම් මිලියන 160 ක් ගෙවීමට අපොහොසත් වීම ඊට හේතුව වශයෙන් දක්වා තිබෙනවා.\nකෙසේ නමුත් ඒ සඳහා කොරෝනා වෛරස් ගෝලීය වසංගතය, බි්‍රතාන්‍ය ෆයිව් ජී සන්නිවේදන ජාල සංවර්ධනයෙන් චීනය ඉවත් කිරීම, මිලියන 3 ක් හොංකොං  වාසීන්ට බි්‍රතාන්‍ය විසින් පදිංචිය පිරිනැමීම ඇතුලු දේශපාලන කරුණුද බලපා ඇති බව සඳහන්.",
       "URL": "https://www.hirunews.lk/sports/249369/එංගලන්ත-ප්‍රිමියර්-ලීග්-පාපන්දු-තරගාවලිය-චීනයේ-විකාශය-කිරීමේ-ගිවිසුම-අවලංගු-කරයි",
       "Category": "Sports",
       "Parent URL": "https://www.hirunews.lk/sports/all-news.php?pageID=86"
}