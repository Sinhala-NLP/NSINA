{
       "Source": "hirunews",
       "Timestamp": "Tuesday, 26 February 2013 - 8:00",
       "Headline": "ඒජන්තවරුන් හොදයි. - සංගක්කාර.",
       "News Content": "ක්‍රිකට් ක්‍රීඩකයින්ගේ ඒජන්තවරුන්ගෙන් හානියක් සිදුනොවන බව හිටපු ශ්‍රී ලංකා ක්‍රිකට් නායක කුමාර් සංගක්කාර පවසනවා. ක්‍රික් ඉන්ෆෝ වෙඞ් අඩවිය සඳහන් කරන්නේ ශ්‍රී ලංකා ක්‍රිකට් ආයතනය ක්‍රීඩා ඒජන්තවරුන් සම්බන්ධයෙන් දැක්වූ අදහසකට ප්‍රතිචාර දක්වමින් සංගක්කාර මේ බව ප්‍රකාශ කළ බවයි. ක්‍රීඩා ඒජන්තවරුන් සමග ගණුදෙනු කිරීමට කැමැත්තක් නොමැති බව ශ්‍රී ලංකා ක්‍රිකට් ආයතනය ප්‍රකාශ කර ඇති බව සඳහන්. ක්‍රීඩා ඒජන්තවරුන් මගින් ක්‍රීඩකයින්ට තමන්ගේ ක්‍රීඩා කටයුතු සාර්ථකව කරගෙන යා හැකි පරිසරය සකස් කරන බවයි සංගක්කාර පවසන්නේ. විශේෂයෙන්ම ක්‍රිකට් ක්‍රීඩාව සහ ඉන් පිටත කටයුතු මනා කළමනාකාරීත්වයෙන් යුතුව පවත්වාගෙන යාමට ක්‍රීඩා ඒජන්තවරුන් ඉවහල් වන බව සංගක්කාර පෙන්වා දෙනවා. තමන්ගේ ක්‍රීඩා ජීවිතය තුළ ක්‍රීඩා ඒජන්තවරුන් හේතුවෙන් වාසි රැසක් අත්වූ බව ද සංගක්කාර එහිදී වැඩිදුරටත් සඳහන් කළා. කෙසේ වුවත් පසුගිය කාලයේ ශ්‍රී ලංකා ක්‍රිකට් ආයතනයට අමතරව හිටපු ශ්‍රී ලංකා ක්‍රිකට් නායක අර්ජුණ රණතුංග ද ක්‍රීඩා ඒජන්තවරුන්ගෙන් ක්‍රිකට් ක්‍රීඩාවට දැඩි හානියක් සිදුවන බවට ප්‍රකාශ කර තිබුණා.",
       "URL": "https://www.hirunews.lk/sports/54127/ඒජන්තවරුන්-හොදයි-සංගක්කාර",
       "Category": "Sports",
       "Parent URL": "https://www.hirunews.lk/sports/all-news.php?pageID=550"
}