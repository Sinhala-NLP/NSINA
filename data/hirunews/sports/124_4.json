{
       "Source": "hirunews",
       "Timestamp": "Sunday, 15 December 2019 - 13:07",
       "Headline": "කැරිබියානු යොවුන් තුන්කොන් තරගාවලියේ ජය ශ්‍රී ලංකා පිලට",
       "News Content": "කැරිබියානු යොවුන් තුන්කොන් ක්‍රිකට් තරගාවලියේ ඊයේ පැවති තරගයකදි බටහිර ඉන්දීය කොදෙව් වයස අවුරුදු 19 න් පහළ පිළ පරදවා ලකුණු 130 ක ජයග්‍රහණයක් වාර්තා කිරීමට ශ්‍රී ලංකා වයස අවුරුදු 19 න් පහළ ක්‍රිකට් පිල සමත්වුණා.\nශ්‍රී ලංකා යොවුන් පිල සිය පන්දු වාර 50 තුලදී කඩුලු 9 ක් දැවී ලකුණු 234 ක් රැස් කරගත් අතර, නිපුන් පෙරේරා එහිදී හයේ පහර හයක් සමඟ නොදැවී ලකුණු 91 ක් රැස් කරගැනීම විශේෂත්වයක්.\nපිළිතුරු වශයෙන් බටහිර ඉන්දිය කොදෙව් යොවුන් පිල පන්දු වාර 34 යි පන්දු 4 කදී සියලු ක්‍රීඩකයන් දැවී රැස් කරගත්තේ ලකුණු 104 ක් පමණයි.\nඑහිදි කවිඳු නදීෂාන් ලකුණු 17 කට කඩුලු 4 ක් බිඳ හෙලූ අතර, දිලුම් සධීර ලකුණු 10 කට කඩුලු 3 ක් බිඳ හෙලුවා.\nමෙය ශ්‍රී ලංකා යොවුන් පිල කොදෙව් තුන්කොන් තරගාවලියේදී වාර්තා කළ තුන්වන ජයග්‍රහණයයි.",
       "URL": "https://www.hirunews.lk/sports/230289/කැරිබියානු-යොවුන්-තුන්කොන්-තරගාවලියේ-ජය-ශ්‍රී-ලංකා-පිලට",
       "Category": "Sports",
       "Parent URL": "https://www.hirunews.lk/sports/all-news.php?pageID=124"
}