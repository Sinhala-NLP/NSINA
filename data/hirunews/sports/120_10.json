{
       "Source": "hirunews",
       "Timestamp": "Sunday, 05 January 2020 - 8:12",
       "Headline": "ශ්‍රී ලංකා - ඉන්දියා පළමු විස්සයි විස්ස අද",
       "News Content": "විස්සයි විස්ස ලෝක කුසලාන තරගාවලිය පැවැත්වෙන මේ වසරේ ඉන්දියාව සහ ශ්‍රී ලංකාව තරග වදින පළමු විස්සයි විස්ස තරගාවලිය ඉන්දියාවේ ඇසෑම් ප්‍රාන්තයේ ගුවහාටි නුවරදී අද ආරම්භ වනවා.\nවිරාට් කෝලිගේ නායකත්වයෙන් යුත් ඉන්දීය පිලට 2019 වසරේ ඉන්දීය පිතිකරුවා වූ රෝහිත් ෂර්මා ඇතුළත් නොවන අතර, ලසිත් මාලිංගගේ නායකත්වයෙන් යුත් ශ්‍රී ලංකා පිලට ඇන්ජලෝ මැතිව්ස්, වසර එකහමාරකට පසු එක්වීම විශේෂත්වයක්.\nමැතිව්ස් සහ මාලිංග හැරුණුකොට ශ්‍රී ලංකා පිලට ඇතුළත් වන ක්‍රීඩකයන් වැඩි දෙනෙක් අංක එකේ විස්සයි විස්ස පිල වන පාකිස්ථානය පූර්ණ පරාජයකට පත් කළ කණ්ඩායමේ යොවුන් ක්‍රීඩකයන්.\nශ්‍රී ලංකාව සහ ඉන්දියාව අතර පළමු විස්සයි විස්ස තරගය ශ්‍රී ලංකා වේලාවෙන් අද රාත්‍රී 7 ට ආරම්භ වීමට නියමිතයි.",
       "URL": "https://www.hirunews.lk/sports/231608/ශ්‍රී-ලංකා-ඉන්දියා-පළමු-විස්සයි-විස්ස-අද",
       "Category": "Sports",
       "Parent URL": "https://www.hirunews.lk/sports/all-news.php?pageID=120"
}