{
       "Source": "hirunews",
       "Timestamp": "Wednesday, 13 January 2021 - 20:39",
       "Headline": "ශ්‍රී ලංකා - එංගලන්ත පළමු ටෙස්ට් තරගය හෙට",
       "News Content": "සංචාරක එංගලන්ත පිල සහ ශ්‍රී ලංකාව අතර පළමු ටෙස්ට් තරගය ගාල්ල ජාත්‍යන්තර ක්‍රිකට් ක්‍රීඩාංගනයේදී හෙට ආරම්භ වනවා.\nකණ්ඩායම් දෙක අතර, මෙතෙක් ශ්‍රී ලංකාවේ පැවති ටෙස්ට් තරග විසිහයේම විසඳුමක් ඇතිවූ අතර, එයින් 14ක් ජයග්‍රහණය කළේ ශ්‍රී ලංකාවයි.\nතරගාවලියට සහභාගි වන ශ්‍රී ලංකා සංචිතය අද ප්‍රකාශයට පත් කෙරුණු අතර, එහිදී කුසල් මෙන්ඩිස් සහ ලහිරු තිරිමාන්න යන ක්‍රීඩකයන් දෙදෙනාම නම් කර ඇත්තේ එක් අයෙකු අංක තුනේ ක්‍රිඩකයා ලෙස යොදා ගැනීමේ අරමුණින්.\nශ්‍රී ලංකා පිලට එක්ව සිටින හිටපු නායක ඇන්ජලෝ මැතිව්ස් තවත් ලකුණු 16 ක් එක්රැස් කරගත හොත් ටෙස්ට් ලකුණු 6000 ඉක්මවන පස්වන ශ්‍රී ලංකා ක්‍රීඩකයා බවට පත්වනවා.\nමේ අතර, කොරෝනා වෛරස් ආසාදනය හේතුවෙන් නිරෝධායන කාලය දිගු කළ එංගලන්ත ක්‍රීඩක මොයින් අලීට ශ්‍රී ලංකාව සමග පැවැත්වෙන දෙවන ටෙස්ට් තරගය ද අහිමිවනු ඇති බව එංගලන්ත මාධ්‍ය සඳහන් කළා.",
       "URL": "https://www.hirunews.lk/sports/259639/ශ්‍රී-ලංකා-එංගලන්ත-පළමු-ටෙස්ට්-තරගය-හෙට",
       "Category": "Sports",
       "Parent URL": "https://www.hirunews.lk/sports/all-news.php?pageID=71"
}