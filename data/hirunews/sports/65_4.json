{
       "Source": "hirunews",
       "Timestamp": "Monday, 01 March 2021 - 8:23",
       "Headline": "ICC නව ශ්‍රේණි ගතකිරීම් ප්‍රකාශයට පත් කෙරේ",
       "News Content": "ICC ටෙස්ට් පිතිකරණ සහ පන්දු යවන්නන්ගේ නවතම ශ්‍රේණි ගත කිරීම් මේ වනවිට ප්‍රකාශයට පත් කර තිබෙනවා.\nඒ අනුව ටෙස්ට් පිතිකරණ ලැයිස්තුවේ පළමු ස්ථානයට නවසීලන්ත නායක කේන් විලියම්සන් පත්ව ඇති අතර, දෙවන ස්ථානයේ පසුවන්නේ ඕස්ට්‍රේලියානු කණ්ඩායමේ හිටපු නායක ස්ටීව් ස්මිත්.\nටෙස්ට් පිතිකරණ ලැයිස්තුවේ මුල් දසදෙනා අතර, ඉන්දීය ක්‍රීඩකයින් තුන්දෙනෙකු පසුවන අතර, විරාට් කෝලි, රෝහිත් ෂර්මා සහ චෙතීශ්වර් පුජාරා පිළිවෙලින් පස්වන, අටවන සහ දසවන ස්ථානවල පසුවනවා.\nමේ අතර ටෙස්ට් පන්දු යවන්නන්ගේ ශ්‍රේණිගත කිරීම්වල පළමු ස්ථානයේ ඕස්ට්‍රේලියානු ක්‍රීඩක පැට් කමින් පසුවන අතර, දෙවන ස්ථානයට නම් කර ඇත්තේ නවසීලන්ත ක්‍රීඩක නීල් වෑග්නර් යි.\nඑහි තුන්වන ස්ථානයේ රවිචන්ද්‍රන් අශ්වින් පසුවන අතර, ඔහු එංගලන්තය සමඟ පසුගියදා අවසන් වූ ටෙස්ට් තරගයේදී කඩුලු හතක් දවාගත්තා.\nතුන් ඉරියව්වෙන් දක්ෂතා දක්වන ටෙස්ට් ක්‍රීඩකයින් අතර ශ්‍රේණි ගතකිරීම්වල මුල් තැන ගැනීමට බටහිර ඉන්දීය කොදෙව් ක්‍රීඩක ජේසන් හෝල්ඩර් සමත් තිබෙනවා.\nICC ටෙස්ට් ශ්‍රේණි ගතකිරීම්\nICC එක්දින ශ්‍රේණි ගතකිරීම්\nICC විස්සයි විස්ස ශ්‍රේණි ගතකිරීම්",
       "URL": "https://www.hirunews.lk/sports/263958/icc-නව-ශ්‍රේණි-ගතකිරීම්-ප්‍රකාශයට-පත්-කෙරේ",
       "Category": "Sports",
       "Parent URL": "https://www.hirunews.lk/sports/all-news.php?pageID=65"
}