{
       "Source": "hirunews",
       "Timestamp": "Tuesday, 23 August 2016 - 9:22",
       "Headline": "ඔලිම්පික් රිදී පදක්කම් දිනූ සින්දුට, තෙන්ඩුල්කාර්ගෙන් සුපිරි තෑග්ගක්",
       "News Content": "රියෝ ඔලිම්පික් උළෙලේදී කාන්තා බැඞ්මින්ටන් කේවළ ශූරතාව සඳහා තරඟ වැදි, ලෝක ශූරිය අතින් අවසන් තරඟයේදී පරාජයට පත්වූ ඉන්දීය රිදී පදක්කම්ලාභිනියට ඉන්දියාවේ ප්‍රවීන ක්‍රිකට් ක්‍රීඩක සචින් තෙන්ඩුල්කාර් සුපිරි මෝටර් රථයක් පිරිනමන බව එරට මාධ්‍ය අද වාර්තා කළා.\nපී.වී. සින්දු නමැති ඇය ඉන්දියාවේ ආන්ද්‍ර ප්‍රදේශ් ප්‍රාන්තයේ හයිද්‍රබාද් පුරවරයෙන් බිහි වූ 21 හැවිරිදි ක්‍රීඩිකාවක්.\nඇයට මෙම සුපිරි මෝටර් රථය පිරිනැමීම සඳහා දායකත්වය ලබාදී ඇත්තේ තෙන්ඩුල්කාර්ගේ සමීප හිතවතෙකු වන හයිද්‍රබාද් බැඩ්මින්ටන් සංගමයේ සභාපති චමුන්දේස්වරනාත් විසින්.\nමීට සිව් වසරකට පෙර ලන්ඩන් ඔලිම්පික් උළෙලේදී ලෝකඩ පදක්කමක් දිනූ ඉන්දීය ක්‍රීඩිකා සයිනා නේවාල්ට ද තෙන්ඩුල්කාර් සුපිරි මෝටර් රථයක් පිරිනැමුවා.",
       "URL": "https://www.hirunews.lk/sports/141279/ඔලිම්පික්-රිදී-පදක්කම්-දිනූ-සින්දුට-තෙන්ඩුල්කාර්ගෙන්-සුපිරි-තෑග්ගක්",
       "Category": "Sports",
       "Parent URL": "https://www.hirunews.lk/sports/all-news.php?pageID=389"
}