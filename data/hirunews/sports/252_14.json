{
       "Source": "hirunews",
       "Timestamp": "Tuesday, 20 February 2018 - 17:16",
       "Headline": "හිටපු ක්‍රිකට් ක්‍රීඩකයෙකුගේ පුත්‍රයෙක් සියදිවි නසා ගනී",
       "News Content": "පකිස්ථානයේ හිටපු ක්‍රිකට් ක්‍රීඩකයෙකු වන අමීර් හනීෆ් ගේ පුත්‍රයා වන මොහොමඩ් සරීබ් ගෙල වැලලාගෙන සියදිවි හානිකරගෙන තිබෙනවා.\nඒ 19 න් පහළ ක්‍රිකට් කණ්ඩායමට තමා තෝරා නොගත් බවට ඇතිවු සිත් තැවුලක් හේතුවෙන් බවටයි අනාවරණ වී ඇත්තේ.\nමොහොමඩ් සරීබ් ඊයේ මෙලෙස සියදිවි නසාගෙන ඇති අතර ඔහු හිටපු ක්‍රීඩකයාගේ වැඩිමහල් පුත්‍රයායි.\nපකිස්ථාන ජාතික ක්‍රිකට් කණ්ඩායම වෙනුවෙන් 1990 වසරේ දී එක්දින තරග 5 කට ක්‍රීඩා කළ අමීර් හනීෆ් ප්‍රකාශ කර ඇත්තේ තම පුත්‍රයා 19 න් පහළ කණ්ඩායමට තෝරා නොගැනීම හේතුවෙන් දැඩි සිත් තැවුලකින් පසුවු බවයි.\nතම පුත්‍රයාගේ වයස වැඩි බව පවසා 19 න් පහළ කණ්ඩායමට නම් කිරීම ප්‍රතික්ෂේප වී ඇතැයි පකිස්ථාන හිටපු ප්‍රවීණයා ප්‍රකාශ කර තිබෙනවා.\nපසුගිය ජනවාරි මාසයේදී පකිස්ථාන 19 න් පහළ කණ්ඩායම නියෝජනය කළ මොහොමඩ් සරීබ් ලාහෝර් නුවර පැවති තරගයකට ක්‍රීඩා කර තිබුනා.\nඅනතුරුව ඇතිවූ ආබාධ තත්වයක් හේතුවෙන් ඔහු විවේක ගැන්වීමටයි කණ්ඩායම් බලධාරීන් පසුව කටයුතු කර ඇත්තේ.\nකෙසේවෙතත් ඔහු ඊට අකමැත්ත පළකර තිබු අතර යළිත් කණ්ඩායමට කැඳවන බවට ලබාදුන් පොරොන්දුවකට අනුවයි ඔහු ඉවත්වී ඇත්තේ.\nඑහෙත් වයස වැඩි බවට පවසමින් පසුගියදා ඔහු යළිත් කණ්ඩායමට නම් කිරීම ප්‍රතික්ෂේප කර තිබෙනවා.\nපුහුණුකරුවන් විසින් සහ 19 න් පහළ කණ්ඩායමේ කටයුතුවලට මැදිහත්වන පිරිස් විසින් තම පුත්‍රයාට සියදිවි නසා ගැනීමේ  තත්වයකට පත්කර ඇතැයි අමීර් හනීෆ් චෝදනා කරනවා.\nමෙවැනි තත්වයන් ඉදිරියේදී සිදුවීම වලක්වා ගත යුතු බවයි ඔහු අවධාරණය කර ඇත්තේ.\nrnrnrnrn\\r\\n\nrnrnrnrn\\r\\n\nAamer Hanif the former international cricketer & father of late Muhammad Zaryab telling the reason\npic.twitter.com/NlqKnmFHgo\n\\r\\nrnrnrnrn— Shoaib Jatt (@Shoaib_Jatt)\nFebruary 20, 2018\n\\r\\nrnrnrnrnrnrnrn\\r\\n",
       "URL": "https://www.hirunews.lk/sports/184110/හිටපු-ක්‍රිකට්-ක්‍රීඩකයෙකුගේ-පුත්‍රයෙක්-සියදිවි-නසා-ගනී",
       "Category": "Sports",
       "Parent URL": "https://www.hirunews.lk/sports/all-news.php?pageID=252"
}