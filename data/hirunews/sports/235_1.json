{
       "Source": "hirunews",
       "Timestamp": "Saturday, 28 April 2018 - 13:46",
       "Headline": "සුගත්ගේ 20 වසරක වාර්තාව බිඳ වැටේ",
       "News Content": "කොළඹ සුගතදාස ක්‍රීඩාංගණයේ පැවැත්වෙන ජාතික මළල ක්‍රීඩා තේරීම් තරගවලදී වසර 20ක් පැරණි වාර්තාවක් බිද හෙලීමට විනෝජ් සුරංජය ඊයේ (27) සමත් වුණා.\nඒ, මීටර් 200 පිරිමි ධාවන ඉසව්වෙන් සුගත් තිලකරත්න 1998 බැංකොක් ආසියානු ක්‍රීඩා උළෙලේදී තත්ත්පර 20.69කින් ඉසව්ව නිම කරමින් පිහිට වූ වාර්තාවයි.\nවිනෝජ් සුරංජය ඊයේ ඒ සඳහා වැය කළ කාලය 20.65ක්.\nමීටර් 100 ධාවන ශූර හිමාෂ එෂාන් එහිදී දෙවන ස්ථානය හිමි කර ගත් අතර, දිලීප් රුවන්ට තුන්වන ස්ථානය හිමි වුණා.\nවිනෝජ් සුරංජය සහ හිමාෂ එෂාන් අද (28) පැවැත්වෙන ජාතික තේරීම් තරඟවලදී මීටර් 100 ඉසව්ව සඳහා යළි තරඟ වැදීමට නියමිතයි.",
       "URL": "https://www.hirunews.lk/sports/189472/සුගත්ගේ-20-වසරක-වාර්තාව-බිඳ-වැටේ",
       "Category": "Sports",
       "Parent URL": "https://www.hirunews.lk/sports/all-news.php?pageID=235"
}