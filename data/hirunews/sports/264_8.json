{
       "Source": "hirunews",
       "Timestamp": "Monday, 15 January 2018 - 11:13",
       "Headline": "ශ්‍රී ලංකා හිටපු පිතිකරුවාට අලුත් වගකීමක්",
       "News Content": "ශ්‍රී ලංකා ක්‍රිකට් කණ්ඩායමේ නව සහය පුහුණුකරු ලෙස පිතිකරණ පුහුණුකරු තිලාන් සමරවීර පත් කිරීමට නියමිත බවට ක්‍රිකට් අභ්‍යන්තර ආරංචි මාර්ග පවසනවා.\nමෙරටින් බිහි වූ සුපිරිම ටෙස්ට් පිත්ක්රුවෙකු වන තිලාන් ජාත්‍යන්තර ක්‍රිකට් පිටියට සමුදීමෙන් පසු ඕස්ට්‍රේලියාවේදී පුහුකරුවෙකු ලෙස සිය ක්‍රිකට් දිවියේ දෙවෙනි ඉනිම ආරම්භ කළා.\nඅනතුරුව බංග්ලාදේශ ක්‍රිකට් කණ්ඩායමේ පිතිකරණ උපදේශක ලෙස ක්‍රියා කල ඔහු මීට මාස කිහිපයකට ශ්‍රී ලංකා කණ්ඩායම සමගින් එක්වුණේ පිතිකරණ පුහුණුකරුවා ලෙසයි.\nපන්දු රැකීමේ පුහුණුකරු නික් පොතස් සහය පුහුකරු ලෙස පත් කිරීමේ සුදානමක් තිබු අතර කණ්ඩායමේ කළමනාකාරීත්වය සමඟ ඇතිවූ ගැටලුවක් නිසා ඔහු බංගලදේශ තරගාවලියට එක්වීම ප්‍රතික්ෂේප කර තිබුනා.\nකෙසේ නමුත් අවසානයේදී තිලාන් සහය පුහුණුකරුවා ලෙස තුන්කොන් තරඟාවලියේදී පත් කිරීමටයි ක්‍රිකට් ආයතනය තීරණය කර ඇත්තේ.\nශ්‍රී ලංකාව, බංග්ලාදේශය සහ සිම්බාබ්වේ කණ්ඩායම් සහභාගි වන තුන් කොන් එක්දින තරඟාවලිය අද (15) ඩකා හිදී ආරම්භ වනවා.\nතරඟාවලියේ පළමු තරඟය සරේ බංග්ලා ක්‍රීඩාංගණයේදී පැවැත්වෙන්නේ සිම්බාබ්වේ සහ බංග්ලාදේශ කණ්ඩායම් අතරයි.\nතරඟාවලියේ ශ්‍රී ලංකාව සහභාගි වන පළමු තරඟය අනිද්දා පැවැත්වෙන්නේ සිම්බාබ්වේ කණ්ඩායමට එරෙහිවයි.",
       "URL": "https://www.hirunews.lk/sports/181077/ශ්‍රී-ලංකා-හිටපු-පිතිකරුවාට-අලුත්-වගකීමක්",
       "Category": "Sports",
       "Parent URL": "https://www.hirunews.lk/sports/all-news.php?pageID=264"
}