{
       "Source": "hirunews",
       "Timestamp": "Friday, 07 July 2017 - 12:33",
       "Headline": "දික්වැල්ල සමග මිතුරු සබදතාව තණතිල්ලේ ගොඩනැගූ හැටි ධනුෂ්ක හෙළි කරයි",
       "News Content": "සිම්බාබ්වේ කණ්ඩායම සමඟ ඊයේ පැවති තරඟයේ වීරයා බවට පත්වු ධනුෂ්ක ගුණතිලක හම්බන්තොට පැවති මාධ්‍ය හමුවකට එක්වෙමින් සිය මංගල ශතකය රැස්කිරීමට ලැබීම තමන් මෙන්ම කණ්ඩායම ලැබූ ජයග්‍රහණයක් බව ද ඔහු අදහස් දක්වමින් කියා සිටියා.\nධනුෂ්ක ගුණතිලක, නිරෝෂන් දික්වැල්ල සමග පළමු කඩුල්ල සදහා රැස් කළ ලකුණු සංඛ්‍යාව 229 ක්.\nතමන්ට අනගි සහයක් ලබාදුන් නිරෝෂන් දික්වැල්ල පිළිබඳව ධනුෂ්ක අදහස් පළ කරමින් කියා සිටියේ පාසල් වියේ සිට සිටි හොදම යහළුවන් සිව්දෙනාගෙන් එක් අයෙකු වන්නේ නිරෝෂන් දික්වැල්ල බවයි.\nඑම මිතුදම ඊයේ දිනයේ ගොඩනැගූ සබදතාවයට පිටුවහලක් වූ බවයි ඔහු තවදුරටත් සදහන් කළේ.\nශ්‍රී ලංකා වේග පන්දු යවන ක්‍රීඩක නුවන් ප්‍රදීප් ආබාධයකට ලක්වීම හේතුවෙන් සිම්බාබ්වේ කණ්ඩායම සමඟ හෙට පැවැත්වෙන සිව්වන එක්දින තරඟය සඳහා නුවන් කුලසේකර සහ අසිත ප්‍රනාන්දු සංචිතයට කැඳවා තිබෙනවා.\nඊයේ (06) පැවති තරඟයේදී නුවන් ප්‍රදීප්, පාදයේ ආබාධයකට ලක්වූ අතර, වේග පන්දු යවන ක්‍රීඩක සුරංග ලක්මාල්ටද මීට පෙර අසනීප තත්ත්වයක් හේතුවෙන් තරඟාවලියෙන් ඉවත්වීමට සිදුවුණා.",
       "URL": "https://www.hirunews.lk/sports/165305/දික්වැල්ල-සමග-මිතුරු-සබදතාව-තණතිල්ලේ-ගොඩනැගූ-හැටි-ධනුෂ්ක-හෙළි-කරයි",
       "Category": "Sports",
       "Parent URL": "https://www.hirunews.lk/sports/all-news.php?pageID=318"
}