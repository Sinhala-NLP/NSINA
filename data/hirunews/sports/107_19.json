{
       "Source": "hirunews",
       "Timestamp": "Monday, 09 March 2020 - 13:25",
       "Headline": "කුසල් ජනිත්ට ඇමරිකානු ඩොලර් ලක්ෂ ගණනක වන්දියක්",
       "News Content": "ශ්‍රී ලංකා පිතිකරු කුසල් ජනිත් පෙරේරාට ඇමරිකානු ඩොලර් ලක්ෂ 05 වන්දි මුදලක් ලෝක තහනම් උත්තේජක නිවාරණ ආයතනය විසින් ගෙවීමට නියමිත බව වාර්තාවනවා.\n2015 වසරේදි කුසල් ජනිත් පෙරේරාට තහනම් උත්තේජක ලබාගත් බවට චෝදනා එල්ලවූ අතර, වැරදි පරීක්ෂණ වාර්තා හේතුවෙන් ඔහුට වසර හතරක තරඟ තහනමක් පැනවීමටයි ජාත්‍යන්තර ක්‍රිකට් කවුන්සිලය තීරණය කළේ.\nමෙම තීරණය හේතුවෙන් මොහුට සිදුවූ අපකීර්තිය නිසා මෙම වන්දි මුදල ගෙවීමට නියමිත බවයි ක්‍රිකට් ආරංචි මාර්ග සඳහන් කළේ.\nමේ අතර කොදෙව් තරගාවලියේදී තුවාල ලැබූ කුසල් ඉදිරි සති දෙකක කාලය තුළ සාමාන්‍ය තත්ත්වයට පත්වනු ඇති බව ශ්‍රී ලංකා ක්‍රිකට් ප්‍රකාශ කළා.\nකෙසේ වෙතත් කුසල් ජනිත් ශ්‍රී ලංකා පිලේ පසුගිය සිම්බාබ්වේ ටෙස්ට් තරඟාවලිය සඳහා නම් කෙරුණේ නැහැ.",
       "URL": "https://www.hirunews.lk/sports/236151/කුසල්-ජනිත්ට-ඇමරිකානු-ඩොලර්-ලක්ෂ-ගණනක-වන්දියක්",
       "Category": "Sports",
       "Parent URL": "https://www.hirunews.lk/sports/all-news.php?pageID=107"
}