{
       "Source": "hirunews",
       "Timestamp": "Monday, 13 August 2018 - 8:35",
       "Headline": "අකිලගේ මැජික් පන්දුව ඉදිරියේ අසරණ වූ දකුණු  අප්‍රිකාව ලෝක ක්‍රිකට් පිටියේ පහළට වැටෙයි",
       "News Content": "අකිලගේ මැජික් පන්දුව ඉදිරියේ අසරණ වූ දකුණු  අප්‍රිකාව ලෝක ක්‍රිකට් පිටියේ පහළට වැටෙයි\nදකුණු අප්‍රිකාව සමඟ පැවති පස්වන සහ අවසන් එක්දින තරඟය ලකුණු 178 කින් ජයගැනීමට ශ්‍රී ලංකා කණ්ඩායම ඊයේ (12) සමත්වුණා.\nකාසියේ වාසිය දිනා පළමුව පන්දුවට පහරදුන් ශ්‍රී ලංකා කණ්ඩායම සිය පන්දු වාර 50 අවසානයේ කඩුලු 08ක් බිද වැටී ලකුණු 299ක් රැස්කළා.\nවිශ්ෂ්ඨ ඉනිමක් ක්‍රීඩා කළ නායක ඇන්ජලෝ මැතිව්ස් නොදැවී ලකුණු 97යි.\nපිළිතුරු ඉනිම ක්‍රීඩා කළ දකුණු අප්‍රිකානු කණ්ඩායම පන්දුවාර 24යි පන්දු 4ක් අවාසනයේ ලකුණු 121 කට දවා ගැනිමට ශ්‍රී ලංකා පන්දුයවන්නන් සමත්වුණා.\nසිය එක්දින ජාත්‍යන්තර තරඟවලදී හොඳම පන්දු යැවීම වාර්තා කළ අකිල ධනංජය පන්දුවාර 09කදි ලකුණු 29කට කඩුලු 06ක් දවාගනිමින් තරඟයේ වීරයා සම්මානයද දිනාගත්තා.\nමේ අතර ශ්‍රී ලංකාව සමඟ පැවති තරඟ 05 කින් යුත් එක්දින තරඟාවලිය තුනට දෙකක් ලෙස ජයග්‍රහණය කළත් අවසන් තරඟ දෙකේදී ලද පරාජය හේතුවෙන් දකුණු අප්‍රිකානු කණ්ඩායම ජාත්‍යන්තර එක්දින ශ්‍රේණිගත කිරීම්වල සිව්වන ස්ථානය දක්වා පසුබැස තිබෙනවා.\nතරඟාවලිය ආරම්භයේදී ප්‍රසාද ලකුණු 112ක් ලබාගනිමින් ශ්‍රේණිගත කිරීම්වල සිව්වන ස්ථානයේ පසුවූ නවසීලන්ත කණ්ඩායමට වඩා එක් ලකුණක් වැඩියෙන් ලබාගනිමින් දකුණු අප්‍රිකානු කණ්ඩායම ශ්‍රේණිගතකිරීම්වල තුන්වන ස්ථානයේ පසුවුණා.\nශ්‍රී ලංකා කණ්ඩායම හමුවේ අවසන් තරඟ දෙකේ ලද පරාජයත් සමඟ දකුණු අප්‍රිකානු කණ්ඩායමේ ප්‍රසාද ලකුණු සංඛ්‍යාව 110 දක්වා අඩුවෙමින් ඔවුන් සිව්වන ස්ථානයට පැමිණ ඇති අතර, ප්‍රසාද ලකුණු 112ක් ලබාගනිමින් නවසීලන්ත කණ්ඩායම තුන්වන ස්ථානයට පත්ව තිබෙනවා.\nතරඟාවලිය ආරම්භයේ එක්දින ශ්‍රේණිගතකිරීම් වලදී ප්‍රසාද ලකුණු 77ක් ලබාගනිිමන් 8 වන ස්ථානයේ පසුවූ ශ්‍රී ලංකා කණ්ඩායම මේ වනවිට ප්‍රසාද ලකුණු සංඛ්‍යාව 80 දක්වා ඉහළ දමාගැනීමට සමත්ව ඇති අතර, ඔවුන් තවදුරටත් පසුවන්නේ ශ්‍රේණිගතකිරීම්වල 8 වන ස්ථානයේයි.\nතරඟයේ විශේෂ අවස්ථා පහතින්.\nrn\\r\\n",
       "URL": "https://www.hirunews.lk/sports/197403/අකිලගේ-මැජික්-පන්දුව-ඉදිරියේ-අසරණ-වූ-දකුණු-අප්‍රිකාව-ලෝක-ක්‍රිකට්-පිටියේ-පහළට-වැටෙයි",
       "Category": "Sports",
       "Parent URL": "https://www.hirunews.lk/sports/all-news.php?pageID=214"
}