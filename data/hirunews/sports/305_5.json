{
       "Source": "hirunews",
       "Timestamp": "Friday, 25 August 2017 - 0:56",
       "Headline": "දෙවන එක්දින තරගයෙන් ඉන්දියාවට කඩුලු 3 ක ජයක්",
       "News Content": "ශ්‍රී ලංකාව සමග පැවති දෙවන එක්දින ක්‍රිකට් තරගයෙන් කඩුලු 3 ක ජයක් ලබාගැනීමට ඉන්දියාව සමත්වුනා.\nපල්ලෙකැලේ ජාත්‍යන්තර ක්‍රීඩාංගණයේ පැවති තරගයේ කාසියේ වාසිය දිනු ඉන්දියාවේ ආරාධනය මත පළමුවෙන් පන්දුවට පහරදුන් ශ්‍රී ලංකාව නියමිත පන්දුවාර 50 අවසානයේ කඩුලු 8ක් දැවී ලකුණු 236 ක් රැස් කළා.\nමිලින්ද සිරිවර්ධන 58 ක් සහ චාමර කපුගෙදර ලකුණු 40 ක් ලබාගත්තා.\nමිලින්ද සිරිවර්ධන අද වාර්තා කලේ සිය 3 වන එක්දින අර්ධ ශතකයයි.\nනිරෝෂන් දික්වැල්ල 31 යි.\nධනුෂ්ක ගුණතිලක සහ කුසල් මෙන්ඩිස් ලකුණු 19 බැගින් ලබාගත්තා.\nඇන්ජෙලෝ මැතිව්ස් 20 යි. නායක උපුල් තරංග ලකුණු 9 ක් ලබා සිටියදී දැවී ගියා. යුස්වේන්ද්‍ර චහාල් ලකුණු 43 කට කඩුලු 2 ක් බිඳහෙලුවා.\nඉන්දීය පිළිතුරු ඉනිම ආරම්භයට වර්ෂාවෙන් බාධා එල්ලවීම හේතුවෙන් ඩක්වත් ලුවිස් න්‍යාය අනුව තරගයේ ජය සඳහා ඔවුන් පන්දුවාර 47 කදී ලකුණු 231 ක් ලබාගත යුතුව තිබුනා.\nකෙසේවෙතත් ඔවුන් පන්දුවාර 44 යි පන්දු 2 කදී කඩුලු 7 ක් පමණක් දැවී ජයග්‍රාහී ඉලක්කය පසු කළා.\nමහේන්ද්‍ර සිං ධෝනි නොදැවී 45 ක් සහ බුවනේෂ්වර් කුමාර් නොදැවී ලකුණු 53 ක් ලබාගත්තා.\nපන්දු යැවීමේදී අකිල ධනංජය ලකුණු 54 කට කඩුලු 6 ක් බිඳහෙලුවා.\nතරගයේ වීරයා සම්මානය ද ඔහුට හිමිවුනා.\nසංචාරක ඉන්දීය කණ්ඩායම සහ ශ්‍රී ලංකාව අතර තුන්වන එක්දින තරගය ලබන ඉරිදා පල්ලෙකැලේ ජාත්‍යන්තර ක්‍රීඩාංගණයේදී පැවැත්වීමට  නියමිතයි.",
       "URL": "https://www.hirunews.lk/sports/169303/දෙවන-එක්දින-තරගයෙන්-ඉන්දියාවට-කඩුලු-3-ක-ජයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=305"
}