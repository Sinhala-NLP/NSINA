{
       "Source": "hirunews",
       "Timestamp": "Friday, 10 April 2015 - 14:13",
       "Headline": "ජෙරී වවුටර්ස් ශ්‍රී ලංකා ක්‍රිකට් කළමනාකරු ලෙස පත් කෙරේ",
       "News Content": "ප්‍රවීණ ක්‍රිකට් ක්‍රීඩකයෙකු වූ ජෙරී වවුටර්ස් ශ්‍රී ලංකා ක්‍රිකට් කණ්ඩායමේ කළමනාකරු ලෙස පත්කර තිබෙනවා. ශ්‍රී ලංකාවට ටෙස්ට් වරම් ලැබීමට පෙර මෙරට අන්තර් සමාජ ක්‍රීඩා ක්‍රිකට් තරඟාවලි හිදී ඔහු නියෝජනය කළේ බී.ආර්.සී. පිලයි. දකුණත් පිතිකරුවෙකු මෙන්ම දඟ පන්දු යවන්නෙකු ලෙස දස්කම් දක්වා ඇති ඔහු තරඟ තීරකයෙකු ලෙසද කටයුතු කළ අයෙක්. මයිකල් ද සොයිසා ශ්‍රී ලංකා කණ්ඩායමේ කළමනාකරු ලෙස අවසන් වරට කටයුතු කළා. නව කළමනාකරු ලෙස ජෙරී වවුටර්ස්ගේ පත් කිරීම ක්‍රීඩා අමාත්‍ය නවීන් දිසානායක අනුමත කර තිබෙනවා.",
       "URL": "https://www.hirunews.lk/sports/107304/ජෙරී-වවුටර්ස්-ශ්‍රී-ලංකා-ක්‍රිකට්-කළමනාකරු-ලෙස-පත්-කෙරේ",
       "Category": "Sports",
       "Parent URL": "https://www.hirunews.lk/sports/all-news.php?pageID=476"
}