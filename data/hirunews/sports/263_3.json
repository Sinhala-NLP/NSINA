{
       "Source": "hirunews",
       "Timestamp": "Friday, 19 January 2018 - 15:14",
       "Headline": "ශ්‍රී ලංකාවට ලකුණු 321 ක ඉලක්කයක්",
       "News Content": "තුන්කොන් එක්දින තරගාවලියේ බංග්ලාදේශය සමග පැවැත්වෙන තරගය ජය ගැනීමට ශ්‍රී ලංකාවට ලකුණු 321 ක ඉලක්කයක් හිමිව තිබෙනවා.\nඩකාහිදී පැවැත්වෙන තරගයේ කාසියේ වාසිය දිනා පළමුවෙන් පන්දුවට පහරදුන් බංග්ලාදේශය නියමිත පන්දුවාර 50 අවසානයේ කඩුලු 7 ක් දැවී ලකුණු 320 ක් රැස් කළා.\nතමින් ඉක්බාල් 84 යි.\nඅනාමුල් හක් ලකුණු 35 ක් සහ ශකීබ් අල් හසන් ලකුණු 67 ක් ලබාගත්තා.\nවේගවත් පිතිහරඹයක නිරතවු මුෂ්ෆිකර් රහීම් ලකුණු 62 ක් ලබාගත්තේ පන්දු 52 කින්. මහමුදුල්ලා 24 යි. නසීර්  හුසේන් කිසිදු ලකුණක් නොලබා දැවී ගියා.\nසබීර් රහ්මන් නොදැවී 24 යි.\nපන්දු යැවීමේදී තිසර පෙරේරා කඩුලු 3 ක් සහ නුවන් ප්‍රදීප් කඩුලු 2 ක් බිඳහෙලුවා.\nශ්‍රී ලංකා පිළිතුරු ඉනිම තවත් සුලු වේලාවකින් ආරම්භ වීමට නියමිතයි.\nනායක ඇන්ජලෝ මැතිව්ස් සිම්බාබ්වේ සමඟ පැවති පළමු තරඟයේදී ආබාධයකට ලක්වීම හේතුවෙන් ඉදිරි තරඟවලට සහභාගි නොවන අතර, අද තරඟයේ කණ්ඩායම මෙහෙයවනු ලබන්නේ දිනේෂ් චන්දිමාල් විසින්.\nමෙම තුන්කොන් තරගාවලියේ ශ්‍රී ලංකාව සහභාගී වූ පළමු තරගයෙන් සිම්බාබ්වේ කණ්ඩායමට ලකුණු 12 ක ජයක් හිමිවුනා.",
       "URL": "https://www.hirunews.lk/sports/181484/ශ්‍රී-ලංකාවට-ලකුණු-321-ක-ඉලක්කයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=263"
}