{
       "Source": "hirunews",
       "Timestamp": "Sunday, 14 February 2016 - 16:58",
       "Headline": "19 පහළ ක්‍රිකට් ලෝක කුසලානය කොදෙව්වන්ට",
       "News Content": "මෙවර 19 න් පහළ ක්‍රිකට් ලෝක කුසලානය ජයග්‍රහණය කිරීමට බටහිර ඉන්දීය කොදෙව් කණ්ඩායම අද සමත්වුනා.\nඩකාහිදි පැවති තරගයේ කාසියේ වාසිය දිනු කොදෙව්වන්ගේ ආරාධනය මත පළමුවෙන් පන්දුවට පහරදුන් ඉන්දීය කණ්ඩායමට පන්දුවාර 45 යි එක් පන්දුවක් අවසානයේ සියලුදෙනා දැවි ලබාගැනිමට හැකිවුයේ ලකුණු 145 ක් පමණයි.\nසර්ෆ‍්‍රාස් ඛාන් 51 යි. පන්දු යැවිමේදී අල්සාරි ජෝසෆ් සහ රයන් ජෝන් කඩුලු 3 බැගින් බිඳහෙලුවා.\nපිළිතුරු ඉනිම වෙනුවෙන් පන්දුවට පහරදුන් බටහිර ඉන්දීය කොදෙව් 19 න් පහළ කණ්ඩායම පන්දුවාර 49 යි පන්දු 3 කදී කඩුලු 5 ක් පමණක් දැවී ජයග්‍රාහී ඉලක්කය පසුකලා.\nඒ අනුව මෙම වසරේ 19 න් පහළ ක්‍රිකට් ලෝක කුසලානය බටහිර ඉන්දීය කොදෙව්වන්ට හිමිවුනා.",
       "URL": "https://www.hirunews.lk/sports/126245/19-පහළ-ක්‍රිකට්-ලෝක-කුසලානය-කොදෙව්වන්ට",
       "Category": "Sports",
       "Parent URL": "https://www.hirunews.lk/sports/all-news.php?pageID=427"
}