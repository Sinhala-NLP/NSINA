{
       "Source": "hirunews",
       "Timestamp": "Thursday, 09 August 2018 - 0:06",
       "Headline": "හතරවන එක්දින තරගයෙන් ශ්‍රී ලංකාවට ලකුණු 3 ක ජයක්",
       "News Content": "සංචාරක දකුණු අප්‍රිකාව සමග පැවති හතරවන එක්දින තරගයෙන් ලකුණු 3 ක ජයක් ලබාගැනීමට ශ්‍රී ලංකා කණ්ඩායම සමත්වුනා.\nතරගයේ ජය පරාජය තීරණය කෙරුනේ ඩක්වත් ලුවිස් න්‍යායට අනුවයි.\nපල්ලෙකැලේ ජාත්‍යන්තර ක්‍රීඩාංගණයේ පැවති තරගයට අද වර්ෂාවෙන් අවස්ථා කිහිපයකදීම බාධා එල්ලවුනා.\nමේ හේතුවෙන් එක් කණ්ඩායමකට පන්දුවාර 39 ක් ලබාදී තරගය ආරම්භ කිරීමටයි තීරණය කෙරුනේ.\nකාසියේ වාසිය දිනු දකුණු අප්‍රිකා කණ්ඩායමේ ආරාධනය මත පළමුවෙන් පන්දුවට පහරදුන් ශ්‍රී ලංකා කණ්ඩායම නියමිත පන්දුවාර 39 අවසානයේ කඩුලු 7 ක් දැවී ලකුණු 306 ක් ලබාගත්තා.\nදසුන් ශානක වේගවත් ලකුණු 65 ක් ලබාගත්තේ පන්දු 34 කින්. හයේ පහර 5 ක් සහ හතරේ පහර 4 ක් ඊට ඇතුලත්.\nඑය ඔහුගේ පළමු එක්දින අර්ධ ශතකයයි.\nකුසල් පෙරේරා ලකුණු 51 යි.\nඋපුල් තරංග ලකුණු 36 ක් නිරෝෂන් දික්වැල්ල ලකුණු 34 ක් රැස් කළා.\nතිසර පෙරේරා නොදැවී 51ක් ලබාගත්තා.\nපන්දු යැවීමේදී ලුන්ගි නිගිදි සහ ජේ පී ඩුමිනි කඩුලු දෙක බැගින් බිඳහෙලුවා.\nදකුණු අප්‍රිකා පිළිතුරු ඉනිමට වර්ෂාවෙන් බාධා එල්ලවීම හේතුවෙන් ඔවුන්ට පන්දුවාර 21 කදී ලකුණු 191 ක් ලබාගත යුතු බවට තීරණය කෙරුනා.\nකෙසේවෙතත් පන්දුවාර 21 අවසානයේ ඔවුන්ට ලබාගත හැකිවුයේ ලකුණු 187 ක් පමණයි.\nතරගයේ වීරයා සම්මානය දසුන් ශානකට හිමිවුනා.\nතරග 5 කින් සමන්විත එක්දින තරගාවලිය 3 ට එකක් ලෙසට දකුණු අප්‍රිකාව ඉදිරියෙන් පසුවනවා.\nrnrnrn\\r\\n\n\\r\\nrnrnrn\nrnrnrn\\r\\n\n\\r\\nrnrnrn\nrnrnrn\\r\\n",
       "URL": "https://www.hirunews.lk/sports/197099/හතරවන-එක්දින-තරගයෙන්-ශ්‍රී-ලංකාවට-ලකුණු-3-ක-ජයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=215"
}