{
       "Source": "hirunews",
       "Timestamp": "Wednesday, 05 December 2018 - 9:45",
       "Headline": "ඉන්දියාව බිහිකළ සුපිරි ආරම්භක පිතිකරුවා ක්‍රිකට් පිටියට සමුදෙයි",
       "News Content": "ඉන්දියාවෙන් බිහිවූ සුපිරි වමත් පිතිකරුවෙක් වන ගෞතම් ගාම්බීර් ජාත්‍යන්තර ක්‍රිකට් පිටියෙන් සමුගැනීමට තීරණය කර තිබෙනවා.\n2003 වසරේදී බංග්ලාදේශ කණ්ඩායම සමඟ පැවති එක්දින තරඟාවලියේදී ඉන්දියාව වෙනුවෙන් ජාත්‍යන්තර ක්‍රිකට් වරම් හිමිකරගත් මෙම වමත් පිතිකරුවා මේ වනවිට පසුවන්නේ 37 වන වියේයි.\nඉන්දියාව වෙනුවෙන් ජාත්‍යන්තර ටෙස්ට් තරඟ 58ක් සහ එක්දින තරඟ 147කට සහ පන්දුවාර 20 තරග 37කට ක්‍රීඩාකර ඇති ගාම්බීර් සැලකෙන්නේ ඉන්දියාවෙන් බිහි වූ සාර්ථක ආරම්භක පිතිකරුවෙකු ලෙසයි.\nගාම්බීර් මේ වනවිට ටෙස්ට් ලකුණු 4154ක් එක්දින ලකුණු 5238ක් සහ පන්දුව විස්සයි විස්ස ලකුණු 932ක් රැස්කරගෙන සිටිනවා.\n2007 දී සහ 2011 වසරවලදී ඉන්දියාව ජයග්‍රහණය කළ ලෝක කුසලාන අවසන් තරඟ දෙකෙහිදීම වැඩිම ලකුණු සංඛ්‍යාවක් රැස් කළ පිතිකරුවා බවට පත් වන්නට ගෞතම් ගාම්බීර් සමත් වුණා.",
       "URL": "https://www.hirunews.lk/sports/205512/ඉන්දියාව-බිහිකළ-සුපිරි-ආරම්භක-පිතිකරුවා-ක්‍රිකට්-පිටියට-සමුදෙයි",
       "Category": "Sports",
       "Parent URL": "https://www.hirunews.lk/sports/all-news.php?pageID=191"
}