{
       "Source": "hirunews",
       "Timestamp": "Wednesday, 31 May 2017 - 18:12",
       "Headline": "ලොව ජනප්‍රියම ක්‍රීඩකයන් සියදෙනාගේ ලැයිස්තුව ප්‍රකාශයට පත්වෙයි",
       "News Content": "ලොව ජනප්‍රියතම ක්‍රීඩකයන් සිය දෙනාගේ ලැයිස්තුව ප්‍රසිද්ධියට පත්කර තිබෙනවා.\nඒ ජනප්‍රිය ක්‍රීඩා වෙබ් අඩවියක් වන මගින් සිදු කළ සමීක්ෂණයකින් අනතුරුවයි.\nජනප්‍රියම ක්‍රීඩකයන් සියදෙනාගේ ලැයිස්තුවේ පළමු ස්ථානයේ පසුවන්නේ පෘතුගාලයේ පාපන්දු ක්‍රීඩක ක්‍රිස්ටියානෝ රොනාල්ඩෝයි.\nඅමරිකාවේ බාස්කට් බෝල් ශූර ලීබෝන් ජේම්ස් දෙවන ස්ථානයට පත්වී තිබෙනවා.\nතුන්වන ස්ථානය හිමිව ඇත්තේ ආජන්ටිනාවේ පාපන්දු ක්‍රීඩක ලියනෝල් මෙසීටයි.\nටෙනිස් ක්‍රීඩක රොජර් ෆෙඩරර් 4 වන ස්ථානයේ පසුවනවා.\nඅමරිකානු ගොල්ෆ් ශූරයකු වන පිල් මයිකල්සන් 5 වන ස්ථානයට පත්ව ඇති අතර 6 වන ස්ථානය බ්‍රසීලයේ පාපන්දු ක්‍රීඩක නෙයිමාර්ට හිමිව තිබෙනවා.\nලොව ජනප්‍රියතම ක්‍රීඩකයන් සියදෙනාගේ ලැයිස්තුවේ 7 වන ස්ථානයේ සිටින්නේ සුපිරි කෙටි දුර ධාවන ශූරයකු වන උසේන් බෝල්ට්.\nමෙහි ඇති විශේෂත්වය වන්නේ මෙම ජනප්‍රිය ක්‍රීඩකයන් සියදෙනා අතර ක්‍රිකට් ක්‍රීඩකයන් සිටින්නේ 4 දෙනෙක් පමණක් වීමයි.\nඔවුන් සියලුදෙනාම ඉන්දීය ක්‍රීඩකයන් වීම තවත් විශේෂත්වයක්.\nවිරාත් කෝලි 13 වන ස්ථානයේ පසුවන අතර මහේන්ද්‍ර සිං ධෝනි 15 වන ස්ථානයට පැමිණ තිබෙනවා.\nජනප්‍රිය ක්‍රීඩකයන් සියදෙනා අතරින් 90 වන ස්ථානයේ යුවරාජ් සිං පසුවන අතර 95 වන ස්ථානයට සුරේෂ් රයිනා පත්වී තිබෙනවා.\nඅමරිකා ටෙනිස් ශූරියක වන සෙරීනා විලියම්ස්ට හිමිව ඇත්තේ 19 වන ස්ථානයයි.\nලොව ජනප්‍රියම ක්‍රීඩකයන් සියදෙනාගේ ලැයිස්තුව මෙතැනින්",
       "URL": "https://www.hirunews.lk/sports/162548/ලොව-ජනප්‍රියම-ක්‍රීඩකයන්-සියදෙනාගේ-ලැයිස්තුව-ප්‍රකාශයට-පත්වෙයි",
       "Category": "Sports",
       "Parent URL": "https://www.hirunews.lk/sports/all-news.php?pageID=329"
}