{
       "Source": "hirunews",
       "Timestamp": "Wednesday, 09 October 2013 - 19:35",
       "Headline": "නවසීලන්තය සමග තරඟ කරන ශ්‍රී ලංකා සංචිතය  නම් කෙරේ.",
       "News Content": "එළඹෙන නවසීලන්ත ක්‍රිකට් තරඟාවලියේ එක්දින සහ විස්සයි විස්ස තරඟ සඳහා  24 දෙනෙකුගෙන් යුත් සංචිතය නම් කර තිබෙනවා. එක්දින කණ්ඩායමේ නායකයා ලෙස  ඇන්ජලෝ මැතිව්ස් පත් කර ඇති අතර විස්සයි විස්ස කණ්ඩායමේ නායකයා වන්නේ දිනේෂ් චන්දිමාල්. ඔවුන් දෙදෙනාට අමතරව ටී.එම්. ඩිල්ෂාන්, කුමාර සංගක්කාර, මහේල ජයවර්ධන, ළහිරු තිරිමාන්න, දිනේෂ් චන්දිමාල්, දිමුත් කරුණාරත්න, කුසල් ජනිත් පෙරේරා අශාන් ප්‍රියංජන, කිත්රුවන් විතානගේ, ලසිත් මාලිංග, නුවන් කුලසේකර, සුරංග ලක්මාල්, ශමීන්ද්‍ර එරංග, තිසර පෙරේරා, රංගන හේරත්, සචිත්‍ර සේනානායක, අජන්ත මෙන්ඩිස්, සීක්කුගේ ප්‍රසන්න, චතුරංග ද සිල්වා, ඉසුරු උදාන, රමිත් රඹුක්වැල්ල, දිල්රුවන් පෙරේරා සහ මිලින්ද සිරිවර්ධන සංචිතයට නම්කර තිබෙනවා. එක්දින තරඟ තුනකින් සහ විස්සයි විස්ස තරඟ දෙකකින් සමන්විත මෙම තරඟාවලිය ලබන නොවැම්බර් මස 10 වැනිදා ආරම්භ වන්නේ සූරියවැව ජාත්‍යන්තර ක්‍රීඩාංගණයේ පැවැත්වෙන පළමු එක්දින තරඟයෙන්.",
       "URL": "https://www.hirunews.lk/sports/68969/නවසීලන්තය-සමග-තරඟ-කරන-ශ්‍රී-ලංකා-සංචිතය-නම්-කෙරේ",
       "Category": "Sports",
       "Parent URL": "https://www.hirunews.lk/sports/all-news.php?pageID=510"
}