{
       "Source": "hirunews",
       "Timestamp": "Monday, 26 October 2015 - 14:18",
       "Headline": "Update: ශ්‍රී ලංකාව ටෙස්ට් තරඟාවලිය ජය ගනී",
       "News Content": "සංචාරක බටහිර ඉන්දීය කොදෙව් පිළ සමඟ කොළඹ පී. සරා  ඕවල් ක්‍රීඩාංගණයේ පැවැති දෙවන ටෙස්ට් තරඟයෙන් ශ්‍රී ලංකා පිළ අද ලකුණු 72ක ජයක් වාර්තා කළා. මෙම ජයග්‍රහණයත් සමඟ ශ්‍රී ලංකා - කොදෙව් ටෙස්ට් තරගාවලියේ ජය දෙකට, බින්දුවක් ලෙස ශ්‍රී ලංකා පිළට හිමි වුණා. ජයග්‍රාහකයන් ලෙස සෝබර්ස් - තිසේරා ශූරතා කුසලානය හිමිවූයේ ද ශ්‍රී ලංකා පිළටයි. ශ්‍රී ලංකාව සහ බටහිර ඉන්දීය කොදෙව් පිළ අතර, 1967 වසරේ පී. සරා  ඕවල් ක්‍රීඩාංගණයේ පැවැති පළමු නිළ නොවන ටෙස්ට් තරඟයේදී කණ්ඩායම් දෙකේ නායකත්වය ශ්‍රීමත් ගාෆීල්ඞ් සෝබර්ස් සහ මයිකල් තිසේරා ඉසිලූ අතර, ඒ අනුවයි මෙම තරගාවලිය සෝබර්ස් - තිසේරා කුසලාන තරගාවලිය ලෙස හැදින්වූයේ. දෙවන ටෙස්ට් තරඟය නැරඹීම සඳහා ශ්‍රීමත් ගාෆීල්ඞ් සෝබර්ස් සහ මයිකල් තිසේරා ද එක්වීම විශේෂත්වයක්.\nදෙවන ටෙස්ට් තරඟයේ දෙවන ඉනිමේ ලකුණු 244ක ජයග්‍රාහී ඉලක්කයක් හඹා ගිය කොදෙව් පිළට සියලූ ක්‍රීඩකයන් දැවී ලබා ගත හැකි වූයේ ලකුණු 171ක් පමණයි. ඩැරන් බ්‍රාවෝ කොදෙව් පිළ වෙනුවෙන් ලකුණු 61ක් ලබා ගත්තා. රංගන හේරත් ලකුණු 56කට කඩුලූ 4ක් බිද හෙලූ අතර, මිලින්ද සිරිවර්ධන ලකුණු 25කට කඩුලූ 3ක් බිද හෙලූවා. ශ්‍රී ලංකා පිළ පළමු ඉනිමේ දී ලකුණු 200ක් සහ දෙවන ඉනිම සඳහා ලකුණු 206ක් රැස් කළ අතර කොදෙව් පිළ පළමු ඉනිමේදී ලබා ගත්තේ ලකුණු 163ක් පමණයි.\nUpdate: Monday, 26 October 2015 - 19:28\n---------------------------------------------\nරංගනගේ දඩයමට මිලින්දගේ සහය, ලංකාවට ජය\nසංචාරක බටහිර ඉන්දීය කොදෙව් පිළ සමඟ කොළඹ පී. සරා  ඕවල් ක්‍රීඩාංගණයේ පැවැති දෙවන ටෙස්ට් තරඟයෙන් ශ්‍රී ලංකා පිළ අද ලකුණු 72ක ජයක් වාර්තා කළා. දෙවන ඉනිමේ ලකුණු 244ක ජයග්‍රාහී ඉලක්කයක් හඹා ගිය කොදෙව් පිළට සියලූ ක්‍රීඩකයන් දැවී ලබා ගත හැකි වූයේ ලකුණු 171ක් පමණයි.\nඩ‍්‍රැරන් බ්‍රාවෝ කොදෙව් පිළ වෙනුවෙන් ලකුණු 61ක් ලබා ගත්තා. රංගන හේරත් ලකුණු 56කට කඩුලූ 4ක් බිද හෙලූ අතර, මිලින්ද සිරිවර්ධන ලකුණු 25කට කඩුලූ 3ක් බිද හෙලූවා. ශ්‍රී ලංකා පිළ පළමු ඉනිමේ දී ලකුණු 200ක් සහ දෙවන ඉනිම සඳහා ලකුණු 206ක් රැස් කළ අතර කොදෙව් පිළ පළමු ඉනිමේදී ලබා ගත්තේ ලකුණු 163ක් පමණයි. මෙම ජයග්‍රහණයත් සමඟ ශ්‍රී ලංකා - කොදෙව් ටෙස්ට් තරගාවලියේ ජය දෙකට, බින්දුවක් ලෙස ශ්‍රී ලංකා පිළට හිමි වුණා.",
       "URL": "https://www.hirunews.lk/sports/119120/update-ශ්‍රී-ලංකාව-ටෙස්ට්-තරඟාවලිය-ජය-ගනී",
       "Category": "Sports",
       "Parent URL": "https://www.hirunews.lk/sports/all-news.php?pageID=443"
}