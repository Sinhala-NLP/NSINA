{
       "Source": "hirunews",
       "Timestamp": "Wednesday, 31 August 2016 - 15:36",
       "Headline": "ශ්‍රී ලංකාවේ තවත් බලාපොරොත්තුවක් බිඳ වැටෙයි",
       "News Content": "ඔස්ට්‍රේලියාව සහ ශ්‍රී ලංකාව අතර හතරවන එක්දින ක්‍රිකට් තරගය දඹුල්ල ජාත්‍යන්තර ක්‍රීඩාංගණයේදී දැන් පැවැත්වෙනවා.\nකාසියේ වාසිය දිනා පළමුවෙන් පන්දුවට පහරදෙමින් සිටින ශ්‍රී ලංකාව පන්දුවාර 13 ක් අවසානයේ කඩුලු 3 ක් දැවී ලබාසිටි ලකුණු සංඛ්‍යාව 51 ක්.\nඅවිශ්ක ප්‍රනාන්දු කිසිදු ලකුණක් නොලබා දැවීගියා.\n18 හැවිරිදි අවිශ්ක ප්‍රනාන්දු අද තරග කරන්නේ සිය පළමු ජාත්‍යන්තර එක්දින තරගයටයි.\nපසුගිය තරගවලදී වැඩි ලකුණු සංඛ්‍යාවක් රැස් කල දිනේශ් චන්දිමාල් ලකුණු 5 ක් ලබා සිටියදී දැවී ගියේ මැතිව් වේඩ් අතට උඩ පන්දුවක් ලබාදෙමින්.\nකුසල් මෙන්ඩිස් ලබාගත්තේ එක් ලකුණක් පමණයි.\nධනංජය ද සිල්වා ලකුණු 37 ක් සහ ඇන්ජෙලෝ මැතිව්ස් ලකුණු 2 ක් ලබා පන්දුවට පහරදෙමින් සිටිනවා.\nමෙම එක්දින තරගාවලියේ තරග දෙකක් මේවනවිට ඔස්ට්‍රේලියාව ජයග්‍රහණය කර තිබෙනවා.\nශ්‍රී ලංකාව ජයගෙන ඇත්තේ එක් තරගයක් පමණයි.\nඑබැවින් තරග 5 කින් යුත් මෙම තරගාවලිය ජයග්‍රහණයට නම් ශ්‍රී ලංකාව මෙම තරගය සහ අවසන් තරගය ජයග්‍රහණය කල යුතු වනවා.\nමේ අතර ස්කොට් බෝලන්ඩ් යැවු පන්දුවක් මීට සුලු වේලාවකට පෙර ඇන්ජෙලෝ මැතිව්ස්ගේ හිස් ආවරණයේ වැදුනු අතර එහි කොටසක් ගැලවී විසිවී යාම ද සිදුවුනා.",
       "URL": "https://www.hirunews.lk/sports/141917/ශ්‍රී-ලංකාවේ-තවත්-බලාපොරොත්තුවක්-බිඳ-වැටෙයි",
       "Category": "Sports",
       "Parent URL": "https://www.hirunews.lk/sports/all-news.php?pageID=387"
}