{
       "Source": "hirunews",
       "Timestamp": "Sunday, 17 April 2022 - 20:09",
       "Headline": "අයි.පී.එල්. තරඟ දෙකක් අද",
       "News Content": "ඉන්දීය ප්‍රිමියර් ලීග් තරගාවලියට අදාළව තවත් තරග දෙකක් අද (17) පැවැත්වෙන අතර පළමු තරඟය මුම්බායි හි දී පැවැත්වෙන්නේ පන්ජාබ් කිංග්ස් පිළ සහ සන්රයිසස් හයිද්‍රාබාද් පිළ අතරයි.\nඅද (17) තරගයේදීත් ශ්‍රී ලංකා ක්‍රීඩක භානුක රාජපක්ෂට අවස්ථාවක් හිමි නොවූ අතර පන්ජාබ් පිළ සිය පන්දු වාර 20 තුළ දී සියළු ක්‍රීඩකයන් දැවී ලබා ගත්තේ ලකුණු 151ක් පමණයි.\nපන්ජාබ් පිළේ අවසන් පන්දු වාරයේදී කිසිදු ලකුණක් ලබා නොදී කඩුලු 4ක් දවාලීමට ජම්මු - කාශ්මීරයෙන් පැමිණි උම්රාන් මලික් සමත්වීම විශේෂත්වයක්.\nහයිද්‍රාබාද් පිළට ලකුණු 152ක ඉලක්කයක් හිමිව ඇති අතර ඔවුන් පන්දු වාර 11ක් අවසානයේ කඩුලු 3ක් දැවී ලකුණු 80ක් ලබා සිටියා.\nඅද දෙවන තරගය පැවැත්වෙන්නේ මෙවර අයි.පී.එල්. ලකුණු සටහනේ පෙරමුණේ සිටින ගුජරාට් ටයිටන්ස් පිළ සහ චෙන්නායි සුපර් කිංග්ස් පිළ අතරයි.",
       "URL": "https://www.hirunews.lk/sports/302163/අයි-පී-එල්-තරඟ-දෙකක්-අද",
       "Category": "Sports",
       "Parent URL": "https://www.hirunews.lk/sports/all-news.php?pageID=23"
}