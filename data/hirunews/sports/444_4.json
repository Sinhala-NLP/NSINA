{
       "Source": "hirunews",
       "Timestamp": "Friday, 23 October 2015 - 8:58",
       "Headline": "Update : කොදෙව් පිල 77/4",
       "News Content": "සංචාරක බටහිර ඉන්දීය කොදෙව් පිල සහ ශ්‍රී ලංකාව අතර පී සරා  ඕවල් ක්‍රීඩාංගනයේ පැවැත්වෙන දෙවන ටෙස්ට් තරඟයේ දෙවන දිනය වන අද (23) දිවා භෝජනය සඳහා තරඟය නතර කරන විට පළමු ඉනිමේ පන්දුවට පහරදෙන කොදෙව් පිල කඩුලූ 4 ක් දැවී ලකුණු 77ක් ලබා සිටියා. ධම්මික ප්‍රසාද් කොදෙව් පිලේ මුල් කඩුලූ 3 ම දවාලීමට සමත් වුණේ ලකුණු 19 ක් පමණක් ලබාදෙමින්. ශ්‍රී ලංකා පිල මුල් ඉනිම සඳහා ලකුණු 200 ක් රැස් කළා. කෙසේ නමුත්, කොදෙව් පිල තවමත් සිටින්නේ ශ්‍රී ලංකාවට වඩා ලකුණු 123 ක් පිටුපසින්.\nUpdate : Friday, 23 October 2015 - 12:55\n----------------------------------------------------------\nශ්‍රී ලංකාව - කොදෙව් දෙවන ටෙස්ට් තරඟයේ දෙවන දිනය අද\nසංචාරක බටහිර ඉන්දීය කොදෙව් පිල සහ ශ්‍රී ලංකාව අතර පී සරා  ඕවල් ක්‍රීඩාංගනයේ පැවැත්වෙන දෙවන ටෙස්ට් තරඟයේ දෙවන දිනය අදයි. ඊයේ තරඟයේ පළමු දිනය අවසානයේ පළමු ඉනිමේ පන්දුවට පහරදෙන කොදෙව් පිල එක් කඩුල්ලක් දැවී ලකුණු 17 ක් ලබා සිටියා. ඊට පෙර ශ්‍රී ලංකා පිලේ මුල් ඉනිම ලකුණු 200 කට සීමා කිරීමට කොදෙව් පන්දු යවන්නන් සමත් වුණා. කොදෙව් පිල පළමු ඉනිමේ තවමත් සිටින්නේ ශ්‍රී ලංකාවට වඩා ලකුණු 183 ක් පිටුපසින්.",
       "URL": "https://www.hirunews.lk/sports/118939/update-කොදෙව්-පිල-77-4",
       "Category": "Sports",
       "Parent URL": "https://www.hirunews.lk/sports/all-news.php?pageID=444"
}