{
       "Source": "hirunews",
       "Timestamp": "Sunday, 03 December 2017 - 16:22",
       "Headline": "දොන් බ්‍රැඩ්මන්, බ්‍රයන් ලාරා පසු පසට දමමින් කෝලි පෙරමුණ ගනී",
       "News Content": "ශ්‍රී ලංකා කණ්ඩායම සහ ඉන්දීය කණ්ඩායම අතර නවදිල්ලි නුවර ෆෙරෝෂා කොට්ලා ක්‍රීඩාංගනයේදී පැවැත්වෙන තුන්වන ටෙස්ට් තරඟයේ දෙවන දිනය වන අද දිනයේදී  ඉන්දීය කණ්ඩායමේ නායක විරාත් කෝලි නව වාර්තාවක් පිහිටුවීමට සමත් වුණා.\nඒ ටෙස්ට් කණ්ඩායමක නායකත්වය දරමින් වැඩිම ටෙස්ට් ද්විත්ව ශතක සංඛ්‍යාවක් රැස් කළ නායකයා බවට පත්වෙමින්.\nඒ අනුව කෝලි මේ වන විට ටෙස්ට්  ද්විත්ව ශතක 06ක් රැස්කරගෙන සිටින්නේ ජාත්‍යන්තර ටෙස්ට් තරඟ 63කට සහභාගී වෙමින්.\nමෙම තරඟයේදී විරාත් කෝලි හතරේ පහර 25ක් සමඟින් පන්දු 287කදී රැස් කළ ලකුණු සංඛ්‍යාව 243ක්.\nවාර්තාගත මෙම ලකුණු  243කෝලි ටෙස්ට් තරඟයකදී රැස් කළ වැඩිම ලකුණු සංඛ්‍යාව වනවා.\nවිරාත් කෝලි අද බිඳ දැමීමට සමත් වුනේ බරහිර ඉන්දීය කොදෙව් කණ්ඩායමේ හිටපු නායක බ්‍රයන් ලාරා පිහිටුවා තිබූ වාර්තාවයි.\nබ්‍රයන් ලාරා එම කණ්ඩායමට නායකත්වය දෙමින් රැස් කරගෙන සිටි ද්විත්ව ශතක සංඛ්‍යාව 05ක්.\nද්විත්ව ශතක 04 බැගින් රැස් කරගෙන සර් දොන් බ්‍රැඩ්මන්, මයිකල් ක්ලාක් මෙම සටහනේ තුන්වන සහ සිව් වන ස්ථානයේ පසුවනවා.\nමේ අතර විරාත් කෝලි රැස් කළ ලකුණු 243ත් සමඟ ජාත්‍යන්තර ටෙස්ට් ලකුණු 5000සේ සිමාව පසුකර යාමට සමත් වුණා.",
       "URL": "https://www.hirunews.lk/sports/177502/දොන්-බ්‍රැඩ්මන්-බ්‍රයන්-ලාරා-පසු-පසට-දමමින්-කෝලි-පෙරමුණ-ගනී",
       "Category": "Sports",
       "Parent URL": "https://www.hirunews.lk/sports/all-news.php?pageID=277"
}