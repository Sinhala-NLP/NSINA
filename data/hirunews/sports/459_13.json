{
       "Source": "hirunews",
       "Timestamp": "Tuesday, 21 July 2015 - 14:14",
       "Headline": "හෙට තරඟයට විශේෂ ආරක්ෂාවක්",
       "News Content": "ශ්‍රී ලංකාව සහ පාකිස්තානය අතර කොළඹ ආර්. ප්‍රේමදාස ක්‍රීඩාංගණයේ හෙට පැවැත්වෙන 4 වන එක්දින ජාත්‍යන්තර තරඟය සඳහා අමතර ආරක්ෂාවක් යොදවා තිබෙනවා. 3 වන එක්දින තරඟයේදී ක්‍රීඩාගාරයේ ඇති වූ කලහකාරී තත්ත්වය හේතුවෙන් එම පියවර ගෙන ඇති බව සදහන්. මේ අතර, ශ්‍රී ලංකා නායක ඇන්ජලෝ මැතිව්ස් සදහන් කළේ තණතිල්ලේ අනපේක්ෂිත හැසිරීම තුන්වන එක්දින තරගයෙන් ශ්‍රී ලංකා පිළ පරාජයට පත්වීමට මූලික හේතුවක් වූ බවයි. එමෙන්ම ඉදිරි තරඟ දෙකේදී තිසර පෙරේරාගෙන් පිත්තෙන් දස්කම් අපේක්ෂා කරන බවත් ඔහු සඳහන් කළා. ශ්‍රී ලංකා - පාකිස්තාන එක්දින තරගාවලියේ ජයග්‍රහණ දෙකට එකක් ලෙස මේ වන විට ඉදිරියෙන් සිටින්නේ පාකිස්තානයයි.",
       "URL": "https://www.hirunews.lk/sports/113571/හෙට-තරඟයට-විශේෂ-ආරක්ෂාවක්",
       "Category": "Sports",
       "Parent URL": "https://www.hirunews.lk/sports/all-news.php?pageID=459"
}