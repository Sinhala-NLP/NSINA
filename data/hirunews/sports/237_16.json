{
       "Source": "hirunews",
       "Timestamp": "Tuesday, 17 April 2018 - 13:17",
       "Headline": "විස්සයි විස්සට පෙර පන්දු යැවීම ගැන මුරලි කතා කරයි",
       "News Content": "විස්සයි විස්ස තරඟ ප්‍රචලිත වීමට පෙර පන්දු යවන්නන්ගේ කාර්යය අදට වඩා පහසු වූ බව ටෙස්ට් කඩුලු ලෝක වාර්තාවට හිමිකම් කියන ප්‍රවීන ශ්‍රී ලංකා ක්‍රිකට් ක්‍රීඩක මුත්තයියා මුරලිදරන් පවසනවා.\nඉන්දීය ප්‍රිමියර් ලීග් තරඟාවලියට සමගාමීව කොල්කටා හි පැවති ප්‍රවර්ධන වැඩසටහනකට එක්වෙමින් මුරලිදරන් කියා සිටියේ එකල පිතිකරුවන් අද තරම් හයේ පහර එල්ල කිරීමට යොමු නොවූ බවයි.\nටෙස්ට් තරඟ 133කදී කඩුලු 800ක් බිද හෙලූ මුරලිදරන් මේ වන විට අයි.පී.එල්. තරගාවලියේ සන්රයිසස් හයිද්‍රාබාද් කණ්ඩායමේ පුහුණුකරුවෙකු ලෙස කටයුතු කරනවා.",
       "URL": "https://www.hirunews.lk/sports/188588/විස්සයි-විස්සට-පෙර-පන්දු-යැවීම-ගැන-මුරලි-කතා-කරයි",
       "Category": "Sports",
       "Parent URL": "https://www.hirunews.lk/sports/all-news.php?pageID=237"
}