{
       "Source": "hirunews",
       "Timestamp": "Monday, 17 August 2015 - 8:18",
       "Headline": "ස්ටුවට් බිනී දෙවන ටෙස්ට් තරඟයට",
       "News Content": "ශ්‍රි ලංකාව වෙතින් ගාල්ලේදී පළමු ටෙස්ට් තරඟයෙන් පරාජයට පත්වූ ඉන්දීය ක්‍රිකට් පිලට තුන් ඉරියව්වෙන්ම දස්කම් දක්වන ස්ටුවට් බිනී ඇතුළත් කර තිබෙනවා. ඒ අනුව අගෝස්තු 20 වනදා කොළඹ පී. සරවනමුත්තු  ඕවල් ක්‍රීඩාංගණයේදී ආරම්භවන දෙවන ටෙස්ට් තරඟය සඳහා ඔහු ඉන්දීය පිල නියෝජනය කරනු ඇති. ස්ටුවට් බිනී වේග පන්දු යවන්නෙකු සහ මැදපෙළ පිතිකරුවෙකු ලෙස කටයුතු කරනවා. ඔහු එංගලන්තය සමඟ පැවති තම මංගල ටෙස්ට් තරඟයේදී ලකුණු 78 ක් රැස් කළේ ඉන්දියාවට තරඟය ජය පරාජයකින් තොරව අවසන් කිරීමට මග සළසමින්.",
       "URL": "https://www.hirunews.lk/sports/115020/ස්ටුවට්-බිනී-දෙවන-ටෙස්ට්-තරඟයට",
       "Category": "Sports",
       "Parent URL": "https://www.hirunews.lk/sports/all-news.php?pageID=455"
}