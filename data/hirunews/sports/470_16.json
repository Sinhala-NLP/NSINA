{
       "Source": "hirunews",
       "Timestamp": "Sunday, 10 May 2015 - 15:57",
       "Headline": "කොල්කටා කණ්ඩායම ඉදිරියෙන්",
       "News Content": "ඉන්දීය ප්‍රිමියර්ලීග් තරඟාවලියේ නවතම ලකුණු සටහනට අනුව කොල්කටා නයිට්රයිඩර්ස් පිල ප්‍රසාද ලකුණු 15 ක් ලබමින් ඉදිරියෙන් සිටිනවා. ඔවුන් තරඟ 12 කට සහභාගි වී ඉන් 7 ක්ම ජයග්‍රහනය කළා. තරඟ 11 කින් 7 ක් ජය ලැබූ චෙන්නායි සුපර්කිංග්ස් පිල ප්‍රසාද ලකුණු 14 ක් ලබා දෙවන ස්ථානයේ සිටින අතර රාජස්ථාන් රෝයල්ස් පිලට හිමිව ඇත්තේ තුන්වන ස්ථානයයි. සන්රයිසස් හයිද්‍රාබාද් පිල සහ මුම්බායි ඉන්දියන්ස් කණ්ඩායම් තරඟ 11 කින් 6 බැගින් ජය ලබා ප්‍රසාද ලකුණු 12 බැගින් ලබා සිටිනවා. බැංගලෝර් පිල ප්‍රසාද ලකුණු 11 ක් ලබා 6 වන ස්ථානයේ රැඳී සිටින අතර, 7 වන ස්ථානයේ රැඳී සිටින දිල්ලි පිල තරඟ 12 කින් ජය ලබා ඇත්තේ තරඟ 4 ක් පමණයි. තරඟ 11 කින් දෙකක් ජයලැබූ පන්ජාබ් පිල ලකුණු සටහනේ 8 වන ස්ථානයේ රැඳී සිටිනවා. මෙවර අයි.පී.එල්. තරඟාවලියේ දෙවන වටයට සුදුසුකම් ලබන්නේ පළමු කණ්ඩායම් 4 පමණයි.",
       "URL": "https://www.hirunews.lk/sports/109188/කොල්කටා-කණ්ඩායම-ඉදිරියෙන්",
       "Category": "Sports",
       "Parent URL": "https://www.hirunews.lk/sports/all-news.php?pageID=470"
}