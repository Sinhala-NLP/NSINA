{
       "Source": "hirunews",
       "Timestamp": "Sunday, 14 June 2015 - 12:43",
       "Headline": "කොදෙව්වන් ඕස්ට්‍රේලියාවට වඩා ලකුණු 376 ක් පිටුපසින්",
       "News Content": "සංචාරක ඕස්ට්‍රේලියානු කණ්ඩායම සහ බටහිර ඉන්දීය කොදෙව් කණ්ඩායම අතර සබීනා පාක් ක්‍රීඩාංගණයේ පැවැත්වෙන දෙවන ටෙස්ට් ක්‍රිකට් තරඟයේ තුන්වන දිනය අදයි. තරඟයේ දෙවන ඉනිම ක්‍රීඩා කරන කොදෙව් කණ්ඩායම කඩුලූ 2 ක් දැවී ලකුණු 16 ක් රැස් කරගෙන සිටිනවා. ඔවුන් ඕස්ට්‍රේලියානු කණ්ඩායමට වඩා මේ වනවිට සිටින්නේ ලකුණු 376 ක් පසුපසින්. කොදෙව්වන් පළමු ඉනිම සඳහා ලකුණු 220 ක් රැස් කළා.  ඕස්ට්‍රේලියානු කණ්ඩායම පළමු ඉනිම සඳහා ලකුණු 399 ක් රැස් කළ අතර දෙවෙනි ඉනිම සඳහා කඩුලූ 2 ක් දැවී ලකුණු 212 ක් රැස් කරගෙන සිටියදී සිය ඉනිම අත්හිටවනු ලැබුවා.",
       "URL": "https://www.hirunews.lk/sports/111370/කොදෙව්වන්-ඕස්ට්‍රේලියාවට-වඩා-ලකුණු-376-ක්-පිටුපසින්",
       "Category": "Sports",
       "Parent URL": "https://www.hirunews.lk/sports/all-news.php?pageID=464"
}