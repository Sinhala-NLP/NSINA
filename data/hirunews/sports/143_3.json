{
       "Source": "hirunews",
       "Timestamp": "Saturday, 24 August 2019 - 14:29",
       "Headline": "නවසීලන්තයට එරෙහි  T20 තරඟාවලියේ නායකත්වය මාලිංගට - මැතිව්ස් සහ තිසර ඉවතට",
       "News Content": "සංචාරක නවසීලන්ත කණ්ඩායම සමග පැවැත්වෙන 20යි 20 තරගාවලිය සඳහා ශ්‍රී ලංකා සංචිතය නම්කර තිබෙනවා.\n15 දෙනෙකුගෙන් යුත් සංචිතයේ නායකයා ලසිත් මාලිංග වන අතර නිරෝෂන් දික්වැල්ලට උප නායකත්වය ලැබී තිබෙනවා.\nඇන්ජලෝ මැතිව්ස් සහ තිසර පෙරේරා සංචිතයට නම් කර නොතිබීම විශේෂත්වයක්.\nඅවිශ්ක ප්‍රනාන්දු, කුසල් ජනිත් පෙරේරා, ධනුෂ්ක ගුණතිලක, කුසල් මෙන්ඩිස්, ශෙහාන් ජයසූරිය, දසුන් ශානක, වනිඳූ හසරංග, අකිල ධනංජය සහ ලක්ෂාන් සඳකැන් සංචිතයට ඇතුලත්.\nඉසුරු උදාන, කසුන් රාජිත, ලහිරු කුමාර සහ ලහිරු මධුෂංක ද 15 දෙනෙකුගෙන් යුත් සංචිතයට ඇතුලත් කර තිබෙනවා.\nශ්‍රී ලංකා ක්‍රිකට් ආයතනය සඳහන් කළේ මෙම සංචිතය සඳහා ක්‍රීඩා අමාත්‍යවරයාගේ ද අනුමැතිය ලැබී ඇති බවයි.\nසංචාරක නවසීලන්ත කණ්ඩායම සහ ශ්‍රී ලංකාව අතර 20යි 20 තරග 3ක් පැවැත්වීමට නියමිත අතර සැප්තැම්බර් මස පළමුවනදා පල්ලේකැලේ ජාත්‍යන්තර ක්‍රීඩාංගනයේදී දිවා රාත්‍රී තරගයක් ලෙස පළමු තරගය පැවැත්වීමට නියමිතයි.",
       "URL": "https://www.hirunews.lk/sports/222870/නවසීලන්තයට-එරෙහි-t20-තරඟාවලියේ-නායකත්වය-මාලිංගට-මැතිව්ස්-සහ-තිසර-ඉවතට",
       "Category": "Sports",
       "Parent URL": "https://www.hirunews.lk/sports/all-news.php?pageID=143"
}