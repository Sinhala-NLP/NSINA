{
       "Source": "hirunews",
       "Timestamp": "Friday, 24 July 2015 - 15:45",
       "Headline": "මෙහෙමම ගියොත් ක්‍රිකට්  ඉවරයි",
       "News Content": "වසර 9කට පසු එක්දින තරගාවලියක ජයග්‍රාහී  අභිමානය බන්දේසියක තබා පාකිස්තානු කණ්ඩායමට පිරි නමන්නට ශ්‍රී ලංකා ක්‍රීඩකයින් සිදුවූවා. ඒ සිව්වන එක්දින තරගයේදී කඩුලු 7ක ජය පාකිස්ථානයට හිමිකර දෙමින්.\nතරග 5කින් සමන්විත එක්දින තරගාවලිය තවත් තරගයක් ඉතිරිව තිබියදීම ජය ගන්නට පාකිස්තානු කණ්ඩායමට හැකිවුණා.\nමෙතෙක්  පැවැති තරග හතරේදීම ශ්‍රී  ලංකා කණ්ඩායමේ පන්දු යැවීමේ දක්ෂතා සහ පන්දු රැකීමේ දක්ෂතා පැවැතියේ ප්‍රාථමික  මට්ටමකයි. තීරණාත්මක  පහසු උඩපන්දු කිහිපයක් ශ්‍රී ලංකා ක්‍රීඩකයින් අතින් ගිලිහී ගියේ තරගාවලියේ තීරණයට අහිත කර බලපෑමක් එල්ල කරමින්.\nඑමෙන්ම ශ්‍රී  ලංකා කණ්ඩායමේ පන්දු යැවීම ද ඉතා දුර්වල මට්ටමක පැවැතියා.\nකණ්ඩායමේ ප්‍රධානතම වේගපන්දු යවන්නා වූ ලසිත් මාලිංගගේ පසුබෑම කැපී පෙනුණා.\nනිමා වූ තරග හතරේ දී මාලිංග දැඩි ප්‍රහාරයකට ලක් කළ පාකිස්තානු පන්දු යවන්නන් ඔහුට එරෙහිව ලකුණු 246ක් රැස් කළේල කඩුලු 4ක් පමණක් ලබා දෙමින්.\nඑමෙන්ම නවක ක්‍රීඩක සචිත් පතිරණ ද දැඩි ප්‍රහාරයකට ලක්වුණා.\nපාකිස්තානු පිතිකරුවන් තරග තුනකදී ඔහුට එරෙහිව ලකුණු 200ක් වාර්තා කළා. ඒ අතර වාරයේදී සචිත් දවා ගත්තේ පාකිස්තානු පිතිකරුවන් තිදෙනෙක් පමණයි .\nතුන් ඉරියව්වෙකු ලෙස කණ්ඩායමට එක්වුණු තිසර පෙරේරා යළි යළිත් සිය යුතුකම් කොටස අමතක කරනු දක්නට ලැබුණා.\nපන්දු යවමින් ලකුණු 110ක්  ප්‍රතිවාදීන්ට ලබාදුන් ඔහු ඒ අතරවාරයේදී බිඳ හෙලුවේ එක් කඩුල්ලක් පමණයි. තරග තුනකදී පිතිකරුවෙකු ලෙස තිසර ලබා ගත්තේ ලකුණු 28ක් පමණක්වීම ද ශ්‍රී  ලංකා කණ්ඩායමට පිරවිය නොහැකි පාඩුවක් වුණා.\nපැවැති තරග හතරේදී පාකිස්තානු පන්දු යවන්නන් ශ්‍රී  ලංකා කඩුලු 35ක් ලබා ගත්තදල ශ්‍රී ලංකා පන්දු යවන්නන්ට ලබා ගැනීමට හැකිවුණේ කඩුලු 19ක් පමණයි.\nතිරිමාන්නල චන්දිමාල් සහ ඩිල්ෂාන් පිතිකරුවන් ලෙස යම් තරමකට හෝ සාර්ථකවීම ශ්‍රී ලංකා කණ්ඩායමට සහනය ගෙන දුන් කරුණක් වුණා.\nමෙම තරගාවලියේ ශ්‍රී ලංකා කණ්ඩායමේ සාධනීයම සොයා ගැනීම වුණේ මිලින්ද සිරිවර්ධන පමණයි. පිත්තෙන් පමණක් නොව පන්දුවෙනුත් තමන්ට යමක් කළ හැකි බව ඔහු මනාවට ඔප්පු කර පෙන්වූවා.\nසමස්තයක් වශයෙන් ගත් කළ මෙම තරගාවලි පරාජයට හේතුව ශ්‍රී  ලංකා කණ්ඩායමේ තුන් ඉරියව්වෙන්ම පසුබෑම බවයි ශ්‍රී ලංකා  පුහුණුකරු මාවන් අතපත්තු පවසන්නේ.",
       "URL": "https://www.hirunews.lk/sports/113748/මෙහෙමම-ගියොත්-ක්‍රිකට්-ඉවරයි",
       "Category": "Sports",
       "Parent URL": "https://www.hirunews.lk/sports/all-news.php?pageID=459"
}