{
       "Source": "hirunews",
       "Timestamp": "Monday, 14 June 2021 - 10:43",
       "Headline": "මතකයන් අහිමිව ඇති බව සුව වී රෝහලෙන් පැමිණි ඩූ ප්ලෙසිස් කියයි",
       "News Content": "තමන් මේ වනවිට පූර්ණ සුවය ලබා නවාතැන්ගෙන සිටි හෝටලය වෙත පැමිණි බව හිටපු දකුණු අප්‍රිකානු ක්‍රිකට් ක්‍රීඩක ෆැෆ් ඩූ ප්ලෙසිස් පවසනවා.\nසිය ට්විටර් ගිණුමෙහි විශේෂ සටහනක් තබමින් ඔහු මේ බව කියා සිටියා.\nෆැෆ් ඩූ ප්ලෙසිස් එහි වැඩිදුරටත් සඳහන් කර ඇත්තේ තමන්ගේ සෞඛ්‍ය තත්ත්වය සම්බන්ධයෙන් සොයා බැලු අයට සිය ස්තූතිය පළ කරන බවයි.\nයම් ප්‍රමාණයකට සිය මතකයන් අහිමිව ඇති බවත්, කෙසේ වෙතත් තමන් මේ වනවිට පූර්ණ සුවය ලබා ඇති බවත් ඔහු  එහි තව දුරටත් සඳහන් කර ඇත්තේ.\nපාකිස්තාන සුපර් ලීග් ක්‍රිකට් තරඟාවලියේ පසුගිය 19 වනදා පැවති ක්වේටා ග්ලැඩියේටර්ස් සහ පෙෂාවර් කණ්ඩායම් අතර තරඟයේ උඩ පන්දුවක් රැක ගැනීමට යාමේදීයි ක්වේටා ක්‍රීඩක මොහොමඩ් හස්නයින්ගේ පාදයේ ඩු ප්ලෙසිස්ගේ හිස තදින් වැදීම හේතුවෙන් ඔහු රෝහල් ගත කෙරුණා.",
       "URL": "https://www.hirunews.lk/sports/274247/මතකයන්-අහිමිව-ඇති-බව-සුව-වී-රෝහලෙන්-පැමිණි-ඩූ-ප්ලෙසිස්-කියයි",
       "Category": "Sports",
       "Parent URL": "https://www.hirunews.lk/sports/all-news.php?pageID=52"
}