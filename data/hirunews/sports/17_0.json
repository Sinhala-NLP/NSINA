{
       "Source": "hirunews",
       "Timestamp": "Friday, 22 July 2022 - 11:53",
       "Headline": "26 වසක් ඉපැරණි ලෝක වාර්තාවක් බිඳ දැමූ අමරිකානු කඟවේනා",
       "News Content": "26 වසක් ඉපැරණි මළල ක්‍රීඩා වාර්තාවක් බිඳ දැමීමට ඊයේ (21) දිනයේ දී නෝවා ලයිල්ස් (Noah Lyles) සමත් වුණා.\nඒ අමරිකාවේ ඔරිගන්හි පැවැත්වෙන ලෝක මළල ක්‍රීඩා ශූරතාවලියේ දී පිරිමි මීටර් 200 කෙටිදුර ධාවන තරග ඉසව්වෙන් රන් පදක්කම් දිනා ගනිමින්.\nඔහු තරගය අවසන් කිරීමට ගත කළ කාලය තත්පර 19.31ක්.\nමීට පෙර මෙම වාර්තාවට හිමිකම් කියනු ලැබුවේ අමරිකානු කෙටිදුර ධාවන ශුරයෙකු වන මයිකල් ජොන්ස් විසින්.\nඔහු සිය වාර්තාව තබා තිබුණේ මීටර් 200 තරග ඉසව්ව තත්පර 19.32කින් නිම කරමින්.\nමෙය ධාවන ඉසව්වක වාර්තා වන හොඳම සහ වේගවත්ම සිව්වැනි කාල වේලාවයි.\nතරග ජයග්‍රහණයෙන් අනතුරුව නෝවා ප්‍රකාශ කළේ, එම තරගය තමන්ගේ දවස වූ බවයි.\n\\\"Today is my day and I finally got to do what I\\'ve dreamed about for years. I\\'ve got my whole family here, I was hoping it was going to be a fast time because I thought it was going to be slow.\\\"\nයනුවෙන් එය වැඩිදුරටත් සඳහන්.\nරිදී සහ ලෝකඩ පදක්කම් අමෙරිකානු ක්‍රීඩකයින් දෙදෙනෙකු වන කෙනත් බෙඩ්නරෙක් සහ එරියොන් නයිටන් විසින් දිනා ගත්තා.\nමේ අතර කාන්තා මීටර් 200 ඉසව්වේ ජය තහවුරු කරන්නට ජැමෙයිකාවේ ෂෙරිකා ජැක්සන් හැකියාව ලැබුණා.\nඒ සිය සහෝදර ක්‍රීඩිකාවන් වන ෂෙලී ඈන්ඩ් ෆෙසර් ප්‍රයිස් සහ එලානි තොම්සන් පරාජය කරමින්.\nෂෙරිකා ජැක්සන් තත්පර 21යි දශම 45කින් තරගය අවසන් කළේ ලෝක ශූරතා මළල ක්‍රීඩා පිටියේදී ක්‍රීඩිකාවන් මෙම ඉසව්වෙන් වාර්තා කළ වේගවත්ම කාලය ලෙසින්.\nමෙහි රිදී පදක්කම ෂෙලී ඈන්ඩ් ෆෙසර් ප්‍රයිස් දිනා ගනිද්දී ලෝකඩ පදක්කම මහා බ්‍රිතාන්‍යයේ ඩීනා ස්මිත් දිනා ගත්තා.\nකෙසේ වෙතත් මෙම තරගයේ දී එලානි තොම්සන්ට 7 වැනි ස්ථානයෙන් සෑහීමට පත් වන්නට සිදුවීමත් කැපී පෙනුණා.",
       "URL": "https://www.hirunews.lk/sports/310640/26-වසක්-ඉපැරණි-ලෝක-වාර්තාවක්-බිඳ-දැමූ-අමරිකානු-කඟවේනා",
       "Category": "Sports",
       "Parent URL": "https://www.hirunews.lk/sports/all-news.php?pageID=17"
}