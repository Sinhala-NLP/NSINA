{
       "Source": "hirunews",
       "Timestamp": "Wednesday, 17 January 2018 - 19:32",
       "Headline": "සිම්බාබ්වේ කණ්ඩායමට ලකුණු 12 ක ජයක්",
       "News Content": "ශ්‍රී ලංකාව කණ්ඩායම සමග පැවති එක්දින තරගයෙන් ලකුණු 12 ක ජයක් ලබාගැනීමට ශ්‍රී ලංකා කණ්ඩායම සමත්වුනා.\nබංග්ලාදේශ තුන්කොන් තරගාවලියේ එක් තරගයක් වන මෙම තරගය පැවැත්වුනේ ඩකාහිදීයි.\nතරගයේ කාසියේ වාසිය දිනු ශ්‍රී ලංකාවේ ආරාධනය මත පළමුවෙන් පන්දුවට පහරදුන් සිම්බාබ්වේ කණ්ඩායම නියමිත පන්දුවාර 50 අවසානයේ කඩුලු 6 ක් දැවී ලකුණු 290 ක් රැස් කළා.\nශිකන්දර් රාසා නොදැවී ලකුණු 81 ක් ලබාගත්තා.\nහැමිල්ටන් මසකඩ්සා 73 යි. බ්‍රෙන්ඩන් ටේලර් ලකුණු 38 යි.\nපන්දු යැවීමේදී අසේල ගුණරත්න කඩුලු 3 ක් සහ තිසර පෙරේරා කඩුලු 2 බැගින් බිඳහෙලුවා.\nපිළිතුරු ඉනිම වෙනුවෙන් පන්දුවට පහරදුන් ශ්‍රී ලංකාවට පන්දුවාර 48ක් අවසානයේ සියලුදෙනා දැවී ලබාගැනීමට හැකිවුයේ ලකුණු 278ක් පමණයි.\nතිසර පෙරේරා නොදැවී යි. ශ්‍රී ලංකා පිළිතුරු ඉනිමට වැඩි දායකත්වයක් ලබාදුන් කුසල් ජනිත් පෙරේරා දැවී ගියේ ලකුණු 80 ක් ලබා සිටියදීයි.\nපන්දු 83 කින් රැස් කළ එම ලකුණු 80 ට හතරේ පහර 8 ක් සහ හයේ පහර 2 ක් ඇතුලත්.\nඋපුල් තරංග ලකුණු 11 කට සහ කුසල් මෙන්ඩිස් කිසිදු ලකුණක් නොලබා දැවී ගියා.\nඇන්ජෙලෝ මැතිව්ස් 42 යි. දිනේෂ් චන්දිමාල් ලකුණු 34 ක් ලබාගත්තා.",
       "URL": "https://www.hirunews.lk/sports/181330/සිම්බාබ්වේ-කණ්ඩායමට-ලකුණු-12-ක-ජයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=263"
}