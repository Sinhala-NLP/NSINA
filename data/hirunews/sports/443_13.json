{
       "Source": "hirunews",
       "Timestamp": "Tuesday, 27 October 2015 - 13:29",
       "Headline": "12 වන සාග් ක්‍රීඩා උළෙල ලබන පෙබරවාරියේ ඇරඹේ",
       "News Content": "12 වන දකුණු ආසියානු කලාපීය ක්‍රීඩා උළෙල ලබන වසරේ පෙබරවාරි 6 වනදා සිට ඉන්දියාවේ ඇසෑම් ප්‍රාන්තයේදී පැවැත්වීමට ඉන්දීය ඔලිම්පික් කමිටුව තීරණය කර තිබෙනවා. මෙවර සාග් ක්‍රීඩා උළෙල සඳහා ශ්‍රී ලංකාව ඇතුළු රටවල් 8 ක ක්‍රීඩක ක්‍රීඩිකාවන් 2500 ක් පමණ සහභාගි වීමට නියමිතයි. ක්‍රීඩා උළලේ තරඟ ඉසව් සංඛ්‍යාව 23 ක්. ඇසෑම් ප්‍රාන්තයේ ගුවහටි සහ ෂිලොං නගරවලදී මෙවර සාග් ක්‍රීඩා උළෙල පැවැත්වෙනු ඇති. දකුණු ආසියානු කලාපීය සාග් ක්‍රීඩා උළෙල අවසන් වරට පැවැත්වුණේ 2010 වසරේ බංග්ලාදේශයේ - ඩකා නුවරදීයි.",
       "URL": "https://www.hirunews.lk/sports/119172/12-වන-සාග්-ක්‍රීඩා-උළෙල-ලබන-පෙබරවාරියේ-ඇරඹේ",
       "Category": "Sports",
       "Parent URL": "https://www.hirunews.lk/sports/all-news.php?pageID=443"
}