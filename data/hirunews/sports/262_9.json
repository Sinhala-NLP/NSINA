{
       "Source": "hirunews",
       "Timestamp": "Monday, 22 January 2018 - 7:42",
       "Headline": "ජයග්‍රහණයෙන් පසු චන්දිමාල් කතා කරයි",
       "News Content": "තුන්කොන් එක්දින ක්‍රිකට් තරඟාවලියේදී සිම්බාබ්වේ සමඟ ඊයේ (21) පැවති තරඟය කඩුලු 05කින් ජයග්‍රහණය කිරීමට ශ්‍රී ලංකා කණ්ඩායම සමත් වුණා.\nසිම්බාබ්වේ කණ්ඩායම පන්දු වාර 44කදී ලකුණු 198කට දැවී ගියා.\nශ්‍රී ලංකාව පන්දු වාර 44යි පන්දු 05ක් අවසානයේ කඩුලු 5ක් පමණක් දැවී ලකුණු 202ක් ලබා ගනිමින් තරඟයේ ජය හිමි කර ගත්තා.\nමේ අතර මෙම තරඟය ශ්‍රී ලංකා කණ්ඩායමට තවදුරටත් හොඳින් ක්‍රීඩා කිරීමට තිබූ බව ශ්‍රී ලංකා කණ්ඩායමේ නායක දිනේෂ් චන්දිමාල් පවසනවා.\nතරඟයෙන් අනතුරුව පැවති මාධ්‍ය හමුවට එක් වෙමින් දිනේෂ් චන්දිමාල් මේ බව පවසා සිටියා.\nතරඟයේදී ශ්‍රී ලංකා පන්දු යවන්නන් ඔවුන්ගේ කාර්ය නිසි ආකාරයෙන් ඉටුකළ බවත් පිතිකරණයේදී ශ්‍රී ලංකා කණ්ඩායමේ හොඳ ආරම්භයක් පැවති බවත් ඔවුන් එය අවසන් කරන ආකාරය පිළිබඳව වැඩි අවධානයක් යොමු කළයුතු බව චන්දිමාල් එහිදී වැඩිදුරටත් ප්‍රකාශකර තිබෙනවා.\nකෙසේ වෙතත් ඔහු පවසන්නේ ඊයේ තරඟය මිට වඩා හොඳින් ජයග්‍රාහීව නිමකිරීමට තිබූ බවයි.\nතුන්කොන් තරඟාවලියේදී ශ්‍රී ලංකාව සහභාගී වූ පළමු තරඟ දෙක පරාජයට පත් වීමට සිදුවුණා.\nතරඟාවලියේ මීළඟ තරඟය ලබන බ්‍රහස්පතින්දා (25) ශ්‍රී ලංකා කණ්ඩායම සහ බංග්ලාදේශ කණ්ඩායම අතර පැවැත්වීමට නියමිතයි.",
       "URL": "https://www.hirunews.lk/sports/181670/ජයග්‍රහණයෙන්-පසු-චන්දිමාල්-කතා-කරයි",
       "Category": "Sports",
       "Parent URL": "https://www.hirunews.lk/sports/all-news.php?pageID=262"
}