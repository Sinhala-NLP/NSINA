{
       "Source": "hirunews",
       "Timestamp": "Tuesday, 04 July 2017 - 13:33",
       "Headline": "ක්‍රිකට් තේරීම් කමිටුවේ නිල කාලය දීර්ඝ කෙරේ",
       "News Content": "ශ්‍රීලංකා ක්‍රිකට් තේරීම් කමිටුවේ නිල කාලය තවත් මස 06කින් දීර්ඝ කිරීමට තීරණය කර තිබෙනවා.\nඒ අනුව එම කමිටුවේ නිල කාලය ලබන දෙසැම්බර් 31 වනදා දක්වා බල පැවැත්වෙන බවයි ශ්‍රීලංකා ක්‍රිකට් ආයතනය පවසන්නේ.\nමේ අතර ශ්‍රී ලංකා ක්‍රිකට් තේරීම් කමිටුවේ පුළුල් වෙනසක් ඇති කිරීමට බලාපොරොත්තු වන බව ක්‍රීඩා අමාත්‍ය දයාසිරි ජයසේකර පසුගියදා ප්‍රකාශ කළා.\n2016 වසරේ මැයි මස පළමුවෙනි දින සිට වසරක කාලයක් සඳහා බලපැවැත්වෙන වත්මන් තේරීම් කමිටුව පත්කර තිබු අතර එය පසුගිය ජුනි මස අවසානය තෙක් දීර්ඝ කෙරුනේ චැම්පියන්ස් කුසලාන තරගාවලිය හේතුවෙන්.",
       "URL": "https://www.hirunews.lk/sports/165062/ක්‍රිකට්-තේරීම්-කමිටුවේ-නිල-කාලය-දීර්ඝ-කෙරේ",
       "Category": "Sports",
       "Parent URL": "https://www.hirunews.lk/sports/all-news.php?pageID=319"
}