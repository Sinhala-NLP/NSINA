{
       "Source": "hirunews",
       "Timestamp": "Thursday, 05 March 2020 - 19:26",
       "Headline": "හිරුගේ මාධ්‍ය අනුග්‍රහයෙන් පැවැත්වෙන 21 වන ගුවන් හමුදා පාපැදි සවාරියේ පළමු දිනය අවසන්",
       "News Content": "දින 03ක් පුරා පැවැත්වෙන 21 වන ගුවන් හමුදා පාපැදි සවාරියේ පළමු දිනය අද (05) මහනුවරින් අවසන් වුණා.\nඒ අනුව, පළමු අදියරේ ප්‍රථම ස්ථානය ශ්‍රී ලංකා ගුවන් හමුදාව නියෝජනය කරන සංජු දිමන්ත, හිමිකර ගත් අතර දෙවන ස්ථානය දිනා ගත්තේ දෙහිවල - ගල්කිස්ස මහනගර සභා ක්‍රීඩා සමාජය නියෝජනය කරන චතුර මධුෂාන්.\nශ්‍රී ලංකා යුද හමුදාවේ පැතුම් සම්පත් පළමු අදියරේ තුන්වන ස්ථානයට පත්වුණා.\nඅද (05) උදෑසන 7.30 ට කොළඹ කොටුව ගුවන් හමුදා මූලස්ථානය ඉදිරිපිටින් මෙම තරගය ආරම්භ වූ එය අනිද්දා අනුරාධපුරයෙන් අවසන් වීමට නියමිතයි.\n21 වන ගුවන් හමුදා පාපැදි සවාරිය සඳහා හිරු මාධ්‍ය ජාලය මාධ්‍ය අනුග්‍රහය දක්වනවා.",
       "URL": "https://www.hirunews.lk/sports/235873/හිරුගේ-මාධ්‍ය-අනුග්‍රහයෙන්-පැවැත්වෙන-21-වන-ගුවන්-හමුදා-පාපැදි-සවාරියේ-පළමු-දිනය-අවසන්",
       "Category": "Sports",
       "Parent URL": "https://www.hirunews.lk/sports/all-news.php?pageID=109"
}