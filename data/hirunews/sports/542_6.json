{
       "Source": "hirunews",
       "Timestamp": "Tuesday, 09 April 2013 - 19:03",
       "Headline": "හයිද්‍රබාද් කණ්ඩායම 6/161",
       "News Content": "ඉන්දීය ප්‍රිමියර් ලීග් තරගාවලිය යටතේ අද දිනයේ දී තරග 2ක් පැවැත්වෙනවා. රෝයල්ස් චැලෙන්ජර්ස් බැංගලෝර් කණ්ඩායම තරඟ වදින්නේ සන්රයිසස් හයිද්‍රාබාද් කණ්ඩායම සමගයි. මුම්බායි ඉන්දියන්ස් කණ්ඩායම, දිල්ලි ඩෙයාර්ඩෙවිල්ස් කණ්ඩායම සමග තරඟ වදිනවා. පළමු තරඟයේ ප්‍රථමයෙන් පන්දුවට පහරදෙන හයිද්‍රාබාද් කණ්ඩායම  නියමිත පන්දු වාර 20 අවසානයේ කඩුලූ 6 ක් දැවී ලකුණු 161 ක් රැස් කළා. හයිද්‍රාබාද් කණ්ඩායම වෙනුවෙන් කැමරුන් වයිට් ලකුණු 52 ක් සහ තිසර පෙරේරා ලකුණු 42 ක් රැස් කළා. ලකුණු 162 ක ඉලක්කයක් හඹා යන රෝයල් චැලෙන්ජර්ස් කණ්ඩායම මේ වනවිට පන්දු වාර 6 ක් අවසානයේ එක් කඩුල්ලක් බිඳවැටී ලකුණු 47 ක් ලබා සිටිනවා.",
       "URL": "https://www.hirunews.lk/sports/56859/හයිද්‍රබාද්-කණ්ඩායම-6-161",
       "Category": "Sports",
       "Parent URL": "https://www.hirunews.lk/sports/all-news.php?pageID=542"
}