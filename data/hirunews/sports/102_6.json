{
       "Source": "hirunews",
       "Timestamp": "Monday, 20 April 2020 - 17:10",
       "Headline": "දකුණු අප්‍රිකානු ක්‍රිකට් පිළේ ශ්‍රී ලංකා සංචාරය දින නියමයක් නොමැතිව කල් දමයි",
       "News Content": "ලබන ජුනි මාසයේ දකුණු අප්‍රිකානු කණ්ඩායම සමග මෙරටදී පැවැත්වීමට නියමිතව තිබූ එක්දින සහ විස්සයි විස්ස ක්‍රිකට් තරගාවලිය කල් දමා තිබෙනවා.\nපවතින කොරෝනා ගෝලීය වසංගත තත්ත්වය මත මෙම තීරණය ගත් බවයි ශ්‍රී ලංකා ක්‍රිකට් ආයතනය ප්‍රකාශ කළේ. නැවත මෙම තරගාවලි පැවැත්වෙන දිනයන් ඉදිරියේදී දැනුම් දීමට නියමිතයි.\nඑක්දින තරග 3 කට සහ විස්සයි විස්ස තරග දෙකකට සහභාගි වීම සදහා දකුණු අප්‍රිකානු ක්‍රිකට් කණ්ඩායම ලබන ජුනි මාසයේදී ශ්‍රී ලංකාවට පැමිණීමටයි සැලසුම් කර තිබුණේ.",
       "URL": "https://www.hirunews.lk/sports/239058/දකුණු-අප්‍රිකානු-ක්‍රිකට්-පිළේ-ශ්‍රී-ලංකා-සංචාරය-දින-නියමයක්-නොමැතිව-කල්-දමයි",
       "Category": "Sports",
       "Parent URL": "https://www.hirunews.lk/sports/all-news.php?pageID=102"
}