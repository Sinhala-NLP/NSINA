{
       "Source": "hirunews",
       "Timestamp": "Sunday, 03 November 2019 - 19:14",
       "Headline": "පාකිස්තාන -  ඕස්ට්‍රේලියා පන්දු වාර 20 තරඟය වර්ෂාව නිසා අතහැර දමයි",
       "News Content": "සංචාරක පාකිස්තාන පිල සහ  ඕස්ට්‍රේලියාව අතර සිඞ්නි නුවරදී අද පැවැති පළමු විස්සයි විස්ස තරඟයට වර්ෂාවෙන් බාධා එල්ල වීම නිසා අත්හැර දමා තිබෙනවා.\nවර්ෂාව හේතුවෙන් තරඟ පන්දු වාර 15කට සීමා කෙරුණු අතර ඒ අනුව පාකිස්තානය කඩුලූ 5 ක් දැවී ලකුණු සංඛ්‍යාව 107ක් රැස් කළා.\nපිළිතුරු ඉනිම ක්‍රීඩා කිරීමට පිටියට පිවිසි  ඕස්ට්‍රේලියානු කණ්ඩායමට යළිත් වර්ෂාවෙන් බාධා එල්ලවීමත් සමඟ ඩක්වර්ත් ලූවිස් න්‍යායට අනුව ජයග්‍රහණය සඳහා ලකුණු 119ක ඉලක්කයක් හිමි වුණා.\nඒ වන විට  ඕස්ට්‍රේලියානු කණ්ඩායම පන්දු වාර 3ක් අවසානයේ කිසිදු කඩුල්ලක් නොදැවී ලබා සිටි ලකුණු සංඛ්‍යාව 41ක්. කෙසේ වෙතත්, යළිත් වර්ෂාවෙන් තරඟයට බාධා එල්ලවීම නිසා තරඟය අතහැර දැමීමට විනිසුරුවන් තීරණය කළා.",
       "URL": "https://www.hirunews.lk/sports/227555/පාකිස්තාන-ඕස්ට්‍රේලියා-පන්දු-වාර-20-තරඟය-වර්ෂාව-නිසා-අතහැර-දමයි",
       "Category": "Sports",
       "Parent URL": "https://www.hirunews.lk/sports/all-news.php?pageID=131"
}