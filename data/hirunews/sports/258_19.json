{
       "Source": "hirunews",
       "Timestamp": "Tuesday, 30 January 2018 - 21:26",
       "Headline": "ප්‍රබල පිතිකරුවෙකුට තරග 3 ක් අහිමි වෙයි",
       "News Content": "ඉන්දියාව සමග පැවැත්වෙන තරගාවලියේ පළමු එක්දින තරග 3 න් දකුණු අප්‍රිකා පිතිකරු ඒ බී ඩිවිලියස් ඉවත් කර තිබෙනවා.\nඒ ඇගිල්ලේ ආබාධයක් හේතුවෙන්.\nකෙසේවෙතත් ඔහු වෙනුවෙන් කිසිවෙකුත් මෙතෙක් කණ්ඩායමට නම් කර නැහැ.\nඩිවිලියර්ස් ඇගිල්ලේ ආබාධයකට ලක්වුනේ ඉන්දියාව සමග පැවති තුන්වන ටෙස්ට් තරගය අතරතුරදීයි.\nඔහු සුව අතට පත්වීමට සති දෙකක පමණ කාලයක් ගතවනු ඇතැයි වෛද්‍යවරුන් ප්‍රකාශකර තිබෙනවා.\nඒ අනුව ඉන්දියාව සමග පැවැත්වෙන හතරවන එක්දින තරගයට බොහෝදුරට ඔහුට එක්වීමට හැකිවනු ඇති බවටයි දකුණු අප්‍රිකා ක්‍රිකට් බලධාරින් විශ්වාසය පළ කරන්නේ.\nඉන්දියාව සහ දකුණු අප්‍රිකාව අතර එක්දින තරගාවලියේ පළමු තරගය ලබන බ්‍රහස්පතින්දා ආරම්භ වනවා.",
       "URL": "https://www.hirunews.lk/sports/182466/ප්‍රබල-පිතිකරුවෙකුට-තරග-3-ක්-අහිමි-වෙයි",
       "Category": "Sports",
       "Parent URL": "https://www.hirunews.lk/sports/all-news.php?pageID=258"
}