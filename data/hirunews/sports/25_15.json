{
       "Source": "hirunews",
       "Timestamp": "Tuesday, 15 March 2022 - 8:46",
       "Headline": "අයි.සී.සී ටෙස්ට් තරගාවලියේ ඉන්දියාව 4 වැනි ස්ථානයට",
       "News Content": "ශ්‍රී ලංකාව පරදවා පූර්ණ ටෙස්ට් තරගාවලි ජයග්‍රහණයක් වාර්තා කළ ඉන්දියාව, අයි.සී.සී ලෝක ටෙස්ට් ශූරතා තරගාවලියේ ප්‍රසාද ලකුණු සටහනේ 4 වන ස්ථානයට පත්ව තිබෙනවා.\nඒ, ප්‍රසාද ලකුණු 77ක් සහ සියයට 58.33ක ජයග්‍රහණ ප්‍රතිශතයක් වාර්තා කරමින්.\nඑමෙන්ම, තරගාවලි පරාජයෙන් අනතුරුව ශ්‍රී ලංකාව එම ලකුණු සටහනේ තුන්වන ස්ථානයේ සිට 5 වැනි ස්ථානය දක්වා පහත වැටී තිබෙනවා.\nමෙම තරගාවලියේ දී පන්දුවෙන් දස්කම් දැක් වූ ඉන්දීය පිළේ දග පන්දු යවන ක්‍රීඩක රවිචන්ද්‍රන් අශ්වින් වැඩිම ටෙස්ට් කඩුලු ලැබූ ක්‍රීඩකයන් අතර 8 වන ස්ථානයට පත්වුණා.\nකඩුලු 439ක් ලබා සිටි දකුණු අප්‍රිකානු ක්‍රීඩක ඩේල් ස්ටේන් අභිබවා යාමට ඔහු 440 වන කඩුල්ල ලෙස දවාලූයේ ශ්‍රී ලංකා ක්‍රීඩක ධනංජය ද සිල්වායි.",
       "URL": "https://www.hirunews.lk/sports/299511/අයි-සී-සී-ටෙස්ට්-තරගාවලියේ-ඉන්දියාව-4-වැනි-ස්ථානයට",
       "Category": "Sports",
       "Parent URL": "https://www.hirunews.lk/sports/all-news.php?pageID=25"
}