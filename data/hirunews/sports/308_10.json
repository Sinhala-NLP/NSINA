{
       "Source": "hirunews",
       "Timestamp": "Sunday, 13 August 2017 - 15:03",
       "Headline": "ලක්ෂාන් සඳකැන්ගෙන් කඩුලු 05ක්",
       "News Content": "ශ්‍රී ලංකා කණ්ඩායම සහ සංචාරක ඉන්දිය කණ්ඩායම  අතර පල්ලෙකැලේදී පැවැත්වෙන තෙවැනි හා අවසන් ටෙස්ට් තරගයේ පළමු ඉනිම ක්‍රීඩා කළ ඉන්දීය කණ්ඩායම පන්දුවාර 122යි පන්දු 03කදී සියලු ක්‍රීඩකයින් දැවී ලකුණ 487ක් රැස් කිරීමට සමත්වුණා.\nපන්දු යැවීමේදී ශ්‍රී ලංකා දඟ පන්දු යවන ක්‍රීඩක ලක්ෂාන් සඳකැන් ලකුණු 132කට කඩුලු 05ක් දවා ගැනීමට සමත්වුනේ පන්දුවාර 35යි පන්දු 03ක් යවා නිලකුණු පන්දුවාර 04ක්ද සමගින්.\nජාත්‍යන්තර ටෙස්ට් තරඟයකදී ලක්ෂාන් සඳකැන් කඩුලු 05ක් දවාගත් ප්‍රථම අවසථාව බවට පත් කරගනිමින් වාර්තා පොත් අතරට එක් වීම විශේෂත්වයක්.\nමිට අමතරව විශ්ව ප්‍රනාන්දු සහ මලින්ද පුෂ්පකුමාර පිළිවෙලින් කඩුලු 02ක් සහ 03ක් දවා ගත්තා.\nතමන් ක්‍රීඩාකරන 03 වැනි ටෙස්ට් තරගයේ දී මංගල ටෙස්ට් ශතකය වාර්තා කිරීමට ඉන්දීය කණ්ඩායමේ තුන් ඉරියව් ක්‍රීඩක හර්දික් පාණ්ඩ්‍යා සමත් වුණා.\nපන්දු 96 කදී ඔහු ලකුණු 108ක් රැස්කළේ හතරේ පහර 08ක් සහ හයේ පහර 07ක් සමගින්.\nතරඟයේ දෙවන දිනය වන අද දිනයේ ශ්‍රී ලංකා කණ්ඩායම සිය පළමු ඉනිම ක්‍රීඩා කරමින් සිටිනවා.",
       "URL": "https://www.hirunews.lk/sports/168330/ලක්ෂාන්-සඳකැන්ගෙන්-කඩුලු-05ක්",
       "Category": "Sports",
       "Parent URL": "https://www.hirunews.lk/sports/all-news.php?pageID=308"
}