{
       "Source": "hirunews",
       "Timestamp": "Saturday, 16 January 2016 - 9:06",
       "Headline": "T 20 ලෝක කුසලානය ශ්‍රි ලංකාවට",
       "News Content": "මෙවර 20 යි 20 ලෝක ශුරයින්ට පිරිනැමෙන කුසලානය අද (16) ශ්‍රී ලංකාවට රැගෙන එනවා.\nඑය හෙට (17) සවස 3 සිට ලබන 7 වනදා දත්වා ගාලුමුවදොර පිටියේදී මහජන ප්‍රදර්ශණයට තැබීමට නියමිතයි.\nමෙම කුසලානය 20 යි 20 ජාත්‍යන්තර ක්‍රිකට් තරගවලට සහභාගී වන සෑම රටකටම රැගෙන ගොස් ප්‍රදර්ශණය කෙරෙනු ඇති.\nඒ අනුවයි එය ශ්‍රි ලංකාවට රැගෙන එනු ලබන්නේ.\nශ්‍රී ලංකා යොවුන් ක්‍රීඩකයින්ට මෙවර 20 යි 20 ලෝක කුසලානය සියැසින් දැක බලා ගැනීමේ අවස්ථාව හෙට (17) පෙරවරුවේ කොළඹ\nආර් ප්‍රේමදාස ක්‍රීඩාංගනයේදී හිමිවනවා.\nමෙවර 20 යි 20 ක්‍රිකට් ලෝක කුසලානය ලබන මාර්තු මස 8 වනදා ඉන්දියාවේදී ආරම්භ වීමට නියමිතයි.\nඅවසන් මහා තරඟය අප්‍රේල් 3 වනදා පැවැත්වෙනවා.\n20 යි 20 කරළියේ වත්මන් ලෝක ශුරයින් වන්නේ ද ශ්‍රී ලංකාවයි.\nක්‍රිකට් ක්‍රීඩාවට ආදරය කරන සියලු දෙනා  ලෝක කුසලානය සියැසින් දැක බලා ගැනීමට එක් වනු ඇති බවයි ශ්‍රී ලංකා ක්‍රිකට් ආයතනය\nවිශ්වාස කරන්නේ.",
       "URL": "https://www.hirunews.lk/sports/124117/t-20-ලෝක-කුසලානය-ශ්‍රි-ලංකාවට",
       "Category": "Sports",
       "Parent URL": "https://www.hirunews.lk/sports/all-news.php?pageID=432"
}