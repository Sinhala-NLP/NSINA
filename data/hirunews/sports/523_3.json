{
       "Source": "hirunews",
       "Timestamp": "Friday, 26 July 2013 - 13:05",
       "Headline": "අද තරඟයටත් වැස්ස හරස් වෙයිද ?",
       "News Content": "ශ්‍රී ලංකාව සහ දකුණු අප්‍රිකාව අතර තුන්වන එක්දින තරගය පල්ලෙකැලේ ජාත්‍යන්තර ක්‍රීඩාංගනයේදී අද (26) පැවැත්වෙන්නේ දිවා රාත්‍රී තරඟයක් ලෙසින්. අද උදෑසන පල්ලෙකැලේ ක්‍රීඩාංගනයට සුළු වර්ෂාපතනයක් ලැබුණු අතර මේ වනවිටත් මුළු ක්‍රීඩාංගනයම ආවරණය කර ඇති බවයි හිරු වාර්තාකරුවන් ප්‍රකාශ කළේ. ක්‍රීඩාංගනය අවට තවමත් පවතින්නේ වැසි බර කාලගුණයක්. පල්ලෙකැලේ ක්‍රීඩාංගනයේ පැවති පසුගිය එක්දින තරඟ 3 ම තීරණය වූයේ ඩක්වර්ත් ලූවිස් ක්‍රමයට අනුවයි.  ඊට පෙර තරඟය අයහපත් කාලගුණය නිසා අත්හැර දැමීමට සිදුවුණා. දිනේෂ් චන්දිමාල්ගේ නායකත්වය යටතේ පළමු එක්දින තරග දෙකෙන්ම ජයගත් ශ්‍රී ලංකා පිල මෙහෙයවීම සඳහා අද නැවතත් ඇන්ජලෝ මැතිව්ස් පිටියට පිවිසෙනු ඇති.",
       "URL": "https://www.hirunews.lk/sports/63788/අද-තරඟයටත්-වැස්ස-හරස්-වෙයිද",
       "Category": "Sports",
       "Parent URL": "https://www.hirunews.lk/sports/all-news.php?pageID=523"
}