{
       "Source": "hirunews",
       "Timestamp": "Sunday, 01 July 2018 - 9:36",
       "Headline": "මෙසී සහ රොනාල්ඩෝ පාපන්දු ලෝක කුසලානයෙන් විසි වේ",
       "News Content": "ලෝක කුසලාන පාපන්දු තරගාවලියේ අවසන් වටයේ කණ්ඩායම් 16 අතර තරග ඊයේ ආරම්භ වූයේ ලෝක පූජිත පාපන්දු ක්‍රීඩකයන් දෙදෙනෙකු තරගාවලියෙන් ඉවත් කරමින්.\nපළමු තරගයේදී ලියොනල් මෙසීගේ ආජන්ටිනා කණ්ඩායම ප්‍රංශය වෙතින් ගෝල හතරට - තුනක් ලෙස පරාජයට පත්වුණා.\nක්‍රිස්ටියානෝ රොනාල්ඩෝගේ පෘතුගාල කණ්ඩායම ඉන් අනතුරුව ලතින් ඇමරිකානු උරුගුවේ කණ්ඩායම වෙතින් ගෝල දෙකට එකක පරාජයක් ලැබුවා.\nඒ අනුව ප්‍රංශය සහ උරුගුවේ ලබන සිකුරාදා පැවැත්වෙන අර්ධ අවසන් වටයේ පළමු තරගය සඳහා සුදුසුකම් ලබනවා.\nකණ්ඩායම් දහසයේ තවත් තරග දෙකක් අද පැවැත්වෙන අතර පළමු තරගය පැවැත්වෙන්නේ සත්කාරක රුසියාව සහ ස්පාඤ්ඤය අතරයි.\nදෙවන තරගය ක්‍රොඒෂියාව සහ ඩෙන්මාර්කය අතර පැවැත්වෙනවා.",
       "URL": "https://www.hirunews.lk/sports/194261/මෙසී-සහ-රොනාල්ඩෝ-පාපන්දු-ලෝක-කුසලානයෙන්-විසි-වේ",
       "Category": "Sports",
       "Parent URL": "https://www.hirunews.lk/sports/all-news.php?pageID=223"
}