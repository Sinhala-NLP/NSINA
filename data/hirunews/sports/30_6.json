{
       "Source": "hirunews",
       "Timestamp": "Saturday, 15 January 2022 - 6:57",
       "Headline": "ශ්‍රී ලංකාවට ලකුණු 40ක ජයක්",
       "News Content": "වයස අවුරුදු 19න් පහළ ලෝක කුසලාන ක්‍රිකට් තරගාවලියේ ශ්‍රී ලංකාව සහභාගි වූ පළමු තරගය ඊයේ පැවැත්වුණා.\nඒ ශ්‍රී ලංකාව හා ස්කොට්ලන්තය අතර යි.\nජෝර්ජ්ටවුන්හි දී පැවැති පළමු තරගයෙන් ලකුණු 40ක ජයක් අත්කර ගැනීමට ශ්‍රී ලංකාව සමත් වුණා.\nපළමු ඉනිම ක්‍රීඩා කළ ශ්‍රී ලංකා කණ්ඩායම සියලු දෙනා දැවී ලකුණු 218ක් රැස් කරගත්තේ, පන්දුවාර 45.2ක දී.\nපිළිතුරු ඉනිම ක්‍රීඩා කළ ස්කොට්ලන්තයට සියලු දෙනා දැවී රැස්කර ගැනීමට හැකි වුණේ, ලකුණු 178ක් පමණ යි.\nසකුණ ලියනගේ ලකුණු 85ක් හා දුනිත් වෙල්ලාලගේ ලකුණු 27කල කඩුලු 5ක් දවාගත්තා.\nඊයේ පැවති සමාරම්භක තරගයෙන් බටහිර ඉන්දීය කොදෙව් වයස අවුරුදු 19න් පහළ පිල පරදවා කඩුලු හයක ජයක් අත්කරගැනීමට ඔස්ට්‍රේලියානු යොවුන් ක්‍රිකට් පිල සමත් වුණා.\nශ්‍රී ලංකාව, අනිද්දා ඕස්ටේ්‍රලියානු යොවුන් පිල සමඟ තරග වැදීමට නියමිතයි.",
       "URL": "https://www.hirunews.lk/sports/294045/ශ්‍රී-ලංකාවට-ලකුණු-40ක-ජයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=30"
}