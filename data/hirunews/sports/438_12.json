{
       "Source": "hirunews",
       "Timestamp": "Sunday, 29 November 2015 - 9:18",
       "Headline": "නව ලෝක හෙවිවේට් බොක්සිං ශූරයා ටයිසන් ෆියුරි",
       "News Content": "බ්‍රිතාන්‍යයේ ටයිසන් ෆියුරි නව ලෝක හෙවිවේට් බොක්සිං ශූරයා ලෙස ඊයේ (28) කිරුළු පැළඳුවා. ඒ, යුක්රේනයේ ව්ලැඩිමීර් ක්ලිට්ස්චොකෝ පරාජය කරමින්. ජර්මනියේ ඩසල්ඩෝෆ් හිදී ඊයේ පැවති මෙම තරඟයේදී ටයිසන් ෆියුරිට ලකුණු අනුව ජය ලබාදීමටයි විනිසුරුවන් තීරණය කළේ. ඒ අනුව ලෝක බොක්සිං සම්මේලනයේ, ජාත්‍යන්තර බොක්සිං ෆෙඩරේෂනයේ සහ ලෝක බොක්සිං සංවිධානයේ හෙවිවේට් ශූරයා ලෙස ටයිසන් ෆියුරි නම් කෙරුණා. 27 හැවිරිදි ෆියුරි බ්‍රිතාන්‍යයෙන් බිහිවු පස්වන හෙවිවේට් බොක්සිං ශූරයායී.",
       "URL": "https://www.hirunews.lk/sports/121025/නව-ලෝක-හෙවිවේට්-බොක්සිං-ශූරයා-ටයිසන්-ෆියුරි",
       "Category": "Sports",
       "Parent URL": "https://www.hirunews.lk/sports/all-news.php?pageID=438"
}