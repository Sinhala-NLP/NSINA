{
       "Source": "hirunews",
       "Timestamp": "Friday, 22 December 2017 - 20:11",
       "Headline": "රෝහිත් ශර්මා ලෝක වාර්තාවක් සම කරයි",
       "News Content": "ශ්‍රී ලංකාව සහ ඉන්දියාව අතර දෙවන විස්සයි විස්ස තරඟය මේ වන විට න්දෝර් හි හොල්කාර් ක්‍රීඩාංගනයේදී පැවැත්වෙනවා.\nකාසියේ වාසිය දිනූ ශ්‍රී ලංකා කණ්ඩායම පළමුව පන්දුවට පහරදීම සඳහා ඉන්දීය කණ්ඩායමට ආරාධනා කළා.\nඅද තරඟයේදී ඉන්දීය කණ්ඩායමේ නායක රෝහිත් ශර්මා පන්දුවාර 20 තරඟයකදී රැස්කළ වේගවත්ම ශතකයට හිමි ලෝක වාර්තාව සම කිරීමට සමත් වුණා.\nරෝහිත් ශර්මා සිය ශතකය වර්තා කළේ පන්දු 35ක් පමණක් වැය කරමින්.\nමිට පෙර දකුණු අප්‍රිකානු කණ්ඩායමේ පිතිකරු ඩේවිඩ් මිලර් පන්දු 35කදී ශතකයක් ලබාගෙන වේගවත්ම පන්දුවාර 20 ශතකයට හිමිකම් කිවා.\nශ්‍රී ලංකා පන්දු යවන්නන්ට අනුකම්පා විරහිත ප්‍රහාරයක් දියත් කළ රෝහිත් ශර්මා දැවී ගියේ ලකුණු 118ක් ලබා ගෙන සිටියදීයි.\nඔහුගේ ඉනිමට හතරේ පහර 12ක් සහ හයේ පහර 10ක් ඇතුළත් වුණා.",
       "URL": "https://www.hirunews.lk/sports/179077/රෝහිත්-ශර්මා-ලෝක-වාර්තාවක්-සම-කරයි",
       "Category": "Sports",
       "Parent URL": "https://www.hirunews.lk/sports/all-news.php?pageID=270"
}