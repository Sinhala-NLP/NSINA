{
       "Source": "hirunews",
       "Timestamp": "Tuesday, 20 October 2015 - 8:44",
       "Headline": "වසරේ හොඳම ක්‍රීඩකයා ඇන්ජලෝ මැතිව්ස්",
       "News Content": "ශ්‍රී ලංකා ක්‍රිකට් ආයතනය සංවිධානය කළ වාර්ෂික ක්‍රිකට් සම්මාන උළෙලේදී වසරේ ක්‍රිකට් ක්‍රීඩකයා සම්මානය ශ්‍රී ලංකා පිළේ නායක ඇන්ජලෝ මැතිව්ස්ට හිමි වුණා. ඊයේ සන්ධ්‍යාවේ පැවැති මෙම ක්‍රිකට් සම්මාන උළෙලේදී මහජන සම්මානයෙන් වසරේ ක්‍රිකට් ක්‍රීඩකයා ලෙස 4 වන වරටත් සම්මාන හිමි කර ගැනීමට කුමාර සංගක්කාර සමත් වුණා. වසරේ හොඳම ටෙස්ට් පන්දු යවන්නා ලෙස රංගන හේරත් මෙහිදී සම්මාන හිමි කර ගත්තා. විස්සයි විස්ස හොඳම පන්දු යවන්නා වූයේ නුවන් කුලසේකරයි. විස්සයි විස්ස හොඳම පිතිකරු මෙන්ම වසරේ නැගී එන ක්‍රීකට් ක්‍රීඩකයා සම්මානය කුුසල් ජනිත් පෙරේරා හිමි කර ගත්තා. වසරේ දක්ෂතම තුන් ඉරියව්වෙන්ම දස්කම් දැක්වූ එක්දින ක්‍රීඩිකාව ලෙස එෂානි කෞශල්‍යයා ලොකුසූරිය ශ්‍රී ලංකා ක්‍රිකට් වාර්ෂික ක්‍රිකට් සම්මාන උළෙලේදී සම්මානයට පාත්‍ර වුණා.\nමහජන සම්මානය - වසරේ ක්‍රිකට් ක්‍රීඩකයා ලෙස 4 වන වරටත් සම්මාන හිමි කරගත්\nකුමාර සංගක්කාර\nවසරේ ක්‍රිකට් ක්‍රීඩකයා ශ්‍රී ලංකා පිළේ නායක\nඇන්ජලෝ මැතිව්ස්\nඑක්දින තරගවල\nවසරේ හොඳම තුන් ඉරියව් ක්‍රීඩකයා\nඇන්ජලෝ මැතිව්ස්\nවිස්සයි විස්ස හොඳම පන්දු යවන්නා\nනුවන් කුලසේකර\nවිස්සයි විස්ස හොඳම පිතිකරු\nකුසල් ජනිත් පෙරේරා\nවසරේ හොඳම එක්දින පිතිකරුවා\nඇන්ජලෝ මැතිව්ස්\nවසරේ හොඳම එක්දින පන්දු යවන්නා\nඅජන්ත මෙන්ඩිස්\nවසරේ නැගී එන ක්‍රීකට් ක්‍රීඩකයා\nකුසල් ජනිත් පෙරේරා\nවසරේ හොඳම ටෙස්ට් පිතිකරුවා\nඇන්ජලෝ මැතිව්ස්\nවසරේ හොඳම ටෙස්ට් පන්දු යවන්නා\nරංගන හේරත්",
       "URL": "https://www.hirunews.lk/sports/118768/වසරේ-හොඳම-ක්‍රීඩකයා-ඇන්ජලෝ-මැතිව්ස්",
       "Category": "Sports",
       "Parent URL": "https://www.hirunews.lk/sports/all-news.php?pageID=444"
}