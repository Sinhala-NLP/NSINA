{
       "Source": "hirunews",
       "Timestamp": "Friday, 14 July 2017 - 9:41",
       "Headline": "කාසියේ වාසිය සිම්බාබ්වේ දිනු කණ්ඩායම පන්දුවට පහරදීමට තීරණය කරයි",
       "News Content": "සංචාරක සිම්බාබ්වේ කණ්ඩායම සහ ශ්‍රී ලංකාව අතර පැවැත්වෙන ටෙස්ට් තරගය අද කොළඹ ආර් ප්‍රේමදාස ක්‍රීඩාංගණයේදී ආරම්භ වනවා.\nතරගයේ කාසියේ වාසිය දිනු සිම්බාබ්වේ කණ්ඩායම පළමුවෙන් පන්දුවට පහරදීමට තීරණය කර තිබෙනවා.\nඅද තරගයේ ශ්‍රී ලංකා කණ්ඩායමට නායක දිනේශ් චන්දිමාල් /  නිරෝෂන් දික්වැල්ල / අසේල ගුණරත්න / රංගන හේරත් / දිමුත් කරුණාරත්න / ලහිරු කුමාර / සුරංග ලක්මාල් / ඇන්ජෙලෝ මැතිව්ස් / කුසල් මෙන්ඩිස් / දිල්රුවන් පෙරේරා සහ උපුල් තරංග එක්වනවා.\nසිම්බාබ්වේ කණ්ඩායමේ ටසාරි මුසකන්ඩා අද ටෙස්ට් වරම් ලබාගෙන තිබෙනවා.\nකණ්ඩායම ඉහළ මානසිකත්වයෙන් යුතුව තරගයට මුහුණදීමට සූදානම් බවයි ශ්‍රී ලංකා නායක දිනේෂ් චන්දිමාල් ඊයේ පැවති මාධ්‍ය හමුවකදී සදහන් කළේ.\nසිම්බාබ්වේ සමග ටෙස්ට් තරගයට පිතිකරුවන් 7 දෙනෙකු සහ පන්දු යවන්නන් සිව් දෙනෙකු සමගින් එක්වීමට අදහස් කරන බව දිනේෂ් චන්දිමාල් පවසනවා.\nදෙරට අතර පැවැති තරග 5 කින් සමන්විත එක්දින තරගාවලියේදි තරග 3 – 2 ක් ලෙස ශ්‍රී ලංකා කණ්ඩායමට අනපේක්ෂිත පරාජයක් උරුම වුණා.\nසිම්බාබ්වේ සමග ටෙස්ට් තරගයට එක්වන 15 දෙනෙකුගෙන් සමන්විත ශ්‍රි ලංකා සංචිතය අවසන් පුහුණු සැසියට එක්වුණා.\nඒ අනුව පළමු වරට අද දිනයේදි දිනේෂ් චන්දිමාල් ටෙස්ට් තරගයකදී ශ්‍රී ලංකා කණ්ඩායම මෙහෙයවනු ඇති.\nදෙරට අතර අද ආරම්භ වන්නේ 18 වන ටෙස්ට් තරගයයි.\nඅවසන් ටෙස්ට් තරග 17 තුලදීම ශ්‍රී ලංකා කණ්ඩායම පරාජය කරන්නට සිම්බාබ්වේ කණ්ඩායමට හැකි වී නැහැ.",
       "URL": "https://www.hirunews.lk/sports/165854/කාසියේ-වාසිය-සිම්බාබ්වේ-දිනු-කණ්ඩායම-පන්දුවට-පහරදීමට-තීරණය-කරයි",
       "Category": "Sports",
       "Parent URL": "https://www.hirunews.lk/sports/all-news.php?pageID=316"
}