{
       "Source": "hirunews",
       "Timestamp": "Monday, 12 February 2018 - 7:17",
       "Headline": "පළමු තරඟයට හසන් නැහැ",
       "News Content": "ශ්‍රී ලංකාව සමඟ පැවැත්වෙන පළමු විස්සයි විස්ස තරඟයට ශකීබ් අල් හසන් සහභාගි නොවන බව එරට ක්‍රිකට් පාලක මණ්ඩලය ඊයේ (11) නිවේදනය කළා.\nශ්‍රී ලංකාව සමඟ පැවති පළමු ටෙස්ට් තරඟයේදී තුවාල ලැබූ ශකීබ් අල් හසන්ගේ අතේ ආබාධය තවමත් මුළුමනින්ම සුව නොවීම ඊට හේතුවයි.\nදෙවන ටෙස්ට් තරඟය අහිමි වූ ඔහු ලබන බ්‍රහස්පතින්දා පැවැත්වෙන පළමු විස්සයි විස්ස තරඟයට සහභාගි නොවුව ද, දෙවන තරඟයට සහභාගි වීමට හැකියාව ලැබෙනු ඇතැයි අපේක්ෂා කරන බව බංග්ලාදේශ ක්‍රිකට් තේරීම් කමිටුවේ ප්‍රධානියා සදහන් කළා.\nකෙසේ වෙතත් මිට පෙර ඔවුන් සඳහන් කර තිබුනනේ තරඟ දෙකකින් සමන්විත 20-20 තරඟාවලියටම ශකීබ් ක්‍රීඩා කරන බවටයි.\nමේ අතර  විස්සයි විස්ස තරගාවලිය සදහා බංග්ලාදේශය නවක ක්‍රීඩකයන් 05 දෙනෙකු සිය සංචිතයට එක් කර තිබෙනවා.\nඅබු ජායෙඩ්, අර්ෆුල් හක්, මහෙදි හසන්, සකීර් හසන් සහ අෆීෆ් හුසෙන් එම නවක ක්‍රීඩකයන් 05 දෙනායි.\nඅබු හයිදර් ද වසර දෙකකට පසු බංග්ලාදේශ කණ්ඩායමට එක්වනවා.\nතරඟ දෙකකින් සමන්විත ශ්‍රී ලංකාව සහ බංග්ලාදේශය අතර විස්සයි විස්ස තරඟාවලිය ලබන 15 වන දා සහ 18 වන දා පැවැත්වීමට නියමිතයි.",
       "URL": "https://www.hirunews.lk/sports/183441/පළමු-තරඟයට-හසන්-නැහැ",
       "Category": "Sports",
       "Parent URL": "https://www.hirunews.lk/sports/all-news.php?pageID=255"
}