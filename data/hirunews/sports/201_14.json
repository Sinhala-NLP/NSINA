{
       "Source": "hirunews",
       "Timestamp": "Wednesday, 10 October 2018 - 20:35",
       "Headline": "වර්ෂාව හේතුවෙන් ශ්‍රී ලංකා එංගලන්ත පළමු එක්දින තරගය අත්හැර දැමේ",
       "News Content": "සංචාරක එංගලන්ත කණ්ඩායම සහ ශ්‍රී ලංකාව අතර පළමු එක්දින තරගය වර්ෂාව හේතුවෙන් අත්හැර දමා තිබෙනවා.\nඅද පස්වරුවේ තරගය තාවකාලිකව නතර කරනු ලැබුවේ එංගලන්ත කණ්ඩායම පළමුවෙන් පන්දුවට පහරදෙමින් සිටියදීයි.\nතරගය තාවකාලිකව අත්හිටුවන විට පළමුවෙන් පන්දුවට පහරදෙමින් සිටි එංගලන්ත කණ්ඩායම පන්දුවාර 15 ක් අවසානයේ කඩුලු 2 ක් දැවී ලකුණු 92 ක් ලබා සිටියා.\nජෝ රූට් ලකුණු 25 ක් සහ ඔවින් මෝගන් ලකුණු 14 ක් ලබා පන්දුවට පහරදෙමින් සිටිනවා.\nජේසන් රෝයි ලකුණු 24 ක් සහ ජොනි බෙර්ස්ටෝ ලකුණු 25 ක් ලබා සිටියදී දැවීගියා.\nනුවන් ප්‍රදීප් සහ අකිල ධනංජය එක් කඩුල්ල බැගින් බිඳහෙලුවා.\nසංචාරක එංගලන්ත කණ්ඩායම සහ ශ්‍රී ලංකාව අතර දෙවන එක්දින ක්‍රිකට් තරගය අනිද්දා දඹුල්ල ජාත්‍යන්තර ක්‍රීඩාංගණයේදී පැවැත්වීමට නියමිතයි.",
       "URL": "https://www.hirunews.lk/sports/201862/වර්ෂාව-හේතුවෙන්-ශ්‍රී-ලංකා-එංගලන්ත-පළමු-එක්දින-තරගය-අත්හැර-දැමේ",
       "Category": "Sports",
       "Parent URL": "https://www.hirunews.lk/sports/all-news.php?pageID=201"
}