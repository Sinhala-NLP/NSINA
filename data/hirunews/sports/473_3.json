{
       "Source": "hirunews",
       "Timestamp": "Monday, 27 April 2015 - 15:28",
       "Headline": "අපේ සිංහයින්ට ICC ය වෙතින් ඩොලර් ලක්ෂ 3ක්",
       "News Content": "ශ්‍රී ලංකා ක්‍රිකට් ක්‍රීඩකයන්ට පසුගිය ලෝක කුසලාන තරගාවලිය සඳහා ලැබිය යුතු ඩොලර් ලක්ෂ 3ක මුදලක් මුදා හැරීමට අන්තර් ජාතික ක්‍රිකට් සම්මේලනය තීරණය කර තිබෙනවා.\nකෙසේ නමුත්, තරගාවලිය සඳහා ශ්‍රී ලංකාවට හිමි විය යුතු සම්පූර්ණ මුදල මුදා හැරීමට ඔවුන් මෙතෙක් තීරණයකට එළඹී නැතැයි ක්‍රීඩා අමාත්‍ය නවීන් දිසානායක ප්‍රකාශ කළා. ලෝක කුසලාන තරගාවලියේ ශ්‍රී ලංකාවට ලැබිය යුතු මුදල අත්හිටවනු ලැබුයේ මෙරට නව ක්‍රිකට් අතුරු කමිටුවක් පත් කිරීමත් සමඟයි.\nඑමගින් ජාත්‍යන්තර ක්‍රිකට් සම්මේලනයේ ව්‍යවස්ථාව උල්ලංගණය වී ඇත්දැයි සොයා බලන බව අයි.සී.සී. ය මීට පෙර ප්‍රකාශ කළා. කෙසේ නමුත්, ශ්‍රී ලංකා ක්‍රිකට් ආයතනය පෙන්වා දෙන්නේ අදාළ මුදල මෙරටට නීත්‍යානුකූලව හිමි විය යුතු බවයි. මේ අතර, පසුගිය ක්‍රිකට් පරිපාලනයේ දුෂණ සෙවීම සඳහා කොමිසමක් පත් කිරීමට ද තීරණය කළ බවයි ක්‍රිඩා අමාත්‍ය නවීන් දිසානායක අද පැවැති මාධ්‍ය හමුවකදී ප්‍රකාශ කළේ.",
       "URL": "https://www.hirunews.lk/sports/108386/අපේ-සිංහයින්ට-icc-ය-වෙතින්-ඩොලර්-ලක්ෂ-3ක්",
       "Category": "Sports",
       "Parent URL": "https://www.hirunews.lk/sports/all-news.php?pageID=473"
}