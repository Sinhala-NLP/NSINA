{
       "Source": "hirunews",
       "Timestamp": "Thursday, 31 October 2013 - 19:51",
       "Headline": "රන් පදක්කම් ගෙනන ක්‍රීඩකයින්ට ලක්ෂ 40 ක්.",
       "News Content": "ලබන වසරේ පැවැත්වෙන ආසියානු හෝ පොදු රාජ්‍ය මණ්ඩලීය ක්‍රීඩා උළෙලේදී රන් පදක්කම් දිනා ගන්නා ක්‍රීඩකයෙකුට හෝ ක්‍රීඩිකාවකට රුපියල් ලක්ෂ 40 ක මුදලක් ලබාදීමට ක්‍රීඩා අමාත්‍ය මහින්දානන්ද අළුත්ගමගේ තීරණය කර තිබෙනවා. අමාත්‍යවරයා මේ බව සඳහන් කළේ මේ වසරේ ජාත්‍යන්තර තරඟ නියෝජනය කරමින් රන් පදක්කම් දිනාගත් මෙරට ක්‍රීඩක ක්‍රීඩිකාවන් ඇගයීමේ උත්සවයකට කොළඹ දී ඊයේ (30) එක්වෙමින්. එහිදී ක්‍රීඩක ක්‍රීඩිකාවන් 14 දෙනෙකුට සහ පුහුණුකරුවන් 13 දෙනෙකුට රුපියල් කෝටියක මුදලක් පිරිනැමුණා. ඒ, මලල ක්‍රීඩා, පිහිනුම්, ස්කොෂ් සහ බර ඉසිලීම යන ක්‍රීඩා සඳහායි.",
       "URL": "https://www.hirunews.lk/sports/70429/රන්-පදක්කම්-ගෙනන-ක්‍රීඩකයින්ට-ලක්ෂ-40-ක්",
       "Category": "Sports",
       "Parent URL": "https://www.hirunews.lk/sports/all-news.php?pageID=506"
}