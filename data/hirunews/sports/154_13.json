{
       "Source": "hirunews",
       "Timestamp": "Saturday, 22 June 2019 - 13:10",
       "Headline": "ජය ගත් රහස, දිමුත් හෙළි කරයි",
       "News Content": "එංගලන්තය සමඟ ඊයේ (21) පැවති තරඟය ජයග්‍රහණය කළ හැකී යන මානසිකත්වයෙන් කණ්ඩායම සිටි බව ශ්‍රී ලංකා ක්‍රිකට් කණ්ඩායමේ නායක දිමුත් කරුණාරත්න පවසනවා.\nතරඟයෙන් අනතුරුව පැවති මාධ්‍ය හමුවට එක්වෙමිනුයි ඔහු මේ බව කියා සිටියේ.\nමේ අතර, එංගලන්තයට එරෙහිව ශ්‍රී ලංකාව ලබාගත් විශිෂ්ඨ ජයග්‍රහණයට ජනාධිපති මෛත්‍රීපාල සිරිසේන සහ අග්‍රාමාත්‍ය රනිල් වික්‍රමසිංහ සුබ පැතුම් එක්කර තිබෙනවා.\nසිය ට්විටර් ගිණුමේ සටහනක් තබමින් ජනාධිපතිවරයා කියා සිටියේ තරඟකාරී ක්‍රීඩා විලාසයක් පෙන්වමින් ශ්‍රී ලංකාවට ජය ගෙනදුන් දිමුත් කරුණාරත්න ප්‍රමුඛ ශ්‍රී ලංකා ක්‍රිකට් කණ්ඩායමට තමන් උණුසුම් සුබ පැතුම් එක් කරන බවයි.\nඑමෙන්ම අග්‍රාමාත්‍ය රනිල් වික්‍රමසිංහද සිය ට්විටර් ගිණුමේ සටහනක් තබමින් ශ්‍රී ලංකා කණ්ඩායමට සුබ පැතුම් එක්කර තිබෙනවා.",
       "URL": "https://www.hirunews.lk/sports/218889/ජය-ගත්-රහස-දිමුත්-හෙළි-කරයි",
       "Category": "Sports",
       "Parent URL": "https://www.hirunews.lk/sports/all-news.php?pageID=154"
}