{
       "Source": "hirunews",
       "Timestamp": "Friday, 05 April 2019 - 13:15",
       "Headline": "උමාර් සහ වහාබ් පාකිස්තාන ලෝක කුසලාන සංචිතයට නැහැ",
       "News Content": "එළඹෙන ලෝක කුසලාන ක්‍රිකට් තරගාවලිය සඳහා සිය සංචිතය නම් කිරීමට පෙර පාකිස්තානය ක්‍රීඩකයන් 23 දෙනෙකු කායික යෝග්‍යතා පරීක්ෂණ සඳහා කැදවා තිබෙනවා.\nඔවුන් අප්‍රේල් 15 වන දා සහ 16 වන දා ලාහෝරයේදී යෝග්‍යතා පරීක්ෂණයට ලක් කෙරෙන අතර, අප්‍රේල් 18 වන දා අවසන් සංචිතය ප්‍රකාශයට පත් කිරීමට නියමිතයි.\nඕස්ට්‍රේලියාව සමඟ පැවති එක්දින තරගාවලියේදී ජාත්‍යන්තර ක්‍රිකට් වරම් ලැබූ නවක පාකිස්තාන ක්‍රීඩකයන් වන මොහොමඞ් අබ්බාස්, ශාන් මසූඩ්  සහ මොහොමඩ්  හස්නයින් මෙම සංචිතයට ඇතුළත්.\nකෙසේ නමුත්, එක්දින තරඟ ප්‍රවීනයෙකු වූ උමාර් අක්මාල් සහ වහාබ් රියාස් මෙවර පාකිස්තාන ලෝක කුසලාන සංචිතය සඳහා කැදවා නැහැ.\nලෝක කුසලාන තරගාවලියේදී පාකිස්තාන පිළ මෙහෙය වනු ඇත්තේ සර්ෆරාස් අහමඞ් විසින්.\nමෙවර ලෝක කුසලාන ක්‍රිකට් තරගාවලිය මැයි 30 වන දා සිට එංගලන්තයේ සහ වේල්සයේදී පැවැත්වෙන අතර ඒ සඳහා කණ්ඩායම් නම් කිරීම අප්‍රේල් 23 වන දා වන විට සිදුකළ යුතු වනවා.",
       "URL": "https://www.hirunews.lk/sports/213872/උමාර්-සහ-වහාබ්-පාකිස්තාන-ලෝක-කුසලාන-සංචිතයට-නැහැ",
       "Category": "Sports",
       "Parent URL": "https://www.hirunews.lk/sports/all-news.php?pageID=168"
}