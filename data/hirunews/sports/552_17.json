{
       "Source": "hirunews",
       "Timestamp": "Thursday, 14 February 2013 - 7:49",
       "Headline": "බංග්ලාදේශයට යන ක්‍රීඩකයන් ගැන අවසන් තීරණය අද.",
       "News Content": "ශ්‍රී ලංකාව සහ බංග්ලාදේශය අතර පැවැත්වීමට නියමිත එක්දින සහ ටෙස්ට් තරඟාවලි සඳහා සහභාගි වන ශ්‍රී ලංකා සංචිතය අද සවස ප්‍රකාශයට පත්කිරීමට නියමිත බව ශ්‍රී ලංකා ක්‍රිකට් ආයතනය පවසනවා. එළඹෙන බංග්ලාදේශ සංචාරයේ කණ්ඩායමේ නායකයා වශයෙන් බොහෝදුරට  ඇන්ජලෝ මැතිව්ස් කටයුතු කිරීමට ඉඩ ඇති බවයි වාර්තාවන්නේ. තරුණ ක්‍රීඩකයන් වැඩිපිරිසක් එළඹෙන බංග්ලාදේශ සංචාරයට සහභාගිවන ශ්‍රී ලංකා සංචිතයට  ඇතුළත් කිරීම කෙරෙහිද ශ්‍රී ලංකා ක්‍රිකට් තේරීම් කමිටුවේ අවධානය යොමුව තිබෙනවා. ලබන මස මුලදී මෙම ටෙස්ට් සහ එක්දින තරඟාවලිය ආරම්භ වීමට නියමිතයි.",
       "URL": "https://www.hirunews.lk/sports/53350/බංග්ලාදේශයට-යන-ක්‍රීඩකයන්-ගැන-අවසන්-තීරණය-අද",
       "Category": "Sports",
       "Parent URL": "https://www.hirunews.lk/sports/all-news.php?pageID=552"
}