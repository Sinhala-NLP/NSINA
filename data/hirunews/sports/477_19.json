{
       "Source": "hirunews",
       "Timestamp": "Tuesday, 31 March 2015 - 13:35",
       "Headline": "ලෝක කුසලානය අහිමි වුනත් ICC එකේ ලංකාව ඉදිරියට",
       "News Content": "ලෝක කුසලාන ක්‍රිකට් තරගාවලියෙන් පසු අන්තර් ජාතික ක්‍රිකට් සම්මේලනයේ කණ්ඩායම් සහ ක්‍රිඩක දර්ශක අද (31) ප්‍රකාශයට පත් කෙරුණා. ඒ අනුව තරගාවලියට පෙර එක්දින දර්ශකයේ 5 වන ස්ථානයේ සිටි ශ්‍රී ලංකාව එක් ස්ථානයක් ඉදිරියට පැමිණ 4 වන ස්ථානය හිමි කරගෙන සිටිනවා. දර්ශකයේ පළමු ස්ථානය  ඕස්ට්‍රේලියාවටත් දෙවන සහ තුන්වන ස්ථාන ඉන්දියාවට සහ දකුණු අප්‍රිකාවටත් හිමිව තිබෙනවා. එක්දින පිතිකරු දර්ශකයේ පළමු තැන දකුණු අප්‍රිකානු ක්‍රීඩක ඒ.බී. ඩිවිලියස්ට හිමිව ඇති අතර දෙවන තැන හිමිව ඇත්තේ කුමාර් සංගක්කාරටයි. තරගාවලියට පෙර පන්දු යවන්නන්ගේ දර්ශකයේ 7වන ස්ථානයේ සිටි ඕස්ට්‍රේලියානු ක්‍රීඩක මිචෙල් ස්ටාක් එහි පළමු තැන හිමි කරගෙන සිටිනවා. තුන් ඉරියව්වෙන්ම දස්කම් දක්වන ක්‍රිඩකයන් අතුරෙන් ප්‍රමුඛස්ථානය තිලකරත්න ඩිල්ශාන්ට හිමිවී ඇති අතර, එහි තුන්වන තැන හිමි වී ඇත්තේ ඇන්ජලෝ මැතිව්ස්ටයි.",
       "URL": "https://www.hirunews.lk/sports/106615/ලෝක-කුසලානය-අහිමි-වුනත්-icc-එකේ-ලංකාව-ඉදිරියට",
       "Category": "Sports",
       "Parent URL": "https://www.hirunews.lk/sports/all-news.php?pageID=477"
}