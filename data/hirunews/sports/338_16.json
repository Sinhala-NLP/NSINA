{
       "Source": "hirunews",
       "Timestamp": "Sunday, 16 April 2017 - 8:59",
       "Headline": "දිල්ලියෙන් පන්ජබයට ප්‍රහාරයක්",
       "News Content": "ඉන්දීය පී‍්‍රමියර් ලීග් තරඟාවලියට අදාළව ඊයේ (15) පැවති තරගයකින් ජය ගන්නට  දිල්ලි ඩෙයාඩෙවිල්ස් කණ්ඩායම සමත් වුණා.\nමෙම තරඟය දිල්ලි නුවරදී පැවැත්වුණේ සහීර් ඛාන්ගේ නායකත්වයෙන් යුත් දිල්ලි ඩෙයාඩෙවිල්ස් සහ ග්ලේන් මැක්ස්වෙල්ගේ නායකත්වයෙන් යුත් කිංග්ස් ඉලෙවන් පන්ජාබ් කණ්ඩායම් අතරයි.\nඑම තරඟයේ පළමුවෙන් පන්දුවට පහරදුන් දිල්ලි කණ්ඩායම නියමිත පන්දුවාර විස්ස අවසානයේ කඩුළු 06 ක් දැවී ලකුණු 188 ක් ලබා ගත්තා.\nලකුණු 189 ක ජයග්‍රාහී ඉලක්කයක් හඹා ගිය පන්ජාබ් කණ්ඩායමට නියමිත පන්දුවාර විස්ස අවසානයේ කඩුළු 09 ක් දැවී ලබාගත හැකිවූයේ ලකුණු 137 ක් පමණයි.\nඒ අනුව එම තරඟයෙන් ලකුණු 51 ක ජයක් ලබාගැනීමට දිල්ලි ඩෙයාඩෙවිල්ස් කණ්ඩායම සමත් වුණා.",
       "URL": "https://www.hirunews.lk/sports/159276/දිල්ලියෙන්-පන්ජබයට-ප්‍රහාරයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=338"
}