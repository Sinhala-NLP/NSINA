{
       "Source": "hirunews",
       "Timestamp": "Saturday, 09 March 2019 - 13:58",
       "Headline": "ඕස්ට්‍රේලියාව සමඟ ඉදිරි තරඟ දෙකේ දී ඉන්දියාව දෝණි ගැන තීරණයක් ගනී",
       "News Content": "ඕස්ට්‍රේලියාව සමඟ පැවැත්වෙන අවසන් එක්දින තරඟ දෙක සඳහා මහේන්ද්‍ර සිං දෝණි විවේක ගැන්වීමට ඉන්දීය ක්‍රිකට් කළමනාකාරීත්වය තීරණය කර තිබෙනවා.\nඒ අනුව සංචිතයේ අනෙක් කඩුලු රකින්නා වූ රිෂබ් පාන්ට් කණ්ඩායමට එක්වනු ඇති.\nඕස්ට්‍රේලියානු සංචාරය ඉන්දියාවට මේ වසරේ පැවැත්වෙන ලෝක කුසලාන තරගාවලිය සඳහා කණ්ඩායම තෝරා ගැනීමේ අවස්ථාවක් ද වනවා.\nඕස්ට්‍රේලියාව සමඟ පැවති පළමු එක්දින තරඟ දෙක ජයග්‍රහණය කළ ඉන්දියාව ඊයේ ඔවුන් අතින් ලකුණු 32ක පරාජයක් ලැබූයේ විරාට් කෝලි ලබා ගත් ශතකය ද අපතේ යවමින්.\nකෝලි එහිදී ලබා ගත්තේ 41 වන එක්දින ශතකයයි.\nකෙසේ නමුත්,  ඕස්ට්‍රේලියාව කඩුලු 5ක් දැවී ලබා ගත් ලකුණු 313ට පිළිතුරු ලෙස ඉන්දීය පිළ පන්දු වාර 48යි පන්දු දෙකකදී ලකුණු 281කට දැවී ගියා.",
       "URL": "https://www.hirunews.lk/sports/212032/ඕස්ට්‍රේලියාව-සමඟ-ඉදිරි-තරඟ-දෙකේ-දී-ඉන්දියාව-දෝණි-ගැන-තීරණයක්-ගනී",
       "Category": "Sports",
       "Parent URL": "https://www.hirunews.lk/sports/all-news.php?pageID=173"
}