{
       "Source": "hirunews",
       "Timestamp": "Saturday, 21 September 2013 - 13:32",
       "Headline": "මාලිංග නොමැතිව මුම්බායි අද සටනට.",
       "News Content": "ඉන්දියාවේ පැවැත්වෙන චැම්පියන්ස් ලීග් ක්‍රිකට් තරඟාවලියේදී අද තරඟ වදින්නේ අයි.පී.එල්. කණ්ඩායම් දෙකක් වන රාජස්ථාන රෝයල්ස් පිල සහ මුම්බායි ඉන්දියන්ස් කණ්ඩායමයි. රාජස්ථාන පිල රාහුල් ඩ‍්‍රාවිඩ් විසින් මෙහෙයවන අතර රෝහිත් ෂර්මා මුම්බායි පිලේ නායකයා ලෙස කටයුතු කරනවා. මුම්බායි ඉන්දියන්ස් පිලේ සාර්ථකත්වයට ඉමහත් පිටිවහලක් වූ ලසිත් මාලිංග මෙවර චැම්පියන්ස් ලීග් තරඟාවලියට සහභාගි වන්නේ නැහැ. මේ නිසා මාලිංග නොමැතිව චැම්පියන්ස් ලීග් තරඟාවලියේ ඉදිරියට යාම මුම්බායි පිලට අභියෝගයක් වනු ඇති බව ක්‍රීඩා විචාරකයින්ගේ අදහසයි. අයි.පී.එල්. තරඟවලදී කඩුලූ ශතකයක් ලබාගත් එකම ක්‍රීඩකයා වන්නේද ලසිත් මාලිංගයි.",
       "URL": "https://www.hirunews.lk/sports/67690/මාලිංග-නොමැතිව-මුම්බායි-අද-සටනට",
       "Category": "Sports",
       "Parent URL": "https://www.hirunews.lk/sports/all-news.php?pageID=513"
}