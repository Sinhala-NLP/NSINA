{
       "Source": "hirunews",
       "Timestamp": "Saturday, 03 June 2017 - 22:55",
       "Headline": "දකුණු අප්‍රිකාවට ලකුණු 96 ක ජයක්",
       "News Content": "ශූරයන්ගේ කුසලාන තරගාවලියේ ශ්‍රී ලංකාවට එරෙහිව පැවති තරගයෙන් ලකුණු 96 ක ජයක් ලබාගැනීමට දකුණු අප්‍රිකාව සමත්වුනා.\nඕවල් ක්‍රීඩාංගණයේ පැවති තරගයේ කාසියේ වාසිය දිනු ශ්‍රී ලංකාවේ ආරාධනය මත පළමුවෙන් පන්දුවට පහරදුන් දකුණු අප්‍රිකාව නියමිත පන්දුවාර 50 අවසානයේ කඩුලු 6ක් දැවී ලකුණු 299ක් ලබාගත්තා.\nදුවද්දී දැවී යාමකට හසුවී පිටියෙන් ඉවත්වු හසීම් අම්ලා ලකුණු 103 යි.\nහයේ පහර 2 ක් සහ හතරේ පහර 5 ක් සමගින් පන්දු 115 කදී ලබාගත් එම ශතකය අම්ලාගේ 25 වන එක්දින ශතකයයි.\nපෆ් ඩු ප්ලෙසි 75 යි.\nපන්දු යැවීමේදී නුවන් ප්‍රදීප් කඩුලු 2 ක් බිඳහෙලුවා.\nපිළිතුරු ඉනිම වෙනුවෙන් පන්දුවට පහරදුන් ශ්‍රී ලංකා කණ්ඩායමට පන්දුවාර 41 යි පන්දු 3 ක් අවසානයේ සියලුදෙනා දැවී ලබාගැනීමට හැකිවුයේ ලකුණු 203 ක් පමණයි.\nනායක උපුල් තරංග 57 යි. එය ඔහුගේ 32 වන එක්දින අර්ධ ශතකය ද වනවා.\nනිරෝෂන් දික්වැල්ල 41 යි.\nකුසල් පෙරේරා නොදැවී 44 ක් ලබාගත්තා.\nශූරයන්ගේ කුසලානයේ ශ්‍රී ලංකාව සහභාගී වන මීළග තරගය පැවැත්වෙන්නේ ලබන 8 වනදා ඉන්දියාවට එරෙහිවයි.",
       "URL": "https://www.hirunews.lk/sports/162778/දකුණු-අප්‍රිකාවට-ලකුණු-96-ක-ජයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=329"
}