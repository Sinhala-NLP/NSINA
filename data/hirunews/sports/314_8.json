{
       "Source": "hirunews",
       "Timestamp": "Thursday, 20 July 2017 - 20:06",
       "Headline": "ඉන්දියාවට එරෙහි ටෙස්ට් තරඟාවලියට අසේල සූදානම්",
       "News Content": "ඉන්දියාවට එරෙහිව ලබන 26 වනදා ආරම්භ වන තරග තුනකින් සමන්විත ටෙස්ට් තරගාවලිය තම කණ්ඩායමට සිය දක්ෂතා පෙන්වීමට වැදගත් අවස්ථාවක් බව ශ්‍රී ලංකා ටෙස්ට් නායක උපුල් තරංග ප්‍රකාශ කලා.\nඔහු මේ බව කියා සිටියේ තරගාවලිය පිලිබද දැනුම්වත් කිරිම සඳහා කොළඹ අද (20) පැවති මාධ්‍ය හමුවකට එක්වෙමින්.\nශ්‍රී ලංකා ටෙස්ට් නායක දිනේෂ් චන්දිමාල් උණ රෝගයට ගොදුරුව සිටීම හේතුවෙන් මේ සඳහා සහභාගී වුණේ එක්දින සහ පන්දුවාර 20 නායක උපුල් තරංගයි.\nඑම මාධ්‍ය හමුවට එක්වෙමින් ශ්‍රී ලංකා ක්‍රිකට් කළමනාකරු අසංක ගුරුසිංහ කියා සිටියේ සිම්බාබ්වේ ටෙස්ට් තරගය අතරතුරදී ආබාධයකට ලක්වූ අසේල ගුණරත්නට ඉන්දියාව සමග පැවැත්වෙන පලමු ටෙස්ට් තරගයට කිී‍්‍රඩා කිරිමට හැකි වනු ඇති බවයි.\nඉන්දීය ක්‍රිකට් කණ්ඩායම ශ්‍රී ලංකාවට පැමිණ ඇත්තේ වසර 8 කට පසු පූර්ණ ක්‍රිකට් තරගාවලියක් සඳහායි.\nමෙම තරගාවලියට ටෙස්ට් ක්‍රිකට් තරග 3 ක්, එක්දින තරග 5 ක් සහ පන්දුවාර 20 ක්‍රිකට් තරගයක් ඇතුළත්.",
       "URL": "https://www.hirunews.lk/sports/166369/ඉන්දියාවට-එරෙහි-ටෙස්ට්-තරඟාවලියට-අසේල-සූදානම්",
       "Category": "Sports",
       "Parent URL": "https://www.hirunews.lk/sports/all-news.php?pageID=314"
}