{
       "Source": "hirunews",
       "Timestamp": "Saturday, 09 February 2013 - 8:18",
       "Headline": "ඕස්ට්‍රේලියාවට සහ කොදෙව්වන්ට ජය.",
       "News Content": "ලෝක කුසලාන කාන්තා ක්‍රිකට් තරගාවලියේ ඊයේ (08) පැවැති සුපර් සික්ස් වටයේ තරගවලදී  ඕස්ට්‍රේලියානු සහ බටහිර ඉන්දීය කොදෙව් කණ්ඩායම් ජයග්‍රහණ වාර්තා කිරීමට සමත් වුණා. එංගලන්තය සමග පැවැති තරගයේ දී මුලින්ම පන්දුවට පහර දුන්  ඕස්ට්‍රේලියානු කණ්ඩායම පන්දු වාර 44යි පන්දු 4ක් අවසානයේ සියලූ දෙනා දැවී ලකුණු 147ක් ලබා ගත්තා. ඊට පිළිතුරු ලෙස එංගලන්ත කණ්ඩායමට පන්දු වාර 47යි පන්දු 3ක් අවසානයේ සියලූ දෙනා දැවී ලබා ගත්තේ ලකුණු 145ක් පමණයි.\nමේ අතර දකුණු අප්‍රිකාව සහ බටහිර ඉන්දීය කොදෙව් කණ්ඩායම අතර පැවැති තරගයේ දී මුලින්ම පන්දුවට පහර දුන් දකුණු අප්‍රිකානු ක්‍රීඩිකාවන් නියමිත පන්දු වාර 50 අවසානයේ කඩුලූ 7ක් දැවී ලකුණු 230ක් රැස් කළා. ඊට පිළිතුරු ලෙස බටහිර ඉන්දීය කොදෙව් ක්‍රීඩිකාවන් පන්දු වාර 45යි පන්දු 3ක් අවසානයේ කඩුලූ 8ක් දැවී ලකුණු 234ක් ලබාගෙන තරගයේ ජය වාර්තා කිරීමට සමත් වුණා.\nඊයේ සිය පළමු සුපර් සික්ස් වටයේ තරගයේ දී නවසීලන්තය අතින් පරාජය වූ ශ්‍රී ලංකා කාන්තා ක්‍රිකට් පිළ හෙට මුම්බායි හිදී  ඕස්ට්‍රේලියාව සමග තරග වදිනවා.",
       "URL": "https://www.hirunews.lk/sports/53034/ඕස්ට්‍රේලියාවට-සහ-කොදෙව්වන්ට-ජය",
       "Category": "Sports",
       "Parent URL": "https://www.hirunews.lk/sports/all-news.php?pageID=553"
}