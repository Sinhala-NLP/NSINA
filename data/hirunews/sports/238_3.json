{
       "Source": "hirunews",
       "Timestamp": "Monday, 16 April 2018 - 7:37",
       "Headline": "රාජස්ථාන් ජයග්‍රහණයට සැම්සන් මඟ සකසයි",
       "News Content": "2018 අයි.පී.එල්.තරඟාවලියේ 11 වන තරඟය ඊයේ පැවැත් වුනේ බැංගලෝර් හි චෙන්නස්වාමි ක්‍රීඩාංගනයේදීයි.\nඑහිදී රෝයල් චැලෙන්ජස් බැංගලෝර් සහ රාජස්ථාන් රෝයල්ස් කණ්ඩායම් තරඟ වැදුණා.\nඉතා තියුණු මුහුණුවරක් ගත් මෙම තරඟය ලකුණු 19කින් ජයගන්නට සමත්වුනේ රාජස්ථාන් රෝයල්ස් කණ්ඩායමයි.\nකාසිය වාසිය දිනු බැංගලෝර් ආරාධනයෙන් තරඟයේ පළමුව පන්දුවට පහරදුන් රාජස්ථාන් කණ්ඩායම සිය පන්දුවාර 20 තුල කඩුලු 04 කට ලකුණු 217ක් රැස් කළා.\nඑහිදී ප්‍රේක්ෂකයින්ට කලකට අමතක නොවන ඉනිමක් ක්‍රීඩා කළ  රාජස්ථාන් කණ්ඩායමේ සංජු සැම්සන් නොදැවී රැස්කළ ලකුණු සංඛ්‍යාව 92ක්.\nඒ අනුව මෙවර තරඟාවලියේ මේවන විට වැඩිම ලකුණු රැස් කරගත් ක්‍රීඩකයා බවට සංජු සැම්සන් පත්වෙමින් තැඹිලි පැහැති හිස් වැස්මට හිමිකම් කියනවා.\nපන්දු 45ක දී ගොඩ නැගුනු ඔහුගේ ඉනිමට හයේ පහර 10ක් සහ හතරේ පහර 02ක් ඇතුළත්.\nඅජින්ක්‍යා රහානි 36ක්, බෙන් ස්ටොක් 27ක් සජ ජෝෂ් බට්ලර් ලකුණු 23ක් රැස් කරමින් රාජස්ථාන් ඉනිම ශක්තිමත් කළා.\nපන්දු යැවීමේදී යුශ්වේන්ද්‍රා චාහල් සහ ක්‍රිස් වෝක්ස් කඩුලු 02 බැගින් බිඳ දැමුවා.\nලකුණු 218ක දැවැන්ත ඉලක්කයක් හඹා යාමට පිටියට පිවිසි බැංගලෝර් කණ්ඩායමට නියමිත පන්දුවාර 20 තුල කඩුලු 06ක් දැවී රැස්කර ගත හැකි වුයේ ලකුණු 198ක් පමණයි.\nඑහිදී  බැංගලෝර් නායක විරාත් කෝලි ලකුණු 57ක් සහ මන්දීප් සිං නොදැවී ලකුණු 47ක් රැස් කළා.\nආක්‍රමණ ශීලි පන්දු යැවීමක නිරතවූ ශියස් ගෝපා සිය පන්දුවාර 04 තුල ලකුණු 22කට කඩුලු 02ක් බිඳ දැමුවා.\nතරඟයේ වීරයා සම්මානය හිමිකරගත්තේ සංජු සැම්සන්.\nමෙම ජයග්‍රහණය මෙවර තරඟාවලියේ රාජස්ථාන් පිල ලැබූ දෙවන ජයග්‍රහණය වන අතර ඔවුන් මේ වන විට ක්‍රීඩා කර ඇති තරඟ සංඛ්‍යාව 03ක්.\nසංජු සැම්සන්ගේ සුපිරි ඉනිම පහතින්.\nrnrnrn\\r\\n\n\\r\\nrnrnrn",
       "URL": "https://www.hirunews.lk/sports/188470/රාජස්ථාන්-ජයග්‍රහණයට-සැම්සන්-මඟ-සකසයි",
       "Category": "Sports",
       "Parent URL": "https://www.hirunews.lk/sports/all-news.php?pageID=238"
}