{
       "Source": "hirunews",
       "Timestamp": "Saturday, 07 November 2015 - 14:17",
       "Headline": "ආසියානු රග්බි තරගාවලියට ශ්‍රී ලංකාවත්",
       "News Content": "ලබන වසරේ බ්‍රසීලයේ පැවැත්වෙන ඔලිම්පික් ක්‍රීඩා උළෙලේ රග්බි තරඟ ඉසව්ව සඳහා ආසියානු කලාපීය සුදුස්සන් තෝරා ගැනීමේ සත් සාමාජික තරගාවලියක් හොංකොං හිදී අද සහ හෙට පැවැත්වෙනවා.\nපිරිමි සහ කාන්තා අංශ දෙකෙන්ම පැවැත්වෙන තරගාවලිය සඳහා ආසියානු කණ්ඩායම් 16ක් තරඟ වදින අතර, ශ්‍රී ලංකාව ද අංශ දෙකෙන්ම කණ්ඩායම් ඉදිරිපත් කර ඇති බව සදහන්.\nපසුගිය රග්බි ලෝක කුසලාන තරගාවලියේදී දස්කම් දැක්වූ ජපානය මෙම තරගාවලියේ ජයග්‍රාහකයන් වනු ඇති බවයි ක්‍රීඩා විචාරකයන් අනාවැකි පළ කළේ. කෙසේ නමුත්, ජපානය, හොංකොං සහ දකුණු කොරියාව වැනි ප්‍රබල කණ්ඩායම්වලට සුදර්ශන මුතුතන්ත්‍රිගේ නායකත්වයෙන් යුත් ශ්‍රී ලංකා කණ්ඩායම අභියෝගයක් එල්ල කරනු ඇති.",
       "URL": "https://www.hirunews.lk/sports/119833/ආසියානු-රග්බි-තරගාවලියට-ශ්‍රී-ලංකාවත්",
       "Category": "Sports",
       "Parent URL": "https://www.hirunews.lk/sports/all-news.php?pageID=441"
}