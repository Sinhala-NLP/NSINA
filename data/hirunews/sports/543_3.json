{
       "Source": "hirunews",
       "Timestamp": "Thursday, 04 April 2013 - 19:10",
       "Headline": "නිශාන්ත රණතුංගට වාරණයක්.",
       "News Content": "නිශාන්ත රණතුංග ශ්‍රී ලංකා ක්‍රිකට්  ආයතනයේ ලේකම් වශයෙන් නම් කිරීමෙන් හෝ නම් කිරීම මත කටයුතු කිරීම  වළක්වාලමින් ගල්කිස්ස දිසා අධිකරණය අද (04) වාරණ නියෝගයක් නිකුත් කළා.  ගල්කිස්ස දිසා විනිසුරු ප්‍රියන්ත ප්‍රනාන්දු මෙම නියෝගය නිකුත් කළේ  ශ්‍රී ලංකා ක්‍රිකට් ලේකම් ධුර අපේක්ෂක නිශාන්ත ද සිල්වා ගොනුකළ පෙත්සමක්  සලකා බැලීමෙන් අනතුරුවයි. එම පෙත්සමේ අඩංගු චෝදනා පිළිබඳව කරුණු දැක්වීමට  සහ විරෝධතා ගොනු කිරීමට නිශාන්ත රණතුංගට ලබන 18 වැනිදා ගල්කිස්ස දිසා  අධිකරණය හමුවේ පෙනී සිටින ලෙසටද නියෝග නිකුත් කෙරුණා.",
       "URL": "https://www.hirunews.lk/sports/56547/නිශාන්ත-රණතුංගට-වාරණයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=543"
}