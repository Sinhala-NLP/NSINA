{
       "Source": "hirunews",
       "Timestamp": "Saturday, 03 October 2015 - 9:32",
       "Headline": "නවකයන් වැඩ පෙන්නයිලූ",
       "News Content": "ජ්‍යෙෂ්ඨ ක්‍රීඩකයින් දෙදෙනෙකුගේ සේවය කණ්ඩායමට අහිමිවී තිබුණත් නවක ක්‍රීඩකයින් කණ්ඩායම තුළ දක්ෂ ලෙස ක්‍රීඩා කරනු ඇති බවට තමන් විශ්වාස කරන බව ශ්‍රී ලංකා ක්‍රිකට් තේරීම් කමිටු සභාපති කපිල විජේගුණවර්ධන පවසනවා. හිරු ප්‍රවෘත්ති අංශය කළ විමසීමකදි තේරීම් කමිටු සභාපතිවරයා සඳහන් කළේ නවක ක්‍රීඩකයින් තම උපරිම දායකත්වය කණ්ඩායමට ලබාදෙනු ඇති බවයි. ශ්‍රී ලංකාව සහ බටහිර ඉන්දීය කොදෙව් කණ්ඩායම අතර පළමු ටෙස්ට් තරඟය ලබන 14 වන දා ගාල්ල - ජාත්‍යන්තර ක්‍රිකට් ක්‍රීඩාංගණයේදී ආරම්භ වනවා. කොදෙව් කණ්ඩායමට නවකයින් රැසක් එක්වී සිටියත් ඔවුන්ගේ දක්ෂතා තමන් අවතක්සේරු නොකරන බවයි ක්‍රිකට් තේරීම් කමිටු සභාපති කපිල විජේගුණවර්ධන සඳහන් කළේ.",
       "URL": "https://www.hirunews.lk/sports/117732/නවකයන්-වැඩ-පෙන්නයිලූ",
       "Category": "Sports",
       "Parent URL": "https://www.hirunews.lk/sports/all-news.php?pageID=447"
}