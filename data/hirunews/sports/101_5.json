{
       "Source": "hirunews",
       "Timestamp": "Tuesday, 28 April 2020 - 13:21",
       "Headline": "එංගලන්ත ප්‍රාන්ත තරගාවලියට විදේශ ක්‍රීඩකයන් එක් කර නොගැනීමේ යෝජනාවක්",
       "News Content": "එංගලන්ත ප්‍රාන්ත ක්‍රිකට් තරගවලිය සඳහා විදේශීය ක්‍රිඩකයන් සහභාගි කර ගැනීම තවකාලිකව අත්හිටුවිම පිළිබඳව එරට ක්‍රිකට් පාලක මණ්ඩලයේ අවධානය  යොමු විය යුතු බව හිටපු එංගලන්ත නායක මයිකල් වෝන් පවසනවා.\nකොරෝනා වෛරස් ගෝලීය වසංගතය හේතුවෙන් එංගලන්තයේ සියළුම ක්‍රිකට් තරඟ ජුලි 1 වන දා දක්වා අත්හිටුවනු ලැබුවා.\nමේ නිසා මෙවර ක්‍රීඩා වාරයේදී  එංගලන්ත සහ වේල්ස් ක්‍රිකට් පාලක මණ්ඩලයට සිදුව ඇති පාඩුව පවුම් මිලියන 85 ඉක්ම වන බවයි මූල්‍ය උපදේශක සේවාවක් ඊයේ සඳහන් කළේ.\nඑම පාඩුව මකා ගැනීම සඳහා ඉදිරි වසර දෙකේ දී ප්‍රාන්ත ක්‍රිකට් තරගාවලියට විදේශීය ක්‍රීඩකයන් සහභාගි කර ගැනීම අත්හිටුවන ලෙසටයි හිටපු එංගලන්ත නායක මයිකල් වෝන් යෝජනා කරන්නේ.",
       "URL": "https://www.hirunews.lk/sports/239608/එංගලන්ත-ප්‍රාන්ත-තරගාවලියට-විදේශ-ක්‍රීඩකයන්-එක්-කර-නොගැනීමේ-යෝජනාවක්",
       "Category": "Sports",
       "Parent URL": "https://www.hirunews.lk/sports/all-news.php?pageID=101"
}