{
       "Source": "hirunews",
       "Timestamp": "Saturday, 21 November 2015 - 11:45",
       "Headline": "බට්ලර් සහ රෝයිගේ ශතක  පාකිස්තානය මට්ටු කළ  හැටි",
       "News Content": "පාකිස්තානය සමඟ ඩුබායි ජාත්‍යන්තර ක්‍රීඩාංගණයේ ඊයේ (20) පැවැති 4 වන එක්දින තරඟයෙන් ලකුණු 84ක ජයක් ලැබීමට එංගලන්තය සමත් වුණා.\nකාසියේ වාසිය දිනා පළමුවෙන් පන්දුවට පහර දුන් එංගලන්ත පිළ සිය පන්දු වාර 50 තුළ දී කඩුලූ 5ක් දැවී ලකුණු 355ක් රැස් කළා. එහිදී ජේසන් රෝයි සහ ජොස් බට්ලර් ශතක රැස් කර ගැනීමට සමත් වුණා.\nපිළිතුරු වශයෙන් පාකිස්තාන පිළ 41 වන පන්දු වාරයේදී සියලූ ක්‍රීඩකයන් දැවී ලබා ගත්තේ ලකුණු 271ක් පමණයි.\nමෙම ජයග්‍රහණයත් සමඟ පාකිස්තානය සමඟ පැවැති එක්දින තරගාවලියේ ජය තුනට එකක් ලෙස එංගලන්තයට හිමි වනවා.",
       "URL": "https://www.hirunews.lk/sports/120584/බට්ලර්-සහ-රෝයිගේ-ශතක-පාකිස්තානය-මට්ටු-කළ-හැටි",
       "Category": "Sports",
       "Parent URL": "https://www.hirunews.lk/sports/all-news.php?pageID=439"
}