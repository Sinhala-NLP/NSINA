{
       "Source": "hirunews",
       "Timestamp": "Friday, 27 May 2016 - 7:29",
       "Headline": "ගුජරාට් - හයිද්‍රාබාද් අද දිල්ලියේදී හමුවෙයි",
       "News Content": "ඉන්දීය ප්‍රිමියර් ලීග් තරගාවලියේ තවත් අවසන් පූර්ව වටයේ තරගයක් අද (27) පැවැත්වෙනවා.\nගුජරාට් ලයන්ස් සහ සන් රයිසස් හයිද්‍රාබාද් කණ්ඩායම අතර දිල්ලි හි දී පැවැත්වෙන මෙම තරගය උණුසුම් තරගයක් වනු ඇති බවයි ක්‍රීඩා විචාරකයින් පෙන්වා දෙන්නේ.\nමේ අතර පසුගියදා පැවති අවසන් පූර්ව වටයේ තරගයෙන් ජයග්‍රහණය කළ රෝයල් චැලෙන්ජර්ස් බැංගලෝර් කණ්ඩායම සමග අවසාන මහා තරගයට අද පැවැත්වෙන තරගයෙන් ජයග්‍රහණය කරන කණ්ඩායම තරග වදිනු ඇති.\nඉන්දීය ප්‍රිමියර් ලීග් තරගාවලියේ අවසන් මහා තරගය ලබන ඉරිදා පැවැත්වීමට නියමිතයි.",
       "URL": "https://www.hirunews.lk/sports/134118/ගුජරාට්-හයිද්‍රාබාද්-අද-දිල්ලියේදී-හමුවෙයි",
       "Category": "Sports",
       "Parent URL": "https://www.hirunews.lk/sports/all-news.php?pageID=408"
}