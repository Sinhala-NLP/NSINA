{
       "Source": "hirunews",
       "Timestamp": "Saturday, 26 February 2022 - 8:15",
       "Headline": "ඉන්දු - ශ්‍රී ලංකා 2වන 20යි 20 තරගය අද",
       "News Content": "ශ්‍රී ලංකාව සහ ඉන්දියාව අතර දෙවන විස්සයි විස්ස තරගය ධර්මසාලාහි දී අද පැවැත්වෙනවා.\nපළමු තරගයෙන් ජයගත් ඉන්දියාව මෙහි දී තරගාවලි ජයග්‍රහණය මෙන්ම සිය අඛණ්ඩ 11 වැනි විස්සයි විස්ස ජාත්‍යන්තර තරග ජයග්‍රහණය ද අපේක්ෂා කරනු ඇති.\nශ්‍රී ලංකා පිලට ධනුෂ්ක ගුණතිලක සහ නිරෝෂන් දික්වැල්ල අද යළි එක්වනු ඇතැ යි අපේක්ෂිත යි.\nමේ අතර ශ්‍රී ලංකාව සමඟ ධර්මසාලා හිදී දෙවන විස්සයි විස්ස ජාත්‍යන්තර තරගයට අද මුහුණදෙන ඉන්දියාව තවත් වාර්තාවක් පිහිටුවීමේ උත්සාහයක නිරතවනු ඇති.\nඒ, විස්සයි විස්ස ජාත්‍යන්තර තරග 100 ක් වාර්තා කළ දෙවන කණ්ඩායම බවට පත්වීමටයි.\nමේ වනවිට විස්සයි විස්ස ජාත්‍යන්තර තරග ජයග්‍රහණ වැඩිම සංඛ්‍යාවක් එනම් 117 ක් වාර්තාකර ඇත්තේ පාකිස්ථානයයි.\nදෙවන ස්ථානයේ පසුවන ඉන්දියාව ලබා ඇති විස්සයි විස්ස ජාත්‍යන්තර ජයග්‍රහණ සංඛ්‍යාව 99 ක්.\nඑමෙන්ම අද තරගය ජයග්‍රහණය කළහොත් සත්කාරක රට තුළ වැඩිම විස්සයි විස්ස ජාත්‍යන්තර තරග ජයග්‍රහණ ලැබූ රටවල් අතුරින් නවසීලන්තය තබා ඇති ජයග්‍රහණ 39 ක වාර්තාව සම කිරීමට ඉන්දියාවට හැකිවනවා.",
       "URL": "https://www.hirunews.lk/sports/298082/ඉන්දු-ශ්‍රී-ලංකා-2වන-20යි-20-තරගය-අද",
       "Category": "Sports",
       "Parent URL": "https://www.hirunews.lk/sports/all-news.php?pageID=27"
}