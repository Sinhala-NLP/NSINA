{
       "Source": "hirunews",
       "Timestamp": "Monday, 11 September 2023 - 10:16",
       "Headline": "වැස්ස නිසා නැවතුණු ඉන්දු - පාකිස්ථාන තරගය පස්වරුවේ",
       "News Content": "වර්ෂාව නිසා ඊයේ නවතා දැමුණු ආසියානු කුසලාන සුපිරි හතරදෙනාගේ වටයේ තරගාවලියේ ඉන්දු - පාකිස්ථාන තරගය අද (11) පස්වරුවේ යළි ආරම්භ වීමට නියමිතයි.\nඊයේ තරගයේදී කාසියේ වාසිය දිනූ පාකිස්ථාන නායකයා පළමුව පන්දුවට පහරදීමට ඉන්දීය කණ්ඩායමට ආරාධනා කළා.\nඉන්දීය කණ්ඩායම පන්දු වාර 24 යි එක් පන්දුවක් අවසානයේ කඩුලු දෙකක් දැවී ලකුණු 147 ක් රැස් කරගෙන සිටියදී ක්‍රීඩාංගණයට වර්ෂාව ඇද හැලුණා.\nඒ අනුව තරගය නතර කළ ස්ථානයේ සිට අද ඉදිරියට තරගය පැවැත්වෙනු ඇති.",
       "URL": "https://www.hirunews.lk/sports/347888/වැස්ස-නිසා-නැවතුණු-ඉන්දු-පාකිස්ථාන-තරගය-පස්වරුවේ",
       "Category": "Sports",
       "Parent URL": "https://www.hirunews.lk/sports/all-news.php?pageID=3"
}