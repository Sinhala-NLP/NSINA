{
       "Source": "hirunews",
       "Timestamp": "Thursday, 17 August 2023 - 18:39",
       "Headline": "ලංකා ප්‍රිමියර් ලීග් අවසන් වටයේ පළමු තරගයේ ජය Dambulla Aura ට",
       "News Content": "ලංකා ප්‍රිමියර් ලීග් ක්‍රිකට් තරගාවලියේ අවසන් වටයේ පළමු තරගය (Qualifier 1) ලෙස Dambulla Aura සහ Galle Titans කණ්ඩායම් අතර පැවති තරගය Dambulla Aura කඩුලු 6 කින් ජයග්‍රහණය කළා.\nඒ අනුව තරගයේ කාසියේ වාසිය දිනා ගැනීමට Dambulla Aura කණ්ඩායම සමත් වූ අතර ඔවුන් පළමුවෙන් පන්දු යැවීමට තීරණය කළා.\nපළමුවෙන් පන්දුවට පහරදීමට පිටියට පිවිසි Galle Titans කණ්ඩායම සිය පන්දු වාර 20 අවසානයේ සියලු දැවී ලකුණු 146ක් රැස් කිරීමට වුනා.\nLasith Croospulle දක්ෂ පිති හරඹයක නිරත වෙමින් ලකුණු 80ක් රැස් කළා. Shakib Al Hasan ලකුණු 19 ක් දඹුල්ල කණ්ඩායම වෙනුවෙන් ලබා ගත්තා.\nපන්දු යැවීමේදී Dambulla Aura කණ්ඩායමේ Hayden Kerr ලකුණු 18 ට කඩුලු3 ක් ද, Noor Ahmad ලකුණු 27 ට කඩුලු 2 ක් දවා ගැනීමට සමත් වුනා.\nපිළිතුරු ඉනිම ක්‍රීඩා කිරීම සඳහා පිටියට පිවිසි Dambulla Aura කණ්ඩායම පන්දු වාර 19 යි පන්දු 4 දී කඩුලු 4 ක් දැවී .ලකුණු 147 ක් ලබා ගත්තා.\nකුසල් මෙන්ඩිස් ලකුණු 49, කුසල් පෙරේරා ලකුණු 53,අවිශ්ක ප්‍රනාන්දු ලකුණු 24, අවුරා කණ්ඩායම වෙනුවෙන් ලබා ගත්තා.\nපන්දු යැවීමේදී Shakib Al Hasan, Seekkuge Prasanna හා Tabraiz Shamsi කඩුලු 1 ක් බැගින් ද ලබා ගත්තා.",
       "URL": "https://www.hirunews.lk/sports/345186/ලංකා-ප්‍රිමියර්-ලීග්-අවසන්-වටයේ-පළමු-තරගයේ-ජය-dambulla-aura-ට",
       "Category": "Sports",
       "Parent URL": "https://www.hirunews.lk/sports/all-news.php?pageID=8"
}