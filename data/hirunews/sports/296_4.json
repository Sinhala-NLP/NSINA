{
       "Source": "hirunews",
       "Timestamp": "Friday, 22 September 2017 - 15:29",
       "Headline": "මව්බිම රිදියෙන් සැරසූ \\\"නෙලාරා\\\" (ඡායාරූප)",
       "News Content": "දකුණු කොරියාවේ කුමී නගරයේ ඉකුත් 14 සිට 21 දින දක්වා පැවති 09 වන ආසියානු කනිෂ්ඨ වූෂූ ශූරතාවලියේදී \\\"සී\\\" කාණ්ඩයෙන් තරග කළ නෙලාරා අමරසිංහ රිදී පදක්කමක් දිනා ගැනීමට සමත් වී ඇති අතර ඇය අද (22) අලුයම දිවයිනට පැමිණියා.\nනෙලාරා කොළඹ බිෂොප් විද්‍යාලයේ සිසුවියක්.\nමෙම තරඟාවලියට ශ්‍රී ලාංකික ක්‍රීඩක ක්‍රීඩිකාවන් 14 ක්, නිලධාරීන් 04 ක් සමග කළමනාකරු ලෙස බ්‍රයන් ජේසන් ද සහභාගි වී තිබෙනවා.\nමෙම පදක්කම රැගත් ශ්‍රී ලාංකික ක්‍රීඩක පිරිස අද (22) අලුයම  සිංගප්පූරුවේ සිට පැමිණි සිංගප්පූරු ගුවන් සේවයේ එස්.කිව් - 468 දරන යානයෙන් කටුනායක ගුවන් තොටුපොළ වෙත ළඟා වුනා.\nමේ පිරිස පිළිගැනීමට ශ්‍රී ලංකා වූෂූ ෆෙඩරේෂණයේ සභාපති ජානක ප්‍රනාන්දු සහ එම ක්‍රීඩක ක්‍රීඩිකාවන්ගේ දෙමාපියන් ද කටුනායක ගුවන් තොටුපළ වෙත පැමිණ සිටියා.\nඡායාරූප - කටුනායන, ටී කේ.ජී කපිල",
       "URL": "https://www.hirunews.lk/sports/171568/මව්බිම-රිදියෙන්-සැරසූ-නෙලාරා-ඡායාරූප",
       "Category": "Sports",
       "Parent URL": "https://www.hirunews.lk/sports/all-news.php?pageID=296"
}