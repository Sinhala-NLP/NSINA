{
       "Source": "hirunews",
       "Timestamp": "Thursday, 17 August 2023 - 20:58",
       "Headline": "ආසියානු කුසලාන එක්දින ක්‍රිකට් තරගාවලියේ ප්‍රවේශපත් අලෙවිය ඇරඹෙයි",
       "News Content": "මෙම මස 30 වැනිදා සිට ශ්‍රී ලංකාව සහ පාකිස්ථානය කේන්ද්‍ර කරමින් පැවැත්වීමට නියමිත ආසියානු කුසලාන එක්දින ක්‍රිකට් තරගාවලියේ ප්‍රවේශපත් අලෙවිය මේවන විට ආරම්භ වී තිබෙනවා.\nපාකිස්ථාන ක්‍රිකට් ආයතනයේ වෙබ් අඩවිය හරහා මිලදී ගත හැකි මෙම ප්‍රවේශපත් මෙරටදී පැවැත්වෙන ජාත්‍යන්තර ක්‍රිකට් තරගවලට සාපේක්ෂව ඉතා ඉහළ මිල මට්ටම පැවතීම කැපී පෙනෙනවා.\nඒ අනුව ලබන 31 වැනිදා පල්ලේකැලේදී පැවැත්වෙන ශ්‍රී ලංකා - බංග්ලාදේශ තරගයේ අවමප්‍රවේශපතක් අමෙරිකානු ඩොලර් 5ක් වන අතර උපරිම සාමාන්‍ය ප්‍රවේශ පත මුදල අමෙරිකානු ඩොලර් 35ක්.\nඒ අනුව මෙම තරගයේ අඩුම මුදලකට ඇති එක් ප්‍රවේශපතක් මිලදී ගන්නට රුපියල් 1,612ක් වැය කරන්නට ක්‍රීඩා ලෝලීන්ට සිදුවන අතර එය රුපියල් 11,285ක පරාසයක් දක්වා ප්‍රවේශ පතක මිල ගණන් විහිදී යනවා.\nමීට අමතරව කොළඹදී පැවැත්වෙන තරගාවල අවම ප්‍රවේශ පතක මිල දැක්වෙන්නේ රුපියල් 3,224ක් ලෙසින්.\nඋපරිම මිල රුපියල් 16,121ක්.\nඑමෙන්ම ලබන සැප්තැම්බර් මස 2 වැනිදා පල්ලේකැලේදී පැවැත්වෙන ඉන්දු - පාකිස්ථාන තරගයේ අවම ප්‍රවේශපතක් රුපියල් 9,672කට ආසන්න වන අතර එහි ප්‍රවේශපත් රුපියල් 40,000 සහ රුපියල් 96,000කට ආසන්න මිල ගණන් යටතේ විකිණීමට නියමිතයි.",
       "URL": "https://www.hirunews.lk/sports/345202/ආසියානු-කුසලාන-එක්දින-ක්‍රිකට්-තරගාවලියේ-ප්‍රවේශපත්-අලෙවිය-ඇරඹෙයි",
       "Category": "Sports",
       "Parent URL": "https://www.hirunews.lk/sports/all-news.php?pageID=8"
}