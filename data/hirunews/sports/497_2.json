{
       "Source": "hirunews",
       "Timestamp": "Monday, 23 December 2013 - 19:28",
       "Headline": "වීඩියෝ: පාකිස්තානයට එරෙහි ශ්‍රී ලංකා ටෙස්ට් සංචිතය.",
       "News Content": "එළඹෙන ශ්‍රී ලංකා - පාකිස්තාන ටෙස්ට් ක්‍රිකට් තරගාවලිය සඳහා ශ්‍රී ලංකා ක්‍රිකට් සංචිතය අද (23) නම් කළා. ඇන්ජලෝ මැතිව්ස්ගේ නායකත්වයෙන් යුත් කණ්ඩායමට උප නායක දිනේෂ් චන්දිමාල්, කුමාර් සංගක්කාර, මහේල ජයවර්ධන, ලහිරු තිරිමාන්න, කෞෂ්‍යාල් සිල්වා, ප්‍රසන්න ජයවර්ධන සහ දිමුත් කරුණාරත්න යන පිතිකරුවන් ඇතුළත්. මීට අමතරව නුවන් කුලසේකර, සුරංග ලක්මාල්, ශමින්ද එරංග යන වේග පන්දු යවන්නන් ද, රංගන හේරත්, සචිත්‍ර සේනානායක යන ක්‍රීඩකයින් ඇතුළත් වනවා. එමෙන්ම දිල්රුවන් පෙරේරා සහ විශ්ව ප්‍රනාන්දු මෙවර කණ්ඩායමට ඇතුළත් කර තිබෙන්නේ නවක ක්‍රීඩකයන් ලෙසයි. ශ්‍රී ලංකාව සහ පාකිස්තාන අතර පැවැත්වෙන තරග 3කින් සමන්විත ටෙස්ට් තරගාවලියේ පළමු තරගය ලබන 31 වන දා අබුඩාබි හිදී ආරම්භ වීමට නියමිතයි.\nමේ අතර, ඊයේ (22) පැවැති ශ්‍රී ලංකා - පාකිස්තාන එක්දින තරගයේ පාකිස්තාන ක්‍රීඩක අහමඞ් ෂේෂාඞ්, ශ්‍රී ලංකා ක්‍රීඩක ටී.එම්. ඩිල්ශාන් සමග ඇති කර ගත් මත ගැටුම හේතුවෙන් ෂේෂාඞ් හට දඩ මුදලක් පැනවීමට ජගත් ක්‍රිකට් කවුන්සිලය තීරණය කර තිබෙනවා. ඒ අනුව තරග මුදලින් සියයට 50ක දඩයක් ඔහුට පැනවෙනු ඇති.",
       "URL": "https://www.hirunews.lk/sports/74004/වීඩියෝ-පාකිස්තානයට-එරෙහි-ශ්‍රී-ලංකා-ටෙස්ට්-සංචිතය",
       "Category": "Sports",
       "Parent URL": "https://www.hirunews.lk/sports/all-news.php?pageID=497"
}