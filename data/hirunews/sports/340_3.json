{
       "Source": "hirunews",
       "Timestamp": "Sunday, 09 April 2017 - 20:31",
       "Headline": "මළල ක්‍රීඩා තේරීම් තරඟාවලියේදී ජාතික වාර්තා 3 ක්",
       "News Content": "මේ වසරේ ජුලි මාසයේ ඉන්දියාවේ රන්චි හිදී පැවැත්වෙන 22 වන ආසියානු මළල ක්‍රීඩා තරඟාවලියට ක්‍රීඩක ක්‍රීඩිකාවන් තේරීම සදහා පැවැත්වෙන දේශීය තරඟාවලියේදී නව ජාතික වාර්තා 3 ක් බිහිවී තිබෙනවා.\nදියගමදී පැවැත්වෙන මෙම තරඟාවලියේදී මීටර් 800 කාන්තා ඉසව්වෙන් නව වාර්තාවක් පිහිටුවීමට ගයන්තිකා අබේරත්න සමත් වූයේ විනාඩි 2 යි තත්ත්පර 2 යි දශම 5 යි 5 කින් ඉසව්ව නිම කරමින්.\nඑතෙක් එම වාර්තාව ඉසුලූ නිමාලි ලියනාරච්චි ද සිය වාර්තාව අභිබවා යමින් ඉසව්වේ දෙවන ස්ථානයට පත් වුණා.\nමීට අමතරව, මීටර් 47 යි දශම 9 යි 3ක දක්ෂතාවක් ප්‍රදර්ශනය කරමින් ආර්.කේ.ඒ මදුවන්ති මිටිය විසිකිරීමේ ඉසව්වෙන් නව ජාතික වාර්තාවක් පිහිටුවනු ලැබුවා.\nයාපනය නියෝජනය කරමින් තරඟාවලියට සහභාගි වූ අනීතා ජෙගදීස්වරන් රිටි පැනීමේ ඉසව්වෙන් නව ශ්‍රී ලංකා වාර්තාවක් පිහිටවනු ලැබූයේ මීටර් 3 යි දශම 4 යි 5 ක් උස පනිමින්.",
       "URL": "https://www.hirunews.lk/sports/158867/මළල-ක්‍රීඩා-තේරීම්-තරඟාවලියේදී-ජාතික-වාර්තා-3-ක්",
       "Category": "Sports",
       "Parent URL": "https://www.hirunews.lk/sports/all-news.php?pageID=340"
}