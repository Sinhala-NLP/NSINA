{
       "Source": "hirunews",
       "Timestamp": "Sunday, 03 October 2021 - 8:47",
       "Headline": "රාජස්ථාන් රෝයල්ස් කණ්ඩායමට ජය",
       "News Content": "අයි.පී.එල්. තරඟාවලියට අදාළව අබුඩාබි හි පැවති තරගයෙන් චෙන්නායි සුපර් කිංග්ස් කණ්ඩායම පරදවා කඩුලු 7ක ජයක් ලැබීමට රාජස්ථාන් රෝයල්ස් කණ්ඩායම සමත් වුණා.\nකාසියේ වාසිය දිනූ රාජස්ථාන් කණ්ඩායම පළමුව පන්දුවට පහර දීමට චෙන්නායි කණ්ඩායමට ආරාධනා කළා.\nඒ අනුව නියමිත පන්දු වාර 20 අවසානයේ චෙන්නායි කණ්ඩායම කඩුලු 4ක් දැවී ලකුණු 189ක් රැස් කළා.\nපිළිතුරු ඉනිම ක්‍රීඩා කළ රාජස්ථාන් කණ්ඩායම ජයග්‍රාහී සීමාව පසු කර ගියේ පන්දු වාර 17යි පන්දු 3ක් තුළ කඩුලු 3ක් පමණක්  දැවී තිබියදියි.\nමේ අතර, මෙම තරඟයට පෙර පැවති තරගයෙන් මුම්බායි ඉන්දියන්ස් කණ්ඩායම පරදවා කඩුලු 4ක ජයක් ලැබීමට දිල්ලි කණ්ඩායම සමත් වුණා.",
       "URL": "https://www.hirunews.lk/sports/283894/රාජස්ථාන්-රෝයල්ස්-කණ්ඩායමට-ජය",
       "Category": "Sports",
       "Parent URL": "https://www.hirunews.lk/sports/all-news.php?pageID=41"
}