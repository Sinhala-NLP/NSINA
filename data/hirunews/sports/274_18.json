{
       "Source": "hirunews",
       "Timestamp": "Sunday, 10 December 2017 - 14:48",
       "Headline": "පළමු එක්දින තරඟයේදී ශ්‍රී ලංකාවට ලකුණු 113ක ඉලක්කයක්",
       "News Content": "ශ්‍රී ලංකා කණ්ඩායම සහ ඉන්දීය කණ්ඩායම අතර ධර්මශාලා හිදී පැවැත්වෙන පැවැත්වෙන පළමු එක්දින තරඟයේ පළමුවෙන් පන්දුවට පහර දුන් ඉන්දීය කණ්ඩායම පන්දුවාර 38 පන්දු 02 තුල සියලු දෙනා දැවී රැස් කළ ලකුණු සංඛ්‍යාව 112 ක්.\nඑහිදී කාසියේ වාසිය දිනූ ශ්‍රී ලංකා නායක තිසර පෙරේරා පළමුවෙන් පන්දුවට පහරදෙන ලෙස ඉන්දීය පිලට ඇරයුම් කළා.\nඉන්දීය පිල වෙනුවෙන් ශ්‍රෙයාස් අයියර් අද ජාත්‍යන්තර එක්දින වරම් ලැබුවා.\nශ්‍රී ලංකා පිලට ධනුෂ්ක ගුණතිලක, ඇන්ජලෝ මැතිව්ස් සහ අසේල ගුණරත්නද එක්වී සිටිනවා.\nමහේන්ද්‍ර සිං දෝණි ඉන්දීය කණ්ඩායමේ වැඩිම ලකුණු ලාභියා බවට පත්වු අතර ඔහු රැස් කළ ලකුණු සංඛ්‍යාව 65ක්.\nකුල්දිප් යාදෙව් ලකුණු 19යි.\nමේ අතර අද දිනයේදී ඉන්දීය පිතිකරුවන් 08 දෙනෙකුටම ලකුණු 10 සීමාව පසුකරන්නට ශ්‍රී ලංකා පන්දු යවන්නන් ඉඩ ලබාදුන්නේ නැහැ.\nඉන්දීය ආරම්භක පිතිකරු ශිකර් ධාවන් ලකුණු ලබා ගන්නට පෙර දවාගන්නට සමත්වූ කලකට පසු පන්දු යැවීම ආරම්භ කළ ඇන්ජලෝ මැතිව්ස් ඉන්දීය කඩුලු දඩයම ආරම්භ කළා.\nපන්දු යැවීමේදී වේග පන්දු යවන ක්‍රීඩක සුරංග ලක්මාල් කඩුලු 04ක් දවා ගැනීමට සමත් වුණා.\nනුවන් ප්‍රදීප් කඩුලු 02ක් සහ ඇන්ජලෝ මැතිව්ස් කඩුලු 01ක් දවා ගත් අතර දඟ පන්දු යවන්නන් වන අකිල ධනංජය සහ සචිත් පතිරණ කඩුලු 01 බැගින් බිඳ දැමුවා.\nඒ අනුව ශ්‍රී ලංකා කණ්ඩායමට ලකුණු 113ක ඉලක්කයක් හිමිව තිබෙනවා.\nඉන්දීය කණ්ඩායම අද රැස් කළ ලකුණු 112 ඉන්දීය කණ්ඩායමක් වසර 24 කට පසු රැස් කළ අඩුම ලකුණු සංඛ්‍යාව බවයි විස්තර විචාරකයින් පවසන්නේ.\nඒ අනුව ඉන්දීය කණ්ඩායම වසර 24කට පසු අඩුම ලකුණු සංඛ්‍යාවකට දවාගත් කණ්ඩායම ලෙස ශ්‍රී ලංකා කණ්ඩායම ඉතිහාසයට එක්වනවා.\nඉන්දීය ලකුණු පුවරුව..",
       "URL": "https://www.hirunews.lk/sports/178056/පළමු-එක්දින-තරඟයේදී-ශ්‍රී-ලංකාවට-ලකුණු-113ක-ඉලක්කයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=274"
}