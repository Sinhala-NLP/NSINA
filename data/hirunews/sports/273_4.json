{
       "Source": "hirunews",
       "Timestamp": "Friday, 15 December 2017 - 16:49",
       "Headline": "ඉවත් කළ කොදෙව් ප්‍රබලයන් 3දෙනා",
       "News Content": "නවසීලන්තය සමග පැවැත්වෙන එක්දින සහ 20 යි 20තරගාවලියේ බටහිර ඉන්දීය කොදෙව් කණ්ඩායමෙන් ප්‍රබල ක්‍රීඩකයන් තුන්දෙනෙකු ඉවත්කර තිබෙනවා.\nමාලන් සැමුවෙල් / සුනිල් නාරායින් සහ අල්සාරායි ජෝසප් ඔවුන් තිදෙනායි.\nදකුණු අතේ ආබාධයක් හේතුවෙන් මාලන් සැමුවෙල් ඉවත්කර ඇති අතර අල්සරායි ජෝසප් ඉවත්කර ඇත්තේ ද ආබාධ තත්වයක් හේතුවෙන්.\nසුනිල් නාරායින් පෞද්ගලික හේතුවක් මත 20 යි 20 තරගාවලියට සහභාගී වීමට නොහැකි බව ප්‍රකාශකර තිබෙනවා.\nනවසීලන්තය සමග පැවති ටෙස්ට් තරගාවලියේදී ආබාධයකට ලක්වු සුනිල් අම්බ්‍රිස් වෙනුවෙන් ශිම්රොන් හෙට්මයර් එක්දින සංචිතයට නම්කකර ඇතැයි සඳහන්.\nනවසීලන්තය සහ බටහිර ඉන්දීය කොදෙව් කණ්ඩායම් අතර පළමු එක්දින තරගය ලබන 20 වනදා ආරම්භ වනවා.\n20 යි 20 තරගාවලිය ආරම්භ වන්නේ 29 වනදායි.",
       "URL": "https://www.hirunews.lk/sports/178475/ඉවත්-කළ-කොදෙව්-ප්‍රබලයන්-3දෙනා",
       "Category": "Sports",
       "Parent URL": "https://www.hirunews.lk/sports/all-news.php?pageID=273"
}