{
       "Source": "hirunews",
       "Timestamp": "Friday, 05 July 2019 - 14:42",
       "Headline": "ලෝක කුසලාන ඉනිම අවසන් කළ ගේල්ට උණුසුම් සමුදීමක්",
       "News Content": "ලෝක කුසලානය එක්දින ක්‍රිකට් තරඟාවලියේ ඊයේ පැවති තරඟය කොදෙව් කණ්ඩායම ජය ගත්තේ ඇෆ්ගනිස්ථාන කණ්ඩායම ලකුණු 23කින් පරාජය කරමින්.\nමෙම තරඟය බොහෝ දෙනෙකුගේ අවධානයට ලක්වූ තරඟයක් බවට පත් වුණේ ක්‍රිකට් පිටියේ ප්‍රබලයෙකු වන බටහිර ඉන්දීය කොදෙව් ක්‍රීඩක ක්‍රිස් ගේල්ගේ අවසන් ලික කුසලාන තරඟය වීම හේතුවෙන්.\nසිය අවසන් ලෝක කුසලාන තරඟයට එක්වූ ගේල්ට ඊයේ තරඟයේදී රැස්කර ගත හැකි වුයේ ලකුණු 07ක් පමණයි.\nමීට අමතරව ඇෆ්ගනිස්ථාන කණ්ඩායමේ එක් කඩුල්ලක් දවාගැනීමට ද ඔහු සමත් වුණා.\nතරඟයෙන් අනතුරුව ක්‍රීඩා පිටියෙන් නික්ම ගිය ක්‍රිස් ගේල්ගේට සුබපතන්නට ලීඩ්ස් ක්‍රීඩාංගනයට එක්ව සිටි ක්‍රීඩාලෝලීන් අමතක කළේ නැහැ.\nමේ අතර බටහිරි ඉන්දීය කොදෙව් කණ්ඩායම ගමන් ගන්නා බස් රථය අසලට රැස්ව සිටි ක්‍රීඩාලෝලීන් ගේල් සමඟ සෙල්ෆි ඡායාරූප ලබාගනිමින් සහ ඔහුගේ සමරු සටහන් ලබා ගනිමින් ගේල්ට සුබ පැතුම් එක්කර සිටියේ මේ ආකාරයෙන්.",
       "URL": "https://www.hirunews.lk/sports/219709/ලෝක-කුසලාන-ඉනිම-අවසන්-කළ-ගේල්ට-උණුසුම්-සමුදීමක්",
       "Category": "Sports",
       "Parent URL": "https://www.hirunews.lk/sports/all-news.php?pageID=152"
}