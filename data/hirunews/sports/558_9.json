{
       "Source": "hirunews",
       "Timestamp": "Monday, 14 January 2013 - 13:07",
       "Headline": "ඕස්ට්‍රේලියානු සංචිතයට යලි පරණ මුහුණු 3 ක්.",
       "News Content": "ඕස්ට්‍රේලියා කණ්ඩායම සහ ශ්‍රී ලංකාව අතර පැවැත්වෙන තුන්වන එක්දින ක්‍රිකට් තරඟය සඳහා මයිකල් ක්ලාක්, මැතිව් වේඞ්, ඬේවිඞ් වෝනර් යන ක්‍රීඩකයින් යළි කණ්ඩායමට කැඳවීමට  ඕස්ට්‍රේලියානු ක්‍රිකට් කමිටුව තීරණය කොට තිබෙනවා. ඒ අනුව ලබන 18 වැනිදා බ්‍රිස්බේන් හි පැවැත්වෙන තුන්වන තරඟය සඳහා මෙම ක්‍රිඩකයින් ක්‍රිඩා කිරීමට නියමිත අතර තුන් ඉරියව් ක්‍රීඩකයෙකු වන මොරිෂස් හෙන්රිකේ ද  ඕස්ට්‍රේලියානු සංචිතයට කැඳවා තිබෙනවා. ඔහු 2009 වසරේ ඉන්දියාව සමග පැවති තරඟාවලියෙන් පසු මෙතෙක් ජාත්‍යන්තර ක්‍රිකට් තරඟයකට සහභාගි වී නැහැ.\nපසුගිය කාලයේ විස්සයි - විස්ස දේශීය ක්‍රිකට් තරඟවලදී දැක්වූ දක්ෂතා හේතුවෙන් ඔහු යළිත්  ඕස්ට්‍රේලියානු කණ්ඩායමට කැඳවා ඇති බවයි එරට මාධ්‍ය වාර්තා කරන්නේ.",
       "URL": "https://www.hirunews.lk/sports/51406/ඕස්ට්‍රේලියානු-සංචිතයට-යලි-පරණ-මුහුණු-3-ක්",
       "Category": "Sports",
       "Parent URL": "https://www.hirunews.lk/sports/all-news.php?pageID=558"
}