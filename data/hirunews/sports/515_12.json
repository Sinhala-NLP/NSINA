{
       "Source": "hirunews",
       "Timestamp": "Saturday, 07 September 2013 - 19:43",
       "Headline": "පාකිස්තානයට පළමු ටෙස්ට් ජය.",
       "News Content": "සංචාරක පාකිස්තානු කණ්ඩායම සහ සිම්බාබ්වේ කණ්ඩායම අතර හරාරේ හිදී පැවැති පළමු ටෙස්ට් ක්‍රිකට් තරගය ලකුණු 221 කින් ජයග්‍රහණය කිරීමට පාකිස්තානු කණ්ඩායම අද සමත් වුණා. තරගයේ පස්වන දිනය වූ අද (07) සිය දෙවැනි ඉනිමේදී ලකුණු 341 ක ජයග්‍රාහී ඉලක්කයක් හඹාගිය සිම්බාබ්වේ කණ්ඩායමට සියලූදෙනා දැවී ලබාගත හැකිවූයේ ලකුණු 120 ක් පමණයි. පාකිස්තානු කණ්ඩායම පළමු ඉනිමට ලකුණු 249 ක් රැස්කළ අතර, කඩුළු 09 කට ලකුණු 419 ක් ලබා සිටියදී ඔවුන් සිය දෙවන ඉනිම අත්හිටවනු ලැබුවා. සිම්බාබ්වේ කණ්ඩායම පළමු ඉනිමට ලබාගත් ලකුණු සංඛ්‍යාව 327 ක්.",
       "URL": "https://www.hirunews.lk/sports/66728/පාකිස්තානයට-පළමු-ටෙස්ට්-ජය",
       "Category": "Sports",
       "Parent URL": "https://www.hirunews.lk/sports/all-news.php?pageID=515"
}