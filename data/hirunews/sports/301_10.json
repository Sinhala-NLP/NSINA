{
       "Source": "hirunews",
       "Timestamp": "Sunday, 03 September 2017 - 13:28",
       "Headline": "ආසියානු රග්බි පළඟ ශූරතාව ශ්‍රී ලංකාවට",
       "News Content": "හොංකොං හි පැවැත්වෙන ආසියානු සත් සමාජික රග්බි ශූරතා තරගාවලියේ පලඟ ශූරතාව ජයග්‍රහණය කිරීමට ශ්‍රී ලංකාව ඊයේ සමත් වුණා.\nඒ, එම අංශයේ අවසන් තරඟයේදී පිලිපීනය පරදවා ලකුණු 19 ට 32 ක ජයක් වාර්තා කිරීමත් සමඟයි.\nඊයේ පැවති එක් තරඟයකදී ශ්‍රී ලංකාව මලයාසියාව පරදවා ලකුණු 45 ට 0 ක ජයක් වාර්තා කළා.\nඑහෙත් චීනය සමඟ පැවති තරඟයෙන් චීන කණ්ඩායම ජයග්‍රහණය කළේ ලකුණු 36 ට 12 ක් ලෙසයි.\nපෙරේදා පැවති තරඟවලදී ශ්‍රී ලංකාව, චීන තායිපේ කණ්ඩායමට එරෙහිව ලකුණු 52 ට 7 ක ජයක් වාර්තා කරනු ලැබුවා.\nඑහෙත් ජපානය සහ දකුණු කොරියාව අතින් ශ්‍රී ලංකා කණ්ඩායම එහිදී පරාජයට පත්වුණා.",
       "URL": "https://www.hirunews.lk/sports/170056/ආසියානු-රග්බි-පළඟ-ශූරතාව-ශ්‍රී-ලංකාවට",
       "Category": "Sports",
       "Parent URL": "https://www.hirunews.lk/sports/all-news.php?pageID=301"
}