{
       "Source": "hirunews",
       "Timestamp": "Monday, 22 January 2018 - 10:45",
       "Headline": "තිසර, තමිම් පෙරමුණට",
       "News Content": "බංග්ලාදේශයේ පැවත්වෙන තුන්කොන් එක්දින තරඟාවලියේ ප්‍රසාද ලකුණු සටහන්නේ පෙරමුණ ගැනීමට බංග්ලාදේශ කණ්ඩායම මේ වන විට සමත්ව සිටිනවා.\nඒ අනුව බංග්ලාදේශ කණ්ඩායම ප්‍රසාද ලකුණු 10ක් ලබා  ගැනීමට සමත්ව ඇත්තේ ඔවුන් සහභාගී වූ පළමු තරඟ දෙකම ජය ගනිමින්.\nතරඟ තුන බැගින් ක්‍රීඩාකර ඉන් එක් තරඟය බැගින් ජටගෙන ඇති  සිම්බාබ්වේ කණ්ඩායම සහ ශ්‍රී ලංකා ප්‍රසාද ලකුණු 04 බැගින් ලබාගෙන පිළිවෙලින් දෙවන සහ සහ තෙවන ස්ථානයන් හී මේ වන විට පසුවනවා.\nමේ අතර තුන්කොන් තරඟාවලිය තුල වැඩිම ලකුණු ලාභීන් අතර පෙරමුණ ගැනීමට බංග්ලාදේශ කණ්ඩායමේ ආරම්භක පිතිකරු තමිම් ඉක්බාල් සමත්ව ඇත්තේ තරඟ දෙකකදී ලකුණු 168ක් රැස් කරමින්.\nඑහි දෙවන තැන හිමිකර ගැනීමට සිම්බාබ්වේ ක්‍රීඩක ශිකන්දර් රසා සමත්ව සිටිනවා.\nතරඟ තුනකට ක්‍රීඩා කරමින් ඔහු රැස් කරගෙන ඇති ලකුණු සංඛ්‍යාව 142ක්.\nශ්‍රී ලංකා කණ්ඩායමේ තුන් ඉරියව් ක්‍රීඩක තිසර පෙරේරා තරඟාවලිය තුල වැඩිම කඩුලු ලාභීන් අතර පෙරමුණ ගැනීමට සමත්ව ඇත්තේ කඩුලු 09ක් බිඳ දමමින්.\nසිම්බාබ්වේ කණ්ඩායම සමග ඊයේ (21) පැවති දෙවන තරඟයේදී තිසර  ලකුණු 33කට කඩුලු 04 ක් දවාගත් අතර එය මෙම තරඟාවලිය තුළ ඔහුගේ හොඳම පන්දු යැවීම ලෙස දැක්වෙනවා.\nකඩුලු ලාභීන් අතර දෙවන තැන හිමිකර ගැනීමට බංග්ලාදේශ කණ්ඩායමේ තුන් ඉරියව් ක්‍රීඩක ෂකිබ් අල් හසන් සමත්ව ඇත්තේ කඩුලු 06ක් බිඳ දමමින්.\nතරඟාවලියේ මීළඟ තරඟ ශ්‍රී ලංකා කණ්ඩායම සහ බංග්ලාදේශය අතර ලබන 25 වනදා පැවැත්වෙනවා.",
       "URL": "https://www.hirunews.lk/sports/181691/තිසර-තමිම්-පෙරමුණට",
       "Category": "Sports",
       "Parent URL": "https://www.hirunews.lk/sports/all-news.php?pageID=262"
}