{
       "Source": "hirunews",
       "Timestamp": "Wednesday, 03 January 2018 - 12:44",
       "Headline": "සුපිරි ක්‍රීඩකයා IPL තරඟාවලිය එපා කියයි",
       "News Content": "ඕස්ට්‍රේලියානු කණ්ඩායමේ ක්‍රීඩක මිචෙල් මාෂ් මෙවර අයි.පී.එල් තරඟාවලියෙන් ඉවත්වීමට තීරණය කර තිබෙනවා.\nඕස්ට්‍රේලියානු ටෙස්ට් කණ්ඩායමට පූර්ණ වශයෙන් සිය දායකත්වය ලබා දීම සඳහා ඔහු මෙම තීරණය ගෙන ඇති බවයි ක්‍රීඩා මාධ්‍ය වාර්තා කරන්නේ.\nපසුගිය වසරේ දී රයිසින් පූනේ සුපර්ජියින් කණ්ඩායම වෙනුවෙන් මිචෙල් මාෂ් අයි.පී.එල් තරඟාවලිය නියෝජනය කළා.\nමිචෙල් මාෂ් පසුගිය අයි.පී.එල් තරඟාවලිය තුලදී පන්දුවෙන් වැඩි දස්කම් දැක්වීමට සමත් වුණා.\nමිචෙල් මාෂ් 2016 වසරේ අයි.පී.එල් වෙන්දේසියේදී ඉන්දීය රුපියල් කෝටි 4යි දශම 8ක මුදලකට අලෙවි වුණා.\nමුදලට වඩා රට වෙනුවෙන් ක්‍රීඩා කිරීම සදහා මෙම තීරණය ගත් බවයි මිචෙල් මාෂ් වැඩිදුරටත් ප්‍රකාශකර ඇත්තේ.\nමිචෙල් මාෂ්ට අමතරව ස්ටීවන් ස්මිත්, ඇඩම් සම්පා, ජෝජ් බේලී, ඩැනියල් ක්‍රිස්ටියන් යන ක්‍රීඩකයින් පසුගිය වසරේදී රයිසින් පූනේ කණ්ඩායම නියෝජනය කරමින් අයි.පී.එල් තරඟාවලියට එක් වුණා.",
       "URL": "https://www.hirunews.lk/sports/180029/සුපිරි-ක්‍රීඩකයා-ipl-තරඟාවලිය-එපා-කියයි",
       "Category": "Sports",
       "Parent URL": "https://www.hirunews.lk/sports/all-news.php?pageID=268"
}