{
       "Source": "hirunews",
       "Timestamp": "Monday, 15 June 2020 - 7:59",
       "Headline": "වර්ගවාදය ක්‍රිකට්වලින් ඉවත් කිරීමට එංගලන්තයේ අවධානය",
       "News Content": "වර්ගවාදය, ක්‍රිකට් ක්‍රීඩාවෙන් ඉවත් කිරීම සඳහා අවශ්‍ය ක්‍රියාමාර්ග ගතයුතු බව එංගලන්ත ක්‍රිකට් පාලක මණ්ඩලය ප්‍රකාශ කළා.\nඇමරිකාවේ කළු ජාතික ජෝර්ජ් ෆ්ලොයිඩ් සුදුජාතික පොලිස් නිලධාරියෙකු අතින් අමානුෂික ලෙස ඝාතනයට ලක්වූ පසුබිමකයි එංගලන්ත ක්‍රිකට් පාලක මණ්ඩලය මෙම ප්‍රකාශය සිදුකර ඇත්තේ.\nඑංගලන්තයේ ක්‍රිකට් කණ්ඩායමේ සිටින කළු ජාතික ක්‍රිකට් ක්‍රිඩකයින් මෙන්ම හිටපු ක්‍රීිඩකයින් වර්ගවාදය හේතුවෙන් තමන් මුහුණ දුන් අපහසුතා සම්බන්ධයෙන් පසුගිය දිනවල මාධ්‍යයට අනාවරණයන්ද සිදුකළා.",
       "URL": "https://www.hirunews.lk/sports/243088/වර්ගවාදය-ක්‍රිකට්වලින්-ඉවත්-කිරීමට-එංගලන්තයේ-අවධානය",
       "Category": "Sports",
       "Parent URL": "https://www.hirunews.lk/sports/all-news.php?pageID=95"
}