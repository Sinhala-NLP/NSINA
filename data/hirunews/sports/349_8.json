{
       "Source": "hirunews",
       "Timestamp": "Sunday, 05 March 2017 - 8:39",
       "Headline": "දකුණු අප්‍රිකාව අයි.සී.සී. එක්දින දර්ශකයේ මුල් තැනට",
       "News Content": "නවසීලන්තය සමඟ පැවති එක්දින තරඟාවලිය ජයග්‍රහණය කිරීමත් සමඟ දකුණු අප්‍රිකාව අයි.සී.සී. එක්දින දර්ශකයේ ප්‍රමුඛස්ථානය හිමිකරගෙන තිබෙනවා.\nනවසීලන්තය සමඟ පැවති තරඟ පහකින් යුත් එක්දින තරඟාවලියේ පළමු තරඟ හතරෙන් පසු දෙපාර්ශවයම ජයග්‍රහණ දෙකට දෙකක් ලෙස සම තත්ත්වයේ සිටියා.\nඑහෙත් ඊයේ පැවති පස්වන එක්දින තරඟයේදි දකුනු අප්‍රිකාව කඩුලූ හයක ජයක් වාර්තාකිරීමට සමත්වුණා.\nඑම තරඟයේදී කාසියේ වාසිය දිනූ දකුණු අප්‍රිකාව පළමුවෙන් පන්දුවට පහරදෙන ලෙස නවසීලන්තයට ඇරයුම් කළ අතර, ඔවුන්ට හතළිස් දෙවන පන්දු වාරයේදී සියලූ ක්‍රීඩකයන් දැවී ලබාගත හැකිවූයේ ලකුණු 149 ක් පමණයි.\nකගීසෝ රබඩා එහිදී ලකුණු 25 කඩුලූ 3 ක් බිද හෙලූවා.\nපිළිතුරු වශයෙන් දකුණු අප්‍රිකාව 33 වන පන්දු වාරයේදී කඩුලූ 4 ක් දැවී ලකුණු 150 ක් ලබාගනිමින් තරගයේ ජය හිමිකරගත්තා.\nෆෆ් ඩුප්ලෙසි නොදැවී ලකුණු 51 යි.",
       "URL": "https://www.hirunews.lk/sports/156087/දකුණු-අප්‍රිකාව-අයි-සී-එක්දින-දර්ශකයේ-මුල්-තැනට",
       "Category": "Sports",
       "Parent URL": "https://www.hirunews.lk/sports/all-news.php?pageID=349"
}