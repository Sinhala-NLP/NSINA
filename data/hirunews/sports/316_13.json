{
       "Source": "hirunews",
       "Timestamp": "Wednesday, 12 July 2017 - 10:09",
       "Headline": "සේවකයින්ගේ රෙදි ගැලවීම ගැන ක්‍රිකට් ආයතනයේ කණගාටුව",
       "News Content": "ශ්‍රීලංකා කණ්ඩායම සහ සංචාරක සිම්බාබ්වේ කණ්ඩායම අතර සූරියවැව මහින්ද රාජපක්ෂ ජාත්‍යන්තර ක්‍රිකට් ක්‍රිඩාංගනයේ ඉකුත් 11 දින පැවති එක්දින තරඟය සඳහා තාවකාලික පදනම මත බදවාගත් සේවකයින් පිරිසකට ක්‍රිඩාංගන බලධාරීන්ගෙන් සිදුවූ අතපසුවීම සම්බන්ධයෙන් ශ්‍රි ලංකා ක්‍රිකට් විධායක කමිටුව සිය කණගාටුව පළකරන බව ශ්‍රි ලංකා ක්‍රිකට් ආයතනය පවසනවා.\nක්‍රිකට් ආයතනය පවසන්නේ මේ වනවිට අදාළ නිලධාරීන්ගෙන් එම සිදුවීම සම්බන්ධව කරුණු විමසා ඇති අතර, ඒ සම්බන්ධයෙන් නිසි ලෙස ක්‍රියා මාර්ග ගැනීමට ශ්‍රි ලංකා ක්‍රිකට් ආයතනය බැදී ඇති බවයි.\nඅදාල අවාසනාවන්ත සිද්ධියෙන් අපහසුතාවයට පත්වු සේවක පිරිසට ශ්‍රිලංකා ක්‍රිකට් ආයතනය සිය කණගාටුව පළකරන අතර එම සේවකයන්ට මේ සම්බන්ධයෙන් හානිපූර්ණයක්  සිදුකිරිමට ක්‍රිකට් ආයතනයේ විධායක කමිටුව තීරණය කර ඇති බව එම ආයතනය දන්වා සිටිනවා.\nපසුගියදා දෙරට අතර පැවැති අවසන් එක්දින  තරඟය අතරතුර සූරියවැව ක්‍රීඩාංගණයට අනුයුක්තව තාවකාලික පදනමෙන් සේවය කළ කම්කරුවන්ගේ සළු පිළි උණා දමනු ලැබුවේ  ක්‍රිඩාංගන බලධාරීන් පිරිසක් විසින්.\nඑක්දින තරඟාවලිය සඳහා එම ප්‍රදේශයේ තරුණයින් 100කට අධික සංඛ්‍යාවක් රුපියල් 1000ක දෛනික දීමනාව මත බදවාගෙන තිබුණා.\nකෙසේ වෙතත්, තරඟාවලිය අවසානයේ ක්‍රීඩාංගණ බලධාරීන් වැටුප් ලබාදීමට කටයුතු කර තිබුණේ සේවා සඳහා ඔවුන්ට නිකුත් කර තිබූ ශ්‍රී ලංකා ක්‍රිකට් ආයතනයේ ලාංඡනය සහිත කලිසම ද නැවත ලබා ගනිමින්.\nමෙම සිදුවීමෙන් තාවකාලික පදනම මත  සේවය කළ කම්කරුවන් දැඩි අපහසුතාවයකට පත්වූ බව වාර්තා වුණා.\nrn\\r\\n",
       "URL": "https://www.hirunews.lk/sports/165677/සේවකයින්ගේ-රෙදි-ගැලවීම-ගැන-ක්‍රිකට්-ආයතනයේ-කණගාටුව",
       "Category": "Sports",
       "Parent URL": "https://www.hirunews.lk/sports/all-news.php?pageID=316"
}