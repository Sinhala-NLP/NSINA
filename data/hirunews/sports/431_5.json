{
       "Source": "hirunews",
       "Timestamp": "Saturday, 23 January 2016 - 13:48",
       "Headline": "ශිවනරීන් චන්ද්‍රපෝල් ක්‍රිකට් පිටියෙන් සමු ගනී",
       "News Content": "දශක දෙකකට වැඩි කාලයක් සහ ටෙස්ට් තරඟ 164කදී බටහිර ඉන්දීය කොදෙව් පිළ නියෝජනය කළ දක්ෂ පිතිකරුවෙකු වන ශිවනරීන් චන්ද්‍රපෝල් ක්‍රිකට් ක්‍රීඩාවෙන් සමු ගන්නා බව ප්‍රකාශ කළා.\nබටහිර ඉන්දීය කොදෙව් කණ්ඩායම වෙනුවෙන් බ්‍රයන් ලාරාට පසුව වැඩිම ලකුණු සංඛ්‍යාවක් එනම් ටෙස්ට් ලකුණු 11,867ක් රැස්කරගෙන සිටින චන්ද්‍රපෝල් පසුගිය වසරේ මැයි මාසයෙන් පසු ටෙස්ට් තරඟයකට සහභාගි වී නැහැ.\nටෙස්ට් ශතක 30ක් රැස්කරගෙන ඇති චන්ද්‍රපෝල් ඉන්දියාවට එරෙහිව 2002 වසරේ පැවැති ටෙස්ට් තරඟයකදී පැය 25ක් මුළුල්ලේ පන්දු 1050කට මුහුණ දී කඩුල්ල රැක ගැනීම ද මෙතෙක් බිද නොමැති වාර්තාවක්.",
       "URL": "https://www.hirunews.lk/sports/124595/ශිවනරීන්-චන්ද්‍රපෝල්-ක්‍රිකට්-පිටියෙන්-සමු-ගනී",
       "Category": "Sports",
       "Parent URL": "https://www.hirunews.lk/sports/all-news.php?pageID=431"
}