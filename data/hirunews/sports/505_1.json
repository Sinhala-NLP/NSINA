{
       "Source": "hirunews",
       "Timestamp": "Saturday, 09 November 2013 - 11:07",
       "Headline": "වීඩියෝ : බෝලය පාස් කිරීම.",
       "News Content": "කොළඹ සුගතදාස ක්‍රීඩාංගණයේ ධාවන පථයට අත්ව ඇති සෝචනීය ඉරණම පිලිබද වගකීම බාර ගන්න කෙනෙක් නැහැ කිව්වොත් ඔබ විශ්වාස කරනවද..?\n\\r\\n\nඅකැමැත්තෙන් වුණත් ඔබට සිද්ධ වෙනවා ඒ දේ විශ්වාස කරන්න.\n\\r\\n\nමොකද යළිත් වතාවක් ක්‍රීඩා අමාත්‍යවරයා මේ ගැන සොයා බලන්න කමිටුවක් පත් කරලා.\n\\r\\n\nරුපියල් මිලියන 120 කට ආසන්න මුදලක් වැය කරමින් නවීකරණය කරන ලද කොළඹ සුගතදාස ක්‍රීඩාංගණයේ ධාවන පථයට අත්ව ඇති සෝචනීය ඉරණම පිලිබදව අපි පසුගිය සැප්තැම්බර් මස 19 වනදා වාර්තා කළේ මෙරට විද්‍යුත් මාධ්‍යක් ඔස්සේ අදාළ සිද්ධිය පළමු වරට රටට අනාවරණ කරමින්.\n\\r\\n\nඊට ක්ෂණික ප්‍රතිචාර දැක්වූ ක්‍රීඩා අමාත්‍ය මහින්දානන්ද අලුත්ගමගේ මහතා හිරු ක්‍රීඩා අංශයට පැවසුවේ ඔක්තෝබර් මස 15 වෙනිදා සිට මසක කාලයක් සුගතදාස ක්‍රීඩාංගණය වසා දමා ප්‍රතිසංස්කරණ කටයුතු සිදු කිරීමට පියවර ගන්නා බවයි.\n\\r\\n\nමෙම ප්‍රතිසංස්කරණ කටයුතු සිදුවන ආකාරය සොයා බලන්නට ක්‍රීඩා අමාත්‍යවරයා ඊයේ පස්වරුවේ සුගතදාස ක්‍රීඩාංගණයට පැමිණියා.\n\\r\\n\nඒ ධාවන පථය එලීම සදහා මූලිකත්වය ගෙන කටයුතු කළ දෙපාර්ශවයද සමගින්.\n\\r\\n\nධාවන පථය නිරීක්ෂණය කිරීමෙන් පසු අදාළ කොන්ත්‍රාත් සමාගම සහ ක්‍රීඩා අමාත්‍යාංශයේ ඉංජිනේරු කමිටු සාමාජිකයින් සමග ක්‍රීඩා අමාත්‍යවරයා උද්ගතව ඇති අර්බුදය සම්බන්ධයෙන් සාකච්ඡා කළා.\n\\r\\n\nඑහිදි අදාළ ජර්මානු සමාගමේ කළමණාකාරවරයා පවසා සිටියේ ක්‍රීඩා අමාත්‍යාංශ ඉංජිනේරුවරුන්ගේ උපදෙස් මත පමණක් තමන් කටයුතු කළ බවයි.\n\\r\\n\nධනුෂ්ක රාහුබද්ද - කළමණාකරු\n:\n\\r\\n\nස්ටොක්මයර් සමාගම\n\\r\\n\n(ඇත්තටම අපිට ඉංජිනේරුවරුන් විසින් දීලා තියෙනවා මේ තාර තට්ටුව තමයි ලැබෙන්නෙ. මෙන්න මේ තාර තට්ටුව දාන්න කියලා. අපි ඒක දැම්මා. අර පල්ලෙහා තට්ටුව නිසා අගල් දෙකෙන් පල්ලෙහාට වතුර බහින්න තැනක් නැහැ. මොකද ඇතුළට එකතු වෙන වතුර ඔක්කොම ඉර එළියට රත් වෙච්ච ගමන් ආපහු වාශ්ප වෙලා උඩට යනවා. ඒ ප්‍රෙෂර් එක හින්දා තමයි ට්‍රැක් එක ගැලවෙන්නෙ.)\n\\r\\n\nනමුත් ක්‍රීඩා අමාත්‍යාංශ ඉංජිනේරු කමිටුව පවසන්නේ එවැන්නක් සිදු නොවන බවයි.\n\\r\\n\nඩී.ආර්.ඒ ගොඩමුණේ - ඉංජිනේරු\n:\n\\r\\n\n(IAAFඑකේ ස්ටෑන්ඩඩ් එකට තියෙන ඒ ලේයර් එකක් අනුව තමයි ටෙස්ට් කරලා ඒ මික්ෂර් එක වෙනස් කරලා ඒ විදිහට දාන්නෙ. කාපට් එක වුණත් මිලිමීටර් 50 ඕනම පාරක ගහන්නෙ. ඒකෙ ගැටලුවක් නැහැ ඇත්තටම කියනවා නම්.)\n\\r\\n\nදෙපාර්ශවයම අදහස් විමසා බැලූ ක්‍රීඩා අමාත්‍යවරයා මෙහිදි පවසා සිටියේ ධාවන පථය එලීමේදී වරදක් සිදුව ඇති බව තමන්ද පිලිගන්නා බවයි.\n\\r\\n\nමහින්දානන්ද අලුත්ගමගේ - ක්‍රීඩා අමාත්‍ය\n:\n\\r\\n\n(මේගොල්ලො මේ බෝලේ දානවා ටෙක්නිකල් එවලුවේෂන් කමිටි එකට. අපේ අය කියන්නෙ එහෙම වෙන්න බැහැ. ඒ නිසා මේ පිලිබද අනිවාර්යෙන් මට සිද්ධ වෙනවා මේ සියලු වාර්තා දෙකම අරගෙන ස්වාධින මණ්ඩලයක් හරහා නැවතත් මේ ගැන සොයා බලන්න.)\n\\r\\n\nමෙය සුගතදාස ධාවන පථයේ ගැටලුව පිලිබදව සොය බැලීමට ක්‍රීඩා අමාත්‍යවරයා විසින් පත් කළ පළමු හෝ දෙවන කමිටුව නොවේ.\n\\r\\n\nමීට පෙර සිදුවුවාක් මෙන් මෙම කමිටුවෙන්ද කුමක් හෝ නිගමනයක් ලබා දෙනු ඇති.\n\\r\\n\nඑම නිගමනය අනුව ඇතැම් විට වරදකරුවන්ට වන්දි ගෙවීමටත් සිදුවේවි.\n\\r\\n\nනමුත් එමගින් මෙරට ක්‍රීඩක ක්‍රීඩිකාවන්ට සිදුවූ පාඩුව පියවා ගැනීමට හැකියාවක් ලැබේද.?\n\\r\\n\nක්‍රීඩාව කරවන මෙවැනි නිලධාරීන්ගේ අඳ බාලකම් නිසා සුපුරුදු පරිදි මෙවරත් වන්දි ගෙවන්නට සිදුව ඇත්තේ අපේ රටේ ක්‍රීඩාවට වීම කණගාටුවට කරුණක්.\n\\r\\n\n\\r\\n",
       "URL": "https://www.hirunews.lk/sports/71033/වීඩියෝ-බෝලය-පාස්-කිරීම",
       "Category": "Sports",
       "Parent URL": "https://www.hirunews.lk/sports/all-news.php?pageID=505"
}