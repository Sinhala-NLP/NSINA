{
       "Source": "hirunews",
       "Timestamp": "Sunday, 25 September 2016 - 6:50",
       "Headline": "පාකිස්ථානයට ජය",
       "News Content": "බටහිර ඉන්දීය කොදෙව් පිල සමග ඩුබායි හිදී ඊයේ (24) පැවති දෙවන විස්සයි විස්ස තරඟයෙන් ද පාකිස්ථාන පිළ ජයග්‍රහණය කළා.\nකාසියේ වාසිය දිනූ කොදෙව් පිල පළමුවෙන් පන්දුවට පහරදෙන ලෙස පාකිස්ථානයට ආරාධනා කළ අතර, ඔවුන් සිය පන්දුවාර 20 තුලදී කඩුලූ 4 ක් දැවී ලකුණු 160 ක් රැස් කළා.\nපිළිතුරු වශයෙන් කොදෙව් පිලට සිය පන්දුවාර 20 තුලදී කඩුලූ 9 ක් දැවී ලබා ගත හැකි වූයේ ලකුණු 144 ක් පමණයි.\nසොහිල් තන්වීර් මෙහිදී ලකුණු 13 කට කොදෙව් කඩුලූ 3 ක් බිදහෙලූ අතර හසන් අලි ලකුණු 49 කට කඩුලූ 3 ක් බිද හෙලූවා.\nමෙම ජයග්‍රහණයත් සමග පාකිස්ථානය තරඟ 3 කින් යුත් විස්සයි විස්ස තරගාවලියේ දෙකට බින්දුවක් ලෙස ඉදිරියට පැමිණෙනවා.",
       "URL": "https://www.hirunews.lk/sports/143760/පාකිස්ථානයට-ජය",
       "Category": "Sports",
       "Parent URL": "https://www.hirunews.lk/sports/all-news.php?pageID=382"
}