{
       "Source": "hirunews",
       "Timestamp": "Saturday, 01 April 2017 - 14:05",
       "Headline": "බංග්ලාදේශයට 281ක ඉලක්කයක්",
       "News Content": "සංචාරක බංග්ලාදේශ කණ්ඩායම සහ ශ්‍රී ලංකාව අතර තරඟ 3කින් සමන්විත එක්දින තරගාවලියේ අවසන් තරඟය මේ වන විට කොළඹ එස්.එස්.සී. ක්‍රීඩාංගණයේදී පැවැත්වෙනවා.\nකාසියේ වාසිය දිනූ බංග්ලාදේශ නායක මෂ්රෆි මොර්ටාසා ශ්‍රී ලංකාවට පළමුවෙන් පන්දුවට පහරදීමට අවස්ථාව ලබාදුන්නා.\nඒ අනුව ශ්‍රී ලංකා පිළ මීට සුළු වේලාවකට පෙර පන්දු වාර 50 අවසානයේ කඩුලු 09ක් දැවී ලකුණු 280 ක් ලබා ගත්තා.\nඒ අනුව බංග්ලාදේශ කණ්ඩායමට ලකුණු 281 ඉලක්කයන් හිමිවනවා.\nශ්‍රී ලංකාව වෙනුවෙන්  කුසල් මෙන්ඩිස් සහ තිසර පෙරේරා අර්ධ ශතක රැස්කර ගැනීමට සමත් වුණා.\nමෙම තරඟයේ ප්‍රතිඵලය කුමක් වුවත් ශ්‍රී ලංකාව අයි.සී.සී. එක්දින දර්ශකයේ 6 වන ස්ථානයේත්, බංග්ලාදේශය 7 වන ස්ථානයේත් තවදුරටත් රැදී සිටිනු ඇති.",
       "URL": "https://www.hirunews.lk/sports/158263/බංග්ලාදේශයට-281ක-ඉලක්කයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=342"
}