{
       "Source": "hirunews",
       "Timestamp": "Wednesday, 08 April 2015 - 13:52",
       "Headline": "සචින්ගෙන් කෝලිට සහ ශර්මාට උපදෙස්",
       "News Content": "ඉන්දීය ප්‍රීමියර් ලීග් තරඟාවලියේ සමාරම්භක තරඟයට සහභාගී වන විරාට් කෝලි සහ රෝහිත් ශර්මා වෙනුවෙන් විශේෂ පුහුණු සැසියක් ඊයේ (07) පවත්වා තිබෙනවා. සුපිරි ක්‍රිකට් ක්‍රීඩක සචින් තෙන්ඩුල්කාර් විසින් මෙම පුහුණු සැසිය පවත්වා ඇති බවයි ඉන්දීය මාධ්‍ය වාර්තා කළේ. මුම්බායි ඉන්දියන්ස් කණ්ඩායම නියෝජනය කළ ක්‍රීඩකයෙකු වන සචින් තෙන්ඩුල්කාර්ගේ අත්දැකීම් මෙවර තරඟාවලියට දායක කර ගැනීම එහි අරමුණයි. මේ අතර, මුම්බායි ඉන්දියන්ස් කණ්ඩායමේ පුහුණුකරු රිකී පොන්ටින් පවසන්නේ අද තරඟයේ සිය කණ්ඩායමේ ප්‍රධාන තුරුම්පුවක් ලෙස ලසිත් මාලිංග හැඳින්විය හැකි බවයි. කොල්කටා නයිට් රයිඩර්ස් කණ්ඩායම සමඟ මුම්බායි ඉන්දියන්ස් කණ්ඩායම සහභාගී වන තරඟය කොල්කටා හි ඊඞ්න් ගාඞ්න් ක්‍රීඩාංගනයේදී අද රාත්‍රීයේ පැවැත්වෙනු ඇති.",
       "URL": "https://www.hirunews.lk/sports/107159/සචින්ගෙන්-කෝලිට-සහ-ශර්මාට-උපදෙස්",
       "Category": "Sports",
       "Parent URL": "https://www.hirunews.lk/sports/all-news.php?pageID=476"
}