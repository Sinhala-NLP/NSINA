{
       "Source": "hirunews",
       "Timestamp": "Saturday, 02 September 2023 - 21:27",
       "Headline": "පාකිස්ථාන ඉනිම ආරම්භයට වර්ෂාවෙන් බාධා",
       "News Content": "ආසියානු කුසලාන 2023 ක්‍රිකට් තරගාවලියේ ඉන්දීය කණ්ඩායම සහ පාකිස්තාන කණ්ඩායම අතර තරගය අද (02) පල්ලේකැලේ ජාත්‍යන්තර ක්‍රිකට් ක්‍රීඩාංගණයේදී පැවැත් වෙනවා.\nඅද තරගයේ කාසියේ වාසිය දිනා ගැනීමට ඉන්දීය කණ්ඩායමේ නායක රෝහිත් ෂර්මා සමත් වුණු අතර ඒ අනුව ඔහු තීරණය කළේ පළමුවෙන් පන්දුවට පහරදීමටයි.\nඉන්දීය කණ්ඩායම සිය ඉනිමේ පන්දු ඕවර 48 පන්දු 5 සියලුදෙනාම දැවී ලකුණු 266 ක් ලබා ගත්තා.\nමේ අනුව අද තරගය ජය ගැනීමට නම් පාකිස්ථානු කණ්ඩායමට පන්දු ඕවර 50 ක් තුළදී ලකුණු 267 ක් ලබා ගත යුතු වෙනවා.\nනමුත් මේ වන විට පල්ලේකැලේ ක්‍රීඩාංගණයට වර්ෂාව පතිත වීම හේතුවෙන් පාකිස්ථාන ඉනිම ආරම්භ වීමට බාධා පැමිණ ඇති බවයි වාර්තා වෙන්නේ.\nක්‍රිකට් පිටියේ සීතල යුද්ධය ලෙසින් සැලකෙන ඉන්දියාව සහ පාකිස්ථානය එක්දින තරගයකදී මෙලෙස හමුවන්නේ වසර 4කට පසුව වන අතර අවසන් වරට ඔවුන් එක්දින තරගයකදී මුණ ගැසුණේ 2019 ලෝක කුසලානයේදීයි.",
       "URL": "https://www.hirunews.lk/sports/346944/පාකිස්ථාන-ඉනිම-ආරම්භයට-වර්ෂාවෙන්-බාධා",
       "Category": "Sports",
       "Parent URL": "https://www.hirunews.lk/sports/all-news.php?pageID=5"
}