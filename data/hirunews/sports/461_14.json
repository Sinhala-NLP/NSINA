{
       "Source": "hirunews",
       "Timestamp": "Wednesday, 08 July 2015 - 11:26",
       "Headline": "පන්දුවක් පපුවේ වැදී ශ්‍රී ලාංකික ක්‍රීඩකයෙකු මිය යයි",
       "News Content": "එංගලන්ත සරේ ප්‍රාන්තයේ පැවැති අන්තර් ක්‍රීඩා සමාජ ක්‍රිකට් තරඟයකට සහභාගි වී සිටි ශ්‍රී ලංකාවේ උපත ලබා දැනට එහි ජීවත් වන ක්‍රීඩකයෙකු, පන්දුවක් පපුවේ වැදීමෙන් ඊයේ ජීවිතක්ෂයට පත්වුණා. යාපනයේ උපත ලැබූ බවලන් පද්මනාදන් නමැති මෙම ක්‍රීඩකයා 24 හැවිරිදි වියේ පසුවන්නෙක්. ඔහු සරේ ප්‍රාන්තයේ මනිපේ පැරිෂ් නමැති ක්‍රීඩා සමාජය නියෝජනය කර තිබෙනවා. පන්දුවට පහර දෙමින් සිටියදී ඔහු මෙම අනතුරට මුහුණ දී ඇති අතර එම අවස්ථාවේදීම රෝහල් ගත කර ඇතත්, පසුව ඔහු මිය ගිය බව විදෙස් වාර්තා ප්‍රකාශ කළා. වේගයෙන් පන්දුව පපුවේ වැදීම නිසා ඇති වූ හෘදයාබාධයක් මෙම මරණයට හේතුව බව සඳහන්.",
       "URL": "https://www.hirunews.lk/sports/112811/පන්දුවක්-පපුවේ-වැදී-ශ්‍රී-ලාංකික-ක්‍රීඩකයෙකු-මිය-යයි",
       "Category": "Sports",
       "Parent URL": "https://www.hirunews.lk/sports/all-news.php?pageID=461"
}