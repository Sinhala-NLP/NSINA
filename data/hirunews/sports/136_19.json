{
       "Source": "hirunews",
       "Timestamp": "Wednesday, 02 October 2019 - 23:42",
       "Headline": "එක්දින තරගාවලියේ ජය පකිස්ථානයට",
       "News Content": "සංචාරක ශ්‍රී ලංකා කණ්ඩායම සමග පැවති තෙවන සහ අවසන් එක්දින තරගය කඩුළු 5කින් ජය ගැනීමට පාකිස්ථාන කණ්ඩායම සමත් වුනා.\nමෙම තරගයේ කාසියේ වාසිය දිනාගත්තේ ලහිරු තිරිමාන්නයි.\nඒ අනුව කරච්චි තණතීරුවේ පළමුවෙන් පන්දුවට පහර දුන් ශ්‍රී ලංකාව නියමිත පන්දුවාර 50 තුළ කඩුලු 9ක් දැවී ලකුණු 297 ක් රැස්කලා.\nසිය එක්දින තරග දිවියේ හොඳම ඉනිම ක්‍රීඩා කළ ධනුෂ්ක ගුණතිලක ලකුණු 133ක් ලබා ගත්තේ හතරේ පහර 16ක් සහ හයේ පහරක් සමගින්.\nඅවසන් පන්දුවාර කිහිපය තුළ ඉනිමට වේගය එක් කළ දසුන් ශානක පන්දු 24 කින් ලකුණු 43 ක් රැස්කළා.\nපන්දු යැවීමේදී මොහොමඩ් අමීර් කඩුලු 3 ක් දවා ගත්තා.\nපිළිතුරු ඉනිම වෙනුවෙන් පන්දුවට පහරදුන් පකිස්ථාන කණ්ඩායම පන්දුවාර 48යි පන්දු 2ක් අවසානයේ කඩුලු ක් පමණක් දැවී ජයග්‍රාහී ඉලක්කය පසු කළා.\nමේ අනුව තරග 3කින් සමන්විත එක්දින තරගාවලියේ ජය 2ට බින්දුවක් ලෙසට පකිස්ථානයට හිමිවුනා.",
       "URL": "https://www.hirunews.lk/sports/225480/එක්දින-තරගාවලියේ-ජය-පකිස්ථානයට",
       "Category": "Sports",
       "Parent URL": "https://www.hirunews.lk/sports/all-news.php?pageID=136"
}