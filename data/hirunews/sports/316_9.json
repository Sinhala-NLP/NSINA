{
       "Source": "hirunews",
       "Timestamp": "Wednesday, 12 July 2017 - 19:05",
       "Headline": "ඉන්දීය කණ්ඩායමට නව පන්දු යැවීමේ පුහුණුකරුවෙක්",
       "News Content": "ඉන්දීය කණ්ඩායමේ හිටපු සුපිරි පන්දු යවන්නෙකු වු සහීර් ඛාන් එරට ජාතික කණ්ඩායමේ පන්දු යැවීමේ පුහුණුකරුවා ලෙසට පත්කර තිබෙනවා.\nඒ රවි ශාස්ත්‍රි කණ්ඩායමේ ප්‍රධාන පුහුණුකරු ලෙසට පත්කිරීමට සමගාමීවයි.\nඑමෙන්ම සුපිරි පිතිකරුවෙකු වු රාහුල් ඩ‍්‍රාවිඩ් ඉන්දීය කණ්ඩායමේ විදෙස් සංචාරවලදී පිතිකරණ අංශයේ විශේෂිත උපදේශකයකු ලෙසට කටයුතු කරනු ඇති.\nඉන්දීය කණ්ඩායමේ ප්‍රධාන පුහුණුකරුවා ලෙසට රවි ශාස්ත්‍රි වසර දෙකක කාලයක් සඳහා ඊයේ පත් කෙරුනා.\nපන්දු යැවීමේ පුහුණුකරුවා ලෙසට පත්කර ගැනුනු සහීර් ඛාන් කණ්ඩායම නියෝජනය කරන සමයේදී එක්දින සහ ටෙස්ට් තරගවලදී කඩුලු 250 ක් ලබාගෙන තිබෙනවා.\nඔහු 2000 වසරෙ ඔක්තෝම්බර් මාසයේ්දී එක්දින වරම් ලැබුවේ කෙන්යාවට එරෙහිව නයිරෝබි නුවර පැවති තරගයකදීයි.\n2000 වසරේ නොවැම්බර් මාසයේ බංග්ලාදේශය සමග පැවති තරගයකදී සහීර් ඛාන් ටෙස්ට් වරම් ලැබුවා.",
       "URL": "https://www.hirunews.lk/sports/165735/ඉන්දීය-කණ්ඩායමට-නව-පන්දු-යැවීමේ-පුහුණුකරුවෙක්",
       "Category": "Sports",
       "Parent URL": "https://www.hirunews.lk/sports/all-news.php?pageID=316"
}