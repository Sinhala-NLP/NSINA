{
       "Source": "hirunews",
       "Timestamp": "Sunday, 18 June 2017 - 21:39",
       "Headline": "2017 ශූරයන්ගේ කුසලානය පකිස්ථානයට",
       "News Content": "2017 ශූරයන්ගේ කුසලානය ජයග්‍රහණය කිරීමට පකිස්ථාය සමත්වුනා.\nඒ ඉන්දියාව සමග පැවති අවසන් මහා තරගය ලකුණු 180 කින් ජයග්‍රහණය කරමින්.\nතරගයේ කාසියේ වාසිය දිනු ඉන්දියාවේ ආරාධනය මත පළමුවෙන් පන්දුවට පහරදුන් පකිස්ථානය නියමිත පන්දුවාර 50 අවසානයේ කඩුලු 4 ක් දැවී ලකුණු 338 ක් රැස් කළා.\nෆකාර් සමන් 114 යි.\nපන්දු 106 කින් ලබාගත් එම ලකුණු 114 ට හතරේ පහර 12 ක් සහ හයේ පහර 3 ක් ඇතුලත් වුනා/.\nඅසාර් අලි 59 යි.\nමොහොමඩ් හෆීස් නොදැවී ලකුණු 57 ක් රැස් කලේ පන්දු 37 කින්.\nපිළිතුරු ඉනිම වෙනුවෙන් පන්දුවට පහරදුන් ඉන්දියාවට පන්දුවාර 30 යි පන්දු 3 ක් අවසානයේ සියලුදෙනා දැවී ලබාගැනීමට හැකිවුයේ ලකුණු 158ක් පමණයි.\nරෝහිත් ශර්මා කිසිදු ලකුණක් නොලබා පිටියෙන් ඉවත් වුනා.\nනායක විරාත් කෝලි ලකුණු 5 යි.\nමහේන්ද්‍ර සිං ධෝනි ලකුණු 4 ක් ලබා සිටියදී දැවී ගියා.\nයුවරාජ් සිං ලකුණු 22 ක් සහ ශිකර් ධවාන් ලකුණු 21 ක් ලබාගත්තා.",
       "URL": "https://www.hirunews.lk/sports/163865/2017-ශූරයන්ගේ-කුසලානය-පකිස්ථානයට",
       "Category": "Sports",
       "Parent URL": "https://www.hirunews.lk/sports/all-news.php?pageID=324"
}