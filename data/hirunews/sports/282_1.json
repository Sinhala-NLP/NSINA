{
       "Source": "hirunews",
       "Timestamp": "Sunday, 12 November 2017 - 14:52",
       "Headline": "හතුරුසිංහ ගැන දිමුත් කරුණාරත්න ඉන්දියාවේදී කී කතාව",
       "News Content": "බංග්ලාදේශ ක්‍රිකට් කණ්ඩායමේ ප්‍රධාන පුහුණුකරු ලෙස කටයුතුකළ චන්දික හතුරුසිංහ ශ්‍රී ලංකා ක්‍රිකට් කණ්ඩායමේ ප්‍රධාන පුහුණුකරු වශයෙන් පැමිණෙන\nබවට රාවයක් පැතිර යන බව ශ්‍රී ලංකා ටෙස්ට් කණ්ඩායමේ ආරම්භක පිතිකරු දිමුත් කරුණාරත්න පවසනවා.\nප්‍රධාන පුහුණුකරු වශයෙන් ඔහු එලෙස පැමිණේ නම් එය ශ්‍රී ලංකා කණ්ඩායමට හොඳ දෙයක් බවත් පිතිකරු දිමුත් කරුණාරත්න වැඩිදුරටත් සඳහන් කරනවා.\nමේ වන විට ඉන්දීය සංචාරයේ  නිරතවී සිටින දිමුත් කරුණාරත්න  ඉන්දීය මාධ්‍ය හමුවකදී මේ බව සඳහන් කර තිබෙනවා.\n“ඇත්තටම එය ශ්‍රී ලංකා කණ්ඩායමට හොඳ දෙයක්, ඔහු අපේ කණ්ඩායමේ ගොඩක් අය දන්නවා. මමත් ඔහු යටතේ ක්‍රීඩා කර තිබෙනවා.නමුත් ඔහු එනවද නැත්ද කියලා මට අදහසක් නෑ. ඔහු එනවා කියලා කතාවක් ඇහුණා. නමුත් එය තවමත් තහවුරු නෑ. එය ශ්‍රී ලංකා ක්‍රිකට් ආයතනය නිවේදනය කරාවි.” යනුවෙන් ඔහු වැඩිදුරටත් පවසා තිබෙනවා.",
       "URL": "https://www.hirunews.lk/sports/175842/හතුරුසිංහ-ගැන-දිමුත්-කරුණාරත්න-ඉන්දියාවේදී-කී-කතාව",
       "Category": "Sports",
       "Parent URL": "https://www.hirunews.lk/sports/all-news.php?pageID=282"
}