{
       "Source": "hirunews",
       "Timestamp": "Saturday, 20 February 2021 - 20:16",
       "Headline": "T20 නායකත්වය දසුන් ශානකට",
       "News Content": "බටහිර ඉන්දීය කොදෙව් කණ්ඩායම සමඟ පැවත්වෙන තරගාවලියේ ශ්‍රී ලංකා විස්ස කණ්ඩායමේ නායකත්වය තුන් ඉරියව් ක්‍රීඩක දසුන් ශානකට හිමිව ඇති බව වාර්තා වනවා.\nපන්දුවාර විස්ස කණ්ඩායමේ නායකයා ලෙස කටයුතු කල ලසිත් මාලිංග කොදෙව් සංචාරයට එක් නොවීම හේතුවෙන් මෙලෙස දසුන් ශානකට නායකත්වයේ වගකීම පැවරීමට තේරීම් කමිටුව කටයුතු කර ඇති බවයි එම වාර්තා පෙන්වා දෙන්නේ.\nදසුන් ශානකගේ නායකත්වයෙන් පාකිස්ථානයට එරෙහිව පැවති පන්දුවාර විස්ස තරගාවලිය 3ට බිංදුවක් ලෙස ජයගැනීමට ශ්‍රී ලංකාව සමත්වුනා.\nවාර්තාවන අන්දමට එළඹෙන පන්දුවාර 20යි 20 ලෝක කුසලාන තරගාවලිය තෙක් ශ්‍රී ලංකා 20යි 20 කණ්ඩායම මෙහෙය වීමේ වගකීම ඔහුට පැවරී ඇති බව සදහන්.",
       "URL": "https://www.hirunews.lk/sports/263189/t20-නායකත්වය-දසුන්-ශානකට",
       "Category": "Sports",
       "Parent URL": "https://www.hirunews.lk/sports/all-news.php?pageID=66"
}