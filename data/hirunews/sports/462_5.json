{
       "Source": "hirunews",
       "Timestamp": "Friday, 03 July 2015 - 7:54",
       "Headline": "තරඟාවලි ජයකට ශ්‍රී ලංකා පිල සූදානම්",
       "News Content": "සංචාරක පාකිස්තාන කණ්ඩායම සහ ශ්‍රී ලංකා කණ්ඩායම අතර 03 වන සහ අවසාන ටෙස්ට් ක්‍රිකට් තරඟය මහනුවර පල්ලේකැලේ ජාත්‍යන්තර ක්‍රීඩාංගනයේදී අද (03) ආරම්භ වනවා. ශ්‍රී ලංකා ක්‍රිකට් ආරංචි මාර්ග සඳහන් කළේ වේග පන්දු යවන ක්‍රීඩක දුෂ්මන්ත චමීර ආබාධයකට ලක්වීම හේතුවෙන් අද තරඟයට ක්‍රීඩා නොකරන බවයි. ශ්‍රී ලංකා කණ්ඩායමේ උපනායක ලහිරු තිරිමාන්න ඊයේ පැවති මාධ්‍ය හමුවකට එක්වෙමින් සඳහන් කළේ වේග පන්දු යවන්නන් තුන්දෙනෙකු අද ආරම්භ වන තරඟයේදී ශ්‍රී ලංකා කණ්ඩායම වෙනුවෙන් ක්‍රීඩා කිරීමට බොහෝ දුරට ඉඩ ඇති බවයි.",
       "URL": "https://www.hirunews.lk/sports/112528/තරඟාවලි-ජයකට-ශ්‍රී-ලංකා-පිල-සූදානම්",
       "Category": "Sports",
       "Parent URL": "https://www.hirunews.lk/sports/all-news.php?pageID=462"
}