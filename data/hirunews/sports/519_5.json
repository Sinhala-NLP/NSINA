{
       "Source": "hirunews",
       "Timestamp": "Friday, 16 August 2013 - 12:52",
       "Headline": "මාලිංගත් කොදෙව් දූපත් වෙත.",
       "News Content": "කැරිබියන් ප්‍රිමියර්ලීග් තරඟාවලියේ ගයානා ඇමසන් වොරියස් කණ්ඩායම සඳහා ශ්‍රී ලංකාවේ සුපිරි වේගපන්දු යවන ක්‍රීඩක ලසිත් මාලිංග කැඳවා තිබෙනවා. මාලිංග මෙලෙස ගයානා පිලට කැඳවා ඇත්තේ ගයානා කණ්ඩායමට තරග වැදීමට නියමිතව සිටි පාකිස්ථානයේ තුන් ඉරියව් ක්‍රීඩක මොහොමඞ් හෆීස් ඉවත් වීමත් සමඟයි. පාකිස්ථාන කණ්ඩායමේ සිම්බාබ්වේ සංචාරය හේතුවෙන් ඔහු ඉවත්වීමට තීරණය කළා. රම්නරේෂ් සර්වාන් මෙහෙයවන ගයානා පිලට දගපන්දු යවන ක්‍රීඩක සුනිල් නාරායන්ද ඇතුළත්. මේ අතර, ටි‍්‍රනිඩෑඞ් සහ ටොබේගෝ රෙඞ් ස්ටීල් කණ්ඩායමට ශ්‍රී ලංකා සුපිරි ක්‍රීඩක මහේල ජයවර්ධන එක්ව සිටිනවා.",
       "URL": "https://www.hirunews.lk/sports/65192/මාලිංගත්-කොදෙව්-දූපත්-වෙත",
       "Category": "Sports",
       "Parent URL": "https://www.hirunews.lk/sports/all-news.php?pageID=519"
}