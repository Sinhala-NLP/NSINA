{
       "Source": "hirunews",
       "Timestamp": "Friday, 06 March 2015 - 8:31",
       "Headline": "ඉන්දීය කොදෙව් සටන අද",
       "News Content": "ලෝක කුසලාන ක්‍රිකට් තරඟාවලියේ ඉන්දියාව සහ බටහිර ඉන්දීය කොදෙව් පිල අතර තරඟය පර්ත් නුවරදී අද පැවැත්වෙනවා. බී කාණ්ඩයේ තරඟයක් වන මීට සහභාගි වන ඉන්දියාව තරඟ 3 කට සහභාගි වී අපරාජිත කණ්ඩායමක් ලෙස කාණ්ඩයේ පෙරමුණ ගෙන සිටිනවා. තරඟ 4 කින් දෙකක් ජයග්‍රහණය කළ කොදෙව් පිලට එම කාණ්ඩයේ හිමිව ඇත්තේ 3 වන ස්ථානයයි. ඉන්දියාව සහ බටහිර ඉන්දීය කොදෙව් කණ්ඩායම් මීට පෙර එක්දින තරඟ සඳහා  ඕස්ට්‍රේලියාවේදී සිව් වතාවක් මුණ ගැසී තිබෙනවා. එහෙත්, ඔවුන් එකම අවස්ථාවකදී පමණක් පර්ත්හි දී තරඟ කළ අතර, එම තරඟය ජය පැරදුමකින් තොරව අවසන් වූයේ කණ්ඩායම් දෙකම සම ලකුණු ලැබීමෙන්. එහිදී කොදෙව් පිලේ අවසන් කඩුල්ල දවා ගත්තේ සචින් තෙන්ඩුල්කාර්.",
       "URL": "https://www.hirunews.lk/sports/104854/ඉන්දීය-කොදෙව්-සටන-අද",
       "Category": "Sports",
       "Parent URL": "https://www.hirunews.lk/sports/all-news.php?pageID=484"
}