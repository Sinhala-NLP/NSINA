{
       "Source": "hirunews",
       "Timestamp": "Sunday, 09 June 2013 - 9:07",
       "Headline": "එංගලන්තය කැන්ගරුවන් පරදවයි.",
       "News Content": "චැම්පියන්ස් කුසලාන ක්‍රිකට් තරගාවලියේ ඊයේ පැවති එංගලන්තය සහ  ඕස්ට්‍රේලියාව අතර තරගය ජය ගැනීමට එංගලන්ත කණ්ඩායම සමත් වුණා.  තරඟයේ පළමුවෙන් පන්දුවට පහරදුන් එංගලන්ත කණ්ඩායම නියමිත පන්දු වාර 50 අවසානයේ කඩුලූ 6 ක් දැවී ලකුණු 269 ක් රැස් කළා. එහෙත්  ඕස්ට්‍රේලියානු කණ්ඩායමට නියමිත පන්දුවාර 50 අවසානයේ කඩුලූ 9 ක් දැවී ලබාගත හැකිවූයේ ලකුණු 221 ක් පමණයි. ඒ අනුව එංගලන්ත කණ්ඩායම තරඟය ජයගත්තේ ලකුණු 48 කින්. චැම්පියන්ස් ලීග් තරඟාවලියේ ශ්‍රී ලංකාව සහභාගිවන පළමු තරගය කාඩිෆ් හිදී අද පැවැත්වෙන්නේ නවසීලන්ත කණ්ඩායම සමගයි. ශ්‍රී ලංකාව සහ නවසීලන්තයද අයත්වන්නේ  එංගලන්තය සහ  ඕස්ට්‍රේලියාවද ඇතුළත් ඒ කාණ්ඩයටයි.\n[MP3]s60613[/MP3]",
       "URL": "https://www.hirunews.lk/sports/60613/එංගලන්තය-කැන්ගරුවන්-පරදවයි",
       "Category": "Sports",
       "Parent URL": "https://www.hirunews.lk/sports/all-news.php?pageID=531"
}