{
       "Source": "hirunews",
       "Timestamp": "Monday, 25 September 2023 - 10:28",
       "Headline": "ශ්‍රී ලංකා කාන්තාවන් රන් පදක්කමක් අභියස",
       "News Content": "චීනයේ පැවැත්වෙන ආසියානු ක්‍රීඩා උළලේ පන්දුවාර 20 කාන්තා ක්‍රිකට් තරගාවලියේ අවසන් මහා තරගය ශ්‍රී ලංකා වේලාවෙන් අද පෙරවරු 11.30ට ශ්‍රී ලංකාව සහ ඉන්දියාව අතර පැවැත්වීමට නියමිතයි.\nමෙම තරගය ජයගතහොත් ශ්‍රී ලංකා කණ්ඩායමට මෙවර ආසියානු ක්‍රීඩා උළෙලේ පළමු රන් පදක්කමට හිමිකම් කීමට හැකියාව ලැබෙන අතර, මෙම තරගය ඉන්දියාව ජයගතහොත් ඉන්දියාවට රන් පදක්කම හිමිවනු ඇත්තේ.\nඊයේ(24) පැවති අවසන් පූර්ව තරගයේදී පාකිස්ථානය කඩුලු 6 කින් පරාජය කරමිනුයි චමරි අතපත්තුගේ නායකත්වයෙන් යුත් ශ්‍රී ලංකා කණ්ඩායම අවසන් මහා තරගයට සුදුසුකම් ලැබුවේ.\nමේ අතර ලෝකඩ පදක්කම සඳහා පාකිස්ථාන කාන්තා කන්ඩායම සහ බංග්ලාදේශය අතර තරගය මේ වනවිට ආරම්භ වී තිබෙනවා.",
       "URL": "https://www.hirunews.lk/sports/349316/ශ්‍රී-ලංකා-කාන්තාවන්-රන්-පදක්කමක්-අභියස",
       "Category": "Sports",
       "Parent URL": "https://www.hirunews.lk/sports/all-news.php?pageID=2"
}