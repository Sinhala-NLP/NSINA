{
       "Source": "hirunews",
       "Timestamp": "Saturday, 14 February 2015 - 9:41",
       "Headline": "සංගාගෙන් වාර්තාවක්",
       "News Content": "2015 ලෝක කුසලාන ක්‍රිකට් තරගාවලිය ආරම්භ කරමින් මේ වන විට ශ්‍රී ලංකාව හා නවසීලන්තය අතර පළමුවන එක්දින තරඟය පැවැත්වෙමින් තිබෙනවා. කාසිය වාසිය දිනාගත් ශ්‍රී ලංකා නායක ඇන්ජලෝ මැතිව්ස් පළමුවෙන් පන්දුවට පහරදීමේ වාරය නවසීලන්තයට ලබාදුන්නා. ඒ අනුව ඔවුන් පන්දු වාර 50 තුලදී 331 ලබාගත්තේ කඩුලු 6ක් පමණක් දැවී තිබියදීයි.\nඑමෙන්ම මෙම තරඟයේදී කුමාර් සංගක්කාර විසින් තවත් එක්දින වාර්තාවක් තබමින් කඩඉමක් පසුකිරීමට සමත් වුනා. ඒ එක්දින ක්‍රිකට් ඉතිහාසයේ ක්‍රීඩකයෙකු ලබාගත් වැඩිම ලකුණු ප්‍රමාණයේ දෙවන ස්ථානය හිමිකරගනිමින්.\nමීට පෙර දෙවන ස්ථානයට හිමිකම් කීවේ ඕස්ට්‍රේලියානු ක්‍රීඩක රිකී පොන්ටින් විසිනුයි. ඔහු ලබාගෙන තිබූ ලකුණු ප්‍රමාණය 13704ක්. එය අභිබවා යමින් මේ වන විට කුමාර් සංගක්කාර ලකුණු 13732ක් ලබාගෙන තිබෙනවා.\nමේ වන විට පිටියේ ක්‍රීඩා කරන ශ්‍රී ලංකා කණ්ඩායම කඩුලු 4ක් දැවී ලකුණු 133ක් ලබාගෙන තිබෙනවා.",
       "URL": "https://www.hirunews.lk/sports/103391/සංගාගෙන්-වාර්තාවක්",
       "Category": "Sports",
       "Parent URL": "https://www.hirunews.lk/sports/all-news.php?pageID=488"
}