{
       "Source": "hirunews",
       "Timestamp": "Sunday, 01 November 2015 - 10:10",
       "Headline": "ලෝක ශූර නවසීලන්ත ක්‍රීඩකයෙක් පිට්ටනියට පැන බදා ගත්තු දරුවාට නොසිතූ තෑග්ගක්",
       "News Content": "නවසීලන්ත  ඕල් බ්ලැක්ස් පිල මෙවර රග්බි ලෝක කුසලානය ජයග්‍රහණය කිරීමට ඊයේ සමත්වුණා. ඒ, එංගලන්තයේ ට්විකන්හැම් හිදී ඔස්ට්‍රේලියානු පිල ලකුණු 34- 17 ක් ලෙස පරාජයට පත් කරමින්.\nනවසීලන්තය රග්බි ලෝක කුසලානය ජයග්‍රහණය කළ තුන්වන අවස්ථාව මෙය වන නිසා ප්‍රේක්ෂක  ප්‍රතිචාරය ද ඉතා ඉහළයි.\nමීට පෙර කිසිදු කණ්ඩායමක් එම දස්කම දක්වා නොමැති අතර, පිට පිට දෙවරක් රග්බි ලෝක කුසලානය දිනූ ප්‍රථම කණ්ඩායම ලෙසද නවසීලන්තය වාර්තා පොතට එක්වූවා.\nමේ උණුසුම තවත් වැඩිකළ  කාරණාවක්  පිළබඳව  ලෝකයේම අවධානය යොමුවූයේ නවසීලන්තයේ Sonny Bill Williams පුංචි සිතක ආශාව තේරුම් ගත්  නිසාවෙන්.\nප්‍රේක්ෂකාගාරයේ සිටි  පිරිමි ළමයෙක් එක්වරම ක්‍රීඩා පිටියට කඩා පනිනවා. එහි සිටි ආරක්ෂකයාට  එය වළක්වන්නට හැකියාවක් ලැබුනේ නෑ. දරුවා මහත් ඕනෑකමින් Sonny Bill Williams වැළඳ ගන්නවා. මේ ක්‍රීඩකයා දරුවා තවතවත් ළංකර ගත්තා.\nමේ අවස්ථාව ඉතා සංවේදී වූවා.\nවඩාත් කතා බවට ලක්වන්නේ Sonny Bill Williams තමාට ලැබුණු පදක්කම දරුවාට පරිත්‍යාග කරන්නේ, දරුවා සිටි තැනටම ඇරළවමින්. දරුවා නොසිතූ විරූ මොහොතක ලැබුණු ත්‍යාගය පිළිබඳ පුදුමයට පත්වී සතුටු වන අයුරු පහතින් නරඹන්න.\n\\r\\n\n\\r\\n\n\\r\\n\n\\r\\n\nYou will not believe what happens when SBW does something incredible at the end of this clip!!Thanks to our Brazilian friends at ALMA RUGBY for this amazing footage.Sonny Bill Williams All Blacks #LiamMessam Chiefs Rugby\n\\r\\nrnPosted by\nThe Crowd Goes Wild\non Saturday, October 31, 2015\n\\r\\n\n\\r\\n",
       "URL": "https://www.hirunews.lk/sports/119451/ලෝක-ශූර-නවසීලන්ත-ක්‍රීඩකයෙක්-පිට්ටනියට-පැන-බදා-ගත්තු-දරුවාට-නොසිතූ-තෑග්ගක්",
       "Category": "Sports",
       "Parent URL": "https://www.hirunews.lk/sports/all-news.php?pageID=442"
}