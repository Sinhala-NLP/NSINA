{
       "Source": "hirunews",
       "Timestamp": "Friday, 10 April 2015 - 7:47",
       "Headline": "හිටපු ඕස්ට්‍රේලියානු ක්‍රිකට් නායක සහ ක්‍රීඩා විචාරක රිචී බෙනෝ මියයයි",
       "News Content": "හිටපු  ඕස්ට්‍රේලියානු ක්‍රිකට් නායක සහ ක්‍රීඩා විචාරක රිචී බෙනෝ වයස අවුරුදු 84 ක්ව සිටියදී ඊයේ (09) රාත්‍රියේ අභාවප්‍රාප්ත වුණා. පා දඟ පන්දු යවන්නෙකු සහ ප්‍රහාරාත්මක පිතිකරුවෙකු වූ රිචී බෙනෝ වසර 07 ක විරාමයකින් පසු 1958 වසරේ  ඕස්ට්‍රේලියාවට අළු බඳුන ශූරතාව දිනා ගැනීම සඳහා නායකත්වය ලබාදුන්නා. ඔහු යටතේ  ඕස්ට්‍රේලියාව ටෙස්ට් තරඟාවලියක් පරාජය නොවීමද විශේෂත්වයක්. පසුව ක්‍රීඩා විචාරකයෙකු ලෙස ප්‍රකට වූ රිචී බෙනෝ 1977 වසරේදී  ඕස්ට්‍රේලියානු වර්ල්ඞ් සීරීස් ක්‍රිකට් තරඟාවලිය සංවිධාන කිරීමට එක්වූ අතර, ඔහුගේ ක්‍රීඩා විචාරක දිවිය අවුරුදු 48 ක්.  ඕස්ට්‍රේලියානු ක්‍රිකට් ආයතනය ප්‍රකාශ කළේ ශ්‍රීමත් ඩොනල්ඞ් බ්‍රැඞ්මන්ට පසුව රිචී බෙනෝ තරම් ක්‍රිකට් ක්‍රීඩාව නිසා ප්‍රකට වූ  ඕස්ට්‍රේලියානුවෙකු බිහි නොවූ බවයි.",
       "URL": "https://www.hirunews.lk/sports/107262/රිචඩ්-බෙනෝඩ්-මියයයි",
       "Category": "Sports",
       "Parent URL": "https://www.hirunews.lk/sports/all-news.php?pageID=476"
}