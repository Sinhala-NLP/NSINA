{
       "Source": "hirunews",
       "Timestamp": "Friday, 13 December 2019 - 13:07",
       "Headline": "ශ්‍රී ලංකා 19න් පහළ පිළට ජය",
       "News Content": "බටහිර ඉන්දීය කොදෙව් දිවයින් හි පැවැත්වෙන වයස අවුරුදු 19න් පහළ තුන් කොන් ක්‍රිකට් තරගාවලියේ දෙවන ජයග්‍රහණය ද අත්කර ගැනීමට ශ්‍රී ලංකා වයස අවුරුදු 19න් පහළ පිළ සමත් වුණා.\nඒ, ඇන්ටිගුවා හි ශ්‍රීමත් විවියන් රිචඞ්ස් ක්‍රීඩාංගණයේ පැවති තරඟයකදී එංගලන්ත යොවුන් පිළ පරාජයට පත් කරමින්.\nවර්ෂාව නිසා පන්දු වාර 45කට සීමා වූ එම තරඟයේදී එංගලන්තය කඩුලු 4ක් දැවී ලකුණු 149ක් රැස් කළ අතර, ශ්‍රී ලංකා යොවුන් පිළ පන්දු වාර 37කදී කඩුලු 4ක් දැවී ලකුණු 143ක් ලබා සිටියදී නැවතත් වර්ෂාව ඇද හැලුණා.\nකෙසේ නමුත්, ඩක්වර්ත් ලුවිස් ක්‍රමය අනුව ශ්‍රී ලංකා පිළට එහිදී ලකුණු 27ක ජයක් අත්වුණා.",
       "URL": "https://www.hirunews.lk/sports/230148/ශ්‍රී-ලංකා-19න්-පහළ-පිළට-ජය",
       "Category": "Sports",
       "Parent URL": "https://www.hirunews.lk/sports/all-news.php?pageID=124"
}