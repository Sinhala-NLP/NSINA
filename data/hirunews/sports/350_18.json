{
       "Source": "hirunews",
       "Timestamp": "Sunday, 26 February 2017 - 18:22",
       "Headline": "දකුණු අප්‍රිකාවට තියුණු ජයක් සමඟින් ඩිවිලියස් වාර්තා පොත් අතරට",
       "News Content": "සංචාරක දකුණු අප්‍රිකා කණ්ඩායම සහ නවසීලන්ත කණ්ඩායම අතර ඊයේ පැවති තුන්වන එක්දින තරඟය ලකුණු 159කින් ජයගන්නට දකුණු අප්‍රිකාව සමත්වුණා.\nතරඟයේ පළමුව පන්දුවට පහරදුන් දකුණු අප්‍රිකාව සිය පන්දුවාර 50 තුල කඩුලු 08කට ලකුණු  271ක් රැස් කිරීමට සමත්වුණා.\nඑහිදී අගනා ඉනිමක් ක්‍රීඩාකළ ඒ.බී.ඩිවිලියස් පන්දු 80කදී හතරේ පහර 07ක් සහ එක් හයේ පහරක් සමඟින් ලකුණු 85ක් රැස් කළා.\nඑම ලකුණු 85ත් සමඟින් ඒ.බී.ඩිවිලියස් එක්දින තරඟවල ලකුණු නවදහසේ සීමාව පසුකර ගියා.\nඔහු එම සිමාව පසුකර යෑමට සමත් වුණේ තරඟ 214කට සහභාගී වී ඉනිම 205ක් ක්‍රීඩා කරමින්.\nතරඟයේ පිළිතුරු ඉනිම ක්‍රීඩාකළ නවසීලන්ත කණ්ඩායමට පන්දුවාර 32යි පන්දු  2කදී සියලු ක්‍රීඩකයන් දැවී ලබා ගත්තේ ලකුණු 112ක් පමණයි.\nදකුණු අප්‍රිකාව වෙනුවෙන් සුපිරි පන්දු යැවීමක නිරතවූ ඩුවෙයින් පෙට්‍රෝස් පන්දු වාර 05යි පන්දු 02ක් යවා ලකුණු පහකට කඩුලු 03ක් බිදහෙළුවා.\nතරඟයේ වීරයා ඒ.බී.ඩිවිලියස්.\nතරඟයේ විශේෂ අවස්ථා පහතින්.",
       "URL": "https://www.hirunews.lk/sports/155516/දකුණු-අප්‍රිකාවට-තියුණු-ජයක්-සමඟින්-ඩිවිලියස්-වාර්තා-පොත්-අතරට",
       "Category": "Sports",
       "Parent URL": "https://www.hirunews.lk/sports/all-news.php?pageID=350"
}