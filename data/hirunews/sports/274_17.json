{
       "Source": "hirunews",
       "Timestamp": "Sunday, 10 December 2017 - 16:24",
       "Headline": "ඉන්දු - ශ්‍රී ලංකා පළමු එක්දින තරඟයේදී ලකුණු නොලබාම වාර්තා පොත් අතරට ගිය ක්‍රීඩකයා",
       "News Content": "ශ්‍රී ලංකා කණ්ඩායම සහ ඉන්දීය කණ්ඩායම අතර තරඟ තුනකින් සමන්විත එක් දින තරඟාවලියේ පළමු එක්දින තරඟය මේ වන විට ධර්මශාලා හිදී පැවැත්වෙනවා.\nකාසිය වාසිය දිනූ ශ්‍රී ලංකා නායකයාගේ ඇරයුමෙන් පළමුව පන්දුවට පහර දුන් ඉන්දීය කණ්ඩායම සියල්ලන් දැවී ලකුණු 112ක් රැස් කළා.\nඉන්දීය කණ්ඩායම වෙනුවෙන් මහේන්ද්‍ර සිං දෝණි ලකුණු 65ක් රැස් කළේ හතරේ පහර 10ක් සහ හයේ පහර 02ක් සමඟින්.\nකුල්දීප් යාදෙව් ලකුණු 19ක් සහ හර්දික් පාන්ඩයා ලකුණු 10ක් රැස් කළ අතර  සෙසු කිසිඳු ක්‍රීඩකයෙකුටවත් ලකුණු 10 සීමාව පසුකරන්නට ශ්‍රී ලංකා පන්දු යවන්නන් ඉඩ ලබාදුන්නේ නැහැ.\nමේ අතර ඉන්දීය කණ්ඩායමේ දිනේෂ් කාර්තික් පන්දු 18ක් තුල එක් ලකුණක් හෝ ලබා නොගෙන දැවී ගියා.\nමෙය ඉන්දීය ක්‍රීඩකයෙක් එක්දින තරඟයක් තුල වැඩිම පන්දු සංඛ්‍යාවකට මුහුණ දෙමින් එකඳු ලකුණක් හෝ ලබා නොගෙන දැවී ගිය පළමු අවස්ථාව ලෙසට ඉතිහාසයට එක්වන බවයි විස්තර විචාරකයින් පවසා සිටියේ.\nපන්දු 18කට මුහුණ දුන් දිනේෂ් කාර්තික් දවා ගන්නට සුරංග ලක්මාල් සමත් වුණා.\nසුරංග ලක්මාල් ඉන්දීය ඉනිමේ කඩුලු 04ක් බිඳ දැමූ අතර නුවන් ප්‍රදීප් කඩුලු 02ක් සහ ඇන්ජලෝ මැතිව්ස්, අකිල ධනංජය, සචිත් පතිරණ අතරේ එක් කඩුල්ල බැගින් බෙදී ගියා.",
       "URL": "https://www.hirunews.lk/sports/178061/ඉන්දු-ශ්‍රී-ලංකා-පළමු-එක්දින-තරඟයේදී-ලකුණු-නොලබාම-වාර්තා-පොත්-අතරට-ගිය-ක්‍රීඩකයා",
       "Category": "Sports",
       "Parent URL": "https://www.hirunews.lk/sports/all-news.php?pageID=274"
}