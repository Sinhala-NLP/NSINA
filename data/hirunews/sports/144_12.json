{
       "Source": "hirunews",
       "Timestamp": "Saturday, 17 August 2019 - 17:02",
       "Headline": "හතුරුගේ බංගලි හීනය රසල් බොඳ කර දමයි",
       "News Content": "බංග්ලාදේශ ක්‍රිකට් කණ්ඩායමේ නව පුහුණුකරු ලෙස රසල් ඩොමින්ගෝ පත් කර තිබෙනවා.\nඒ අනුව ඔහුගේ ධුර කාලය වසර දෙකක කාලයක් සඳහා වලංගු වන බවයි එරට ක්‍රිකට් ආයතනය පවසන්නේ.\nලබන 21 වැනිදා සිට ඩොමින්ගෝ බංග්ලාදේශ කණ්ඩායම සමඟ කටයුතු කිරීමට නියමිතයි.\nමිට පෙර රසල් ඩොමින්ගෝ දකුණු අප්‍රිකාවේ ප්‍රධාන පුහුණුකරු ලෙසයි කටයුතු කළේ.\nමෙවර බංග්ලාදේශ කණ්ඩායමේ පුහුණුකාර ධුරය සඳහා මයික් හෙසන් සහ මිකී ආතර් තරඟ කළා.\nඊට අමතරව ශ්‍රී ලංකා ක්‍රිකට් කණ්ඩායමේ ප්‍රධාන පුහුණුකාර ධුරය දැරූ චන්දික හතුරුසිංහ ද පුහුණුකාර ධුරය සඳහා තරඟ කිරීමට නියමිත බව වාර්තා වුණා.\nචන්දික හතුරුසිංහ මිට පෙර ද බංග්ලාදේශ කණ්ඩායමේ ප්‍රධාන පුහුණුකරු ලෙසකටයුතු කළා.",
       "URL": "https://www.hirunews.lk/sports/222422/හතුරුගේ-බංගලි-හීනය-රසල්-බොඳ-කර-දමයි",
       "Category": "Sports",
       "Parent URL": "https://www.hirunews.lk/sports/all-news.php?pageID=144"
}