{
       "Source": "hirunews",
       "Timestamp": "Friday, 17 June 2016 - 8:15",
       "Headline": "අයර්ලන්තය පරදා ශ්‍රී ලංකාවට ලකුණු 76ක් ජයක්",
       "News Content": "ශ්‍රී ලංකාව සහ අයර්ලන්තය අතර පැවති පළමු  එක්දින තරගය ඩක්වත් ලූවිස් ක්‍රමවේදයට අනුව ලකුණු 76 කින් ජයග්‍රහණය කිරීමට ශ්‍රී ලංකා කණ්ඩායම ඊයේ (16)සමත් වුණා.\nමුලින්ම පන්දුවට පහරදුන් ශ්‍රී ලංකා කණ්ඩායම නියමිත පන්දුවාර 50 අවසානයේ කඩුලූ 7 ක් දැවී ලකුණු 303 ක් රැස් කළා.\nතරගයට වර්ෂාවෙන් බාධා එල්ල වූ අතර ඒ අනුව තරගයේ ජයග්‍රහණය සදහා අයර්ලන්ත කණ්ඩායමට පන්දුවාර 47 ක දී ලකුණු 293 ක ඉලක්කයක් ලබා දුන්නා.\nකෙසේ වුවත්, අයර්ලන්ත පිතිකරුවන්ට පන්දුවාර 40 යි පන්දු 4 ක දී සියලූදෙනා දැවී ලබා ගත හැකිවූයේ ලකුණු 216 ක් පමණයි.",
       "URL": "https://www.hirunews.lk/sports/135770/අයර්ලන්තය-පරදා-ශ්‍රී-ලංකාවට-ලකුණු-76ක්-ජයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=404"
}