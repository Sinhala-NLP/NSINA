{
       "Source": "hirunews",
       "Timestamp": "Monday, 08 November 2021 - 23:04",
       "Headline": "ජයග්‍රහණයකින්, කෝලි නායකත්වයට සමුදෙයි",
       "News Content": "පන්දුවාර විස්සයි විස්ස ලෝක කුසලාන තරගාවලියේ අද පැවති තරගයෙන් නැමීබියා පරදා ජයගන්නට ඉන්දියාව සමත් වුණා.\nඉන්දියාව මෙම තරගය ජය ගත්තේ කඩුලු 09 කින්.\nතරගයේ පළමුව පන්දුවට පහර දුන් නැමීබියාව නියමිත පන්දුවාර 20 තුළ කඩුලු 08ක් දැවී ලකුණු  132ක් රැස් කිරීමට සමත් වුණා.\nඩේවිඩ් වීස් ලකුණු 26යි.\nසුපිරි පන්දු යැවීමක නිරත වූ රවීන්ද්‍ර ජඩේජා සහ රවිචන්ද්‍රන් අශ්වින් අතරේ කඩුලු 03 බැගින් බෙදී ගියා.\nලකුණු 133ක ජයග්‍රාහී ඉලක්කයක් හඹා ගිය ඉන්දීය කණ්ඩායම පන්දුවාර 15යි පන්දු 02ක් තුළ එක් කඩුල්ලක් පමණක් දැවී එම ඉලක්කය පසුකර ගියා.\nඉන්දීය කණ්ඩායමේ වත්මන් නායක විරාත් කෝලි නායකත්වය ලබා දෙන අවසන් තරගය සහ ප්‍රධාන පුහුණුකරු රවී ශාස්ත්‍රීගේ පුහුණුකාර ධුරය දරන අවසන් තරගය මෙයවීම ද විශේෂත්වයක්.",
       "URL": "https://www.hirunews.lk/287427/ජයග්‍රහණයකින්-කෝලි-නායකත්වයට-සමුදෙයි",
       "Category": "Sports",
       "Parent URL": "https://www.hirunews.lk/sports/all-news.php?pageID=36"
}