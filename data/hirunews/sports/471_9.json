{
       "Source": "hirunews",
       "Timestamp": "Wednesday, 06 May 2015 - 12:59",
       "Headline": "සංගා බිග් බෑෂ් සඳහා ගිවිසුම අත්සන් කරයි",
       "News Content": "එළඹෙන ඕස්ට්‍රේලියානු බිග් බෑෂ් ක්‍රිකට් තරඟාවලියේදී හෝබාට් හරිකේන්ස් කණ්ඩායම නියෝජනය කිරීමට සුපිරි ක්‍රීඩක කුමාර් සංගක්කාර තීරණය කර තිබෙනවා. ඔහු ඊට අදාළ ගිවිසුමට ඊයේ අත්සන් කර ඇති බවයි විදෙස් වාර්තා සඳහන් කළේ. ඒ අනුව, මේ වසර අවසානයේ පැවැත්වෙන බිග් බෑෂ් තරඟාවලියේදී හරිකේන්ස් කණ්ඩායමේ කඩුලූ රකින්නා ලෙසයි සංගක්කාර තරඟබිමට එක්වනු ඇති. ඔහු මේ වනවිට එංගලන්තයේ පැවැත්වෙන ප්‍රාන්ත ක්‍රිකට් තරඟාවලියේ සරේ ප්‍රාන්ත කණ්ඩායම නියෝජනය කරනවා.",
       "URL": "https://www.hirunews.lk/sports/108928/සංගා-බිග්-බෑෂ්-සඳහා-ගිවිසුම-අත්සන්-කරයි",
       "Category": "Sports",
       "Parent URL": "https://www.hirunews.lk/sports/all-news.php?pageID=471"
}