{
       "Source": "hirunews",
       "Timestamp": "Tuesday, 03 September 2013 - 19:34",
       "Headline": "බස්නාහිර ක්‍රීඩකයන්ගෙන් කළු පටි.",
       "News Content": "නාවලපිටිය - ජයතිලක ක්‍රීඩාංගණයේ පැවැත්වෙන 39 වන ජාතික මහා ක්‍රීඩා උළෙලේ අවසන් දිනය වූ අද බස්නාහිර පළාතේ ක්‍රීඩකයන් කළු පටි පැළඳ තරඟවලට සහභාගිවී තිබෙනවා. ඒ බස්නාහිර පළාත් ක්‍රීඩා නිලධාරීන්ට විරෝධය පළකිරීමේ අරමුණින්. තමන්ට ලබාදෙන බව පැවසූ පහසුකම් නිසි පරිදි ලබා නොදීම නිසා ඔවුන් මෙලෙස විරෝධය පළ කර ඇති බව එම ස්ථානයේ සිටින හිරු වාර්තාකරු ප්‍රකාශ කළා. මේ අතර ජාතික මහා ක්‍රිීඩා උළෙලේ සමාප්ති උළෙල අද පස්වරුවේ ආරම්භ වූ අතර එහිදී දක්ෂතම ක්‍රීඩකයා ලෙස සම්මාන ලබාගත්තේ දකුණු පළාත නියෝජනය කරන මංජුල කුමාරයි. වයඹ පළාතේ චන්ද්‍රිකා සුභාෂිණී දක්ෂතම ක්‍රීඩිකාව බවට තේරී පත්වුණා.",
       "URL": "https://www.hirunews.lk/sports/66428/බස්නාහිර-ක්‍රීඩකයන්ගෙන්-කළු-පටි",
       "Category": "Sports",
       "Parent URL": "https://www.hirunews.lk/sports/all-news.php?pageID=516"
}