{
       "Source": "hirunews",
       "Timestamp": "Sunday, 27 February 2022 - 13:05",
       "Headline": "ඉෂාන් කිෂාන් අද තරගයට නැහැ",
       "News Content": "ශ්‍රී ලංකාව සමඟ පැවති දෙවන විස්සයි විස්ස තරගයේ දී ළහිරු කුමාරගේ බවුන්සර් පන්දුවක් හිසේ වැදීම හේතුවෙන් ඉන්දීය පිලේ ආරම්භක පිතිකරුවෙකු වන ඉෂාන් කිෂාන් අද තරගයට සහභාගි නොවන බව වාර්තා වනවා.\nරෝහල්ගත කෙරුණු ඔහු ස්කෑන් පරීක්ෂණයකට ලක් කර ඇති බව සඳහන්.\nඑමෙන්ම ඊයේ තරගයේ කඩුලු රැකීමේ දී තුවාල ලැබූ දිනේෂ් චන්දිමාල්ට රෝහල් ගතකර පරීක්ෂාවට ලක් කර තිබෙනවා.\nඊයේ තරගය ජයග්‍රහණය කිරීමත් සමඟ ඉන්දියාව ශ්‍රී ලංකාව සමඟ පැවැත්වෙන විස්සයි විස්ස තරගාවලිය ජයග්‍රහණය කළ අතර, අද තුන් වැනි තරගය ධර්මසාලාහි දී රාත්‍රී හතට ආරම්භ වීමට නියමිත යි.",
       "URL": "https://www.hirunews.lk/sports/298186/ඉෂාන්-කිෂාන්-අද-තරගයට-නැහැ",
       "Category": "Sports",
       "Parent URL": "https://www.hirunews.lk/sports/all-news.php?pageID=26"
}