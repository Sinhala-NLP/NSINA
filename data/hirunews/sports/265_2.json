{
       "Source": "hirunews",
       "Timestamp": "Saturday, 13 January 2018 - 10:18",
       "Headline": "නොතිබූ කඩුල්ලක් කඩුලු ගොන්නට එක්කර ගත් විශිෂ්ඨ උඩපන්දු රැකීම",
       "News Content": "ඕස්ට්‍රේලියානු බිග් බෑෂ් තරඟාවලියේ 26 වන තරඟය ලෙස ඊයේ පැවති තරඟය ජයගන්නට මෙල්බන් ස්ටාර් කණ්ඩායම සමත් වුණා.\nමෙල්බන් රෙනගේට්ස් කණ්ඩායම සමඟ පැවති මෙම තරඟය මෙල්බන් ස්ටාර් කණ්ඩායම ජයගත්තේ ලකුණු 23කින්.\nතරඟයේ පළමුව පන්දුවට පහරදුන් මෙල්බන් ස්ටාර් කණ්ඩායම පන්දුවාර 20 තුලදී  කඩුලු 04කට රැස් කළ ලකුණු සංඛ්‍යාව 167ක්.\nඑහිදී කෙවින් පීටර්සන් පන්දු 46කදී හතරේ පහර 04ක් සහ හයේ පහර 05ක් සමඟින් ලකුණු 74ක් රැස් කළ අතර ග්ලේන් මැක්ස්වෙල් පන්දු 16කදී නොදැවී ලකුණු 31ක් රැස් කිරීමට සමත් වුණා.\nපන්දු යැවීමේදී මොහොමඩ් නබී මෙල්බන් ස්ටාර් ඉනිමේ කඩුලු 02ක් බිඳ දැමුවා.\nපිළිතුරු ඉනිම ක්‍රීඩාකළ මෙල්බන් රෙනගේට්ස් කණ්ඩායමට පන්දුවාර 20 තුලදී කඩුලු 09ක් පමණක් දැවී රැස් කරගත හැකි වුයේ ලකුණු 144ක් පමණයි.\nඑහිදී ග්ලේන් මැක්ස්වෙල්ගේ විශිෂ්ඨ උඩපන්දු රැකීමක් පිළිබඳව මේ වන විට බොහෝ දෙනෙකුගේ අවධානය යොමුව තිබෙනවා.\nපොයින්ට් සහ ගලී කලාපය අතර පන්දු රකිමින් සිටි මැක්ස්වෙල්, මෙල්බන් රෙනගේට්ස් කණ්ඩායමේ ආරම්භක පිතිකරු ටිම් ලූඩමන් එල්ල කළ වේගවත් පහරක් උඩපන්දුවක් ලෙස රැකගන්නේ ප්‍රේක්ෂකයින් විශ්මයට පත් කරමින්.\nමෙම තරඟයේදී මැක්ස්වෙල් දවා ගැනීම් 04කට දායක වුනේ උඩපන්දු 04ක් රැකගනිමින්.\nතියුණු මුහුණුවරක් ගත් මෙම තරඟය මෙල්බන් ස්ටාර් කණ්ඩායම දෙසට හරවා ගැනීමට තුන් ඉරියව් ක්‍රීඩක මැක්ස්වෙල් රැකගත් උඩපන්දු 04 තීරණාත්මක සාදකයක් වූ බවයි තරඟයෙන් අනතුරුව විස්තර විචාරකයින් පවසා සිටියේ.\nමෙල්බන් රෙනගේට්ස් කණ්ඩායමේ ජැක්සන් කොල්මන් කඩුලු 03ක් දවා ගනිමින් සිය කණ්ඩායම ජයග්‍රහණය කරා රැගෙන ගියා.\nමැක්ස්වෙල් රැකගත් උඩපන්දුව පහතින්..\nrnrn\\r\\n\n\\r\\nrnrnrn\\r\\n",
       "URL": "https://www.hirunews.lk/sports/180939/නොතිබූ-කඩුල්ලක්-කඩුලු-ගොන්නට-එක්කර-ගත්-විශිෂ්ඨ-උඩපන්දු-රැකීම",
       "Category": "Sports",
       "Parent URL": "https://www.hirunews.lk/sports/all-news.php?pageID=265"
}