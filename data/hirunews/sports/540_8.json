{
       "Source": "hirunews",
       "Timestamp": "Saturday, 20 April 2013 - 13:15",
       "Headline": "තිසර පෙරේරාගේ අයි.පී.එල් දස්කම්.",
       "News Content": "ඉන්දීය ප්‍රිමියර් ලීග් තරගාවලියේ වැඩිම කඩුලූ සංඛ්‍යාවක් එනම් කඩුලූ 85 ක් දවා ලසිත් මාලිංග තැබූ වාර්තාව සම කිරීමට අමිට් මිශ්‍රා සමත්වී තිබෙනවා. ඔහු නියෝජනය කරන සන් රයිසස් හයිද්‍රාබාද් කණ්ඩායම පන්ජාබ් පිල පරදවා ඊයේ ලැබූ ජයග්‍රහණයත් සමඟ, ලකුණු සටහනේ ඉදිරියට පැමිණියා. මෙවර අයි.පී.එල්.තරගාවලියේ තරග 7 කින්, 5 ක් ජයග්‍රහණය කළ පළමු කණ්ඩායම හයිද්‍රාබාද් පිලයි. හයිද්‍රාබාද් පිල ඊයේ ලැබූ ජයග්‍රහණයට තිසර පෙරේරා 19 වන පන්දුවාරයේදී ලබා ගත් 6 පහර 3 විශේෂයෙන් ඉවහල් වුණා. දැනට, ලකුණු 140 ක් රැස් කරගෙන සිටින තිසර පෙරේරා හයිද්‍රාබාද් පිලේ වැඩිම ලකුණු ලාභියායි. එමෙන්ම, මෙවර තරගාවලියේදී මහේන්ද්‍ර සිංදෝනි හැරුණුකොට ලකුණු 150 ඉක්මවූ පහරදීමේ වේගයක් වාර්තා කර ඇත්තේ ද තිසර පෙරේරා විසින්. ඔහු තරගාවලියේදී මෙතෙක් කඩුලූ 9 ක් ලබා ගෙන ඇති අතර වැඩිම කඩුලූලාභීන්ට අතර සිව්වැන්නායි.",
       "URL": "https://www.hirunews.lk/sports/57490/තිසර-පෙරේරාගේ-අයි-පී-එල්-දස්කම්",
       "Category": "Sports",
       "Parent URL": "https://www.hirunews.lk/sports/all-news.php?pageID=540"
}