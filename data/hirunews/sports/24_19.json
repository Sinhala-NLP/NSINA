{
       "Source": "hirunews",
       "Timestamp": "Thursday, 24 March 2022 - 8:05",
       "Headline": "බංග්ලාදේශයට තරගාවලි ජයක්",
       "News Content": "බංග්ලාදේශ පිල ක්‍රිකට් ඉතිහාස වාර්තා අලුත් කිරීමට ඊයේ සමත් වුණා.\nඒ දකුණු අප්‍රිකානු කණ්ඩායමට එරෙහිව පැවති තරග 03කින් සමන්විත එක්දින තරඟාවලිය 2ට 1ක් ලෙස ජය ගනිමින්.\nබංග්ලාදේශ කණ්ඩායමක් දකුණු අප්‍රිකාව තුළ දී එක්දින තරඟාවලියක් ජයගත් ප්‍රථම අවස්ථාව මෙය වනවා.\nඊයේ පැවති තුන්වන තරඟයේ දී කාසිය වාසිය දිනා ප්‍රථමයෙන් පන්දුවට පහරදුන් දකුණු අප්‍රිකානු කණ්ඩායම පන්දුවාර 37ක් තුළ ලකුණු 154කට සීමා කිරීමට බංග්ලාදේශ පන්දු යවන්නන් සමත් වුණා.\nඑහි දී අතිවිශිෂ්ට පන්දු යැවීම නිරත වූ ටස්කින් අහමඩ් පන්දුවාර 09ක් තුළ ලකුණු 35කට කඩුලු 05ක් බිඳ හෙළුවා.\nපිළිතුරු ඉනිම ක්‍රීඩා කළ බංග්ලාදේශ කණ්ඩායම පන්දුවාර 26යි පන්දු 3ක් තුළ එක් කඩුල්ලක් පමණක් දැවී ලකුණු 156ක් රැස් කළා.\nඑහි දී තමීම් ඉක්බාල් නො දැවී ලකුණු 87යි.",
       "URL": "https://www.hirunews.lk/sports/300243/බංග්ලාදේශයට-තරගාවලි-ජයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=24"
}