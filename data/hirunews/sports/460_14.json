{
       "Source": "hirunews",
       "Timestamp": "Thursday, 16 July 2015 - 7:25",
       "Headline": "දෙවන තරඟයේ ජය ශ්‍රී ලංකාවට - කුසල්ගෙන් වාර්තාවක්",
       "News Content": "සංචාරක පාකිස්ථානු කණ්ඩායම සහ ශ්‍රී ලංකා කණ්ඩායම අතර පල්ලෙකැලේ ක්‍රිකට් ක්‍රීඩාංගණයේ පැවති දෙවන එක්දින තරඟය කඩුලූ දෙකකින් ජයගැනීමට ශ්‍රී ලංකා කණ්ඩායම ඊයේ සමත්වුණා. කාසියේ වාසිය දිනා පළමුව පන්දුවට පහරදුන් පාකිස්ථාන ක්‍රීඩකයින් නියමිත පන්දු වාර 50 අවසානයේදී කඩුලූ 8 ක් දැවී ලකුණු 287 ක් රැස් කළා. එහිදී අසාර් අලී ලකුණු 79 ක් ලබාගත්තා. අනතුරුව ලකුණු 288 ක ඉලක්කයක් හඹාගිය ශ්‍රී ලංකා කණ්ඩායම පන්දු වාර 48 යි එක් පන්දුවක් තුළ කඩුලූ 8 ක් පමණක් දැවී සිය ජයග්‍රහණය වාර්තා කළා.\nමෙහිදී කුසල් ජනිත් පෙරේරා පන්දු 17 ක් තුළ වේගවත් ලකුණු 50 ක් රැස් කළේ එක්දින තරඟයකදී පිතිකරුවෙකු ලබාගත් ලොව වේගවත්ම තුන්වන අර්ධශතකයට හිමිකමි කියමින්. මීට  පෙර එම දස්කම දක්වා ඇත්තේ පන්දු 16 කදී ලකුණු 50 ක් රැස් කළ දකුණු අප්‍රිකානු ක්‍රීඩක ඒ.බී. ඩිවිලියර්ස් සහ පන්දු 17 ක් තුලදී ලකුණු 50 ක් රැස් කළ සනත් ජයසූරියයි. මෙම තරඟයේදී කුසල් ලකුණු 68 කට දැවී ගිය අතර, චන්දිමාල් නොදැවී ලකුණු 48 ක් රැස් කළා. දෙරට අතර තුන්වන එක්දින තරඟය ලබන ඉරිදා කොළඹදී පැවැත්වීමට නියමිතයි.\n\\r\\n\n\\r\\n\n\\r\\n\n\\r\\n\n\\r\\n\nKusal Perera gives a blistering start for Sri Lanka with his 68 off 25 balls\n\\r\\nPosted by\nKusal Janith Perera Official\non Wednesday, July 15, 2015\n\\r\\n\n\\r\\n\n\\r\\n",
       "URL": "https://www.hirunews.lk/sports/113231/දෙවන-තරඟයේ-ජය-ශ්‍රී-ලංකාවට-කුසල්ගෙන්-වාර්තාවක්",
       "Category": "Sports",
       "Parent URL": "https://www.hirunews.lk/sports/all-news.php?pageID=460"
}