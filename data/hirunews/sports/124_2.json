{
       "Source": "hirunews",
       "Timestamp": "Monday, 16 December 2019 - 6:42",
       "Headline": "ඉන්දියාව සමඟ පළමු එක්දින ගැටුමේ ජය කොදෙව්වන්ට",
       "News Content": "ඉන්දියාව සහ සංචාරක බටහිර ඉන්දීය කොදෙව් කණ්ඩායම අතර පැවති පළමු එක්දින තරඟයෙන් කඩුලු 08ක ජයක් ලබන්නට බටහිර ඉන්දීය කොදෙව් කණ්ඩායම ඊයේ (15) සමත් වුණා.\nචෙන්නායි හිදී පැවති මෙම තරඟයේ පළමුව පන්දුවට පහරදුන් ඉන්දීය කණ්ඩායම පන්දුවාර 50 තුල කඩුලු 08ක් දැවී ලකුණු 287ක් රැස් කළා.\nඉන්දීය ඉනිමේ සාර්ථක වීමට හැකියාව ලැබුනේ සුරේෂ් අයියර් සහ රිෂාබ් පාන්ට්ට පමණයි.\nඑහිදී ඔවුන් දෙදෙනා පිළිවෙලින් ලකුණු 70ක් සහ 71ක් රැස් කළා.\nජයග්‍රාහී පිළිතුරු ඉනිම ක්‍රීඩා කළ කොදෙව් කණ්ඩායම පන්දුවාර 47යි පන්දු 05ක් තුල අදාල ඉලක්කය පසුකර ගියේ කඩුලු 02ක් පමණක් දැවී තිබියදීයි.\nකොදෙව් කණ්ඩායම වෙනුවෙන් ෂිම්රොන් හෙට්මයර් ලකුණු 139ක් රැස්කළ අතර ෂායි හොප් නොදැවී ලකුණු 102ක් වාර්තා කරමින් කොදෙව් කණ්ඩායම ජයග්‍රහණය කරා රැගෙන ගියා.\nමෙම ජයත් සමඟ තරඟ 03කින් සමන්විත තරඟාවලියේ තරඟ එකට බිංදුවක් ලෙස කොදෙව්වන් පෙරමුණ ගත්තා.",
       "URL": "https://www.hirunews.lk/sports/230323/ඉන්දියාව-සමඟ-පළමු-එක්දින-ගැටුමේ-ජය-කොදෙව්වන්ට",
       "Category": "Sports",
       "Parent URL": "https://www.hirunews.lk/sports/all-news.php?pageID=124"
}