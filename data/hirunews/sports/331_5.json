{
       "Source": "hirunews",
       "Timestamp": "Sunday, 21 May 2017 - 23:50",
       "Headline": "2017 IPL ශූරතාව මුම්බායි ඉන්දියන්ස් කණ්ඩායමට",
       "News Content": "2017 ඉන්දීය ප්‍රිමියර් ලීග් තරගාවලියේ ශූරතාව හිමිකර ගැනීමට මුම්බායි ඉන්දියන්ස් කණ්ඩායම සමත්වුනා.\nඒ රයිසින් පුනේ සුපර් ජයන්ට්ස් කණ්ඩායමට එරෙහි තරගය එක් ලකුණකින් ජයග්‍රහණය කරමින්.\nඅවසන් මහා තරගය පැවැත්වුනේ හයිද්‍රාබාද්හි රජිව් ගාන්ධි ජාත්‍යන්තර ක්‍රීඩාංගණයේදීයි.\nතරගයේ කාසියේ වාසිය දිනා පළමුවෙන් පන්දුවට පහරදුන් මුම්බායි ඉන්දියන්ස් කණ්ඩායම නියමිත පන්දුවාර 20 අවසානයේ කඩුලු 8 ක් දැවී ලකුණු 129 ක් රැස් කළා.\nකෘනල් පාන්ඩ්යා 47 යි.\nරෝහිත් ශර්මා ලකුණු 24 ක් රැස් කළා.\nපන්දු යැවීමේදී ජයදේව් උනාද්කත් / ඇඩම් සම්පා සහ ඩැනියෙල් ක්‍රිස්ටියන් කඩුලු 2 බැගින් බිඳහෙලුවා.\nපිළිතුරු ඉනිම ක්‍රීඩා කළ රයිසින් පුනේ සුපර් ජයන්ට්ස් කණ්ඩායමට පන්දුවාර 20 අවසානයේ කඩුලු 6ක් දැවී ලබාගැනීමට හැකිවුයේ ලකුණු 128ක් පමණයි.\nස්ටීවන් ස්මිත් 51 යි. අජින්කෙයා රහනේ ලකුණු 44 ක් ලබාගත්තා. මිචෙල් ජොන්සන් කඩුලු 3යි.\nඒ අනුව මෙවර අයි පී එල් ශූරතාව මුම්බායි ඉන්දියන්ස් කණ්ඩායමට හිමිවුනා.\nඔවුන් අයි පී එල් ශුරතාවක් හිමිකර ගත් තුන්වන අවස්ථාව ද මෙයයි.\nමුම්බායි ඉන්දියන්ස් කණ්ඩායම සිය ජයග්‍රහණය සැමරූ හැටි පහතින්.",
       "URL": "https://www.hirunews.lk/sports/161856/2017-ipl-ශූරතාව-මුම්බායි-ඉන්දියන්ස්-කණ්ඩායමට",
       "Category": "Sports",
       "Parent URL": "https://www.hirunews.lk/sports/all-news.php?pageID=331"
}