{
       "Source": "hirunews",
       "Timestamp": "Friday, 25 November 2016 - 9:29",
       "Headline": "තුන්කොන් තරගාවලියේ තවත් තීරණාත්මක තරගයක් අද",
       "News Content": "සිම්බාබ්වේහිදී පැවැත්වෙන තුන්කොන් තරගාවලියේ තවත් තීරණාත්මක තරගයක් අද පැවැත්වෙනවා.\nඒ බටහිර ඉන්දීය කොදෙව් කණ්ඩායම සහ සිම්බාබ්වේ අතර බුලවායෝහිදීයි.\nශ්‍රී ලංකාවේ වේලාවෙන් පස්වරු 1 ට තරගය ආරම්භ වීමට නියමිතයි.\nමෙම තරගයෙන් ජය ගන්නා කණ්ඩායම ලබන ඉරිදා ශ්‍රී ලංකාව සමග අවසන් මහා තරගයට ක්‍රීඩා කරනු ඇති.\nපසුගියදා ශ්‍රී ලංකාව සමග පැවති තරගයෙන් එක් ලකුණක පරාජයක් ලැබු කොදෙව්වන් සඳහන් කර තිබුනේ අද තරගය ජය ගැනීමට සියලුදෙනා අධිෂ්ඨාන කරගෙන සිටින බවයි.",
       "URL": "https://www.hirunews.lk/sports/148282/තුන්කොන්-තරගාවලියේ-තවත්-තීරණාත්මක-තරගයක්-අද",
       "Category": "Sports",
       "Parent URL": "https://www.hirunews.lk/sports/all-news.php?pageID=370"
}