{
       "Source": "hirunews",
       "Timestamp": "Thursday, 10 October 2013 - 7:48",
       "Headline": "නීතීඥයින්ටත් ලෝක කුසලාන තරඟයක්.",
       "News Content": "නීතීඥයින්ගේ ලෝක කුසලාන ක්‍රිකට් තරඟාවලිය ඉන්දියාවේ දිල්ලි හි දී 12 වැනිදා සිට 22 වැනිදා දක්වා පැවැත්වීමට නියමිතයි. ඒ සඳහා සහභාගි වන ශ්‍රී ලංකා නීතීඥයින්ගේ ක්‍රිකට් කණ්ඩායම හෙට දිනයේදි දිවයිනෙන් පිටත්ව යනවා. ඒ සඳහා අනුග්‍රාහක චෙක්පත් ප්‍රදානය ජනාධිපති මහින්ද රාජපක්ෂ මහතා අතින් ඊයේ පස්වරුවේ අරලියගහ මන්දිරයේදි සිදුකරනු ලැබුවා. නීතීඥයින්ගේ ක්‍රිකට් ලෝක කුසලාන තරඟාවලියට ඉන්දියාව,  ඕස්ට්‍රේලියාව, පකිස්ථානය, එංගලන්තය සහ බටහිර ඉන්දීය කොදෙව් නියෝජනය කරමින් රටවල් රැසක් සහභාගිවීමට නියමිත බවයි ජනාධිපති මාධ්‍ය අංශය සඳහන් කළේ.",
       "URL": "https://www.hirunews.lk/sports/68988/නීතීඥයින්ටත්-ලෝක-කුසලාන-තරඟයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=510"
}