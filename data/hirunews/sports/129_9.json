{
       "Source": "hirunews",
       "Timestamp": "Tuesday, 19 November 2019 - 7:43",
       "Headline": "බී.එල්.එල්. තරගාවලියට ශ්‍රී ලංකාවෙන් 5ක්",
       "News Content": "මෙවර බංග්ලාදේශ ප්‍රිමියර් ලීග් විස්සයි විස්ස තරගාවලිය සඳහා ශ්‍රී ලංකා ක්‍රීඩකයන් 5 දෙනෙකු තෝරාගෙන තිබෙනවා.\nඒ අනුව අවිෂ්ක ප්‍රනාන්දු චට්ටෝග්‍රාම් චැලෙන්ජර්ස් කණ්ඩායමේ විදේශීය ක්‍රීඩකයෙකු ලෙස තෝරගෙන ඇති අතර කොදෙව් ක්‍රීඩක ක්‍රිස් ගේල් ද ඊට ඇතුළත්.\nකුසල් ජනිත් පෙරේරා සහ දසුන් ශානක තෝරාගෙන ඇත්තේ කුමිල්ලා වොරියර්ස් කණ්ඩායමටයි.\nතිසර පෙරේරා, ඩකා ප්ලැටූන් කණ්ඩායමට තෝරා ගෙන ඇති අතර, පාකිස්තාන ප්‍රවීන ක්‍රීඩක ෂහීඞ් අෆ්රිඩි ද එම කණ්ඩායමට ඇතුළත්.\nඊට අමතරව ජීවන් මෙන්ඩිස් තෝරාගෙන ඇත්තේ සිල්හෙට් තන්ඩර්ස් කණ්ඩායමටයි.\nමෙවර බංග්ලාදේශ ප්‍රිමියර් ලීග් තරගාවලිය දෙසැම්බර් 6 වන දා සිට ලබන වසරේ ජනවාරි 11 වන දා දක්වා පැවැත්වීමට නියමිතයි.",
       "URL": "https://www.hirunews.lk/sports/228534/බී-එල්-එල්-තරගාවලියට-ශ්‍රී-ලංකාවෙන්-5ක්",
       "Category": "Sports",
       "Parent URL": "https://www.hirunews.lk/sports/all-news.php?pageID=129"
}