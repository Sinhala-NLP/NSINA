{
       "Source": "hirunews",
       "Timestamp": "Sunday, 10 February 2013 - 16:48",
       "Headline": "ඕස්ට්‍රේලියානු කාන්තා පිළ අවසන් තරගයට.",
       "News Content": "ලෝක කුසලාන කාන්තා ක්‍රිකට් තරගාවලියේ අවසන් තරගයට සුදුසුකම් ලබා ගැනීමට  ඕස්ට්‍රේිලියානු කණ්ඩායම අද (10) සමත් වුණා. ඒ, සුපර් සික්ස් වටයේ ශ්‍රී ලංකා කාන්තා ක්‍රිකට් කණ්ඩායම සමග අද (10) පැවැති තරගය කඩුලූ 9කින් ජය ගැනීමත් සමගයි. අද තරගය පැවැත්වුණේ ඉන්දියාවේ මුම්බායිහිදියි. කාසියේ වාසිය දිනූ  ඕස්ට්‍රේලියානු කණ්ඩායම පළමුවෙන් පන්දු යැවීමට තීරණය කළා. එහිදී ශ්‍රී ලංකා කණ්ඩායම පන්දු වාර 45යි පන්දු 2කදී සියල්ලන් දැවී ලබා ගත්තේ ලකුණු 131ක් පමණයි. දීපිකා රසාංගිකා ලකුණු 43ක් ලබා ගත්තා. පිළිතුරු ඉනිම ක්‍රීඩා කළ  ඕස්ට්‍රේලියානු ක්‍රීඩිකාවන් පන්දු වාර 22යි පන්දු 2ක් අවසානයේ එක් කඩුල්ලක් පමණක් දැවී ලකුණු 132ක් ලබා ගනිමින් තරගයේ ජය වාර්තා කළා.",
       "URL": "https://www.hirunews.lk/sports/53137/ඕස්ට්‍රේලියානු-කාන්තා-පිළ-අවසන්-තරගයට",
       "Category": "Sports",
       "Parent URL": "https://www.hirunews.lk/sports/all-news.php?pageID=553"
}