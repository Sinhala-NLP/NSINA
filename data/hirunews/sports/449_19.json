{
       "Source": "hirunews",
       "Timestamp": "Sunday, 20 September 2015 - 15:59",
       "Headline": "සංගා අරගෙන දුන් තැන \\'සරේ\\'  නැති කර ගනී",
       "News Content": "එංගලන්ත ප්‍රාන්ත ක්‍රිකට් එක්දින තරඟාවලිය ජය ගැනීමට   ග්ලොස්ටර්ෂයර් කණ්ඩායම ඊයේ (19) සමත්වුණා. ඒ, කුමාර සංගක්කාර නියෝජනය කරන සරේ කණ්ඩායම ලකුණු 6 කින් පරාජය කරමින්.\nසරේ පිල අවසන් තරඟයට සුදුසුකම් ලැබුවේද අවසන් පූර්ව තරඟයේදී සංගක්කාර ලබාගත් ලකුණු 166 හේතුවෙන්.\nඊයේ පැවති අවසන් තරඟයේදී ග්ලොස්ටර්ෂයර් පිල පන්දුවාර 47 යි පන්දු 4 කදී ලකුණු 220 කට දැවී ගියා.\nසරේ පිලේ ජේඩ්  ඩර්න්බැච් ලකුණු 35 කට කඩුලූ 6 ක් බිඳ හෙලූවේ කඩුලූ ත්‍රිත්වයක්ද සමඟින්.\nපිළිතුරු වශයෙන් සරේ පිල ලකුණු 214 කට දැවී ගියා. එහිදී සරේ පිල වෙනුවෙන් වැඩිම ලකුණු සංඛ්‍යාවක් එනම් ලකුණු 60 ක් ලබාගත්තේ කුමාර සංගක්කාරයි.",
       "URL": "https://www.hirunews.lk/sports/116927/සංගා-අරගෙන-දුන්-තැන-සරේ-නැති-කර-ගනී",
       "Category": "Sports",
       "Parent URL": "https://www.hirunews.lk/sports/all-news.php?pageID=449"
}