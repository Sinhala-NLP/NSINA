{
       "Source": "hirunews",
       "Timestamp": "Saturday, 06 June 2015 - 20:57",
       "Headline": "ඕස්ට්‍රේලියාව දවස් තුනෙන් දිනයි",
       "News Content": "බටහිර ඉන්දීය කොදෙව් කණ්ඩායම සහ  ඕස්ට්‍රේලියාව අතර පැවති පළමු ටෙස්ට් තරගය දින දෙකක් ඉතිරිව තිබියදී අවසන් කිරීමට  ඕස්ට්‍රේලියානු කණ්ඩායම සමත්වුණේ කඩුලූ 9 කින් තරගය ජයගනිමින්. බටහිර ඉන්දීය කොදෙව් දූපත්හි වින්සර් පාර්ක් ක්‍රීඩාංගනයේ පැවති තරගයේ පළමුවෙන් පන්දුවට පහරදුන් කොදෙව් කණ්ඩායම පළමු ඉනිම සඳහා රැස් කළේ ලකුණු 148 ක් පමණයි. ඕස්ට්‍රේලියානු දෙවන ඉනිම ලකුණු 318 කට සීමා වුණා.\nකොදෙව් දෙවන ඉනිම ද ලකුණු 216 කට සීමාවද්දී  ඕස්ට්‍රේලියාවට ජයග්‍රහණය සඳහා ලැබුණු ඉලක්කය ලකුණු 47 ක්. තරගයේ 3 වන දිනය වූ ඊයේ (05)  කඩුල්ලක් පමණක් දැවී ලකුණු 47 රැස් කර ගත්  ඕස්ට්‍රේලියාව  තරගය ජයග්‍රහණය කළා.",
       "URL": "https://www.hirunews.lk/sports/110877/ඕස්ට්‍රේලියාව-දවස්-තුනෙන්-දිනයි",
       "Category": "Sports",
       "Parent URL": "https://www.hirunews.lk/sports/all-news.php?pageID=466"
}