{
       "Source": "hirunews",
       "Timestamp": "Thursday, 01 September 2016 - 7:55",
       "Headline": "චන්දිමාල් පරාජයට හේතු කියයි",
       "News Content": "ශ්‍රී ලංකාව සහ  ඕස්ට්‍රේලියාව අතර දඹුල්ල ක්‍රීඩාංගනයේ පැවති හතරවන එක්දින තරඟය කඩුලු 6 කින් ජය ගැනීමට  ඕස්ට්‍රේලියානු කණ්ඩායම ඊයේ සමත්වුණා.\nඒ අනුව තරඟ පහකින් සමන්විත එක්දින තරඟාවලිය තුනට එකක් ලෙස ජයග්‍රහනය  හිමිකරගෙන ඇත්තේ  ඕස්ට්‍රේලියාවයි.\nඊයේ පැවති හතරවන තරඟයේ පළමුව පන්දුවට පහරදුන් ශ්‍රී ලංකා කණ්ඩායම නියමිත පන්දු වාර 50 අවසානයේ සියලූදෙනා දැවී ලකුණු 212 ක් රැස් කළා. පන්දු වාර 31 කදී කඩුලු 4 ක් පමණක් දැවී ලකුණු 217 ක් ලබා තරඟය ජයගැනීමට  ඕස්ට්‍රේලියාව සමත්වුණා.\nඊයේ පැවති තරඟයේදී ශ්‍රී ලංකා කණ්ඩායමට නායකත්වය ලබාදුන්නේ උප නායක දිනේෂ් චන්දිමාල් විසින්.\nඒ, තරඟය අතරතුර නායක  ඇන්ජලෝ මැතිව්ස් ආබාධයකට ලක්වීම හේතුවෙන්.\nකෙසේ වෙතත් තරඟය අවසානයේදී පරාජයට හේතු දක්වමින් දිනේෂ් චන්දිමාල් කියා සිටියේ ශ්‍රී ලංකා පිල තුන් ඉරියව්වෙන්ම අසාර්ථක වූ බවයි.",
       "URL": "https://www.hirunews.lk/sports/141955/චන්දිමාල්-පරාජයට-හේතු-කියයි",
       "Category": "Sports",
       "Parent URL": "https://www.hirunews.lk/sports/all-news.php?pageID=387"
}