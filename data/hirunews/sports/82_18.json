{
       "Source": "hirunews",
       "Timestamp": "Wednesday, 07 October 2020 - 8:54",
       "Headline": "රාජස්ථාන් රෝයල්ස් මුම්බායි කණ්ඩායමට පරදී",
       "News Content": "අයි.පී.එල්. තරගාවලියට අදාළව ඊයේ පැවති තවත් තරගයකින් රාජස්ථාන් රෝයල්ස් කණ්ඩායම පරදවා ලකුණු 57 ක පහසු ජයක් ලැබීමට මුම්බායි ඉන්දියන්ස් කණ්ඩායම සමත්වුණා.\nතරගයේ පළමුව පන්දුවට පහරදුන් මුම්බායි කණ්ඩායම නියමිත පන්දු වාර විස්ස අවසානයේ කඩුලු 4 ක් දැවී ලකුණු 193ක් රැස් කළ අතර, රාජස්ථාන් කණ්ඩායමට පන්දු වාර 18 යි එක් පන්දුවක් තුළ සියලුදෙනා දැවී ලබාගත හැකිවූයේ ලකුණු 136 ක් පමණයි.\nඒ අනුව අයි.පී.එල්. ප්‍රසාද ලකුණු සටහනේ මුල්තැනට පත්ව ඇත්තේ ශ්‍රී ලංකා හිටපු ක්‍රිකට් නායකයෙකු වන මහේල ජයවර්ධන ප්‍රධාන පුහුණුකරු ලෙස කටයුතු කරන මුම්බායි ඉන්දියන්ස් කණ්ඩායමයි.",
       "URL": "https://www.hirunews.lk/sports/251985/රාජස්ථාන්-රෝයල්ස්-මුම්බායි-කණ්ඩායමට-පරදී",
       "Category": "Sports",
       "Parent URL": "https://www.hirunews.lk/sports/all-news.php?pageID=82"
}