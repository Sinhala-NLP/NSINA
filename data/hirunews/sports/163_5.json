{
       "Source": "hirunews",
       "Timestamp": "Thursday, 09 May 2019 - 7:46",
       "Headline": "මුම්බායි ඉන්දියන්ස් කණ්ඩායමට වාර්තාවක් අභියස",
       "News Content": "ඉන්දීය ප්‍රිමියර් ලීග් තරගාවලියේ වැඩිම ශූරතා සංඛ්‍යාවක් දිනාගත් කණ්ඩායම ලෙස වාර්තාවක් තැබීමේ අවස්ථාව මුම්බායි ඉන්දියන්ස් කණ්ඩායමට හිමිව තිබෙනවා.\nවැඩිම අයි.පී.එල්. තරගාවලි ශූරතා දිනාගත් කණ්ඩායම ලෙස සම වාර්තාවට හිමිකම් කීමට සමත්ව තිබෙන්නේ මුම්බායි ඉන්දියන්ස් සහ චෙන්නයි සුපර් කිංග්ස් කණ්ඩායම්.\nඔවුන් අවස්ථා 3කදී අයි.පී.එල්. ශූරතාව ජයග්‍රහණය කර තිබීම විශේෂත්වයක්.\nමෙවර තරගාවලියේදී චෙන්නායි සුපර් කිංග්ස් කණ්ඩායම පරාජයට පත් කරමින් මුම්බායි ඉන්දියන්ස් කණ්ඩායම මේ වනවිටත් අවසන් තරගයට සුදුසුකම් ලබා තිබෙනවා.\nඒ අනුව වැඩිම ශූරතා සංඛ්‍යාවක් දිනාගැනීමේ වාර්තාවට හිමිකම් කීමට මුම්බායි ඉන්දියන්ස් කණ්ඩායමට හැකිවනු ඇති බවයි විචාරකයින් පෙන්වා දෙන්නේ.",
       "URL": "https://www.hirunews.lk/sports/216036/මුම්බායි-ඉන්දියන්ස්-කණ්ඩායමට-වාර්තාවක්-අභියස",
       "Category": "Sports",
       "Parent URL": "https://www.hirunews.lk/sports/all-news.php?pageID=163"
}