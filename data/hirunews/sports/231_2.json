{
       "Source": "hirunews",
       "Timestamp": "Saturday, 19 May 2018 - 14:01",
       "Headline": "ශ්‍රී ලංකා ක්‍රිකට් නිලවරණයට පස් දෙනෙකුගෙන් යුත් කමිටුවක්",
       "News Content": "ශ්‍රී ලංකා ක්‍රිකට් නිලවරණය සඳහා පස් දෙනෙකුගෙන් යුත් කමිටුවක් අද පැවති විශේෂ මහා සභා රැස්වීමේදී පත්කර ගෙන තිබෙනවා.\nක්‍රිකට් නිලවරණය සඳහා මීට පෙර පත් කළ කමිටුවට විරෝධතා එල්ල වීමත් සමඟයි අද පෙරවරුවේ ශ්‍රී ලංකා ක්‍රිකට් ආයතනයේ විශේෂ මහා සභා රැස්වීමක් පැවැත්වුණේ.\nක්‍රීඩා අමාත්‍යාංශයේ නිර්දේශය මත පැවැත්වුණු මෙම රැස්වීමේදී මේ අනුව, පස් දෙනෙකුගෙන් යුත් නව කමිටුවක් පත් කර ගැනීමට එකඟත්වය පළ වුණා.",
       "URL": "https://www.hirunews.lk/sports/191100/ශ්‍රී-ලංකා-ක්‍රිකට්-නිලවරණයට-පස්-දෙනෙකුගෙන්-යුත්-කමිටුවක්",
       "Category": "Sports",
       "Parent URL": "https://www.hirunews.lk/sports/all-news.php?pageID=231"
}