{
       "Source": "hirunews",
       "Timestamp": "Monday, 08 July 2019 - 13:32",
       "Headline": "කොන්ත්‍රාත් කාලය අවසන් වනතුරු පුහුණුකරු ලෙස කටයුතු කරනවා - චන්දික හතුරුසිංහ",
       "News Content": "තමා කොන්ත්‍රාත් කාලය අවසන් වනතුරු තනතුරේ කටයුතු කරන බව ශ්‍රී ලංකා ක්‍රිකට් කණ්ඩායමේ පුහුණුකරු චන්දික හතුරුසිංහ ප්‍රකාශ කළා.\nලෝක කුසලාන ක්‍රිකට් තරගාවලියට එක්වූ ශ්‍රී ලංකා කණ්ඩායම අද (08) යළි දිවයිනට පැමිණි අතර, අනතුරුව ශ්‍රී ලංකා ක්‍රිකට් ආයතනයේ  මාධ්‍ය හමුවක් කැඳවා තිබුණා.\nඊට එක්වෙමින් ශ්‍රී ලංකා ක්‍රිකට් කණ්ඩායමේ ප්‍රධාන පුහුණුකරු චන්දික හතුරුසිංහගෙන් මාධ්‍යවේදීන් විමසා සිටියේ තවදුරටත් කණ්ඩායමේ පුහුණුකාර ධුරය දරන්නේද යන්න පිළිබඳවයි.\nඑයට ප්‍රතිචාර දක්වමින් චන්දික හතුරුසිංහ කියා සිටියේ තමාගේ කොන්ත්‍රාත් කාලය අවසන්වීමට තවත් වසරකට අධික කාලයක් පවතින බැවින් එය අවසන්වනතුරු තමන් තනතුරේ රැදී සිටින බවයි.\nමෙහිදී ශ්‍රී ලංකා ක්‍රිකට් කණ්ඩායමේ කළමනාකරු අසන්ත ද මෙල් සහ නායක දිමුත් කරුණාරත්නද මාධ්‍ය වෙත අදහස් පළ කළා.",
       "URL": "https://www.hirunews.lk/sports/219900/කොන්ත්‍රාත්-කාලය-අවසන්-වනතුරු-පුහුණුකරු-ලෙස-කටයුතු-කරනවා-චන්දික-හතුරුසිංහ",
       "Category": "Sports",
       "Parent URL": "https://www.hirunews.lk/sports/all-news.php?pageID=151"
}