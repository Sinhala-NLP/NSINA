{
       "Source": "hirunews",
       "Timestamp": "Saturday, 24 February 2018 - 19:28",
       "Headline": "සහෝදරයන්ගේ සටන ජය පැරදුමෙන් තොරව අවසන්",
       "News Content": "කොළඹ - තර්ස්ටන් සහ ඉසිපතන 55 වන සහෝදරයින්ගේ සටන අද (24) ජය පරාජයෙන් තොරව අවසන් වුණා.\nඑස්.එස්.සී ක්‍රීඩාංගනයේදී පැවති තරඟයේ පළමුවෙන් පන්දුවට පහරදුන් තර්ස්ටන් විද්‍යාලයීය ක්‍රීඩකයින් පළමු ඉනිම අත්හිටවූයේ කඩුලූ 05කට ලකුණු 314ක් ලබා සිටියදීයි.\nඊට පිළිතුරු ලෙස කඩුලූ 9 ක් දැවී ලකුණු 201 ක් රැස් කළ ඉසිපතන කණ්ඩායම යළි දෙවන ඉනිම ක්‍රීඩා කිරීමේ අවස්ථාව තර්ස්ටන් කණ්ඩායමට ලබාදුන්නා.\nතර්ස්ටන් ක්‍රීඩකයන් දෙවන ඉනිම අද අත්හිටුවන්නේ කඩුලූ 5 කට ලකුණු 140 ක් ලබා සිටියදීයි.\nඒ අනුව, ඉසිපතන කණ්ඩායමට තරඟය ජය ගැනීම සදහා ලකුණු 254 ක ඉලක්කයක් හිමිවුණා.\nඅද තරගය ජය පරාජයෙන් තොරව අවසන් වනවිට ඔවුන් කඩුලූ 7 ක් දැවී ලබා සිටි ලකුණු සංඛ්‍යාව 153 ක්.",
       "URL": "https://www.hirunews.lk/sports/184444/සහෝදරයන්ගේ-සටන-ජය-පැරදුමෙන්-තොරව-අවසන්",
       "Category": "Sports",
       "Parent URL": "https://www.hirunews.lk/sports/all-news.php?pageID=251"
}