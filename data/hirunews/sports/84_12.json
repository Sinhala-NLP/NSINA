{
       "Source": "hirunews",
       "Timestamp": "Tuesday, 22 September 2020 - 8:19",
       "Headline": "බැංගලෝර් පිලට විශිෂ්ඨ ජයක්",
       "News Content": "ඉන්දීය ප්‍රිමියර්ලීග් තරගාවලියේ ඊයේ(21) පැවති තරගයේදී සන්රයිසස් හයිද්‍රාබාද් පිල පරදවා ලකුණු 10 ක ජයක් වාර්තා කිරීමට විරාට් කෝලිගේ නායකත්වයෙන් යුත් රෝයල් චැලෙන්ජර්ස් බැංගලෝර් පිල සමත්වුණා.\nකාසියේ වාසිය දිනූ සන්රයිසස් හයිද්‍රාබාද් පිල පළමුවෙන් පන්දුවට පහරදෙන ලෙස බැංගලෝර් පිලට ආරාධනා කළ අතර, ඔවුන් සිය පන්දු වාර විස්ස තුළදී කඩුලු පහක් දැවී ලකුණු 163 ක් රැස් කළා.\nඑහිදී දෙව්දුත් පඩික්කාල් ලකුණු 56 ක් සහ ඒ.බී. ඩිවිලියර්ස් ලකුණු 51 ක් රැස් කළා.\nපිළිතුරු වශයෙන් සන්රයිසස් හයිද්‍රාබාද් පිලට පන්දු වාර 19 යි පන්දු 4 කදී සියලු ක්‍රීඩකයන් දැවී ලබාගත හැකිවූයේ ලකුණු 153 ක් පමණයි.\nඑංගලන්ත ක්‍රීඩක ජොනී බෙයාර්ස්ටෝ පමණක් එහිදී ලකුණු 61 ක් රැස් කරගත් අතර, යුස්වේන්ද්‍ර චහාල් ලකුණු 18 කට කඩුලු 3 ක් බිඳ හෙලුවා.",
       "URL": "https://www.hirunews.lk/sports/250809/බැංගලෝර්-පිලට-විශිෂ්ඨ-ජයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=84"
}