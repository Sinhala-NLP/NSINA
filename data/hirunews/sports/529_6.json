{
       "Source": "hirunews",
       "Timestamp": "Saturday, 22 June 2013 - 12:59",
       "Headline": "දෝනි බුද්ධිමත් විය යුතුයි. - කපිල් දේව්.",
       "News Content": "මෙවර චැම්පියන්ස් කුසලාන අවසන් මහා තරගය බර්මින්හැම් හිදී හෙට (23) පැවැත්වෙනවා. එංගලන්තය සමඟ පැවැත්වෙන එම තරගයේදී බුද්ධිමත්ව ප්‍රතිවාදියා මෙල්ල කළ යුතු බව ඉන්දීය ක්‍රිකට් ප්‍රවීණයන් පවසනවා. 1983 වසරේ ඉන්දියාව ලැබූ ලෝක කුසලාන ජයග්‍රහණය මෙහෙයවූයේ කපිල් දේව් විසින්. ඔහු කියා සිටියේ විශේෂයෙන් ඉන්දීය පිලේ වේගපන්දු යවන ක්‍රීඩක උමේෂ් යාදව් ආවේගශීලිව නොව බුද්ධිමත් ලෙස පන්දුව මෙහෙය විය යුතු බවයි. ඉන්දියාව චැම්පියන්ස් කුසලාන තරගාවලියේ අවසන් තරගයට සුදුසුකම් ලැබූව ද, ප්‍රධාන වේග පන්දු යවන්නා ලෙස උමේෂ් යාදව්ට තීරණාත්මක ලෙස කඩුලූ ලබා ගැනීමට හැකිවූයේ නැහැ. කෙසේ නමුත්, යාදව්ට පසු ඉන්දීය කණ්ඩායමට එක් වූ බුවනේෂ්වර් කුමාර් ඉන්දියාව වෙනුවෙන් තරගයේ තීරණාත්මක අවස්ථාවකදී කඩුලූ ලබා ගැනීමට සමත් වුණා.",
       "URL": "https://www.hirunews.lk/sports/61514/දෝනි-බුද්ධිමත්-විය-යුතුයි-කපිල්-දේව්",
       "Category": "Sports",
       "Parent URL": "https://www.hirunews.lk/sports/all-news.php?pageID=529"
}