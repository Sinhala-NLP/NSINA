{
       "Source": "hirunews",
       "Timestamp": "Sunday, 12 April 2020 - 13:12",
       "Headline": "මොහොමඩ් ෂරිෆ් ක්‍රීඩාවෙන් සමුගැනීමට තීරණය කරයි",
       "News Content": "බංග්ලාදේශ ක්‍රිකට් පිලේ ප්‍රවීන වේග පන්දු යවන ක්‍රීඩක මොහොමඩ් ෂරිෆ් ක්‍රිකට් ක්‍රීඩාවෙන් සමුගැනීමට තීරණය කර තිබෙනවා.\nබංග්ලාදේශය වෙනුවෙන් පළමු පෙළ තරගවලදී වැඩිම කඩුලු සංඛ්‍යාවක් ලබාගත් වේග පන්දු යවන්නා වූ ඔහු එලෙස ලබාගත් කඩුලු සංඛ්‍යාව 393ක්.\nමොහොමඩ් ෂරිෆ් බංග්ලාදේශ ජාතික කණ්ඩායම නියෝජනය කරමින් ටෙස්ට් තරග 10 කට සහ එක්දින තරග 9 කටද සහභාගිවී තිබෙනවා.\n17 හැවිරිදි යොවුන් ක්‍රීඩකයෙකු ලෙස 2001 වසරේ බංග්ලාදේශ එක්දින පිලට එක්වූ ෂරිෆ්ට 2003 ලෝක කුසලාන තරගාවලියෙන් පසු කණ්ඩායමේ සිය ස්ථානය අහිමිවුණේ දරුණු කායික ආබාධවලට ලක්වීම හේතුවෙන්.\nනැවතත් මාස 9 කට පසු කණ්ඩායමට එක්වූ මොහොමඩ් ෂරිෆ් අවසන් වරට ජාතික කණ්ඩායම නියෝජනය කළේ 2007 වසරේදියි.\nක්‍රිකට් ක්‍රීඩාවෙන් සමුගත්තද බංග්ලාදේශ ක්‍රිකට් පාලක මණ්ඩලය සමඟ සාකච්ඡා කර සිය අත්දැකීම් නවක ක්‍රීකයන්ට ලබාදීමට අපේක්ෂා කරන බව ඔහු වැඩිදුරටත් සඳහන් කළා.",
       "URL": "https://www.hirunews.lk/sports/238464/මොහොමඩ්-ෂරිෆ්-ක්‍රීඩාවෙන්-සමුගැනීමට-තීරණය-කරයි",
       "Category": "Sports",
       "Parent URL": "https://www.hirunews.lk/sports/all-news.php?pageID=103"
}