{
       "Source": "hirunews",
       "Timestamp": "Friday, 06 January 2017 - 9:04",
       "Headline": "ශ්‍රී ලංකාවට දකුණු අප්‍රිකානු චාරිකාව අහිමිවන ලකුණු",
       "News Content": "ලබන වසර ආරම්භයේ ශ්‍රී ලංකාව සමඟ පැවැත්වීමට නියමිත ටෙස්ට් චාරිකාව අවලංගු කිරීමට දකුණු අප්‍රිකාව උත්සාහයක නිරත වන බව ක්‍රික්ඉන්ෆෝ වෙබ් අඩවිය සඳහන් කළා.\nලබන වසර ආරම්භයේදී ශ්‍රී ලංකාව ටෙස්ට් තරඟ 3 ක සංචාරයක් සඳහා දකුණු අප්‍රිකාව බලා යාමට නියමිතව තිබෙනවා.\nඑහෙත් දකුණු අප්‍රිකානු ක්‍රිකට් ආයතනයේ ප්‍රධාන විධායක හරූන් ලොගාට් ප්‍රකාශ කර ඇත්තේ ඒ වෙනුවට ඉන්දීය පිලට ඇරයුම් කිරීමට සූදානම් බවයි.\nඉන්දියාව සමඟ ටෙස්ට් තරඟ 4 ක් එක්දින තරඟ 5 ක් සහ විස්සයි විස්ස තරඟ 3 ක් පැවැත්වීමටයි දකුණු අප්‍රිකාව සැලසුම් කර ඇත්තේ.\nඑම උත්සාහය සාර්ථක වුවහොත් ඉන්දියාව සහ පාකිස්ථානය අතර, පැවැත්වීමට නියමිත තරඟාවලිය ද අවලංගු කිරීමට සිදුවනු ඇති.",
       "URL": "https://www.hirunews.lk/sports/151414/ශ්‍රී-ලංකාවට-දකුණු-අප්‍රිකානු-චාරිකාව-අහිමිවන-ලකුණු",
       "Category": "Sports",
       "Parent URL": "https://www.hirunews.lk/sports/all-news.php?pageID=363"
}