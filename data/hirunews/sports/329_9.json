{
       "Source": "hirunews",
       "Timestamp": "Friday, 02 June 2017 - 12:51",
       "Headline": "මැතිව්ස් අද පරීක්ෂණයකට",
       "News Content": "දකුණු අප්‍රිකාව සමග හෙට පැවැත්වෙන චැම්පියන්ස් කුසලාන තරගය සදහා සහභාගි විය හැකි ද යන්න තීරණය කිරීමට ශ්‍රී ලංකා නායක ඇන්ජලෝ මැතිව්ස් අද (02) යෝග්‍යතා පරීක්ෂණයකට ලක් කෙරෙන බව ලන්ඩන් වාර්තා සදහන් කළා.\nශ්‍රී ලංකා ක්‍රිකට් කළමනාකරු අසංක ගුරුසිංහ ප්‍රකාශ කර ඇත්තේ මේ වනවිට මැතිව්ස් තරගයට සහභාගි වීම සදහා සියයට 70 ක පමණ යෝග්‍යතාවකින් පසුවන බවයි.\nකෙසේ නමුත්, ඔහු තරගයට සහභාගි කරවන්නේ ද යන්න අද පැවැත්වෙන පරීක්ෂණයෙන් පසු තීරණය කරන බව ද ගුරුසිංහ ප්‍රකාශ කර තිබෙනවා.\nමේ අතර, අයි.සී.සී. චැම්පියන්ස් කුසලාන තරගාවලියට අදාළව  ඕස්ට්‍රේලියාව සහ නවසීලන්තය අතර තරගයක් අද පැවැත්වෙනවා.\n2015 වසරේ ලෝක කුසලාන තරගාවලියේ සම සත්කාරකත්වය ලැබූ  ඕස්ට්‍රේලියාව සහ නවසීලන්තය අතර මෙතෙක් පැවති චැම්පියන්ස් කුසලාන තරග 4 න්ම ජය ගෙන ඇත්තේ  ඕස්ට්‍රේලියාවයි.",
       "URL": "https://www.hirunews.lk/sports/162673/මැතිව්ස්-අද-පරීක්ෂණයකට",
       "Category": "Sports",
       "Parent URL": "https://www.hirunews.lk/sports/all-news.php?pageID=329"
}