{
       "Source": "hirunews",
       "Timestamp": "Monday, 01 February 2016 - 13:05",
       "Headline": "ජාතික දැල්පන්දු ශූරතාව නාවික හමුදාවට",
       "News Content": "මේ වසරේ ජාතික දැල්පන්දු තරඟාවලියේ ශූරතාවය හිමිකරගැනීමට ශ්‍රී ලංකා නාවික හමුදාව ඊයේ සමත්වුණා.\nඅනුරාධපුර මහජන ක්‍රීඩාංගණයේ දෙදිනක් පුරා පැවති මෙම තරඟාවලියට එක්වූ කණ්ඩායම් සංඛ්‍යාව 18ක්.\nඅවසන් වටයේදී නාවික හමුදා කණ්ඩායම, ශ්‍රී ලංකා ගුවන් හමුදා කණ්ඩායම  පරාජයට පත් කරමින් ජයගනු ලැබුවේ එක් ලකුණකින්.\nනියමිත කාලය අවසානයේ කණ්ඩායම් දෙකම ලකුණු 44 බැගින් ලබා සම තත්ත්වයේ පසුවූ අතර, විනිසුරුවරියන් ලබාදුන් අමතර විනාඩි 7 ක කාලය තුළදී දී නාවික හමුදා කණ්ඩායම ලකුණු 53 ලබාගනිද්දී ශ්‍රී ලංකා ගුවන් හමුදා කණ්ඩායමට ලබාගැනීමට හැකිවූයේ ලකුණු 52 ක් පමණයි.",
       "URL": "https://www.hirunews.lk/sports/125206/ජාතික-දැල්පන්දු-ශූරතාව-නාවික-හමුදාවට",
       "Category": "Sports",
       "Parent URL": "https://www.hirunews.lk/sports/all-news.php?pageID=429"
}