{
       "Source": "hirunews",
       "Timestamp": "Thursday, 07 February 2013 - 13:11",
       "Headline": "කාන්තා ලෝක කුසලානයේ 7 වැනි තැන ගැන තීරණය අද.",
       "News Content": "ලෝක කුසලාන කාන්තා ක්‍රිකට් තරඟාවලියේ 7 වන ස්ථානය තෝරාගැනීම සඳහා සත්කාරක ඉන්දීය කණ්ඩායම සහ පාකිස්ථානය අතර තරඟය ඉන්දියාවේ කටක් හි දැන් පැවැත්වෙනවා. කාසියේ වාසිය දිනූ පාකිස්ථානු කණ්ඩායම පළමුවෙන් පන්දුවට පහර දෙන අතර මේ වනවිට පන්දුවාර 46 ක් අවසානයේ කඩුලූ 5 ක් දැවී ලකුණු 163 ක් ලබා සිටිනවා. පසුගියදා ශ්‍රී ලංකාව සමග පැවති තරඟයෙන් ලැබූ පරාජයත් සමගම ඉන්දියානු කණ්ඩායම සුපර් සික්ස් වටයට සුදුසුකම් ලැබුවේ නැහැ. ඒ හේතුවෙනුයි ඔහු අද පාකිස්ථානය සමග පැවැත්වෙන තරඟයට සහභාගිවන්නේ. මෙම ලෝක කුසලාන තරඟාවලියේ පාකිස්ථානු කණ්ඩායම සහභාගි වූ තරඟ හැර අන් සියලූ තරඟ මුම්බායි පැවැත්වුණු අතර පාකිස්ථානු කණ්ඩායම සහබාගි වන තරඟ පමණක් කටාක් හි බරබාති ක්‍රීඩාංගණයේදී පැවැත්වෙනවා. ඊට හේතුවූයේ පසුගිය සමයේ ඉන්දු - පකිස්ථාන දේශ සීමාවේ හටගත් අර්බුදකාරී තත්ත්වයත් සමග පාකිස්ථානු කාන්තා ක්‍රිකට් කණ්ඩායමේ කළමනාකාරීත්වය ආරක්ෂක හේතුන් මත මුම්බාහි තරඟ වැදීම ප්‍රතික්ෂේප කිරීමයි.",
       "URL": "https://www.hirunews.lk/sports/52919/කාන්තා-ලෝක-කුසලානයේ-7-වැනි-තැන-ගැන-තීරණය-අද",
       "Category": "Sports",
       "Parent URL": "https://www.hirunews.lk/sports/all-news.php?pageID=554"
}