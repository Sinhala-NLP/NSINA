{
       "Source": "hirunews",
       "Timestamp": "Thursday, 25 July 2019 - 19:57",
       "Headline": "හතුරුසිංහ ගැන යළි බංග්ලාදේශයේ අවධානය",
       "News Content": "ලසිත් මාලිංගට සමුදිය හැකි හොඳම ක්‍රමය හෙට තරඟය ජයග්‍රහණය කිරීම බව ශ්‍රී ලංකා නායක දිමුත් කරුණාරත්න පවසනවා.\nබංග්ලාදේශය සමග හෙට ආරම්භ වන තරඟාවලිය පිළිබඳ කොළඹ අද පැවති මාධ්‍ය හමුවකදී ඔහු මේ බව කියා සිටියා.\nමේ අතර, බංග්ලාදේශ ක්‍රිකට් කණ්ඩායමේ ප්‍රධාන පුහුණුකරු තනතුර සඳහා චන්දික හතුරුසිංහ යළි බඳවා ගැනීම සම්බන්ධයෙන් එරට ක්‍රිකට් බලධාරින්ගේ අවධානය යොමුව තිබෙනවා.\nබංග්ලාදේශ ක්‍රිකට් ආයතනයේ සභාපති නස්මුල් හසන් පවසන්නේ දැනට පුරප්පාඩු වී පවතින එම තනතුර සඳහා අයදුම් කිරීමට හතුරුසිංහට අවස්ථාව පවතින බවයි.",
       "URL": "https://www.hirunews.lk/sports/221024/හතුරුසිංහ-ගැන-යළි-බංග්ලාදේශයේ-අවධානය",
       "Category": "Sports",
       "Parent URL": "https://www.hirunews.lk/sports/all-news.php?pageID=148"
}