{
       "Source": "hirunews",
       "Timestamp": "Monday, 30 October 2017 - 10:57",
       "Headline": "ඊයේ රාත්‍රියේ උත්සව සිරිගත් ගඩාෆි ක්‍රීඩාංගනය",
       "News Content": "ශ්‍රී ලංකා කණ්ඩායම සහ පකිස්ථාන කණ්ඩායම අතර පැවති පන්දුවාර විස්ස තරඟාවලිය ඊයේ අවසන් වුනේ තරඟ තුනට බිංදුවක් ලෙස පකිස්ථානයට පුර්ණ තරඟාවලි ජයක් හිමිකර දෙමින්.\nදෙරට අතර ඊයේ පැවති අවසන් විස්සයි විස්ස තරඟය පකිස්ථානය ජයගත්තේ ලකුණු 36කින්.\nපකිස්ථානයේ ලාහෝර් නුවර ගඩාෆි ක්‍රීඩාංගනයේදී අවසන් විස්සයි විස්ස තරඟය පැවති අතර කලකට පසු විදෙස් කණ්ඩායමක් එරට තරඟ සංචාරයකට පැමිණීම හේතුවෙන් ගඩාෆි ක්‍රීඩාංගන ඊයේ දිනයේදී සැණකෙළි සිරියක් ගත්තා.\nඑහිදී තරඟ ආරම්භයට පෙර පැවති පැවති සමාරම්භක උළෙල පිළිබඳව බොහෝ දෙනෙකුගේ අවධානය මේ වන විට යොමුව තිබෙනවා.\nතරඟය නැරඹීමට පැමිණ සිටි ප්‍රේක්ෂකයින් පුදුමයට පත් කරමින් පැරණි මෝටර් රථ කිහිපයක් තරඟ ආරම්භයට පෙර ක්‍රීඩා පිටිය වටා ගමන් ගත්තේ ගඩාෆි ක්‍රීඩාංගනයට රැස්ව සිටි දස දහස් සංඛ්‍යාත ප්‍රේක්ෂකයින් උද්යෝගමත් කරමින්.\nඑහි දර්ශන පෙළක් පහතින්.",
       "URL": "https://www.hirunews.lk/sports/174776/ඊයේ-රාත්‍රියේ-උත්සව-සිරිගත්-ගඩාෆි-ක්‍රීඩාංගනය",
       "Category": "Sports",
       "Parent URL": "https://www.hirunews.lk/sports/all-news.php?pageID=285"
}