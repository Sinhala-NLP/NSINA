{
       "Source": "hirunews",
       "Timestamp": "Saturday, 06 April 2013 - 12:38",
       "Headline": "ෂෙවාග්ටත් පිටිය අහිමි වෙයි.",
       "News Content": "ඉන්දීය ප්‍රිමියර් ලීග් තරඟාවලියේ දිල්ලි ඩෙයාර්ඩෙවිල්ස් කණ්ඩායම සහ රාජස්ථාන් රෝයල්ස් කණ්ඩායම අතර අද පැවැත්වෙන තරඟයට දිල්ලි කණ්ඩායමේ විරේන්ද්‍ර ෂෙවාග් ක්‍රීඩා නොකරන බව වාර්තාවනවා. වම් පාදයෙහි ඇති වී තිබෙන ආබාධයක් හේතුවෙන් විරේන්ද්‍ර ෂෙවාග්, පසුගිය තුන් වැනිදා පැවති කොල්කටා කණ්ඩායම සමග පළමු තරඟයට සහභාගී වූයේ නැහැ. දිල්ලි කණ්ඩායමේ අනෙක් ආරම්භ පිතිකරු වූ ඬේවිඞ් වෝනර් ඉන්දීය මාධ්‍ය වෙත ප්‍රකාශ කර තිබුණේ ෂෙවාග් සම්පූර්ණ සුව අතට පත්නොවීම හේතුවෙන් අද දිනයේ තරඟ නොකරනු ඇති බවයි.\nමේ අතර චෙන්නායි සුපර් කිංග්ස් කණ්ඩායම සහ මුම්බායි ඉන්දියන්ස් කණ්ඩායම අතර පැවති තරඟයේදී ශ්‍රී ලංකා ක්‍රීඩකයින් සහභාගි නොවීම තරඟයේ ගුණාත්මක භාවයට යම් පාඩුවක් බව මුම්බායි කණ්ඩායමේ නායක රිකී පොන්ටින් පවසනවා. ඔහු පවසන්නේ ලසිත් මාලිංගගේ රිද්මය තරඟය තුළ නොතිබීම කණගාටුවට කරුණක් බවයි.",
       "URL": "https://www.hirunews.lk/sports/56659/ෂෙවාග්ටත්-පිටිය-අහිමි-වෙයි",
       "Category": "Sports",
       "Parent URL": "https://www.hirunews.lk/sports/all-news.php?pageID=542"
}