{
       "Source": "hirunews",
       "Timestamp": "Sunday, 05 March 2017 - 19:30",
       "Headline": "ආනන්ද - නාලන්ද සුලෝහිත සංග්‍රාමය ජය පැරදුමෙන් තොරව නිම වෙයි",
       "News Content": "කොළඹ - ආනන්ද - නාලන්ද 88 වන සුලෝහිත සංග්‍රාමය, මහා ක්‍රිකට් තරඟය ජය පරාජයකින් තොරව අද අවසන් වුණා.\nකොළඹ එස්.එස්.සී. ක්‍රීඩාංගණයේදී පැවැති තරඟයේ පළමු ඉනිම සඳහා නාලන්ද විද්‍යාලයේ කණ්ඩායම සියලු දෙනා දැවී රැස් කළ ලකුණු සංඛ්‍යාව 144ක්.\nආනන්ද විද්‍යාලයීය කණ්ඩායම කඩුලු 8කට ලකුණු 190ක් ලබා සිටියදී ප්‍රථම ඉනිම අත්හිටුවනු ලැබුවා.\nඒ අනුව තරඟයේ අවසන් දිනය වූ අද දෙවන ඉනිම ක්‍රීඩා කරමින් සිටි නාලන්ද කණ්ඩායම කඩුලු 4ක් බිඳ වැටී ලකුණු 286ක් ලබා ගත්තා.\nආනන්ද - නාලන්ද සුලෝහිත සංග්‍රාමය, මහා තරඟය සඳහා මාධ්‍ය අනුග්‍රහය ලබාදුන්නේ හිරු එෆ්.එම්., හිරු ටී.වී. ප්‍රමුඛ ආසියානු මාධ්‍ය ජාලයයි.",
       "URL": "https://www.hirunews.lk/sports/156130/ආනන්ද-නාලන්ද-සුලෝහිත-සංග්‍රාමය-ජය-පැරදුමෙන්-තොරව-නිම-වෙයි",
       "Category": "Sports",
       "Parent URL": "https://www.hirunews.lk/sports/all-news.php?pageID=349"
}