{
       "Source": "hirunews",
       "Timestamp": "Friday, 11 December 2015 - 13:18",
       "Headline": "ශ්‍රී ලංකාව 197/4යි",
       "News Content": "නවසීලන්තය සමග ඩුනෙඞීන් හි පැවැත්වෙන පළමු ටෙස්ට් තරගයේ දෙවන දිනය වන අද පළමු ඉනිමේ පන්දුවට පහරදෙන ශ්‍රී ලංකා කණ්ඩායම කඩුලූ 4 ක් දැවී ලකුණු 197 ක් රැස් කළා.\nදිමුත් කරුණාරත්න ලකුණු 84 ක් ලබා ගත් අතර, දිනේෂ් චන්දිමාල් නොදැවී ලකුණු 83ක් ලබා සිටියා.\nචන්දිමාල් සහ දිමුත් කරුණාරත්න තුන්වන කඩුල්ල සදහා ලකුණු 122 ක් රැස් කළ අතර, නායක ඇන්ජලෝ මැතිව්ස්ට රැස් කර ගත හැකිවූයේ ලකුණු 2 ක් පමණයි. චන්දිමාල් සමග කිත්රුවන් විතානගේ, කඩුල්ලේ රැදී සිටිනවා.\nනවසීලන්ත පිල පළමු ඉනිම සදහා සියලූ ක්‍රීඩකයන් දැවී ලකුණු 431 ක් ලබා ගත්තා. මේ අනුව, ශ්‍රී ලංකා පිල තවමත් සිටින්නේ නවසීලන්තයට වඩා ලකුණු 234 ක් පිටුපසින්.",
       "URL": "https://www.hirunews.lk/sports/121831/ශ්‍රී-ලංකාව-197-4යි",
       "Category": "Sports",
       "Parent URL": "https://www.hirunews.lk/sports/all-news.php?pageID=436"
}