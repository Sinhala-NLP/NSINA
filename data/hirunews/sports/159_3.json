{
       "Source": "hirunews",
       "Timestamp": "Sunday, 02 June 2019 - 12:56",
       "Headline": "ඉවසීමෙන් ඉදිරියට යන්න - දිමුත් ශ්‍රී ලංකා පිතිකරුවන්ගෙන් ඉල්ලයි",
       "News Content": "ලෝක කුසලාන තරගාවලියේ ඉදිරියට යාමට නම් පිතිකරුවන් ඉවසීමකින් යුතුව පන්දුවට පහරදීම වැදගත්වන බව ශ්‍රී ලංකා නායක දිමුත් කරුණාරත්න පවසනවා.\nතරගාවලියේ ශ්‍රී ලංකාව මුහුණදුන් පළමු තරගයේදී නවසීලන්ත පිලට එරෙහිව සියලූ ක්‍රීඩකයන් දැවී රැස්කරගත හැකිවූයේ ලකුණු 136 ක් පමණයි.\nඒ, ඉනිමේ තවත් පන්දු 124 ක් ඉතිරිව තිබියදියි. කෙසේ නමුත් ඉදිරියේදී ඇෆ්ගනිස්ථානය, පාකිස්ථානය සහ බංග්ලාදේශය සමඟ තරගවැදීමට නියමිත බැවින් ශ්‍රී ලංකා පිලට ජයග්‍රාහී මාවතට පිවිසීමේ අවස්ථාවක් පවතින බවයි දිමුත් කියා සිටියේ.\nඒ අනුව ඉදිරි තරග 8 දී සංයමයකින් යුතුව පන්දුවට පහරදෙමින් සම්බන්ධතා ගොඩනැංවීමට හැකිවුවහොත් ජයග්‍රහණය දුරස්ථ නොවන බව ශ්‍රී ලංකා නායකයාගේ අදහසයි.\nඊයේ නවසීලන්ත තරගය නැරඹීම සඳහා කාඩිෆ් නුවරට එක්රැස්වූ ශ්‍රී ලංකා ක්‍රීඩාලෝලීන් තෘප්තිමත් කිරීමට නොහැකිවීම ගැන ඔහු කණස්සල්ල පළ කළා.\nලෝක කුසලාන තරගාවලියේ තවත් තරගයක් අද පැවැත්වෙන අතර, ලන්ඩනයේ කෙන්සින්ටන්  ඕවල් ක්‍රීඩාංගණයේදී එම තරගයට සහභාගිවන්නේ දකුණු අප්‍රිකාව සහ බංග්ලාදේශයයි.",
       "URL": "https://www.hirunews.lk/sports/217570/ඉවසීමෙන්-ඉදිරියට-යන්න-දිමුත්-ශ්‍රී-ලංකා-පිතිකරුවන්ගෙන්-ඉල්ලයි",
       "Category": "Sports",
       "Parent URL": "https://www.hirunews.lk/sports/all-news.php?pageID=159"
}