{
       "Source": "hirunews",
       "Timestamp": "Saturday, 14 May 2022 - 8:41",
       "Headline": "පන්ජාබ් බැංගලෝර් පරදවයි",
       "News Content": "මෙවර අයි.පී.එල් තරගාවලියේ අවසන් වටයට සුදුසුකම් ලැබීමේ බලාපොරොත්තුවක් ඇති කරමින් පන්ජාබ් කිංග්ස් පිල, රෝයල් චැලෙන්ජර්ස් බැංගලෝර් කණ්ඩායම පරදවා ඊයේ (13) පැවති තරගයෙන් ලකුණු 54 ක ජයක් වාර්තා කළා.\nකාසියේ වාසිය දිනූ බැංගලෝර් පිල පළමුවෙන් පන්දුවට පහරදෙන ලෙස පන්ජාබ් පිලට ඇරයුම් කළ අතර, ඔවුන් සිය පන්දු වාර විස්ස තුළ කඩුලු 9 ක් දැවී ලකුණු 209 ක් රැස් කළා.\nඑහිදී ජොනී බෙයාර්ස්ටෝ පන්දු 29 කින් ලකුණු 66 ක් රැස් කළේ හයේ පහර හතක් ද සමඟින්.\nලියම් ලිවින්ස්ටන් පන්දු 42 කදී ලකුණු 70 ක් රැස් කළා.\nපන්ජාබ් පිලේ අංක 3 පිතිකරු භානුක රාජපක්ෂගේ කඩුල්ල ලකුණු 1 කට දවාලීමට බැංගලෝර් කණ්ඩායමේ වනිඳු හසරංග සමත්වීම විශේෂත්වයක්.\nදෙපිල පළමු වරට හමු වූ අවස්ථාවේ වනිඳුගේ පන්දු යැවීම භානුකගේ දැඩි ප්‍රහාරයකට ලක්වුණා.\nලකුණු 210 ක අසීරු ඉලක්කයක් හඹා ගිය බැංගලෝර් පිලට සිය පන්දු වාර විස්ස තුළ කඩුලු 9 ක් දැවී රැස් කරගත හැකිවූයේ ලකුණු 155 ක් පමණයි.\nකගීසෝ රබාඩා එහිදී ලකුණු 21 කට කඩුලු 3 ක් බිඳ හෙලුවා.",
       "URL": "https://www.hirunews.lk/sports/304305/පන්ජාබ්-බැංගලෝර්-පරදවයි",
       "Category": "Sports",
       "Parent URL": "https://www.hirunews.lk/sports/all-news.php?pageID=20"
}