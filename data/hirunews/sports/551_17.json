{
       "Source": "hirunews",
       "Timestamp": "Wednesday, 20 February 2013 - 13:13",
       "Headline": "එංගලන්ත කණ්ඩායමට නවසීලන්තයෙන් 270 ක ඉලක්කයක්.",
       "News Content": "සංචාරක එංගලන්ත කණ්ඩායම සහ නවසීලන්ත කණ්ඩායම අතර පැවැත්වෙන දෙවන එක්දින ක්‍රිකට් තරගය මේ වනවිට නවසීලන්තයේ නේපියර් හිදී පැවැත්වෙනවා. පළමුවෙන් පන්දුවට පහරදුන් නවසීලන්ත කණ්ඩායම පන්දුවාර 48 යි පන්දු 05 ක් අවසානයේ සියලූ දෙනා දැවී ලකුණු 269 ක් රැස්කළා. නවසීලන්ත කණ්ඩායම වෙනුවෙන් රොස් ටේලර් ලකුණු 100 ක්ද, නායක බ්‍රෙන්ඩන් මැකලම් ලකුණු 74 ක්ද ලබා ගැනීමට සමත් වුණා. පන්දු යැවීමේදී එංගලන්ත කණ්ඩායම වෙනුවෙන් විශිෂ්ඨ පන්දු යැවීමක නිරත වූ ජේම්ස් ඇන්ඩර්සන් ලකුණු 34 කට කඩුළු 05 ක් බිඳ හෙළුවා. මේ වනවිට සිය දෙවන ඉනිම ආරම්භ කර ඇති එංගලන්ත කණ්ඩායම පන්දුවාර 15 ක් අවසානයේ කිසිදු කඩුල්ලක් නොදැවී ලකුණු 72 ක් ලබා සිටිනවා.",
       "URL": "https://www.hirunews.lk/sports/53765/එංගලන්ත-කණ්ඩායමට-නවසීලන්තයෙන්-270-ක-ඉලක්කයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=551"
}