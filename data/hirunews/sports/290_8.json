{
       "Source": "hirunews",
       "Timestamp": "Sunday, 15 October 2017 - 13:50",
       "Headline": "බංග්ලාදේශ - දකුණු අප්‍රිකා එක්දින තරඟාවලිය අද ඇරඹේ",
       "News Content": "සංචාරක බංග්ලාදේශ පිල සහ දකුණු අප්‍රිකාව අතර එක්දින තරගාවලිය කිම්බර්ලි හිදී අද ආරම්භ වනවා.\nකණ්ඩායම් දෙක අතර පැවති ටෙස්ට් තරගාවලියේදී දකුණු අප්‍රිකාවට දෙකට බින්දුවක් ලෙස පූර්ණ තරගාවලි ජයක් හිමිවුණා.\nකෙසේ නමුත් එක්දින තරගාවලිය සඳහා බංග්ලාදේශ පිලට තුන් ඉරියව්වෙන් වෙනස්කම් දක්වන ක්‍රීඩක ශකීබ් අල් හසන් එක්වීමට නියමිතයි.\nදකුණු අප්‍රිකානු කණ්ඩායමටද ඒ.බී. ඩිවිලියර්ස් සහ ජේ.පී. ඩුමිනි එක්වන්නේ මේ වසර මුලදී ටෙස්ට් තරඟවලින් සමුගැනීමෙන් අනතුරුවයි.\nකණ්ඩායම් දෙක අවසන් වරට තරඟ වැදුනේ මේ වසර මුලදි පැවති චැම්පියන්ස් කුසලාන තරගාවලියේදියි.",
       "URL": "https://www.hirunews.lk/sports/173547/බංග්ලාදේශ-දකුණු-අප්‍රිකා-එක්දින-තරඟාවලිය-අද-ඇරඹේ",
       "Category": "Sports",
       "Parent URL": "https://www.hirunews.lk/sports/all-news.php?pageID=290"
}