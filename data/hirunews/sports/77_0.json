{
       "Source": "hirunews",
       "Timestamp": "Saturday, 28 November 2020 - 17:28",
       "Headline": "දසුන්ගේ සුපිරි ඉනිමත් සමඟ කැන්ඩි ටස්කස් පිළට ලකුණු 196ක ඉලක්කයක්",
       "News Content": "ශ්‍රී ලංකා ප්‍රිමියර් ලීග් පන්දු වාර 20 තරඟාවලියට අදාලව දඹුල්ල වයිකිංග්ස් කණ්ඩායම සහ කැන්ඩි ටස්කස් අතර මේ වන විට පැවැත්වෙන තරඟයේ පළමුව පන්දුවට පහර දුන් වයිකිංග්ස් පිළ නියමිත පන්දුවාර 20 තුල කඩුලු 04ක් දැවී ලකුණු 195ක් රැස් කළා.\nඒ අනුව තරඟය ජය ගැනීමට කැන්ඩි ටස්කස් කණ්ඩායමට ලකුණු 196ක් ලබාගත යුතු වනවා.\nඑහිදී දඹුල්ල වයිකිංග්ස් කණ්ඩායම වෙනුවෙන් නායක දසුන් ශානක පන්දු 37කදී ලකුණු 73ක් රැස්කළ අතර සමිත් පටෙල් ලකුණු 58ක් රැස්‌ කළා.\nපන්දු යැවීමේදී අසේල ගුණරත්න සහ නවීන් උල් හක් අතරේ කඩුලු 02 බැගින් බෙදී ගියා.",
       "URL": "https://www.hirunews.lk/sports/255813/දසුන්ගේ-සුපිරි-ඉනිමත්-සමඟ-කැන්ඩි-ටස්කස්-පිළට-ලකුණු-196ක-ඉලක්කයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=77"
}