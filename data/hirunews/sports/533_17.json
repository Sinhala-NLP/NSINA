{
       "Source": "hirunews",
       "Timestamp": "Wednesday, 29 May 2013 - 8:02",
       "Headline": "දෝනිට නව නීති අභියෝගයක්.",
       "News Content": "චැම්පියන්ස් ලීග් ක්‍රිකට් තරගාවලියේ දී ඉන්දීය කණ්ඩායමට නව එක්දින ක්‍රිකට් තරග නීති රීති ප්‍රබල අභියෝගයක් බව ඉන්දීය කණ්ඩායමේ නායක මහේන්ද්‍ර සිං දෝනි පවසනවා. ජනවාරි මාසයේ ජාත්‍යන්තර ක්‍රිකට් කවුන්සිලය විසින් හදුන්වා දුන් මෙම නව නීති රීති යටතේ තම කණ්ඩායම මෙතෙක් තරග රැසකට සහභාගි නොවීම ඊට හේතුව බවයි දෝනි පෙන්වා දෙන්නේ. එමෙන්ම එංගලන්තය වැනි රටකදී දග පන්දු යවන්නන්ගෙන් ඉලක්ක සපුරා ගැනීමේ දී පවතින බාධා ද තම කණ්ඩායමේ ජයග්‍රහණවලට අභියෝගයක් බවයි ඔහු වැඩිදුරටත් පවසන්නේ. කෙසේ වුවත් දකුණු අප්‍රිකානු කණ්ඩායම සමග පැවැත්වෙන පුහුණු තරගවලදී මෙම අභියෝග ජයග්‍රහණය කිරීමේ මාවත සකස් කර ගැනීම ඉන්දීය කණ්ඩායමේ බලාපොරොත්තුව බව ද දෝනි පවසනවා.",
       "URL": "https://www.hirunews.lk/sports/59887/දෝනිට-නව-නීති-අභියෝගයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=533"
}