{
       "Source": "hirunews",
       "Timestamp": "Thursday, 16 November 2017 - 15:51",
       "Headline": "ඉන්දු ලංකා පළමු ටෙස්ට් ක්‍රිකට් තරගයට බාධාවක්",
       "News Content": "ආලෝක තත්වය අපැහැදිළි වීම හේතුවෙන් සංචාරක ශ්‍රී ලංකා කණ්ඩායම සහ ඉන්දියාව අතර පළමු ටෙස්ට් ක්‍රිකට් තරගය තාවකාලිකව අත්හිටුවා තිබෙනවා.\nතරගය තාවකාලිකව නතර කෙරෙන විට පළමු ඉනිම වෙනුවෙන් පන්දුවට පහරදෙමින් සිටි ඉන්දියාව කඩුලු 3 ක් දැවී ලබාසිටි ලකුණු සංඛ්‍යාව 17 ක්.\nනායක විරාත් කෝලි කිසිදු ලකුණක් නොලබා පිටියෙන් ඉවත්වුනේ සුරංග ලක්මාල් යැවු පන්දුවකට කඩුල්ල මුවා කිරීම හේතුවෙන්.\nපන්දු යැවීමේදී සුරංග ලක්මාල් කඩුලු 3 ක් බිඳහෙලුවා.\nආරම්භක පිතිකරු ලෝකේෂ් රාහුල් ද කිසිදු ලකුණක් නොලබා පිටියෙන් ඉවත්වුනා. ශිකර් ධවාන් ලකුණු 8 යි.\nඅද තරගය තාවකාලිකව නතර කරන අවස්ථාව වන විට සුරංග ලක්මාල් පන්දුවාර 6 ක් යවා තිබු අතර එම පන්දුවාර 6 තුලදීම ඉන්දියාවට එකදු ලකුණක් හෝ ලබාගැනීමට අවස්ථාවක් හිමිවුයේ නැහැ.\nමේ අතර අද දිනයේ තරගය ආරම්භයට ද වර්ෂාවෙන් බාධා එල්ලවු අතර තරගය ආරම්භ කෙරුනේ පැය කිහිපයක ප්‍රමාදයකින් පසුවයි.",
       "URL": "https://www.hirunews.lk/sports/176201/ඉන්දු-ලංකා-පළමු-ටෙස්ට්-ක්‍රිකට්-තරගයට-බාධාවක්",
       "Category": "Sports",
       "Parent URL": "https://www.hirunews.lk/sports/all-news.php?pageID=281"
}