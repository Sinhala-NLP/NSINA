{
       "Source": "hirunews",
       "Timestamp": "Saturday, 06 January 2018 - 11:47",
       "Headline": "පුහුණු තරඟ එපා කියූ කෝලි පිටිය මැද අසරණ වෙයි",
       "News Content": "දකුණු අප්‍රිකාවේ කේප් ටවුන් හිදී ඊයේ (05) ආරම්භ වූ දකුණු අප්‍රිකා ඉන්දියා පළමු ටෙස්ට් තරඟයේ පළමු දිනය නිමා වනවිට ඉන්දීය පළමු ඉනිම ක්‍රීඩා කරමින් සිටි ඉන්දීය කණ්ඩායම කඩුලු 3ක් දැවී  ලකුණු 28ක් ලබාගෙන සිටියා.\nඒ, පළමු ඉනිම වෙනුවෙන් දකුණු අප්‍රිකාව සියල්ලන් දැවී රැස්කල ලකුණු 286ට පිළිතුරු වශයෙන්.\nඉන්දීය කණ්ඩායම මේ වන විට තවත් කඩුලු 07ක් අතැතිව දකුණු අප්‍රිකානු පළමු ඉනිමට වඩා ලකුණු 258ක් පසු පසින් සිටිනවා.\nපළමු දිනට තරඟය නතර කරන විට චේතිශ්වර් පුජාරා සහ රෝහිත් ශර්මා නොදැවී කඩුල්ලේ රැඳී සිටියා.\nඉන්දීය පළමු පිතිකරුවන් තිදෙනා ඉතා ඉක්මනින් නැවත ක්‍රීඩාගාරය වෙත හරවා යවන්නට දකුණු අප්‍රිකානු වේග පන්දු යවන්නන් සමත් වුණා.\nඑහිදී ඉන්දීය ආරම්භක පිතිකරුවන් යුගලය වන මුරලි විජේ සහ ශිකර් ධවාන්ට රැස් කිරීමට හැකියාව ලැබුනේ පිළිවෙලින් ලකුණු එක්ක සහ 16ක් පමණයි.\nඉන්දීය කණ්ඩායමේ නායක විරාත් කෝලි පන්දු 18කදී ලකුණු 05ක් ලබාගෙන සිටියදී දවාගන්නට මෝනි මෝකල් සමත් වුණා.\nඉන්දීය මුල්පෙළ පිතිකරුවන් තිදෙනාම ඉතා අඩු ලකුණු සංඛ්‍යාවකට දැවී යාම ඉන්දීය මාධ්‍යවල දැඩි කතාබහට ලක්වූ කරුණක් බවට පත් වුණා.\nකෙසේ වෙතත් ටෙස්ට් තරඟාවලිය ආරම්භයට පෙර දකුණු අප්‍රිකා ආරාධිත කණ්ඩායම සමඟ පැවැත්වීමට නියමිතව තිබූ දෙදින පුහුණු තරඟය ක්‍රීඩා නොකිරීමට ඉන්දීය නායකයා තීරණය කළා.\nඑහිදී ඉන්දීය නායක විරාත් කෝලි පැවසුවේ පුහුණු තරඟයකට ක්‍රීඩා කිරීමෙන් ඵලක් නොමැති බවයි.\nඉන්දීය නායකයාගේ දැවී යාම පහතින්..",
       "URL": "https://www.hirunews.lk/sports/180328/පුහුණු-තරඟ-එපා-කියූ-කෝලි-පිටිය-මැද-අසරණ-වෙයි",
       "Category": "Sports",
       "Parent URL": "https://www.hirunews.lk/sports/all-news.php?pageID=267"
}