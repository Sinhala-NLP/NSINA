{
       "Source": "hirunews",
       "Timestamp": "Sunday, 01 December 2013 - 20:58",
       "Headline": "වීඩීයෝ : පාසල් කාලය සිහි කරන සංගා",
       "News Content": "පාසැල් ක්‍රීඩකයෙක් ලෙස ක්‍රීඩාවට මුල්තැන දෙනවා සේම අධ්‍යාපනයටත් වැඩි අවධානයක් යොමු කළ යුතු බව සුපිරි ක්‍රිකට් ක්‍රීඩක කුමාර සංගක්කාර පවසනවා.\nසංගක්කාර මේ බව පැවසුවේ ඊයේ ගාල්ල රිච්මන්ඩ් විද්‍යාලයේ පැවැති උත්සවයකට සහභාගිවෙමින්.\nමේ වසරේ දී පාසල් ක්‍රිකට් පිටියේ දස්කම් දැක්වූ රිච්මන්ඩ් විද්‍යාලයීය ක්‍රිකට් ක්‍රීඩකයින්ට උපහාර පිදීමේ උත්සවයක් ඊයේ පස්වරුවේ පැවැත්වුණා එම විද්‍යාලයීය ප්‍රධාන ශාලාවේදී.\nමෙම උත්සවයට ප්‍රධාන ආරාධිත අමුත්තා ලෙස සහභාගි වුණේ ක්‍රිකට් ක්‍රීඩක කුමාර සංගක්කාර.\nපාසල් කාලයේ දී උපකාරක පන්තියක් මග හැර ක්‍රිකට් තරගයකට සහභාගිවීම නිසා තමන් මුහුණ දුන් අත්දැකීමක් පිළිබදව ද සංගක්කාර මෙහිදී සිහිපත් කළා.",
       "URL": "https://www.hirunews.lk/sports/72552/වීඩීයෝ-පාසල්-කාලය-සිහි-කරන-සංගා",
       "Category": "Sports",
       "Parent URL": "https://www.hirunews.lk/sports/all-news.php?pageID=501"
}