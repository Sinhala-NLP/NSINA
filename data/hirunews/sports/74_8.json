{
       "Source": "hirunews",
       "Timestamp": "Tuesday, 15 December 2020 - 13:33",
       "Headline": "මැතිව්ස්ට දකුණු අප්‍රිකානු සංචාරය අහිමි වන ලකුණු",
       "News Content": "ලංකා ප්‍රිමියර් ලීග් විස්සයි විස්ස තරගාවලියේදී කායික ආබාධයකට ලක්වූ ඇන්ජලෝ මැතිව්ස්, දකුණු අප්‍රිකානු ටෙස්ට් සංචාරය සඳහා සහභාගි වීම අවිනිශ්චිත බව වාර්තා වනවා.\nකලම්බු කිංග්ස් කණ්ඩායමේ නායකයා වන ඔහු මෙලෙස කායික ආබාධයකට ලක්වූයේ ගෝල්ඩ් ග්ලැඩියේටර්ස් පිල සමඟ පැවති පළමු අවසන් පූර්ව තරගයේදීයි.\nමූලික නිරීක්ෂණවලට අනුව, ඔහුට දකුණු අප්‍රිකානු ටෙස්ට් සංචාරය අහිමිවිය හැකි බව ක්‍රික් ඉන්ෆෝ වෙබ් අඩවිය සඳහන් කළා.\nකෙසේ නමුත්, මැතිව්ස් ප්‍රකාශ කර ඇත්තේ තම කායික තත්ත්වය තහවුරු කරගැනීම සඳහා එම්.ආර්.අයි. ස්කෑන් පරීක්ෂණයකට ලක්වන බවයි.\nටෙස්ට් තරග දෙකකින් සමන්විත ශ්‍රී ලංකා පිලේ දකුණු අප්‍රිකානු ටෙස්ට් සංචාරය දෙසැම්බර් 26 වනදා ආරම්භ වනවා.\nශ්‍රී ලංකා පිල නැවතත්, දිවයිනට පැමිණෙන්නේ ජනවාරි 14 වනදා එංගලන්තය සමග පැවැත්වෙන ටෙස්ට් තරගාවලිය සඳහායි.",
       "URL": "https://www.hirunews.lk/sports/257078/මැතිව්ස්ට-දකුණු-අප්‍රිකානු-සංචාරය-අහිමි-වන-ලකුණු",
       "Category": "Sports",
       "Parent URL": "https://www.hirunews.lk/sports/all-news.php?pageID=74"
}