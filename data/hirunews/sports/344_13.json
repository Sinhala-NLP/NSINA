{
       "Source": "hirunews",
       "Timestamp": "Tuesday, 21 March 2017 - 17:35",
       "Headline": "හොඳම ටෙස්ට් පන්දු යවන්නන් 5 දෙනාගේ ලැයිස්තුවේ වෙනසක්",
       "News Content": "ටෙස්ට් ක්‍රිකට් පිටියේ පන්දු යවන්නන් ශ්‍රේණිගත කිරීමේ ලැයිස්තුවේ පෙරමුණට පැමිණිමට ඉන්දීය ක්‍රීඩක රවින්ද්‍ර ජඩේජා සමත්ව තිබෙනවා.\nඒ පළමු ස්ථානයේ පසුවු රවිචන්ද්‍රන් අශ්වින් පසු කරමින්.\nඔස්ට්‍රේලියාවට එරෙහිව පැවති තුන්වන ටෙස්ට් ක්‍රිකට් තරගයේදී කඩුලු 9 ක් දවා ගැනීම හමුවේයි ඔහු පෙරමුණ ගෙන ඇත්තේ.\nරවින්ද්‍ර ජඩේජා මේවන විට ලබාගෙන ඇති ප්‍රසාධ ලකුණු සංඛ්‍යාව 899 ක්.\nරවිචන්ද්‍රන් අශ්වින් ටෙස්ට් පන්දු යවන්නන්ගේ ලැයිස්තුවේ දෙවන ස්ථානයට පත්ව ඇති අතර ශ්‍රී ලංකා ටෙස්ට් නායක රංගන හේරත් ලකුණු 854 ක් ලබා 3 වන ස්ථානයට පැමිණ තිබෙනවා.\n4 වන ස්ථානයේ පසුවන්නේ ප්‍රසාද ලකුණු 842 ක් ලබා සිටින ජෝෂ් හසල්වුඩ්.\n5 වන ස්ථානයට ජේම්ස් ඇන්ඩර්සන් පැමිණ ඇත්තේ ලකුණු 810 ක් ලබා ගනිමින්.\nමේ අතර හොඳම ටෙස්ට් ක්‍රිකට් පිතිකරුවන් 5 දෙනාගේ ලැයිස්තුවේ පළමු ස්ථානයට පත්වී ඇත්තේ ස්ටීවන් ස්මිත්.\nඔහු ලකුණු 942 ක් ලබා සිටිනවා.\nචිතේස්වර් පුජාරා දෙවන ස්ථානයේ පසුවන අතර ජෝ රූට් තුන්වන ස්ථානයට පත්වුනා.\nවිරාත් කෝලි හොඳම ටෙස්ට් පිතිකරුවන්ගේ ලැයිස්තුවේ 4 වන ස්ථානයට පැමිණ ඇති අතර කේන් විලියම්සන් 5 වන ස්ථානයට පත්ව තිබෙනවා.",
       "URL": "https://www.hirunews.lk/sports/157392/හොඳම-ටෙස්ට්-පන්දු-යවන්නන්-5-දෙනාගේ-ලැයිස්තුවේ-වෙනසක්",
       "Category": "Sports",
       "Parent URL": "https://www.hirunews.lk/sports/all-news.php?pageID=344"
}