{
       "Source": "hirunews",
       "Timestamp": "Wednesday, 01 November 2017 - 9:07",
       "Headline": "නවසීලන්ත - ඉන්දියා පළමු විස්සයි විස්ස අද",
       "News Content": "සංචාරක නවසීලන්තය සහ ඉන්දියාව අතර පැවැත්වෙන පළමු විස්සයි විස්ස ක්‍රිකට් තරඟය අද දිල්ලි හිදී ආරම්භ වනවා.\nමෙම තරඟය ඉන්දියානු වේග පන්දු යවන ක්‍රීඩක අශීස් නෙහෙරාගේ අවසන් ජාත්‍යන්තර ක්‍රිකට් තරඟයයි.\nමේ වන විට 38 වන වියේ පසුවන අශීස් නෙහෙරා ටෙස්ට් තරඟ 17කදී කඩුලු 44ක් එක්දින තරඟ 120කදී කඩුලු 157ක් සහ විස්සයි විස්ස තරඟ 26ක් තුල කඩුලු 34ක් දවාගෙන තිබෙනවා.\nදෙරට අතර පැවැති එක්දින තරඟාවලිය පසුගිය දා නිමාවට පත්වුණේ තරඟ දෙකට එකක් ලෙස ඉන්දියාවට ජය හිමි කර දෙමින්.\nනවසීලන්ත කණ්ඩායම සහ ඉන්දීය කණ්ඩායම අතර පන්දුවාර 20 තරඟ 03ක් පැවැත්වෙන අතර එහි දෙවන සහ තුන්වන තරඟ මේ මස 04 සහ 07 යන දිනයන් හිදී පැවැත්වීමට නියමිතයි.",
       "URL": "https://www.hirunews.lk/sports/174955/නවසීලන්ත-ඉන්දියා-පළමු-විස්සයි-විස්ස-අද",
       "Category": "Sports",
       "Parent URL": "https://www.hirunews.lk/sports/all-news.php?pageID=284"
}