{
       "Source": "hirunews",
       "Timestamp": "Wednesday, 13 May 2015 - 10:46",
       "Headline": "කෙවින් පීටර්සන් දුකෙන් - සිකුරාදා ඉන්දියාවට",
       "News Content": "එංගලන්ත ක්‍රිකට් කණ්ඩායමේ දක්ෂ පිතිකරුවෙකු වන කෙවින් පීටර්සන් ටෙස්ට් සංචිතයෙන් ඉවත් කිරීමට එංගලන්ත කණ්ඩායමේ නව අධ්‍යක්ෂ ඇන්ඞෲ ස්ට්‍රවුස් තීරණය කර තිබෙනවා. මේ පිළිබද වූ සාකච්ඡාව පීටර්සන් සහ එංගලන්ත ක්‍රිකට් බලධාරීන් සමග පසුගිය සදුදා ලන්ඩනයේදී සිදුවී තිබෙනවා. මෙහිදී එම තීරණය ගෙන ඇති බවයි විදෙස් මාධ්‍ය වාර්තා කරන්නේ. එංගලන්ත ටෙස්ට් කණ්ඩායමේ වරින් වර අසාර්ථක වූ පීටර්සන් පසුගියදා සරේ කණ්ඩායම වෙනුවෙන් ලකුණු 355ක් රැස්කර ගැනීමට සමත් වුණා. කෙසේ වෙතත් ඇන්ඞෲ ස්ට්‍රව්ස්ගේ මෙම තීරණයත් සමග පීටර්සන් දැඩි ලෙස කම්පනයට පත්වූ බව ද ඔහු පවසා තිබෙනවා. මෙම පුවත සැලවීමත් සමග සන්රයිස් හයිද්‍රාබාද්  කණ්ඩායම නියෝජනය කරමින් මෙවර අයි.පී.එල්. තරගාවලියට හැකි ඉක්මනින් එකතු වන ලෙසට පීටර්සන්ගෙන් ආරාධනා කර තිබෙනවා. එම ආරාධනය භාරගත් පීටර්සන් ලබන සිකුරාදා (15) වැනිදා ඉන්දියාව බලා යාමට නියමිතයි.\nකෙසේ වෙතත් පීටර්සන්ට එංගලන්ත කණ්ඩායම කළ දේ පිළිබදව ක්‍රිකට් ක්‍රීඩකයන් දැක්වූයේ මෙවන් අදහසක්..",
       "URL": "https://www.hirunews.lk/sports/109376/කෙවින්-පීටර්සන්-දුකෙන්-සිකුරාදා-ඉන්දියාවට",
       "Category": "Sports",
       "Parent URL": "https://www.hirunews.lk/sports/all-news.php?pageID=470"
}