{
       "Source": "hirunews",
       "Timestamp": "Saturday, 28 October 2017 - 1:05",
       "Headline": "20 යි 20 තරගාවලියේ ජය පකිස්ථානයට",
       "News Content": "ශ්‍රී ලංකාව සමග පැවති 20 යි 20 තරගාවලිය 2 ට බින්දුවක් ලෙසට ජය ගැනීමට පකිස්ථානය අද සමත්වුනා.\nඒ ශ්‍රී ලංකාව සමග අද පැවති දෙවන 20 යි 20 තරගය කඩුළු 2කින් ජය ගනිමින්.\nඅබුඩාබිහිදි පැවති තරගයේ කාසියේ වාසිය දිනු පකිස්ථාන කණ්ඩායමේ ආරාධනය මත පළමුවෙන් පන්දුවට පහරදුන් ශ්‍රී ලංකාව නියමිත පන්දුවාර 20 අවසානයේ කඩුලු 9 ක් දැවී ලකුණු 124 ක් රැස් කලා.\nධනුෂ්ක ගුණතිලක 51 යි.\nසධීර සමරවික්‍රම ලකුණු 32 ක් රැස් කළා.\nපන්දු යැවීමේ දී ෆහීම් අශ්රෆ් කඩුලු ත්‍රිත්වයක් දවා ගැනීමට ද සමත්වුනා.\n17 වන පන්දු වාරයේදී ඔහුගේ පන්දුව හමුවේ දැවී ගිය කඩුලු ත්‍රිත්වය වුයේ ඉසුරු උදාන / මහේල උඩවත්ත සහ දසුන් ශානකයි.\nපිළිතුරු ඉනිම වෙනුවෙන් පන්දුවට පහරදුන් පකිස්ථාන කණ්ඩායම පන්දුවාර 19 යිපන්දු 5 ක් අවසානයේ කඩුලු 8 ක් දැවී ජයග්‍රාහී ඉලක්කය කළා.\nසෆ්රාස් අහමඩ් ලකුණු 28 ක් සහ අහමඩ් ශේෂාඩ් ලකුණු 27 ක් ලබාගත්තා.\nනායක තිසර පෙරේරා කඩුලු 3 ක් දවාගත්තා.\nඅද තරගයේදී කණ්ඩායම් දෙකම පිටියට පිවිසියේ පළමු 20 යි 20 තරගයට එක්වු සාමාජිකයන් සමගයි.\nදෙරට අතර තීරණාත්මක අවසන් 20 යි 20 තරගය හෙට පකිස්ථානයේ ලාහෝර් නුවරදී පැවැත්වීමට නියමිතයි.",
       "URL": "https://www.hirunews.lk/sports/174627/20-යි-තරගාවලියේ-ජය-පකිස්ථානයට",
       "Category": "Sports",
       "Parent URL": "https://www.hirunews.lk/sports/all-news.php?pageID=285"
}