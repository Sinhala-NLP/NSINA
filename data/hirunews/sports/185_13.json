{
       "Source": "hirunews",
       "Timestamp": "Wednesday, 09 January 2019 - 18:13",
       "Headline": "මහ මැතිවරණය නිසා පිටරටට ගෙන යන්න ගිය IPL ගැන ගත් අවසන් තීරණය",
       "News Content": "ඉන්දීය මහ මැතිවරණය හේතුවෙන් මෙවර IPL තරඟාවලිය ඉන්දියාවේදී පැවැත්වීම පිළිබඳව අවිනිශ්චිත තත්වයක් ඇති වුණා.\nඊට හේතු වුයේ ක්‍රීඩකයින්ගේ ආරක්ෂාව සම්බන්ධයෙන් IPL බලධාරීන් දැඩි අවධානයක් යොමු වීමයි.\nමේ අනුව IPL තරඟාවලිය දකුණු අප්‍රිකාවේදී හෝ එක්සත් අරාබි එමීර් රාජ්‍යයේදී පැවැත්වීම පිළිබඳව අවධානය යොමු වුණා.\nනමුත් IPL තරඟාවලිය ස්ථිර ලෙසම ඉන්දියාවේදී පැවැත්වීමට තීරණය කර ඇති බවයි එරට ඉන්දීය ක්‍රිකට් ආයතනය ඊයේ (08) ප්‍රකාශ කළේ.\nමේ අනුව මාර්තු 23 වැනිදා ආරම්භ වන තරඟාවලිය මැයි මස 12 වැනිදා දක්වා පැවැත්වීමට නියමිතයි.\nඉන්දීය මහ මැතිවරණය මෙම කාලවකවානුවේ පැවැත්වුවද අවශ්‍ය ආරක්ෂාව සපයමින් IPL තරගවලිය තීරණය කරගත් පරිදි පැවැත්වීමටයි ඉන්දීය ක්‍රිකට් පාලක මණ්ඩලය තීරණය කර ඇත්තේ.\nකෙසේ වෙතත් ඉන්දීය මහ මැතිවරණය අප්‍රේල් සහ මැයි මාසයේදී පැවැත්වීමට නියමිතයි.",
       "URL": "https://www.hirunews.lk/sports/207846/මහ-මැතිවරණය-නිසා-පිටරටට-ගෙන-යන්න-ගිය-ipl-ගැන-ගත්-අවසන්-තීරණය",
       "Category": "Sports",
       "Parent URL": "https://www.hirunews.lk/sports/all-news.php?pageID=185"
}