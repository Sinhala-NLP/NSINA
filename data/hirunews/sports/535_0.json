{
       "Source": "hirunews",
       "Timestamp": "Wednesday, 22 May 2013 - 15:33",
       "Headline": "වෙළගෙදර වෙනුවට ලොකුහෙට්ටිගේ....",
       "News Content": "චැම්පියන්ස් කුසලාන එක් දින තරඟාවලිය සඳහා දිල්හාර ලොකුහෙට්ටිගේ කැඳවීමට ශ්‍රී ලංකා ක්‍රිකට් තේරීම් කමිටුව තීරණය කර තිබෙනවා. ඒ, පාදයේ ආබාධයකට ලක්ව සිටින වේග පන්දු යවන ක්‍රීඩක චානක වෙළගෙදර වෙනුවටයි. පසුගියදා සභාපති කුසලානය වෙනුවෙන් පැවති තුන් කොන් තරඟාවලියේදී තරඟයක් අතරතුර පාදයේ ආබාධයකට ලක්වූ චානක වෙළගෙදරට යළි යථා තත්ත්වයට පත්වීම සඳහා සති 4 ක කාලයක් අවශ්‍ය බව වෛද්‍ය පරීක්ෂණවලදී තීරණය වුණා. ඒ අනුව එළඹෙන චැම්පියන්ස් කුසලාන තරඟාවලිය සඳහා දිල්හාර ලොකු හෙට්ටිගේ ගේ නම යෝජනා කර ඇති අතර ඒ සඳහා ක්‍රීඩා අමාත්‍යවරයාගේ අනුමැතිය හිමිව තිබෙනවා. තුන් ඉරියව්වෙන් දස්කම් දක්වන දිල්හාර ලොකු හෙට්ටිගේ මෙලෙස ශ්‍රී ලංකා සංචිතයට එක්වන්නේ වසර 7 කට පසුවයි.",
       "URL": "https://www.hirunews.lk/sports/59465/වෙළගෙදර-වෙනුවට-ලොකුහෙට්ටිගේ",
       "Category": "Sports",
       "Parent URL": "https://www.hirunews.lk/sports/all-news.php?pageID=535"
}