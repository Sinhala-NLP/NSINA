{
       "Source": "hirunews",
       "Timestamp": "Wednesday, 06 September 2023 - 18:08",
       "Headline": "බංග්ලාදේශයෙන් පාකිස්ථානයට ලකුණු 194 ක් ඉලක්කයක්",
       "News Content": "ආසියානු කුසලානයේ සුපිරි කණ්ඩායම් හතර දෙනාගේ තරග වටය අද (06) ආරම්භ වුණා.\nසුපිරි 4 දෙනාගේ වටයේ පළමු තරගය ලෙස පාකිස්ථානය සහ බංග්ලාදේශය අතර තරගය පාකිස්ථානයේ ලාහෝර්හි ගඩාෆි ක්‍රීඩාංගනයේදී තරග වැදුනා.\nඅද තරගයේ කාසියේ වාසිය බංග්ලාදේශ නායක Shakib Al Hasan විසින් දිනාගත් අතර ඔහු පළමුව පන්දුවට පහර දීමට තීරණය කළා.\nපන්දුවට පහර දීම සදහා පළමුව පිටියට පිවිසි Mehedi hasa Miraz ට ලකුණු නොලබාම පිටියෙන් ඉවත් කිරීමට පාකිස්ථාන පන්දු යවන්නන් සමත් වුණා.\nShakib Al Hasan ලකුණු 53 , Mushfiqur Rahim ලකුණු 64 යි.\nබංග්ලාදේශ කණ්ඩායම පන්දු ඕවර 38 යි පන්දු 4 සියළු දෙනාම දැවී ලකුණු 193 ක් ලබා ගත්තා\nපන්දු යැවීමේදී Shaheen Shah Afridi කඩුලු 1, Naseem Shah කඩුලු 3, Haris Rauf කඩුලු 4, Faheem Ashraf කඩුලු 1, Iftikar Ahmed කඩුලු 1බැගින් දවා ගත්තා.\nඅද තරගය ජයගැනීමට නම් පාකිස්ථානු කණ්ඩායමට ලකුණු 194 ක් ලබා ගතයුතු වෙනවා.",
       "URL": "https://www.hirunews.lk/sports/347366/බංග්ලාදේශයෙන්-පාකිස්ථානයට-ලකුණු-194-ක්-ඉලක්කයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=4"
}