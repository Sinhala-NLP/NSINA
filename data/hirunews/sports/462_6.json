{
       "Source": "hirunews",
       "Timestamp": "Thursday, 02 July 2015 - 19:38",
       "Headline": "අතුරු කමිටුවේ පරිපාලන හොඳයි - නවීන්",
       "News Content": "වත්මන් ක්‍රිකට් අතුරු පාලක කමිටුව නිසි මාර්ගයට යොමුවී ඇති බව ක්‍රීඩා අමාත්‍ය නවීන් දිසානායක පවසනවා. කොළඹ ආර්.ප්‍රේමදාස ක්‍රිකට් ක්‍රීඩාංගන පරිශ්‍රයේ අද (02) පැවති උත්සවයකට එක්වෙමින් ඔහු මේ බව සඳහන් කළා. පරිශ්‍රයේ ඉදිකෙරෙන ගෘහස්ථ ක්‍රීඩාගාරය සහ පිහිනුම් තටාකය සඳහා මුල්ගල් තැබීම නිමිතෙන් මෙම උත්සවය පැවැත්වුණා. එහිදී වැඩිදුරටත් අදහස් දැක්වූ ක්‍රීඩා අමාත්‍ය නවීන් දිසානායක කියා සිටියේ ක්‍රිකට් අතුරුපාලක කමිටුව පරිපාලන වශයෙන් ශක්තිමත් වී ඇති බවයි.",
       "URL": "https://www.hirunews.lk/sports/112513/අතුරු-කමිටුවේ-පරිපාලන-හොඳයි-නවීන්",
       "Category": "Sports",
       "Parent URL": "https://www.hirunews.lk/sports/all-news.php?pageID=462"
}