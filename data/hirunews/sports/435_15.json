{
       "Source": "hirunews",
       "Timestamp": "Monday, 21 December 2015 - 12:46",
       "Headline": "ක්‍රිකට් ව්‍යවස්ථාව වෙනස් කළ යුතු බව සිදත් වෙත්තමුණි කියයි",
       "News Content": "ශ්‍රී ලංකා ක්‍රිකට් ව්‍යවස්ථාව වෙනස් කළ යුතු බව ක්‍රිකට් අතුරු පාලක මණ්ඩලයේ සභාපති සිදත් වෙත්තමුණි පවසනවා. ඔහු කියා සිටියේ මෙම වෙනස සිදුකළ යුත්තේ අතුරුපාලක මණ්ඩල සාමාජිකයන්ගේ ඡන්දයකින් නොව පාර්ලිමේන්තු පනතකින් බවයි.\nසිදත් වෙත්තමුණිගේ සභාපතිත්වයෙන් යුත් සාමාජිකයන් 9 දෙනෙකුගෙන් සැදුම් ලබන අතුරුපාලක මණ්ඩලයේ කාලය මේ මස අවසන් වීමට නියමිතයි. පසුගිය වසර 14 ඇතුළත මෙවැනි කමිටු 7 ක් පත් කර ඇති නමුත් එහි අඩුපාඩුකම් රැසක් දක්නට ලැබුණු බවයි සිදත් වෙත්තමුණි තවදුරටත් කියා සිටියේ.",
       "URL": "https://www.hirunews.lk/sports/122512/ක්‍රිකට්-ව්‍යවස්ථාව-වෙනස්-කළ-යුතු-බව-සිදත්-වෙත්තමුණි-කියයි",
       "Category": "Sports",
       "Parent URL": "https://www.hirunews.lk/sports/all-news.php?pageID=435"
}