{
       "Source": "hirunews",
       "Timestamp": "Sunday, 31 October 2021 - 13:51",
       "Headline": "පන්දු වාර විස්සේ තරග දෙකක් අද",
       "News Content": "විස්සයි විස්ස ලෝක කුසලාන තරගාවලියේ සුපර් ලීග් වටයේ තවත් තරග දෙකක් අද පැවැත්වෙනවා.\nපළමු තරගය අබුඩාබි හිදී පැවැත්වෙන්නේ ඇෆ්ගනිස්ථානය සහ නැමීබියාව අතරයි. ඉන්දියාව සහ නවසීලන්තය ඩුබායි හිදී දෙවන තරගය සඳහා සහභාගිවනවා.\nඉන්දියාව, සුපර් ලීග් වටයේ දෙවන තරගයට මෙලෙස අද, මුහුණදෙන්නේ පළමු තරගයේදී පාකිස්ථානය වෙතින් පරාජය ලබා සතියකට පසුවයි.\nමීට දින පහකට පෙර නවසීලන්තයද පාකිස්ථානය වෙතින් පරාජය වූ අතර, කණ්ඩායම් දෙකම දිගු විරාමයකට පසු දෙවන තරගයට සහභාගිවීම විශේෂත්වයක්.\nමේ වනවිට ශ්‍රී ලංකාව ඇතුලු පළමු කාණ්ඩයේ සියලුම රටවල් සහ දෙවන කාණ්ඩයේ පාකිස්ථානය සුපර් ලීග් වටයේ තරග 3 කට මුහුණදී අවසන්.\nමේ අතර ඊයේ දකුණු අප්‍රිකාව සමඟ පැවති සුපර් ලීග් වටයේ තරගාවලියේදී ශ්‍රී ලංකා පිල දැඩි සටනක් එල්ල කිරීම සම්බන්ධයෙන් විදෙස් මාධ්‍ය මගින් විශාල ප්‍රසිද්ධියක් ලබාදී තිබුණා.\nඑහිදී පැතුම් නිස්සංක ලැබූ ලකුණු 72 සහ වනිඳු හසරංගගේ කඩුලු ත්‍රිත්වය අවසන් පන්දු වාරයේදී අපතේ ගිය බවයි ක්‍රීඩා විචාරකයන් ප්‍රකාශ කර තිබුණේ.",
       "URL": "https://www.hirunews.lk/sports/286597/පන්දු-වාර-විස්සේ-තරග-දෙකක්-අද",
       "Category": "Sports",
       "Parent URL": "https://www.hirunews.lk/sports/all-news.php?pageID=38"
}