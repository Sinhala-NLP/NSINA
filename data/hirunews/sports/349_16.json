{
       "Source": "hirunews",
       "Timestamp": "Thursday, 02 March 2017 - 22:11",
       "Headline": "ක්‍රිකට් ආයතනයේ වාහන අවභාවිතය ගැන පරීක්ෂණයක්",
       "News Content": "ශ්‍රී ලංකා ක්‍රිකට් ආයතනයේ වාහන අවභාවිතය සම්බන්ධයෙන් ක්‍රීඩා අමාත්‍යාංශය පරීක්ෂණයක් ආරම්භ කර තිබෙනවා.\nශ්‍රී ලංකා ක්‍රිකට් ආයතනය වෙත ලිපියක් යොමු කරන ක්‍රීඩා අමාත්‍යාංශය සඳහන් කරන්නේ කරුණු 4 ක් මත පදනම්ව අදාළ වාහනවල විස්තර ඇමණුම් ඉදිරිපත් කරන ලෙසයි.\nශ්‍රී ලංකා ක්‍රිකට් ආයතනයේ වාහන අවභාවිතය සම්බන්ධයෙන් පසුගිය දිනවල මෙරට ක්‍රීඩා ක්ෂේත්‍ර යේ දැඩි කතාබහට ලක්වුණා.\nඑලෙස වාහන අවභාවිතාවක් සිදුවී ඇතිදැයි යන්න සොයා බැලීමට ක්‍රීඩා අමාත්‍යාංශය පත්කළ කමිටුව තීරණය කර තිබෙන්නේ ක්‍රිකට් ආයතනය සතු වාහන 9 ක් පිළිබද පරීක්ෂණයක් සිදු කිරීමටයි.\nඑම පරීක්ෂණයට අදාලව ක්‍රීඩා අමාත්‍යාංශයේ පාලන හා ප්‍රසම්පාදන අංශයේ අතිරේක ලේකම් සෝමරත්න විදානපතිරණ මහතාගේ අත්සනින් යුතු මෙම ලිපිය ශ්‍රී ලංකා ක්‍රිකට් ප්‍රධාන විධායක නිලධාරිවරයා වෙත යොමුකර තිබෙනවා.\nමේ ලිපියේ සදහන් වන්නේ ක්‍රිකට් ආයතනයේ දැනට භාවිත කෙරෙන වාහන වර්ග, වාහන අංක මෙන්ම ඒවා භාවිත කරන පුද්ගලයින් සහ ඊට අනුමැතිය ලබාදී ඇති නිලධාරීන් පිළිබඳ තොරතුරු කරුණු 4 ක් යටතේ ඉදිරිපත් කරන ලෙසයි.",
       "URL": "https://www.hirunews.lk/sports/155905/ක්‍රිකට්-ආයතනයේ-වාහන-අවභාවිතය-ගැන-පරීක්ෂණයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=349"
}