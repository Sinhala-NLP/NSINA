{
       "Source": "hirunews",
       "Timestamp": "Tuesday, 11 June 2013 - 12:47",
       "Headline": "අයි.පී.එල්. කප්පාදුවක.",
       "News Content": "ඉන්දීය ක්‍රිකට් පාලක මණ්ඩලය විසින් පිරිසිදු කිරීමේ මෙහෙයුමක් ආරම්භ කර තිබෙනවා. ඔවුන් මෙම පියවර ගෙන ඇත්තේ පසුගිය දා අවසන් වූ අයි.පී.එල්. තරගාවලිය තුළ සිදුවූ දූෂණ සහ අක්‍රමිකතා හේතුවෙන්. තරග මුදලට පාවාදීමේ සිද්ධීන් වාර්තාවීමත් සමග අයි.පී.එල්. තරගාවලිය තුළ විනෝදාස්වාදයට ඇති වැඩි ඉඩ සීමා කිරීමට ද ඉන්දීය ක්‍රිකට් පාලක මණ්ඩලය තීරණය කර තිබෙනවා. ඒ අනුව ඉදිරියේ දී තරග දිරිමත් කරන නිරූපිකාවන් ඉවත් කිරීමටත්, තරගයකින් පසු පැවැත්වෙන භෝජන සංග්‍රහ සීමා කිරීමටත් ඉන්දීය ක්‍රිකට් පාලක මණ්ඩලය ගෙන ඇති තවත් තීරණයක්. එහිදී ඉදිරි අයි.පී.එල්. තරග සදහා සහභාගි වන ක්‍රීඩකයන්ට දැඩි විනය නීති පැනවීමටත්, තීරණය වී ඇති බවයි ඉන්දීය වාර්තා සදහන් කළේ.",
       "URL": "https://www.hirunews.lk/sports/60758/අයි-පී-එල්-කප්පාදුවක",
       "Category": "Sports",
       "Parent URL": "https://www.hirunews.lk/sports/all-news.php?pageID=531"
}