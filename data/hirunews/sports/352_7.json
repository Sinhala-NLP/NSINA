{
       "Source": "hirunews",
       "Timestamp": "Tuesday, 21 February 2017 - 8:42",
       "Headline": "පාකිස්තාන සුපර් ලීග් අවසන් තරඟය ලාහෝරයේ",
       "News Content": "එක්සත් අරාබි එමීර් රාජ්‍යයේ දැන් පැවැත්වෙන පාකිස්තාන සුපර් ලීග් විස්සයි විස්ස තරගාවලියේ අවසන් මහ තරඟය පාකිස්තානයේ ලාහෝර් නුවර දී පැවැත්වීමට ඊට සහභාගි වන කණ්ඩායම් එකඟත්වය පළ කර තිබෙනවා.\nශ්‍රී ලංකා කණ්ඩායමට 2009 වසරේදී ත්‍රස්ත ප්‍රහාරයක් එල්ල වූයේ ද ලාහෝර් නුවර දීයි.\nඑමෙන්ම පසුගිය සති කිහිපය තුළම ලාහෝර් ආසන්නයේ බෝම්බ පිපිරීම් වාර්තා වුණා.\nමේ නිසා අවසන් තරඟය එහි පැවැත්වුණ ද ඊට ජාත්‍යන්තර ක්‍රීඩකයන්ගේ සහභාගීත්වය අවිනිශ්චිත බවයි ක්‍රීඩා විචාරකයන් පෙන්වා දෙන්නේ.\nඊට පිළියමක් වශයෙන් අවසන් තරඟය සඳහා පාකිස්තානයට පැමිණෙන විදේශික ක්‍රීඩකයන්ට ඇමරිකානු ඩොලර් 50,000 දක්වා අතිරේක දීමනාවක් ලබාදීමට පාකිස්තාන ක්‍රිකට් බලධාරීන් සූදානම්.",
       "URL": "https://www.hirunews.lk/sports/155022/පාකිස්තාන-සුපර්-ලීග්-අවසන්-තරඟය-ලාහෝරයේ",
       "Category": "Sports",
       "Parent URL": "https://www.hirunews.lk/sports/all-news.php?pageID=352"
}