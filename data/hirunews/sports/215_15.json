{
       "Source": "hirunews",
       "Timestamp": "Wednesday, 08 August 2018 - 20:20",
       "Headline": "දකුණු අප්‍රිකාවට ලකුණු 307 ක ඉලක්කයක්",
       "News Content": "ශ්‍රී ලංකා කණ්ඩායම සමග පැවැත්වෙන හතරවන එක්දින ක්‍රිකට් තරගය ජය ගැනීමට දකුණු අප්‍රිකා කණ්ඩායමට ලකුණු 307ක ඉලක්කයක් හිමිවී තිබෙනවා.\nපල්ලෙකැලේ ජාත්‍යන්තර ක්‍රීඩාංගණයේ පැවැත්වෙන තරගයට අද වර්ෂාවෙන් අවස්ථා කිහිපයකදීම බාධා එල්ලවුනා.\nමේ හේතුවෙන් එක් කණ්ඩායමකට පන්දුවාර 39 ක් ලබාදී තරගය පවත්වාගෙන යාමටයි තීරණය කෙරුනේ.\nකාසියේ වාසිය දිනු දකුණු අප්‍රිකා කණ්ඩායමේ ආරාධනය මත පළමුවෙන් පන්දුවට පහරදුන් ශ්‍රී ලංකා කණ්ඩායම නියමිත පන්දුවාර 39 අවසානයේ කඩුලු 7 ක් දැවී ලකුණු 306 ක් ලබාගත්තා.\nදසුන් ශානක වේගවත් ලකුණු 65 ක් ලබාගත්තේ පන්දු 34 කින්. හයේ පහර 5 ක් සහ හතරේ පහර 4 ක් ඊට ඇතුලත්.\nඑය ඔහුගේ පළමු එක්දින අර්ධ ශතකයයි.\nකුසල් පෙරේරා ලකුණු 51 යි.\nඋපුල් තරංග ලකුණු 36 ක් නිරෝෂන් දික්වැල්ල ලකුණු 34 ක් රැස් කළා.\nතිසර පෙරේරා නොදැවී 51ක් ලබාගත්තා.\nපන්දු යැවීමේදී ලුන්ගි නිගිදි සහ ජේ පී ඩුමිනි කඩුලු දෙක බැගින් බිඳහෙලුවා.\nදකුණු අප්‍රිකා පිළිතුරු ඉනිම තවත් සුලු වේලාවකින් ආරම්භ වීමට නියමිතයි.",
       "URL": "https://www.hirunews.lk/sports/197093/දකුණු-අප්‍රිකාවට-ලකුණු-307-ක-ඉලක්කයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=215"
}