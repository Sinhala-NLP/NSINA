{
       "Source": "hirunews",
       "Timestamp": "Monday, 21 September 2015 - 20:14",
       "Headline": "තවත් ක්‍රීඩිකාවකට වසර 4ක ක්‍රීඩා තහනමක්",
       "News Content": "පසුගිය මැයි මාසයේ කොළඹ පැවැති ලෝක ශූරතා මළල ක්‍රීඩා තේරීම් තරගාවලියේදී තහනම් උත්තේජක ලබාගත් බව තහවුරු වූ මළල ක්‍රීඩිකා කේ.ජී.ඒ. ශාලිකා ඩයස්ට වසර 4ක තරඟ තහනමක් පනවා තිබෙනවා. මීටර් 100 කාන්තා ධාවන ඉසව්වට සහභාගි වූ මෙම ක්‍රීඩිකාවගේ මුත්‍රා සාම්පලවල මෙටනොලෝන් සහ ට්‍රෙන්බොලෝන් නමැති තහනම් ශරීර උත්තේජක අඩංගු වී ඇති බවයි රසායනාගාර පරීක්ෂණවලින් අනාවරණ වී ඇත්තේ. ඒ අනුව ශ්‍රී ලංකා උත්තේජක මර්දන නියෝජ්‍යායතනය ඒ සම්බන්ධයෙන් විනය කමිටු පරීක්ෂණයක් පවත්වනු ලැබුවා. අද ප්‍රකාශයට පත්කෙරුණු එහි තීන්දුවට අනුව මෙම ක්‍රීඩිකාවට වසර 4ක තරඟ තහනමක් බලපැවැත්වෙනු ඇති.",
       "URL": "https://www.hirunews.lk/sports/117016/තවත්-ක්‍රීඩිකාවකට-වසර-4ක-ක්‍රීඩා-තහනමක්",
       "Category": "Sports",
       "Parent URL": "https://www.hirunews.lk/sports/all-news.php?pageID=449"
}