{
       "Source": "hirunews",
       "Timestamp": "Tuesday, 28 June 2016 - 18:22",
       "Headline": "සුදේශ් පීරිස් ඔලිම්පික් යයි",
       "News Content": "මෙවර බ්‍රසීලයේ රියෝ ද ජැනැයිරෝ නුවරදී පැවැත්වෙන ඔලිම්පික් ක්‍රීඩා උළෙල නියෝජනය කිරීම සඳහා ශ්‍රී ලංකා බර ඉසිලීමේ ක්‍රීඩක සුදේශ් පීරිස්ටද අවස්ථාව හිමිව තිබෙනවා.\nකිලෝග්‍රෑම් 62 බර පන්තිය යටතේ තරඟ වදින ඔහුට එම අවස්ථාව හිමිව ඇත්තේ වයිල්ඞ් කාඞ් ක්‍රමය යටතේයි.\nඅනුරුද්ධ ඉන්ද්‍රජිත් කුරේ සහ ගීතානි රාජසේකර ඔලිම්පික් ක්‍රීඩා උළෙලේ මැරතන් ඉසව්ව සඳහාද, සුමේධ රණසිංහ හෙල්ල විසිකිරීමේ ඉසව් සඳහාද තරඟ වදින අතර, බැඞ්මින්ටන් කේවල ඉසව්වෙන් තරඟ වදින්නේ නිලූක කරුණාරත්නයි.\nමැතිව් අබේසිංහ සහ කිමිකෝ රහීම් පිහිනුම් ක්‍රීඩාවෙන් ඔලිම්පික් සඳහා සුදුසුකම් ලබා ඇති අතර, මංගල සමරකෝන් ඉලක්කයට වෙඩි තැබීමේ ඉසව්ව සඳහා තරඟ වදිනවා.",
       "URL": "https://www.hirunews.lk/sports/136704/සුදේශ්-පීරිස්-ඔලිම්පික්-යයි",
       "Category": "Sports",
       "Parent URL": "https://www.hirunews.lk/sports/all-news.php?pageID=402"
}