{
       "Source": "hirunews",
       "Timestamp": "Monday, 15 August 2016 - 14:19",
       "Headline": "දකුණු අප්‍රිකාවේ වේඩ් වෑන් නියකර්ක් නව ලෝක වාර්තාවක් සමගින් රන් දිනයි",
       "News Content": "දකුණු අප්‍රිකාවේ වේඞ් වෑන් නියකර්ක් මීටර 400 ධාවන තරඟයේ රන් පදක්කම හිමි කරගැනීමට සමත්වුණා.\nඒ, නව ලෝක වාර්තාවක්ද පිහිටුවමින්.\nමීට වසර 17 කට පෙර ඇමරිකාවේ මයිකල් ජොන්සන් තත්පර 43.18 කින් මෙම තරඟය නිමකරමින් තැබූ වාර්තාව ඔහු විසින් මෙලෙස බිඳ හෙලනු ලැබුවා.\nඒ, තත්පර 43.03 කින් තරඟය නිමාවට පත් කරමින්.\nමේ අතර ඔලිම්පික් පදක්කම් සටහනේ ඇමරිකාව තවමත් පෙරමුණේ පසුවනවා.\nඒ, රන් පදක්කම් 26 ක්, රිදී පදක්කම් 21 ක් සහ ලෝකඩ පදක්කම් 22 ක් හිමිකරගනිමින්.\nමේ අතර පදක්කම් සටහනේ දෙවන ස්ථානය හිමිකරගැනීමට මේ වනවිට සමත්වී සිටින්නේ මහා බ්‍රිතාන්‍යයි.\nඔවුන් රන් පදක්කම් 15ක්, රිදී පදක්කම් 16 ක් සහ ලෝකඩ පදක්කම් 7 ක් ලබාගනිමින්.\nමීට පෙර එම ස්ථානයේ පසුවූ චීනය රන් පදක්කම් 15 ක්, රිදී පදක්කම් 13 ක් සහ ලෝකඩ පදක්කම් 17 ක් හිමිකර ගනිමින් පදක්කම් සටහනේ තුන්වන ස්ථානයට පත්ව සිටිනවා.",
       "URL": "https://www.hirunews.lk/sports/140678/දකුණු-අප්‍රිකාවේ-වේඩ්-වෑන්-නියකර්ක්-නව-ලෝක-වාර්තාවක්-සමගින්-රන්-දිනයි",
       "Category": "Sports",
       "Parent URL": "https://www.hirunews.lk/sports/all-news.php?pageID=392"
}