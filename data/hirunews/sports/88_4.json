{
       "Source": "hirunews",
       "Timestamp": "Monday, 24 August 2020 - 8:35",
       "Headline": "ඕස්ට්‍රේලියානු පිල එංගලන්තයට",
       "News Content": "කොවිඞ් 19 ගෝලීය වසංගතයෙන් නතර වූ ජාත්‍යන්තර ක්‍රිකට් තරග යළි ආරම්භ වද්දී ඊට එක්වෙමින් ඕස්ට්‍රේලියානු ක්‍රිකට් පිළ ඊයේ එංගලන්තය බලා නික්මුණා.\nඕස්ට්‍රේලියාවේ විවිධ ප්‍රදේශවලින් ඔවුන් මෙලෙස පර්ත් නුවර දී එක්වූයේ පසුගිය මාර්තු මාසයෙන් අනතුරුව ප්‍රථම වතාවටයි.\nකෙසේ නමුත් දැනටමත් එංගලන්තය, බටහිර ඉන්දීය කොදෙව්, අයර්ලන්තය සහ පාකිස්තානය ජාත්‍යන්තර ක්‍රිකට් තරගවලට පිවිසී අවසන්.\nඑංගලන්තයේදී ඕස්ට්‍රේලියානුපිළ විස්සයි විස්ස ජාත්‍යන්තර තරඟ 3කට සහ එක්සත් ජාත්‍යන්තර තරග 3කට සහභාගි වනවා.\nඉන් පසු ඕස්ට්‍රේලියානු සංචිතයේ ක්‍රීඩකයන් 12 දෙනෙකු එක්සත් අරාබි එමීර් රාජ්‍යයේ පැවැත්වෙන අයි.පී.එල්. තරගාවලියේ තමන් නියෝජනය කරන කණ්ඩායම් හා එක්වනු ඇති.",
       "URL": "https://www.hirunews.lk/sports/248506/ඕස්ට්‍රේලියානු-පිල-එංගලන්තයට",
       "Category": "Sports",
       "Parent URL": "https://www.hirunews.lk/sports/all-news.php?pageID=88"
}