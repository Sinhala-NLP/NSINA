{
       "Source": "hirunews",
       "Timestamp": "Monday, 31 August 2015 - 13:29",
       "Headline": "19 න් පහළ තුන්කොන් තරඟාවලියක්",
       "News Content": "ශ්‍රී ලංකා ක්‍රිකට් ආයතනය මගින් වයස අවුරුදු 19 න් පහළ තුන්කොන් ජාත්‍යන්තර ක්‍රිකට් තරඟාවලියක් සංවිධාන කර තිබෙනවා. ඒ සඳහා ශ්‍රී ලංකාව සමඟ තරඟ වදින්නේ ඉන්දියාව සහ එංගලන්තයයි. තරඟාවලිය දෙසැම්බර් 11 වනදා ආරම්භ වන අතර, අවසන් මහ තරඟය දෙසැම්බර් 21 වනදා පැවැත්වීමට නියමිතයි. කණ්ඩායම් 3 ම අනෙක් කණ්ඩායම් සමඟ මූලික වටයේදී තරඟ දෙකකට සහභාගි වන අතර, වැඩිම ප්‍රසාද ලකුණු ලබන කණ්ඩායම් දෙක අවසන් තරඟයට සුුදුසුකම් ලබනු ඇති. ශ්‍රී ලංකා ක්‍රිකට් ආයතනය මෙම තරඟාවලිය සංවිධාන කර ඇත්තේ ලබන වසරේ බංග්ලාදේශයේදී පැවැත්වෙන අයි.සී.සී. වයස අවුරුදු 19 න් පහළ ලෝක කුසලාන ක්‍රිකට් තරඟාවලියට පෙරහුරුවක් ලෙසයි.",
       "URL": "https://www.hirunews.lk/sports/115770/19-න්-පහළ-තුන්කොන්-තරඟාවලියක්",
       "Category": "Sports",
       "Parent URL": "https://www.hirunews.lk/sports/all-news.php?pageID=453"
}