{
       "Source": "hirunews",
       "Timestamp": "Sunday, 09 April 2017 - 7:37",
       "Headline": "අයි.පී.එල්. තරග දෙකක ජය පන්ජාබ් සහ බැංගලෝර් කණ්ඩායම්වලට",
       "News Content": "ඉන්දීය පී‍්‍රමියර් ලීග් තරඟාවලියට අදාළව ඊයේ පැවති තරඟවලින් කිංග්ස් ඉලෙවන් පන්ජාබ් සහ රෝයල් චැලෙන්ජර්ස් බැංගලෝර් කණ්ඩායම් ජයග්‍රහණ වාර්තා කළා.\nපූනේ සුපර් ජයන්ට්ස් කණ්ඩායම සමඟ ඉන්දෝර් හි පැවති තරඟය කඩුළු 06 කින් ජය ගැනීමට කිංග්ස් ඉලෙවන් පන්ජාබ් කණ්ඩායම සමත් වූ අතර, එම තරඟයේ පළමුවෙන් පන්දුවට පහරදුන් පූනේ කණ්ඩායමට නියමිත පන්දුවාර විස්ස අවසානයේ ලබාගත හැකි වූයේ කඩුළු 06 ක් දැවී ලකුණු 163 ක් පමණයි.\nපිළිතුරු ඉනිම ක්‍රීඩා කළ කිංග්ස් ඉලෙවන් කණ්ඩායම පන්දුවාර 19 ක් අවසානයේ කඩුළු 04 ක් පමණක් දැවී ලකුණු 164 ක් ලබාගනිමින් ජයග්‍රහණය වාර්තා කළා.\nඊයේ දිනයට අදාළව අනෙක් තරඟය රෝයල් චැලෙන්ජර්ස් සහ දිල්ලි ඩෙයාඩෙවිල්ස් කණ්ඩායම් අතර බැංගලෝර් නුවරදී පැවැත් වුණා.\nඑම තරඟයේ පළමුව පන්දුවට පහරදුන් බැංගලෝර් කණ්ඩායම නියමිත පන්දුවාර විස්ස අවසානයේ කඩුළු 08 ක් දැවී ලකුණු 157 ක් ලබා ගත්තා.\nඑහෙත් පිළිතුරු ලෙස දිල්ලි කණ්ඩායමට නියමිත පන්දුවාර විස්ස අවසානයේ කඩුළු 09 ක් දැවී ලබාගත හැකිවූයේ ලකුණු 142 ක් පමණයි.\nඒ අනුව එම තරඟය බැංගලෝර් කණ්ඩායම ජයග්‍රහණය කළේ ලකුණු 15 කින්.",
       "URL": "https://www.hirunews.lk/sports/158812/අයි-පී-එල්-තරග-දෙකක-ජය-පන්ජාබ්-සහ-බැංගලෝර්-කණ්ඩායම්වලට",
       "Category": "Sports",
       "Parent URL": "https://www.hirunews.lk/sports/all-news.php?pageID=340"
}