{
       "Source": "hirunews",
       "Timestamp": "Tuesday, 12 April 2022 - 23:34",
       "Headline": "චෙන්නායි සුපර් කින්ග්ස් කණ්ඩායමට ලකුණු 23ක ජයක්",
       "News Content": "ඉන්දීය ප්‍රිමියර් ලීග් තරගාවලියේ අද පැවති තරගයෙන් ලකුණු 23ක ජයක් ලබාගැනීමට චෙන්නායි සුපර් කින්ග්ස් කණ්ඩායම සමත්වුණා.\nරෝයල් චැලේන්ජස් බැංගලෝර් කණ්ඩායම සමග අද මෙම තරගය පැවැත්වුණේ මුම්බායිහිදීයි.\nතරගයේ කාසියේ වාසිය දිනූ රෝයල් චැලේජ්ජස් බැංගලෝර් කණ්ඩායමේ ආරාධනය මත පළමුවෙන් පන්දුවට පහරදුන් චෙන්නායි සුපර් කින්ග්ස් කණ්ඩායම නියමිත පන්දුවාර 20 අවසානයේ කඩුලු 4ක් දැවී ලකුණු 216ක් ලබාගත්තා.\nශිවාම් ඩුබේ නොදැවී ලකුණු 95ක් රැස් කළ අතර රොබින් උතප්පා ලකුණු 88යි.\nපිළිතුරු ඉනිම වෙනුවෙන් පන්දුවට පහරදුන් රෝයල් චැලේන්ජස් බැංගලෝර් කණ්ඩායමට නියමිත පන්දුවාර 20 අවසානයේ කඩුලු 9ක් දැවී ලබාගැනීමට හැකිවුයේ ලකුණු 193ක් පමණයි.\nපන්දු යැවීමේදී මහීෂ් තීක්ෂණ ලකුණු 33කට කඩුලු 4ක් ලබාගත්තා. රවින්ද්‍ර ජඩේජා කඩුලු 3යි.",
       "URL": "https://www.hirunews.lk/sports/301851/චෙන්නායි-සුපර්-කින්ග්ස්-කණ්ඩායමට-ලකුණු-23ක-ජයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=23"
}