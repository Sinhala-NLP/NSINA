{
       "Source": "hirunews",
       "Timestamp": "Saturday, 28 January 2017 - 7:37",
       "Headline": "ශ්‍රී ලංකා පිළේ වෙනස්කම් කිහිපයක්",
       "News Content": "ශ්‍රී ලංකා කණ්ඩායම සහ දකුණු අප්‍රිකානු කණ්ඩායම අතර තරඟ 5කින් සමන්විත එක්දින තරගාවලියේ පළමු තරඟය අද පෝට් එළිසබෙත් හිදී පැවැත්වෙනවා.\nඅද තරඟය සඳහා ලහිරු කුමාර, විකුම් සංජය සහ ජෙෆ්රි වැන්ඩර්සේ කණ්ඩායමට එක්වන බවයි වාර්තා වන්නේ.\nපෞද්ගලික හේතුවක් මත නායක ඇන්ජෙලෝ මැතිව්ස් දිවයිනට පැමිණීම හේතුවෙන් අද කණ්ඩායම මෙහෙයවනු ලබන්නේ උපුල් තරංග විසින්.\nඅද සංචිතයට ධනංජය ද සිල්වා / නිරෝෂන් දික්වැල්ල / සඳුන් වීරක්කොඩි / කුසල් මෙන්ඩිස් / අසේල ගුණරත්න / චතුරංග ද සිල්වා සහ සචිත් පතිරණ ඇතුලත්.\nලක්ෂාන් සඳකැන් / ලහිරු මදුෂංක / නුවන් කුලසේකර සහ සුරංග ලක්මාල් ද අද සංචිතයට ඇතුලත්වී සිටිනවා.\nශ්‍රී ලංකා කණ්ඩායම සහ දකුණු අප්‍රිකාව අතර පළමු එක්දින තරගය මෙරට වේලාවෙන් පස්වරු 1.30 ට ආරම්භ වීමට නියමිතයි.",
       "URL": "https://www.hirunews.lk/sports/153087/ශ්‍රී-ලංකා-පිළේ-වෙනස්කම්-කිහිපයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=358"
}