{
       "Source": "hirunews",
       "Timestamp": "Saturday, 19 October 2013 - 13:06",
       "Headline": "ඉන්දු - ඕස්ට්‍රේලියානු 3 වන සටන අදයි.",
       "News Content": "සංචාරක  ඕස්ට්‍රේලියානු පිල සහ ඉන්දියාව අතර, තුන්වන එක්දින ජාත්‍යන්තර ක්‍රිකට් තරඟය මොහාලියේ දී අද (19) පැවැත්වෙනවා. පළමු තරඟ දෙකෙන් කණ්ඩායම් දෙකම ජයග්‍රහණය බැගින් වාර්තා කළ නිසා මෙම තරඟය කෙරෙහි යොමුවී ඇත්තේ විශේෂ අවධානයක්. එහෙත් ඉන්දියාව සහ  ඕස්ට්‍රේලියාව අතර පැවැත්වෙන්නේ තරඟ 7 කින් යුත් එක්දින තරඟාවලියක්. මොහාලි තණතිල්ල පිතිකරුවන්ගේ පාරාදීසයක් ලෙස සැලකෙන නමුදු කිසිදු ඉන්දීය පිතිකරුවෙකු මෙතෙක් එහි ශතයක් රැස් කර නැහැ. සචින් තෙන්ඩුල්කාර් මෙහිදී ලකුණු 99ක් රැස් කරගෙන තිබෙනවා. ඉන්දියාව සමඟ මෙහි පැවති පසුගිය තරඟ 3 කින් දෙකක්ම ජයගෙන ඇත්තේ  ඕස්ට්‍රේලියාවයි.",
       "URL": "https://www.hirunews.lk/sports/69602/ඉන්දු-ඕස්ට්‍රේලියානු-3-වන-සටන-අදයි",
       "Category": "Sports",
       "Parent URL": "https://www.hirunews.lk/sports/all-news.php?pageID=508"
}