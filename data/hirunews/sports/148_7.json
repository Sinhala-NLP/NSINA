{
       "Source": "hirunews",
       "Timestamp": "Thursday, 25 July 2019 - 13:22",
       "Headline": "ශ්‍රී ලංකා එක්දින තරග සංචිතයෙන් හතරක් ඉවත් කෙරේ",
       "News Content": "බංග්ලාදේශයට එරෙහිව හෙට ආරම්භ වන තරග 3 කින් සමන්විත එක්දින තරගාවලිය සඳහා නම් කළ ශ්‍රී ලංකා සංචිතයෙන් නිරෝෂන් දික්වැල්ල, ධනුෂ්ක ගුණතිලක, ලක්ෂාන් සඳකැන්, ළහිරු මධුසංක සහ අමිල අපෝන්සු ඉවත් කර තිබෙනවා.\nතරගාවලියට පෙර නම් කළ විසිදෙදෙනෙකුගෙන් සමන්විත සංචිතය සඳහා මෙම ක්‍රීඩකයින් ද ඇතුලත් කර තිබුණා.\nකෙසේ වෙතත් ෂෙහාන් ජයසූරිය, වනිඳු හසරංග, අකිල ධනංජය සහ ළහිරු කුමාර, බංග්ලාදේශයට එරෙහි එක්දින තරගාවලියට නම් කර ඇති අතර, තුන් ඉරියව් ක්‍රීඩක දසුන් ශානක දෙවන එක්දින තරගයේදි ශ්‍රී ලංකා කණ්ඩායම සමඟ එක්වීමට නියමිතයි.\nහෙට පැවැත්වෙන පළමු එක්දින තරගයේදී ලසිත් මාලිංග එක්දින පිටියට සමුදීමට නියමිතව තිබෙනවා. ඒ අනුවයි දසුන් ශානක දෙවන එක්දින තරගයේ සිට ශ්‍රී ලංකා කණ්ඩායමට එක්වීමට  නියමිතව ඇත්තේ.",
       "URL": "https://www.hirunews.lk/sports/221000/ශ්‍රී-ලංකා-එක්දින-තරග-සංචිතයෙන්-හතරක්-ඉවත්-කෙරේ",
       "Category": "Sports",
       "Parent URL": "https://www.hirunews.lk/sports/all-news.php?pageID=148"
}