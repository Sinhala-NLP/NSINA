{
       "Source": "hirunews",
       "Timestamp": "Saturday, 08 June 2019 - 17:23",
       "Headline": "තිසර පෙරේරා ශ්‍රී ලංකා එක්දින නායක දිමුත්ගේ ගුණ වයයි",
       "News Content": "ශ්‍රී ලංකා ක්‍රිකට් එක්දින නායක දිමුත් කරුණාරත්න සියලු ක්‍රීඩකයන්ට සහෝදරයෙක් සේ කටයුතු කරන බව ශ්‍රී ලංකා මැද පෙළ පිතිකරු තිසර පෙරේරා පවසනවා.\nජාත්‍යන්තර ක්‍රිකට් කවුන්සිලය සමඟ පැවැති සාකච්ඡාවකදී ඔහු මේ බව සඳහන් කර ඇත්තේ.\nතිසර පෙරේරා එම සාකච්ඡාවේදී පෙන්වා දී ඇත්තේ මේ මොහොතේ ශ්‍රී ලංකා කණ්ඩායම මෙහෙයවීම සඳහා සුදුසුම ක්‍රීඩකයා දිමුත් බවයි.\nතමා අවුරුදු 13 සිට දිමුත් සමඟ ක්‍රීඩා කර ඇති බවද තිසර එහිදී පෙන්වා දී තිබෙනවා.\nදිමුත්ට මේ වන විට කණ්ඩායමේ සියලු ක්‍රීඩකයන්ගේ සහය හිමි වන බවත් නායකයාට ජ්‍යෙෂ්ඨ ක්‍රීඩකයෙක් ලෙස තමන් 200% සහයෝගය දක්වන බවද ඔහු එහිදී ප්‍රකාශ කර ඇති බව සඳහන්.\nශ්‍රී ලංකා කණ්ඩායමට මෙවර ලෝක කුසලානයේදී යම් විශේෂත්වයක් කළ හැකි බවයි තිසර පෙරේරා එම සම්මුඛ සාකච්ඡාවේදී පෙන්වා දී ඇත්තේ.",
       "URL": "https://www.hirunews.lk/sports/217984/තිසර-පෙරේරා-ශ්‍රී-ලංකා-එක්දින-නායක-දිමුත්ගේ-ගුණ-වයයි",
       "Category": "Sports",
       "Parent URL": "https://www.hirunews.lk/sports/all-news.php?pageID=157"
}