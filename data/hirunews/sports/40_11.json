{
       "Source": "hirunews",
       "Timestamp": "Sunday, 10 October 2021 - 16:11",
       "Headline": "විස්සයි විස්ස ලෝක කුසලාන තරගාවලියේ ජයග්‍රාහකයන්ට ඩොලර් දහසය ලක්ෂයක්",
       "News Content": "මෙවර විස්සයි විස්ස ලෝක කුසලාන තරගාවලියේ ජයග්‍රාහකයන්ට පිරිනමන ත්‍යාග මුදල් ජාත්‍යන්තර ක්‍රිකට් සම්මේලනය මගින් අද ප්‍රකාශයට පත් කළා.\nඒ අනුව, ජයග්‍රාහී පිලට ඇමරිකානු ඩොලර් මිලියන 1 යි දශම 6 ක මුදල් ත්‍යාගයක් හිමිවන අතර එය රුපියල් තිස් දෙකෝටි පනස් ලක්ෂයකට ආසන්න මුදලක්.\nඅනුශූරයන්ට ඩොලර් අට ලක්ෂයක ත්‍යාග මුදලක් හිමිවන අතර, අවසන් පූර්ව වටයේ පරාජිත කණ්ඩායම් දෙකට ද ඩොලර් හාර ලක්ෂය බැගින් ත්‍යාග මුදල් හිමිවනවා.\nතරගාවලිය සඳහා ඩොලර් මිලියන 5 යි දශම 6 ක් වෙන් කර ඇති අතර එය සහභාගි වන කණ්ඩායම් 16 අතරේ බෙදීයනවා.\nසුපිරි කණ්ඩායම් දොලහේ වටයේ සෑම තරගයකම ජයග්‍රාහකයන් සඳහා ඩොලර් 40,000 බැගින් පිරිනැමීමට නියමිතයි.",
       "URL": "https://www.hirunews.lk/sports/284627/විස්සයි-විස්ස-ලෝක-කුසලාන-තරගාවලියේ-ජයග්‍රාහකයන්ට-ඩොලර්-දහසය-ලක්ෂයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=40"
}