{
       "Source": "hirunews",
       "Timestamp": "Sunday, 20 March 2016 - 13:11",
       "Headline": "කොදෙව් පිළට මුහුණ දෙන හැටි ශ්‍රී ලංකා පුහුණුකරු කියයි",
       "News Content": "බටහිර ඉන්දීය කොදෙව් පිල සමඟ අද පැවත්වෙන විස්සයි විස්ස ලෝක කුසලාන තරඟයේදී කොදෙව් පිතිකරු ක්‍රිස් ගේ්ල් ගේ පිති ප්‍රහාරය නතර කිරීමේ සැළසුම් ශ්‍රී ලංකා කණ්ඩායම සතුව පවතින බව පුහුණුකරු ග්‍රැහැම් ෆෝඩ් පවසනවා.\nපසුගිය තරග කිහිපයකදී කොදෙව් කණ්ඩායමට මුහුණ දුන් ආකාරයේ සැලසුමක් අද තරගයේදී ද අනුගමනය කරන බවයි ශ්‍රී ලංකා පුහුණුකරුවා ප්‍රකාශ කලේ.\nදැනට විස්සයි විස්ස ක්‍රිකට් තරඟවල ප්‍රහාරාත්මක පිතිකරු ලෙස සැළකෙන ක්‍රිස්ගේල් ඇතැම් විට ඔහුගේ පිති ප්‍රහාරය නිසාම හඳුන්වන්නේ ගේල් ස්ටෝම්  හෙවත් ගේල් මාරුතය ලෙසයි.\nකොදෙව් පිල සමඟ පැවති පසුගිය තරඟවලදීද ක්‍රිස්ගේල් අඩු ලකුණු සංඛ්‍යාවකට දවාලීමට ශ්‍රී ලංකා පන්දු යවන්නන් සමත්වුණා.\nශ්‍රී ලංකාව සහ බටහිර ඉන්දීය කොදෙව් පිල අතර විස්සයි විස්ස ලෝක කුසලාන තරඟය බැංගලෝර් හිදී අද ආරම්භ වන්නේ ශ්‍රී ලංකා වේලාවෙන් අද පස්වරු 7.30 ටයි.",
       "URL": "https://www.hirunews.lk/sports/128944/කොදෙව්-පිළට-මුහුණ-දෙන-හැටි-ශ්‍රී-ලංකා-පුහුණුකරු-කියයි",
       "Category": "Sports",
       "Parent URL": "https://www.hirunews.lk/sports/all-news.php?pageID=421"
}