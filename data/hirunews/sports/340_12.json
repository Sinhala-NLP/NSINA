{
       "Source": "hirunews",
       "Timestamp": "Friday, 07 April 2017 - 15:10",
       "Headline": "දෙවන විස්සයි විස්ස තරඟයේ ජයග්‍රහණයට ප්‍රධාන හේතුව ෂකීබ් හෙළිකරයි",
       "News Content": "ශ්‍රී ලංකාව සමඟ පැවති දෙවන 20 - 20 තරඟය ජයග්‍රහණය කිරීමට බංග්ලාදේශ කණ්ඩායම ඊයේ සමත්වුණා.\nතරඟයේ ජයග්‍රහණයෙන් පසු බංග්ලාදේශ කණ්ඩායමේ තුන් ඉරියව් ක්‍රීඩක ෂකීබ් අල් හසන් බංග්ලාදේශ ජයග්‍රහණයට සම්බන්ධයෙන් විදෙස් මාධ්‍යට අදහස් පලකර තිබුණා.\nඑහිදී ඔහු ප්‍රකාශකර ඇත්තේ ඊයේ තරඟය තම කණ්ඩායමේ ක්‍රීඩකයින් නිදහස් මනසකින් යුක්තව ක්‍රීඩා කිරීම මෙම ජයග්‍රහණයට ප්‍රධාන හේතුව වූ බවයි.\nපසුගිය වසරේ මාර්තු මස 20 වනදායින් පසු බංග්ලාදේශ කණ්ඩායම ලද පළමු 20-20 ජයග්‍රහණය මෙය වීම විශේෂත්වයක්.\nපළමු 20 - 20 තරඟය හා සසදන විට ඊයේ පැවති තරඟයේදී බංග්ලාදේශ ක්‍රීඩකයන් විශ්වාසයකින් සහ සැහැල්ලුවෙන් ක්‍රීඩාකළ බවයි ෂකිබ් අල් හසන් වැඩිදුරටත් අදහස් දක්වමින් පවසා සිටියේ.\nසිය අවසන් විස්සයි විස්ස තරඟයට සහභාගී වූ මස්රෆි මොටාසා හට ඊයේ තරඟය අමතක නොවන තරඟයක් වනු ඇතැයි ෂකිබ් අල් හසන් මාධ්‍ය හමුවේ අදහස් දක්වමින් වැඩිදුරටත් ප්‍රකාශ කළා.",
       "URL": "https://www.hirunews.lk/sports/158710/දෙවන-විස්සයි-විස්ස-තරඟයේ-ජයග්‍රහණයට-ප්‍රධාන-හේතුව-ෂකීබ්-හෙළිකරයි",
       "Category": "Sports",
       "Parent URL": "https://www.hirunews.lk/sports/all-news.php?pageID=340"
}