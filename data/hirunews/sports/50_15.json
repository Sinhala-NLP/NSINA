{
       "Source": "hirunews",
       "Timestamp": "Monday, 28 June 2021 - 14:07",
       "Headline": "T - 20 ලෝක කුසලානය එක්සත් අරාබි එමීර් රාජ්‍යයේ ද?",
       "News Content": "පන්දුවාර විස්සයි විස්ස ලෝක කුසලාන තරගාවලිය එක්සත් අරාබි එමීර් රාජ්‍යයේ පැවැත්වීම තහවුරු වනු ඇති බව විදෙස් මාධ්‍ය වාර්තා කරනවා.\nඑම තරගාවලිය ඉන්දියාවේ පැවැත්වීමට නියමිතව තිබුණ ද පවතින කොරෝනා වෛරස් ව්‍යාප්තිය හේතුවෙන් ඊට අවස්ථාවක් නොමැති තත්ත්වයක් මතුවී තිබෙනවා.\nඅයි.පී.එල් තරගාවලියේ දෙවන අදියර ද එක්සත් අරාබි එමීර් රාජ්‍යයේ පැවැත්වීමටයි ඉන්දීය ක්‍රිකට් ආයතනය තීරණය කළේ.\nමේ වනවිට එක්සත් අරාබි එමීර් රාජ්‍යය කොරෝනා වෛරසයේ පාලනයක් සිදුකර ඇති නිසා එරට විස්සයි විස්ස ලෝක කුසලාන තරගාවලිය පැවැත්වීම වඩාත් සුදුසුබව විචාරකයන්ගේ අදහසයි.",
       "URL": "https://www.hirunews.lk/sports/275533/t-20-ලෝක-කුසලානය-එක්සත්-අරාබි-එමීර්-රාජ්‍යයේ-ද",
       "Category": "Sports",
       "Parent URL": "https://www.hirunews.lk/sports/all-news.php?pageID=50"
}