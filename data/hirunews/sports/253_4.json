{
       "Source": "hirunews",
       "Timestamp": "Monday, 19 February 2018 - 11:31",
       "Headline": "පිට පිට කඩුලු 03ක් බිඳ වැටුනද, ගිලිහී ගිය කඩුලු ත්‍රිත්වය",
       "News Content": "සංචාරක ඉන්දීය කණ්ඩායම සහ දකුණු අප්‍රිකානු කණ්ඩායම අතර පළමු පන්දුවාර 20 තරඟය ජොහැන්නස්බර්ග් හිදී ඊයේ (18) පැවැත්වුණා.\nඑම තරඟය ලකුණු 28කින් ජය ගන්නට සමත් වුණේ ඉන්දීය කණ්ඩායමයි.\nතරඟයේ පළමුව පන්දුවට පහර දුන් ඉන්දීය කණ්ඩායම නියමිත පන්දුවාර 20 තුල කඩුලු 05කට රැස් කළ ලකුණු සංඛ්‍යාව 203ක්.\nලකුණු 204ක පිළිතුරු ඉනිමක් ක්‍රීඩා කළ දකුණු අප්‍රිකානු කණ්ඩායමට පන්දුවාර 20 තුළදී කඩුලු 09ක් දැවී රැස්කර ගත හැකි වුයේ ලකුණු 175ක් පමණයි.\nඑහිදී ඉන්දීය කණ්ඩායමේ වේග පන්දු යවන ක්‍රීඩක බුවනේශ්වර් කුමාර්ට කඩුලු ත්‍රිත්වයක් ලබා ගැනීමට තිබූ අවස්ථාව ඉතා අවාසනාවන්ත ලෙස ගිලිහි යාම විශේෂත්වයක්.\nදකුණු අප්‍රිකානු ඉනිමේ 18 වන පන්දුවාරය යොමුකළ බුවනේශ්වර් කුමාර් එම පන්දුවාරයේ අවසන් පන්දු 03ට කඩුලු 03ක් දවා ගැනීමට සමත් වනවා.\nකෙසේ වෙතත් පිට පිට දැවීගිය එම කඩුලු ත්‍රිත්වයේ අවසන් කඩුල්ල දුවද්දී දවා ගැනීමක් හේතුවෙන් බුවනේශ්වර් කුමාර්ට එම කඩුල්ලේ හිමිකාරීත්වය ලැබුණේ නැහැ.\nදකුණු අප්‍රිකානු කණ්ඩායම ලකුණු 158ක් ලබාගෙන සිටියදී ඔවුන්ගේ 06,07 සහ 08 වන කඩුලු බුවනේශ්වර් කුමාර් යැවූ පන්දුවාරයේදී බිඳී යනවා.\nමෙම තරඟයේදී බුවනේශ්වර් කුමාර් විසින් දකුණු අප්‍රිකානු පිතිකරුවන් 05 දෙනෙකු දවා ගන්නා අතර තරඟාවලියේ වීරයා සම්මානයටද හිමිකම් කිවේ බුවනේශ්වර් කුමාර් විසින්.\nජාත්‍යන්තර පන්දුවාර 20 තරඟ තුල මේ වනවිට   කඩුලු ත්‍රිත්වයන් 06ක් ලබාගෙන ඇති අතර, කිසිදු ඉන්දීය පන්දු යවන්නෙක් මේ වන තෙක් කඩුලු ත්‍රිත්වයක් දවාගෙන නැහැ.\nඉන්දියාව ලද එම ජයග්‍රහණයත් සමඟ තරඟ 03කින් සමන්විත පන්දුවාර 20 තරඟාවලිය තරඟ එකට බිංදුවක් ලෙස ඉන්දියාව පෙරමුණ ගත්තා.\nබුවනේශ්වර් කුමාර්ගේ පන්දුවාරයේදී දැවී ගිය කඩුලු 03 පහතින්.\nදකුණු අප්‍රිකානු ඉනිමේ 18 වන පන්දුවාරයේ 04 වන පන්දුවට දැවී ගිය දකුණු අප්‍රිකානු 06 වන කඩුල්ල.\nදකුණු අප්‍රිකානු ඉනිමේ 18 වන පන්දුවාරයේ 05 වන පන්දුවට දැවී ගිය දකුණු අප්‍රිකානු 07 වන කඩුල්ල.\nදකුණු අප්‍රිකානු ඉනිමේ 18 වන පන්දුවාරයේ අවසන් පන්දුවට දැවී ගිය දකුණු අප්‍රිකානු 08 වන කඩුල්ල.",
       "URL": "https://www.hirunews.lk/sports/183983/පිට-කඩුලු-03ක්-බිඳ-වැටුනද-ගිලිහී-ගිය-ත්‍රිත්වය",
       "Category": "Sports",
       "Parent URL": "https://www.hirunews.lk/sports/all-news.php?pageID=253"
}