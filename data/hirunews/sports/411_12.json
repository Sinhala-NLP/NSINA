{
       "Source": "hirunews",
       "Timestamp": "Friday, 06 May 2016 - 7:24",
       "Headline": "පූනේ පිලට ජය",
       "News Content": "ඉන්දීය ප්‍රිමියර් ලීග් තරඟාවලියේ ඊයේ (05) පැවති තරගයකදී දිල්ලි ඩෙයාඩෙවිල්ස් කණ්ඩායම කඩුලූ 7 කින් පැරදවීමට රයිසින් පූනේ සුපර්ජයන්ට්ස් පිල සමත් වුණා.\nපළමුවෙන් පන්දුවට පහරදුන් දිල්ලි පිල කඩුලූ 7 ක් දැවී ලකුණු 162 ක් රැස් කළා.\nපිළිතුරු වශයෙන් පූනේ පිල පන්දුවාර 19 යි පන්දුවකදී කඩුලූ 3 ක් දැවී ලකුණු 166 ක් ලබමින් තරගයේ ජය හිමිකර ගත්තා.\nඅජින්ක්‍යා රහානේ නොදැවී ලකුණු 63 ක් රැස් කළ අතර, 19 වන පන්දුවාරයේ පළමු පන්දුවෙන් නායක මහේන්ද්‍රසිං දෝනි දැවී යාමෙන් පසු තිසර පෙරේරා 6 පහර දෙකක් එල්ල කරමින් පූනේ පිල ජයග්‍රහණය ආසන්නයට රැගෙන ගියා.\n20 වන පන්දුවාරයේ පළමු පන්දුවේදී රහානේගේ 4 පහරකින් පූනේ ජය තහවුරු වුණා.",
       "URL": "https://www.hirunews.lk/132525/පූනේ-පිලට-ජය",
       "Category": "Sports",
       "Parent URL": "https://www.hirunews.lk/sports/all-news.php?pageID=411"
}