{
       "Source": "hirunews",
       "Timestamp": "Wednesday, 24 August 2016 - 21:56",
       "Headline": "දෙවන එක්දින තරගය ශ්‍රී ලංකාව ජය ගනී",
       "News Content": "ඔස්ට්‍රේලියාවට එරෙහි දෙවන එක්දින තරගය ලකුණු 82 කින් ජයග්‍රහණය කිරීමට ශ්‍රී ලංකාව සමත්වුනා.\nකොළඹ ආර් ප්‍රේමදාස ක්‍රීඩාංගණයේ පැවති තරගයේ කාසියේ වාසිය දිනා පළමුවෙන් පන්දුවට පහරදුන් ශ්‍රී ලංකාව පන්දුවාර 48 යි පන්දු 4 ක් අවසානයේ සියලුදෙනා දැවී ලකුණු 288 ක් රැස් කලා.\nකුසල් මෙන්ඩිස් 69 යි. ඊට හතරේ පහර 9 ක් ද ඇතුලත් වුනා.\nදිනේෂ් චන්දිමාල් 48 යි. කුසල් පෙරේා ලකුණු 54 ක් ලබාගත්තා.\nඇන්ජෙලෝ මැතිව්ස් ලකුණු 57 ක් ලබාගත්තේ හයේ පහර 2 ක් සහ එක් හතරේ පහරක් සමගින්.\nතිසර පෙරේරා ලකුණු 12 ක් ලබාගත්තා.\nපන්දු යැවීමේදී ඇඩම් සම්පා කඩුලු 3 ක් බිඳහෙලුවා. ඔස්ට්‍රේලියාවට ලැබුනු ලකුණු 289 ක ඉලක්කය හඹා ගිය ඔවුන්ට පන්දුවාර 47 යි පන්දු 2 කදී සියලුදෙනා දැවී ලබාගැනීමට හැකිවුයේ ලකුණු 206 ක් පමණයි.\nමැතිව් වේඩ් 76 යි. ස්ටීවන් ස්මිත් ලකුණු 30 ක් ලබාගත්තා.\nජෝර්ජ් බේලි ලකුණු 27 යි. ඔස්ට්‍රේලියා ක්‍රීඩකයන් 5 දෙනෙකුම ලකුණු 5 කට අඩුවෙන් ලබා සිටියදී දැවී ගියා.\nපන්දු යැවීමේදී තිසර පෙරේරා කඩුලු 3ක් සහ අමිල අපොන්සු කඩුලු 4 ක් බිඳහෙලුවා.\nඇන්ජෙලෝ මැතිව්ස් කඩුලු 2 යි.\nඔස්ට්‍රේලියාව සහ ශ්‍රී ලංකාව අතර තුන්වන එක්දින තරගය ලබන ඉරිදා දඹුල්ලේදී පැවැත්වීමට නියමිතයි.",
       "URL": "https://www.hirunews.lk/sports/141409/දෙවන-එක්දින-තරගය-ශ්‍රී-ලංකාව-ජය-ගනී",
       "Category": "Sports",
       "Parent URL": "https://www.hirunews.lk/sports/all-news.php?pageID=389"
}