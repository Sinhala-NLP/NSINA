{
       "Source": "hirunews",
       "Timestamp": "Monday, 25 November 2019 - 11:46",
       "Headline": "ශ්‍රී ලංකා ක්‍රීඩකයන් තිදෙනෙකු නියෝජනය කළ මාර්තා ඇරබියන්ස් T 10 ශූරතාව දිනා ගනී",
       "News Content": "අබුඩාබිහි පැවැති T10 තරගාවලියේ ශුරතාව දිනාගැනීමට මරාතා ඇරබියන්ස් කණ්ඩායම ඊයේ (24) රාත්‍රියේ සමත් වුණා.\nඒ, ඩෙකෑන් ග්ලැඩියේටර්ස් කණ්ඩායම පරාජය කරමින්.\nඅවසන් මහා තරගයට සුදුසුකම් ලැබූ මරාතා ඇරබියන්ස් කණ්ඩායම වෙනුවෙන් ශ්‍රී ලංකාව නියෝජනය කරමින් ලසිත් මාලිංග, කසුන් රාජිත සහ දසුන් ශානක සහභාගී වුණා.\nඑහිදී දක්ෂ පන්දු යැවීමක නිරතවීමට කසුන් රාජිත සහ ලසිත් මාලිංගට ඩෙකෑන් ග්ලැඩියේටර්ස් කණ්ඩායමට ප්‍රබල අභියෝගයක් එල්ල කිරීමට හැකිවුණා.\nපළමුව පන්දුවට පහරදුන් ඩෙකෑන් කණ්ඩායම නියමිත පන්දුවාර 10 දී කඩුළු 08 කට ලකුණු 87 ක් රැස්කළා.\nදක්ෂ පන්දු යැවීමක නිතර වූ කසුන් රාජිත නියමිත පන්දුවාර 02 දී ලකුණු 15 කට එක් කඩුල්ලක් බිඳ හෙළුවා.\nලසිත් මාලිංග සිය පන්දුවාර දෙකේදී ප්‍රතිවාදීන්ට ලබාදුන්නේ ලකුණු 18 ක් පමණයි.\nඔහු ද එක් කඩුල්ලක් දවා ගැනීමට සමත් වුණා.\nපිළිතුරු ඉනිම ක්‍රීඩා කළ මරාතා ඇරබියන්ස් කණ්ඩායම පන්දුවාර 7 යි පන්දු 2 ක් අවසානයේ කඩුළු 02 කට ලකුණු 89 ක් රැස්කර ගනිමින් සිය ජය වාර්තා කිරීමට සමත් වුණා.\nමෙවර T 10 තරගාවලිය සඳහා ශ්‍රී ලංකාව නියෝජනය කරමින් ක්‍රීඩකයින් 15 දෙනෙකු තෝරාගෙන තිබුණා.",
       "URL": "https://www.hirunews.lk/sports/228943/ශ්‍රී-ලංකා-ක්‍රීඩකයන්-තිදෙනෙකු-නියෝජනය-කළ-මාර්තා-ඇරබියන්ස්-t-10-ශූරතාව-දිනා-ගනී",
       "Category": "Sports",
       "Parent URL": "https://www.hirunews.lk/sports/all-news.php?pageID=128"
}