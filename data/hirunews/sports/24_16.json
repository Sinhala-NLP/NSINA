{
       "Source": "hirunews",
       "Timestamp": "Friday, 25 March 2022 - 20:24",
       "Headline": "ඔස්ට්‍රෙලියාවට ටෙස්ට් තරගාවලියේ ජය",
       "News Content": "සංචාරක ඕස්ට්‍රෙලියානු කණ්ඩායම සහ පාකිස්ථානය අතර පැවති තුන්වන ටෙස්ට් තරගය ලකුණු 115 කින් ජයගැනීමට ඕස්ට්‍රෙලියානු කණ්ඩායම සමත් වුණා.\nඒ අනුව තරගාවලිය එකට බින්දුවක් ලෙස ජය ගත්තේ ද ඔස්ට්‍රෙලියානු කණ්ඩායමයි.\nතරගයේ පළමු ඉනිම සඳහා ඕස්ටේ්‍රලියාව සියලුදෙනා දැවී ලකුණු 391 ක් රැස් කළ අතර, පාකිස්ථානයට පළමු ඉනිම සඳහා ලබා ගත හැකිවූයේ ලකුණු 268 ක් පමණයි.\nඔස්ට්‍රෙලියාව කඩුලු 3 ක් දැවී ලකුණු 227 ක් ලබා සිටිය දී සිය දෙවන ඉනිම අත්හිටුවූ අතර ජයග්‍රහණය සඳහා පාකිස්ථානයට ලකුණු 351ක ඉලක්කයක් හිමිවුණා.\nකෙසේ වෙතත්, පාකිස්ථාන කණ්ඩායමට දෙවන ඉනිමේදී සියලුදෙනා දැවී ලබා ගත හැකිවූයේ ලකුණු 235 ක් පමණයි.",
       "URL": "https://www.hirunews.lk/sports/300394/ඔස්ට්‍රෙලියාවට-ටෙස්ට්-තරගාවලියේ-ජය",
       "Category": "Sports",
       "Parent URL": "https://www.hirunews.lk/sports/all-news.php?pageID=24"
}