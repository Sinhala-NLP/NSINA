{
       "Source": "hirunews",
       "Timestamp": "Sunday, 15 August 2021 - 13:28",
       "Headline": "එංගලන්ත - ඉන්දියා දෙවන ටෙස්ට් තරගයේ 4 වන දිනය අද",
       "News Content": "ඉන්දියාව සහ එංගලන්තය අතර ලෝඩ්ස් පිටියේ පැවැත්වෙන දෙවන ටෙස්ට් තරගයේදී 4 වන දිනය අදයි. ඊයේ 3 වන දිනයේදී එංගලන්ත පිලේ මුල් ඉනිම ලකුණු 391 කට සීමා කිරීමට ඉන්දියාව සමත්වුණා.\nනායක ජෝ රූට් එංගලන්ත පිල වෙනුවෙන් නොදැවී ලකුණු 180 ක් රැස් කළා.\nමොහොමඩ් සිරාජ් ලකුණු 94 කට කඩුලු 4ක් ලබා ගත් අතර ඉෂාන්ට් ශර්මා ලකුණු 69කට කඩුලු 3 ක් බිඳ හෙලුවා. ඉන්දියාව මුල් ඉනිම සඳහා ලකුණු 364 ක් රැස් කළා.\nමේ අතර, බටහිර ඉන්දීය කොදෙව් පිල සමග ජැමෙයිකාවේ කිංග්ස්ටන්හි පැවැත්වෙන පළමු ටෙස්ට් තරගයේ තුන්වන දිනය වූ ඊයේ දෙවන ඉනිමේ පන්දුවට පහරදෙන පාකිස්ථාන පිල කඩුලු 5 ක් දැවී ලකුණු 160 ක් ලබා සිටියා. නායක බාබර් අසාම් නොදැවී ලකුණු 54 යි.\nපාකිස්ථානය මුල් ඉනිමේදී ලකුණු 217ක් රැස් කළ අතර කොදෙව් පිල ලකුණු 253 කට දැවී ගියා.\nඒ අනුව, පාකිස්ථානය දෙවන ඉනිමේ කඩුලු 5ක් අතැතිව ලකුණු 124 ක් ඉදිරියෙන් සිටිනවා.",
       "URL": "https://www.hirunews.lk/sports/279756/එංගලන්ත-ඉන්දියා-දෙවන-ටෙස්ට්-තරගයේ-4-වන-දිනය-අද",
       "Category": "Sports",
       "Parent URL": "https://www.hirunews.lk/sports/all-news.php?pageID=45"
}