{
       "Source": "hirunews",
       "Timestamp": "Saturday, 15 August 2020 - 14:00",
       "Headline": "යුරෝපීය චැම්පියන්ස් ලීග් තරගාවලියේ අවසන් පූර්ව වටයට ජර්මනියේ බයන් මියුනික්",
       "News Content": "ස්පාඤ්ඤයේ සුප්‍රකට බාසිලෝනා පාපන්දු සමාජය ගෝල 8ට 2ක් ලෙස පරාජය කරමින් යුරෝපීය චැම්පියන්ස් ලීග් තරගාවලියේ අවසන් පූර්ව වටයට සුදුසුකම් ලැබීමට ජර්මනියේ බයන් මියුනික් පිළ සමත් වුණා.\nඒ, පෘතුගාලයේ ලිස්බන් නුවර ඊයේ පැවති අර්ධ අවසන් පූර්ව තරඟයේදියි.\nඑහිදී බාසිලෝනා පිළ වෙනුවෙන් තෝමස් මුලර් සහ ෆිලිපේ කෝටිනෝ ගෝල දෙක බැගින් වාර්තා කළ අතර, බාසිලෝනා පිළ වෙනුවෙන් ඬේවිඞ් අලබා සහ ලුවිස් සුවාරෙස් ගෝල වාර්තා කිරීමට සමත් වුණා.\nමෙම පරාජයත් සමඟ බාසිලෝනා පිළ වෙනුවෙන් ආජර්ටිනා සුපිරි ක්‍රීඩක ලියොනාල් මෙසීගේ සේවය ලබා ගැනීම ප්‍රශ්නකාරී වී ඇතැයි ක්‍රීඩා විචාරකයන් පෙන්වා දෙනවා.\nමෙය බාසිලෝනා පිළ යුරෝපයේදී ලද දරුණුතම පරාජය වන අතර, ලියොනාල් මෙසීගේ පාපන්දු දිවියේ අමිහිරිතම පරාජයයි.",
       "URL": "https://www.hirunews.lk/sports/247855/යුරෝපීය-චැම්පියන්ස්-ලීග්-තරගාවලියේ-අවසන්-පූර්ව-වටයට-ජර්මනියේ-බයන්-මියුනික්",
       "Category": "Sports",
       "Parent URL": "https://www.hirunews.lk/sports/all-news.php?pageID=89"
}