{
       "Source": "hirunews",
       "Timestamp": "Friday, 11 August 2023 - 23:00",
       "Headline": "ගෝල් ටයිටන්ස් සමග පැවති තරගයෙන් දඹුල්ල කණ්ඩායමට ජය",
       "News Content": "ලංකා ප්‍රිමියර් ලීග් තරගාවලියේ තවත් තරගයක් අද (11) ආර්. ප්‍රේමදාස පිටියේ දී පැවැත්වුණා.\nඒ දඹුල්ල කණ්ඩායම සහ ගෝල් ටයිටන්ස් කණ්ඩායම අතරයි.\nඅද රාත්‍රී 07.30ට ආරම්භ වූ එම තරගයේ දී ප්‍රථමයෙන් පන්දුවට පහර දුන් ගෝල් ටයිටන්ස් කණ්ඩායම පන්දුවාර 20 අවසානයේ කඩුළු 09ක් දැවී ලකුණු 133ක් ලබා ගැනීමට සමත් වුණා.\nඑහිදී, දසුන් ශානක ලකුණු 36ක් සහ චැඩ් බවුස් ලකුණු 22ක් ලබා ගත්තා.\nඒ අනුව දඹුල්ල කන්ඩායමට හිමි වූ ඉලක්කය ලකුණු 134ක්.\nපිලිතුරු ඉනිම ක්‍රීඩා කිරීමට පිටියට පිවිසි දඹුල්ල කණ්ඩායමේ පළමු කඩුල්ල ලෙස නායක කුසල් මෙන්ඩිස් ලකුණු 18කට දවා ගැනීමට ගෝල් ටයිටන්ස් කණ්ඩායම සමත් වුණා.\nමෙහිදී අගනා ඉනිමක් ක්‍රීඩාකළ අවිශ්ක ප්‍රනාන්දු නොදැවී ලකුණු 70යි.\nපන්දුවාර 17යි පන්දු 03ක් අවසානයේ කඩුළු 03ක් දැවී ලකුණු 134ක් ලබා ගනිමින් මෙම තරගය ජයග්‍රහනය කිරීමට දඹුල්ල කණ්ඩායම සමත් වුණා.",
       "URL": "https://www.hirunews.lk/sports/344501/ගෝල්-ටයිටන්ස්-සමග-පැවති-තරගයෙන්-දඹුල්ල-කණ්ඩායමට-ජය",
       "Category": "Sports",
       "Parent URL": "https://www.hirunews.lk/sports/all-news.php?pageID=9"
}