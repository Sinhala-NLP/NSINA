{
       "Source": "hirunews",
       "Timestamp": "Monday, 10 August 2020 - 13:47",
       "Headline": "බෙන් ස්ටෝක්ස් ඉදිරි තරග දෙකට නැහැ",
       "News Content": "පාකිස්ථාන කණ්ඩායම සමඟ පැවැත්වෙන ටෙස්ට් තරගාවලියේ ඉදිරි ටෙස්ට් තරග දෙක සඳහා එංගලන්ත කණ්ඩායමේ තුන් ඉරියව් ක්‍රීඩක බෙන් ස්ටෝක්ස් සහභාගි නොවන බව එරට ක්‍රිකට් ආයතනය නිවේදනය කළා.\nසවුතැම්ප්ටන් හිදී අවසන් ටෙස්ට් තරග දෙක පැවැත්වීමට නියමිත අතර, බෙන් ස්ටෝක්ස්ගේ පියා දැඩි ලෙස රෝගාතුරවීම නිසා ඔහුට නවසීලන්තය බලා පිටත්ව යාමට සිදුවීම මෙම තත්ත්වයට හේතුවී ඇති බවයි වාර්තා වන්නේ.\nදෙරට අතර පළමු ටෙස්ට් තරගය කඩුලු තුනකින් ජයගැනීමට එංගලන්තය සමත්වුණා.",
       "URL": "https://www.hirunews.lk/sports/247507/බෙන්-ස්ටෝක්ස්-ඉදිරි-තරග-දෙකට-නැහැ",
       "Category": "Sports",
       "Parent URL": "https://www.hirunews.lk/sports/all-news.php?pageID=89"
}