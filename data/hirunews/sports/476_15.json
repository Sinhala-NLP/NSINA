{
       "Source": "hirunews",
       "Timestamp": "Tuesday, 07 April 2015 - 13:58",
       "Headline": "අන්තර් සමාජ විස්සයි විස්ස තරඟ කිහිපයක් අදත්",
       "News Content": "ශ්‍රී ලංකා ක්‍රිකට් මෙහෙය වන අන්තර් සමාජ විස්සයි විස්ස තරගාවලියේ තවත් තරඟ කිහිපයක් අද (07) පැවැත්වෙනවා. ඉන් තරඟ තුනක මුල් ඉනිම දැන් නිමා වී අවසන්. එන්.සී.සී. පිටියේ පැවැත්වෙන තරඟයකදී බදුරලිය ක්‍රීඩා සමාජයට එරෙහිව සී.සී.සී. පිළ කඩුලූ 4කට ලකුණු 202ක් රැස් කළා. චාමර සිල්වා එහිදී පන්දු 54කට මුහුණ දෙමින් නොදැවී ලකුණු 110ක් රැස් කළේ හයේ පහර 7ක් ද සමගින්.\nගුවන් හමුදා පිළ සමඟ පැවැත්වෙන තරඟයේදී බ්ලූම්ෆීල්ඞ් පිළ කඩුලූ 8කට ලකුණු 145ක් රැස් කළා. සැරසන්ස් පිළට එරෙහිව ටැමිල් යූනියන් පිළ කඩුලූ 8කට ලකුණු 186ක් ලබා ගත් අතර, කිත්රුවන් විතානගේ එහිදී පන්දු 31කදී හයේ පහර 6ක් සමඟින් ලකුණු 62ක් ලබා ගත්තා.",
       "URL": "https://www.hirunews.lk/sports/107072/අන්තර්-සමාජ-විස්සයි-විස්ස-තරඟ-කිහිපයක්-අදත්",
       "Category": "Sports",
       "Parent URL": "https://www.hirunews.lk/sports/all-news.php?pageID=476"
}