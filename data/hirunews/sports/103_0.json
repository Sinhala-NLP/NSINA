{
       "Source": "hirunews",
       "Timestamp": "Wednesday, 15 April 2020 - 7:56",
       "Headline": "කුසල් මෙන්ඩිස්ගෙන් නව වාර්තාවක්",
       "News Content": "උඩ පන්දු රැක ගැනීම තුළින් නව වාර්තාවක් පිහිටුවීමට ශ්‍රී ලංකා පිතිකරු කුසල් මෙන්ඩිස් සමත්ව තිබෙනවා.\nඒ, 2017 වසරේ ජනවාරි මස සිට මේ දක්වා කාලසීමාව තුළ ජාත්‍යන්තර තරඟවලදී කඩුලු රකින්නන් හැරුණු විට වැඩිම උඩ පන්දු සංඛ්‍යාවක් ලබාගෙන ඇති පන්දු රකින්නන් අතර තුන් වන ස්ථානයට පත්වෙමින්.\nඑහි පළමු ස්ථානය ලබාගෙන ඇත්තේ ඉන්දීය නායක විරාට් කෝලි වන අතර ඔහු ලබාගෙන ඇති උඩ පන්දු සංඛ්‍යාව 95ක්.\nදෙවන ස්ථාන උඩ පන්දු 94ක් ලබා ගත් එංගලන්ත ක්‍රීඩක ජෝ රූට්ට හිමිව ඇති අතර තුන් වන ස්ථානයේ පසුවන කුසල් මෙන්ඩිස් උඩ පන්දු 85ක් ලබාගෙන තිබෙනවා.\n04 වන සහ 05 වන ස්ථාන ලබාගෙන ඇත්තේ බෙන් ස්ටෝක්ස් හා ෆෆ් ඩුප්ලෙසි වන අතර ඔවුන් ලබාගෙන ඇති උඩ පන්දු සංඛ්‍යාව පිළිවෙලින් 80ක් සහ 70ක්.",
       "URL": "https://www.hirunews.lk/sports/238681/කුසල්-මෙන්ඩිස්ගෙන්-නව-වාර්තාවක්",
       "Category": "Sports",
       "Parent URL": "https://www.hirunews.lk/sports/all-news.php?pageID=103"
}