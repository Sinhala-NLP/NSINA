{
       "Source": "hirunews",
       "Timestamp": "Tuesday, 20 April 2021 - 14:37",
       "Headline": "බංගලාදේශ සංචාරයට තරඟ තීරක මඩුගල්ලේ",
       "News Content": "සංචාරක බංගලාදේශ පිළ සමඟ පල්ලෙකැළේ ක්‍රිකට් ක්‍රීඩාංගණයේ දී හෙට ආරම්භ වන ටෙස්ට් තරගාවලියේ තරඟ තීරකයා ලෙස රන්ජන් මඩුගල්ලේ නැවත කටයුතු කරන බව ශ්‍රී ලංකා ක්‍රිකට් නිවේදනය කළා.\nඅයි.සී.සී. ප්‍රධාන තරඟ තීරක රන්ජන් මඩුගල්ලේ එංගලන්ත - ශ්‍රී ලංකා ටෙස්ට් තරගාවලියේ තීරකයා ලෙස ද කටයුතු කළා.\nඑමෙන්ම, ලොව අංක එකේ විනිසුරු ලෙස කිහිප වරක් පිළිගැනීමට ලක්වූ කුමාර ධර්මසේන ද මෙම තරගාවලියේ දී විනිසුරුවරයෙකු ලෙස කටයුතු කරනවා.\nජාත්‍යන්තර විනිසුරුවරයෙකු වන රුචිර පල්ලියගුරුගේ ද ශ්‍රී ලංකා බංගලාදේශ ටෙස්ට් තරගාවලියේ විනිසුරු මඩුල්ලට ඇතුළත්.",
       "URL": "https://www.hirunews.lk/sports/268978/බංගලාදේශ-සංචාරයට-තරඟ-තීරක-මඩුගල්ලේ",
       "Category": "Sports",
       "Parent URL": "https://www.hirunews.lk/sports/all-news.php?pageID=59"
}