{
       "Source": "hirunews",
       "Timestamp": "Sunday, 07 July 2013 - 8:03",
       "Headline": "කොදෙව් - ශ්‍රී ලංකා තීරණාත්මක තරඟයක් අද.",
       "News Content": "බටහිර ඉන්දීය කොදෙව් තුන්කොන් තරඟාවලිය යටතේ ශ්‍රී ලංකාව සහ කොදෙව් කණ්ඩායම් අතර තරඟයක් අද (07)  පැවැත්වෙනවා. මෙම තරඟයට කොදෙව් නායක ඞ්වෙන් බ්‍රාවෝ සහභාගි වන්නේ නැහැ. ඊට හේතුවී ඇත්තේ ඉන්දියාව සමග පසුගියදා පැවති තරඟයේදී නියමිත කාලයට නියමිත පන්දු වාර ප්‍රමාණය යැවීමට කොදෙව් ක්‍රීඩකයන් අපොහොසත්වීම හේතුවෙන් ඔහුට තරඟ තහනමක් පැනවීමයි. ඒ අනුව අද කයිරන් පොලාඞ් විසින් කොදෙව් කණ්ඩායම මෙහෙයවනවා. ශ්‍රී ලංකා පිල අද තරඟය ජයග්‍රහණය කළහොත් අවසන් තරඟයට සුදුසුකම් ලැබීම සඳහා ඉන්දියාවට පවතින අවස්ථා දුරස්ථ වනු ඇති. මෙම තරඟයේ ජයග්‍රහණයක් තුළින් කොදෙව් පිලට නියත වශයෙන්ම අවසන් තරඟයට සුදුසුකම් ලැබිය හැකියි.",
       "URL": "https://www.hirunews.lk/sports/62510/කොදෙව්-ශ්‍රී-ලංකා-තීරණාත්මක-තරඟයක්-අද",
       "Category": "Sports",
       "Parent URL": "https://www.hirunews.lk/sports/all-news.php?pageID=526"
}