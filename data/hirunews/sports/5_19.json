{
       "Source": "hirunews",
       "Timestamp": "Friday, 01 September 2023 - 19:29",
       "Headline": "එංගලන්තයේ ක්‍රිකට් ක්‍රීඩිකාවන්ට ක්‍රීඩකයන්ට මෙන් සමාන ගෙවීම්",
       "News Content": "එංගලන්ත සහ වේල්ස් ක්‍රිකට් මණ්ඩලය (ECB) කාන්තා කණ්ඩායමට පිරිමි කණ්ඩායම හා සමානව තරග ගාස්තු වැඩි කර තිබෙනවා.\nමෙම තීරණය ගෙන ඇත්තේ ජූනි සහ ජූලි මාසවලදී ක්‍රීඩා කරන ලද කාන්තා අළු බඳුන සඳහා වාර්තාගත පැමිණීම් සහ නැරඹුම් සංඛ්‍යාලේඛන නිරීක්ෂණය කිරීමෙන් පසුවයි.\nඑංගලන්තය සහ ඕස්ට්‍රේලියාව අතර පැවති කාන්තා අළු බඳුන තරගාවලිය නැරඹීමට පැමිණි පිරිස 110,000ක් බවයි ඔවුන් කියා සිටින්නේ.\nඑමෙන්ම, සීමිත ඕවර තරග කිහිපයකම ප්‍රේක්ෂකයන් 20,000කට වැඩි පිරිසක් සහභාගි වී ඇති අතර විකාශන නැරඹුම් සංඛ්‍යාව 2019දී මෙන් දෙගුණයක් බවයි වාර්තා වන්නේ.",
       "URL": "https://www.hirunews.lk/sports/346833/එංගලන්තයේ-ක්‍රිකට්-ක්‍රීඩිකාවන්ට-ක්‍රීඩකයන්ට-මෙන්-සමාන-ගෙවීම්",
       "Category": "Sports",
       "Parent URL": "https://www.hirunews.lk/sports/all-news.php?pageID=5"
}