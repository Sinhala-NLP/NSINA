{
       "Source": "hirunews",
       "Timestamp": "Monday, 17 August 2020 - 14:52",
       "Headline": "පාසලක් ඉල්ලන ඉමදූවේ ක්‍රීඩා හපන්නු (වීඩියෝ)",
       "News Content": "කරාතේ ,ටයිකොන්ඩෝ, ජිට් - කොන් ඩෝ සහ කයොදාන් යන සිව් ක්‍රීඩාවෙන්ම ලොව ජය ගන්නට වෙරදරනා මේ පුංචි ක්‍රීඩකයන් පිරිස අපිට හමුවුණේ ගාල්ල ඉමදූව ප්‍රදේශයේ පිහිටි පරගොඩ ශ්‍රී ගුණරතන කනිෂ්ඨ විද්‍යාලයෙන්.\nගොවි - කම්කරු දෙමාපියන්ගේ දූ දරුවන්ට සිප් සතර ලබා දෙන මෙම විද්‍යාලය ක්‍රීඩාවට වගේම අධ්‍යාපනයටත් එක ලෙස ප්‍රසිද්ධයි.\nඅගහිගකම් වලින් මිරිකෙමින් සිය ක්‍රීඩා කටයුතු කරගෙන යන මේ දූ දරුවන් මේ වන විට ජාතික ජාත්‍යන්තර පදක්කම් ගොන්නකටද උරුමකම් කියනවා.\nමෙම පුංචි හපනුන්ට ඉන්දියාවේදී පැවති විවෘත කරාතේ සහ ජිට් -කොන් ඩෝ  තරගාවලියේදී පදක්කම් 6කින් ලක් මවගේ ගෙල සරසන්නටත් වාසනාව උදා වුණා.\nමෙම සියලු ජයග්‍රහණයන්වලදී ශ්‍රී ගුණරතන ක්‍රීඩක ක්‍රීඩිකාවන්ගේ සෙවණැල්ල මෙන් හිදිමින් මේ පුංචි මිණිකැට ඔපදැමුවේ පුහුණුකරු රුවන් නිශ්ෂංක මහතායි.\nඑසේ වුවත්, දෛවයත් මෙම විදුහලේ දූ දරුවන්ට සරදමක් වී තිබෙන්නේ පහ ශ්‍රේණිය දක්වා පමණක් මෙම පාසලේ අධ්‍යයන කටයුතු සිමා වී තිබීම හේතුවෙන්.\nමේ නිසාම තව නොබෝ දිනකින් දෙසිදු සමරතුංග,හිරුන් ජයවර්ධන, මලිත මදුෂාන්,කේසර බුද්ධිමාල් යන සිව් ක්‍රීඩකයන්ට  ශ්‍රී ගුණරතන විදුහල්  මාතාව හැර යන්නට සිදු වනු ඇති.\nපාසල හැර දමා යන මෙම පුංචි පැටව් ටිකට ක්‍රීඩාව කරගෙන යා හැකි පාසලක් ලබාදීමට තරම් බලධාරින් කාරුණික වී නොවීම කණගාටුවට කරුණක්.",
       "URL": "https://www.hirunews.lk/sports/248028/පාසලක්-ඉල්ලන-ඉමදූවේ-ක්‍රීඩා-හපන්නු-වීඩියෝ",
       "Category": "Sports",
       "Parent URL": "https://www.hirunews.lk/sports/all-news.php?pageID=88"
}