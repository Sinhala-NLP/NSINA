{
       "Source": "hirunews",
       "Timestamp": "Sunday, 15 February 2015 - 13:10",
       "Headline": "කෝලි පකිස්ථානයට වැඩ පෙන්වයි",
       "News Content": "ලෝක කුසලාන ක්‍රිකට් තරඟාවලියේ තරඟ දෙකක්  ඕස්ට්‍රේලියාවේ සහ නවසීලන්තයේදී අද පැවැත්වෙන අතර වැඩිදෙනෙකුගේ අවධානය යොමුව ඇත්තේ ඇඩිලේඞ් නුවර පැවැත්වෙන ඉන්දු - පාකිස්ථාන තරඟය පිළිබඳවයි. කාසියේ වාසිය දිනූ ඉන්දීය පිල පළමුවෙන් පන්දුවට පහරදුන් අතර ඔවුන් මීට සුළු වේලාවකට පෙර පන්දු වාර 50 අවසානයේ කඩුලූ 7 ක් දැවී ලකුණු 300 ක් රැස් කර ගත්තා. විරාට් කෝලි ලකණු 107ක් රැස් කරගැනීමට සමත්වුණා.\nපාකිස්ථානු කණ්ඩායම වෙනුවෙන් සොහිල් ඛාන් කඩුලූ 5 ක් බිඳ හෙළීමට සමත්වුණා.\nමේ අතර හැමිල්ටන් හි පැවැත්වෙන ලෝක කුසලාන තරඟයේදී සිම්බාබ්වේ පිලට එරෙහිව කඩුලූ 4 ක් දැවී ලකුණු 339 ක් රැස් කිරීමට දකුණු අප්‍රිකාව සමත්වුණා. එහිදී ඬේවිඞ් මිලර් සහ ජේ.පී. ඩුමිනි ශතක රැස් කළා. පිළිතුරු ඉනිම ක්‍රීඩා කරන සිම්බාබ්වේ පිල පන්දු වාර 25 ක් අවසානයේ කඩුලූ 2 ක් දැවී ලකුණු 148 ක් ලබා සිටියා.",
       "URL": "https://www.hirunews.lk/sports/103479/කෝලි-පකිස්ථානයට-වැඩ-පෙන්වයි",
       "Category": "Sports",
       "Parent URL": "https://www.hirunews.lk/sports/all-news.php?pageID=488"
}