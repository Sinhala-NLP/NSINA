{
       "Source": "hirunews",
       "Timestamp": "Thursday, 18 April 2013 - 8:05",
       "Headline": "සන්රයිසස් හයිද්‍රාබාද් / රාජස්ථාන් රෝයල්ස්ට ජය.",
       "News Content": "අයි.පී.එල්. තරඟාවලියට අදාළව ඊයේ දිනයේදී තරඟ දෙකක් නිමාවට පත්වුණා. පළමු තරඟය පැවැත්වුණේ සන්රයිසස් හයිද්‍රාබාද් කණ්ඩායම සහ පූනේ වොරියර්ස් කණ්ඩායම අතරයි. එම තරඟයේදී සන්රයිසස් හයිද්‍රාබාද් කණ්ඩායම ලකුණු 11 කින් ජයගැනීමට සමත් වුණා. ප්‍රථමයෙන් පන්දුවට පහරදුන් සන්රයිසස් හයිද්‍රාබාද් කණ්ඩායම නියමිත පන්දුවාර 20 අවසානයේදී කඩුලූ 8 ක් දැවී ලකුණු 119 ක් රැස්කරගැනීමට සමත් වූ අතර පිළිතුරු ඉනිම ක්‍රීඩා කළ පූනේ වොරියර්ස් කණ්ඩායමට ලබාගැනීමට හැකිවූයේ පන්දුවාර 19 ක් අවසානයේ සියල්ලම දැවී ලකුණු 108 ක් පමණයි. දෙවැනි තරඟය පැවැත්වුනේ රාජස්ථාන් රෝයල්ස් කණ්ඩායම සහ මුම්බායි ඉන්දියන්ස් කණ්ඩායම අතරයි. එම තරඟයෙන් ලකුණු 87 ක විශිෂ්ඨ ජයක් ලබාගැනීමට රාජස්ථාන් රෝයල් කණ්ඩායමට හැකියාව ලැබුණා. ප්‍රථමයෙන් පන්දුවට පහරදුන් රාජස්ථාන් රෝයල්ස් කණ්ඩායම කඩුලූ 3 ක් දැවී ලකුණු 179 ක් ලබාගත්තා. පිළිතුරු ඉනිම ක්‍රීඩා කළ මුම්බායි ඉන්දියන්ස් කණ්ඩායමට ලබාගත හැකිවූයේ සියල්ලන්ම දැවී ලකුණු 92 ක් පමණයි.",
       "URL": "https://www.hirunews.lk/sports/57347/සන්රයිසස්-හයිද්‍රාබාද්-රාජස්ථාන්-රෝයල්ස්ට-ජය",
       "Category": "Sports",
       "Parent URL": "https://www.hirunews.lk/sports/all-news.php?pageID=540"
}