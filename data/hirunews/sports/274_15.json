{
       "Source": "hirunews",
       "Timestamp": "Monday, 11 December 2017 - 8:45",
       "Headline": "පිටියේ ජය ඝෝෂා පවත්වමින් සිටි ඉන්දීය ප්‍රේක්ෂකයින්, සුරංග ලක්මාල් ප්‍රමුඛ ශ්‍රී ලංකා ක්‍රීඩකයින් එක්ව එකවරම නිහඬකරවූ හැටි",
       "News Content": "පිට පිට එක්දින තරඟ 12ක පරාජයකින් පසුව ශ්‍රී ලංකාව ඊයේ ප්‍රබල ඉන්දීය කණ්ඩායම පරාජය කරමින් වාර්තාකළ  විශිෂ්ඨ ජයග්‍රහනය පිළිබඳව මේ පිළිබඳව බොහෝ දෙනෙකුගේ අවධානය යොමුව තිබෙනවා.\nධරමශාලා හි පැවැති දිවා රාත්‍රී එක්දින තරඟය ශ්‍රී ලංකාව ජය ගත්තේ කඩුලු 07කින්.\nතරඟයේ පළමුව පන්දුවට පහර දුන් ඉන්දීය කණ්ඩායම සියලු ක්‍රීඩකයින් දැවී ලකුණු 112ක් රැස් කළා.\nඑහිදී විශිෂ්ඨ පන්දු යැවීමක නිරත වූ සුරංග ලක්මාල් ලකුණු 13කට කඩුලු 04ක් බිද හෙලුවා.\nඑය ඔහුගේ හොඳම එක්දින පන්දු යැවීම ලෙසයි සැලකෙන්නේ.\nසුරංග ලක්මාල් ප්‍රමුඛ ශ්‍රී ලංකා පන්දු යවන්නන්ගේ සුපිරි පන්දු යැවීම හමිවේ  ඉන්දීය කණ්ඩායම එක අවස්ථාවක  ලකුණු 29කට කඩුලු 07ක් දැවී ඉතා අසීරු අඩියක පසු වුණා.\nඊයේ දිනයේ ප්‍රදර්ශනය කළ ශ්‍රී ලංකා කණ්ඩායමේ පන්දු යවන්නන්ගේ දක්ෂ පන්දු යැවීම සම්බන්ධයෙන් මේ වන විට ක්‍රිකට් විස්තර විචාරකයින් සහ ක්‍රීඩා ලෝලීන්ගේ වැඩි අවධානයක් මේ වන විට යොමුව තිබෙනවා.\nපිළිතුරු ඉනිම සඳහා පිටියට පිවිසි ශ්‍රී ලංකා කණ්ඩායම පන්දු වාර 20යි පන්දු 04ක් තුළ ජයග්‍රාහී සීමාව පසුකර ගියේ කඩුලු 03ක් පමණක් දැවී තිබියදීයි.\nඉන්දීය කණ්ඩායමේ කඩුලු දැවී ගිය අයුරු පහතින්...\nrnrnrnrn\\r\\n",
       "URL": "https://www.hirunews.lk/sports/178093/පිටියේ-ජය-ඝෝෂා-පවත්වමින්-සිටි-ඉන්දීය-ප්‍රේක්ෂකයින්-සුරංග-ලක්මාල්-ප්‍රමුඛ-ශ්‍රී-ලංකා-ක්‍රීඩකයින්-එක්ව-එකවරම-නිහඬකරවූ-හැටි",
       "Category": "Sports",
       "Parent URL": "https://www.hirunews.lk/sports/all-news.php?pageID=274"
}