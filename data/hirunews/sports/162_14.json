{
       "Source": "hirunews",
       "Timestamp": "Sunday, 12 May 2019 - 23:57",
       "Headline": "මාලිංගගේ විශ්මිත අවසන් පන්දු වාරය මුම්බායි ඉන්දියන්ස් කණ්ඩායමට 4වන IPL කිරුළත් රැගෙන එයි",
       "News Content": "IPL 20-20 ක්‍රිකට් තරඟාවලියේ ශූරතාව හතරවන වරටත් දිනාගන්නට මුම්බායි ඉන්දියන්ස් කණ්ඩායම ඊයේ සමත් වුණා.\nඒ අවසන් මහ තරඟයේදී තියුණු තරඟයකින් පසු චෙන්නායි සුපර් කිංග්ස් කණ්ඩායම එක් ලකුණකින් පරාජය කරමින්.\nහයිද්‍රබාද් නුවරදී පැවති තරඟයේ පළමුව පන්දුවට පහර දුන් මුම්බායි ඉන්දියන්ස් කණ්ඩායමට පන්දුවාර 20 අවසානයේ කඩුළු 8ක් දැවී රැස්කර ගැනීමට හැකිවුයේ ලකුණු 149ක් පමණයි.\nපිළිතුරු ඉනිම ක්‍රීඩා කළ චෙන්නායි සුපර් කිංග්ස් ඉනිම පන්දුවාර 20 අවසානයේ කඩුළු 7ක් දැවී ලකුණු 148කට සීමා කරමින් ශූරතාවයට හිමිකම් කියන්නට මුම්බායි කණ්ඩායම සමත් වුණා.\nඑහිදී අවසන් පන්දුවාරයේදී ජයග්‍රහණය සඳහා චෙන්නායි කණ්ඩායමට ලකුණු 9ක් අවශ්‍ය වූ අතර මාලිංග ක්‍රියාත්මක කළ එම පන්දුවාරයේදී ඔවුන්ට ලබාගත හැකි වුණේ ලකුණු 7ක් පමණයි.\nතරඟයේ අවසන් පන්දුවේදී චෙන්නායි කණ්ඩායමේ ජයග්‍රහණය සඳහා ලකුණු 2ක් අවශ්‍ය වූ අතර මාලිංග එම පන්දුවේදී කඩුල්ලක් දවාගනිමින් ජයග්‍රහණය සනිහිටුවන් කළා.\nමීට පෙර 2013, 2015, 2017 යන වර්ෂවලදී ද මුම්බායි පිල විසින් අයි.පී.එල්. ශූරතාව දිනා තිබෙනවා.\nඅවසන් මහා තරඟයේ විශේෂ අවස්ථා පහතින්.\nrn\\r\\n",
       "URL": "https://www.hirunews.lk/sports/216266/මාලිංගගේ-විශ්මිත-අවසන්-පන්දු-වාරය-මුම්බායි-ඉන්දියන්ස්-කණ්ඩායමට-4වන-ipl-කිරුළත්-රැගෙන-එයි",
       "Category": "Sports",
       "Parent URL": "https://www.hirunews.lk/sports/all-news.php?pageID=162"
}