{
       "Source": "hirunews",
       "Timestamp": "Tuesday, 22 August 2023 - 16:15",
       "Headline": "ලොව වේගවත්ම ක්‍රීඩිකාව ඇමරිකාවේ ෂා කෙරි රිචඩ්සන්",
       "News Content": "2023 ලෝක ශූරතා මලල ක්‍රීඩා තරගාවලියේ කාන්තා මීටර් 100 ඉසව්වේ අවසන් මහා තරගය ඊයේ රාත්‍රීයේදී ක්‍රියාත්මක වුණා.\nඑහිදි පස්වරක් ලෝක ශූරිය වූ ජැමෙයිකාවේ ශෙලී ඈන්, ෆෙසර් ප්‍රයිස්,ශෙරිකා ජැක්සන් සහ අමෙරිකාවේ ෂා කෙරි රිචඩ්සන් එක්ව සිටියේ තරගයේ උණුසුම දෙගුණ තෙගුණ කරමින්.\nඉතා තියුණු අවසානයක් සනිටුහන් කරමින් ශෙලී ඈන් ෆෙසර් ප්‍රයිස් සහ ශෙරිකා ජැක්සන් පරාජය කරමින් නව ලෝක ශූරිය බවට පත් වන්නට අමෙරිකාවේ ෂා කෙරි රිචඩ්සන්ට හැකියාව ලැබුණා.\nඒ තත්පර 10යි දශම 65කින් තරගය නිමා කරමින් නව ලෝක ශූරතා වාර්තාවක්ද පිහිටුවමින්.\nමෙම ඉසව්වේ දෙවැනි ස්ථානය හිමිකර ගන්නට ජැමෙයිකානු ක්‍රීඩිකා ශෙරිකා ජැක්සන් සමත් වුණා.\nඇය තරගය නිමා කලේ තත්පර 10යි දශම 72කින්.\nමෙම ඉසව්වේ පස්වරක් ශුරිය වූ ශෙලී ඈන් ෆෙසර් ප්‍රයිස්ට මෙවර තරගාවලියේ ලෝකඩ පදක්කමින් සෑහීමකට පත්වන්නට සිදුවීම කැපී පෙනුණා.",
       "URL": "https://www.hirunews.lk/sports/345724/ලොව-වේගවත්ම-ක්‍රීඩිකාව-ඇමරිකාවේ-ෂා-කෙරි-රිචඩ්සන්",
       "Category": "Sports",
       "Parent URL": "https://www.hirunews.lk/sports/all-news.php?pageID=7"
}