{
       "Source": "hirunews",
       "Timestamp": "Wednesday, 26 June 2013 - 19:38",
       "Headline": "පාපන්දු විමර්ශන වාර්තාව රහස් පොලීසියට.",
       "News Content": "ශ්‍රී ලංකා පාපන්දු සම්මේලනය තුළ සිදුවී ඇතැයි කියන මූල්‍ය අක්‍රමිකතා පිළිබඳව සොයාබැලීම සඳහා  පත් කරන ලද විමර්ශන කමිටු වාර්තාව අද ක්‍රීඩා අමාත්‍යවරයා වෙත භාරදෙනු ලැබුවා. ඒ, එම කමිටුවේ සභාපති විශ්‍රාමලත් මහාධිකරණ විනිසුරු උපාලි සමරවීර විසින්. සුනාමි ආධාර යටතේ ජාත්‍යන්තර පාපන්දු සම්මේලනය විසින් මෙරටට ලබාදුන් රුපියල් කෝටි 50 කට ආසන්න මුදලක් අවභාවිතා කර ඇති බවටයි ශ්‍රී ලංකා පාපන්දු සම්මේලනයට චෝදනා එල්ලවී තිබුණේ. ඒ අනුව ක්‍රීඩා අමාත්‍යවරයා විසින් මෙම විමර්ශන කමිටුව පත්කරනු ලැබුවා. කමිටු වාර්තාව භාරගැනීමෙන් අනතුරුව මාධ්‍ය හමුවක් පවත්වමින් අදහස් දැක්වූ ක්‍රීඩා අමාත්‍ය මහින්දානන්ද අලූත්ගමගේ.\n[MP3]s61810[/MP3]",
       "URL": "https://www.hirunews.lk/sports/61810/පාපන්දු-විමර්ශන-වාර්තාව-රහස්-පොලීසියට",
       "Category": "Sports",
       "Parent URL": "https://www.hirunews.lk/sports/all-news.php?pageID=528"
}