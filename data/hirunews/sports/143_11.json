{
       "Source": "hirunews",
       "Timestamp": "Thursday, 22 August 2019 - 17:49",
       "Headline": "පවුලේ අය හෝ සූදු - ඔට්ටු ව්‍යාපාරයට සම්බන්ධ නම්, ක්‍රීඩා පරිපාලනයට ඒම තහනම්",
       "News Content": "යම් පුද්ගලයෙකුගේ පවුලේ සාමාජිකයින් සූදු සහ ඔට්ටු තැබීමේ ව්‍යාපාරවලට සම්බන්ධ නම් ඔවුන් ක්‍රීඩා පරිපාලනයට එක්වීම වැළැක්වීම සඳහා ක්‍රීඩා පනත සංශෝධනය කළ බව ක්‍රීඩා අමාත්‍යවරයා ප්‍රකාශ කළා.\nඊට අදාළ ගැසට් පත්‍රයට මේ වනවිටත් අත්සන් කර ඇති බවයි ක්‍රීඩා අමාත්‍යවරයා කොළඹ අද පැවති මාධ්‍ය හමුවකදී සඳහන් කළේ.\nමීට පෙර පැවති නීතියෙහි සඳහන් වුණේ සූදු සහ ඔට්ටු තැබීමේ ව්‍යාපාරවලට සම්බන්ධ පුද්ගලයින්ට පමණක් ක්‍රීඩා පරිපාලනයට සම්බන්ධ විය නොහැකි බවයි.\nනව සංශෝධනයේදී එම ව්‍යාපාරවල යෙදෙන අයගේ පවුල්වල සාමාජිකයන්ටද ක්‍රීඩා පරිපාලනයට එක්වීම තහනම් කෙරෙනවා.",
       "URL": "https://www.hirunews.lk/sports/222743/පවුලේ-අය-හෝ-සූදු-ඔට්ටු-ව්‍යාපාරයට-සම්බන්ධ-නම්-ක්‍රීඩා-පරිපාලනයට-ඒම-තහනම්",
       "Category": "Sports",
       "Parent URL": "https://www.hirunews.lk/sports/all-news.php?pageID=143"
}