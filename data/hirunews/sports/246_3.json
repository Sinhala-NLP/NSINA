{
       "Source": "hirunews",
       "Timestamp": "Friday, 16 March 2018 - 18:38",
       "Headline": "කාසියේ වාසිය දිනු බංග්ලාදේශය පන්දු යැවීමට තීරණය කරයි",
       "News Content": "නිදහස් කුසලාන තුන්කොන් 20 යි 20 තරගාවලියේ ශ්‍රී ලංකා කණ්ඩායමට තීරණාත්මක තරගය අද කොළඹ ආර් ප්‍රේමදාස ක්‍රීඩාංගණයේදී පැවැත්වෙනවා.\nතරගයේ කාසියේ වාසිය දිනු බංග්ලාදේශ කණ්ඩායම තීරණය කළේ පළමුවෙන් පන්දුවට පහරදීමේ අවස්ථාව ශ්‍රී ලංකා කණ්ඩායමට ලබාදීමටයි.\nඅද තරගයෙන් ජය ගන්නා කණ්ඩායම නිදහස් කුසලාන තරගාවලියේ අවසන් මහා තරගයේදී ඉන්දියාව සමග තරග වැදීමට නියමිතයි.\nබංග්ලාදේශ කණ්ඩායමේ ආබාධයකට ලක්වු ශකීබ් අල් හසන් අද තරගයේදී කණ්ඩායමට එක්වන බවයි බංග්ලාදේශ ක්‍රිකට් බලධාරීන් සඳහන් කළේ.\nශ්‍රී ලංකා නායක දිනේෂ් චන්දිමාල්ට තරග දෙකක තහනමක් පැනවීම හේතුවෙන් තිසර පෙරේරා අද කණ්ඩායම මෙහෙයවනවා.\nසුරංග ලක්මාල් සහ දුෂ්මන්ත චමීර අද ශ්‍රී ලංකා කණ්ඩායමට නම්කර නොමැති අතර ඔවුන් ඉසුරු උදාන සහ අමිල අපොන්සෝ අද ශ්‍රී ලංකා කණ්ඩායම නියෝජනය කරනවා.\nධනුෂ්ක ගුණතිලක, කුසල් මෙන්ඩිස්, උපුල් තරංග, කුසල් පෙරේරා, ජීවන් මෙන්ඩිස්, දසුන් ශානක, අකිල ධනංජය අද ශ්‍රී ලංකා කණ්ඩායමේ සෙසු ක්‍රීඩකයන් වනවා.",
       "URL": "https://www.hirunews.lk/sports/186098/කාසියේ-වාසිය-දිනු-බංග්ලාදේශය-පන්දු-යැවීමට-තීරණය-කරයි",
       "Category": "Sports",
       "Parent URL": "https://www.hirunews.lk/sports/all-news.php?pageID=246"
}