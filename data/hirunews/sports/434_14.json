{
       "Source": "hirunews",
       "Timestamp": "Monday, 28 December 2015 - 19:13",
       "Headline": "මාලදිවයින් - ඇෆ්ගනිස්ථාන උණුසුම් සටන අද",
       "News Content": "දකුණු ආසියානු පාපන්දු ශූරතා තරඟාවලියේ තීරණාත්මක තරඟයක් ඉන්දියාවේ ත්‍රිවෙන්දම් ජාත්‍යන්තර ක්‍රීඩාංගනයේදී අද පැවැත්වෙනවා.\nඒ, තරඟාවලියේ අවසන් පූර්ව වටය සඳහා තෝරාගැනීමට නියමිත අවසන් කණ්ඩායම් දෙක තෝරාගැනීමේ මූලික තරගයයි.\nඒ අනුව  බී කාණ්ඩයේ පෙරමුණේ සිටින ඇෆ්ගනිස්ථානය සහ මාලදිවයින අතර එම තරඟය  පැවැත්වීමට නියමිත අතර එහිදී ජයග්‍රහණය කරන කණ්ඩායම අවසන් පූර්ව වටයේදී ශ්‍රී ලංකාව සමඟ තරඟ වැදීමට නියමිතයි.\nඅද තරඟයේ පරාජයට පත්වන කණ්ඩායම ඉන්දියාව සමඟ තරඟ වදිනවා. තරඟාවලියේ අවසාන පූර්ව තරඟ ලබන 31 වනදා පැවැත්වීමට නියමිතයි.",
       "URL": "https://www.hirunews.lk/sports/122961/මාලදිවයින්-ඇෆ්ගනිස්ථාන-උණුසුම්-සටන-අද",
       "Category": "Sports",
       "Parent URL": "https://www.hirunews.lk/sports/all-news.php?pageID=434"
}