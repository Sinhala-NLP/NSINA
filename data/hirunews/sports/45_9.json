{
       "Source": "hirunews",
       "Timestamp": "Saturday, 14 August 2021 - 12:48",
       "Headline": "142 වන නිල් මහා සටන කල් දැමීමට තීරණයක්",
       "News Content": "142 වන නිල් මහා සටන හෙවත් රාජකීය - ශාන්ත තෝමස් මහා ක්‍රිකට් තරගය නැවත කල් දැමීමට විදුහල් දෙකේ ඒකාබද්ධ සංවිධායක කමිටුව තීරණය කර තිබෙනවා.\nඑම තරඟය ලබන සැප්තැ්මබර් 9,10 සහ 11 දිනවල හම්බන්තොට - සූරියවැව මහින්ද රාජපක්ෂ ජාත්‍යන්තර ක්‍රිකට් ක්‍රීඩාංගනයේදී පැවැත්වීමටයි අවසන් වරට සැලසුම් කර තිබුණේ.\nඑහෙත්, ඩෙල්ටා කොරෝනා ප්‍රභේදය ව්‍යාප්ත වීම තුලින් මෙරට මතුවී ඇති දැවැන්ත සෞඛ්‍ය අර්බුදය හමුවේ එය කල් දැමීමට තීරණය කළ බවයි රාජකීය සහ ශාන්ත තෝමස් විදුහල් මගින් නිකුත් කර ඇති ඒකාබද්ධ නිවේදනයේ දැක්වෙන්නේ.\nතත්ත්වය සලකා බලා මේ වසර අවසානයේදී 142 වන නිල් මහා සටන පැවැත්වීමටයි දැන් සැලසුම් කෙරෙන්නේ.",
       "URL": "https://www.hirunews.lk/sports/279678/142-වන-නිල්-මහා-සටන-කල්-දැමීමට-තීරණයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=45"
}