{
       "Source": "hirunews",
       "Timestamp": "Friday, 11 January 2013 - 16:18",
       "Headline": "ශ්‍රී ලංකාව පළමු එක්දින තරගයත් පරදී.",
       "News Content": "ශ්‍රී ලංකාව සහ  ඕස්ට්‍රේලියාව අතර මෙල්බර්න් ක්‍රීඩාංගණයේ අද (11) පැවැති පළමු එක්දින තරගය ලකුණු 107 කින් ජය ගැනීමට  ඕස්ට්‍රේලියානු කණ්ඩායම සමත් වුණා. කාසියේ වාසිය දිනා ගත්  ඕස්ට්‍රේලියානු පිල පළමුවෙන් පන්දුවට පහර දුන් අතර, සිය පන්දුවාර 50 අවසානයේ කඩුළු 05 ක් දැවී ලකුණු 305 ක් ලබා ගත්තා. එහිදී පිලිප් හියුස් ලකුණු 112 ක් රැස්කරගත් අතර, නායක ජෝර්ජ් බේලි ලකුණු 89 ක් ලබා ගත්තා. ලකුණු 306ක ජයග්‍රාහී ඉලක්කයක් හඹා යාමට පිටියට පිවිසි ශ්‍රී ලංකා කණ්ඩායමට පන්දු වාර 40 කදී සියලූ දෙනා දැවී ලබා ගත හැකි වූයේ ලකුණු 198ක් පමණයි. ශ්‍රී ලංකා කණ්ඩායම වෙනුවෙන් අනගි ඉනිමක් ක්‍රීඩා කළ දිනේෂ් චන්දිමාල් ලකුණු 73ක් රැස් කළ අතර, තිලකරත්න ඩිල්ශාන් ලකුණු 51ක් ලබා ගත්තා.",
       "URL": "https://www.hirunews.lk/sports/51253/ශ්‍රී-ලංකාව-පළමු-එක්දින-තරගයත්-පරදී",
       "Category": "Sports",
       "Parent URL": "https://www.hirunews.lk/sports/all-news.php?pageID=558"
}