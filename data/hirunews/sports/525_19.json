{
       "Source": "hirunews",
       "Timestamp": "Thursday, 11 July 2013 - 12:53",
       "Headline": "මහේල තරග හාරසියයේ සමාජයට.",
       "News Content": "ශ්‍රී ලංකා ක්‍රිකට් කණ්ඩායමේ හිටපු නායක මහේල ජයවර්ධන අද සිය 400 වන එක්දින තරගයට ක්‍රීඩා කරනවා. ඔහු එක්දින තරඟ 400 සීමාව පසුකරන ලොව තුන්වන ක්‍රීඩකයායි. දැනට එම සීමාව පසුකර ඇත්තේ ඉන්දියාවේ සුපිරි ක්‍රීඩක සචින් තෙන්ඩුල්කාර් සහ ශ්‍රී ලංකාවේ හිටපු ක්‍රිකට් නායකයෙකු වන සනත් ජයසූරියයි. ඔවුන් දෙදෙනා පිළිවෙළින් තරග 463 කට සහ තරග 445 කට ක්‍රීඩා කර තිබෙනවා. මහේල ජයවර්ධන මේ වනවිට ජාත්‍යන්තර එක්දින තරග 399 කට ක්‍රීඩා කර ලබා ඇති ලකුණු සංඛ්‍යාව 11,237 ක්. ශ්‍රී ලංකාව, ඉන්දියාව සහ බටහිර ඉන්දීය කොදෙව් කණ්ඩායම සහභාගි වන තුන්කොන් එක්දින ක්‍රිකට් තරගාවලියේ අවසන් මහ තරගය අද පැවැත්වෙන්නේ ශ්‍රී ලංකාව සහ ඉන්දියාව අතරයි.",
       "URL": "https://www.hirunews.lk/sports/62798/මහේල-තරග-හාරසියයේ-සමාජයට",
       "Category": "Sports",
       "Parent URL": "https://www.hirunews.lk/sports/all-news.php?pageID=525"
}