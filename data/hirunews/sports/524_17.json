{
       "Source": "hirunews",
       "Timestamp": "Wednesday, 17 July 2013 - 13:20",
       "Headline": "හෙල්ල විසිකිරීමේ ක්‍රීඩිකා නදීකාගෙන් නව වාර්තාවක්.",
       "News Content": "කොළඹ - සුගතදාස ක්‍රීඩාංගනයේ පැවැත්වෙන යුධ හමුදා ස්වෙච්ඡා මළල ක්‍රීඩා තරගාවලියේදී නව ශ්‍රී ලංකා වාර්තාවක් පිහිටුවීමට හෙල්ල විසි කිරීමේ ක්‍රීඩිකා නදීකා ලක්මාලි අද සමත්වුණා. ඇය දැක්වූ දක්ෂතාවය මීටර් 60 යි දශම 6 යි 4 ක්. මීට පෙර ද හෙල්ල විසි කිරීම කාන්තා වාර්තාව ඇය සතු වනවා. පසුගියදා ඉන්දියාවේ - පූනේහි පැවති ආසියානු මළල ක්‍රීඩා තරගාවලියේදී මීටර් 60 යි දශම 1 යි 6 ක දක්ෂතාවයක් දක්වමිනුයි ඇය එම වාර්තාව පිහිටුවනු ලැබුවේ.",
       "URL": "https://www.hirunews.lk/sports/63209/හෙල්ල-විසිකිරීමේ-ක්‍රීඩිකා-නදීකාගෙන්-නව-වාර්තාවක්",
       "Category": "Sports",
       "Parent URL": "https://www.hirunews.lk/sports/all-news.php?pageID=524"
}