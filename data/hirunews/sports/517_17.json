{
       "Source": "hirunews",
       "Timestamp": "Saturday, 24 August 2013 - 19:26",
       "Headline": "ආසියානු ඔලිම්පික කවුන්සිල ධජය ශ්‍රී ලංකාවට.",
       "News Content": "2017 වසරේ හම්බන්තොටදී පැවැත්වෙන ආසියානු යොවුන් ක්‍රීඩා උළෙල සඳහා ආසියානු ඔලපිම්පික් කවුන්සිල ධජය අද (24) නිල වශයෙන් ශ්‍රී ලංකාවට භාරදෙනු ලැබුවා. ඒ, චීනයේ නැන්ජිං නුවර පැවති දෙවන ආසියානු යොවුන් ක්‍රීඩා උළෙලේ සමාප්ති සමාචාරය අතරතුරයි. ශ්‍රී ලංකා ඔලිම්පික් කමිටුවේ සභාපති හේමසිරි ප්‍රනාන්දු, ආසියානු ඔලිම්පික් ධජය නිල වශයෙන් භාරගනු ලැබුවා. ඒ පිළිබඳව චීනයේ නැන්ජිං නුවර සිට හිරු ප්‍රවෘත්ති අංශයට අදහස් දැක්වු ඔලිම්පික් කමිටුවේ සභාපති හේමසිරි ප්‍රනාන්දු.\n[MP3]s65766[/MP3]\nමෙවර පැවති දෙවන ආසියානු යොවුන් ක්‍රීඩා උළෙලේ 21 වන ස්ථානය දිනා ගැනීමට  ශ්‍රී ලංකාව සමත් වුණා. ඒ, රිදී පදක්කමක් සහ ලෝකඩ පදක්කම් 05 ක් දිනා ගනිමින්. රන් පදක්කම් 46 ක්, රිදී පදක්කම් 23 ක් සහ ලෝකඩ පදක්කම් 24 ක් සමඟින් මෙවර සමස්ත ශූරතාව දිනාගනු ලැබුවේ චීනයයි. රන් පදක්කම් 25 ක් දිනූ කොරියාව දෙවන ස්ථානයට පත්වූ අතර, 03 වන ස්ථානය හිමිවුණේ රන් පදක්කම් 07 ක් හිමිකරගත් ජපානයටයි.",
       "URL": "https://www.hirunews.lk/sports/65766/ආසියානු-ඔලිම්පික-කවුන්සිල-ධජය-ශ්‍රී-ලංකාවට",
       "Category": "Sports",
       "Parent URL": "https://www.hirunews.lk/sports/all-news.php?pageID=517"
}