{
       "Source": "hirunews",
       "Timestamp": "Wednesday, 22 August 2018 - 20:20",
       "Headline": "ආසියානු ක්‍රීඩා උළෙලේදී බේස් බෝල් පිරිමි කණ්ඩායමට ජයක්",
       "News Content": "ආසියානු ක්‍රීඩා උළෙලේ බේස්බෝල් පිරිමි කණ්ඩායම අද සහභාගි වු පළමු තරගයේදී ලා ඕසය ලකුණු 15ට 10ක් ලෙස පරාජයට පත් කළා.\nඅද උදෑසන පිරිමි මීටර් 100✕ 4 නිදහස් ආර සහාය පිහිනුම් මුලික වටයේ තරගයකට එක්වුණු ශ්‍රී ලංකා කණ්ඩායම එම ඉසව්ව අවසන් කළේ ඉතිහාසයේ පළමු වරට ආසියානු ක්‍රීඩා උළෙලක පිහිනුම් අවසන් තරගයක් සඳහා සුදුසුකම් ලබා ගැනීමට හැකි කාලයක් වාර්තා කරමින්.\nකෙසේ වෙතත් පළමුවෙන් තරගයට එක්වූ මැතිව් අබේසිංහ සිය අදියර අවසන් කිරීමට පෙර ඔහුගේ සොහොයුරු කයිල් අබේසිංහ තරගය ආරම්භ කිරීමේ වරද හේතුවෙන් ශ්‍රී ලංකා කණ්ඩායමට තරගයෙන් ඉවත්වන්නට සිදු වුණා.\nඊයේ රාත්‍රියේ කිලෝ ග්‍රෑම් 53 බර පංතියේ කාන්තා බර ඉසිලීමේ ඉසව්වට එක්වුණු චමරි වර්ණකුලසුරිය ක්ලීන් ඇන්ඩ් ජර්ක් ක්‍රමයට කිලෝ ග්‍රෑම් 96ක බරක් ඔසවමින් නව ශ්‍රී ලංකා වාර්තාවක් බිහි කළා.\nකෙසේ නමුත් ස්නැච් ක්‍රමයට කිලෝ ග්‍රෑම් 73ක් පමණක් එසවීම නිසා ඇයටද පදක්කමක් පිලිබඳ බලාපොරොත්තු අතහැර ගන්නට සිදුවුනා.\nමේ අතර මෙවර ආසියානු ක්‍රීඩා උළෙලේ පළමු පදක්කම ශ්‍රී ලංකාවට දිනා දෙන්නට තිබු හොදම අවස්ථාව වුෂු ක්‍රීඩක පැතුම් නුවන්ට අහිමිව ගියේ කිලෝ ග්‍රෑම් 60 බර පංතියේ සන්දා ඉසව්වේ අර්ධ අවසන් පුර්ව වටයේදී වියට්නාම ක්‍රීඩකයෙකු හමුවේ පරාජය වීම නිසයි.",
       "URL": "https://www.hirunews.lk/sports/198184/ආසියානු-ක්‍රීඩා-උළෙලේදී-බේස්-බෝල්-පිරිමි-කණ්ඩායමට-ජයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=212"
}