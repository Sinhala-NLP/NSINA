{
       "Source": "hirunews",
       "Timestamp": "Sunday, 03 May 2020 - 8:11",
       "Headline": "ඇමරිකාවේ පාපන්දු ක්‍රීඩිකාවන්ට සම දීමනා නැහැ",
       "News Content": "පිරිමි ක්‍රීඩකයන්ට සමාන දීමනා ලබාදෙන ලෙස ඇමරිකා එක්සත් ජනපදයේ පාපන්දු ක්‍රීඩිකාවන් අධිකරණයෙන් සිදුකළ ඉල්ලීම ප්‍රතික්ෂේප කර තිබෙනවා.\nඇමරිකානු ජාතික කාන්තා පාපන්දු කණ්ඩායමේ ක්‍රීඩිකාවන් 28 දෙනෙකු සම වැටුප් පනත යටතේ මෙම නඩුව ගොනු කළේ ඇමරිකානු පාපන්දු සම්මේලනයෙන් ඩොලර් මිලියන 66 ක වන්දි ඉල්ලමින්.\nසිය ඉල්ලීම ප්‍රතික්ෂේප වීම බලාපොරොත්තු කඩ කරන්නක් වුවත් සටන අත් නොහරින බවයි එම ක්‍රීඩිකාවන්ගේ ප්‍රකාශිකාව සඳහන් කළේ.\nඇමරිකානු කාන්තා පාපන්දු කණ්ඩායම පසුගිය කාන්තා ලෝක කුසලානය ඇතුලුව ලෝක ශූරතා 4 ක් මෙන්ම ඔලිම්පික් රන් පදක්කම් 5 ක් ද ජයග්‍රහණය කර තිබෙනවා.",
       "URL": "https://www.hirunews.lk/sports/239949/ඇමරිකාවේ-පාපන්දු-ක්‍රීඩිකාවන්ට-සම-දීමනා-නැහැ",
       "Category": "Sports",
       "Parent URL": "https://www.hirunews.lk/sports/all-news.php?pageID=100"
}