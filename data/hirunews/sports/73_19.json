{
       "Source": "hirunews",
       "Timestamp": "Friday, 18 December 2020 - 12:49",
       "Headline": "ශ්‍රී ලංකා ක්‍රිකට් පිල දකුණු අප්‍රිකා සංචාරය බලා පිටත් වේ",
       "News Content": "ටෙස්ට් සංචාරයක් සඳහා ශ්‍රී ලංකා ක්‍රිකට් පිල අද උදෑසන දකුණු අප්‍රිකාව බලා නික්මුණා. ශ්‍රී ලංකා පිල දකුණු අප්‍රිකාවේදී ටෙස්ට් තරග දෙකකට සහභාගි වන අතර, තරගාවලිය ආරම්භ වන්නේ තුන්දින පෙරහුරු තරගයකින්.\nශ්‍රී ලංකාව සහ දකුණු අප්‍රිකාව අතර, පළමු ටෙස්ට් තරගය ලබන 26 වනදා සෙන්චූරියන්හි දී ආරම්භ වීමට නියමිතයි.\nමේ අතර, පාකිස්ථාන වේග පන්දු යවන ක්‍රීඩක මොහොමඞ් අමීර්, ජාත්‍යන්තර ක්‍රිකට් පිටියෙන් සමු ගන්නා බව දැනුම් දී ඇතැයි පාකිස්ථාන ක්‍රිකට් පාලක මණ්ඩලය තහවුරු කළා. ඔහු පසුගියදා පැවති ලංකා ප්‍රිමියර් ලීග් විස්සයි විස්ස තරගාවලියේදී ගෝල් ග්ලැඩියේටර්ස් පිල නියෝජනය කළ ක්‍රීඩකයෙක්.",
       "URL": "https://www.hirunews.lk/sports/257329/ශ්‍රී-ලංකා-ක්‍රිකට්-පිල-දකුණු-අප්‍රිකා-සංචාරය-බලා-පිටත්-වේ",
       "Category": "Sports",
       "Parent URL": "https://www.hirunews.lk/sports/all-news.php?pageID=73"
}