{
       "Source": "hirunews",
       "Timestamp": "Friday, 12 April 2013 - 13:08",
       "Headline": "සංගා - මහේල නවදිල්ලියේදී යළි හමුවෙයි.",
       "News Content": "ඉන්දීය ප්‍රිමියර් ලීග් තරඟාවලියේ මෙතෙක් පැවති තරඟවලදී රෝයල් චැලෙන්ජර්ස් බැංගලෝර් කණ්ඩායම තරඟ 4 කින් 3 ක් ජයගෙන ප්‍රසාද ලකුණු 6 ක් ලබා පෙරමුණේ සිටිනවා. මුම්බායි ඉන්දියන්ස්, සන්රයිසස් හයිද්‍රාබාද් සහ රාජස්ථාන් රෝයල්ස් යන කණ්ඩායම්  තරඟ 3 කින් දෙකක් ජයග්‍රහණය කොට ප්‍රසාද ලකුණු 4 බැගින් ලබා සිටියා. පන්ජාබ්, චෙන්නායි සහ කොල්කටා කණ්ඩායම් එක් ජයග්‍රහණය බැගින් ලබා සිටින අතර පූනේ පිල සිය ප්‍රථම ජයග්‍රහණය ඊයේ වාර්තා කළා. තරඟ 3 කට සහභාගි වී ඇති දිල්ලි ඩෙයාර්ඩෙවිල්ස් පිල මෙතෙක් ජයග්‍රහණයක් හිමිකරගෙන නැහැ. මහේල ජයවර්ධන මෙහෙයවන දිල්ලි පිල සහ සංගක්කාර නායකත්වය දරන හයිද්‍රබාද් පිල නවදිල්ලියේදී අද (12) තවත් තරඟයකට සහභාගිවීමට නියමිතයි.",
       "URL": "https://www.hirunews.lk/sports/57034/සංගා-මහේල-නවදිල්ලියේදී-යළි-හමුවෙයි",
       "Category": "Sports",
       "Parent URL": "https://www.hirunews.lk/sports/all-news.php?pageID=541"
}