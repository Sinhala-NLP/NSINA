{
       "Source": "hirunews",
       "Timestamp": "Friday, 07 June 2019 - 15:29",
       "Headline": "ශ්‍රී ලංකා - පාකිස්ථාන තරඟයට වර්ෂාව හරස් වෙයි",
       "News Content": "ලෝක කුසලාන එක්දින තරඟාවලියේ ශ්‍රී ලංකාව සහ පාකිස්තානය අතර බ්‍රිස්ටල් හිදී අද (07) පැවැත්වෙන තරඟයට වර්ෂාවෙන් බාධා එල්ලවී තිබෙනවා.\nමෙරට වේලාවෙන් අද පස්වරු තුනට තරඟය ආරම්භ වීමට නියමිතව තිබූ අතර වර්ෂාව හේතුවෙන් තරඟය ආරම්භ කිරීමට මේ වනවිටත් හැකියාව ලැබී නැහැ.\nක්‍රීඩා විචාරකයින් පැවසුවේ පස්වරු 4.30 පෙර තරඟය ආරම්භ කිරීමට හැකියාව ලබුනහොත් තරඟයේ නියමිත පන්දුවාර සංඛ්‍යව ක්‍රීඩා කිරීමට හැකියාව ඇති බවයි.\nඑසේ නොවුනහොත් තරඟයේ පන්දුවාර සංඛ්‍යාව අඩු කිරීමට සිදුවන ඇති බවයි ඔවුන් වැඩිදුරටත් පවසා සිටියේ.\nපිතිකරුවන්ගේ පාරාදීසයක් ලෙස සැලකෙන බ්‍රිස්ටල් තණතිල්ල වර්ෂාව හේතුවෙන් පිතිකරුවන්ට වැඩි සහයෝගයක් නොදක්වන බවයි ක්‍රීඩා විචාරකයින් සඳහන් කළේ.\nබ්‍රිතාන්‍යය පුරා මේ වන විට වැසි සහිත කාලගුණයක් පවතිනවා.",
       "URL": "https://www.hirunews.lk/sports/217907/ශ්‍රී-ලංකා-පාකිස්ථාන-තරඟයට-වර්ෂාව-හරස්-වෙයි",
       "Category": "Sports",
       "Parent URL": "https://www.hirunews.lk/sports/all-news.php?pageID=157"
}