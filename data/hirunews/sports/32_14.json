{
       "Source": "hirunews",
       "Timestamp": "Saturday, 25 December 2021 - 13:15",
       "Headline": "බොක්සිං දින ටෙස්ට් තරග දෙකක් ඇරඹේ",
       "News Content": "අළු බඳුන ටෙස්ට් තරගාවලියේ තුන්වන ටෙස්ට් තරගය හෙට මෙල්බර්න් හිදී ආරම්භ වනවා.\nඑය, සාම්ප්‍රදායික බොක්සිං දින ටෙස්ට් තරගය ලෙසයි හැඳින්වෙන්නේ.\nපළමු තරග දෙකෙන් ඔස්ට්‍රෙලියාව ජයග්‍රහණය කිරීම නිසා ජෝ රූට්ගේ නායකත්වයෙන් යුත් එංගලන්ත පිලේ වෙනස්කම් හතරක් සිදුකර තිබෙනවා.\nමේ අතර සංචාරක ඉන්දීය පිල සහ දකුණු අප්‍රිකාව අතර පළමු ටෙස්ට් තරගය ද හෙට (26) සෙන්චූරියන් හිදී ආරම්භ වීමට නියමිතයි.\nඉන්දියාව මෙතෙක් දකුණු අප්‍රිකාවේදී ටෙස්ට් තරගාවලියක් ජයග්‍රහණය කර නැහැ.\nකෙසේ නමුත් දකුණු අප්‍රිකාව සිය රටේ පවත්වන ලද අවසන් ටෙස්ට් තරග අටෙන් පහකින්ම පරාජයට පත්වී තිබෙනවා.",
       "URL": "https://www.hirunews.lk/sports/292092/බොක්සිං-දින-ටෙස්ට්-තරග-දෙකක්-ඇරඹේ",
       "Category": "Sports",
       "Parent URL": "https://www.hirunews.lk/sports/all-news.php?pageID=32"
}