{
       "Source": "hirunews",
       "Timestamp": "Sunday, 20 March 2022 - 8:51",
       "Headline": "ශ්‍රී ලංකාව අවසන් පූර්ව වටයෙන් පරදී",
       "News Content": "ඉන්දුනීසියාවේ ජාකර්තා නුවර පැවැත්වෙන ආසියානු හොකී කුසලාන සුදුසුකම් ලැබීමේ තරඟාවලියේ අර්ධ අවසන් පූර්ව වටයේදී ශ්‍රී ලංකාව ගෝල දෙකට එකක් ලෙස පරාජයට පත් කිරීමට ඕමානය ඊයේ සමත් වුණා.\nඅනෙක් අවසන් පූර්ව තරඟයේදී කසක්ස්ථානය පරදවා ගෝල 08 ට එකක ජයක් වාර්තා කළ බංග්ලාදේශය, ඕමානය සමඟ අද පැවැත්වෙන අවසන් තරඟයට මුහුණ දෙනු ඇති.\nශ්‍රී ලංකාව සුදුසුකම් ලැබීමේ තරඟාවලියේ 03 වන ස්ථානය සඳහා කසක්ස්ථානය සමඟ අද තරඟ වැදීමට නියමිතයි.\nතරගාවලියේ පළමු වටයේදී උස්බෙකිස්ථානය පහට බින්දුවකින්ද, තායිලන්තය ගෝල හයට දෙකක් ලෙසද පරාජය කළ ශ්‍රී ලංකාව කසක්ස්ථානය පරදවා ජය වාර්තා කළේ ගෝල හතරට බින්දුවක් ලෙසින්.\nමෙම තරගාවලියෙන් සුදුසුකම් ලබන කණ්ඩායම් දෙකක් ලබන මැයි 23 වනදා සිට ජාකර්තා නුවර පැවැත්වෙන ආසියානු හොකී කුසලාන තරගාවලිය සඳහා සුදුසුකම් ලබනවා.",
       "URL": "https://www.hirunews.lk/sports/299895/ශ්‍රී-ලංකාව-අවසන්-පූර්ව-වටයෙන්-පරදී",
       "Category": "Sports",
       "Parent URL": "https://www.hirunews.lk/sports/all-news.php?pageID=25"
}