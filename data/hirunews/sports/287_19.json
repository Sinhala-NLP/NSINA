{
       "Source": "hirunews",
       "Timestamp": "Friday, 20 October 2017 - 18:38",
       "Headline": "පකිස්ථානයට 174 ක ඉලක්කයක්",
       "News Content": "ශ්‍රී ලංකා කණ්ඩායම සමග පැවැත්වෙන හතරවන එක්දින තරගය ජය ගැනීමට පකිස්ථානයට ලකුණු 174 ක ඉලක්කයක් හිමිව තිබෙනවා.\nසාජාහිදී පැවැත්වෙන තරගයේ කාසියේ වාසිය දිනා පළමුවෙන් පන්දුවට පහරදුන් ශ්‍රී ලංකා කණ්ඩායම පන්දුවාර 43යි පන්දු 4ක් අවසානයේ සියලුදෙනා දැවී රැස් කළ ලකුණු සංඛ්‍යාව ක්.\nශ්‍රී ලංකා කණ්ඩායමේ ක්‍රීඩකයන් 3 දෙනෙකුම කිසිදු ලකුණක් නොලබා දැවී ගිය අතර අද එක්දින වරම් ලැබු සධීර සමරවික්‍රම ද ඊට අයත්.\nනායක උපුල් තරංග සහ තිසර පෙරේරා එලෙස දැවී යාමට ලක්වු අනෙක් දෙදෙනායි.\nනිරෝෂන් දික්වැල්ල ලකුණු 22 ක් රැස් කළා.\nශ්‍රී ලංකා ඉනිම ශක්තිමත් කිරීමට වැඩි දායකත්වයක් ලබාදුන් ලහිරු තිරිමාන්න ලකුණු 62 යි.\nපන්දු 94 කින් ලබාගත් එම ලකුණු 62 ට හතරේ පහර 4 ක් ද ඇතුලත්.\nමෙය ඔහුගේ 20 වන එක්දින අර්ධ ශතකයයි.\nපන්දු යැවීමේදී හසන් අලි කඩුලු 3 ක් බිඳහෙලු අතර ඉමාඩ් වසීම් සහ ශදාබ් ඛාන් කඩුලු 2 බැගින් බිඳහෙලුවා.\nපකිස්ථාන පිළිතුරු ඉනිම තවත් සුලු වේලාවකින් ආරම්භ වීමට නියමිතයි.\nතරග 5 කින් සමන්විත එක්දින තරගාවලිය 3 ට බින්දුවක් ලෙස පකිස්ථානය ජයග්‍රහණය කර අවසන්.",
       "URL": "https://www.hirunews.lk/sports/174025/පකිස්ථානයට-174-ක-ඉලක්කයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=287"
}