{
       "Source": "hirunews",
       "Timestamp": "Saturday, 09 November 2019 - 13:48",
       "Headline": "ආසියානු නැගී එන කණ්ඩායම් ක්‍රිකට් තරගාවලියට ශ්‍රී ලංකාව සූදානම්",
       "News Content": "ආසියානු නැගී එන කණ්ඩායම් ක්‍රිකට් තරගාවලිය සඳහා ශ්‍රී ලංකා කණ්ඩායම ලබන සතියේ බංග්ලාදේශය බලා නික්මෙනවා.\nආසියාවේ ටෙස්ට් වරම් ලැබූ රටවල වයස අවුරුදු 23න් පහළ කණ්ඩායම් සහභාගි වන මෙම තරගාවලිය නොවැම්බර් 14 වන දා සිට 23 වන දා දක්වා පැවැත්වීමට නියමිතයි.\nතරගාවලිය සඳහා ශ්‍රී ලංකාව, ඉන්දියාව, පාකිස්තානය, බංග්ලාදේශය සහ ඇෆ්ගනිස්ථානයට අමතරව හොංකොං, ඕමානය සහ නේපාලය යන රටවල කණ්ඩායම් ද සහභාගිවීම විශේෂත්වයක්. පසුගිය වසරේ ශූරයන් වූ ශ්‍රී ලංකා වයස අවුරුදු 23න් පහළ පිළ ආසියානු නැගී එන කණ්ඩායම් ක්‍රිකට් තරගාවලියේ දී මෙවර මෙහෙය වනු ලබන්නේ චරිත් අසලංක විසින්.\nහිටපු ශ්‍රී ලංකා වේග පන්දු යවන ක්‍රීඩක චමින්ද වාස් කණ්ඩායමේ පුහුණුකරු ලෙස කටයුතු කරනවා.",
       "URL": "https://www.hirunews.lk/sports/227948/ආසියානු-නැගී-එන-කණ්ඩායම්-ක්‍රිකට්-තරගාවලියට-ශ්‍රී-ලංකාව-සූදානම්",
       "Category": "Sports",
       "Parent URL": "https://www.hirunews.lk/sports/all-news.php?pageID=130"
}