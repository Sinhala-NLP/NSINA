{
       "Source": "hirunews",
       "Timestamp": "Saturday, 30 November 2013 - 13:10",
       "Headline": "විස්සයි විස්සට සුදුස්සන් අද තෝරයි.",
       "News Content": "විස්සයි විස්ස ලෝක කුසලාන සුදුසුකම් ලැබීමේ තරගාවලියේ අවසාන මහා තරගය සහ 03 වන ස්ථානය තේරීමේ තරගය අද (30) අබුඩාබි හිදී පැවැත්වෙනවා. ඒ අනුව තරගාවලියේ අවසාන මහා තරගය සඳහා ඇෆ්ගනිස්ථානය සහ අයර්ලන්ත කණ්ඩායම් සුදුසුකම් ලබා සිටිනවා. 03 වන ස්ථානය සඳහා පැවැත්වෙන තරගයට සුදුසුකම් ලබා ඇත්තේ එක්සත් එමීර් රාජ්‍ය කණ්ඩායම සහ නේපාල කණ්ඩායමයි. එහිදී එක්සත් එමීර් කණ්ඩායම නියෝජනය කරමින් ශ්‍රී ලාංකික ක්‍රීඩකයින් දෙදෙනෙකු වන මංජුල ගුරුගේ සහ සදිප් සිල්වාද තරග වදිනවා.",
       "URL": "https://www.hirunews.lk/sports/72451/විස්සයි-විස්සට-සුදුස්සන්-අද-තෝරයි",
       "Category": "Sports",
       "Parent URL": "https://www.hirunews.lk/sports/all-news.php?pageID=501"
}