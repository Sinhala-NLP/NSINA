{
       "Source": "hirunews",
       "Timestamp": "Saturday, 04 February 2017 - 21:27",
       "Headline": "දකුණු අප්‍රිකාවට ලකුණු 164 ක ඉලක්කයක්",
       "News Content": "සංචාරක ශ්‍රී ලංකා කණ්ඩායමට එරෙහි තුන්වන එක්දින තරගය ජය ගැනීමට දකුණු අප්‍රිකාවට ලකුණු 164 ක ඉලක්කයක් හිමිව තිබෙනවා.\nතරගයේ කාසියේ වාසිය දිනු දකුණු අප්‍රිකාවේ ආරාධනය මත පළමුවෙන් පන්දුවට පහරදුන් ශ්‍රී ලංකාවට පන්දුවාර 39 යි පන්දු 2 ක් අවසානයේ සියලුදෙනා දැවී ලබාගැනීමට හැකිවුයේ ලකුණු 163 ක් පමණයි.\nනිරෝෂන් දික්වැල්ල 74 යි. උපුල් තරංග ලකුණු 31 ක් රැස් කලා.\nධනංජය ද සිල්වා ලකුණු 16 ක් සහ සචිත් පතිරණ ලකුණු 18 ක් ලබාගත්තා.\nවෙනත් කිසිදු ක්‍රීඩකයකුට ලකුණු 5 සීමාව ඉක්මවා යාමට හැකිවුයේ නැහැ.\nපන්දු යැවීමේදී ඩ්වේන් ප්‍රිටෝරියස් කඩුලු 3 ක් බිඳහෙලා තිබෙනවා.\nදකුණු අප්‍රිකා පිළිතුරු ඉනිම තවත් සුලු වේලාවකින් ආරම්භ වීමට නියමිතයි.",
       "URL": "https://www.hirunews.lk/sports/153683/දකුණු-අප්‍රිකාවට-ලකුණු-164-ක-ඉලක්කයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=356"
}