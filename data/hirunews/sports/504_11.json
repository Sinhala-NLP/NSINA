{
       "Source": "hirunews",
       "Timestamp": "Monday, 11 November 2013 - 19:34",
       "Headline": "රංචි වලදී ශ්‍රී ලංකාවට රන් පදක්කම් 2ක්.",
       "News Content": "ඉන්දියාවේ රංචි හිදී අද (11) ආරම්භ වූ දකුණු ආසියානු කණිෂ්ඨ මලල ක්‍රීඩා තරගාවලියේ රන් පදක්කම් 2ක් දිනා ගැනීමට ශ්‍රී ලංකා කණ්ඩායම සමත් වුණා. මීටර් 400 බාලිකා ධාවන තරගයට සහභාගි වුණු ශිවන්ති කුමාරි සිය තරගය තත්ත්පර 56යි දශම 8යි 7 කාලයකින් නිම කරමින් රන් පදක්කම දිනා ගත්තා. එමෙන්ම බාලිකා තුම් පිම්ම තරග ඉසව්වට සහභාගි වූ විදුෂා ලක්ෂානි මීටර් 12යි දශම 6යි 8ක් දුරක් වාර්තා කරමින් රන් පදක්කම දිනා ගැනීමට සමත් වුණා. දිනය නිමා වන විට ශ්‍රී ලංකා කණ්ඩායම රන් පදක්කම් දෙකක්, රිදී පදක්කම් 7ක්, ලෝකඩ පදක්කම් 6ක් දිනා ගනිමින් පදක්කම් සටහනේ දෙවන ස්ථානයේ පසු වනවා. රන් පදක්කම් 12ක් දිනා ගනිමින් පදක්කම් සටහනේ පළමු ස්ථානයේ පසුවන්නේ ඉන්දියාවයි.",
       "URL": "https://www.hirunews.lk/sports/71182/රංචි-වලදී-ශ්‍රී-ලංකාවට-රන්-පදක්කම්-2ක්",
       "Category": "Sports",
       "Parent URL": "https://www.hirunews.lk/sports/all-news.php?pageID=504"
}