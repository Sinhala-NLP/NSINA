{
       "Source": "hirunews",
       "Timestamp": "Monday, 15 February 2021 - 9:28",
       "Headline": "කුලසේකර සහ ධම්මික ප්‍රසාද් යළි 20-20 පිටියට",
       "News Content": "ප්‍රවීන ක්‍රිඩකයන්ගේ සහභාගීත්වයෙන් ඉන්දියාවේ දී පැවැත්වෙන \\\"රෝඩ් සේෆ්ටි වර්ල්ඩ් සීරියස්\\\" විස්සයි විස්ස ක්‍රිකට් තරඟාවලියට එක්වන ශ්‍රී ලංකා කණ්ඩායමට වේගපන්දු යවන්නන් වන නුවන් කුලසේකර සහ ධම්මික ප්‍රසාද් එක්වීමට නියමිත බව වාර්තා වනවා.\nනුවන් කුලසේකර 2019 වසරේ ජාත්‍යන්තර ක්‍රිකට් පිටියට සමුදුන් අතර නුදුරේදීම ජාත්‍යන්තර පිටියෙන් තමන්ද සමුගන්නා බව ධම්මික ප්‍රසාද් ද පසුගියදා ඉඟි පළකර තිබුණා.\nශ්‍රී ලංකා කණ්ඩායම නියෝජනය කරමින් රසල් ආර්නල්ඩ් ද මෙවර තරඟාවලියට එක්වීමට නියමිත බව සඳහන් කර තිබුණා.\nමාර්ග ආරක්ෂාව ප්‍රවර්ධනය කිරීමේ අරමුණින් පැවැත්වෙන \\\"රෝඩ් සේෆ්ටි වර්ල්ඩ් සීරියස්\\\" විස්සයි විස්ස තරඟාවලිය කොරෝනා වසංගත තත්ත්වය හේතුවෙන් කල් දැමුණු අතර එහි ඉතිරි තරඟ ලබන මාර්තු 02 වනදා සිට ඉන්දියාවේ රායිපූර්හී දී පැවැත්වීමට නියමිතයි.\nශ්‍රී ලංකාව, ඉන්දියාව, ඕස්ට්‍රේලියාව, දකුණු අප්‍රිකාව, සහ බටහිර ඉන්දීය කොදෙව් යන රටවල් නියෝජනය කරමින් සුපිරි ක්‍රිකට් ක්‍රීඩකයින් මෙම තරඟාවලියට එක්වනවා.",
       "URL": "https://www.hirunews.lk/sports/262619/කුලසේකර-සහ-ධම්මික-ප්‍රසාද්-යළි-20-20-පිටියට",
       "Category": "Sports",
       "Parent URL": "https://www.hirunews.lk/sports/all-news.php?pageID=67"
}