{
       "Source": "hirunews",
       "Timestamp": "Thursday, 06 April 2017 - 20:48",
       "Headline": "මාලිංගගෙන් කඩුලු ත්‍රිත්වයක්",
       "News Content": "සංචාරක බංග්ලාදේශ කණ්ඩායමට එරෙහි දෙවන සහ අවසන් 20 යි 20 තරගය ජය ගැනීමට ශ්‍රී ලංකාවට ලකුණු 177 ක ඉලක්කයක් හිමිව තිබෙනවා.\nකොළඹ ආර් ප්‍රේමදාස ක්‍රීඩාංගණයේ පැවැත්වෙන තරගයේ කාසියේ වාසිය දිනා පළමුවෙන් පන්දුවට පහරදුන් බංග්ලාදේශය නියමිත පන්දුවාර 20 අවසානයේ කඩුලු 9 ක් දැවී ලකුණු 176 ක් ලබාගත්තා.\nඉම්රුල් කයිස් 36 යි. ශකීබ් අල්  හසන් ලකුණු 38 යි. සොවුම්ය සර්කාර් 34 ක් ලබාගත්තා.\nසිය අවසන් 20 යි 20 ජාත්‍යන්තර තරගයට ක්‍රීඩා කරන මශ්රෆි මොටාසා ලසිත් මාලිංගගේ පන්දුවක් හමුවේ කිසිදු ලකුණක් නොලබා පිටියෙන් ඉවත්වුනා.\nපන්දු යැවීමේදී ලසිත් මාලිංග කඩුලු ත්‍රිත්වයක් ලබාගැනීමට ද සමත්වුනා. ඒ මුශ්ෆිකර් රහීම් / මෙහෙදි  හසන් සහ මශ්රෆි මොටාසා දවා ගනිමින්.\nමෙය ඔහු ජාත්‍යන්තර තරගවලදී කඩුලු ත්‍රිත්වයක් ලබාගත් 4 වන අවස්ථාවයි\nශ්‍රී ලංකා පිළිතුරු ඉනිම තවත් සුලු වේලාවකින් ආරම්භ වීමට නියමිතයි.",
       "URL": "https://www.hirunews.lk/sports/158662/මාලිංගගෙන්-කඩුලු-ත්‍රිත්වයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=340"
}