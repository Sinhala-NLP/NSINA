{
       "Source": "hirunews",
       "Timestamp": "Monday, 15 August 2016 - 8:01",
       "Headline": "ඇමරිකාව ඔලිම්පික් කඩඉමක් පසු කරයි.",
       "News Content": "ඔලිම්පික් ඉතිහාසයේ රන් පදක්කම් දහස ඉක්මවූ පළමු රට ලෙස වාර්තා පොතට එක්වීමට ඇමරිකාව සමත්වී තිබෙනවා.\n1896 සිට රියෝ ඔලිම්පික් උළෙලේ ආරම්භය දක්වා ඇමරිකාව ලබාගෙන තිබූ රන් පදක්කම් සංඛ්‍යාව 977 ක්.\nපෙරේදා වනවිට ඇමරිකාව ඔලිම්පික් රන් පදක්කම් 23 ක් දිනාගෙන තිබූ අතර, ඒ අනුවයි ඔවුන් මෙම සීමාව පසුකර ගියේ.\nමේ අතර ශ්‍රී ලංකා ක්‍රීඩක ක්‍රීඩිකාවන් නියෝජනය කළ ඉසව් කිහිපයක් ඊයේ පැවැත්වුණා.\nකාන්තා මැරතන් ඉසව්ව නියෝජනය කරමින් ඉදිරිපත් වූ නිලූකා ගීතානි රාජසේකරට ලබාගත හැකිවූයේ එම ඉසව්වේ 129 වන ස්ථානයයි.\nඑමෙන්ම බැඞ්මින්ටන් ක්‍රීඩක නිලූක කරුණාරත්න තමන් සහභාගි වූ අවසන් තරඟය ජයග්‍රහණය කළා.\nපෝලන්තය සමඟ පැවති එම තරඟය තරඟ වට දෙකට බින්දුවක් ලෙසයි නිලූක ජයගත්තේ.\nමේ අතර පදක්කම් සටහනද වෙනස්වී ඇති අතර නවතම පදක්කම් සටහන පහතින්.",
       "URL": "https://www.hirunews.lk/sports/140647/ඇමරිකාව-ඔලිම්පික්-කඩඉමක්-පසු-කරයි",
       "Category": "Sports",
       "Parent URL": "https://www.hirunews.lk/sports/all-news.php?pageID=392"
}