{
       "Source": "hirunews",
       "Timestamp": "Monday, 14 January 2013 - 7:49",
       "Headline": "පාවාදීමක පාවාදීමක්.",
       "News Content": "හිටපු දකුණු අප්‍රිකානු ක්‍රිකට් ක්‍රීඩක හැන්සි ක්‍රොන්ඤේ ට එරෙහි තරඟ පාවාදීමේ සිද්ධියේදී තමන් අසත්‍ය සාක්ෂි ලබාදුන් බවට හිටපු දකුණු අප්‍රිකානු ක්‍රීඩක හෙන්රි විලියම්ස් පවසනවා. මෙම සිද්ධිය සම්බන්ධයෙන් වසර 2000 දී පරික්ෂණ පැවැත්වූ කොමිසම් සභාව ඉදිරියේදී තමන් සහ හර්සල් ගිබ්ස් මෙම අසත්‍ය සාක්ෂි ලබාදුන් බවයි ඔහු වැඩිදුරටත් සඳහන් කළේ. එහිදී ඉන්දියාවේදී තරඟ පාවාදීම සඳහා හැන්සි ක්‍රොන්චේ තමන් දෙදෙනාට ඇමරිකානු ඩොලර් 15000 ක මුදලක් ලබාදුන් බවට ප්‍රකාශ කළ බව හෙන්රි විලියම්ස් පැවසුවා. මෙම තරඟ පාවාදීමේ සිද්ධිය සම්බන්ධයෙන් හැන්සි ක්‍රොන්චේ ට ජීවිතාන්තය දක්වා තරඟ තහනමක් පැනවූ අතර හෙන්රි විලියම්ස් ට සහ හර්සල් ගිබ්ස්ට මාස 6 ක තරඟ තහනමක් අදාල කොමිසම විසින් පනවනු ලැබුවා. කෙසේ වුවත් හැන්සි ක්‍රොන්ඤේ 2002 වසරේ සිදුවූ ගුවන් අනතුරකින් ජීවිතක්‍ෂයට පත්වුනා.",
       "URL": "https://www.hirunews.lk/sports/51382/පාවාදීමක-පාවාදීමක්",
       "Category": "Sports",
       "Parent URL": "https://www.hirunews.lk/sports/all-news.php?pageID=558"
}