{
       "Source": "hirunews",
       "Timestamp": "Tuesday, 27 January 2015 - 8:43",
       "Headline": "දෝනි අයි.පී.එල්. ගැන කතා කරයි.",
       "News Content": "අයි.පී.එල්. තරඟ පාවාදීම් සම්බන්ධයෙන් ඉන්දීය ක්‍රීඩක මහේන්ද්‍ර සිං දෝනි ප්‍රථම වරට අදහස් ප්‍රකාශ කර තිබෙනවා. අයි.පී.එල්. තරඟ පාවාදීම් පිළිබද පරීක්ෂණවලදී ප්‍රධාන වශයෙන් චෝදනා එල්ල වූ කණ්ඩායමක් වන්නේ දෝනි නායකත්වය දුන් චෙන්නායි සුපර් කිංග්ස් කණ්ඩාමයි. එහි කළමනාකරු වූ ගුරුනාත් මෙයියප්පන් මෙන්ම ඔහුගේ මාමා වන ඉන්දීය ක්‍රිකට් පාලක මණ්ඩලයේ සභාපතිවරයාට ද ශ්‍රේෂ්ඨාධිකරණ කමිටුවෙන් තහංචි පැනවුණා. ඉන්දීය ශ්‍රේෂ්ඨාධිකරණය වෙත මෙම තරඟ පාවාදීම්වලට අදාළ ක්‍රීඩකයන් 13 දෙනෙකුගේ නම් මුද්‍රා තැබූ කවරයක බහා ලබා දුන්නා. දෝනිගේ නම ද ඊට ඇතුළත් වන බවයි විශ්වාස කෙරෙන්නේ. අයි.පී.එල්. තරඟ පාවාදීම් පරීක්ෂණ පිළිබද අදහස් දැක්වූ මහේන්ද්‍ර සිං දෝනි කියා සිටියේ තමාට එරෙහිව තහවුරු කළ හැකි චෝදනා නොමැති බවයි. එහෙත් අදාළ පරීක්ෂණවලදී තමාගේ නම තවදුරටත් සදහන් විය හැකි බව ඔහු වැඩිදුරටත් සදහන් කළා.",
       "URL": "https://www.hirunews.lk/sports/102109/දෝනි-අයි-පී-එල්-ගැන-කතා-කරයි",
       "Category": "Sports",
       "Parent URL": "https://www.hirunews.lk/sports/all-news.php?pageID=491"
}