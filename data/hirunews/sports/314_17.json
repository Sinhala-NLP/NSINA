{
       "Source": "hirunews",
       "Timestamp": "Tuesday, 18 July 2017 - 21:56",
       "Headline": "සිම්බාබ්වේට එරෙහිව දික්වැල්ල සමග ගොඩනැගු සබඳතාව ගැන අසේල ගුණරත්න කථා කරයි",
       "News Content": "සිම්බාබ්වේ කණ්ඩායමට එරෙහි ටෙස්ට් තරග ජයග්‍රහණයට මග පෑදු අසේල ගුණරත්න අද තරගය අවසානයේදී සිය පිතිකරණය පිළිබඳ මාධ්‍ය හමුවේ අදහස් පළකලා.\nඑහිදී නිරෝෂන් දික්වැල්ල සමග කථිකා කරගත් කරුණු පිළිබඳව ද ඔහු හෙළිකළා.\nනිරන්තරයෙන් තමා සමග අදහස් පළකර ගන්නා ලෙසට සහ තමාට ලකුණු රැස් කිරීමට සහය ලබාදෙන ලෙසට දික්වැල්ල උපදෙස් දුන් බවයි ඔහු කියාසිටියේ.\nතමා මෙන් වැඩි ලකුණු සංඛ්‍යාවක් ටෙස්ට් තරගවලදී නිරෝෂන් දික්වැල්ල ලබාගෙන නොමැති බැවින් තරගයේ අවසන් ඉනිමේ මුහුණ දී සිටින අවස්ථාව කළමණාකරණය කර ගැනීමට ඔහු මෙලෙස තම සහය බලාපොරොත්තු වන්නට ඇති බව අසේල ගුණරත්න ප්‍රකාශ කළා.\nපරාජයේ මරු කටින් කණ්ඩායම ගලවාගත් අසේල ගුණරත්න සහ නිරෝෂන් දික්වැල්ල 6 වන කඩුල්ලට ගොඩනැගූ සබඳතාව ලකුණු 121 ක්.\nඇතැම් අවස්ථාවලදී ඇතැම් පහර සම්බන්ධයෙන් තමා දික්වැල්ලට උපදෙස් දුන්න ද අවසානයේදී සෑම පන්දුවකටම පාහේ පහරදී ලකුණු රැස් කළ බව ඔහු කියාසිටියා.\nආබාධ තත්වයක් පැවතිය ද අසේල ගුණරත්න මෙම ටෙස්ට් තරගයේ අවසන් ඉනිමේදී ලකුණු 80 ක් රැස් කිරීමට සමත්වුනා.\nමේ අතර තරගය අවසානයේදී නායක දිනේෂ් චන්දිමාල් කියාසිටියේ තමා අසේල ගුණරත්නගේ මෙවැනි දක්ෂතාවක් බලාපොරොත්තු වු බවයි.\nඅද දිනයේදී අසේල ලකුණු 100 ක් ඉක්මවා ලබාගන්නා බවට දිනය ආරම්භයේදී තමා අසේල ගුණරත්නට ප්‍රකාශ කළ බව චන්දිමාල් සඳහන් කළා.\nකෙසේවෙතත් අසේල දැඩි අධිෂ්ඨානයකින් ඊට ප්‍රතිචාර දක්වා තිබුනේ තමා ලකුණු 100 ක් ලබා නොගන්නා අතර ලකුණු 70 ක් පමණ ලබාගෙන තරගය ජයග්‍රහණයට දායක වන බවයි.\nතරග ජයග්‍රහණය අවසානයේ දිනේෂ් චන්දිමාල් මෙම කරුණු හෙළිකළා.\nඑවැනි විශ්වාසදායී ක්‍රියාවන් තමා කණ්ඩායමේ සාමාජිකයන්ගෙන් බලාපොරොත්තු වන බවයි ඔහු කියාසිටියේ.\nපැවති තත්වය අනුව එවැනි ලකුණු සංඛ්‍යාවක් රැස් කර ගැනීමට අසේලට නොහැකිවීමට ඉඩ තිබුන ද ඔහු පැවසු වචන තුලින් තමා ද දැඩි විශ්වාසයක් ගොඩනගා ගත් බව චන්දිමාල් ප්‍රකාශ කළා.\nමෙවැනි සාමාජිකයන් පිරිසක් තම කණ්ඩායම තුල සිටීම පිළිබඳ ඉතා සතුටුවන බවයි ඔහු කියාසිටියේ.\nතමා උපදෙස් ලබාදී ඇත්තේ ඕනෑම බැරූරුම් අවස්ථාවකදී තමා වගකීම භාරගන්නා අතර කිසිදු බියකින් තොරව ක්‍රීඩා කරන ලෙස තමා තම සාමාජිකයන්ට උපදෙස් ලබාදී ඇතැයි ද චන්දිමාල් ප්‍රකාශ කළා.\nඑමෙන්ම මෙම තරගයේදී කුසල් පෙරේරා / දිමුත් කරුණාරත්න සහ උපුල් තරංගගේ පිතිකරණය ද අගය කරන බවයි ඔහු කියාසිටියේ.\nමේ එහිදී අදහස් දැක්වූ ශ්‍රී ලංකා ටෙස්ට් කණ්ඩායමේ නායක දිනේෂ් චන්දිමාල්..\nමම අද උදේ අසේලට කිව්වා අසේල ඔයා ලකුණු 100 ක් ලබා ගන්නවා අද දවසේ කියලා. අසේල හරිම කන්ෆිඩන්ස් විදිහට කිව්වා නෑ චන්දි අද මට 100 ක් ගහන්න වෙන්නේ නෑ අද මම 70 යි නොට්අවුට් ගහලා මේ තරගය ඔයාට ජයග්‍රහණය කරලා දෙනවා කියලා, ඔහුට ඒ දේ කරන්න බැරි වෙන්න තිබුණ අද. නමුත් ඔහුගේ ඒ කතා කරපු විදිහ මටත් නායකයෙක් විදිහට ගොඩක් කන්ෆිඩන්ස් දෙයක් වුණා. ඒ වගේ විශ්වාසකම තමයි මම මගේ ක්‍රීඩකයන්ගෙන් බලාපොරොත්තු වෙන්නේ. විශේෂයෙන් මේ වගේ අමාරු වෙලාවක ගොඩක් සන්තෝස වෙනවා මේ වගේ ක්‍රීඩකයින් මගේ කණ්ඩායමේ ඉන්න එක ගැන. මං හිතන්නේ  දික්වැල්ල ගැන අසේල පොඩ්ඩක් උත්තර දෙයි.\nඅසේල ගුණරත්න ද මෙහිදී සිය අදහස් පළකළා.\nදික්වැල්ල මැදට ආපු වෙලාවේ කිව්වේ මට හැම වෙලාවේම කතා කරන්න මට කියලා ගස්සගන්න කිව්වා. ඒ ලොකු ඉනින් එකක් ගහලා නැති හන්දා මං හිතන්නේ එයා කිව්වේ ඔයා ටිකක් ගහලා තියෙනවා. ඒ හින්දා මට හැමවෙලේම මේ වෙලාවේ කොහොම ද එහෙන් මෙහෙන් පැත්තකට යද්දී මට හැම වෙලාවේම කියනවා පොඩ්ඩක් කියන්න මට හැම වෙලාවේම කතා කරන්න. මම ඒකයි හැම වෙලේම බොලෙන් බෝලේ ගිහින් කතා කළේ මෙහෙමයි මෙහෙමයි ඔය ෂොට් එක ගහන්න එපා ඒක හරි අවදානම් කියලා. කොහොම හරි තියාගෙන ගැස්සුවා ඉතිං.\n\\r\\n",
       "URL": "https://www.hirunews.lk/sports/166205/සිම්බාබ්වේට-එරෙහිව-දික්වැල්ල-සමග-ගොඩනැගු-සබඳතාව-ගැන-අසේල-ගුණරත්න-කථා-කරයි",
       "Category": "Sports",
       "Parent URL": "https://www.hirunews.lk/sports/all-news.php?pageID=314"
}