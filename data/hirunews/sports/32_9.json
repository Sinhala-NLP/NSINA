{
       "Source": "hirunews",
       "Timestamp": "Monday, 27 December 2021 - 17:08",
       "Headline": "ලෝකෙෂ් රාහුල්ගෙන් ශතකයක්",
       "News Content": "ඉන්දියාව හා දකුණු අප්‍රිකාව අතර පළමු ටෙස්ට් තරගය මේ වනවිට පැවැත්වෙනවා.\nඑහි දි සිය පළමු ඉනිම ක්‍රීඩා කරන ඉන්දීය කණ්ඩායම මේ වනවිට කඩුලු තුනක් දැවී ලකුණු 272ක් රැස් කරගෙන සිටිනවා.\nඑහි දී ඉන්දියාව වෙනුවෙන් නො දැවී ක්‍රීඩා කරන ලෝකෙෂ් රාහුල් අගනා ශතකයක් වාර්තා කිරීමට සමත් වුණා.\nඉන්දීය ඉනිම ගොඩනැගීමට තවත් අන්තයක සිට දායක වූ මයාන්ක් අග්‍රාවල් ලකුණු 60ක් රැස් කරගත් අතර, මේ  වනවිට නො දැවී ක්‍රීඩා කරන අජන්ක්‍යා රහනේ රැස් කරගෙන සිටින ලකුණු සංඛ්‍යාව 40ක්.\nඉන්දීය කඩුලු තුනම බිඳ හෙළුවේ දකුණු අප්‍රිකානු ක්‍රීඩක ලුන්ගි නිගිඩි විසින්.\nවර්ෂාව නිසා තරගය මේ වනවිට තාවකාලික ව නතර කර තිබෙනවා.",
       "URL": "https://www.hirunews.lk/sports/292289/ලෝකෙෂ්-රාහුල්ගෙන්-ශතකයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=32"
}