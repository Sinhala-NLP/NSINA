{
       "Source": "hirunews",
       "Timestamp": "Friday, 08 September 2017 - 13:19",
       "Headline": "ක්‍රිකට් සහ මුදල් ගැන රොෂාන් මහානාම කට අරී",
       "News Content": "මුදල් මුල්කර ගනිමින් ක්‍රීඩාවේ නොයෙදෙන ලෙස හිටපු ටෙස්ට් ක්‍රිකට් නායක රොෂාන් මහානාම ඉල්ලීමක් කරනවා.\nකොළඹ පැවති වැඩසටහනකට එක්වෙමින් ඔහු සඳහන් කළේ මුදල් ඉපයීමේ අරමුණින් කටයුතු කළේ නම් තමන් අන්තර්ජාතික ක්‍රිකට් කවුන්සිලයේ දැරූ තරඟ තීරක තනතුරෙන්ද ඉවත් නොවන බවයි.\nමේ අතර, ශක්තිමත් පළමු පෙළ තරඟාවලියක් නොමැතිකම ශ්‍රී ලංකා ක්‍රිකට් අර්බුදයට දැඩි ලෙස බලපා ඇති බව ජාත්‍යන්තර ක්‍රිකට් තරඟ විස්තර විචාරක, හිටපු ටෙස්ට් ක්‍රිකට් ක්‍රීඩක රසල් ආනෝල්ඞ් පවසනවා.\nබී.බී.සී. සිංහල සේවය සමඟ සම්මුඛ සාකච්ඡාවකට එක්වෙමින් ඔහු සඳහන් කළේ ශාරීරික යෝග්‍යතා ගැටලූ ඇතුළු ශ්‍රී ලංකා පිලට මේ වනවිට බලපා ඇති ගැටලූවලට කඩිනමින් විසඳුම් සෙවීමට කටයුතු කළ යුතු බවයි.",
       "URL": "https://www.hirunews.lk/sports/170435/ක්‍රිකට්-සහ-මුදල්-ගැන-රොෂාන්-මහානාම-කට-අරී",
       "Category": "Sports",
       "Parent URL": "https://www.hirunews.lk/sports/all-news.php?pageID=300"
}