{
       "Source": "hirunews",
       "Timestamp": "Saturday, 22 October 2016 - 7:53",
       "Headline": "ශ්‍රී ලංකා ඒ පිලට තරගාවලි ජයක්",
       "News Content": "සංචාරක බටහිර ඉන්දීය කොදෙව් ඒ කණ්ඩායම සමග පැවති තුන්වන නිල නොවන ටෙස්ට් ක්‍රිකට් තරගයෙන් ලකුණු 138 ක ජයක් ලැබීමට ශ්‍රී ලංකා ඒ කණ්ඩායම ඊයේ (21)සමත් වුණා.\nදඹුල්ලේ පැවති මෙම තරගයේදී ශ්‍රී ලංකා ඒ පිල පළමු ඉනිම සදහා ලකුණු 318 ක් රැස් කළ අතර, දෙවන ඉනිම සදහා කඩුලු 6 ක් දැවී ලකුණු 257 ක් රැස් කළා.\nබටහිර ඉන්දීය කොදෙව් ඒ කණ්ඩායම මුල් ඉනිමේදී ලකුණු 243 කට දැවී ගිය අතර, දෙවන ඉනිමේදී සියලු  ක්‍රීඩකයන් දැවී ලබා ගත්තේ ලකුණු 138 ක් පමණයි.\nමේ සමගම ශ්‍රී ලංකා ඒ කණ්ඩායම කොදෙව් ඒ පිළ සමග පැවති නිල  නොවන ටෙස්ට් තරගාවලිය දෙකට එකක් ලෙස ජයග්‍රහණය කරනවා.\nරෝස පැහැති පන්දුව යොදාගනිමින් ලංකාව තුල පැවති ප්‍රථම තරගාවලිය මෙයයි.",
       "URL": "https://www.hirunews.lk/sports/145791/ශ්‍රී-ලංකා-ඒ-පිලට-තරගාවලි-ජයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=377"
}