{
       "Source": "hirunews",
       "Timestamp": "Tuesday, 09 January 2018 - 15:24",
       "Headline": "එංගලන්ත පුහුණුකරු ධුරයෙන් ඉවත්වීමට යයි",
       "News Content": "එංගලන්ත කණ්ඩායමේ වත්මන් පුහුණුකරු ටෙ‍්‍රවර් බේලිස් සිය ධුරයෙන් ඉල්ලා අස්වන කාලසීමාව ප්‍රකාශයට පත්කර තිබෙනවා.\nඒ අනුව 2019 වසරේ පැවැත්වෙන ක්‍රිකට් තරගාවලියෙන් අනතුරුව තමා පුහුණුකරු ධුරයෙන් සමුගන්නා බවයි ඔහු ප්‍රකාශකර ඇත්තේ.\nඅලු බඳුන තරගාවලිය 4 ට බින්දුවක් ලෙසට පරාජයෙන් පත්වීමෙන් පසු මාධ්‍ය වෙත අදහස් දක්වමින් එංගලන්ත පුහුණුකරුවා මෙම අදහස් පළකර තිබෙනවා.\nමේ සම්බන්ධයෙන් එංගලන්ත ක්‍රිකට් පාලක මණ්ඩල බලධාරීන් දැනුවත් කර ඇතැයි ද ඔහු සඳහන් කළා.\n2015 වසරේ එංගලන්ත පුහුණුකරු ධුරයට පත් කෙරුනු ටෙ‍්‍රවර් බේලිස් ප්‍රකාශ කළේ 2019 වසරේ සැප්තැම්බර් මාසයෙන් තමාගේ කොන්ත්‍රාත් කාලය අවසන් වන බවයි.\nඑබැවින් එය තවදුරටත් දීර්ඝ නොකරන ලෙසට ඉල්ලා සිටි බවයි පුහුණුකරුවා හෙළිකර ඇත්තේ.\nකිසිදු රටක තමන් මෙතරම් දීර්ඝ කාලයක් පුහුණුකරුවා ලෙසට නොසිටි බව ද ඔහු පෙන්වා දෙනවා.",
       "URL": "https://www.hirunews.lk/sports/180597/එංගලන්ත-පුහුණුකරු-ධුරයෙන්-ඉවත්වීමට-යයි",
       "Category": "Sports",
       "Parent URL": "https://www.hirunews.lk/sports/all-news.php?pageID=266"
}