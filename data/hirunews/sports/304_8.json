{
       "Source": "hirunews",
       "Timestamp": "Sunday, 27 August 2017 - 13:56",
       "Headline": "ග්ලෝබල්  T - 20 ක්‍රීඩකයන් නම් කෙරේ",
       "News Content": "දකුණු අප්‍රිකානු ග්ලෝබල් ටී ටුවෙන්ටි විස්සයි විස්ස තරගාවලිය සඳහා ප්‍රධාන පෙළේ ජාත්‍යන්තර ක්‍රීඩකයන් ඊයේ නම් කෙරුණා.\nඒ අනුව මුළින්ම තෝරා ගැනුනු ජාත්‍යන්තර ක්‍රීඩකයා වූයේ කොදෙව් පිල නියෝජනය කරන කයිරන් පොලාඩ්.\nඊට අමතරව ක්‍රිස් ගේල්, ඩ්වේන් බ්‍රාවෝ, ඇතුලු කොදෙව් ක්‍රීඩකයන් මෙන්ම නවසීලන්ත ක්‍රීඩක බ්‍රෙන්ඩන් මැකලම්, එංගලන්ත ක්‍රීඩකයන් වන ඉයොන් මෝගන් සහ කෙවින් පීටර්සන් සහ ජේසන් රෝයි ද දකුණු අප්‍රිකානු ග්ලෝබල් ටී 20 විස්සයි විස්ස තරගාවලියට ඇතුළත්වන ජාත්‍යන්තර ක්‍රීඩකයන්.\nක්වින්ටන් ඩී කොක්, ඩේවිඩ් මිලර්, ජේ.පී. ඩුමිනි, හෂිම් අම්ලා, කගීසෝ රබාඩා, ඉම්රාන් තහීර්, ඒ.බී. ඩිවිලියර්ස් සහ ෆෆ් ඩුප්ලෙසි තරගාවලියට එක්වන කණ්ඩායම් අට මෙහෙයවන දකුණු අප්‍රිකානු ක්‍රිඩකයන් ලෙස නම් කෙරුණා.\nඒ සඳහා ජාත්‍යන්තර ක්‍රීඩකයින් ලෙස තෝරාගෙන ඇති එකම ශ්‍රී ලාංකික ක්‍රීඩකයා වන්නේ ඩුප්ලෙසි ඇතුළත් ස්ටෙලන් බොෂ් කණ්ඩායමේ ජාත්‍යන්තර ක්‍රීඩකයා ලෙස තෝරා ගැනුනු ලසිත් මාලිංගයි.",
       "URL": "https://www.hirunews.lk/sports/169497/ග්ලෝබල්-t-20-ක්‍රීඩකයන්-නම්-කෙරේ",
       "Category": "Sports",
       "Parent URL": "https://www.hirunews.lk/sports/all-news.php?pageID=304"
}