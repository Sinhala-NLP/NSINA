{
       "Source": "hirunews",
       "Timestamp": "Monday, 08 July 2013 - 13:48",
       "Headline": "ක්‍රිකට් විනිසුරුවරුන් දෙදෙනෙකුට වසර 5 ක තහනමක්.",
       "News Content": "ශ්‍රී ලාංකික ක්‍රිකට් විනිසුරුවරුන් වන මොරිස් වින්ස්ටන්ට සහ සාගර ගාල්ලගේට වසර 5 බැගින් තරඟ තහනමක් පැනවීමට ශ්‍රී ලංකා ක්‍රිකට් ආයතනයේ විනය කමිටුව නිර්දේශ කර තිබෙනවා. ඒ, පසුගිය විස්සයි - විස්ස ලෝක කුසලානයේදී සහ එස්.එල්.පී.එල්. තරඟාවලියේදී ඉන්දියානු බුකීකරුවන්ට තරඟ තොරතුරු ලබාදීම සම්බන්ධයෙන් සිදුකළ පරීක්ෂණයට අනුවයි. මෙහිදී චෝදනාවට ලක්වූ තවත් විනිසුරුවරයෙකු වන ගාමිණී දිසානායකගේ තනතුර පහත හෙළීමටද ශ්‍රී ලංකා ක්‍රිකට් ආයතනයේ විනය කමිටුව නිර්දේශ කර තිබෙනවා. මෙම තීරණ හෙට දිනයේ රැස්වන ශ්‍රී ලංකා ක්‍රිකට් ආයතනයේ විධායක කමිටුව වෙත යොමු කිරීමට නියමිත අතර එහිදී අදාළ නිර්දේශයන් සම්බන්ධයෙන් අවසන් තීරණය ප්‍රකාශයට පත් කිරීමට නියමිතයි.\n\\r\\n",
       "URL": "https://www.hirunews.lk/sports/62593/ක්‍රිකට්-විනිසුරුවරුන්-දෙදෙනෙකුට-වසර-5-ක-තහනමක්",
       "Category": "Sports",
       "Parent URL": "https://www.hirunews.lk/sports/all-news.php?pageID=526"
}