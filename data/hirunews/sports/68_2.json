{
       "Source": "hirunews",
       "Timestamp": "Saturday, 06 February 2021 - 20:31",
       "Headline": "ජෝ රූට්, බ්‍රැඩ්මන්ගේ වාර්තාව සම කරයි",
       "News Content": "ඉන්දියාවට එරෙහිව පැවැත්වෙන පළමු ටෙස්ට් තරගයේදී එංගලන්ත කණ්ඩායමේ නායක ජෝ රූට් ලොව මෙතෙක් බිහි වූ විශිෂ්ඨම පිතිකරුවා ලෙස සැලකෙන ඩොනල්ඩ් බ්‍රැඩ්මන් වසර 84කට පෙර තැබූ වාර්තාවක් සම කිරීමට සමත්වුණා.\nඒ, අඛණ්ඩව ටෙස්ට් ඉනිම් තුනකදී නායකයෙකු ලෙස 150ට වැඩි ලකුණු ප්‍රමාණයක් රැස් කිරීමත් සමඟයි.\nඩොනල්ඩ් බ්‍රැඩ්මන් 1937 දී එම වාර්තාව තබා තිබුණා.\nකෙසේ වෙතත් ක්‍රීඩකයෙකු ලෙස ඉනිම් හතරකදී ලකුණු 150 සීමාව පසුකර යෑමට සමත්වූ එකම ක්‍රීඩකයා වන්නේ ශ්‍රී ලංකාවේ කුමාර් සංගක්කාරයි.\nඉන්දියාවට එරෙහිව චෙන්නායි හි පැවැත්වෙන පළමු ටෙස්ට් තරඟයේ පළමු දිනය නිමාවනවිට සිය පළමු ඉනිම ක්‍රීඩා කරන එංගලන්ත කණ්ඩායම කඩුලු 8ක් දැවී ලකුණු 555ක් ලබා සිටියා.\nඑහිදී ජෝ රූට් රැස් කළ ලකුණු සංඛ්‍යාව 218ක්.\nමේ අතර, මෙම වසරේ පැවැත්වෙන අයි.පී.එල්. තරගාවලියට ක්‍රීඩා නොකිරීමට ජෝ රූට් තීරණය කර තිබෙනවා.\nඔහු කියා සිටියේ තම කණ්ඩායම වෙනුවෙන් ක්‍රීඩා කිරීමට අවශ්‍ය බැවින් අයි.පී.එල්. තරගාවලියට ක්‍රීඩා නොකරන බවයි.",
       "URL": "https://www.hirunews.lk/sports/261842/ජෝ-රූට්-බ්‍රැඩ්මන්ගේ-වාර්තාව-සම-කරයි",
       "Category": "Sports",
       "Parent URL": "https://www.hirunews.lk/sports/all-news.php?pageID=68"
}