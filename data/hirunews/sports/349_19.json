{
       "Source": "hirunews",
       "Timestamp": "Thursday, 02 March 2017 - 13:41",
       "Headline": "ප්‍රේක්ෂකයින් මවිත කරමින් අප්‍රිකානුවන්ට අමතක නොවන පාඩමක් ඉගැන්වූ මාටින්",
       "News Content": "මාටින් ගප්ටිල්ගේ සුපිරි පිතිහරඹය හේතුවෙන් සංචාරක දකුණු අප්‍රිකානු පිල හා නවසීලන්තය අතර පැවැත්වුණු සිව්වන එක්දින තරගයෙන් කඩුලූ 07ක විශිෂ්ට ජයක් ලබන්නට නවසීලන්ත කණ්ඩායමට හැකිවුණා.\nමේ තරගයේ කාසියේ වාසිය දිනා මුලින්ම පන්දුවට පහර දුන්නේ දකුණු අප්‍රිකානු පිලයි.\nඔවුන් නියමිත පන්දුවාර 50 අවසානයේ ලබා ගත් ලකුණු සංඛ්‍යාව 279 ක්.\nදකුණු අප්‍රිකානු පිල වෙනුවෙන් නායක ඒබී ඩිවිලියස් ලකුණු 72 ක්, ඩු ප්ලෙසිස් ලකුණු 67 ක් සහ අම්ලා ලකුණු 40 ක් රැස් කළා.\nපිලිතුරු ඉනිම ක්‍රීඩා කිරීමට පිටියට පැමිණි නවසීලන්ත කණ්ඩායම පන්දුවාර 45 ක් අවසානයේදි කඩුලු 3 ක් පමණක් දැවී ලකුණු 280 ක් ලබාගෙන තරගය ජය ගත්තා.\nමේ තරගයේදී සුපිරි ඉනිමක් ක්‍රීඩා කළ නවසීලන්ත පිතිකරු මාටින් ගප්ටිල් පන්දු 138 කදි වේගවත් ලකුණු 180 ක් රැස් කරන්නට සමත් වුණා.\nඔහුගේ ඉනිමට දැවැන්ත හයේ පහර 11 ක් සහ හතරේ පහර 15 ක් ඇතුළත් වුණා.\nතරගයේ වීරයා ලෙසින් සම්මාන දිනුවේ මාටින් ගප්ටිල්.\nතරගයේ විශේෂ අවස්ථා පහතින් නරඹන්න.",
       "URL": "https://www.hirunews.lk/sports/155852/ප්‍රේක්ෂකයින්-මවිත-කරමින්-අප්‍රිකානුවන්ට-අමතක-නොවන-පාඩමක්-ඉගැන්වූ-මාටින්",
       "Category": "Sports",
       "Parent URL": "https://www.hirunews.lk/sports/all-news.php?pageID=349"
}