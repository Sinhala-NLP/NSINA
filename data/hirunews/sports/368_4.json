{
       "Source": "hirunews",
       "Timestamp": "Saturday, 10 December 2016 - 8:23",
       "Headline": "BPL ශූරතාව ඩකා පිළට",
       "News Content": "බංග්ලාදේශ ප්‍රිමියර් ලීග් තරගාවලියේ අවසන් මහා තරඟය මීර්පූර් හිදී ඊයේ පැවැති අතර, එහිදී රාජ්ශාහි කිංග්ස් පිළ පරදවා ලකුණු 56ක ජයක් ලැබීමට ඩකා ඩයිනමයිට්ස් පිළ සමත් වුණා.\nඩකා පිළ සිය පන්දු වාර 20 තුළ දී කඩුලු 9ක් දැවී ලකුණු 159ක් රැස් කළ අතර, එහිදී එවින් ලූවිස් ලකුණු 45ක් ලබා ගත්තා.\nපිළිතුරු වශයෙන් රාජ්ශාහි කිංග්ස් කණ්ඩායමට පන්දු වාර 17යි පන්දු 4කදී සියලු  ක්‍රීඩකයන් දැවී ලබා ගත හැකි වූයේ ලකුණු 103ක් පමණයි.\nමෙහිදී තරගය අතර තුර ඩකා පිළේ Dwayne Bravo විසින් කඩුල්ලට යොමු කරන පන්දුවක් වැරදීමෙන් පන්දුවට පහරදෙමින් සිටි Kesrick Williamsගේ ශරීරයේ වැදීම සම්බන්ධව ප්‍රේක්ෂකයන්ගේ වැඩි අවධානයට ලක් වුණා.\nඑම අවස්ථාව පහතින් නරඹන්න.",
       "URL": "https://www.hirunews.lk/sports/149355/bpl-ශූරතාව-ඩකා-පිළට",
       "Category": "Sports",
       "Parent URL": "https://www.hirunews.lk/sports/all-news.php?pageID=368"
}