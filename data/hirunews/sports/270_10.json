{
       "Source": "hirunews",
       "Timestamp": "Sunday, 24 December 2017 - 13:09",
       "Headline": "ඉන්දීය ක්‍රිකට් තේරීම් කමිටුවෙන් තවත් තීරණයක්",
       "News Content": "ශ්‍රී ලංකාව සමග පැවති සීමිත පන්දුවාර තරගවලදී දස්කම් දැක්වූ මහේන්ද්‍ර සිං දෝණි 2019 වසරේ ලෝක කුසලාන තරගාවලිය තෙක් කණ්ඩායමේ රඳවා ගැනීමට ඉන්දීය ක්‍රිකට් තේරීම් කමිටුව තීරණය කර තිබෙනවා.\nඑහි සභාපති එම්.එස්.කේ. ප්‍රසාද් කියා සිටියේ දෝණි මේ වනවිට ලොව විශිෂ්ඨම කඩුලූ රකින්නා බවයි.\nඉන්දීය පිල සඳහා නවක කඩුලූ රකින්නන් අත්හදා බලනු ලැබුවද ඔවුන් දෝණිගේ මට්ටමට දස්කම් දැක්වීමට අපොහොසත් වී ඇති බවයි ඉන්දීය ක්‍රිකට් තේරීම් කමිටු සභාපතිවරයා අවධාරණය කළේ.\nලෝක කුසලානයෙන් පසු නවක කඩුලු රකින්නෙකු තෝරා ගැනීම පිළිබඳ අවධානය යොමු කරන බව ඉන්දීය ක්‍රිකට් තේරීම් කමිටු ප්‍රධානියා සඳහන් කර තිබෙනවා.\nශ්‍රී ලංකාව සමග පැවති දෙවන 20 යි 20 තරගයේදී ද ධෝනි සිය හැකියාවන් මනාව පෙන්නුම් කළ බවයි ඔහු වැඩිදුරටත් කියාසිටියේ.\nමේ අතර ශ්‍රී ලංකාව සහ ඉන්දියාව අද මුම්බායි - වන්කඩේ ක්‍රීඩාංගණයේදී තුන්වන සහ අවසාන විස්සයි විස්ස ජාත්‍යන්තර තරගයට සහභාගි වනවා.\nඉන්දියාව මේ වනවිට තරගාවලිය දෙකට බින්දුවක් ලෙස ජයගෙන අවසන්.",
       "URL": "https://www.hirunews.lk/sports/179190/ඉන්දීය-ක්‍රිකට්-තේරීම්-කමිටුවෙන්-තවත්-තීරණයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=270"
}