{
       "Source": "hirunews",
       "Timestamp": "Monday, 13 November 2017 - 11:11",
       "Headline": "අසේලගේ එක්වීම අවිනිශ්චිතයි !",
       "News Content": "තුන් ඉරියව් ක්‍රීඩක අසේල ගුණරත්න ශ්‍රී ලංකා - ඉන්දියා ටෙස්ට් තරඟාවලියේදී  සුදානම් කළ ක්‍රීඩකයෙකු ලෙස නම් කර ඇති බව ක්‍රිකට් ආරංචි මාර්ග සඳහන් කරනවා.\nකෙසේ වෙතත් තේරීම් කමිටු සාමාජිකයෙකු සඳහන් කළේ ඉන්දියාව සමඟ පැවැත්වෙන පළමු ටෙස්ට් තරඟයට එක් වීමට අසේල ගුණරත්නට අවස්ථා නොලැබෙන බවයි.\nයම් හෙයකින් දෙවන හෝ තුන්වන ටෙස්ට් තරඟවලදී ක්‍රීඩකයෙකු අබාධයකට ලක් වුවහොත් අසේල සංචිතයට කැඳවීමට අවස්ථාව පවතින බවයි ඔහු වැඩිදුරටත් සඳහන් කළේ.\nඉන්දීය කණ්ඩායම සමඟ පැවැත්වෙන තරඟ තුනකින් සමන්විත ටෙස්ට් තරඟාවලිය එක්වන ශ්‍රී ලංකා සංචිතය පසුගියදා නම් කරනු ලැබුවා.\nක්‍රීඩකයින් 15 දෙනෙකුගෙන් සමන්විත මෙම සංචිතයේ නායකත්වය දිනේෂ් චන්දිමාල්ට හිමිව තිබෙනවා.\nඉන්දීය කණ්ඩායම් සමඟ මෙරට පැවති ටෙස්ට් තරඟාවලිය අතර අසේල ගුණරත්න අබාධයකට ලක් වූණා.\nදිනේෂ් චන්දිමාල් (නායක), දිමුත් කරුණාරත්න, ධනංජය ද සිල්වා, සධීර සමරවික්‍රම, ඇන්ජලෝ මැතිව්ස්‌, ළහිරු තිරිමාන්න, රංගන හේරත්, සුරංග ලක්‌මාල්, දිල්රුවන් පෙරේරා, ළහිරු ගමගේ, ලක්‍ෂාන් සඳකැන්, විශ්ව ප්‍රනාන්දු, දසුන් ශානක, නිරෝෂන් දික්‌වැල්ල, රොෂේන් සිල්වා යන ක්‍රීඩකයන් 15 දෙනා ඉන්දියාවට එරෙහිව පැවැත්වෙන ටෙස්‌ට්‌ තරඟ 03 සඳහා නම් කළ  ශ්‍රී ලංකා ටෙස්‌ට්‌ සංචිතයට ඇතුළත්.\nමෙම තරඟයට එක්වන ඉන්දීය සංචිතයද පසුගියදා නම් කරනු ලැබුවා.\nමෙහි නායකයා ලෙස විරාත් කෝලි  කටයුතු කරන අතර ලෝකේෂ් රාහුල්, මුරලි විජේ, ශිකර් ධවාන්, චිතේෂ්වර් පුජාරා, (උප නායක) අජින්කෙයා රහනේ,  රෝහිත් ශර්මා,  කඩුලු රකින ක්‍රීඩක ව්රිද්දිමන් සහා, රවිචන්ද්‍රන් අශ්වින්, රවීන්ද්‍ර ජඩේජා, කුල්දීප් යාදෙව්, මොහොමඩ් සාම්, උමේෂ් යාදෙම්, බුවනේෂ්වර් කුමාර් සහ ඉෂාන්ත් ශර්මා සංචිතයේ සෙසු ක්‍රීඩකයන් වනවා.",
       "URL": "https://www.hirunews.lk/sports/175899/අසේලගේ-එක්වීම-අවිනිශ්චිතයි",
       "Category": "Sports",
       "Parent URL": "https://www.hirunews.lk/sports/all-news.php?pageID=281"
}