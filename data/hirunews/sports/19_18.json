{
       "Source": "hirunews",
       "Timestamp": "Tuesday, 31 May 2022 - 13:44",
       "Headline": "මොමිනුල් හක්ට අභියෝගයක්",
       "News Content": "ශ්‍රී ලංකාව සමග පැවති ටෙස්ට් තරගාවලියෙන් පරාජයට පත්වූ බංග්ලාදේශ ක්‍රිකට් පිළේ නායක මොමිනුල් හක්ට නායකයෙකු ලෙස සිය අනාගතය සම්බන්ධයෙන් තීරණයකට එළඹෙන්නැයි එරට ක්‍රිකට් පාලක මණ්ඩලය දන්වා තිබෙනවා.\nශ්‍රී ලංකාව සමග පැවති දෙවන ටෙස්ට් තරගයෙන් බංග්ලාදේශය කඩුලු 10ක පරාජයක් ලැබූ අතර තරගාවලියේ ජය හිමි වූයේ ද ශ්‍රී ලංකාවටයි.\nකෙසේ නමුත් කොදෙව් සංචාරය ආසන්නයේ ඔහු නායකත්වයෙන් ඉවත් කිරීමට බංග්ලාදේශ ක්‍රිකට් පාලක මණ්ඩලය කටයුතු නොකරන අතර ස්වේච්ඡාවෙන් ඉවත්වීමට අවස්ථාවක් ලබාදී තිබෙනවා.\nනායකයෙකු ලෙස ඔහු පිත්තෙන් දස්කම් දැක්වීමට අපොහොසත්වීම ද ඊට හේතුවක්.",
       "URL": "https://www.hirunews.lk/sports/305794/මොමිනුල්-හක්ට-අභියෝගයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=19"
}