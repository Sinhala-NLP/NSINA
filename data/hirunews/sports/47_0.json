{
       "Source": "hirunews",
       "Timestamp": "Sunday, 01 August 2021 - 16:18",
       "Headline": "තවමත් පදක්කම් ලැයිස්තුවේ මුල් තැන චීනයට - ඇමරිකාව ජපානය පසු කරමින් දෙවන තැනට",
       "News Content": "2020 ටෝකියෝ ඔලිම්පික් උළෙලේ මේ වන විට පදක්කම් ලැයිස්තුවේ ප්‍රථම ස්ථානය තවමත් ප්‍රබල චීනය විසින් හිමි කරගෙන තිබෙන්නේ රන් පදක්කම් 23ක්, රිදී පදක්කම් 14ක් සහ ලෝකඩ පදක්කම් 13ක් ජයග්‍රහණය කරමින්.\nරන් පදක්කම් 20ක්, රිදී පදක්කම් 21ක් සහ ලෝකඩ පදක්කම් 14ක් දිනාගෙන ප්‍රබල ඇමරිකානු කණ්ඩායම පදක්කම් සටහනේ දෙවන ස්ථානයේ සිටි සත්කාරක ජපානය තෙවනියට ඇද දමමින් දෙවන ස්ථානය කරා පැමිණියේ ප්‍රථම ස්ථානයේ සිටින චීනයටද මේ වන විට ප්‍රබල අභියෝගයක් වෙමින්.\nසත්කාරක ජපානය තෙවැන තැන පසුවන්නේ රන් පදක්කම් 17ක්, රිදී පදක්කම් 05ක් සහ ලෝකඩ පදක්කම් 8 ක් ලබා ගනිමින්.\nචීනය සහ ඇමරිකාව පදක්කම් සටහනේ පෙරමුණ ගැනීමට තියුණු සටහනක නිරත වෙමින් සිටින අතර ඔලිම්පික් උළෙලේ පදක්කම් සඳහා වන අවසන් තරග 25ක් අද දිනයේ පැවැත්වීමට නියමිතයි.\nකෙසේ වෙතත් මේ වනවිට චීනය පෙරමුණේ පසුවුණත් මෙය අද දිනය නිමා වන විට බොහෝ දුරට වෙනස් විය හැකි බවට ප්‍රවීණ ක්‍රීඩා විචාරකයින් පවසනවා.\nඔලිම්පික් පදක්කම් ලයිස්තුවේ පළමු කණ්ඩායම් 15 පහතින්.",
       "URL": "https://www.hirunews.lk/sports/278588/තවමත්-පදක්කම්-ලැයිස්තුවේ-මුල්-තැන-චීනයට-ඇමරිකාව-ජපානය-පසු-කරමින්-දෙවන-තැනට",
       "Category": "Sports",
       "Parent URL": "https://www.hirunews.lk/sports/all-news.php?pageID=47"
}