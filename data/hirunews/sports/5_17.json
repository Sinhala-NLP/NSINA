{
       "Source": "hirunews",
       "Timestamp": "Saturday, 02 September 2023 - 14:45",
       "Headline": "කාසියේ වාසිය ඉන්දියාවට",
       "News Content": "ආසියානු කුසලාන 2023 ක්‍රිකට් තරගාවලියේ ඉන්දීය කණ්ඩායම සහ පාකිස්තාන කණ්ඩායම අතර තරගය අද (02) පල්ලේකැලේ ජාත්‍යන්තර ක්‍රිකට් ක්‍රීඩාංගණයේදී පැවැත් වෙනවා.\nඅද (02) තරගයේ කාසියේ වාසිය දිනා ගැනීමට ඉන්දීය කණ්ඩායමේ නායක රෝහිත් ෂර්මා සමත් වුණා.\nඒ අනුව, ඉන්දීය කණ්ඩායමේ නයාකයා තීරණය කළේ පළමුවෙන් පන්දුවට පහරදීමටයි.\nතරගාවලියේ \\\"ඒ\\\" කාණ්ඩයෙන් තරගවදින ඉන්දීය කණ්ඩායම සහභාගී වන පළමු තරගය මෙය වන අතර පාකිස්තාන කණ්ඩායම සිය පළමු තරගයේ දී නේපාල කණ්ඩායම පරදා විශිෂ්ට ජයක් හිමිකර ගත්තා.\nඅද (02) තරඟය පිළිබඳව ලෝක ක්‍රිකට් ලෝලීන් මහත් අපේක්ෂාවෙන් පසුවන බවයි වාර්තා වන්නේ.\nදැඩි ප්‍රේක්ෂක අවධානයක් දිනාගත් මෙම තරගය අද පස්වරු 3ට ආරම්භ වීමට නියමිතයි.\nශ්‍රේයස් අයියර් ආබාධයෙන් සුවය ලබා නැවත ඉන්දීය කණ්ඩායමට එක්වීමත් සමඟ අංක හතරේ ක්‍රීඩා කරන්නේ කවුරුන්ද යන ප්‍රශ්නයද විසඳී තිබෙනවා.",
       "URL": "https://www.hirunews.lk/sports/346905/කාසියේ-වාසිය-ඉන්දියාවට",
       "Category": "Sports",
       "Parent URL": "https://www.hirunews.lk/sports/all-news.php?pageID=5"
}