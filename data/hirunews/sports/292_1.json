{
       "Source": "hirunews",
       "Timestamp": "Sunday, 08 October 2017 - 7:56",
       "Headline": "ශ්‍රී ලංකා - පාකිස්ථාන ටෙස්ට් තරගයේ තුන්වන දිනය අදයි",
       "News Content": "ශ්‍රී ලංකාව සහ පාකිස්ථානය අතර, ඩුබායි හිදී පැවැත්වෙන දිවා රාත්‍රී ටෙස්ට් තරගයේ තුන්වන දිනය අදයි.\nඊයේ දිනය නිමාවනවිට පළමු ඉනිමේ පන්දුවට පහරදෙන පාකිස්ථාන පිල කිසිවෙකු නොදැවී ලකුණු 51 ක් ලබා සිටියා.\nශ්‍රී ලංකාව පළමු ඉනිම සඳහා රැස් කළ ලකුණු සංඛ්‍යාව 482 ක්. එහිදී දිමුත් කරුණාරත්නට සිය මංගල ද්විත්ව ශතකය අහිමිවූයේ ලකුණු 4කින්.\nදිමුත් ලකුණු 196 කට දැවී ගිය අතර, නායක දිනේෂ් චන්දිමාල් ලකුණු 62 ක්ද, දිල්රුවන් පෙරේරා ලකුණු 58 ක්ද රැස් කළා.\nනිරෝෂන් දික්වැල්ල ලකුණු 52 යි. යසීර් ෂා පාකිස්ථානය වෙනුවෙන් ලකුණු 184කට කඩුලූ 6 ක් බිඳ හෙලූවා.",
       "URL": "https://www.hirunews.lk/sports/172884/ශ්‍රී-ලංකා-පාකිස්ථාන-ටෙස්ට්-තරගයේ-තුන්වන-දිනය-අදයි",
       "Category": "Sports",
       "Parent URL": "https://www.hirunews.lk/sports/all-news.php?pageID=292"
}