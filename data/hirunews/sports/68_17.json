{
       "Source": "hirunews",
       "Timestamp": "Monday, 01 February 2021 - 11:09",
       "Headline": "ක්‍රිකට් පිටියේ වසන්ත සැණකෙළිය, IPL තරඟාවලියේ මෙවර සම්ප්‍රාප්තිය ගැන සංවිධායකයින්ගේ තීරණය මෙන්න",
       "News Content": "මෙවර ඉන්දීය ප්‍රිමිය ලීග් තරඟාවලිය ඉන්දියාව තුළම පැවැත්වීමට හැකියාව පවතින බව තරඟ සංවිධායකයින් පවසනවා.\nමේ වනවිටත් ඊට අදාල කටයුතු සුදානම් කරමින් පවතින බවයි ඉන්දීය ක්‍රිකට් ආයතනයේ ප්‍රධානියෙකු පවසා සිටියේ.\nකොවිඩ් 19 වසංගතය හේතුවෙන් පසුගිය වසරේ ඉන්දීය ප්‍රිමිය ලීග් තරඟාවලිය එක්සත් අරාබි එමීර් රාජ්‍යයේ පවත්වන්නට සංවිධායකයින්ට සිදුවුණා.\nමෙවර තරඟාවලියට ක්‍රීඩකයින් තෝරා ගැනීමට අදාල ක්‍රීඩක වෙන්දේසිය ලබන 18 වනදා දින සිදුකිරීමටයි සැලසුම් කර ඇත්තේ.\nතරඟාවලිය අප්‍රේල් මස 11 වනදා පැවැත්වීමට සැලසුම්කර ඇති අතර කෙසේ වෙතත් තරඟාවලියට අදාල කාල සටහන තවමත් නිල වශයෙන් ප්‍රකාශයට පත්කර නැහැ.",
       "URL": "https://www.hirunews.lk/sports/261309/ක්‍රිකට්-පිටියේ-වසන්ත-සැණකෙළිය-ipl-තරඟාවලියේ-මෙවර-සම්ප්‍රාප්තිය-ගැන-සංවිධායකයින්ගේ-තීරණය-මෙන්න",
       "Category": "Sports",
       "Parent URL": "https://www.hirunews.lk/sports/all-news.php?pageID=68"
}