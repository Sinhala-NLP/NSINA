{
       "Source": "hirunews",
       "Timestamp": "Thursday, 27 February 2020 - 13:10",
       "Headline": "සූරියවැව සිද්ධිය ගැන පරීක්ෂණයක්",
       "News Content": "වසර 05 කට පසු හම්බන්තොට සුරියවැව මහින්ද රාජපක්ෂ ක්‍රීඩාංගනයේ ඊයේ පැවති දිවා රාත්‍රි එක්දින ක්‍රිකට් තරඟය නැරඹිමට පැමිණීි  ක්‍රීඩා ලෝලීන්ට පහරදීම කිසියම් පිරිසකගේ කඩාකප්පල්කාරී ක්‍රියාවක්දැයි තමන් සැක කරන බව පාර්ලිමේන්තු මන්ත්‍රී නාමල් රාජපක්ෂ පවසනවා.\nඔහු මේ බව කියා සිටියේ නඩු කටයුත්තක් සඳහා අලූත්කඬේ අධිකරණ සංකීර්ණයට අද පෙරවරුවේ පැමිණි අවස්ථාවේදීයි. මෙම සිද්ධිය සම්බන්ධයෙන් පරීක්ෂණයක් සිදුකර ඔවුන් අත්අඩංගුවට ගැනීමට කටයුතු කරන ලෙස තමන් පොලිස්පතිවරයාගෙන් ඉල්ලීමක් කරන බවයි මන්ත්‍රීවරයා කියා සිටියේ.\n35,000කට අධික ක්‍රීඩා ලෝලීන් පිරිසකට තරඟ නැරඹිය හැකි මෙම ක්‍රීඩාංගණයට ක්‍රීඩා ලෝලීින් ඇතුලත් කරගැනිම සදහා ක්‍රිකට් බලධාරින් විවෘත කර තිබුණේ දොරටු දෙකක් පමණයි.\nඒ අනුව පිිරිස වැඩිවීමත් සමග ඇතිවු තත්ත්වය පාලනය කර ගැනීම සඳහා ආරක්ෂක නිලධාරින් මෙන්ම පොලිස් විශේෂ කාර්ය බලකාය ද මැදිහත් වු අතර එහිදී ක්‍රීඩා ලෝලීන්ට සිදුවුයේ ආරක්ෂක නිලධාරීන්ගේ ගුටිබැට පහරවලින් සංග්‍රහ විදීමටයි.\nක්‍රිකට් බලධාරින්ගේ  අදුරදර්ශී ක්‍රියාකලාපය මත සුරියවැව මහින්ද රාජපක්ෂ ක්‍රීඩාංගනයේදි ක්‍රීඩා ලෝලින්ට ඊයේ දිනයේදි සිදුවු අපහසුතාව සම්බන්ධයෙන් පාර්ලිමේන්තු මන්ත්‍රී නාමල් රාජපක්ෂ මෙලෙස ප්‍රතිචාර දක්වා සිටියා.  එහිදී ඔහු සඳහන් කළේ මේ සම්බන්ධයෙන් පරීක්ෂණයක් සිදුකළ යුතු බවත්, මෙය වසර කිහිපයකින් පසු මහින්ද රාජපක්ෂ ක්‍රීඩාංගණයේ තරගයක් පැවැත්වීම සම්බන්ධයෙන් විරුද්ධවන පිරිස් මෙම ක්‍රියාවට සම්බන්ධ වී ඇති බවයි.\nක්‍රිකට් ආයතනයෙන් අප කළ විමසිමකදි එහි ජ්‍යෙෂ්ඨ ප්‍රකාශයෙකු සදහන් කළේ මේ සම්බන්ධයෙන් වාර්තාවක් ලබා ගැනීමට නියමිත බවයි.\nඑමෙන්ම මේ සම්බන්ධයෙන් අද පස්වරුවේ මාධ්‍ය හමුවක් පවත්වා දැනුවත් කිරිමට බලාපොරොත්තු වන බවද ඔහු කියා සිටියා.\nමේ අතර ශ්‍රී ලංකා කණ්ඩායම ඊයේ වාර්තා කළ ලකුණු 345 නව ලෝක වාර්තාවක්ද වනවා. එහිදී හතරේ පහරවල් 33 ක් ශ්‍රී ලංකා ක්‍රීඩකයින් විසින් එල්ල කළ අතර, එකදු හයේ පහරක් එල්ල නොකර මෙම ලකුණු සංඛ්‍යාව රැස් කිරීමයි මෙලෙස වාර්තා පොත් අතරට එක්වී ඇත්තේ.",
       "URL": "https://www.hirunews.lk/sports/235348/සූරියවැව-සිද්ධිය-ගැන-පරීක්ෂණයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=110"
}