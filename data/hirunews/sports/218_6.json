{
       "Source": "hirunews",
       "Timestamp": "Tuesday, 24 July 2018 - 13:36",
       "Headline": "20න් පහළ වොලිබෝල් තරඟාවලියේ ශ්‍රී ලංකා පිළ තවත් ඉදිරියට",
       "News Content": "බහරේන් හි පැවැත්වෙන 19 වන ආසියානු වයස අවුරුදු 20 න් පහළ වොලිබෝල් තරඟාවලියේ දෙවන වටයට සුදුසුකම් ලබා ගැනීමට ශ්‍රී ලංකා කණ්ඩායම සමත් වුණා.\nඒ ප්‍රබල ඕස්ට්‍රේලියානු සහ කසකස්තාන කණ්ඩායම් පරාජයට පත් කරමින්.\nතරඟාවලිය සඳහා රටවල් 24ක කණ්ඩායම් එක්ව සිටින අතර ශ්‍රී ලංකා කණ්ඩායම දෙවන වටයට සුදුසුකම් ලැබුවේ සී කාණ්ඩයේ පෙරමුණ ගනිමින්.\nශ්‍රී ලංකා කණ්ඩායමට නාත්තන්ඩිය ධම්මිස්සර, රුවන්වැල්ල රාජසිංහ, වෙන්නප්පුව ජෝශප් වාස් සහ සීදුව දවිසමර විද්‍යාලවල ක්‍රීඩකයින්ගෙන් සමන්විත වනවා.",
       "URL": "https://www.hirunews.lk/sports/195943/20න්-පහළ-වොලිබෝල්-තරඟාවලියේ-ශ්‍රී-ලංකා-පිළ-තවත්-ඉදිරියට",
       "Category": "Sports",
       "Parent URL": "https://www.hirunews.lk/sports/all-news.php?pageID=218"
}