{
       "Source": "hirunews",
       "Timestamp": "Thursday, 15 January 2015 - 13:11",
       "Headline": "ශ්‍රී ලංකාව ලකුණු 249 ක ඉලක්කය හඹා යයි.",
       "News Content": "ශ්‍රී ලංකාව සහ නවසීලන්තය අතර හැමිල්ටන් හි පැවැත්වෙන දෙවන එක්දින තරඟයේ ලකුණු 249ක ඉලක්කයක් හඹා යන ශ්‍රී ලංකා පිල මීට සුළු වේලාවකට පෙර පන්දු වාර 26 කදී කඩුලූ 2 ක් දැවී ලකුණු 139 ක් ලබා සිටියා. දිවා - රාත්‍රී පැවැත්වෙන මෙම තරඟයේ කාසියේ වාසිය දිනා පළමුවෙන් පන්දුවට පහරදුන් නවසීලන්ත පිල සිය පන්දු වාර 50 අවසානයේ සියලූ ක්‍රීඩකයන් දැවී ලකුණු 248 ක් ලබාගත්තා. බ්‍රෙන්ඩන් මැකලම් එහිදී පන්දු 99 කට මුහුණදී 6 පහර 5 ක් සහ හතරේ පහර 12 ක් සමග ලකුණු 117 ක් රැස් කිරීමට සමත්වුණා. පන්දු යැවීමේදී සචිත්‍ර සේනානායක සහ රංගන හේරත් කඩුලූ දෙක බැගින් දවාගත් අතර, නවසිලන්ත පිලේ කඩුලූ 4 ක් බිඳ වැටුනේ දුවද්දී දැවීයාමට හසුවීමෙන්.",
       "URL": "https://www.hirunews.lk/sports/101279/ශ්‍රී-ලංකාව-ලකුණු-249-ක-ඉලක්කය-හඹා-යයි",
       "Category": "Sports",
       "Parent URL": "https://www.hirunews.lk/sports/all-news.php?pageID=493"
}