{
       "Source": "hirunews",
       "Timestamp": "Sunday, 22 December 2019 - 9:13",
       "Headline": "කොදෙව් තුන්කොන් යොවුන් ක්‍රිකට් තරඟාවලියේ ජය ශ්‍රී ලංකාවට",
       "News Content": "බටහිර ඉන්දීය කොදෙව් දිවයින් හි පැවති වයස අවුරුදු 19 න් පහළ තුන්කොන් ක්‍රිකට් තරඟාවලියේ ශූරතාව ජයග්‍රහණය කිරීමට ශ්‍රී ලංකා වයස අවුරුදු 19 න් පහළ පිල ඊයේ සමත් වුණා.\nඒ, ඇන්ටිගුවා හි පැවති අවසන් තරඟයේදී එංගලන්ත යොවුන් පිල ලකුණු 77 කින් පරාජයට පත්කරමින්.\nශ්‍රී ලංකා වයස අවරුදු 19 න් පහළ කණ්ඩායම සිය පන්දුවාර පනහ තුළදී කඩුළු 09 ක් දැවී ලකුණු 265 ක් රැස්කළ අතර, නවෝද් පරණවිතාන ලකුණු 108 ක්ද කමිල් මිෂාර ලකුණු 69 ක්ද රැස්කර ගැනීමට සමත් වුණා.\nපිළිතුරු වශයෙන් එංගලන්ත වයස අවුරුදු 19 න් පහළ කණ්ඩායමට පන්දුවාර 43 යි එක් පන්දුවකදී සියළු ක්‍රීඩකයින් දැවී ලබාගත හැකිවූයේ ලකුණු 188 ක් පමණයි.\nඑහිදී කවිඳු නදීෂාන් ලකුණු 43 කට කඩුළු 03 ක් බිඳ හෙලුවා.",
       "URL": "https://www.hirunews.lk/sports/230725/කොදෙව්-තුන්කොන්-යොවුන්-ක්‍රිකට්-තරඟාවලියේ-ජය-ශ්‍රී-ලංකාවට",
       "Category": "Sports",
       "Parent URL": "https://www.hirunews.lk/sports/all-news.php?pageID=122"
}