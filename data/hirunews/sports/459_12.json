{
       "Source": "hirunews",
       "Timestamp": "Tuesday, 21 July 2015 - 19:45",
       "Headline": "ශ්‍රී ලංකා - පාකිස්ථාන හතරවන එක්දින තරඟයට  විශේෂ ආරක්ෂාවක්",
       "News Content": "පාකිස්ථානය සමඟ හෙට පැවැත්වෙන හතරවන එක්දින තරඟය ජයගැනීම සඳහා  උපරිම කැපවීමෙන් කටයුතු කරන බව ශ්‍රී ලංකා ක්‍රිකට් නායක ඇන්ජලෝ මැතිව්ස් ප්‍රකාශ කළා. ඒ, කොළඹ අද පැවති මාධ්‍ය හමුවකට එක්වෙමින්.\nමේ අතර ශ්‍රී ලංකාව සහ පාකිස්තානය අතර කොළඹ ආර්. ප්‍රේමදාස ක්‍රීඩාංගණයේ හෙට පැවැත්වෙන 4 වන එක්දින ජාත්‍යන්තර තරඟය සඳහා අමතර ආරක්ෂාවක් යොදවා ඇති බවද සඳහන්. 3 වන එක්දින තරඟයේදී ක්‍රීඩාගාරයේ ඇති වූ කලහකාරී තත්ත්වය හේතුවෙන් එම පියවර ගෙන ඇති බවයි පොලීසිය ප්‍රකාශ කළේ. ශ්‍රී ලංකා - පාකිස්තාන එක්දින තරගාවලියේ ජයග්‍රහණ දෙකට එකක් ලෙස මේ වන විට ඉදිරියෙන් සිටින්නේ පාකිස්තානයයි.",
       "URL": "https://www.hirunews.lk/sports/113585/ශ්‍රී-ලංකා-පාකිස්ථාන-හතරවන-එක්දින-තරඟයට-විශේෂ-ආරක්ෂාවක්",
       "Category": "Sports",
       "Parent URL": "https://www.hirunews.lk/sports/all-news.php?pageID=459"
}