{
       "Source": "hirunews",
       "Timestamp": "Wednesday, 30 September 2015 - 19:33",
       "Headline": "ICC චැම්පියන්ස් කුසලාන තරඟාවලියට සුදුසුකම් ලැබූ කණ්ඩායම් මෙන්න",
       "News Content": "2017 වසරේ පැවැත්වෙන අයි.සී.සී. චැම්පියන්ස් කුසලාන තරඟාවලිය සඳහා සුදුසුකම් ලැබූ කණ්ඩායම් ප්‍රකාශයට පත් කර තිබෙනවා. ඒ අනුව  ඕස්ට්‍රේලියාව, ඉන්දියාව, දකුණු අප්‍රිකාව, නවසීලන්තය, ශ්‍රී ලංකාව, එංගලන්තය, පාකිස්ථානය සහ බංග්ලාදේශය ඒ සඳහා සුදුසුකම් ලබා ඇති බව අන්තර්ජාතික ක්‍රිකට් කවුන්සිලය ප්‍රකාශ කළා. මෙවර බටහිර ඉන්දීය කොදෙව් කණ්ඩායමට චැම්පියන්ස් කුසලාන තරඟාවලිය සඳහා සුදුුසුකම් ලැබීමට නොහැකි වී ඇති අතර, මීට පෙර තරඟාවලියට ඇතුළත් නොවූ බංග්ලාදේශය ඊට සුදුසුකම් ලබා තිබීම විශේෂත්වයක්.",
       "URL": "https://www.hirunews.lk/sports/117579/icc-චැම්පියන්ස්-කුසලාන-තරඟාවලියට-සුදුසුකම්-ලැබූ-කණ්ඩායම්-මෙන්න",
       "Category": "Sports",
       "Parent URL": "https://www.hirunews.lk/sports/all-news.php?pageID=448"
}