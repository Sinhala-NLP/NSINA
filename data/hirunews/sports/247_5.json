{
       "Source": "hirunews",
       "Timestamp": "Tuesday, 13 March 2018 - 9:26",
       "Headline": "නිදහස් කුසලානය ශ්‍රී ලංකාවට, අහිමි වීමේ අවදානමක්",
       "News Content": "ශ්‍රී ලංකාව, ඉන්දියාව සහ බංග්ලාදේශ අතර පැවැත්වෙන නිදහස් කුසලාන තුන් කොන් තරඟාවලියේ අවදානම් අදියරකට ශ්‍රී ලංකාව පිවිසී තිබෙනවා.\nඒ, ඉන්දියාව සමඟ ඊයේ (12) පැවැති දෙවන තරඟයෙන් කඩුලු 06ක පරාජයක් ලැබීමත් සමඟයි.\nවර්ෂාව හේතුවෙන් ඊයේ තරගයේ ආරම්භය පමා වූ අතර, පසුව තරඟය එක් පිළකට පන්දු වාර 19 දක්වා සීමා කෙරුණා.\nකාසියේ වාසිය දිනූ ඉන්දියාව පළමුවෙන් පන්දුවට පහර දෙන ලෙස ශ්‍රී ලංකාවට ආරාධනා  කළා.\nශ්‍රී ලංකා පිළ සිය පන්දු වාර 19 තුළ දී කඩුලු  09ක් දැවී රැස් කළේ ලකුණු 152ක් පමණයි.\nඉන්දීය පිළේ නවක ක්‍රීඩක ශර්දුල් තාකූර් ලකුණු 27කට කඩුලු 04ක් බිද හෙලුවා.\nකුසල් මෙන්ඩිස් ලකුණු 55ක් රැස් කළා.\nපිළිතුරු වශයෙන් ඉන්දීය පිළ කඩුලු 04ක් දැවී ලකුණු 153ක් ලබමින් තරඟයේ ජය හිමි කර ගත්තා.\nමෙම තරඟයෙන් පරාජයට පත්වීම නිසා ශ්‍රී ලංකාවට සිකුරාදා බංග්ලාදේශය සමඟ පැවැත්වෙන තරඟය තීරණාත්මක වනවා.\nඑම තරඟය ද පරාජයට පත්වුවහොත් අවසන් තරඟය සඳහා සුදුසුකම් ලබන්නේ ඉන්දියාව සහ බංග්ලාදේශයයි.",
       "URL": "https://www.hirunews.lk/sports/185770/නිදහස්-කුසලානය-ශ්‍රී-ලංකාවට-අහිමි-වීමේ-අවදානමක්",
       "Category": "Sports",
       "Parent URL": "https://www.hirunews.lk/sports/all-news.php?pageID=247"
}