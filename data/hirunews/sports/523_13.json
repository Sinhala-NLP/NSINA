{
       "Source": "hirunews",
       "Timestamp": "Tuesday, 23 July 2013 - 19:35",
       "Headline": "දෙවන තරඟයට වැස්සෙන් බාධා.",
       "News Content": "ශ්‍රී ලංකාව සහ දකුණු අප්‍රිකානු කණ්ඩායම අතර දෙවන එක් දින තරඟය කොළඹ ආර්. ප්‍රේමදාස ක්‍රීඩාංගණයේදී දැන් පැවැත්වෙනවා. කාසියේ වාසිය දිනාගත් ශ්‍රී ලංකා කණ්ඩායම පළමුවෙන් පන්දුවට පහරදීමට තීරණය කළා. අයහපත් කාලගුණය හේතුවෙන් තරඟය ආරම්භ කෙරුණේ පස්වරු 3ටයි. යළි වර්ෂාව නිසා තරඟය නතර කර ඇති අතර මේ වනවිට  ශ්‍රී ලංකා කණ්ඩායම පන්දු වාර 42 යි පන්දු 5 ක් අවසානයේ කඩුලූ 6 ක් දැවී ලකුණු 180 ක් ලබා සිටිනවා.\nශ්‍රී ලංකා ඉනිම වෙනුවෙන් තිලකරත්න ඩිල්ෂාන් ලකුණු 43 ක් රැස් කළ අතර කුමාර් සංගක්කාර ලකුණු 37 ක් ලබාගත්තා. නොදැවී පන්දුවට පහරදෙමින් සිටින්නේ නායක දිනේෂ් චන්දිමාල් සහ තිසර පෙරේරායි.",
       "URL": "https://www.hirunews.lk/sports/63618/දෙවන-තරඟයට-වැස්සෙන්-බාධා",
       "Category": "Sports",
       "Parent URL": "https://www.hirunews.lk/sports/all-news.php?pageID=523"
}