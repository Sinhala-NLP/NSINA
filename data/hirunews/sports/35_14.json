{
       "Source": "hirunews",
       "Timestamp": "Friday, 19 November 2021 - 7:36",
       "Headline": "ඇමරිකාව, චීනයේ සීත ඍතු ඔලිම්පික් උළෙල වර්ජනය කිරීමේ සූදානමක",
       "News Content": "ලබන වසරේ චීනයේ බීජිං නුවර පැවැත්වීමට නියමිත ශීත ඍතු ඔලිම්පික් උළෙල වර්ජනය කිරීම පිළිබඳව ඇමරිකාවේ අවධානය යොමුකර තිබෙනවා.\nඑවැනි රාජාතාන්ත්‍රික පියවර පිළිබඳව සළකා බලමින් සිටින බව ජනාධිපති ජෝ බයිඩ්න් ප්‍රකාශ කළා.\nමෙක්සිකෝවේ සහ කැනඩාවේ නායකයන් සමඟ සාකච්ඡාවකට පෙර ඔහු මේ බව කියා සිටියේ, චීන - ඇමරිකා සබඳතාවල උණුසුම් වාතාවරණයක් පවතිද්දියි.\nජනපති බයිඩ්න් පසුගිය සඳුදා චීන ජනාධිපති ෂී ජින්පින් සමඟ ප්‍රථම ඍජු සාකච්ඡාවට එක්වුණා.\nවිශේෂයෙන් ෂින්ජියැන් ප්‍රාන්තයේ උයිගූර් මුස්ලිම්වරුන් කෙරෙහි සමූල ඝාතන ප්‍රතිපත්තියක් අනුගමනය කරන බවට චෝදනා කරන ඇමරිකාව, ශීත ඍතු ඔලිම්පික් උළෙල වර්ජනය කිරීමට සැරසෙන්නේ මානව හිමිකම් මුල් කරගනිමින්.",
       "URL": "https://www.hirunews.lk/sports/288493/ඇමරිකාව-චීනයේ-සීත-ඍතු-ඔලිම්පික්-උළෙල-වර්ජනය-කිරීමේ-සූදානමක",
       "Category": "Sports",
       "Parent URL": "https://www.hirunews.lk/sports/all-news.php?pageID=35"
}