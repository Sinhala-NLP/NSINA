{
       "Source": "hirunews",
       "Timestamp": "Saturday, 17 November 2018 - 19:13",
       "Headline": "ශ්‍රී ලංකාවට තවත් ලකුණු 74 ක ඉලක්කයක්",
       "News Content": "සංචාරක එංගලන්ත පිල සමග පල්ලේකැලේ ජාත්‍යන්තර ක්‍රීඩාංගනයේ පැවැත්වෙන දෙවන ටෙස්ට් තරගයේ 4 වන දිනය වන අද, වර්ෂාව නිසා තරගය නතර කරන විට දෙවන ඉනිමේ පන්දුවට පහරදෙන ශ්‍රී ලංකා පිල කඩුලූ 7 ක් දැවී ලකුණු 226 ක් ලබා සිටියා.\nඑංගලන්ත පිල දෙවන ඉනිම සදහා ලකුණු 346 කට දැවී ගිය අතර ශ්‍රී ලංකා පිලට හිමිවූයේ ලකුණු 301 ක ජයග්‍රාහී ඉලක්කයක්.\nඑය හඹා යන ශ්‍රී ලංකා පිල වෙනුවෙන් ඇන්ජලෝ මැතිව්ස් ලකුණු 88 ක් රැස් කළ අතර, දිමුත් කරුණාරත්න ලකුණු 57 ක් ලබා ගත්තා.\nරෝෂෙන් සිල්වා ලකුණු 37 යි.\nනිරෝෂන් දික්වැල්ල නොදැවී ලකුණු 27 යි.\nතරගයේ එක් දිනක් ඉතිරිව තිබියදී කඩුලූ 3 ක් අතැතිව ශ්‍රී ලංකා පිල තවමත් සිටින්නේ එංගලන්තයට වඩා ලකුණු 74 ක් පිටුපසින්.",
       "URL": "https://www.hirunews.lk/sports/204413/ශ්‍රී-ලංකාවට-තවත්-ලකුණු-74-ක-ඉලක්කයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=194"
}