{
       "Source": "hirunews",
       "Timestamp": "Tuesday, 13 October 2015 - 10:30",
       "Headline": "ජාතික පාසල් ක්‍රීඩා උළෙලේ ශූරතාව බස්නාහිරට",
       "News Content": "ජාතික පාසල් ක්‍රීඩා උළෙල හෝමාගම - දියගම මහින්ද රාජපක්ෂ ක්‍රීඩාංගණයේදී ඊයේ නිමාවට පත්වුණා. තරඟ ඉසව් 23ක් යටතේ පැවැති ක්‍රීඩා උළෙලේ මලල ක්‍රීඩා අංශයේ බාලක ශූරතාවය මීගමුව මාරිස්ටෙලා විද්‍යාලය විසින් හිමි කර ගත් අතර, බාලිකා ශූරතාව හිමි වූයේ වලල - ඒ - රත්නායක මධ්‍ය මහා විද්‍යාල කණ්ඩායමටයි. එමෙන්ම ක්‍රීඩා උළෙළේ පළාත් මට්ටමේ ශූරතාව බස්නාහිර පළාතට හිමි වූ අතර, අනුශූරතාව සබරගමු පළාත විසින් හිමි කර ගත්තා. ක්‍රීඩා උළෙලේ අතිශූර ක්‍රීඩකයා ලෙස ගොඩකවෙල මධ්‍ය මහා විද්‍යාලයේ ධම්මික රොශාන් ශූරතාව හිමි කර ගැනීමට සමත් වුණා. අතිශූර ක්‍රීඩිකාව ලෙස ශූරතාව හිමි කර ගත්තේ කෑගල්ල ශාන්ත ජෝශෆ් බාලිකා විද්‍යාලයේ රුමේෂා කුමාරි රත්නායකයි.",
       "URL": "https://www.hirunews.lk/sports/118385/ජාතික-පාසල්-ක්‍රීඩා-උළෙලේ-ශූරතාව-බස්නාහිරට",
       "Category": "Sports",
       "Parent URL": "https://www.hirunews.lk/sports/all-news.php?pageID=445"
}