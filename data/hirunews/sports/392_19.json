{
       "Source": "hirunews",
       "Timestamp": "Sunday, 14 August 2016 - 8:23",
       "Headline": "ලොව වේගවත්ම කාන්තාව ජැමෙයිකාවෙන්",
       "News Content": "රියෝ ඔලිම්පික් උළෙලේ මීටර් 100 කාන්තා ධාවන ඉසව්ව ජයග්‍රහණය කිරීමට ජැමෙයිකාවේ එලේන් තොම්සන් සමත්වුණා.\nඇය ඉසව්ව නිම කළේ තත්පර 10.71 කින්. ඇමරිකාවේ ටෝරි බෝවි එම ඉසව්වේ රිදී පදක්කම හිමිකරගත් අතර, ලෝකඩ පදක්කම හිමිවූයේ ජැමෙයිකාවේ ෂෙලී ඈන් ෆේ‍්‍රෂර් ප්‍රයිස්ටයි.\nබ්‍රිතාන්‍යයේ මෝෆාරා මීටර් දස දහස කාන්තා ඉසව්වේ රන් පදක්කම හිමිකරගත් අතර, ඇය ඔලිම්පික් රන් පදක්කම් තුනක් දිනූ ප්‍රථම බ්‍රිතාන්‍ය මළල ක්‍රීඩිකාව බවට පත්වුණා.\nඔලිම්පික් පදක්කම් සටහනේ මේ වනවිට ඉදිරියෙන් සිටින්නේ රන් පදක්කම් 23 ක් සමඟ පදක්කම් 59 ක් දිනූ ඇමරිකා එක්සත් ජනපදයයි.\nචීනය  රන් පදක්කම් 13 ක් සමඟ පදක්කම් 41 ක් දිනා දෙවන තැන සිටින අතර, තුන්වන ස්ථානය හිමිව ඇත්තේ රන් පදක්කම් 10 ක් සමඟ පදක්කම් 28 ක් ජයග්‍රහණය කළ මහා බ්‍රිතාන්‍යයයි.",
       "URL": "https://www.hirunews.lk/sports/140572/ලොව-වේගවත්ම-කාන්තාව-ජැමෙයිකාවෙන්",
       "Category": "Sports",
       "Parent URL": "https://www.hirunews.lk/sports/all-news.php?pageID=392"
}