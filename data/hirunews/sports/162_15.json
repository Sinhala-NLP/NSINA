{
       "Source": "hirunews",
       "Timestamp": "Sunday, 12 May 2019 - 19:21",
       "Headline": "ක්‍රීඩකයන් තුන් දෙනෙකු අයි.පී.එල්. වාර්තා පොත් අතරට",
       "News Content": "අද පැවැත්වෙන ඉන්දීය ප්‍රිමියර් ලීග් අවසන් මහා තරඟයේදී මුම්බායි ඉන්දියන්ස් සහ චෙන්නායි සුපර් කිංග්ස් යන කණ්ඩායම් දෙකේ ක්‍රීඩකයින් තුන් දෙනෙකු වාර්තා පොත් අතරට එක්වනවා.\nඒ, වැඩිම වාර ගණනක් අයි.පී.එල්. අවසන් තරඟයකට සහභාගි වූ ක්‍රීඩකයින් ලෙසයි. එම අවස්ථාව උදා වී ඇත්තේ මුම්බායි නායක රෝහිත් ශර්මා, චෙන්නායි කණ්ඩායමේ හර්බජාන් සිං සහ අම්බති රයිදු යන ක්‍රීඩකයින්ටයි.\nඅයි.පී.එල්. ක්‍රිකට් ඉතිහාසයේ මුම්බායි ඉන්දියන් සහ චෙන්නායි සුපර් කිංග්ස් කණ්ඩායම් අවස්ථා 3 බැගින් අවසන් මහා තරඟයට සහභාගි වී ඇති අතර, අද තරඟයෙන් ජය ගන්නා කණ්ඩායම වැඩිම වාර ගණනක් ශූරතාව දිනූ කණ්ඩායම ලෙස ඉතිහාසයට එක්වනු ඇති.",
       "URL": "https://www.hirunews.lk/sports/216254/ක්‍රීඩකයන්-තුන්-දෙනෙකු-අයි-පී-එල්-වාර්තා-පොත්-අතරට",
       "Category": "Sports",
       "Parent URL": "https://www.hirunews.lk/sports/all-news.php?pageID=162"
}