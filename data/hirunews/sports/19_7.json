{
       "Source": "hirunews",
       "Timestamp": "Wednesday, 08 June 2022 - 7:44",
       "Headline": "පළමු විස්සයි විස්සෙන් ඔස්ට්‍රේලියාවට පහසු ජයක්",
       "News Content": "ශ්‍රී ලංකා කණ්ඩායම සමඟ පැවති පළමු විස්සයි විස්ස ක්‍රිකට් තරඟය කඩුළු 10ක විශිෂ්ඨ ජයක් ලැබීමට ඔස්ට්‍රේලියායනු කණ්ඩායම ඊයේ සමත් වුණා.\nකොළඹ ආර්. ප්‍රේමදාස ක්‍රීඩාංගනයේ පැවති මෙම තරඟයේ පළමුව පන්දුවට පහර දුන් ශ්‍රී ලංකා කණ්ඩායම පන්දුවාර 19යි පන්දු 3ක් තුළ සියළු දෙනා දැවී ලකුණු 128ක් රැස් කළා.\nඑහිදී චරිත් අසලංක ලකුණු 38ක් සහ පැතුම් නිස්සංක ලකුණු 36ක් ලබා ගත්තා.\nපන්දු යැවීමේදී ඕස්ටේ්‍රලියානු කණ්ඩායමේ ජොෂ් හෙස්ල්වුඩ් ලකුණු 16කට ශ්‍රී ලංකා පිලේ කඩුළු 4ක් දවා ගත්තා.\nපසුව පිළිතුරු ඉනිම ක්‍රීඩා කළ ඕස්ටේ්‍රලියානු පිල පන්දුවාර 14ක් තුළ කිසිදු ක්‍රීඩකයෙකු නොදැවී සිය ජයග්‍රහණය වාර්තා කළා.\nඩේවිඩ් වෝනර් නොදැවී ලකුණු 70ක් සහ නායක ආරොන් ෆින්ච් නොදැවී ලකුණු 61ක් ලබා ගත්තා.\nතරඟය පැවැත්වෙන අතරතුර අවස්ථා දෙකකදී වර්ෂාවෙන් බාධා එල්ල වී තිබුණා.\nමේ අතර දෙරට අතර දෙවන විස්සයි විස්ස තරඟය කොළඹ ආර්. ප්‍රේමදාස ක්‍රීඩාගනයේදී අද රාත්‍රියේ පැවැත්වීමට නියමිතයි.",
       "URL": "https://www.hirunews.lk/sports/306520/පළමු-විස්සයි-විස්සෙන්-ඔස්ට්‍රේලියාවට-පහසු-ජයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=19"
}