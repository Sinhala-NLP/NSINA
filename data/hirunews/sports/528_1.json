{
       "Source": "hirunews",
       "Timestamp": "Friday, 28 June 2013 - 18:50",
       "Headline": "රග්බි ගැටුම ගැන විශේෂ පරීක්ෂණ.",
       "News Content": "මහනුවර කිංග්ස්වුඞ් විද්‍යාලය සහ කටුගස්තොට ශාන්ත අන්තෝනි විද්‍යාලය අතර ඊයේ (27) පැවැති රග්බි තරගය අතරතුර සිදුවූ ගැටුම සම්බන්ධයෙන් විශේෂ පරීක්ෂණයක් පවත්වන බව ශ්‍රී ලංකා පාසල් රග්බි සංගමය පවසනවා. ඊයේ (27) මහනුවර - බෝගම්බර පිටියේ පැවැති තරගයේ අවසන් මිනිත්තු කිහිපය ගෙවී යද්දී කණ්ඩායම් දෙකේ ක්‍රීඩකයන් අතර මෙම ගැටුම ඇති වුණා. තුවාල ලැබූ ක්‍රීඩකයන් 8 දෙනෙකු රෝහල් ගත කළා. අදාළ සිද්ධිය සම්බන්ධයෙන් ලබන සඳුදා පුළුල් පරීක්ෂණයක් ආරම්භ කරන බවයි ශ්‍රී ලංකා පාසල් රග්බි සංගමයේ සභාපති රංජිත් චන්ද්‍රසේකර හිරු ප්‍රවෘත්ති අංශයට සදහන් කළේ.\n[MP3]s61959[/MP3]",
       "URL": "https://www.hirunews.lk/sports/61959/රග්බි-ගැටුම-ගැන-විශේෂ-පරීක්ෂණ",
       "Category": "Sports",
       "Parent URL": "https://www.hirunews.lk/sports/all-news.php?pageID=528"
}