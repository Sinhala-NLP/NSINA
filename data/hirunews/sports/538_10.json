{
       "Source": "hirunews",
       "Timestamp": "Thursday, 02 May 2013 - 7:53",
       "Headline": "සන්රයිසස් හයිද්‍රාබාද් කඩුලූ 7 කින් ජයගනී.",
       "News Content": "ඉන්දීය ප්‍රිමියර් ලීග් ක්‍රිකට් තරගාවලියට අදාළව ඊයේ දිනයේදී තරඟ දෙකක් නිමාවට පත්වුණා. පළමු තරඟය පැවැත්වුණේ සන්රයිසස් හයිද්‍රාබාද් කණ්ඩායම සහ මුම්බායි ඉන්දියන්ස් කණ්ඩායම අතරයි. එම තරඟය සන්රයිසස් හයිද්‍රාබාද් කණ්ඩායම කඩුලූ 7 කින් ජයග්‍රහණය කළා. ප්‍රථමයෙන් පන්දුවට පහරදුන් මුම්බායි ඉන්දියන්ස් කණ්ඩායම නියමිත පන්දු වාර 20 අවසානයේදී කඩුලූ 4 ක් දැවී ලකුණු 129 ක් රැස් කරගත්තා. අනතුරුව පිටියට පිවිසි සන්රයිසස් හයිද්‍රාබාද් කණ්ඩායම පන්දු වාර 18 ක් අවසානයේදී කඩුලූ 3 ක් පමණක් දැවී සිය ඉලක්කය සපුරා ගනු ලැබුවා. අයි. පී. එල් තරඟාවලියට අදාළව අනෙක් තරඟය පැවැත්වුනේ කොල්කටා නයිට්රයිඩර්ස් කණ්ඩායම සහ දිල්ලි ඩෙයාර්ඩෙවිල්ස් කණ්ඩායම අතරයි. එම තරඟයෙන් දිල්ලි ඩෙයාර්ඩෙවිල්ස් කණ්ඩායම කඩුලූ 7 කින් ජයග්‍රහණය කළා. ප්‍රථමයෙන් පන්දුවට පහරදුන් කොල්කටා නයිට්රයිඩර්ස් කණ්ඩායම නියමිත පන්දු වාර 20 අවසානයේදී කඩුලූ 7 ක් දැවී ලකුණු 136 ක් රැස් කරගත්තා. අනතුරුව පිටියට පිවිසි දිල්ලි ඩෙයාර්ඩෙවිල්ස් කණ්ඩායම පන්දු වාර 17 යි පන්දු 5 කදී කඩුලූ 3 ක් පමණක් දැවී ඉනිම ජයග්‍රහණය කළා.",
       "URL": "https://www.hirunews.lk/sports/58168/සන්රයිසස්-හයිද්‍රාබාද්-කඩුලූ-7-කින්-ජයගනී",
       "Category": "Sports",
       "Parent URL": "https://www.hirunews.lk/sports/all-news.php?pageID=538"
}