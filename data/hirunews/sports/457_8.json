{
       "Source": "hirunews",
       "Timestamp": "Wednesday, 05 August 2015 - 10:10",
       "Headline": "එංගලන්තයේ ක්‍රිකට් ඉතිහාසය ලංකාවේ ජනක වෙනස් කරයි",
       "News Content": "වසර 122 ක් පැරණි එංගලන්තයේ ක්‍රියාත්මක වන රිබ්ල්ස්ඩේල් ලීග් ක්‍රිකට් තරගාවලියේදී ශ්‍රී ලංකිකයෙක් වන ජනක ගුණරත්න වාර්තාවක් තැබීමට සමත් වී තිබේ. ඒ ඉයන් බ්‍රිට්ක්ලිෆ් නම් පන්දු යවන්නාට එරෙහිව පන්දු 6 කදී 6 පහර 6ක් රැස්කර ගැනීමයි.\nපළමු පෙළ ක්‍රිකට් තරගවලදී ප්‍රහාරාත්මක ක්‍රීඩකයෙකු ලෙස හැඳින්වෙන 34 හැවිරිදි ශ්‍රී ලංකාවේ ජනක ගුණරත්න මෙම තරගාවලියේ මෙවැනි දස්කමක් දැක් වූ පළමු ක්‍රීඩකයා බවට පත්ව තිබේ.\nතවද ඔහු පන්දුවට පහරදීමෙන් ලකුණු 841 ක් රැස්කරගෙන ඇත්තේ වැඩිම ලකුණු ලැබූ පිතිකරණ ලැයිස්තුවේ 7 වැනි ස්ථානය දිනා ගනිමින් වන අතර මෙතෙක් මෙම තරගාවලියේ පැවැති තරග අතුරෙන් වැඩිම කඩුලු 61ක් ලබා ඇත්තේද ජනකය.",
       "URL": "https://www.hirunews.lk/sports/114371/එංගලන්තයේ-ක්‍රිකට්-ඉතිහාසය-ලංකාවේ-ජනක-වෙනස්-කරයි",
       "Category": "Sports",
       "Parent URL": "https://www.hirunews.lk/sports/all-news.php?pageID=457"
}