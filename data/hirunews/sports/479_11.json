{
       "Source": "hirunews",
       "Timestamp": "Monday, 23 March 2015 - 19:34",
       "Headline": "අවසන් පූර්ව පළමු ගැටුම හෙට",
       "News Content": "ලෝක කුසලාන ක්‍රිකට් තරගාවලියේ ප්‍රථම අවසන් පූර්ව තරඟය නවසීලන්තයේ  ඕක්ලන්ඞ් නුවර දී හෙට (24) පැවැත්වෙනවා. එහිදී තරඟ වදින්නේ මෙවර තරගාවලියේ සත්කාර රටක් වන නවසීලන්තය සහ දකුණු අප්‍රිකාවයි. දස්කම් දැක්වුවද මීට පෙර ලෝක කුසලාන තරගාවලිහිදී මෙම කණ්ඩායම් දෙකම අවසන් තරඟය සඳහා සුදුසුකම් ලබා නැහැ. නවසීලන්තය මෙවර ලෝක කුසලාන තරගාවලියේ සහභාගි වූ තරඟ සියල්ලම මෙන්ම පසුගිය එක්දින තරඟ 9න්ම ජය ලැබූ කණ්ඩායමක්.\nමෙවර ලෝක කුසලාන තරගාවලියේදී දකුණු අප්‍රිකාව පරාජය වූයේ එක් තරඟයකින් පමණයි. තරගාවලිය ආරම්භයේ සිටම බ්‍රෙන්ඩන් මැකලම්, කෝරි ඇන්ඩර්සන්, ටිම් සවුදි, කේන් විලියම්සන් සහ ඩැනියල් විටෝරි මෙන්ම මාර්ටින් ගප්ටිල් නවසීලන්තය වෙනුවෙන් දස්කම් දැක්වූ අතර, හෂීම් අම්ලා සහ ඒ.බී. ඩිවිලියස් දකුණු අප්‍රිකානු බල ඇණියේ පෙරමුණ ගන්නවා.",
       "URL": "https://www.hirunews.lk/sports/106122/අවසන්-පූර්ව-පළමු-ගැටුම-හෙට",
       "Category": "Sports",
       "Parent URL": "https://www.hirunews.lk/sports/all-news.php?pageID=479"
}