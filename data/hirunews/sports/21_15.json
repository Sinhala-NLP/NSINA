{
       "Source": "hirunews",
       "Timestamp": "Saturday, 30 April 2022 - 20:19",
       "Headline": "දෝනි චෙන්නායි සුපර් කිංග්ස් නායකයා ලෙස නැවත පත් වෙයි",
       "News Content": "මෙවර ඉන්දීය ප්‍රිමියර්ලීග් තරගාවලියේදී චෙන්නායි සුපර් කිංග්ස් පිලේ නායකත්වය දරණ රවීන්ද්‍ර ජඩේජා එම තනතුරෙන් හදිසියේ ඉල්ලා අස්වීමත් සමඟ හිටපු ඉන්දීය නායක මහේන්ද්‍ර සිං දෝණි යළි එහි නායකත්වයට පත් වී තිබෙනවා.\n2008 වසරේ අයි.පී.එල්. තරගාවලිය ආරම්භ වූ දා පටන් චෙන්නායි පිලේ නායකත්වය දැරූ දෝණිට එම අවස්ථාව අහිමිවූයේ දෙවතාවක් පමණයි.\nරවීන්ද්‍ර ජඩේජාගේ නායකත්වය යටතේ චෙන්නායි පිල මෙවර තරග අටකට සහභාගි වී තරග දෙකක් පමණක් ජයග්‍රහණය කළ අතර, ප්‍රසාද ලකුණු සටහනේ 9 වන ස්ථානයේ පසුවනවා.\nමේ අතර මෙවර අයි.පී.එල්. තරගාවලියේ සිය ප්‍රථම ජයග්‍රහණය වාර්තා කිරීමට මුම්බායි ඉන්දියන්ස් පිල ඊයේ සමත්වුණා.\nරාජස්ථාන් රෝයල්ස් පිල සමඟ පැවති එම තරගයේදි මුම්බායි පිලට හිමිවූයේ කඩුලු 5 ක ජයග්‍රහණයක්. අයි.පී.එල්. ශූරතාව පස්වරක් ජයග්‍රහණය කළ එකම කණ්ඩායම වන මුම්බායි ඉන්දියන්ස් පිල මෙවර තරගාවලියේ දී සහභාගිවූ පළමු තරග 8 න්ම පරාජයට පත්වූ අතර, ලකුණු සටහනේ දසවන ස්ථානයේ පසුවනවා.",
       "URL": "https://www.hirunews.lk/sports/303205/දෝනි-චෙන්නායි-සුපර්-කිංග්ස්-නායකයා-ලෙස-නැවත-පත්-වෙයි",
       "Category": "Sports",
       "Parent URL": "https://www.hirunews.lk/sports/all-news.php?pageID=21"
}