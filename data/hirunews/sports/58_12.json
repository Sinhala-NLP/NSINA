{
       "Source": "hirunews",
       "Timestamp": "Wednesday, 28 April 2021 - 18:38",
       "Headline": "ඔලිම්පික් ගිනි සිළු ධාවනයට එක්වූ ශ්‍රී ලාංකික තරුණිය හිරුට කතා කරයි (වීඩියෝ)",
       "News Content": "ජපානයේ ටෝකියෝ ඔලිම්පික් උළෙල ඉලක්ක කර ගනිමින් රැගෙන යන ඔලිම්පික් ගිනි සිලුව මේ දිනවල ජපානයේ ප්‍රාන්ත 47ක් හරහා සංචාරයේ යෙදෙනවා.\nමෙම ගිනි සිලුව ජපානයේ ඔයිතා ප්‍රදේශයට පැමිණි අවස්ථාවේ එහි එක් අධියරක් ගිනි සිලුව රැගෙන ධාවනය කිරීමේ අවස්ථාව ජපානයේ වෙසෙන ශ්‍රී ලාංකික ජ්‍යෙෂ්ඨ ගණකාධිකාරිවරියක වන ගයනි මාලි බහර්ට හිමිවුනා.\nඇය වසර 10කට අධික කාලයක් ජපානයේ රැඳී සිටින අතර මෙම ගිනි සිලුව රැගෙන යාම සඳහා ඇයව තෝරාගැනීමට මූලික වී ඇත්තේ ඇය විශ්ව විද්‍යාල අධ්‍යයන කටයුතු සිදුකරන කාලසීමාව තුලදී එම ප්‍රාන්තයේ ශිෂ්‍ය කණ්ඩායමක් සමග එක්ව සිදු කළ නව සොයා ගැනීමක්.\nහිරු ටී.වී වෙත අදහස් දක්වමින් ගයනි කියාසිටියේ ඔලිම්පික් ගිනි සිලු ධාවනය වැනි ලෝක ක්‍රීඩා කැලැන්ඩරයේ අති සුවිශේෂී ඉසව්වකට ශ්‍රී ලංකාව නියෝජනය කරමින් එක්වන්නට ලැබිම සම්බන්ධයෙන් තමන් නිහතමානීව ආඩම්බර වන බවයි.",
       "URL": "https://www.hirunews.lk/sports/269813/ඔලිම්පික්-ගිනි-සිළු-ධාවනයට-එක්වූ-ශ්‍රී-ලාංකික-තරුණිය-හිරුට-කතා-කරයි-වීඩියෝ",
       "Category": "Sports",
       "Parent URL": "https://www.hirunews.lk/sports/all-news.php?pageID=58"
}