{
       "Source": "hirunews",
       "Timestamp": "Saturday, 11 May 2013 - 13:07",
       "Headline": "චෙන්නායි තහංචියට ජයසූරියගෙන් චෝදනා.",
       "News Content": "මෙවර අයි.පී.එල් තරගාවලියේදී ශ්‍රී ලංකා ක්‍රීඩකයන්ට චෙන්නායිහි පැවැත්වෙන තරගවලට සහභාගිවීමට තහංචි පැනවීම කණගාටුදායක කරුණක් බව ශ්‍රී ලංකා ක්‍රිකට් තේරීම් කමිටු ප්‍රධානි ප්‍රවීණ ක්‍රිකට් ක්‍රීඩක සනත් ජයසූරිය පවසනවා. ඉන්දියාවේ සංචාරයක නිරත වන අතරතුර එරට පුවත්පතක් සමඟ සම්මුඛ සාකච්ඡාවකට එක්වෙමින් සනත් ජයසූරිය ප්‍රකාශ කර ඇත්තේ තමිල්නාඩු ජනතාවට ශ්‍රී ලංකාව එවැනි තත්ත්වයක් උදා කර නොමැති බවයි. ක්‍රීඩාව මෙවැනි තත්ත්වයකට පත්වීම කිසිසේත්ම පිළිගත නොහැකි බවයි සනත් ජයසූරිය එහිදී ප්‍රකාශ කළේ. ශ්‍රී ලාංකිකයන් සියල්ලන්ටම එක සමානව සලකනවා. ශ්‍රී ලංකාවට පැමිණෙන චෙන්නායි වැසියන්ටත් අප සහෝදර සහෝදරියන් ලෙසින් සලකන බවයි ජයසූරිය සඳහන් කළේ. අයි.පී.එල් තරගාවලියට සහභාගි වන ශ්‍රී ලංකා ක්‍රීඩකයන් කලින් උදාහරණ ලෙස තමන් ඉල්ලා සිටියත් ඒ සඳහා බලකිරීමක් සිදුනොකරන බවත් ඔහු පැවසුවා.",
       "URL": "https://www.hirunews.lk/sports/58775/චෙන්නායි-තහංචියට-ජයසූරියගෙන්-චෝදනා",
       "Category": "Sports",
       "Parent URL": "https://www.hirunews.lk/sports/all-news.php?pageID=536"
}