{
       "Source": "hirunews",
       "Timestamp": "Friday, 01 September 2023 - 16:46",
       "Headline": "සංක්‍රාන්ති ලිංගික‍යෙක් 2024 කාන්තා T20 ලෝක කුසලානයට",
       "News Content": "2024 කාන්තා T20 ලෝක කුසලානය සඳහා සංක්‍රාන්ති ලිංගික‍යෙක් වන කැනඩාවේ Danielle McGahey සුදුසුකම් ලබා තිබෙනවා.\nඒ අනුව නිල ජාත්‍යන්තර තරගයකට ක්‍රීඩා කරන පළමු සංක්‍රාන්ති ලිංගික ක්‍රිකට් ක්‍රීඩිකාව බවට ද ඇය පත් වෙනවා.\nඕස්ට්‍රේලියානු ජාතිකයෙක් ලෙස ඉපදුණු McGahey 2020 පෙබරවාරි මාසයේදී කැනඩාවට සංක්‍රමණය වී ඇති අතර 2020 නොවැම්බර් මාසයේදී සංක්‍රාන්ති ලිංගිකයෙක් බවට පත්ව ඇති බවයි වාර්තා වන්නේ.\nකෙසේ වෙතත් ලබන සතියේ ලොස් ඇන්ජලීස්හි පැවැත්වෙන ICC Americas Qualifier තරගයේදී ආර්ජන්ටිනාව, බ්‍රසීලය සහ එක්සත් ජනපදය සමඟ සුදුසුකම් ලැබීමේ තරග සඳහා ඇය සහභාගී වීමට නියමිත බවයි විදෙස් මාධ්‍ය වාර්තා කරන්නේ.",
       "URL": "https://www.hirunews.lk/sports/346813/සංක්‍රාන්ති-ලිංගික‍යෙක්-2024-කාන්තා-t20-ලෝක-කුසලානයට",
       "Category": "Sports",
       "Parent URL": "https://www.hirunews.lk/sports/all-news.php?pageID=6"
}