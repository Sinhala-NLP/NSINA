{
       "Source": "hirunews",
       "Timestamp": "Monday, 23 January 2017 - 10:25",
       "Headline": "ලකුණු 05කින් පරාජය වූ ඉන්දියාව ශුරතාවයට හිමිකම් කියයි",
       "News Content": "ඉන්දියාව කණ්ඩායම සමඟ පැවති තුන්වන එක්දින තරඟය ලකුණු  05කින් ජයගැනීමට සංචාරක එංගලන්ත කණ්ඩායම ඊයේ සමත් වුණා.\nකොල්කටා නුවර Eden Gardens ක්‍රීඩාංගනයේදී පැවති තරඟයේ පළමුව පන්දුවට පහර දුන් එංගලන්ත ක්‍රීඩකයින් පන්දුවාර 50 තුල කඩුලු 08ක්  දැවී ලකුණු 321ක් රැස්කර ගැනීමට සමත්වුණා.\nපිළිතුරු ඉනිම ක්‍රීඩා කළ ඉන්දියානු කණ්ඩායමට පන්දුවාර 50 තුල සියලු ක්‍රීඩකයන් දැවී රැස් කර ගැනීමට හැකි වුයේ ලකුණු 316ක් පමණයි.\nකෙසේ නමුත් තරඟ 03කින් සමන්විත එක්දින තරඟාවලිය තරඟ දෙකට එක්ක ලෙස ජය ගනිමින් ඉන්දියාව තරඟාවලියේ ශුරතාව හිමි කරගත්තා.\nඅවසන් තරඟයේ වීරයා ඉන්දියාවේ Kedar Jadhav,තරඟාවලියේ වීරයා එංගලන්ත කණ්ඩායමේ Ben Stokes.",
       "URL": "https://www.hirunews.lk/sports/152673/ලකුණු-05කින්-පරාජය-වූ-ඉන්දියාව-ශුරතාවයට-හිමිකම්-කියයි",
       "Category": "Sports",
       "Parent URL": "https://www.hirunews.lk/sports/all-news.php?pageID=359"
}