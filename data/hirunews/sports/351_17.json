{
       "Source": "hirunews",
       "Timestamp": "Wednesday, 22 February 2017 - 16:02",
       "Headline": "ශ්‍රී ලංකාවට 188 ක ඉලක්කයක්",
       "News Content": "ඔස්ට්‍රේලියාවට එරෙහි 3 වන 20 යි 20 තරගය ජය ගැනීමට ශ්‍රී ලංකාවට ලකුණු 188 ක ඉලක්කයක් හිමිව තිබෙනවා.\nඇඩිලේඩිහිදී පැවැත්වෙන තරගයේ කාසියේ වාසිය දිනු ශ්‍රී ලංකා කණ්ඩායමේ ආරාධනය මත පළමුවෙන් පන්දුවට පහරදුන් ඔස්ට්‍රේලියාව නියමිත පන්දුවාර 20 අවසානයේ කඩුලු 6 ක් දැවී ලබාගත් ලකුණු සංඛ්‍යාව 187 ක්.\nමයිකල් කින්ගර් වේගවත් ලකුණු 62 ක් ලබාගත්තේ පන්දු 43 කින්. ඊට හතරේ පහර 6 ක් සහ එක් හයේ පහරක් ඇතුලත්. මෙය ඔහුගේ පළමු 20 යි 20 අර්ධ ශතකය වීම ද විශේෂත්වයක්.\nඒරන් ෆින්ච් 53 යි. පන්දු 43 කින් ලබාගත් එම ලකුණු 53 ට හතරේ පහර 5 ක් සහ හයේ පහර 3 ක් ඇතුලත් වුනා.\nබෙන් ඩන්ක් ලකුණු 28 ක් ලබාගත්තා.\nලසිත් මාලිංග සහ දසුන් ශානක කඩුලු 2 බැගින් බිඳහෙලුවා.\nසිකුගේ ප්‍රසන්න එක් කඩුල්ලක් දවාගත්තා.\nශ්‍රී ලංකා පිළිතුරු ඉනිම තවත් සුලු වේලාවකින් ආරම්භ වීමට නියමිතයි.",
       "URL": "https://www.hirunews.lk/sports/155180/ශ්‍රී-ලංකාවට-188-ක-ඉලක්කයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=351"
}