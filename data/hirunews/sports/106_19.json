{
       "Source": "hirunews",
       "Timestamp": "Sunday, 15 March 2020 - 8:19",
       "Headline": "ශ්‍රී ලංකා ටෙස්ට් සංචාරය අවලංගුවීම ගැන එංගලන්ත ක්‍රිකට් නායකයාගේ ප්‍රසාදය",
       "News Content": "ශ්‍රී ලංකා ටෙස්ට් සංචාරය කොරෝනා වෛරස් අවදානම හේතුවෙන් අවලංගු කිරීම පිළිබඳව එංගලන්ත ක්‍රිකට් නායක ජෝ රූට්, ප්‍රසාදය පළ කර තිබෙනවා.\nටෙස්ට් තරග දෙකකින් යුත් සංචාරය අවලංගු කර එංගලන්ත පිල නැවත නික්මීමට තීරණය කළේ පී සරා ඕවල් ක්‍රීඩාංගණයේ පුහුණු තරගයක් පැවැත්වෙන අතරතුරයි.\nපළමු ටෙස්ට් තරගය ලබන 19 වනදා ගාල්ලේදී ආරම්භවීමට නියමිතව තිබුණා.\nකෙසේ නමුත් එංගලන්ත නායකයා සඳහන් කර ඇත්තේ තරගාවලිය අවලංගු කිරීම කණ්ඩායමට සහනයක් වූ බවයි.\nපවතින තත්ත්වය මත ක්‍රීඩාව කෙරෙහි පූර්ණ අවධානය යොමු කිරීමේ හැකියාවක් නොතිබූ බවයි ඔහු සඳහන් කර ඇත්තේ.",
       "URL": "https://www.hirunews.lk/sports/236535/ශ්‍රී-ලංකා-ටෙස්ට්-සංචාරය-අවලංගුවීම-ගැන-එංගලන්ත-ක්‍රිකට්-නායකයාගේ-ප්‍රසාදය",
       "Category": "Sports",
       "Parent URL": "https://www.hirunews.lk/sports/all-news.php?pageID=106"
}