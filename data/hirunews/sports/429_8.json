{
       "Source": "hirunews",
       "Timestamp": "Friday, 05 February 2016 - 13:59",
       "Headline": "ගාඩියන්ස් කමාන්ඩෝස් සටන අද",
       "News Content": "ශ්‍රී ලංකා ක්‍රිකට් අන්තර් පළාත් විස්සයි විස්ස ක්‍රිකට් තරගාවලියේ අවසන් මහා තරගය කොළඹ ආර්. ප්‍රේමදාස ක්‍රීඩාංගනයේදී අද (05) පැවැත්වෙනවා.\nතරගය විදුලි ආලෝක මධ්‍යයේ  රාත්‍රී 7 ට ආරම්භ කිරීමටයි කටයුතු යොදා ඇත්තේ.\nමිලින්ද සිරිවර්ධනගේ නායකත්වයෙන් යුත් කලම්බු කමාන්ඩෝස් කණ්ඩායම අවසන් තරගයේදී මුහුණ දෙන්නේ දිනේෂ් චන්දිමාල් මෙහෙයවන ගෝල් ගාඩියන්ස් පිලටයි.\nකොළඹ කණ්ඩායම මෙම තරගාවලියේදී හම්බන්තොට ටෲපර්ස් පිලට පමණක් පරාජය වූ අතර, ගාල්ල පිල මූලික තරග දෙකකින් පරාජයට පත්වී තිබෙනවා.\nතරගාවලියේ මේ වනවිට වැඩිම ලකුණු ලාභින් වන්නේ කොළඹ පිල නියෝජනය කරන ධනංජය සිල්වා සහ නිරෝෂන් දික්වැල්ලයි.\nශමින්ද එරංග සහ කසුන් රාජිත කොළඹ පිල වෙනුවෙන් පන්දුවෙන් දස්කම් දක්වා තිබෙනවා.\nගාල්ල කණ්ඩායම වෙනුවෙන් සුරාජ් රන්දිව් සහ දුෂ්මන්ත චමීර පන්දුවෙන් දස්කම් පෑමට සමත් වුණා.\nගාල්ල කණ්ඩායමේ 21 හැවිරිදි ළහිරු මිලන්ත සහ නායක දිනේෂ් චන්දිමාල් අද පැවැත්වෙන අවසන් මහා තරගයේදී පිත්තෙන් දස්කම් දක්වනු ඇතැයි අපේක්ෂිතයි.",
       "URL": "https://www.hirunews.lk/sports/125527/ගාඩියන්ස්-කමාන්ඩෝස්-සටන-අද",
       "Category": "Sports",
       "Parent URL": "https://www.hirunews.lk/sports/all-news.php?pageID=429"
}