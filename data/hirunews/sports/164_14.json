{
       "Source": "hirunews",
       "Timestamp": "Monday, 29 April 2019 - 8:19",
       "Headline": "කොල්කටාවට සහ දිල්ලියට ජය",
       "News Content": "ඉන්දිය ප්‍රිමියර් ලීග් තරඟාවලියට අදාලව ඊයේ (28) පැවති තරඟ වලින් ජය වාර්තා කිරිමට කොල්කටා නයිට් රයිඩර්ස් සහ දිල්ලි කැපිටල්ස් කණ්ඩායම් සමත්ව තිබෙනවා.\nමුම්බායි ඉන්දියන්ස් කණ්ඩායම සමඟ පැවති තරගය ලකුණු 34 කින් ජයගනු ලැබුවේ කොල්කටා කණ්ඩායමයි.\nතරගයේ පළමුව පන්දුවට පහරදුන් කොල්කටා පිල නියමිත පන්දු වාර විස්ස අවසානයේ කඩුලු 02ක් දැවී ලකුණු 232ක් ලබා ගත් අතර පිළිතුරු ඉනිම ක්‍රිඩා කල මුම්බායි පිලට පන්දුවාර 20 අවසානයේ කඩුලු 07ක් දැවී ලබාගත හැකිවුයේ ලකුණු 198ක් පමණයි.\nරෝයල් චැලෙන්ජර්ස් බැංගලෝර් කණ්ඩායම සමඟ පැවති අනෙක් තරඟයේදී ලකුණු 16 ක ජයක් ලැබීමට දිල්ලි කණ්ඩායම සමත්වුණා.\nතරඟයේ පළමුව පහරදුන් දිල්ලි කණ්ඩායම නියමිත පන්දු වාර විස්ස අවසානයේදී කඩුලු 05 ක් දැවී ලකුණු 187 ක් රැස් කළා.\nපිළිතුරු ඉනිම ක්‍රීඩා කළ රෝයල් චැලෙන්ජර් කණ්ඩායමට පන්දු වාර විස්ස අවසානයේ කඩුලු 07 ක් දැවී ලබාගත හැකිවූයේ ලකුණු 171 ක් පමණයි.",
       "URL": "https://www.hirunews.lk/sports/215370/කොල්කටාවට-සහ-දිල්ලියට-ජය",
       "Category": "Sports",
       "Parent URL": "https://www.hirunews.lk/sports/all-news.php?pageID=164"
}