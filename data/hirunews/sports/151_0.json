{
       "Source": "hirunews",
       "Timestamp": "Thursday, 11 July 2019 - 13:03",
       "Headline": "ඊයේ පරාජය ගැන කෝලි කථා කරයි",
       "News Content": "මැන්චෙස්ටර් හි නවසීලන්තය සමඟ ඊයේ පැවති තරගයේදී ලද පරාජය හේතුවෙන් බිලියනයකට අධික ඉන්දීය ක්‍රීඩා ලෝලීන් පිරිසක් කම්පාවට පත් වූ බව ඉන්දීය ක්‍රිකට් නායක විරාට් කෝලි පවසනවා.\nතරගයෙන් අනතුරුව මාධ්‍ය වෙත අදහස් දක්වමින් ඔහු කියා සිටියේ අර්ධ අවසන් පූර්ව වටයේදී තම කණ්ඩායම සාර්ථකව ක්‍රීඩා කළ නමුත් විනාඩි 45 ක වැනි කාලයක් තුල තම ක්‍රීඩකයන් අසාර්ථක වීම මෙම පරාජයට හේතු වූ බවයි.\nඉන්දියාව සමඟ පැවති අවසන් පූර්ව තරඟයේදී ඉන්දියාව ලකුණු 18 කින් පරාජයට පත් කිරීමට නවසිලන්තය ඊයේ සමත් වුණා.\nඉන්දීය කණ්ඩායමේ පරාජය පිලිගන්නා බවත් ඉදිරියේදි පැවැත්වෙන තරඟාවලි සඳහා සාර්ථකව මුහුණ දීමට බලාපොරොත්තු වන බවත් විරාට් කෝලි පවසා තිබෙනවා.\nමේ අතර  ඕස්ට්‍රේලියාව සහ එංගලන්තය අතර දෙවන අවසන් පූර්ව තරගය අද බර්මින්හැම් හිදී පැවැත්වීමට නියමිතයි.\n\\r\\n",
       "URL": "https://www.hirunews.lk/sports/220093/ඊයේ-පරාජය-ගැන-කෝලි-කථා-කරයි",
       "Category": "Sports",
       "Parent URL": "https://www.hirunews.lk/sports/all-news.php?pageID=151"
}