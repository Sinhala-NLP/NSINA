{
       "Source": "hirunews",
       "Timestamp": "Tuesday, 19 December 2017 - 10:11",
       "Headline": "ඩ්වේන් බ්‍රාවෝට සැකයක්",
       "News Content": "තමන් නැවතත් බටහිර ඉන්දීය කොදෙව් ජාතික කණ්ඩායම නියෝජය කිරීම සම්බන්ධයෙන් සැකයක් පවතින බව බටහිර ඉන්දීය කොදෙව් තුන් ඉරියව් ක්‍රීඩක ඩ්වේන් බ්‍රාවෝ පවසනවා.\n2014 වසරේ ඉන්දියාව සමඟ පැවති එක්දින තරඟාවලියෙන් පසු  බ්‍රාවෝට නැවත එක්දින කණ්ඩායමට කැඳවීමක් නොලැබුන අතර පකිස්ථානය සමඟ 2016 වසරේ සැප්තැම්බර් මස පැවති විස්සයි විස්ස තරඟාවලිය ඔහු කොදෙව් කණ්ඩායම් වෙනුවෙන් ක්‍රීඩාකළ අවසන් තරඟාවලිය වනවා.\nමේ වන විට 34 වන වියේ පසුවන බ්‍රාවෝ ජාත්‍යන්තර ටෙස්ට් තරඟ 40කදී ලකුණු 2200ක් සහ ටෙස්ට් කඩුලු 86ක් බිඳ දම ඇති අතර කොදෙව් කණ්ඩායම නියෝජය කරමින් එක්දින තරඟ 164කට සනභාගී වී එක්දින ලකුණු 2968ක් සහ කඩුලු 199ක් දවාගෙන තිබෙනවා.\nබ්‍රාවෝ, කොදෙව් දේශය වෙනුවෙන් පන්දුවාර 20 තරඟ 66කට සහභාගී වී ලකුණු 1142ක් සහ කඩුලු 52ක් බිඳ දැමීමට සමත්වීම ද විශේෂත්වයක්.\nජාත්‍යන්තර ක්‍රිකට් පිටිය තුල සංවිධානය වන ප්‍රිමිය ලීග් තරඟාවලි සඳහා ඉහළ ඉල්ලුමක් ඩ්වේන් බ්‍රාවෝට පවතින අතර චෙන්නායි සුපර් කිංග්ස්, සිඩ්නි සික්සස්, ලාහෝර් කලෑන්ඩරස්, ට්‍රිනිඩෑග් ඇන්ඩ් ටුබැගෝ වැනි කණ්ඩායම් ඔහු නියෝජනය කර තිබෙනවා.",
       "URL": "https://www.hirunews.lk/sports/178753/ඩ්වේන්-බ්‍රාවෝට-සැකයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=272"
}