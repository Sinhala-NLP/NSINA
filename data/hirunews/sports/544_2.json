{
       "Source": "hirunews",
       "Timestamp": "Friday, 29 March 2013 - 18:55",
       "Headline": "මළල ක්‍රීඩා සංගමයේ සභාපති තනතුර දයා රත්නායක අත හරී.",
       "News Content": "ශ්‍රී ලංකා මළල ක්‍රීඩා සංගමයේ නිළවරණය සඳහා තමන් ඉදිරිපත් කළ නාම යෝජනාව ඉවත් කර ගැනීමට මේජර් ජෙනරාල් දයා රත්නායක තීරණය කර තිබෙනවා. මළල ක්‍රීඩා සංගමයේ වර්තමාන සභාපති තනතුර හොඹවන ඔහු මෙවරත් නාම යෝජනා භාර දුන්නේ එම තනතුර සඳහාමයි. කෙසේ වෙතත් අධික කාර්ය බහුලත්වය නිසා තමන් මෙම තීරණය ගත් බවයි හිරු ප්‍රවෘත්ති අංශයට අදහස් දක්වමින් ඔහු ප්‍රකාශ කළේ. තමන් ගත් තීරණය පිළිබද ක්‍රීඩා අමාත්‍ය මහින්දානන්ද අලූත්ගමගේට දැනුම් දුන් බව ද ඔහු වැඩිදුරටත් සඳහන් කළා. ශ්‍රී ලංකා මළල ක්‍රීඩා සංගමයේ නිළවරණය ලබන ඉරිදා පැවැත්වීමට නියමිතයි.",
       "URL": "https://www.hirunews.lk/sports/56201/මළල-ක්‍රීඩා-සංගමයේ-සභාපති-තනතුර-දයා-රත්නායක-අත-හරී",
       "Category": "Sports",
       "Parent URL": "https://www.hirunews.lk/sports/all-news.php?pageID=544"
}