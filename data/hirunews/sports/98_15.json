{
       "Source": "hirunews",
       "Timestamp": "Sunday, 17 May 2020 - 8:19",
       "Headline": "එංගලන්ත ක්‍රිකට් සංචාරය ගැන පාකිස්ථානය බලාපොරොත්තුවෙන්",
       "News Content": "පාකිස්ථාන ක්‍රිකට් පිලේ එංගලන්ත සංචාරය සම්බන්ධයෙන් පාකිස්ථාන ක්‍රිකට් පාලක මණ්ඩලය සුබවාදී බලාපොරොත්තු පළ කර තිබෙනවා.\nඑළඹෙන ගිම්හානයේදී පාකිස්ථාන පිල එංගලන්තයේ සංචාරය කිරීමට නියමිත අතර, ඒ සඳහා පාකිස්ථාන ක්‍රිකට් පාලක මණ්ඩලය සහ එංගලන්ත ක්‍රිකට් පාලක මණ්ඩලය ගිවිසුමකටද එළඹුණා.\nකෙසේ නමුත් කොවිඩ් 19 ගෝලීය වසංගතය හේතුවෙන් මේ වනවිට ලොව පුරා ක්‍රිකට් තරග නතර වී තිබෙනවා.\nඑංගලන්ත සංචාරය සිදුවන්නේ නම් එහිදී ක්‍රීඩකයන්ගේ සෞඛ්‍ය ආරක්ෂණය පවත්වාගත යුතු ආකාරය පිළිබඳව දෙරටේ ක්‍රිකට් පාලක මණ්ඩල අතර සිකුරාදා තවත් සාකච්ඡාවක් පැවැත්වුණා.\nපාකිස්ථානය සහ එංගලන්තය එම තරගාවලියේදී ටෙස්ට් තරග 3 කට සහ විස්සයි විස්ස ජාත්‍යන්තර තරග 3 කට සහභාගිවීමට නියමිතයි.",
       "URL": "https://www.hirunews.lk/sports/240888/එංගලන්ත-ක්‍රිකට්-සංචාරය-ගැන-පාකිස්ථානය-බලාපොරොත්තුවෙන්",
       "Category": "Sports",
       "Parent URL": "https://www.hirunews.lk/sports/all-news.php?pageID=98"
}