{
       "Source": "hirunews",
       "Timestamp": "Tuesday, 15 December 2020 - 19:42",
       "Headline": "එල්.පී.එල් අවසන් සටන හෙට",
       "News Content": "ලංකා ප්‍රිමියර්ලීග් විස්සයි විස්ස තරගාවලියේ හෙට පැවැත්වෙන අවසන් මහා තරගයේ විනිසුරු මඩුල්ල ශ්‍රී ලංකා ක්‍රිකට් ආයතනය නිවේදනය කළා.\nඑහි පිටියේ විනිසුරුවන් ලෙස කුමාර ධර්මසේන සහ රුචිර පල්ලියගුරුගේ කටයුතු කරන තරග තීරක වන්නේ ජාත්‍යන්තර ක්‍රිකට් සම්මේලනයේ ප්‍රධාන තරග තීරක රන්ජන් මඩුගල්ලේයි.\nඑල්.පී.එල් තරගාවලියේ අවසන් මහා තරගය ගෝල් ග්ලැඩියේටර්ස් පිල සහ ජැෆ්නා ස්ටැලියන්ස් පිල අතර සූරියවැව මහින්ද රාජපක්ෂ ජාත්‍යන්තර ක්‍රීඩාංගනයේදී හෙට රාත්‍රි 7 ට ආරම්භ වනවා.\nතරගාවලියේ මෙතෙක් පැවති තරගවලදී වැඩිම ලකුණු සංඛ්‍යාවක් එනම්, ලකුණු 327 ක් සියයට 67යි දශම 6 යි 5 ක සාමාන්‍යයක් සහිතව ගෝල් ග්ලැඩියේටර්ස් පිලේ ධනුෂ්ක ගුණතිලක විසින් ලබාගෙන ඇති අතර, වැඩිම කඩුලු සංඛ්‍යාවක් එනම්, කඩුලු 16 ක් ලබා ගැනීමට ජැෆ්නා ස්ටැලියන්ස් පිලේ වනිදු හසරංග සමත් වුණා.",
       "URL": "https://www.hirunews.lk/sports/257111/එල්-පී-එල්-අවසන්-සටන-හෙට",
       "Category": "Sports",
       "Parent URL": "https://www.hirunews.lk/sports/all-news.php?pageID=74"
}