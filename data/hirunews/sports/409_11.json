{
       "Source": "hirunews",
       "Timestamp": "Thursday, 19 May 2016 - 15:36",
       "Headline": "එංගලන්ත ශ්‍රි ලංකා පළමු ටෙස්ට් තරගය ඇරඹෙයි",
       "News Content": "සංචාරක ශ්‍රිලංකා ක්‍රිකට් කණ්ඩායම සහ එංගලන්තය අතර පළමු ටෙස්ට් තරගය මීට සුලු මොහොතකට පෙර ආරම්භ වුණා.\nඒ එංගලන්තයේ ලීඩ්ස්හීදී.\nතරගයේ කාසිය වාසිය දිනු ශ්‍රිලංකා කණ්ඩායම පළමුව පන්දුවට පහරදීමට එංගලන්තයට ආරාධනා කලා.\nඒ අනුව පිටියට පිවිසි එංගලන්ත කණ්ඩායම කිසිවෙකුත් නොදැවී ලබා සිටින ලකුණූ සංඛ්‍යාව 4ක්.\nඇලිස්ටෙයාර් කුක් සමගින් ඇලෙක්ස් හේල්ස් පන්දුවට පහර දෙමින් සිටිනවා.\nමේ අතර ශ්‍රී ලංකාව සහ එංගලන්තය අතර ලීඩ්ස් හිදී දැන් පැවැත්වෙන  පළමු ටෙස්ට් තරඟයේදී කණ්ඩායම් දෙකේම ක්‍රීඩකයින් තම අතේ කළු පැහැති අත් පටියක් පැළඳ තරඟයට සහභාගි වී සිටිනවා.\nඒ ශ්‍රී ලංකාවට බලපා ඇති අයහපත් කාලගුණය හේතුවෙන් ආපදාවට ලක්ව සිටින ජනතාවට සිය ශෝකය පළ කිරිමටයි.",
       "URL": "https://www.hirunews.lk/sports/133568/එංගලන්ත-ශ්‍රි-ලංකා-පළමු-ටෙස්ට්-තරගය-ඇරඹෙයි",
       "Category": "Sports",
       "Parent URL": "https://www.hirunews.lk/sports/all-news.php?pageID=409"
}