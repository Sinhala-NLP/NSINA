{
       "Source": "hirunews",
       "Timestamp": "Saturday, 20 January 2018 - 19:28",
       "Headline": "සිම්බාබ්වේ - ශ්‍රී ලංකා තරගය හෙට",
       "News Content": "බංග්ලාදේශ තුන්කොන් තරගාවලියේ සිම්බාබ්වේ කණ්ඩායම සමග හෙට පැවැත්වෙන තරගයේදී ශ්‍රී ලංකා කණ්ඩායමේ වෙනස්කම් කිහිපයක් සිදුවීමට ඉඩ ඇති බව ක්‍රීඩා ආරංචි මාර්ග ප්‍රකාශ කළා.\nඒ අනුව, වනිදු හසරංග වෙනුවට ලක්ෂාන් සදකැන් කණ්ඩායමට එක්වීමට ඉඩ ඇති අතර, අසේල ගුණරත්නගේ ස්ථානය ධනුෂ්ක ගුණතිලකට හිමිවීමට ඉඩකඩ පවතිනවා.\nතරගාවලියේ රැදී සිටීම සඳහා ශ්‍රී ලංකා පිළට ලැබෙන අවසන් අවස්ථාව වන්නේද හෙට තරගයයි.\nපළමු තරඟයේදී ශ්‍රී ලංකා පිළ සිම්බාබ්වේ ඉලක්කයට ලකුණු 12ක් ආසන්නව පරාජයට පත්වුණා.\nබංග්ලාදේශය සමඟ පැවති තරඟයෙන් ද පරාජයට පත්වීම නිසා හෙට පැවැත්වෙන තරඟය ජය නොගතහොත් ශ්‍රී ලංකා පිළට තුන්කොන් තරගාවලියේ අවසන් තරඟයට සුදුසුකම් ලැබීමට හැකියාවක් ලැබෙන්නේ නැහැ.",
       "URL": "https://www.hirunews.lk/sports/181594/සිම්බාබ්වේ-ශ්‍රී-ලංකා-තරගය-හෙට",
       "Category": "Sports",
       "Parent URL": "https://www.hirunews.lk/sports/all-news.php?pageID=262"
}