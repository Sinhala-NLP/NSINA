{
       "Source": "hirunews",
       "Timestamp": "Thursday, 12 July 2018 - 17:37",
       "Headline": "ශ්‍රී ලංකා පළමු ඉනිම 287",
       "News Content": "දකුණු අප්‍රිකාව සහ ශ්‍රී ලංකාව අතර පැවැත්වෙන පළමු ටෙස්ට් ක්‍රිකට් තරගයේ පළමු දිනය ගාල්ල ජාත්‍යන්තර ක්‍රීඩාංගණයේදී පැවැත්වෙනවා.\nපළමු ඉනිම වෙනුවෙන් පන්දුවට පහරදුන් ශ්‍රී ලංකාව සියලු දෙනා දැවී ලබාගත් ලකුණු සංඛ්‍යාව 287 ක්.\nසිය 8 වන ටෙස්ට් ශතකය ද වාර්තා කළ දිමුත් කරුණාරත්න නොදැවී ලකුණු 158 ක් ලබා ගත්තා.\nලක්ෂාන් සඳකැන් ලකුණු 25යි.\nධනුෂ්ක ගුණතිලක ලකුණු 26 ක්, කුසල් මෙන්ඩිස් ලකුණු 24 ක් සහ ධනංජය ද සිල්වා ලකුණු 11 ක් රැස් කළා.\nනිරෝෂන් දික්වැල්ල 18 යි.\nපළමු ඉනිම වෙනුවෙන් පන්දුවට පහරදීම ආරම්භ කල දකුණු අප්‍රිකාව එක් කඩුල්ලක් දැවී ලකුණු 1 ක් ලබා සිටිනවා.",
       "URL": "https://www.hirunews.lk/sports/195060/ශ්‍රී-ලංකා-පළමු-ඉනිම-287",
       "Category": "Sports",
       "Parent URL": "https://www.hirunews.lk/sports/all-news.php?pageID=220"
}