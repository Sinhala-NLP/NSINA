{
       "Source": "hirunews",
       "Timestamp": "Sunday, 10 May 2020 - 8:24",
       "Headline": "ජර්මානු පාපන්දු සමාජයක ක්‍රීඩකයන් දෙදෙනෙකුට කොරෝනා",
       "News Content": "දේශීය ක්‍රීඩා සමාජ, පාපන්දු තරගාවලිය යළි ආරම්භ කිරීමට සැරසෙන ජර්මනියේ දෙවන පෙළ පාපන්දු කණ්ඩායමක් දින 14 ක නිරෝධායනයකට ලක් කර තිබෙනවා.\nඩයිනමෝ ඩේ‍රස්ඩෙන් නැමති පාපන්දු සමාජයේ ක්‍රීඩකයන් දෙදෙනෙකුට කොරෝනා වෛරසය ආසාදනය වීම ඊට හේතුවයි.\nබුන්ඩස්ලීගා ලෙස හැඳින්වෙන ජර්මනියේ දේශීය පාපන්දු තරගාවලිය ලබන සතියේ සිට යළි ආරම්භ කිරීමට එරට පාපන්දු බලධාරින් පසුගියදා තීරණය කළා.\nඒ, ප්‍රේක්ෂකයන්ගෙන් තොරව දැඩි සෞඛ්‍යාරක්ෂණ පිළිවෙත්වලට අනුකූලවයි.\nජර්මානු දේශීය පාපන්දු තරගාවලිය පසුගිය මාර්තු 13 වනදා අත්හිටවනු ලැබුවේ කොරෝනා වෛරස් ගෝලීය වසංගතය හේතුවෙන්.\nතරගාවලිය යළි ආරම්භ කළද කොරෝනා වෛරස් ආසාදිතයන් දෙදෙනෙකු සිටින ඩයිනමෝ ඩේ‍රස්ඩෙන් කණ්ඩායමේ මීළඟ තරගය ක්‍රීඩකයන්ගේ නිරෝධායන කාලය අවසන් වනතෙක් නොපැවැත්වෙනු ඇති.",
       "URL": "https://www.hirunews.lk/sports/240426/ජර්මානු-පාපන්දු-සමාජයක-ක්‍රීඩකයන්-දෙදෙනෙකුට-කොරෝනා",
       "Category": "Sports",
       "Parent URL": "https://www.hirunews.lk/sports/all-news.php?pageID=99"
}