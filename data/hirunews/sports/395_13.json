{
       "Source": "hirunews",
       "Timestamp": "Sunday, 07 August 2016 - 13:30",
       "Headline": "වියට්නාමය ප්‍රථම ඔලිම්පික් රන් පදක්කම දිනයි",
       "News Content": "වියට්නාමය සිය ප්‍රථම ඔලිම්පික් රන් පදක්කම ජයග්‍රහණය කිරීමට සමත්වුණා.\nවින් ෂුවාන් හොං නැමති වියට්නාම ක්‍රීඩකයා මෙම රන් පදක්කම ජයග්‍රහනය කළේ මීටර් 10 පිරිමි වායු පිස්තෝල ඉසව්වෙන්.\nඑම ඉසව්වේ රිදී පදක්කම බ්‍රසීල ක්‍රීඩකයෙකුට හිමිවූ අතර, එය බ්‍රසීලය හිමිකරගත් ප්‍රථම පදක්කමයි.\nරියෝ ඔලිම්පික් උළෙලේ මේ වනවිට රන් පදක්කම් දෙකක් දිනා  ඕස්ට්‍රේලියාව ප්‍රථම ස්ථානයේ සිටින අතර, හංගේරියාවද රන් පදක්කම් දෙකක් ජයග්‍රහනය කර තිබෙනවා.\nඑක්සත් ජනපදය, දකුණු කොරියාව, ජපානය, ආජන්ටිනාව, බෙල්ජියම, රුසියාව, තායිලන්තය, වියට්නාමය සමඟ රන් පදක්කම් සටහනට එක්වී සිටිනවා.",
       "URL": "https://www.hirunews.lk/sports/140021/වියට්නාමය-ප්‍රථම-ඔලිම්පික්-රන්-පදක්කම-දිනයි",
       "Category": "Sports",
       "Parent URL": "https://www.hirunews.lk/sports/all-news.php?pageID=395"
}