{
       "Source": "hirunews",
       "Timestamp": "Saturday, 03 October 2015 - 21:39",
       "Headline": "ශමින්ද එරංගට කොදෙව් සංචාරය අහිමි වෙයි",
       "News Content": "යළිත් වරක් ආබාධයකට ලක්වීම හේතුවෙන් වේගපන්දු  ක්‍රීඩක ශමින්ද එරංගට එළඹෙන බටහිර ඉන්දීය කොදෙව් සංචාරය අහිමි වන බව ක්‍රිකට් තේරීම් කමිටු සභාපති කපිල විජේගුණවර්ධන ප්‍රකාශ කළා. ඒ අනුව මාස 3 කට ආසන්න කාලයක් ශමින්ද එරංගට ක්‍රිකට් තරගවලින් ඉවත්වීමට සිදුවන බවයි තේරීම් කමිටු සභාපතිවරයා සඳහන් කළේ.\nමේ වසරේ අවස්ථා කිහිපයකදී ද පිටකොන්දේ හට ගෙන ඇති ආබාධයක් හේතුවෙන් ශමින්ද එරංගට ජාත්‍යන්තර තරගාවලි කිහිපයක්ම අහිමිවුණා. මේ තත්ත්වයත් සමග ශමින්ද එරංගට විදේශීය ප්‍රතිකාර සඳහා යොමුවිය යුතු බවයි ක්‍රිකට් ආරංචි මාර්ග තවදුරටත් සඳහන් කළේ.\nමේ අතර, කොදෙව් කණ්ඩායම සමග ලබන 8 වැනිදා ආරම්භ වන පළමු පෙරහුරු තරගයේ නායකත්වයට ලහිරු තිරිමාන්න පත් කර තිබෙනවා.\nශ්‍රී ලංකාව සහ බටහිර ඉන්දීය කොදෙව් කණ්ඩායම අතර පළමු ටෙස්ට් තරගය ලබන 14 වනදා ගාල්ල අන්තර්ජාතික ක්‍රීඩාංගනයේදී ආරම්භ වීමට නියමිතයි.",
       "URL": "https://www.hirunews.lk/sports/117777/ශමින්ද-එරංගට-කොදෙව්-සංචාරය-අහිමි-වෙයි",
       "Category": "Sports",
       "Parent URL": "https://www.hirunews.lk/sports/all-news.php?pageID=447"
}