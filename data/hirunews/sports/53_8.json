{
       "Source": "hirunews",
       "Timestamp": "Saturday, 05 June 2021 - 8:23",
       "Headline": "පාකිස්ථාන සුපර් ලීග් 20-20 තරඟාවලියේ ඉතිරි තරඟ 09 වැනිදා සිට",
       "News Content": "පාකිස්ථාන සුපර් ලීග්  විස්සයි විස්ස ක්‍රිකට් තරඟාවලියේ ඉතිරි තරඟ ලබන 09 වැනිදා සිට එක්සත් අරාබි එමීර් රාජ්‍යයේ පැවැත්වීමට තීරණය කර තිබෙනවා.\nඑම තරඟ ලබන 24 වැනිදා දක්වා පැවැත්වෙනු ඇති.\nජුනි 9 වැනිදා තරගාවලිය යළි ආරම්භ වන්නේ ලාහෝර් කලන්ඩර්ස් පිල සහ ඉස්ලාමාබාද් යුනයිටඩ් කණ්ඩායම අතර තරගයෙන්.\nමේ අතර, එංගලන්තය සහ නවසීලන්තය අතර ලෝඩ්ස් පිටියේ පැවැත්වෙන පළමු ටෙස්ට් තරගයේ තුන්වන දිනය වූ ඊයේ වර්ෂාව නිසා එකඳු පන්දුවක් හෝ යැවීමට හැකි වී නැහැ.\nනවසීලන්තය මුල් ඉනිම සඳහා රැස් කරගත් ලකුණු 378ට පිළිතුරු ලෙස එංගලන්තය දෙවන දිනය අවසානයේ කඩුලු 2ක් දැවී ලකුණු 111ක් ලබා සිටියා.",
       "URL": "https://www.hirunews.lk/sports/273431/පාකිස්ථාන-සුපර්-ලීග්-20-20-තරඟාවලියේ-ඉතිරි-තරඟ-09-වැනිදා-සිට",
       "Category": "Sports",
       "Parent URL": "https://www.hirunews.lk/sports/all-news.php?pageID=53"
}