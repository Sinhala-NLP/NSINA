{
       "Source": "hirunews",
       "Timestamp": "Wednesday, 20 September 2017 - 17:53",
       "Headline": "පකිස්ථානයට එරෙහි ටෙස්ට් තරගාවලියට ශ්‍රී ලංකා සංචිතය නම් කෙරේ",
       "News Content": "පකිස්ථාන කණ්ඩායම සමග පැවැත්වෙන ටෙස්ට් තරගාවලියට සහභාගී වන ශ්‍රී ලංකා සංචිතය නම්කර තිබෙනවා.\nනායකත්වය දිනේෂ් චන්දිමාල්ට හිමිව ඇති අතර ලහිරු තිරිමාන්න සංචිතයේ උප නායකයා ලෙසට කටයුතු කරනවා.\nදිමුත් කරුණාරත්න / කෞෂාල් සිල්වා / කුසල් මෙන්ඩිස් / සධීර සමරවික්‍රම / රොෂේන් සිල්වා / නිරෝෂන් දික්වැල්ල / රංගන හේරත් / ලක්ෂාන් සඳකැන් / දිල්රුවන් පෙරේරා / සුරංග ලක්මාල් / නුවන් ප්‍රදීප් / විශ්ව ප්‍රනාන්දු සහ ලහිරු ගමගේ සංචිතයේ සෙසු ක්‍රීඩකයන් වනවා.\nඅතිරේක ක්‍රීඩකයන් ලෙසට ධනංජය ද සිල්වා / ජෙෆ්රි වැන්ඩර්සේ / අකිල ධනංජය / ලහිරු කුමාර සහ දසුන් ශානක නම්කර තිබෙනවා.\nසංචාරක ශ්‍රී ලංකා කණ්ඩායම සහ පකිස්ථානය අතර ටෙස්ට් තරග දෙකක් පැවැත්වීමට නියමිතයි.\nඉන් පළමු තරගය ලබන 28 වනදා අබුඩාබිහිදී ආරම්භ වනවා.\nදෙවන තරගය පැවැත්වෙන්නේ ඩුබායිහිදීයි.\nමේ අතර පකිස්ථානය සමග පැවැත්වෙන පළමු ටෙස්ට් ක්‍රිකට් තරගයට ක්‍රීඩා කිරීමේ අවස්ථාව ඇන්ජෙලෝ මැතිව්ස්ට අහිමිවී තිබෙනවා. ඒ පාදයේ ආබාධයක් හේතුවෙන්.\nමෙම ටෙස්ට් තරගාවලිය ශ්‍රී ලංකාවට සුවිශේෂී අත්දැකීමක් ද එක් කරනවා.\nඒ ශ්‍රී ලංකාව පළමු වරට දිවා රාත්‍රී ටෙස්ට් තරගයකට සහභාගී වීමයි.\nටෙස්ට් තරගාවලියෙන් අනතුරුව සංචාරක ශ්‍රී ලංකා කණ්ඩායම සහ පකිස්ථානය අතර එක්දින තරග 5 ක් සහ 20 යි 20 තරග 3ක් පැවැත්වීමට සැලසුම් කර තිබෙනවා.\nඅවසන් 20 යි 20 තරගය ලාහෝර් නුවරදී පැවැත්වීමට සැලසුම් කර ඇති අතර එය පදනම් වන්නේ පකිස්ථාන ක්‍රිකට් පාලක මණ්ඩලය ලබාදෙන ආරක්ෂක වාර්තාව මතයි.",
       "URL": "https://www.hirunews.lk/sports/171400/පකිස්ථානයට-එරෙහි-ටෙස්ට්-තරගාවලියට-ශ්‍රී-ලංකා-සංචිතය-නම්-කෙරේ",
       "Category": "Sports",
       "Parent URL": "https://www.hirunews.lk/sports/all-news.php?pageID=296"
}