{
       "Source": "hirunews",
       "Timestamp": "Tuesday, 26 November 2019 - 8:10",
       "Headline": "ඉන්දියාව පෙරමුණේ",
       "News Content": "ලෝක ටෙස්ට් ශූරතා තරගාවලියේ වත්මන් ක්‍රමවේදය වෙනස් විය යුතු බව ඉන්දීය ක්‍රිකට් නායක විරාට් කෝලි පවසනවා.\nබංග්ලාදේශය සමඟ පැවති ප්‍රථම දිවා රාත්‍රී ටෙස්ට් තරඟයෙන් අනතුරුව කෝලි සඳහන් කළේ සෑම කණ්ඩායමකටම තම රට තුළ මෙන්ම ප්‍රතිවාදී කණ්ඩායමේ රට තුළ තරගාවලියක් බැගින් ලබා දිය යුතු බවයි.\nඑමෙන්ම, ටෙස්ට් තරඟ විස්සයි විස්ස ජාත්‍යන්තර තරඟ මෙන් ජනප්‍රිය කරලීමට කටයුතු කළ යුතු බව ඉන්දීය නායකයා කියා සිටියා.\nදැනට අයි.සී.සී. ටෙස්ට් ශූරතා තරගාවලියේ සහභාගි වූ තරඟ 7න්ම ජයගෙන ලකුණු 360ක් ලබා පෙරමුණ ගෙන සිටින්නේ ඉන්දියාවයි.",
       "URL": "https://www.hirunews.lk/sports/228998/ඉන්දියාව-පෙරමුණේ",
       "Category": "Sports",
       "Parent URL": "https://www.hirunews.lk/sports/all-news.php?pageID=128"
}