{
       "Source": "hirunews",
       "Timestamp": "Sunday, 26 April 2020 - 13:18",
       "Headline": "ජේම්ස් ඇන්ඩර්සන් සිය ක්‍රීඩා සිහිවටන වෙන්දේසියට සැරසේ",
       "News Content": "එංගලන්ත පිලේ වේග පන්දු යවන ක්‍රීඩක ජේම්ස් ඇන්ඩර්සන් කොවිඩ් - 19 ගෝලීය වසංගතයට එරෙහිව අරමුදල් රැස් කිරීම සඳහා සිය ක්‍රීඩා සිහිවටන රැසක් වෙන්දේසි කිරීමට තීරණය කර තිබෙනවා.\nඒ අනුව ඔහු දකුණු අප්‍රිකාවේ කේප් ටවුන් හි දී ටෙස්ට් ජයග්‍රහණය සඳහා යොදාගත් ක්‍රිකට් පිත්ත, අත්සන් යෙදූ කමිසය සහ විකට්ටුවක් වෙන්දේසි කරනු ඇති.\nමීට පෙර කොවිඩ් 19 ගෝලීය වසංගතයට එරෙහි සටන සඳහා ක්‍රීඩා සිහිවටන වෙන්දේසි කිරීමට ඉන්දීය ක්‍රිකට් නායක විරාට් කෝලි සහ දකුණු අප්‍රිකානු ප්‍රවීන ක්‍රීඩක ඒ.බී. ඩිවිලියර්ස් කටයුතු කළා.",
       "URL": "https://www.hirunews.lk/sports/239472/ජේම්ස්-ඇන්ඩර්සන්-සිය-ක්‍රීඩා-සිහිවටන-වෙන්දේසියට-සැරසේ",
       "Category": "Sports",
       "Parent URL": "https://www.hirunews.lk/sports/all-news.php?pageID=101"
}