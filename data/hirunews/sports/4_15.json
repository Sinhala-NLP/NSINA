{
       "Source": "hirunews",
       "Timestamp": "Thursday, 07 September 2023 - 7:04",
       "Headline": "ශ්‍රී ලංකා කාන්තා කණ්ඩායමට තරඟාවලි ජයක්",
       "News Content": "එංගලන්ත කාන්තා ක්‍රිකට් කණ්ඩායම සමඟ පැවති 20යි විස්ස තරඟාවලිය දෙකට එකක් ලෙස ජය ගැනීමට ශ්‍රී ලංකා කාන්තා ක්‍රිකට් කණ්ඩායම ඊයේ (06) සමත් වුණා.\nඒ තුන්වන සහ අවසන් තරඟය කඩුළු 7කින් ජය ගැනීමත් සමඟයි.\nශ්‍රී ලංකා කාන්තා ක්‍රිකට් කණ්ඩායම ක්‍රිකට් තරඟාවලියක් ජයගත් පළමු අවස්ථාව මෙය ලෙසයි සැලකෙන්නේ.\nතරඟයේ පළමුව පන්දුවට පහරදුන් එංගලන්ත ක්‍රීඩිකාවන් පන්දුවාර 19ක් තුළ සියලු දෙනා දැවී ලකුණු 116ක් ලබා ගත්තා.\nපිළිතුරු ඉනිම ක්‍රීඩා කළ ශ්‍රී ලංකා ක්‍රීඩිකාවන් පන්දුවාර 17ක් තුළ කඩුළු 3ක් පමණක් දැවී ජයග්‍රාහි සීමාව පසුකර ගියා.",
       "URL": "https://www.hirunews.lk/sports/347398/ශ්‍රී-ලංකා-කාන්තා-කණ්ඩායමට-තරඟාවලි-ජයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=4"
}