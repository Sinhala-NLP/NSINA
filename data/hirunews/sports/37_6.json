{
       "Source": "hirunews",
       "Timestamp": "Thursday, 04 November 2021 - 17:22",
       "Headline": "ඔස්ට්‍රේලියාවට කඩුළු 8ක ජයක්",
       "News Content": "සුපිරි දොළහා වටයේ අද (04) පැවති බංගලාදේශය හා ඔස්ට්‍රේලියා පිල අතර තරගයේදී ලකුණු 74ක පහසු ඉලක්කයක් හඹා ගිය ඔස්ට්‍රේලියානු ක්‍රීඩකයින් තරගයේ ජයග්‍රණය ලබා ගැනීමට සමත් වුණා.\nප්‍රථමයෙන් පන්දුවට පහර දුන් බංගලාදේශ කණ්ඩායම කඩුළු 8ක් දැවී ලබා ගත්තේ ලකුණු 73ක් පමණයි.\nතරගාවලිය තුළ දිගින් දිගට ම අසාර්ථක වූ බංගලාදේශයට මෙවර විස්සයි විස්ස ලෝක කුසලානය අතිශය අවාසනාවන්ත තරගාවලියක් ලෙස හැඳින්විය හැකියි.\nඔස්ට්‍රේලියා කණ්ඩායම කාසියේ වාසිය දිනාගෙන බංගලාදේශයට පන්දුවට පහර දීමට ආරාධනා කළා.\nබංගලාදේශය වෙනුවෙන් වැඩි ම ලකුණු ප්‍රමාණයක් රැස් කළ ශමිම් හුසේන් ලකුණු 19ක් රැස් කර ගත්තා.\nඒ හැර කිසිඳු බංගලාදේශ ක්‍රීඩකයෙකුට ලකුණු විස්සේ සීමාව පසු කර යන්නට නො හැකි වුණා.\nපන්දු යැවීමෙන් ඉතා විශිෂ්ට දස්කම් දැක් වූ ඇඩම් සම්පා, ප්‍රතිවාදී පිලට ලකුණු 19ක් පමණක් ලබා දී ලබාගත් කඩුලු සංඛ්‍යාව 5ක්.\nමිචෙල් ස්ටාර්ක් හා ජොශ් හැසල්වුඩ් අතර කඩුලු දෙක බැගින් බෙදී ගියා.",
       "URL": "https://www.hirunews.lk/sports/287004/ඔස්ට්‍රේලියාවට-කඩුළු-8ක-ජයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=37"
}