{
       "Source": "hirunews",
       "Timestamp": "Monday, 09 September 2013 - 13:17",
       "Headline": "එංගලන්තය පරදා  ඕස්ට්‍රේලියාවට ලකුණු 88 ක ජයක්.",
       "News Content": "එංගලන්තය සහ  ඕස්ට්‍රේලියාව අතර තරග 5 කින් සමන්විත නැට්වෙස්ට් එක්දින තරගාවලියේ ඊයේ (08) පැවති දෙවන තරගය ලකුණු 88 කින් ජය ගැනීමට  ඕස්ට්‍රේලියාව සමත්වුණා. මැන්චෙස්ටර් හි පැවති තරගයේ කාසියේ වාසිය දිනා මුලින්ම පන්දුවට පහරදුන්  ඕස්ට්‍රේලියානු කණ්ඩායම සිය පන්දුවාර 50 අවසානයේදී කඩුලූ 7 ක් දැවී ලකුණු 315 ක් රැස් කළා.  ඕස්ට්‍රේලියානු නායක මයිකල් ක්ලාක් ලකුණු 105 ක් රැස් කළ අතර, එංගලන්තය එරෙහිව ඔහු ලබා ගත් මංගල එක්දින ශතකය මෙය වනවා. කෙසේ වෙතත්, පිළිතුරු ඉනිම ක්‍රීඩා කළ එංගලන්ත කණ්ඩායමට පන්දුවාර 44 යි පන්දු 2 ක් තුළදී සියලූ ක්‍රීඩකයින් දැවී ලබා ගත හැකිවූයේ ලකුණු 227 ක් පමණයි. තරගාවලියේ පළමු තරගය වර්ෂාව නිසා අතහැර දැමීමට සිදුවුණා.",
       "URL": "https://www.hirunews.lk/sports/66837/එංගලන්තය-පරදා-ඕස්ට්‍රේලියාවට-ලකුණු-88-ක-ජයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=515"
}