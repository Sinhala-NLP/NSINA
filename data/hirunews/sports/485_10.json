{
       "Source": "hirunews",
       "Timestamp": "Saturday, 28 February 2015 - 9:03",
       "Headline": "කැනගරුවන් නවසීලන්තයේදි අන්ත අසරණ වෙයි",
       "News Content": "ලෝක කුසලාන ක්‍රිකට් තරගාවලියේ ඒ කාණ්ඩයේ ප්‍රබලතම කණ්ඩායම් දෙකක් වන  ඕස්ට්‍රේලියාව සහ නවසීලන්තය අතර තරගය මේ වන විට ඕක්ලන්ඞ් නුවර දී පැවැත්වෙනවා. අද තරගයේදි ඕස්ට්‍රේලියානු පිතිකරුවන් නවසලීන්ත පිතිකරුවන් හමුවේ අන්ත අසණ තත්ත්වයකට පත්වුණා. ඒ ට්‍රෙන්ට් බෝල්ට්, ටිම් සවුති සහ ඩැනියල් විටෝරි හමුවේයි. ඔවුන් දෙපළගේ පන්දු හමුවේ අසරණ වූ කැනගරුවන්ට පන්දුවාර 32යි පන්දු 2ක් ක් තුළදී සියලුදෙනා දැවී රැස්කර ගත හැකි වූයේ ලකුණු 151ක් පමණයි. පන්දුවට පහරදීමේදි යම්තාක් දුරට සාර්ථකවීමට හැකි වූයේ බ්‍රැඩ් හැඩින් පමණයි. ඔහු ලබාගත්තේ ලකුණු 43ක් පමණයි. පන්දු යැවීමේදි දක්ෂ පන්දු යැවීමක නිරත වූ ට්‍රෙන්ට් බෝල්ට් කඩුළු 5ක් ලබාගත් අතර ටිම් සවුති සහ ඩැනියල් විටෝරි කඩුළු දෙක බැගින් දවාගැනීමට සමත් වුණා. ඒ අනුව නවසීලන්ත කණ්ඩායම මෙම තරගය ජයග්‍රහණය කිරීම සදහා ලකුණු 152 ක් ලබාගත යුතු වනවා.",
       "URL": "https://www.hirunews.lk/sports/104456/කැනගරුවන්-නවසීලන්තයේදි-අන්ත-අසරණ-වෙයි",
       "Category": "Sports",
       "Parent URL": "https://www.hirunews.lk/sports/all-news.php?pageID=485"
}