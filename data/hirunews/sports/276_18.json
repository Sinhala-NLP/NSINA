{
       "Source": "hirunews",
       "Timestamp": "Monday, 04 December 2017 - 7:40",
       "Headline": "තුන්වන ටෙස්ට් තරඟයේ තුන්වන දිනය අදයි",
       "News Content": "ශ්‍රී ලංකාව සහ ඉන්දියාව අතර පැවැත්වෙන තුන්වන සහ අවසන් ටෙස්ට් තරඟයේ තුන්වන දිනය අදයි.\nදෙවන දිනය වූ ඊයේ දිනයට තරඟය නතර කරන විට පළමු ඉනිම ක්‍රීඩා කරන ශ්‍රී ලංකාවකණ්ඩායම කඩුලු 03ක් දැවී ලකුණු 131ක් ලබාගෙන සිටියා.\nදිනය අවසන් වන විට කඩුල්ලේ රැදී සිටි ඇන්ජලෝ මැතිව්ස් ලකුණු 57ක් සහ නායක දිනේෂ් චන්දිමාල් ලකුණු 25ක් රැස් කරගෙන සිටියා.\nශ්‍රී ලංකා පළමු ඉනිමේ ආරම්භක පිතිකරුවන් ලෙස පිතියට පිවිසි  ඩිල්රුවන් පෙරේරා ලකුණු 42ක් රැස්කළ අතර දිමුත් කරුණාරත්න ලකුණු ලබා ගැනීමට පෙර දවාගන්නට මොහොමඩ් ශාමි සමත් වූණා.\nඒ අනුව ශ්‍රී ලංකා කණ්ඩායම ඉන්දීය පළමු ඉනිමට වඩා තවත් ලකුණු 405ක් පිටු පසින් සිටින්නේ කඩුලු 07ක්ද අතැතිවයි.\nඅවසන් ටෙස්ට් තරඟයේ දෙවනදිනය ආරම්භ කරන විට ඉන්දීය කණ්ඩායම තම පළමු ඉනිමට කඩුලු 04ක් දැවී ලකුණු 371 ක් ලබා සිටියා.\nපසුගිය තරඟයේදී මෙන්ම මෙම තරගයේදී ද ද්විත්ව ශතකයක් රැස් කළ නායක විරාත් කෝලි ඉතිහාසයට එක් වුණේ එවන් දස්කමක් ප්‍රකට කළ ලොව 06 වන පිතිකරුවා ලෙසින්.\nඑමෙන්ම ද්විත්ව ශතක 06 ක් වාර්තා කළ පළමු ටෙස්ට් නායකයා බවට පත් වන්නට ද කෝලි ඊයේ සමත් වුණා.\nඊයේ දිනයේ  දිවා ආහාරයෙන් පසු ශ්‍රී ලංකා ක්‍රීඩකයන් කිහිප දෙනෙකුම මුඛ ආවරණ සමඟ පිටියට පිවිසීම කැපී පෙනුනා.\nලොව වායු දූෂණය වැඩිම නගර ලයිස්තුවේ ඉහළම ස්ථානයක පසුවන නවදිල්ලි නුවර පිහිටි ෆෙරෝස් ශා කොට්ලා ක්‍රීඩාංගණය ඒ වන විට ශ්‍රී ලංකා ක්‍රීඩකයන්ගේ සෞඛ්‍යට තර්ජනයක් වන තත්වයක පැවතීම ඊට හේතුවයි.\nශ්‍රී ලංකා කණ්ඩායමේ කළමනාකරු මෙන්ම පුහුණුකරු ද වරින් වර විනිසුරුවන් සමග සාකච්ඡා කළත්, තරඟය පවත්වාගෙන යා යුතු බව ඔවුන් තීරණය කළා.\nකෙසේ වෙතත්, වැඩි වායු ප්‍රමාණයක් ආඝ්‍රහණය කරන වේග පන්දු යවන්නන් දෙදෙනා මෙන්ම තවත් ක්‍රීඩකයන් කිහිප දෙනෙකු ක්‍රීඩා කිරීමට නොහැකි\nතත්වයකට පත් වීමත් සමග ශ්‍රී ලංකා කණ්ඩායමට තවත් අභියෝගයකට මුහුණ දීමට සිදුවුණා.\nඒ පන්දු රැකීම සඳහා ක්‍රීඩකයන් 11 දෙනෙකු සොයා ගැනීමට නොහැකි වීමයි.\nඊට පිළියමක් ලෙස පන්දු රැකීමේ පුහුණුකරු මනෝජ් අබේවික්‍රම සහ භෞත චිකිත්සක නික් ලී පන්දු රැකීම සඳහා ක්‍රීඩක නිල ඇඳුමෙන් සැරසී සිටිනු දක්නට\nලැබුණා.\nනමුත් ඔවුන්ට පිටියට පිවිසීමට අවශ්‍යතාවක් ඇති නොවුණේ වරින් වර ඇතිවූ බාධා මධ්‍යයේ පළමු ඉනිම අත්හිටුවීමට විරාත් කෝලි තීරණය කිරීමත් සමගයි.\nඒ වනවිට ඉන්දීය ලකුණු පුවරුව කඩුලු 7කට ලකුණු 536 ක් ලෙස සටහන්ව තිබුණා.\nrnrnrnrn\\r\\n",
       "URL": "https://www.hirunews.lk/sports/177518/තුන්වන-ටෙස්ට්-තරඟයේ-දිනය-අදයි",
       "Category": "Sports",
       "Parent URL": "https://www.hirunews.lk/sports/all-news.php?pageID=276"
}