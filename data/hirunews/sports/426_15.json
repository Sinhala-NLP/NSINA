{
       "Source": "hirunews",
       "Timestamp": "Saturday, 20 February 2016 - 8:21",
       "Headline": "ශ්‍රී ලංකා පිළ බංග්ලාදේශයට",
       "News Content": "ආසියානු කුසලාන තරගාවලිය සඳහා සහභාගි වන ශ්‍රී ලංකා ක්‍රිකට් පිළ අද බංග්ලාදේශය බලා නික්මෙනවා.\nමෙවර ආසියානු කුසලාන තරගාවලිය පෙබරවාරි 24 වන දා සිට මාර්තු 6 වන දා දක්වා විස්සයි විස්ස තරගාවලියක් ලෙස පැවැත්වීමට නියමිතයි.\nසමාරම්භක තරඟය සත්කාරක බංග්ලාදේශ පිළ සහ ඉන්දියාව අතර පෙබරවාරි 24 වන දා මීර්පූර් හිදී පැවැත්වෙනවා.\nශ්‍රී ලංකාව ප්‍රථම තරඟයට මුහුණ දෙන්නේ පෙබරවාරි 25 වන දායි.\nපෙබරවාරි 28 වන දා ශ්‍රී ලංකාව සහ බංග්ලාදේශය අතර තරඟය පැවැත්වෙන අතර, ඉන්දියාව සහ ශ්‍රී ලංකාව තරඟ වදින්නේ මාර්තු 1 වන දායි.\nමාර්තු 4 වන දා ශ්‍රී ලංකාව සහ පාකිස්තානය අතර තරඟය පැවැත්වීමට නියමිතයි.\nමෙවර ආසියානු කුසලාන තරගාවලියේදී මෙන්ම ඉන් අනතුරුව ඉන්දියාවේදී පැවැත්වෙන විස්සයි විස්ස ලෝක කුසලාන තරගාවලියේදී ශ්‍රී ලංකා පිළ ලසිත් මාලිංග විසින් මෙහෙය වනු ලබන අතර, ඇන්ජලෝ මැතිව්ස් උප නායකයා ලෙස කටයුතු කරනවා.",
       "URL": "https://www.hirunews.lk/126689/ශ්‍රී-ලංකා-පිළ-බංග්ලාදේශයට",
       "Category": "Sports",
       "Parent URL": "https://www.hirunews.lk/sports/all-news.php?pageID=426"
}