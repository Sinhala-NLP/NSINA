{
       "Source": "hirunews",
       "Timestamp": "Friday, 27 January 2017 - 7:26",
       "Headline": "පළමු විස්සයි විස්ස තරගයෙන් එංගලන්තයට ජය",
       "News Content": "ඉන්දියාව සමග කාන්පූර්හි දී ඊයේ (26) පැවති ප්‍රථම විස්සයි විස්ස ජාත්‍යන්තර තරගයෙන් එංගලන්තය කඩුලූ 7 ක ජයක් වාර්තා කළා.\nකාසියේ වාසිය දිනූ එංගලන්තය පළමුවෙන් පන්දුවට පහරදෙන ලෙස ඉන්දියාවට ආරාධනා කළ අතර ඔවුන්ට සිය පන්දුවාර 20 තුළදී කඩුලූ 7 ක් දැවී ලබා ගත හැකිවූයේ ලකුණු 147 ක් පමණයි.\nඑහිදී මහේන්ද්‍රසිං දෝනි ඉන්දීය පිල වෙනුවෙන් පන්දු 27 කදී ලකුණු 36 ක් රැස් කළා.\nපිළිතුරු වශයෙන් එංගලන්තය පන්දුවාර 18 යි එක් පන්දුවකදී කඩුලූ 3 ක් දැවී ලකුණු 148 ක් ලබමින් තරගයේ ජය හිමිකර ගත්තා.\nජෝ - රූට් නොදැවී ලකුණු 46 ක් රැස් කර ගත් අතර, ඔවන් මෝගන් පන්දු 38 කදී ලකුණු 51 ක් රැස් කළා.",
       "URL": "https://www.hirunews.lk/sports/153008/පළමු-විස්සයි-විස්ස-තරගයෙන්-එංගලන්තයට-ජය",
       "Category": "Sports",
       "Parent URL": "https://www.hirunews.lk/sports/all-news.php?pageID=358"
}