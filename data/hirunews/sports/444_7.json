{
       "Source": "hirunews",
       "Timestamp": "Wednesday, 21 October 2015 - 14:02",
       "Headline": "ධම්මිකගේ කාලෙ හොඳා",
       "News Content": "ශ්‍රී ලංකා වේග පන්දු යවන ක්‍රීඩක ධම්මික ප්‍රසාද් මෙරට ටෙස්ට් ක්‍රිකට් ක්‍රිීඩාවේ සාර්ථකව ඉදිරියට පැමිණෙන වේග පන්දු යවන ක්‍රීඩකයා ලෙස ක්‍රික් ඉන්ෆෝ වෙබ් අඩවිය හඳුන්වා දෙනවා. මේ වනවිට ටෙස්ට් තරඟ 24 කට ක්‍රීඩා කර ඇති ධම්මික ප්‍රසාද් කඩුලූ 70 ක් ලබා සිටින අතර ඔහුගේ කඩුලූ ලබා ගැනීමේ සාමාන්‍ය සටහන්ව ඇත්තේ 37.51 ක් ලෙසයි. ධම්මික ප්‍රසාද් මේ වසර තුළ පමණක් ටෙස්ට් කඩුලූ 36 ක් දවාගෙන ඇති අතර, එහි සාමාන්‍යය සටහන්ව ඇත්තේ 26.41 ක් ලෙසයි. ඒ අනුව, මෙරට ටෙස්ට් වේගපන්දු යවන්නන් අතර කඩුලූ දවා ගැනීමේ සාමාන්‍ය රඳවා ගත් ක්‍රීඩකයින්ගෙන් දෙවන ස්ථානය හිමිවන්නේ ධම්මික ප්‍රසාද්ටයි. මෙරට වේග පන්දුයවන්නන් අතර කඩුලූ දවා ගැනීමේ වැඩිම සාමාන්‍ය අගය ලබාගෙන ඇත්තේ හිටපු ටෙස්ට් ක්‍රිකට් ක්‍රීඩක පර්වේස් මහරුෆ් වන අතර එය 65.12 ක්.",
       "URL": "https://www.hirunews.lk/sports/118853/ධම්මිකගේ-කාලෙ-හොඳා",
       "Category": "Sports",
       "Parent URL": "https://www.hirunews.lk/sports/all-news.php?pageID=444"
}