{
       "Source": "hirunews",
       "Timestamp": "Sunday, 06 June 2021 - 19:09",
       "Headline": "රොනාල්ඩෝ මෙවර යුරෝපීය තරගාවලියේදී සමු ගනී ද ?",
       "News Content": "කොරෝනා වසංගතය හේතුවෙන් මේ වසරට කල් දැමුණු 2020 යුරෝපීය පාපන්දු ශූරතා තරගාවලිය ලබන 11 වනදා ඉතාලියේදී ආරම්භ වීමට නියමිතයි.\nවසර 63 ක යුරෝපීය පාපන්දු ඉතිහාසයේ මෙවර ප්‍රථම වරට තරගාවලිය නගර 11 කදී පැවැත්වීම විශේෂත්වයක්.\nඅවසන් පූර්ව තරග සහ අවසන් මහා තරගය පැවැත්වෙන්නේ එංගලන්තයේ වෙම්බ්ලි ක්‍රීඩාංගනයේදීයි.\nමෙවර යුරෝපීය පාපන්දු ශූරතා තරගාවලිය ලොව ප්‍රකට පාපන්දු ක්‍රීඩකයන් කිහිපදෙනෙකුගේම අවසන් යුරෝපීය තරගාවලිය වනු ඇති.\nඒ අතර, ලොව විශිෂ්ඨතම පාපන්දු ක්‍රීඩකයා ලෙස රන් පාපන්දුව කිහිප වරක්ම ජයග්‍රහණය කළ 36 හැවිරිදි පෘතුගාල ක්‍රීඩක ක්‍රිස්ටියානෝ රොනාල්ඩෝ ද සිටිය හැකි බවයි ක්‍රීඩා විචාරකයන් පෙන්වා දෙන්නේ.\nකෙසේ නමුත්, අලි ඩේයිගේ ජාත්‍යන්තර ගෝල 109 ක වාර්තාව අභිබවා යාමට ඔහුට අවශ්‍ය වන්නේ තවත් ගෝල 7 ක් පමණයි.",
       "URL": "https://www.hirunews.lk/sports/273559/රොනාල්ඩෝ-මෙවර-යුරෝපීය-තරගාවලියේදී-සමු-ගනී-ද",
       "Category": "Sports",
       "Parent URL": "https://www.hirunews.lk/sports/all-news.php?pageID=53"
}