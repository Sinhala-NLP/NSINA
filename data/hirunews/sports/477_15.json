{
       "Source": "hirunews",
       "Timestamp": "Wednesday, 01 April 2015 - 11:59",
       "Headline": "ෂාරුක්ට සුනිල් නරයින් නැතුව බැරිලු‍",
       "News Content": "ඉන්දීය ප්‍රිමියර් ලීග් ක්‍රිකට් තරගාවලිය (IPL)තවත් දින 7කින් ආරම්භවීමට නියමිත තිබෙනවා. මේ වන විට එම තරගාවලිය සම්බන්ධයෙන් දැඩි ආන්දෝලනාත්මක පුවතක් වාර්තා වී ඇති බවයි ඉන්දීය මාධ්‍ය වාර්තා කරන්නේ. ඒ කොල්කටා නයිට් රයිඩර්ස් කණ්ඩායමේ ප්‍රධාන දග පන්දු යවන්නෙකු වන සුනිල් නරයින් සම්බන්ධයෙනුයි.\nඊට හේතුව මෙසේයි....\nපසුගිය කාලයේදි සුනිල් නරයින්ගේ පන්දු යැවීමේ ඉරියව්ව සම්බන්ධයෙන් ගැටළු මතුවීමත් සමග අයි.සී.සීය විසින් ඔහුට තහනමක් පැනවීමයි. මේ සම්බන්ධයෙන් කළ පරීක්ෂණ වලින් අනතුරුව නරයින්ගේ පන්දු යැවීමේ ඉරියව්ව නිවැරදි බවට අයි.සී.සීයෙන් තහවුරු කරනු ලැබුවා. නමුත් ඉන්දීය ප්‍රිමියර් ලීග් ක්‍රිකට් තරගාවලිය (IPL) සදහා නරයින් ක්‍රීඩා කිරීමට නම් ඔහු තවත් පරීක්ෂණයකට පෙනී සිටිය යුතු බවයි ඉන්දීය ක්‍රිකට් පාලක මණ්ඩලය දැනුම් දී තිබෙන්නේ.\nමේ සම්බන්ධයෙන් දැඩි කෝපයකට පත්වූ බොලිවුඩයේ සුපිරි නළු ශාරුක් ඛාන්ට අයත් කොල්කටා නයිට් රයිඩර්ස් කණ්ඩායමේ කළමණාකාරිත්වයට දැඩි ලෙස විරෝධය පල කර තිබෙනවා.\nඑහිදී ඔවුන් පවසා ඇත්තේ මෙවර ඉන්දීය ප්‍රිමියර් ලීග් ක්‍රිකට් තරගාවලිය (IPL) සදහා  සුනිල් නරයින්ට ක්‍රීඩා කිරීමට අවස්ථාවක් නොදුනහොත් කොල්කටා නයිට් රයිඩර්ස් කණ්ඩායම තරගාවලියෙන් ඉවත්වන බවට බලපෑම සිදුකරමින්.",
       "URL": "https://www.hirunews.lk/sports/106681/ෂාරුක්ට-සුනිල්-නරයින්-නැතුව-බැරිලු‍",
       "Category": "Sports",
       "Parent URL": "https://www.hirunews.lk/sports/all-news.php?pageID=477"
}