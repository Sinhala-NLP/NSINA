{
       "Source": "hirunews",
       "Timestamp": "Sunday, 02 September 2018 - 11:03",
       "Headline": "ඉන්දුනීසියාව ඔලිම්පික් උළෙලක් ඉල්ලයි",
       "News Content": "මෙවර ආසියානු ක්‍රීඩා උළෙලේ සත්කාරකත්වය ඉසිලූ ඉන්දුනීසියාව 2032 වසරේ ඔලිම්පික් උළෙල ලබාගැනීම සඳහා අයදුම් කිරීමට සැරසෙනවා.\nඑරට ජනාධිපති ජෝකෝ විඩෝඩෝ මේ බව ප්‍රකාශ කළේ ඔලිම්පික් ප්‍රධානී තෝමස් බාක් සහ ආසියානු ඔලිම්පික් කමිටුවේ ප්‍රධානී ෂෙයික් අහමඩ් අල්ෆහාඩ්  අල් සබා ඉදිරියේයි.\nආසියානු ක්‍රීඩා උළෙල පැවැත්වීමෙන් ලද පන්නරය තුළින් වඩාත් විශාල ක්‍රීඩා තරග පැවැත්වීමට තම රට සමත්වනු ඇති බවයි ඉන්දුනීසියානු ජනාධිපතිවරයා සඳහන් කළේ.\nමෙවර ආසියානු ක්‍රීඩා උළෙල සඳහා ශ්‍රී ලංකාව ඇතුලූ රටවල් 45 ක් නියෝජනය කරමින් ක්‍රීඩක ක්‍රීඩිකාවන් සහ නිලධාරීන් 17,244 ක් සහභාගිවූ අතර, දේශීය සහ විදේශීය මාධ්‍යවේදීන්ද 11,000 ක් පැමිණ තිබෙනවා.",
       "URL": "https://www.hirunews.lk/sports/198972/ඉන්දුනීසියාව-ඔලිම්පික්-උළෙලක්-ඉල්ලයි",
       "Category": "Sports",
       "Parent URL": "https://www.hirunews.lk/sports/all-news.php?pageID=210"
}