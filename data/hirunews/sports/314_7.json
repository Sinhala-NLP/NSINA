{
       "Source": "hirunews",
       "Timestamp": "Thursday, 20 July 2017 - 20:52",
       "Headline": "ලෝක ශූරතා මළල ක්‍රීඩා තරගාවලියට සහභාගී වන බව උසේන් බෝල්ට් තහවුරු කරයි",
       "News Content": "අගෝස්තු මාසයේදී විශ්‍රාම යාමට නියමිත කෙටි දුර ධාවන ශූර උසේන් බෝල්ට් සිය අවසන් තරග දෙකට මේ වන විට සුදානම් වනවා.\nඔහු විශ්වාසය පළකරන්නේ සමුගැනීමට සුදානම් වන අවස්ථාවේදී මෙම තරගවල ද ශූරතාව තමන්ට හිමිකර ගැනීමට හැකිවන බවයි.\nඅගෝස්තු මාසයේ ලන්ඩනයේ පැවැත්වෙන ලෝක ශූරතා මළල ක්‍රීඩා තරගාවලියට සහභාගී වන බවට 30 හැවිරිදි උසේන් බෝල්ට් තහවුරු කර තිබෙනවා. එ\nය විශ්‍රාම ගැනීමට පෙර ඔහු සහභාගී වන අවසන් තරගාවලිය වනු ඇති.\nඒ අනුව බෝල්ට් එම තරගාවලියේදී මීටර් සියය සහ 100 වැඩි කිරීම 4 සහය දිවීම් ඉසව්වට සහභාගී වීමට නියමිතයි.\nඅවස්ථා 8 කදී ඔලිම්පික් රන් පදක්කම් දිනා ඇති සුපිරි ධාවන ශූරයා මළල ක්‍රීඩා ඉතිහාසයට වැදගත් සටහනක් එක්කර තිබෙනවා.\nමෙවර තම අපේක්ෂාව රන් පදක්කම ජයග්‍රහණය කිරීම වන අතර ජයග්‍රාහකයෙකු ලෙසට සමුගැනීමට අවශ්‍ය බවයි ඔහු සඳහන් කර ඇත්තේ.\nකිසිදු ක්‍රීඩකයකුට මෙතෙක් තමා තරම් වේගයෙන් දිවීමට හැකියාවක් නොමැති අතර එවැනි අයෙක් මෙතෙක් හමුවී නැතැයි ද ඔහු විදෙස් මාධ්‍ය සමග සාකච්ඡාවකට එක්වෙමින් ප්‍රකාශකර තිබෙනවා.\nමෙතෙක් තමා සමග තරග කළ ක්‍රීඩකයන්ට පරිපුර්ණත්වයට පත්වීමට තවත් කාලයක් ගතවනු ඇති බවටයි බෝල්ට් කියාසිටියේ.\nතමා ලෝක ශූරතා හිමිකරගෙන ඇති ඉසව්වල කාන්තා අංශයෙක් ඉදිරිපත්වන තරගකාරියන් පිළිබඳ විශ්මයට පත්වන  අතර ඔවුන් පසුගිය වසර කිහිපය තුල ධාවන තරගවල ඉහළ දක්ෂතාවක් පෙන්වා ඇති බව  ද ඔහු ප්‍රකාශ කළා.\nපසුගිය කාලසීමාවට සාපේක්ෂව කාන්තා ධාවන ශූරියන් විශාල ප්‍රගතියක් පෙන්වා ඇති බවයි සුපිරි ධාවන ශූරයා කියාසිටියේ.",
       "URL": "https://www.hirunews.lk/sports/166371/ලෝක-ශූරතා-මළල-ක්‍රීඩා-තරගාවලියට-සහභාගී-වන-බව-උසේන්-බෝල්ට්-තහවුරු-කරයි",
       "Category": "Sports",
       "Parent URL": "https://www.hirunews.lk/sports/all-news.php?pageID=314"
}