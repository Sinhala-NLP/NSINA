{
       "Source": "hirunews",
       "Timestamp": "Tuesday, 18 December 2018 - 16:49",
       "Headline": "මාලිංග IPL වෙන්දේසියේදී කෝටි 4කට වැඩි මුදලකට අලෙවි වෙයි",
       "News Content": "2019 ඉන්දීය ප්‍රිමියර් ලීග් තරගාවලියට අදාළව ක්‍රීඩක වෙන්දේසිය දැන් පැවැත්වෙනවා.\nඒ ජායිපූර්හිදීයි.\nමෙහිදී ශ්‍රී ලංකා පන්දු යවන ක්‍රීඩක ලසිත් මාලිංග ඉන්දීය රුපියල් ලක්ෂ 200 කට වෙන්දේසි කෙරුනා.\nඑය ශ්‍රී ලංකා මුදලින් රුපියල් කෝටි 4.5කට අධිකයි.\nඔහු මිලදී ගනු ලැබුවේ මුම්බායි ඉන්දියන්ස් කණ්ඩායම විසිනුයි.\nලසිත් මාලිංග මෙවර වෙන්දේසියට ඉදිරිපත් කර තිබුනේ ඉන්දීය රුපියල් කෝටි දෙකකට වන අතර ඊට කිසිවෙකුත් ලන්සු ඉදිරිපත් කිරීමක් සිදු කළේ නැහැ.\nපසුගිය වසරේ IPL වෙන්දේසියේදී මාලිංග අලෙවි නොවූ අතර ඔහු සැලකෙන්නේ IPL තරඟ බිමේ වැඩිම කඩුලු ලාභියා ලෙසයි.\nඉන්දීය ක්‍රීඩක මොහොමඩ් සාමි ඉන්දීය රුපියල් කෝටි 4.8 කට වෙන්දේසි වුනා.\nඔහු මිලදී ගනු ලැබුවේ කින්ග්ස්ලෙවන් පන්ජාබ් කණ්ඩායමයි.\nමෙවර ඉන්දීය ප්‍රිමියර් ලීග් වෙන්දේසියේදී මේවන විට වැඩිම මිලකට අලෙවි වූ ක්‍රීඩකයා ලෙසට ජාදෙව් උනාද්කත් සැලකෙනවා.\nරාජස්ථාන් රෝයල්ස් කණ්ඩායම ඔහු මිලදී ගනු ලැබුවේ ඉන්දීය රුපියල් කෝටි 8.40 කටයි.\nඑය ශ්‍රී ලංකා රුපියල් කෝටි 21 කට අධික මුදලක්.\nපසුගිය වසරේදී ද වැඩිම මිලකට අලෙවි වූ ක්‍රීඩකයා වූයේ ඔහුයි.\nඑම වෙන්දේසියේදී ඔහු අලෙවි වු මුදල  ඉන්දීය රුපියල් කෝටි 11.5 ක්.",
       "URL": "https://www.hirunews.lk/sports/206379/මාලිංග-ipl-වෙන්දේසියේදී-කෝටි-4කට-වැඩි-මුදලකට-අලෙවි-වෙයි",
       "Category": "Sports",
       "Parent URL": "https://www.hirunews.lk/sports/all-news.php?pageID=189"
}