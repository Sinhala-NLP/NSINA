{
       "Source": "hirunews",
       "Timestamp": "Monday, 02 May 2022 - 8:25",
       "Headline": "චෙන්නායි සුපර් කිංග්ස් සහ ලක්නව් සුපර් ජයන්ට්ස් ජයගනී",
       "News Content": "අයි.පී.එල් තරගාවලියට අදාළ ව ඊයේ පැවති තරඟ දෙකෙන් චෙන්නායි සුපර් කිංග්ස් සහ ලක්නව් සුපර් ජයන්ට්ස් කණ්ඩායම් ජය වාර්තා කළා.\nපළමු තරඟය දිල්ලි කැපිටල්ස් කණ්ඩායමට එරෙහි ව පැවති අතර එය ලක්නව් සුපර් ජයන්ට්ස් කණ්ඩායම ජයගනු ලැබුවේ ලකුණු 06කින්.\nතරගයේ පළමුව පන්දුවට පහර දුන් ලක්නව් කණ්ඩායම පන්දු වාර 20 අවසානයේ කඩුලු 3ක් දැවී 195ක් ලබා ගත්තා.\nපිළිතුරු ඉනිම ක්‍රීඩා කරන දිල්ලි කැපිටල්ස් කණ්ඩායමට නියමිත පන්දුවාර 20 අවසානයේ කඩුළු 7ක් දැවී ලබා ගත හැකි වූයේ ලකුණු 189ක් පමණයි.\nමේ අතර සන්රයිසස් හයිද්‍රාබාද් කණ්ඩායමට එරෙහිව පැවති තරඟය චෙන්නායි සුපර් කිංග්ස් කණ්ඩායම ජයගනු ලැබුවේ ලකුණු 13කින්.\nතරඟයේ පළමුව පන්දුවට පහර දුන් චෙන්නායි කණ්ඩායම නියමිත පන්දුවාර 20 අවසානයේදී කඩුළු 02ක් දැවී ලකුණු 202ක් රැස් කළා.\nපිළිතුරු ඉනිම ක්‍රීඩා කළ සන්රයිසස් කණ්ඩායමට පන්දුවාර 20 අවසානයේ කඩුළු 06ක් දැවී ලබාගත හැකිවූයේ ලකුණු 189ක් පමණයි.",
       "URL": "https://www.hirunews.lk/sports/303308/චෙන්නායි-සුපර්-කිංග්ස්-සහ-ලක්නව්-සුපර්-ජයන්ට්ස්-ජයගනී",
       "Category": "Sports",
       "Parent URL": "https://www.hirunews.lk/sports/all-news.php?pageID=21"
}