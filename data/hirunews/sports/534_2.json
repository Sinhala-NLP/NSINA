{
       "Source": "hirunews",
       "Timestamp": "Monday, 27 May 2013 - 13:23",
       "Headline": "වසර 20 කට පෙර ලැබුණු ආරාධනාව.",
       "News Content": "ශ්‍රී ලංකාව සහ පාකිස්ථානය අතර 1993 සාජා හි පැවති එක්දින තරගයක් පවුම් දස දහසකට පාවාදීම සඳහා තමන්ට ආරාධනාවක් ලැබුණු බව හිටපු විනිසුරුවරයෙකු වන ජෝන් හෝල්ඩර් විසින් බී.බී.සී ලෝක සේවයට අනාවරණය කර තිබෙනවා. 1993 වසරේ සාජා හි පැවත්වුණේ ශ්‍රී ලංකාව, පාකිස්ථානය සහ බටහිර ඉන්දීය කොදෙව් අතර තුන්කොන් තරගාවලියක්. එක්තරා පුද්ගලයෙකු තමන් මුණ ගැසී ශ්‍රී ලංකාව සහ පාකිස්ථානය අතර පැවති එක් දින තරගයක ප්‍රතිඵලයට බලපෑම් වනලෙස තීරණය ලබාදීම වෙනුවෙන් මුදල් ලබාදීමට සූදානම් වූ බවත් එහිදී තමා එම යෝජනාව ප්‍රතික්ෂේප කළ බවත්, ජෝන් හොල්ඩර් ප්‍රකාශ කර තිබෙනවා.",
       "URL": "https://www.hirunews.lk/sports/59774/වසර-20-කට-පෙර-ලැබුණු-ආරාධනාව",
       "Category": "Sports",
       "Parent URL": "https://www.hirunews.lk/sports/all-news.php?pageID=534"
}