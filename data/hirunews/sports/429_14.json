{
       "Source": "hirunews",
       "Timestamp": "Wednesday, 03 February 2016 - 9:48",
       "Headline": "චන්ද්‍රපෝල්ගෙන් ක්‍රීඩා බලධාරීන්ට පහරක්",
       "News Content": "තමන්ට ක්‍රිකට් ක්‍රීඩාවෙන් සමු ගැනීමට සිදුවුණේ ක්‍රීඩා බලධාරීන්ගේ බලපෑම නිසා බව බටහිර ඉන්දීය කොදෙව් කණ්ඩායමේ හිටපු පිතිකරු ශිවනරීන් චන්ද්‍රපෝල් පවසනවා.\nවිදෙස් ප්‍රවෘත්ති සේවාවක් වෙත අදහස් දක්වමින් චන්ද්‍රපෝල් පවසා ඇත්තේ තවදුරටත් ක්‍රිකට් ක්‍රීඩාවේ යෙදීමට තමන්ට හැකියාව පවතින බවයි.\nකෙසේ වෙතත්, බටහිර ඉන්දීය කොදෙව් ක්‍රිකට් පාලක මණ්ඩලය ක්‍රීඩාවෙන් සමු ගන්නා ලෙස කළ බලපෑම නිසා ජාත්‍යන්තර ක්‍රිකට් පිටියෙන් සමු ගැනීමට තීරණය කළ බව ඔහු ප්‍රකාශ කර තිබෙනවා.\nජාත්‍යන්තර ක්‍රිකට් පිටියෙන් සමු ගත්ත ද අඛණ්ඩව ප්‍රාන්ත තරඟවලට සහභාගි වන බවයි ශිවනරීන් චන්ද්‍රපෝල් වැඩිදුරටත් පවසන්නේ.",
       "URL": "https://www.hirunews.lk/sports/125346/චන්ද්‍රපෝල්ගෙන්-ක්‍රීඩා-බලධාරීන්ට-පහරක්",
       "Category": "Sports",
       "Parent URL": "https://www.hirunews.lk/sports/all-news.php?pageID=429"
}