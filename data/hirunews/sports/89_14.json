{
       "Source": "hirunews",
       "Timestamp": "Monday, 10 August 2020 - 8:42",
       "Headline": "වීවෝ අත්හිටුවීමෙන් IPL තරගාවලියට බාධාවක් නැහැ - සව්රව් ගංගුලි",
       "News Content": "IPL තරගාවලියේ ප්‍රධාන අනුග්‍රාහකයෙකු වූ චීන සමාගමක් වන වීවෝ ජංගම දුරකථන සමාගමේ අනුග්‍රාහකත්වය අත්හිටුවීමට ගත් තීරණය, මෙම තරගාවලියට බාධාවක් නොවන බව ඉන්දීය ක්‍රිකට් පාලක මණ්ඩලයේ සභාපති සව්රව් ගංගුලි පවසනවා.\nඔහු කියා සිටියේ ඉන්දීය ක්‍රිකට් පාලක මණ්ඩලය ශක්තිමත් ආයතනයක් බැවින් එක් අනුග්‍රාහකයෙකු ඉවත් වුවද වෙනත් විකල්ප පවතින බවයි.\nලඩාක් ප්‍රදේශයේ ගැල්වාන් නිම්නයේ චීන දේශසීමා භටයන් සමඟ ඇතිවූ ගැටුමකින් ඉන්දීය සෙබළුන් 20 දෙනෙකු මියයෑමත් සමඟ චීන නිෂ්පාදන ඉන්දියාව වර්ජනය කළා.\nඒ අනුවයි IPL තරගාවලියේ ප්‍රධාන අනුග්‍රාහකයෙකු වූ වීවෝ ජංගම දුරකථන සමාගම සමඟ අත්සන් කර තිබූ ගිවිසුම අත්හිටුවීමට ඉන්දීය ක්‍රිකට් පාලක මණ්ඩලය තීරණය කරනු ලැබුවේ.",
       "URL": "https://www.hirunews.lk/sports/247479/වීවෝ-අත්හිටුවීමෙන්-ipl-තරගාවලියට-බාධාවක්-නැහැ-සව්රව්-ගංගුලි",
       "Category": "Sports",
       "Parent URL": "https://www.hirunews.lk/sports/all-news.php?pageID=89"
}