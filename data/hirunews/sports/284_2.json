{
       "Source": "hirunews",
       "Timestamp": "Friday, 03 November 2017 - 7:20",
       "Headline": "ශ්‍රී ලංකා ‘‘ඒ’’ පිලට ජය",
       "News Content": "බටහිර ඉන්දීය කොදෙව් ‘‘ඒ’’ කණ්ඩායම සමග ජැමෙයිකාවේ - කිංග්ස්ටන්හි පැවති ප්‍රථම නිල නොවන එක්දින තරගයෙන් කඩුලූ 2 ක ජයක් ලැබීමට ශ්‍රී ලංකා පිල සමත් වුණා.\nපළමුවෙන් පන්දුවට පහරදුන් කොදෙව් ‘‘ඒ’’ කණ්ඩායම පන්දුවාර 48 යි පන්දු 4 කදී ලකුණු 176 කට දැවී ගියා.\nඑහිදි ලහිරු කුමාර ලකුණු 26 කට කඩුලූ 3 ක් ද, අමිල අපොන්සු ලකුණු 34 කට කඩුලූ 3 ක් ද බිද හෙලූවා.\nශ්‍රී ලංකා ‘‘ඒ’’ පිල පන්දුවාර 48 කදී කඩුලූ 8 ක් දැවී ලකුණු 181ක් ලබමින් තරගයේ ජය හිමිකර ගත්තා.\nකණ්ඩායම් දෙක අතර, දෙවන නිල නොවන එක්දින තරගය කිංග්ස්ටන් නුවරදී අද පැවැත්වීමට නියමිතයි.",
       "URL": "https://www.hirunews.lk/sports/175140/ශ්‍රී-ලංකා-ඒ-පිලට-ජය",
       "Category": "Sports",
       "Parent URL": "https://www.hirunews.lk/sports/all-news.php?pageID=284"
}