{
       "Source": "hirunews",
       "Timestamp": "Wednesday, 31 January 2018 - 16:55",
       "Headline": "ශ්‍රී ලංකා - බංග්ලාදේශ පළමු ටෙස්ට් තරඟයේ පළමු දිනය අවසන්",
       "News Content": "ශ්‍රී ලංකාව සහ බංග්ලාදේශය අතර පළමු ටෙස්ට් තරඟය අද (31) චිතගොන් හිදී ආරම්භ වුණා.\nතරඟයේ පළමු දිනය වන අද දිනය නිමාවන විට කාසිය වාසිය දිනා පළමු ඉනිම ක්‍රීඩාකරන බංග්ලාදේශ කණ්ඩායම කඩුලු 04ක් දැවී ලකුණු 374ක් රැස් කරගෙන සිටියා.\nබංග්ලාදේශ වෙනුවෙන් ආරම්භක පිතිකරු තමිම් ඉක්බාල් ලකුණු 52ක් රැස් කළ අතර ඉමරුල් කයිල් ලකුණු 40ක් රැස් කළා.\nමුෂ්ෆිකර් රහීම් ශතකයට ලකුණු 08ක් තිබිය දී දවා ගන්නට වේගපන්දු යවන ක්‍රීඩක සුරංග ලක්මාල් සමත් වුණා.\nබංග්ලාදේශ පළමු ඉනිම ගොඩ නැගීමට වැඩි දායකත්වයක් සැපයූ මොමනුල් හක් නොදැවී ලකුණු 175ක් රැස් කරගෙන සිටිනවා.\nපන්දු යැවීමේදී සුරංග ලක්මාල් කඩුලු 02ක් බිද දැමු අතර ඩිල්රුවන් පෙරේරා සහ ලක්ෂාන් සඳකැන් එක් කඩුල්ල බැගින් දවා ගත්තා.\nඅද දිනයේදී බංග්ලාදේශ පිතිකරුවන් මෙල්ල කිරීමට ශ්‍රී ලංකා නායකයා විසින් පන්දු යවන්නන් 06 දෙනෙක් යොදවා ගනු ලැබුවා.\nදෙරට අතර ටෙස්ට් තරග 18 ක් මෙතෙක් පවත්වා ඇති අතර, ඉන් 15 ක් ජයගෙන ඇත්තේ ශ්‍රී ලංකාවයි.\nතරඟ 02 ක් ජය පරාජයෙන් තොරව අවසන් වුණා.",
       "URL": "https://www.hirunews.lk/sports/182533/ශ්‍රී-ලංකා-බංග්ලාදේශ-පළමු-ටෙස්ට්-තරඟයේ-දිනය-අවසන්",
       "Category": "Sports",
       "Parent URL": "https://www.hirunews.lk/sports/all-news.php?pageID=258"
}