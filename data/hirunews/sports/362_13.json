{
       "Source": "hirunews",
       "Timestamp": "Sunday, 08 January 2017 - 13:03",
       "Headline": "නවසීලන්තයට තරඟාවලි ජයක්",
       "News Content": "සංචාරක බංග්ලාදේශ පිල සමඟ පැවති තුන්වන විස්සයි විස්ස ජාත්‍යන්තර තරඟයෙන්ද නවසීලන්තය අද ලකුණු 27 ක ජයක් වාර්තා කළා.\nකාසියේ වාසිය දිනූ බංග්ලාදේශය පළමුවෙන් පන්දුවට පහරදෙන ලෙස නවසීලන්ත පිලට ආරාධනා කළ අතර නවසීලන්තය සිය පන්දු වාර විස්ස තුළදී කඩුලූ හතරක් දැවී ලකුණු 194 ක් රැස් කරගැනීමට සමත්වුණා.\nඑහිදී ප්‍රවේගකාරී ඉනිමක් ක්‍රීඩා කළ කෝරි ඇන්ඩර්සන් පන්දු 41 කදී නොදැවී ලකුණු 94 ක් රැස් කරගත්තේ හයේ පහර 10 ක් සහ හතරේ පහර දෙකක්ද සමඟින්.\nකේන් විලියම්සන් ලකුණු 60 ක් රැස් කරගත් අතර රුබෙල් හුසේන් ලකුණු 31 කට කඩුලූ තුනක් බිඳ හෙලූවා.\nපිළිතුරු වශයෙන් බංග්ලාදේශ පිලට සිය පන්දු වාර විස්ස තුළදී කඩුලූ හයක් දැවී රැස් කරගත හැකිවූයේ ලකුණු 167 ක් පමණයි.\nශකීබ් අල් හසන් එහිදි ලකුණු 41 ක්ද, සොවුම්්‍යා සර්කාර් ලකුණු 42 ක්ද රැස් කරගත්තා.\nමෙම ජයග්‍රහණයත් සමග නවසීලන්තය, බංග්ලාදේශය සමග පැවති විස්සයි විස්ස තරඟාවලිය ජයග්‍රහණය කරන්නේ තුනට බින්දුවක් ලෙසයි.\nතරඟයේ සම්පුර්ණ ලකුණු සටහන පහතින්.",
       "URL": "https://www.hirunews.lk/sports/151560/නවසීලන්තයට-තරඟාවලි-ජයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=362"
}