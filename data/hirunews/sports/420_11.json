{
       "Source": "hirunews",
       "Timestamp": "Sunday, 27 March 2016 - 10:21",
       "Headline": "පරාජයෙන් පසු මැතිව්ස් කියපු කථාව",
       "News Content": "20 යි 20 ලෝක කුසලාන හිමිකම තවදුරටත් රැක ගැනීමේ බලාපොරොත්තු බිඳ වැටුන ද කණ්ඩායමේ දක්ෂතා කිහිපයක් වර්ධනය වී ඇති බව නායක ඇන්ජෙලෝ මැතිව්ස් පවසනවා.\nඑමෙන්ම කණ්ඩායම තේරීමේදී ද කිසිදු වරදක් සිදුව නොමැති බවයි ඔහු පෙන්වා දෙන්නේ.\nඊයේ ශ්‍රී ලංකාව සමග පැවති තරගයෙන් එංගලන්තයට ලකුණු 10 ක ජයක් හිමිවුනා.\nපළමු පන්දුවාර 6 තුලදී කඩුලු 4 ක් බිඳ වැටී තිබියදී ලකුණු 172 ක ඉලක්කයක් හඹා යාම පිතිකරුවන්ගේ දක්ෂතාවක් බවයි මැතිව්ස් පෙන්වා දෙන්නේ.\nපසුගිය මාස කිහිපය තුලදීම සිදුවු පරාජයන් හේතුවෙන් තම කණ්ඩායමේ ද බලාපොරොත්තු බිඳ වැටී ඇති බව ශ්‍රී ලංකා නායකයා සඳහන් කර තිබෙනවා.\nකණ්ඩායමට එක්කර ඇති නව සාමාජිකයන්ට ස්ථාවරත්වයකට පත් වීමට මාස 6 ක පමණ කාලයක් ලබාදී ඇති අතර ඔවුන්ගෙන් සතුටුදායක ප්‍රතිචාරයක් ලැබුනහොත් ඉදිරියේදී කණ්ඩායමේ වෙනස්කම් පිළිබඳ අවධානය යොමුකල හැකි බවයි ඇන්ජෙලෝ මැතිව්ස් ප්‍රකාශ කලේ.",
       "URL": "https://www.hirunews.lk/sports/129466/පරාජයෙන්-පසු-මැතිව්ස්-කියපු-කථාව",
       "Category": "Sports",
       "Parent URL": "https://www.hirunews.lk/sports/all-news.php?pageID=420"
}