{
       "Source": "hirunews",
       "Timestamp": "Sunday, 14 May 2017 - 8:09",
       "Headline": "මුම්බායි ඉන්දියන්ස් පෙරමුණේ",
       "News Content": "ඉන්දීය ප්‍රිමියර් ලීග් තරගාවලියේ පළමු වටයේ අවසානයේදී ලකුණු සටහනේ පෙරමුණ ගැනීමට මුම්බායි ඉන්දියන්ස් පිල ඊයේ සමත්වුණා.\nඒ, කොල්කටා නුවර පැවති තරගයකදී කොල්කටා නයිට්රයිඩර්ස් පිල ලකුණු 9 කින් පරාජයට පත් කරමින්.\nපළමුවෙන් පන්දුවට පහරදුන් මුම්බායි පිල සිය පන්දු වාර විස්ස තුළදී කඩුලූ 5 ක් දැවී ලකුණු 173 ක් රැස් කළා.\nපිළිතුරු වශයෙන් කොල්කටා පිල සිය පන්දු වාර විස්ස තුලදී කඩුලූ 8 ක් දැවී ලබාගත්තේ ලකුණු 164 ක් පමණයි.\nමුම්බායි ඉන්දියන්ස් කණ්ඩායමට හිමිව ඇති ප්‍රසාද ලකුණු සංඛ්‍යාව 20 ක්.\nඊයේ මුම්බායි පිළ හමුවේ පරාජයට පත්වු කොල්කටා නයිට් රයිඩර්ස් කණ්ඩායමට ලකුණු 16 ක් හිමිව තිබෙනවා.\nඊයේ සවස පැවති තරගයකින් ගුජරාට් ලයන්ස් කණ්ඩායම පැරදවු සන්රයිසස් හයිද්‍රාරාබාද් කණ්ඩායමට හිමිව ඇති ප්‍රසාද ලකුණු සංඛ්‍යාව 17 ක්.",
       "URL": "https://www.hirunews.lk/sports/161287/මුම්බායි-ඉන්දියන්ස්-පෙරමුණේ",
       "Category": "Sports",
       "Parent URL": "https://www.hirunews.lk/sports/all-news.php?pageID=332"
}