{
       "Source": "hirunews",
       "Timestamp": "Saturday, 10 January 2015 - 20:52",
       "Headline": "හෙට තරඟයේදී වෙනස්කම් කිහිපයක්.",
       "News Content": "ශ්‍රී ලංකාව සහ නවසීලන්තය අතර තරඟ 7කින් යුත් එක්දින තරගාවලිය ක්‍රයිස්චර්ච් නුවරදී හෙට ආරම්භ වනවා. දෙරට අතර පැවති ටෙස්ට් තරගාවලිය දෙකට බින්දුවක් ලෙස ජය ගත්තේ නවසීලන්ත කණ්ඩායමයි. එම තරඟ දෙකට ඇතුළත් වූ වේග පන්දු යවන ක්‍රීඩක නුවන් ප්‍රදීප් එක්දින සංචිතය ද නියෝජනය කරන බව ශ්‍රී ලංකා ක්‍රිකට් ආයතනය ප්‍රකාශ කළා. එසේම, හෙට (11) පැවැත්වෙන තරඟයේදී දිමුත් කරුණාරත්න ආරම්භක පිතිකරුවෙකු ලෙස යොදා ගැනීම සඳහා අත්හදා බැලීමක් සිදුකරනු ඇති. ඒ අනුව මහේල ජයවර්ධනට හිමිවනු ඇත්තේ අංක 4 පිතිකරු ස්ථානයයි.",
       "URL": "https://www.hirunews.lk/sports/101014/හෙට-තරඟයේදී-වෙනස්කම්-කිහිපයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=493"
}