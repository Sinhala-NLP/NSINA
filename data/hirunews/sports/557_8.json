{
       "Source": "hirunews",
       "Timestamp": "Sunday, 20 January 2013 - 7:37",
       "Headline": "ශ්‍රී ලංකා / ඕස්ට්‍රේලියා 4 වන තරඟය අද.",
       "News Content": "ශ්‍රී ලංකාව සහ  ඕස්ට්‍රේලියාව අතර 4 වන එක්දින තරඟය සිඞ්නි නුවරදී අද පැවැත්වෙනවා. දැනට තරඟාවලියේ දෙකට 1 ක් ලෙස ඉදිරියෙන් පසුවන්නේ ශ්‍රී ලංකා කණ්ඩායමයි.  ශ්‍රී ලංකාව සහ  ඕස්ට්‍රේලියාව අතර අද ආරම්භ වන 4 වන එක්දින තරගය ශ්‍රී ලංකා පිල ජයග්‍රහණය කළහොත් සුවිශේෂී වාර්තාවක් කරා යාමට අවස්ථාව හිමිව තිබෙනවා. ඒ  ඕස්ට්‍රේලියානු පිල  ඕස්ට්‍රේලියාවේදී තරගාවලියක් එකම රටකට පරාජයට පත්වන දෙවන අවස්ථාව වීමයි. මීට පෙර දකුණු අප්‍රිකාව, පාකිස්ථානය සහ ශ්‍රී ලංකාව,  ඕස්ට්‍රේලියාවේදී එක්දින තරගාවලි එක බැගින් ජයගෙන තිබෙනවා. ශ්‍රී ලංකාව මීට පෙර මෙම දස්කම දක්වා ඇත්තේ 2010 / 2011 තරග වාරයේදීයි.\nමෙම තරගයේදී අජන්ත මෙන්ඩිස් කඩුළු 2 ක් ලබා ගතහොත් එක්දින කඩුළු 100 ක් අඩුම තරග ප්‍රමාණයකින් ලබාගත් ශ්‍රී ලාංකික ක්‍රීඩකයා බවට ඔහු පත්වනු ඇති. එක්දින තරග 61 කට සහභාගි වී අජන්ත ලබා ඇති කඩුළු සංඛ්‍යාව 98 ක්. දැනට මෙම වාර්තාව සතු වන්නේ ලසිත් මාලිංගටයි. ඔහු කඩුළු 100 ක් දවාගෙන ඇත්තේ තරග 68 කට සහභාගිවෙමින්.",
       "URL": "https://www.hirunews.lk/sports/51746/ශ්‍රී-ලංකා-ඕස්ට්‍රේලියා-4-වන-තරඟය-අද",
       "Category": "Sports",
       "Parent URL": "https://www.hirunews.lk/sports/all-news.php?pageID=557"
}