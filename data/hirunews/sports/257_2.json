{
       "Source": "hirunews",
       "Timestamp": "Monday, 05 February 2018 - 15:26",
       "Headline": "දකුණු අප්‍රිකාවට එරෙහි ඉන්දියාවේ ජය විනිසුරුවන් ප්‍රමාද කළ හැටි",
       "News Content": "දකුණු අප්‍රිකාවට සමඟ තරඟ 06 කින් සමන්විත එක්දින තරගාවලියේ ඊයේ (04) දෙවන තරඟය කඩුලු 09කින් ජයගැනිමට ඉන්දියාව සමත් වුණා.\nසෙන්චුරියන් හි පැවති එම තරඟයේ පළමුව පන්දුවට පහරදුන් දකුණු අප්‍රිකාව සියලු දෙනා දැවී රැස් කළේ ලකුණු 118ක් පමණයි.\nපන්දුවාර 20 යි පන්දු 03 ක් අවසානයේ එක් කඩුල්ලක් පමණක් බිඳ වැටී ලකුණු 119ක් ලබා ගනිමින් ඉන්දියාව තරඟයේ ජය තහවුරු කර ගැනීමට සමත් වුණා.\nමෙම තරඟය ජය ගැනීමට ඉන්දියාවට ලකුණු 02ක් ඉතිරිව තිබියදී සිදුවූ සුවිශේෂී සිදුවීමක් පිළිබඳව මේ වන විටත් බොහෝ දෙනෙකුගේ අවධානය යොමුව තිබෙනවා.\nපිටියේ ප්‍රධාන විනිසුරුවරුන් ලෙස කටයුතු කළ පකිස්ථානයේ අලීම් ඩාර් සහ දකුණු අප්‍රිකාවේ ඒඩ්‍රියන් හෝල්ඩ්ස්ටොක් ජයග්‍රහණයට ඉන්දීය කණ්ඩායමට ලකුණු 02ක් ඉතිරිව තිබියදී දිවා ආහාරය සඳහා තරඟය නතර කිරීමට තීරණය කරනවා.\nකෙසේ වෙතත් විනිසුරු අලීම් ඩා ගත් එම තීරණයකට ඉන්දීය නායක විරාත් කෝලි සිය විරෝධය පල කර සිටිනවා.\nවිනාඩි 40ක දිවා විවේකයෙන් පසු නැවතත් තරඟය ආරම්භ කළ අතර තරඟයේ අවසන් තීරණය දැක බලා ගැනීමට සෙන්චුරියන් පාර්ක් ක්‍රීඩාංගනයට පැමිණි ප්‍රේක්ෂකයින්ට එතෙක් බලා සිටින්නට සිදුවුණා.\nඑම අවස්ථාව පහතින්.",
       "URL": "https://www.hirunews.lk/sports/182955/දකුණු-අප්‍රිකාවට-එරෙහි-ඉන්දියාවේ-ජය-විනිසුරුවන්-ප්‍රමාද-කළ-හැටි",
       "Category": "Sports",
       "Parent URL": "https://www.hirunews.lk/sports/all-news.php?pageID=257"
}