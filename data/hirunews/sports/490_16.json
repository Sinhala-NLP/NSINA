{
       "Source": "hirunews",
       "Timestamp": "Saturday, 31 January 2015 - 20:14",
       "Headline": "පාකිස්තානය පරදා නවසීලන්තයට කඩුළු 07 ක ජයක්",
       "News Content": "සංචාරක පාකිස්තාන පිල සමඟ වෙලින්ටන් නුවර අද (31) පැවති පළමු එක්දින තරඟයෙන් නවසීලන්ත කණ්ඩායම කඩුළු 07 ක ජයක් වාර්තා කළා. කාසියේ වාසිය දිනා නවසීලන්ත පිල පළමුවෙන් පන්දුවට පහරදෙන ලෙස පාකිස්තාන පිලට ආරාධනා කළ අතර, ඔවුන් 46 වන පන්දුවාරයේදී සියලූ ක්‍රීඩකයින් දැවී ලබාගත්තේ ලකුණු 210 ක් පමණයි. පාකිස්තාන පිල වෙනුවෙන් ශහීඞ් අෆ්රීඩ් පන්දු 39 කදී ලකුණු 67 ක් රැස් කළේ හයේ පහර 03 ක් සහ හතරේ පහර 09 ක්ද සමඟින්. නවසීලන්ත පිල 40 වන පන්දුවාරයේදී කඩුළු 03 ක් දැවී ලකුණු 213 ක් ලබමින් තරඟයේ ජය හිමිකර ගත්තා. නවසීලන්තය වෙනුවෙන් ග්‍රාන්ට් එලියට් නොදැවී ලකුණු 64 ක් රැස්කළ අතර, රොස් ටේලර් නොදැවී ලකුණු 59 ක් ලබා ගත්තා. නවසීලන්තය සහ පාකිස්තානය අතර දෙවන එක්දින තරඟය පෙබරවාරි 03 වැනිදා නේපියර් හිදී පැවැත්වීමට නියමිතයි.",
       "URL": "https://www.hirunews.lk/sports/102436/පාකිස්තානය-පරදා-නවසීලන්තයට-කඩුළු-07-ක-ජයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=490"
}