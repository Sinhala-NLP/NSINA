{
       "Source": "hirunews",
       "Timestamp": "Thursday, 26 February 2015 - 8:14",
       "Headline": "සාකච්ඡාවට නොපැමිණි ක්‍රීඩා සංගම් නිලධාරීන්ට වැඩ වරදී",
       "News Content": "ජාතික ක්‍රීඩා සංගම් නිලධාරීන් සහ සංචාරක හා ක්‍රීඩා අමාත්‍ය නවීන් දිසානායක අතර පැවති විශේෂ සාකච්ඡාවට නොපැමිණි ක්‍රීඩා සංගම් නිලධාරීන් පිළිබඳව දැඩි පියවර ගන්නා බව ක්‍රීඩා අමාත්‍ය නවීන් දිසානායක පවසනවා. අදාළ විශේෂ සාකච්ඡාව ඊයේ පස්වරුවේදී පවත්වා තිබෙනවා. ඊට සියලූම ක්‍රීඩා සංගම් නිලධාරීන් හට පැමිණෙන ලෙස දැනුම්දී තිබූ බවයි ක්‍රීඩා අමාත්‍යවරයා සඳහන් කළේ. ක්‍රීඩා සංගම් නිලවරණය සුපුරුදු පරිදි මාර්තු 31 වැනි දිනට පෙර පැවැත්වීමට තීරණය කළ බවද එහිදී අමාත්‍යවරයා දැනුම්දී තිබෙනවා.",
       "URL": "https://www.hirunews.lk/sports/104303/සාකච්ඡාවට-නොපැමිණි-ක්‍රීඩා-සංගම්-නිලධාරීන්ට-වැඩ-වරදී",
       "Category": "Sports",
       "Parent URL": "https://www.hirunews.lk/sports/all-news.php?pageID=486"
}