{
       "Source": "hirunews",
       "Timestamp": "Monday, 31 December 2018 - 13:09",
       "Headline": "ලෝක කුසලාන තරඟාවලියට පෙර ශ්‍රී ලංකාව රටවල් 3ක් සමඟ තරඟයට",
       "News Content": "ලබන වසරේ ජුනි මාසයේදී ආරම්භ වීමට නියමිත ලෝක කුසලාන ක්‍රිකට් තරඟාවලියට පෙර ශ්‍රී ලංකා කණ්ඩායම දකුණු අප්‍රිකාව, ඕස්ට්‍රේලියාව සහ ස්කොට්ලන්තය සමඟ තරඟාවලි සඳහා එක්වීමට නියමිතයි.\nමේ වනවිට නවසීලන්ත සංචාරයේ නිරත ශ්‍රී ලංකා කණ්ඩායම ජනවාරි මස 3 වනදා ආරම්භ වන තරඟ 03කින් සමන්විත එක්දින තරඟාවලියට මෙන්ම, පන්දුවාර විස්සයි විස්ස තරඟයකට ද සහභාගි වනවා.\nඉන් අනතුරුව ඕස්ට්‍රේලියාව සමඟ තරඟ දෙකකින් සමන්විත ටෙස්ට් තරඟාවලිය ජනවාරි මස 24 වනදා ආරම්භ වන අතර ඉන් අනතුරුවයි දකුණු අප්‍රිකානු සමඟ ටෙස්ට් තරඟ දෙකක්, එක්දින තරඟ 5 ක් සහ පන්දුවාර 20 යි විස්ස තරඟ 3 කට ක්‍රීඩා කිරීමට නියමිතව ඇත්තේ.\nඑමෙන්ම, ලෝක කුසලානයට පෙරාතුව ස්කොට්ලන්තය සමඟ එක්දින තරඟ දෙකකින් සමන්විත තරඟාවලියට ශ්‍රී ලංකා කණ්ඩායම සහභාගි වනවා.",
       "URL": "https://www.hirunews.lk/sports/207167/ලෝක-කුසලාන-තරඟාවලියට-පෙර-ශ්‍රී-ලංකාව-රටවල්-3ක්-සමඟ-තරඟයට",
       "Category": "Sports",
       "Parent URL": "https://www.hirunews.lk/sports/all-news.php?pageID=187"
}