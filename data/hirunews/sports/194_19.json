{
       "Source": "hirunews",
       "Timestamp": "Tuesday, 13 November 2018 - 15:37",
       "Headline": "දිල්හාර ලොකුහෙට්ටිගේට අයි.සී.සී.යෙන් දූෂණ චෝදනා",
       "News Content": "ක්‍රිකට් දූෂණ මර්දන ආචාර ධර්ම 3 ක් කඩකිරීම සම්බන්ධයෙන් හිටපු ශ්‍රී ලංකා ක්‍රිකට් ක්‍රීඩක දිල්හාර ලොකුහෙට්ටිගේට ජාත්‍යන්තර ක්‍රිකට් කවුන්සිලය විසින් චෝදනා ගොනුකර තිබෙනවා.\nඅයි.සී.සී. ය නිවේදනය කළේ එක්සත් අරාබි එමීර් රාජ්‍යය ක්‍රිකට් පාලක මණ්ඩලයේ දූෂණ මර්දන ආචාර ධර්ම 3 ක් ඔහු කඩකර ඇති බවයි.\nඒ අනුව ඔහුට ක්‍රීඩාවට අදාළ කටයුතුවල නිරතවීම වහාම ක්‍රියාත්මක වන පරිදි තහනම් කර ඇති අතර, අද සිට දින 14 ක කාලයක් ඇතුළත එම චෝදනාවලට ප්‍රතිචාර දක්වන ලෙසද දැනුම්දී තිබෙනවා.",
       "URL": "https://www.hirunews.lk/sports/204155/දිල්හාර-ලොකුහෙට්ටිගේට-අයි-සී-සී-යෙන්-දූෂණ-චෝදනා",
       "Category": "Sports",
       "Parent URL": "https://www.hirunews.lk/sports/all-news.php?pageID=194"
}