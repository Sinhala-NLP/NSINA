{
       "Source": "hirunews",
       "Timestamp": "Tuesday, 03 January 2017 - 10:54",
       "Headline": "රංගනගේ දඟ පන්දුව වාස්ගේ වේග පන්දුවට අභියෝගයක් වෙයි",
       "News Content": "ශ්‍රී ලංකාව සහ දකුණු අප්‍රිකාව අතර දෙවන ටෙස්ට් තරඟය ඊයේ කේප් ටවුන් හිදී ආරම්භ වූ අතර, දිනය නිමාවේ පළමුවෙන් පන්දුවට පහර දෙන දකුණු අප්‍රිකානු පිළ කඩුලු  6ක් දැවී ලකුණු 297ක් රැස්කරගෙන සිටියා.\nඩීන් එල්ගා එහිදී ලකුණු 129ක් රැස් කර ගත් අතර, කුවින්ටන් ඩි-කොක් ලකුණු 68ක් රැස් කර ගත්තා.\nළහිරු කුමාර ලකුණු 86කට කඩුලු  3ක් බිද හෙලූ අතර  සුරංග ලක්මාල් ලකුණු 69ට කඩුලු  2යි.\nමේ අතර ශ්‍රී ලංකාව වෙනුවෙන් වැඩිම ටෙස්ට් කඩුලු  සංඛ්‍යාවක් දවාගත් පන්දු යවන්නන් අතර දෙවන ස්ථානය හිමි කරගෙන සිටි චමින්ද වාස්ගේ වාර්තාව සම කිරීමට දඟ පන්දු යවන ක්‍රීඩක රංගන හේරත් ඊයේ සමත් වුණේ දකුණු අප්‍රිකානු නායක Faf du Plessis දවා ගනිමින්.\nමේ වන විට  චමින්ද වාස් සහ රංගන හේරත් ටෙස්ට් කඩුලු  355 බැගින් බිඳ හෙළා තිබෙනවා.\nමෙම සටහනේ පෙරමුණේ සිටින්නේ සුපිරි දඟ පන්දු යවන ක්‍රීඩක මුත්තයියා මුරලිදරන්.\nFaf du Plessis ගේ කඩුල්ල සහ තරඟයේ පළමු දිනයේ විශේෂ අවස්ථා පහතින්",
       "URL": "https://www.hirunews.lk/sports/151177/රංගනගේ-දඟ-පන්දුව-වාස්ගේ-වේග-පන්දුවට-අභියෝගයක්-වෙයි",
       "Category": "Sports",
       "Parent URL": "https://www.hirunews.lk/sports/all-news.php?pageID=363"
}