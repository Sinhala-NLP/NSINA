{
       "Source": "hirunews",
       "Timestamp": "Sunday, 11 June 2017 - 10:22",
       "Headline": "පුහුණුවක් අතරතුර තිසර පෙරේරාගේ හිසේ පන්දුවක් වැදෙයි",
       "News Content": "ශ්‍රී ලංකා කණ්ඩායමේ තුන් ඉරියව් ක්‍රීඩක තිසර පෙරේරා ඊයේ පැවති පුහුණුවක් අතරතුර ආබාධයකට ලක්වී තිබෙනවා.\nකාඩිෆ්හිදී ඊයේ පැවති පුහුණුවකදී තිසර පෙරේරාගේ හිසේ පන්දුවක් වැදී ඇති බවයි ශ්‍රී ලංකා ක්‍රිකට් ආයතනය සඳහන් කළේ.\nපකිස්ථානය සමග හෙට තීරණාත්මක තරගයක් පැවැත්වීමට නියමිතව ඇති අවස්ථාවකයි ඔහු මෙම ආබාධයට ලක්වුයේ.\nකෙසේවෙතත් පන්දුව හිසේ වැදීමෙන් තිසර පෙරේරාට බරපතල ආබාධ තත්වයක් නොමැති බව ද ක්‍රිකට් ආයතනය ප්‍රකාශ කළා.\nමේවන විට තුන් ඉරියව් ක්‍රීඩකයා සම්බන්ධයෙන් පරීක්ෂණ සිදු කෙරෙන බව සඳහන්.\nකෙසේවෙතත් ඔහු හෙට පකිස්ථානය සමග පැවැත්වෙන තරගයට සහභාගී වීම පිළිබඳ මෙතෙක් කිසිදු කරුණක් ක්‍රිකට් ආයතනය විසින් ප්‍රකාශ කර නැහැ.\nතිසර පෙරේරා සම්බන්ධයෙන් වෛද්‍ය පරීක්ෂණ තවදුරටත් සිදු කෙරෙන බවයි ක්‍රිකට් ආයතනය කියාසිටියේ.",
       "URL": "https://www.hirunews.lk/sports/163302/පුහුණුවක්-අතරතුර-තිසර-පෙරේරාගේ-හිසේ-පන්දුවක්-වැදෙයි",
       "Category": "Sports",
       "Parent URL": "https://www.hirunews.lk/sports/all-news.php?pageID=326"
}