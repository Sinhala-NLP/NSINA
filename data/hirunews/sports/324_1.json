{
       "Source": "hirunews",
       "Timestamp": "Monday, 19 June 2017 - 7:40",
       "Headline": "ඊයේ ලද පරාජයත් සමඟ දෝනිගේ නිවසට පොලිස් ආරක්ෂාව (ඡායාරූප)",
       "News Content": "එංගලන්තයේ ඕවල් ක්‍රීඩාංගනයේදී ඊයේ පැවති ශුරයන්ගේ කුසලාන අවසන් මහා තරඟය ජයගැනීමට පකිස්ථානය සමත් වුණා.\nඉන්දියාව පරාජය කරමින් පකිස්ථානය මෙම තරඟය ජය ගත්තේ ලකුණු 180කින්.\nඉන්දීය කණ්ඩායම ඊයේ ලද දැවන්ත පරාජයත් සමඟ ඉන්දීය ක්‍රීඩාලෝලීන් වියරු වැටී රුපවාහිනී යන්ත්‍ර විනාශ කරන අයුරු විදෙස් මාධ්‍ය වාර්තාකර තිබුණා.\nමේ අතර ඊයේ පැවති තරගයෙන් පසුව ඉන්දීය කණ්ඩායමේ හිටපු නායක මහේන්ද්‍ර සිං දෝණිගේ රංචිවල පිහිටි නිවසට පොලිස් ආරක්ෂාව යොදා ඇති බවයි ඉන්දීය මාධ්‍ය වාර්තා කළේ.\nමෙවර ශූරතාවය දිනා ගත් පකිස්තාන කණ්ඩායමේ  ක්‍රීඩකයින් 06 දෙනෙක්ම එක්දින තරග 50 සීමාව පසු කර නොතිබීම ද විශේෂත්වයක්.\nඊයේ පැවති අවසන් තරගයේ වීරයා ලෙස ෆකර් සමාන් සම්මාන දිනා ගත් අතර තරගාවලියේ වීරයා ලෙස සම්මාන ලැබුවේ හසන් අලී.",
       "URL": "https://www.hirunews.lk/sports/163871/ඊයේ-ලද-පරාජයත්-සමඟ-දෝනිගේ-නිවසට-පොලිස්-ආරක්ෂාව-ඡායාරූප",
       "Category": "Sports",
       "Parent URL": "https://www.hirunews.lk/sports/all-news.php?pageID=324"
}