{
       "Source": "hirunews",
       "Timestamp": "Friday, 06 July 2018 - 13:16",
       "Headline": "පාපන්දු ලෝක කුසලානයේ සුපිරි අටේ ගැටුම අද සිට",
       "News Content": "ලෝක කුසලාන පාපන්දු තරඟාවලියේ අර්ධ අවසන් පූර්ව වටයේ තරඟ අද (07) ආරම්භ වනවා.\nඑහිදී මුලින්ම ප්‍රංශය සහ උරැගුවේ කණ්ඩායම් තරඟ වදින අතර, දෙවන තරඟය පැවැත්වෙන්නේ බ්‍රසීලය සහ බෙල්ජියම අතරයි.\nඋරැගුවේ කණ්ඩායම සිය මුල් පෙළ ක්‍රීඩක එඩින්සන් කවානි මෙම තරඟයට සහභාගි වනු ඇතැයි අපේක්ෂාවෙන් පසුවනවා.\nක්‍රිස්ටියානෝ රොනාල්ඩෝගේ පෘතුගාල කණ්ඩායම මෙවර ලෝක කුසලාන තරඟාවලියෙන් ඉවත් කිරීමට උරැගුවේ පිලට හැකිවූයේ ඔහුගේ දස්කම් වලින්.\nකවානි සහ ලුවිස් සුවාරෙස් උරැගුවේ පිල වෙනුවෙන් ක්‍රීඩා කළහොත් මෙම තරඟය ප්‍රංශයට දැඩි අභියෝගයක් වනු ඇතැයි අපේක්ෂිතයි.\nප්‍රංශය අර්ධ අවසන් පූර්ව වටයට පිවිසුණේ ලියොනාල් මෙසීගේ ප්‍රබල ආර්ජන්ටිනා කණ්ඩායම පරාජයට පත් කරමින්.\nපස්වරක් ලෝක පාපන්දු ශූරතාව දිනූ බ්‍රසීලය, යුරෝපයේ ප්‍රබල කණ්ඩායමක් වන බෙල්ජියම සමඟ අර්ධ අවසන් පූර්ව වටයේදී තරඟ වදින්නේ නේමාර් ඇතුලු ප්‍රබල ක්‍රීඩකයන් රැසක් සමගින්.\nබෙල්ජියම මෙවර පාපන්දු ලෝක කුසලානයේ ආසියාකරයේ අවසන් බලාපොරොත්තුව වූ ජපානය පරදවා අර්ධ අවසන් පූර්ව වටයට සුදුසුකම් ලැබුවා.",
       "URL": "https://www.hirunews.lk/sports/194633/පාපන්දු-ලෝක-කුසලානයේ-සුපිරි-අටේ-ගැටුම-අද-සිට",
       "Category": "Sports",
       "Parent URL": "https://www.hirunews.lk/sports/all-news.php?pageID=222"
}