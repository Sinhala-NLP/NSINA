{
       "Source": "hirunews",
       "Timestamp": "Tuesday, 25 December 2018 - 9:03",
       "Headline": "මුල් තැනට එන්න ඩේල් ස්ටේන්ට හෙට අවස්ථාව",
       "News Content": "සංචාරක පාකිස්තානු කණ්ඩායම සමඟ හෙට පැවැත්වෙන පළමු ටෙස්ට් ක්‍රිකට් තරඟයේදී දකුණු අප්‍රිකාවේ වැඩිම ටෙස්ට් කඩුලු ලාභියා බවට පත්වීමට ඩේල් ස්ටේන් සමත් වනු ඇති බවට ක්‍රිකට් විචාරකයින් පෙන්වා දෙනවා.\nමේ වන විට දකුණු අප්‍රිකාවේ වැඩිම ටෙස්ට් කඩුලු ලාභියා බවට පත්ව සිටින්නේ ෂෝන් පොලොක්.\nඔහු කඩුලු 421ක් ලබාගෙන ඇති අතර, ඩේල් ස්ටේන් ද මේ වන විට එම සීමාවේම පසුවනවා.\nහෙට තරඟයේදී ලබා ගන්නා කඩුලු සංඛ්‍යාවට අනුව ඩේල් ස්ටේන් ජාත්‍යන්තර ටෙස්ට් වර්ගීකරණයේ වැඩිම කඩුලු ලාභීන් අතර 10 වන ස්ථානයට පැමිණෙනවා.",
       "URL": "https://www.hirunews.lk/sports/206757/මුල්-තැනට-එන්න-ඩේල්-ස්ටේන්ට-හෙට-අවස්ථාව",
       "Category": "Sports",
       "Parent URL": "https://www.hirunews.lk/sports/all-news.php?pageID=188"
}