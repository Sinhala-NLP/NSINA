{
       "Source": "hirunews",
       "Timestamp": "Saturday, 14 March 2015 - 19:52",
       "Headline": "නිල් මහ සටන වැස්සට සේදෙයි",
       "News Content": "දින 3 ක් පුරා කොළඹ එස්.එස්.සී ක්‍රීඩාංගනයේ පැවති 136 වන නිල් මහා සටන අද (14) ජය පරාජයෙන් තොරව නිමාවට පත්වුණා. තරගයේ පළමුවෙන් පන්දුවට පහරදුන් කොළඹ රාජකීය විද්‍යාලීය කණ්ඩායම සිය පළමු ඉනිමට සියල්ලන් දැවී ලකුණු 199 ක් රැස් කළා. ඊට පිළිතුරු ලෙස ගල්කිස්ස ශාන්ත තෝමස් කණ්ඩායම සිය පළමු ඉනිම සඳහා කඩුලූ 7 ක් දැවී ලකුණු 270ක් ලබා ගත්තා. වර්ෂාව නිසා තරඟය අත්හැර දමන විට රාජකීය කණ්ඩායම සිය දෙවන ඉනිම සඳහා එක් කඩුල්ලක් දැවී ලකුණු 19 ක් ලබා සිටියා. සුපුරුදු පරිදි මෙවරත්, නිල් මහා සටන නැරඹීම සඳහා රාජකීය විද්‍යාලයේ ආදි ශිෂ්‍යයෙකු වන අග්‍රාමාත්‍ය රනිල් වික්‍රමසිංහ ද අද එක්වුණා.",
       "URL": "https://www.hirunews.lk/sports/105491/නිල්-මහ-සටන-වැස්සට-සේදෙයි",
       "Category": "Sports",
       "Parent URL": "https://www.hirunews.lk/sports/all-news.php?pageID=481"
}