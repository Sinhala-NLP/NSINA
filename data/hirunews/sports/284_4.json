{
       "Source": "hirunews",
       "Timestamp": "Thursday, 02 November 2017 - 18:24",
       "Headline": "ඉන්දියාවට එරෙහි ටෙස්ට් සංචිතයෙන් ප්‍රබලයන් දෙදෙනෙක් ඉවතට ?",
       "News Content": "ශ්‍රී ලංකා කණ්ඩායම සහ ඉන්දියාව අතර ආරම්භ වන ටෙස්ට් තරගාවලියට කුසල් ජනිත් පෙරේරා සහ අසේල ගුණරත්න නම් නොකිරීමට ශ්‍රී ලංකා ක්‍රිකට් තේරීම් කමිටුව තීරණය කර ඇතැයි වාර්තා වනවා.\nක්‍රීඩා අමාත්‍යවරයාගේ අනුමැතියට යොමු කළ 15 දෙනෙකුගෙන් යුත් සංචිතයට ඔවුන් දෙදෙනා ඇතුලත් නොවන බවයි හෙළිවන්නේ.\nකුසල් ජනිත් පෙරේරා ටෙස්ට් සංචිතයට කැඳවීමට තේරීම් කමිටුව කටයුතු කර නොමැති අතර අසේල ගූණරත්න ආබාධයක් හේතුවෙන් නම් කර නැහැ.\nශූරයන්ගේ කුසලාන තරගාවලියේදී කුසල් ජනිත් ආබාධයකට ලක්වු අතර පසුගියදා පැවති ඉන්දීය සංචාරයේදී අසේල ගුණරත්න ආබාධයකට ලක්වුනා.\nසුවය ලබා සිටිය ද මෙතෙක් යෝග්‍යතාව පිළිබඳ ගැටලු පැවතීම හේතුවෙනුයි ඔවුන් ටෙස්ට් සංචිතයට සලකා නොබැලීමට පියවර ගෙන ඇත්තේ.\nකෙසේවෙතත් මෙම සංචිතයට ඇන්ජෙලෝ මැතිව්ස් යළිත් පැමිණ ඇතැයි සඳහන්.\nශ්‍රී ලංකා ක්‍රිකට් තේරීම් කමිටුව විශ්වාසය පළ කරන්නේ එක්දින සහ 20 යි 20 තරගාවලිවලට අසේල ගුණරත්න සහ කුසල් ජනිත් පෙරේරා යොදා ගත හැකි වනු ඇති බවයි.\nශ්‍රී ලංකාව සහ ඉන්දියාව අතර තරග 3 කින් සමන්විත ටෙස්ට් තරගාවලියේ පළමු තරගය ලබන 16 වනදා ආරම්භ වනවා.",
       "URL": "https://www.hirunews.lk/sports/175121/ඉන්දියාවට-එරෙහි-ටෙස්ට්-සංචිතයෙන්-ප්‍රබලයන්-දෙදෙනෙක්-ඉවතට",
       "Category": "Sports",
       "Parent URL": "https://www.hirunews.lk/sports/all-news.php?pageID=284"
}