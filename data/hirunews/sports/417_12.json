{
       "Source": "hirunews",
       "Timestamp": "Wednesday, 06 April 2016 - 18:07",
       "Headline": "T 20 ලෝක කුසලානයෙන් පසු නිවේදකයන් දෙදෙනෙකුට රැකියාව අහිමි වෙයි",
       "News Content": "නවසීලන්ත ගුවන් විදුලි නිවේදකයන් දෙදෙනෙකුගේ සේවය තාවකාලිකව අත්හිටුවා තිබෙනවා.\nඒ එංගලන්ත තුන් ඉරියව් ක්‍රීඩක බෙන් ස්ටොක්ගේ මවගේ දුරකථන සංවාදයක් ඇයගේ අනුමැතියකින් තොරව ගුවන් විදුලිය ඔස්සේ විකාශය කිරීම හේතුවෙනුයි.\n20 යි 20 ලෝක කුසලානයේ අවසන් මහා තරගයේදී කොදෙව්වන්ට ජයග්‍රහණය ලබාගැනීමට දායක වු අවසන් පන්දු වාරය යවනු ලැබුවේ බෙන් ස්ටොක් විසින්.\nඑම පන්දුවාරයේ පළමු පන්දු 4 ට කාර්ලෝස් බ්‍රැත්වෙයිට් එල්ලකල හයේ පහර 4 කින් කොදෙව්වන්ට ජය හිමිවුනා.\nඑම පන්දුවාරය පිළිබඳ චෝදනාවට ලක් කරමින් නවසීලන්ත ගුවන්විදුලි නිවේදකයන් දෙදෙනෙකු වැඩසටහනක් විකාශය කර තිබුනා.\nඒ සම්බන්ධයෙන් කරුණු දැක්වීමටයි තුන් ඉරියව් ක්‍රීඩකයාගේ මව ඔවුන්ට ඇමතුමක් ලබාදී තිබුනේ.\nඑහෙත් එය ඇයගේ අනුමැතියකින් තොරව විකාශය කල බවට නිවේදකයන් දෙදෙනාට චෝදනා එල්ලවී තිබෙනවා.\nබෙන් ස්ටොක් නවසීලන්තයේ උපත ලබා ඇති අතර වයස අවුරුදු 12 දී ඔහු එංගලන්තයට ගොස් ඇත්තේ සිය දෙමව්පියන් සමගින්.\nඑහිදීයි ඔහු ක්‍රිකට් ක්‍රීඩාවට යොමුවී ඇත්තේ.",
       "URL": "https://www.hirunews.lk/sports/130264/t-20-ලෝක-කුසලානයෙන්-පසු-නිවේදකයන්-දෙදෙනෙකුට-රැකියාව-අහිමි-වෙයි",
       "Category": "Sports",
       "Parent URL": "https://www.hirunews.lk/sports/all-news.php?pageID=417"
}