{
       "Source": "hirunews",
       "Timestamp": "Monday, 21 August 2023 - 16:51",
       "Headline": "ආසියානු කුසලානයට එන ඉන්දීය සංචිතය මෙන්න",
       "News Content": "මෙම මාසයේ දී ආරම්භ වීමට නියමිත ආසියානු කුසලාන එක්දින ක්‍රිකට් තරගාවලිය සඳහා සහභාගී වන 17 දෙනෙකුගෙන් යුත් ඉන්දීය සංචිතය අද (21) නිවේදනය කරනු ලැබුවා.\nමෙම සංචිතය සඳහා ආබාධයකට ලක් වීම නිසා පිටියෙන් ඉවත්ව සිටි KL Rahul සහ Shreyas Iyer කැඳවීමට තීරණය කර තිබීම විශේෂත්වයක්.\nඑමෙන්ම වසරකට පමණ පසුව ජාත්‍යන්තර ක්‍රිකට් පිටියට පිවිසෙමින් අයර්ලන්ත තරගාවලිය සඳහා සහභාගී වූ Jasprit Bumrah ද මෙම සංචිතයට ඇතුළත් වෙනවා.\nඉන්දීය කණ්ඩායමේ නායකයා ලෙස Rohit Sharma කටයුතු කරන අතර ඔවුන් සැප්තැම්බර් 02 වැනිදා පාකිස්තාන කණ්ඩායමට එරෙහිව මහනුවර දී තරග වැදීමට නියමිතයි.\nමෙය 2019 එක්දින ලෝක කුසලානයෙන් පසු ඉන්දියාව සහ පාකිස්තානය එක්දින තරගයක් ක්‍රීඩා කරන පළමු අවස්ථාව වන අතර ඉන්දියාව සිය දෙවැනි තරගය නේපාලයට එරෙහිව ක්‍රීඩා කිරීමට නියමිතයි.\nතරගාවලිය අගෝස්තු 30 වැනිදා නිල වශයෙන් ආරම්භ වන අතර එක් එක් කාණ්ඩයේ මුල් ස්ථාන දෙක දිනා ගන්නා කණ්ඩායම් කොළඹ ආර්. ප්‍රේමදාස ක්‍රීඩාංගණයේ දී සුපිරි සිව් දෙනාගේ තරග සඳහා ක්‍රීඩා කිරීමට නියමිතයි.\nතරගාවලිය සඳහා නම් කළ ඉන්දීය සංචිතය...\nRohit Sharma (captain), Shubman Gill, Virat Kohli, Shreyas Iyer, KL Rahul, Suryakumar Yadav, Tilak Varma, Ishan Kishan, Hardik Pandya (vice-captain), Ravindra Jadeja, Axar Patel, Shardul Thakur, Jasprit Bumrah, Mohammed Shami, Mohammed Siraj, Kuldeep Yadav, Prasidh Krishna. අතිරේක: Sanju Samson",
       "URL": "https://www.hirunews.lk/sports/345602/ආසියානු-කුසලානයට-එන-ඉන්දීය-සංචිතය-මෙන්න",
       "Category": "Sports",
       "Parent URL": "https://www.hirunews.lk/sports/all-news.php?pageID=7"
}