{
       "Source": "hirunews",
       "Timestamp": "Thursday, 23 November 2017 - 15:23",
       "Headline": "ශ්‍රී ලංකාවට එරෙහි තරගාවලියේදී කෝලිගෙන් වෙනස්ම අරමුණක්",
       "News Content": "ශ්‍රී ලංකාවට එරෙහි තරගාවලියේදී කෝලිගෙන් වෙනස්ම අරමුණක්\nශ්‍රී ලංකාවට එරෙහි තරගාවලියේදී කෝලිගෙන් වෙනස්ම අරමුණක්\nඑළඹෙන දකුණු අප්‍රිකා සංචාරයට සුදානම් වීම වෙනුවෙන් ශ්‍රී ලංකාව සමග පැවැත්වෙන ටෙස්ට් තරගාවලියේ ඉදිරි තරගවලදී දග පන්දු යැවීමට හිතකර තණතිල්ලක ක්‍රීඩා කිරීමට ද සුදානම් බව ඉන්දීය නායක විරාත් කෝලි පවසනවා.\nසංචාරක ශ්‍රී ලංකා කණ්ඩායම සහ ඉන්දියාව අතර ටෙස්ට් තරග 3 ක් එක්දින තරග 3 ක් සහ 20 යි 20 තරග 3 ක් ඇතුලත්.\nටෙස්ට් තරගාවලියේ පළමු තරගය ජය පරාජයෙන් තොරව අවසන් වු අතර දෙවන ටෙස්ට් තරගය හෙට නාග්පුර්හිදී ආරම්භ වීමට නියමිතයි.\nවිරාත් කෝලි පෙන්වා දෙන්නේ දකුණු අප්‍රිකා තරගාවලියට සුදානම් වීමට ඇති හොඳම පියවර දග පන්දු යවන්නන්ට හිතකර තණතිලිවල ක්‍රීඩා කිරීම බවයි.\nතමන්ගේ ඉදිරි ක්‍රීඩා කාලසටහන ඉතා කාර්ය බහුල වීම හේතුවෙන් පුහුණුවීම්වලට පවා ලැබෙන්නේ ඉතා අඩු කාලයක් බව කෝලි පෙන්වා දෙනවා.\nමාසයක පමණ හෝ විවේකයක් මීළග තරගාවලියට පෙර ලැබුනේ නම් නිසි ලෙසට පුහුණුවීම් සිදුකළ හැකිව තිබු බවයි ඔහු සඳහන් කර ඇත්තේ.\nකෙසේවෙතත් ලැබී ඇති අවස්ථාවන්ගෙන් ප්‍රයෝජන ගැනීම අරමුණ බව ඉන්දීය නායකයා කියාසිටියා.\nඔහු පෙන්වා දෙන්නේ සෑම අයෙකුම ක්‍රීඩකයන් පිළිබඳ  ගුණ දොස් විචාරනු ලබන්නේ තරගාවලියක අවසන් ප්‍රතිඵලයෙන් පසුව බවයි.\nකෙසේවෙතත් ක්‍රීඩකයන්ට ලැබෙන නිදහස සහ අවස්ථාවන් අනුව ඔවුන්ගේ දක්ෂතා දැකබලා ගත හැකිවන බවයි විරාත් කෝලි සඳහන් කරන්නේ.\nහොඳ පුහුණුවක් ලැබීමෙන් සහ හොඳ මානසිකත්වයකින් තරගයට පිවිසෙන්නේ නම් හොඳ ප්‍රතිඵලයක් ලබාගත හැකි බව ද ඔහු පෙන්වා දෙනවා.\nපන්දු යවන්නන්ට මෙන්ම පිතිකරුවන්ට ද එය සමාන තත්වයක් බවයි කෝලි කියාසිටියේ.",
       "URL": "https://www.hirunews.lk/sports/176755/ශ්‍රී-ලංකාවට-එරෙහි-තරගාවලියේදී-කෝලිගෙන්-වෙනස්ම-අරමුණක්",
       "Category": "Sports",
       "Parent URL": "https://www.hirunews.lk/sports/all-news.php?pageID=279"
}