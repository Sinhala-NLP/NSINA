{
       "Source": "hirunews",
       "Timestamp": "Friday, 01 July 2016 - 7:18",
       "Headline": "පකිස්ථාන ක්‍රීඩකයකුගෙන් තේරීම් කමිටුවට චෝදනාවක්",
       "News Content": "තමාගේ දක්ෂතා පිළිබඳ තේරීම් කමිටුව විශ්වාස නොකිරීම හේතුවෙන් එංගලන්ත සංචාරයෙන් ඉවත්කර ඇතැයි පකිස්ථාන වේග පන්දු යවන ක්‍රීඩක උමාර් ගුල් චෝදනා කරනවා.\nමෙවැනි විවිධ අර්බුධ හේතුවෙන් සංචිතයෙන් ඉවත් කල ද තමාට දේශීය තරගවල තවදුරටත් රැඳී සිටින ලෙසට තේරීම් කමිටුව දන්වා ඇති බවයි උමාර් ගුල් ප්‍රකාශකර ඇත්තේ.\nක්‍රික් ඉන්ෆෝ වෙබ් අඩවියට සම්මුඛ සාකච්ඡාවක් ලබාදෙමින් පකිස්ථාන වේග පන්දු යවන්නා තේරීම් කමිටුවේ තීරණ පිළිබඳ දැඩිව විවේචනය කර ඇති බවයි වාර්තා වන්නේ.\nඑංගලන්ත සංචාරයෙන් ඉවත්කර ඇති 32 හැවිරිදි උමාර් ගුල් ඇබොටාබාද් සහ ලාහෝර්වල පැවැත්වෙන ජාතික පුහුණු සංචිත සඳහා ද නම්කර නැහැ.\n2013 සහ 2014 වසරවල දණහිසේ ආබාධයක් හේතුවෙන් තරග සංචිතයන්ට නම් නොකෙරුනු වේග පන්දු යවන්නාට අනතුරුව පැවති ජාත්‍යන්තර තරග රැසක් අහිමිවී තිබෙනවා.\nඔහු අවසන්වරට ජාත්‍යන්තර තරගයකට නම් කෙරුනේ පසුගිය ජනවාරි මාසයේ පැවති නවසීලන්ත සංචාරයේ දෙවන 20යි 20 තරගයට පමණයි.\nතමා සංචිතයන්ට නම් නොකෙරුන ද අනෙක් ක්‍රීඩකයන්ට සලකන ආකාරයෙන් තමාට ද සැලකිල්ලක් දැක්විය යුතු බවයි උමාර් ගුල් ප්‍රකාශකර ඇත්තේ.",
       "URL": "https://www.hirunews.lk/sports/136898/පකිස්ථාන-ක්‍රීඩකයකුගෙන්-තේරීම්-කමිටුවට-චෝදනාවක්",
       "Category": "Sports",
       "Parent URL": "https://www.hirunews.lk/sports/all-news.php?pageID=402"
}