{
       "Source": "hirunews",
       "Timestamp": "Tuesday, 05 March 2019 - 8:16",
       "Headline": "මැතිව්ස් යළි තරඟ බිමට",
       "News Content": "කායික ආබාධයකට ලක්වීම නිසා දකුණු අප්‍රිකානු තරගාවලිය අහිමි වූ ශ්‍රී ලංකා පිළේ හිටපු නායක ඇන්ජලෝ මැතිව්ස් ඊයේ නැවතත් තරඟ බිමට පිවිසුණා.\nඒ, ශ්‍රී ලංකා ක්‍රිකට් ප්‍රිමියර් සීමිත පන්දු වාර තරගාවලියට අදාළව කොළඹ කෝල්ට්ස් ක්‍රීඩාංගණයේ පැවති තරඟයක් සඳහායි.\nඑහෙත් එම තරඟයේදී මැතිව්ස් නියෝජනය කළ කෝල්ට්ස් ක්‍රීඩා සමාජය බදුරලිය ක්‍රීඩා සමාජය වෙතින් කඩුලූ 3ක පරාජයක් ලැබුවා.\nකෝල්ට්ස් පිළ පන්දු වාර 47යි පන්දු 3කදී ලකුණු 220කට දැවී ගිය අතර, මැතිව්ස් එහිදී ලකුණු 4කට දැවී ගියා.\nපිළිතුරු වශයෙන් බදුරලිය පිළ පන්දු වාර 43කදී කඩුලූ 7ක් දැවී ලකුණු 224ක් රැස් කරමින් ජයග්‍රහණය හිමි කර ගත්තා.\nකෝසල කුලසේකර නොදැවී ලකුණු 74යි.",
       "URL": "https://www.hirunews.lk/sports/211742/මැතිව්ස්-යළි-තරඟ-බිමට",
       "Category": "Sports",
       "Parent URL": "https://www.hirunews.lk/sports/all-news.php?pageID=174"
}