{
       "Source": "hirunews",
       "Timestamp": "Sunday, 19 May 2019 - 13:16",
       "Headline": "පාකිස්ථාන 19 න් පහළ ක්‍රිකට් පිල ශ්‍රී ලංකාවේ සංචාරයක",
       "News Content": "පාකිස්ථාන වයස අවුරුදු 19 න් පහළ ක්‍රිකට් පිල මැයි 26 වනදා සිට ජූනි 5 වනදා දක්වා ශ්‍රී ලංකාවේ සංචාරයක නිරතවන බව පාකිස්ථාන ක්‍රිකට් පාලක මණ්ඩලය ඊයේ නිවේදනය කළා.\nඑහිදී ඔවුන් සිව්දින තරග දෙකකට සහ එක්දින තරග 3 කට සහභාගිවීමට නියමිතයි.\nමෙම සංචාරය පසුගිය අප්‍රේල් 27 වනදා ආරම්භවීමට නියමිතව තිබුණද පාස්කු ඉරිදා බෝම්බ ප්‍රහාරය නිසා කල් දමනු ලැබුවා.\nනව තරග සටහනකට අනුව සංචාරය ක්‍රියාත්මක වන බවයි පාකිස්ථාන ක්‍රිකට් පාලක මණ්ඩලය සඳහන් කළේ.\nසංචාරය ක්‍රියාත්මක කිරීම සඳහා ශ්‍රී ලංකාව යොදා ඇති ආරක්ෂක විධිවිධාන පිළිබඳව තෘප්තිමත් විය හැකි බවයි පාකිස්ථාන ක්‍රිකට් පාලක මණ්ඩලයේ ජාත්‍යන්තර ක්‍රිකට් අධ්‍යක්ෂ සකීර් ඛාන් ප්‍රකාශ කළේ.",
       "URL": "https://www.hirunews.lk/sports/216666/පාකිස්ථාන-19-න්-පහළ-ක්‍රිකට්-පිල-ශ්‍රී-ලංකාවේ-සංචාරයක",
       "Category": "Sports",
       "Parent URL": "https://www.hirunews.lk/sports/all-news.php?pageID=161"
}