{
       "Source": "hirunews",
       "Timestamp": "Friday, 08 September 2023 - 16:59",
       "Headline": "ළහිරු වනිඳු සහ දුෂ්මන්ත ලෝක කුසලාන මූලික සංචිතයට",
       "News Content": "මෙම වසරේ ඉන්දියාවේ පැවැත්වෙන ICC ලෝක කුසලාන ශ්‍රී ලංකා සංචිතයට වනිඳු හසරංග, දුෂ්මන්ත චමීර සහ ළහිරු කුමාර ඇතුළත් කර තිබෙනවා.\nමීට පෙර මෙම ක්‍රීඩකයින් තිදෙනා ආසියානු කුසලාන ක්‍රිකට් තරගාවලියට නම් නොකළ අතර එයට හේතු වූයේ ඔවුන් තිදෙනාම ආබාධවලට ලක් වීමයි.\nමෙහිදී වැඩිදුරටත් සඳහන් වන්නේ අදාළ ක්‍රීඩකයින් තිදෙනා ශ්‍රී ලංකා අවසන් සංචිතයට නම් කිරීම ඔවුන්ගේ ශාරීරික යෝග්‍යතාව මත සිදු කරන බවයි.\nඑමෙන්ම ඔවුන්ගේ ශාරීරික යෝග්‍යතාව මත අදාළ පුහුණුවීම්වලට සහභාගී වීමේ අවස්ථාව හිමි කර දී ඇති බවයි වාර්තා වන්නේ.",
       "URL": "https://www.hirunews.lk/sports/347604/ළහිරු-වනිඳු-සහ-දුෂ්මන්ත-ලෝක-කුසලාන-මූලික-සංචිතයට",
       "Category": "Sports",
       "Parent URL": "https://www.hirunews.lk/sports/all-news.php?pageID=4"
}