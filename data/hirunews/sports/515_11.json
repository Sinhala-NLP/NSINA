{
       "Source": "hirunews",
       "Timestamp": "Sunday, 08 September 2013 - 8:14",
       "Headline": "2020 ඔලිම්පික් ටෝකියෝවට.",
       "News Content": "2020 ඔලිම්පික් සැණකෙළිය පවත්වන සත්කාරක නගරය ලෙස ජපානයේ ටෝකියෝ නුවර ඊයේ තෝරා ගැනුනා. ආජන්ටිනාවේ බුවනෝස් අයර්ස් නුවරට රැස්වූ අන්තර්ජාතික ඔලිම්පික් කමිටුව ටෝකියෝ නුවර තෝරාගත්තේ ස්පාඤ්ඤයේ මැඞ්රිඞ් සහ තුර්කියේ ඉස්ථාන්බුල් නුවර අභිබවමින්. අවසන් වටයේ ඡන්ද විමසීමේදී ටෝකියෝව, ඉස්ථාන්බුල් පරාජය කළේ ඡන්ද 60 ට 36 ක් ලෙසයි. මැඞ්රිඞ් නුවර ඡන්ද විමසීමේ පළමු වටයේදීම ඉවත් කෙරුණා. 2020 ඔලිම්පික් උළෙලේ සත්කාරකත්වය හිමිවීම ටෝකියෝවාසීන් අද අලූයම සිට සමරන බව විදෙස් වාර්තා සඳහන් කළා. එක්දහස් නමසිය හැට හතරේ මීට පෙර ටෝකියෝ නුවර ඔලිම්පික් උළෙලක් පැවැත්වුණේ ඔලිම්පික් සත්කාරකත්වයට තෝරා ගැනුනු ප්‍රථම ආසියාතික නගරය ලෙසයි.",
       "URL": "https://www.hirunews.lk/sports/66746/2020-ඔලිම්පික්-ටෝකියෝවට",
       "Category": "Sports",
       "Parent URL": "https://www.hirunews.lk/sports/all-news.php?pageID=515"
}