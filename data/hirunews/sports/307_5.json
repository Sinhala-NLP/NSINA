{
       "Source": "hirunews",
       "Timestamp": "Friday, 18 August 2017 - 10:02",
       "Headline": "මාලිංගට වාර්තා පොත් අතරට එක්වීමේ අවස්ථාවක්",
       "News Content": "ලබන 20 වනදා රංගිරි දඹුලු ක්‍රිකට් ක්‍රීඩාංගණයේ දී පැවැත්වීමට නියමිත ඉන්දු ශ්‍රී ලංකා එක්දින තරඟාවලිය ශ්‍රී ලංකා කණ්ඩායමේ ප්‍රධානතම වේග පන්දු යවන්නා වන ලසිත් මාලිංග සිය 200 වන ජාත්‍යන්තර එක්දින තරඟයට ක්‍රීඩා කිරීමට නියමිතයි.\nමේ වනවිට ජාත්‍යන්තර එක්දින පිටියේ කඩුලු 298ක් ලබා ගෙන ඇති මාලිංග තවත් ඉන්දියාව සමඟ පැවැත්වෙන තරඟයේදී කඩුලු 02ක් දවා ගැනීමට සමත් වුහොත් ඔහු එක්දින කඩුලු 300 සීමාව ඉක්මවූ ලොව 13 වන ක්‍රීඩකයා බවට පත්වනවා.\nවැඩිම එක්දින කඩුලු සංඛ්‍යාවක්  පන්දු යවන්නන්ගේ ලැයිස්තුවේ මුල් තැන හිමිකර ගැනීමට ශ්‍රී ලංකා කණ්ඩායමේ හිටපු දඟ පන්දු යවන ක්‍රීඩක මුත්තයියා මුරලිදරන් සමත්ව සිටිනවා.\nමාලිංග මෙම කඩඉම පසුකළහොත් ඔහු කඩුලු 300 සීමාව පසු කළ හතර වන ශ්‍රී ලාංකික පන්දු යවන්නා ලෙස වාර්තා පොතට එක්වනු ඇති.\nලෝක කුසලාන ක්‍රිකට් ඉතිහාසයේ කඩුලු ත්‍රිත්ව දෙකක් වාර්තා කළ පළමු පන්දු යවන්නා ලෙසයි මාලිංග වාර්තා පොත් අතරට එක්වන්නේ.\nජාත්‍යන්තර එක්දින පිටිය තුල මාලිංග අවස්ථා 07කදී කඩුලු 05 බැගින් දවාගෙන තිබෙනවා.\nඅනිද්දා පැවත්වෙන ඉන්දු ලංකා පළමු එක්දින තරඟයේදී මාලිංග කඩුලු 02ක් දවාගෙන සිය කඩුලු 300 සම්පුර්ණ කළ හොත් 200 වන තරඟයේදී  කඩුලු 300 වන සීමාව පසුකළ ලොව පළමු ක්‍රීඩකයා බවට පත්වෙමින් වාර්තාවක් පිහිටු වීමට අවස්ථාව හිමිවනු ඇති.",
       "URL": "https://www.hirunews.lk/sports/168736/මාලිංගට-වාර්තා-පොත්-අතරට-එක්වීමේ-අවස්ථාවක්",
       "Category": "Sports",
       "Parent URL": "https://www.hirunews.lk/sports/all-news.php?pageID=307"
}