{
       "Source": "hirunews",
       "Timestamp": "Tuesday, 29 January 2019 - 16:40",
       "Headline": "විස්සයි විස්ස ලෝක කුසලාන තරඟාවලියේ කාලසටහන එළි දැක්වේ",
       "News Content": "2020දී පැවැත්වීමට නියමිත පන්දුවාර විස්සයි විස්ස ලෝක කුසලාන තරඟාවලියේ කාලසටහන අද ඔස්ට්‍රේලියාවේදී එළි දැක්වුණා.\nලබන වසරේ පැවැත්වෙන තරඟාවලියේ පිරිමි අංශයේ තරඟාවලිය ඔක්තෝම්බර් 18 වැනිදා ආරම්භ නියමිතයි.\nකාන්තා අංශයේ තරඟාවලිය ආරම්භ වන්නේ ලබන වසරේ පෙබරවාරි 21 වැනිදායි.\nශ්‍රී ලංකා කණ්ඩායම පිරිමි අංශයේ තරඟාවලිය ආරම්භ කරමින් තරඟාවලිය පිවිසීමට නියමිතයි.\nඑය සුපිරි 12 වටය සදහා සුදුසුකම් ලැබීමේ තරගයක් වන අතර එය පැවැත්වෙන්නේ ලෝක කුසලානයට සුුසුකම් ලබා ගන්නා කණ්ඩායමකට එරෙහිවයි.\nඑම වටයේදී ශ්‍රී ලංකා කණ්ඩායම තරඟ 3කට මුහුණ දීමට සිදුවනවා.\nපිරිමි කණ්ඩායම් අතර පැවැත්වෙන තරඟාවලියේ සමස්ථ තරඟ 45ක් ඇතුළත් වනවා.\nකාන්තා කණ්ඩායම් අතර තරඟාවලියේ සමස්ථ තරඟ 23කින් සමන්විතයි.\nශ්‍රී ලංකා කාන්තා කණ්ඩායම සහභාගී වන පළමු තරඟය පැවැත්වෙන්නේ නවසීලන්තයට එරෙහිවයි.\nපිරිමි සහ කාන්තා තරඟාවලි දෙකෙහිම අවසන් තරඟය පැවැත්වීමට නියමිතව ඇත්තේ ඕස්ට්‍රේලියාවේ මෙල්බන් ක්‍රිකට් ක්‍රීඩාංගණයේයි.",
       "URL": "https://www.hirunews.lk/sports/209289/විස්සයි-විස්ස-ලෝක-කුසලාන-තරඟාවලියේ-කාලසටහන-එළි-දැක්වේ",
       "Category": "Sports",
       "Parent URL": "https://www.hirunews.lk/sports/all-news.php?pageID=181"
}