{
       "Source": "hirunews",
       "Timestamp": "Sunday, 07 June 2020 - 9:03",
       "Headline": "නඩාල් ඇමරිකානු විවෘත ටෙනිස් තරගාවලියට සහභාගි නොවන බව කියයි",
       "News Content": "කොවිඩ් 19 ගෝලීය වසංගතයෙන් පූර්ණ ආරක්ෂාවක් සහතික වනතුරු ප්‍රධාන පෙළේ ටෙනිස් තරග යළි ආරම්භ නොකළ යුතු බව ස්පාඤ්ඤ ටෙනිස් ශූර රෆායෙල් නඩාල් පවසනවා.\nඑමෙන්ම ඇමරිකානු විවෘත ටෙනිස් තරගාවලිය යළි ආරම්භ කළහොත් තමා ඊට සහභාගි නොවන බවයි ඔහු කියා සිටියේ.\nලොව අංක දෙකේ ටෙනිස් ක්‍රීඩකයා වන නඩාල්, ඇමරිකානු විවෘත ටෙනිස් ශූරතාව සිව්වරක් ජයග්‍රහණය කර තිබෙනවා.\nමේ අතර ලොව අංක එකේ ටෙනිස් ක්‍රීඩක නොවැක් ජොකොවිච් ප්‍රකාශ කළේ ඇමරිකානු විවෘත ටෙනිස් ශූරතාවලිය යළි ආරම්භ කිරීම සඳහා පනවා ඇති සෞඛ්‍යාරක්ෂණ සීමාවන් පිළිපැදීම අතිශය දුෂ්කර බවයි.\nඑමෙන්ම ඇමරිකාවේ කොරෝනා වෛරස් කේන්ද්‍රය වූ නිව්යෝක් හිදී මෙවර ඇමරිකානු විවෘත තරගාවලිය පැවැත්වීමද ක්‍රීඩකයන්ට පීඩාකාරී වනු ඇති බවයි ඔහු වැඩිදුරටත් සඳහන් කළේ.",
       "URL": "https://www.hirunews.lk/sports/242471/නඩාල්-ඇමරිකානු-විවෘත-ටෙනිස්-තරගාවලියට-සහභාගි-නොවන-බව-කියයි",
       "Category": "Sports",
       "Parent URL": "https://www.hirunews.lk/sports/all-news.php?pageID=96"
}