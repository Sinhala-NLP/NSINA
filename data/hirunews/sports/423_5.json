{
       "Source": "hirunews",
       "Timestamp": "Monday, 14 March 2016 - 8:03",
       "Headline": "විස්සයි විස්ස තරඟවලට වර්ෂාවෙන් බාධා",
       "News Content": "විස්සයි විස්ස තරඟාවලියට අදාළව ඊයේ දිනයේදීත් පුහුණු තරඟ දෙකක් නිමාවට පත්වූයේ නෙදර්ලන්තයට සහ බංග්ලාදේශයට ජය අත්කරදෙමින්.\nඑක් තරඟයකදී නෙදර්ලන්තය අයර්ලන්තය පරදවා ජය හිමිකරගත්තේ ලකුණු 12කින්.\nක්‍රීඩාංගණයට ඇද හැලූනු වර්ෂාව හේතුවෙන් මෙම තරඟය පන්දු වාර 6 කට සීමා කෙරුණු අතර පළමුව පන්දුවට පහරදුන් නෙදර්ලන්ත කණ්ඩායම කඩුලූ 5 ක් දැවී ලකුණු 59 ක් රැස් කළා.\nපිළිතුරු ඉනිම ක්‍රීඩා කළ අයර්ලන්ත කණ්ඩායමට නියමිත පන්දු වාර 6 අවසානයේදී ලබාගත හැකිවූයේ කඩුලූ 7 ක් දැවී ලකුණු 47 ක් පමණයි.\nමේ අතර මෙම තරඟාවලියට අදාළව  ඕමානය සහ බංග්ලාදේශය අතර ඊයේ පැවති අනෙක් පුහුණු තරඟයටද වර්ෂාවෙන් බාධා එල්ලවුණා.\nපළමුව පන්දුවට පහරදුන් බංග්ලාදේශ කණ්ඩායම නියමිත පන්දු වාර විස්ස අවසානයේ කඩුලූ දෙකක් දැවී ලකුණු 180 ක් රැස් කළා.\nපසුව වර්ෂාවෙන් බාධා එල්ලවීම නිසා  ඕමාන කණ්ඩායමට පන්දු වාර 12 ක් තුළ ලකුණු 120 ක ඉලක්කයක් හිමිවුණා.\nකෙසේ වෙතත් නියමිත පන්දු වාර 12 තුළදී  ඕමාන කණ්ඩායමට කඩුලූ 9 ක් දැවී ලබාගැනීමට හැකිවූයේ ලකුණු 65 ක් පමණයි.\nඒ අනුව ඩක්වර්ත් ලූවිස් න්‍යායට අනුව බංග්ලාදේශ කණ්ඩායමට ජය හිමිවුණා.\nබංගලාදේශ කණ්ඩායමේ  T 20 තරඟයක පළමු 100 ලබාගැනීමට Tamim Iqbal සමත් වීමද විශේෂ වනවා.\nතරඟයේ වීරයා Tamim Iqbal.",
       "URL": "https://www.hirunews.lk/sports/128476/විස්සයි-විස්ස-තරඟවලට-වර්ෂාවෙන්-බාධා",
       "Category": "Sports",
       "Parent URL": "https://www.hirunews.lk/sports/all-news.php?pageID=423"
}