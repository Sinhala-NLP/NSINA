{
       "Source": "hirunews",
       "Timestamp": "Sunday, 22 May 2016 - 13:04",
       "Headline": "මැතිව්ස් පරාජයට හේතු කියයි",
       "News Content": "එංගලන්තය වෙතින් පළමු ටෙස්ට් තරඟයේදී ඉනිමක පරාජයක් ලැබූ ශ්‍රී ලංකා පිල 27 වනදා ඇරඹෙන දෙවන ටෙස්ට් තරඟයේදී යළි නැගී සිටීමට උත්සාහ කරන බව ශ්‍රී ලංකා ක්‍රිකට් නායක ඇන්ජලෝ මැතිව්ස් පවසනවා.\nපළමු ටෙස්ට් තරඟය ඊයේ එහි තුන්වන දිනයේදී අවසන්වීමෙන් අනතුරුව මාධ්‍ය වෙත අදහස් දැක්වූ ඇන්ජලෝ මැතිව්ස් කියා සිටියේ ශ්‍රී ලංකා පිල මීට පෙරද එවැනි දස්කම් ප්‍රදර්ශනය කර ඇති බවයි.\nඑංගලන්ත වේග පන්දු යවන්නන්නන්ට සාර්ථක ලෙස මුහුණදීමට පිතිකරුවන් අපොහොසත්වීම පළමු ටෙස්ට් තරගයේ  පරාජයට මූලික  හේතුව ලෙස මැතිව්ස් සඳහන් කළා.",
       "URL": "https://www.hirunews.lk/sports/133758/මැතිව්ස්-පරාජයට-හේතු-කියයි",
       "Category": "Sports",
       "Parent URL": "https://www.hirunews.lk/sports/all-news.php?pageID=409"
}