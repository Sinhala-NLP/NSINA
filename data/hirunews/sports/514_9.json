{
       "Source": "hirunews",
       "Timestamp": "Sunday, 15 September 2013 - 8:03",
       "Headline": "සිම්බාබ්වේ කණ්ඩායමට ඵෙතිහාසික ජයක්.",
       "News Content": "හරාරේ නුවර පැවති දෙවන ටෙස්ට් තරඟයෙන් පාකිස්ථානය පරදවා ලකුණු 24 ක තියුණු ජයක් ලැබීමට සිම්බාබ්වේ කණ්ඩායම ඊයේ (14) සමත්වුණා. තරඟයේ පළමුව පන්දුවට පහරදුන් සිම්බාබ්වේ කණ්ඩායම පළමු ඉනිම සඳහා සියළුදෙනා දැවී රැස්කළ ලකුණු සංඛ්‍යාව 294 ක්. පාකිස්ථාන පළමු ඉනිම ලකුණු 230 කට සීමාවුණා. සිම්බාබ්වේ කණ්ඩායමද දෙවන ඉනිමේදී ලබාගත්තේ ලකුණු 199 ක් පමණයි. ඒ අනුව පාකිස්ථාන කණ්ඩායමට ලකුණු 264 ක ජයග්‍රාහී ඉලක්කයක් හිමිවුණා. එහෙත් ඊයේ දිනයේදී පාකිස්ථාන කණ්ඩායම සිය දෙවන ඉනිම සඳහා සියළුදෙනා දැවී ලබාගත්තේ ලකුණු 239 ක් පමණයි. පන්දු යැවීමේදී සිම්බාබ්වේ කණ්ඩායමේ බ්‍රයන් විටෝරි පාකිස්ථාන පළමු ඉනිමේ කඩුලූ 5 ක් බිඳ හෙලූ අතර ටෙන්ඩායි චටාරා පාකිස්ථාන දෙවන ඉනිමේ කඩුලූ 5 ක් බිඳ හෙලූවා.\nමෙම ජයග්‍රහණය සිම්බාබ්වේ කණ්ඩායමට අතිශය වැදගත් වන්නේ 2001 වසරේ බංග්ලාදේශය පැරදවීමෙන් පසු ඔවුන් ලබාගත් පළමු ටෙස්ට් ජයග්‍රහණය මෙයවීම හේතුවෙන්.",
       "URL": "https://www.hirunews.lk/sports/67210/සිම්බාබ්වේ-කණ්ඩායමට-ඵෙතිහාසික-ජයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=514"
}