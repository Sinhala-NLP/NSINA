{
       "Source": "hirunews",
       "Timestamp": "Friday, 05 August 2016 - 11:39",
       "Headline": "රංගන සහ දිල්රුවන් ඔස්ට්‍රේලියා ඉනිම නිම කරයි",
       "News Content": "සංචාරක ඔස්ට්‍රේලියා කණ්ඩායමට එරෙහි දෙවන ටෙස්ට් ක්‍රිකට් තරගයේ ශ්‍රී ලංකා දෙවන ඉනිම මේවන විට ආරම්භ වී තිබෙනවා.\nකෞෂාල් සිල්වා සමගින් දිමුත් කරුණාරත්නයි පන්දුවට පහරදෙමින් සිටින්නේ.\nඔස්ට්‍රේලියා පළමු ඉනිම ලකුණු 106 කට සීමා කිරීමට ශ්‍රී ලංකා පන්දු යවන්නන් සමත්වුනා.\nඔස්ට්‍රේලියාව ශ්‍රී ලංකාවට එරෙහි ටෙස්ට් තරගයකදී දැවී ගිය අඩුම ලකුණු සංඛ්‍යාව ද මෙයයි.\nරංගන හේරත් සහ දිල්රුවන් පෙරේරා කඩුලු 4 බැගින් බිඳහෙලුවා.\nරංගන හේරත් නව වාර්තාවක් ද පිහිටවනු ලැබුවේ කඩුලු ත්‍රිත්වයක් බිඳහෙලමින්.\nඒ අනුව ටෙස්ට් ක්‍රිකට් තරගයකදී කඩුලු ත්‍රිත්වයක් බිඳහෙලු දෙවන ශ්‍රී ලාංකික ක්‍රීඩකයා බවට රංගන හේරත් පත්වනවා.\nමීට පෙර කඩුලු ත්‍රිත්වයක් බිඳහෙලා තිබුනේ නුවන් සොයිසායි.\nවිශ්ව ප්‍රනාන්දු සහ ලක්ෂාන් සඳකැන් එක් කඩුල්ල බැගින් දවාගත්තා.\nඔස්ට්‍රේලියා පළමු ඉනිමේදී ඩේවිඩ් වෝනර් ලකුණු 42 ක් සහ ශෝන් මාර්ෂ් ලකුණු 27 ක් රැස් කලා.\nඋස්මන් කවාජා 11 යි. වෙනත් කිසිදු ක්‍රීඩකයකුට ලකුණු 8 කට වඩා ලබාගැනීමට හැකිවුයේ නැහැ.",
       "URL": "https://www.hirunews.lk/sports/139879/රංගන-සහ-දිල්රුවන්-ඔස්ට්‍රේලියා-ඉනිම-නිම-කරයි",
       "Category": "Sports",
       "Parent URL": "https://www.hirunews.lk/sports/all-news.php?pageID=396"
}