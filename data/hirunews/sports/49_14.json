{
       "Source": "hirunews",
       "Timestamp": "Saturday, 10 July 2021 - 11:15",
       "Headline": "ඉන්දු - ශ්‍රී ලංකා  සහ එල්.පී.එල්. ක්‍රිකට් තරඟාවලිත් කල්යයි",
       "News Content": "සංචාරක ඉන්දීය කණ්ඩායම සහ ශ්‍රී ලංකා අතර ලබන 13 වනදා ආරම්භ වීමට නියමිතව තිබූ එක්දින තරගාවලිය ලබන 18 වනදා දක්වා කල් දැමීමට කටයුතු කළ බව ශ්‍රී ලංකා ක්‍රිකට් ආයතනයේ ලේකම් මොහාන්ද සිල්වා ප්‍රකාශ කළා.\nඒ, පිතිකරණ පුහුණුකරු ග්‍රාන්ට් ෆ්ලවර් සහ දත්ත විශේලෂකට කොරෝනා ආසාදනය වීම සැලකිල්ලට ගනිමින්.\nශ්‍රී ලංකා ක්‍රිකට් කණ්ඩායමේ ක්‍රීඩකයින් යලි හෙට දිනයේ කොරෝනා පරික්ෂණයට ලක් කිරීමට නියමිත අතර, ඒ අනුව ඉන්දීය කණ්ඩායමට එරෙහි තරගාවලියට සහාභාගි වන කණ්ඩායම සම්බන්ධයෙන් අවසන් තීරණයක් ගැනීමට නියමිතව තිබෙනවා.\nමේ අතර, ලබන 30 වනදා ආරම්භ කිරීමට අපේක්ෂා කළ ලංකා ප්‍රිමියර් ලීග් තරගාවලිය මේ වසරේ නොවැම්බර් 19 වැනිදා සිට දෙසැම්බර් 12 වැනිදා දක්වා පැවැත්වීමට සැලසුම් කර ඇති බව ශ්‍රී ලංකා ක්‍රිකට් ආයතනය ප්‍රකාශ කළා.\nකාලසටහන සංශෝධනය කිරීම තුලින් ලොව ප්‍රධාන පෙලේ ක්‍රිකට් ක්‍රීඩා කරන රටවල ක්‍රීඩකයින්ට ලංකා ප්‍රිමියර් ලීග් තරගාවලියට ක්‍රීඩා කිරිමේ අවස්ථාව හිමිවන බවයි ක්‍රිකට් ආයතනය වැඩිදුරටත්  ප්‍රකාශ කළේ.",
       "URL": "https://www.hirunews.lk/sports/276589/ඉන්දු-ශ්‍රී-ලංකා-සහ-එල්-පී-එල්-ක්‍රිකට්-තරඟාවලිත්-කල්යයි",
       "Category": "Sports",
       "Parent URL": "https://www.hirunews.lk/sports/all-news.php?pageID=49"
}