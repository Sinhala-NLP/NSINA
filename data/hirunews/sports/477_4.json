{
       "Source": "hirunews",
       "Timestamp": "Saturday, 04 April 2015 - 15:14",
       "Headline": "සචිත්‍ර  එංගලන්තෙට ගයි",
       "News Content": "එංගලන්තයේ වූස්ටෂයර් ප්‍රාන්ත පිල සඳහා ක්‍රීඩා කිරීමට ශ්‍රීලංකා පිලේ දඟ පන්දු යවන ක්‍රීඩක සචිත්‍ර සේනානායකට අවස්ථාවක් උදා වී තිබෙනවා. ප්‍රාන්ත පිල තම දඟ පන්දු යවන්නා ලෙස තෝරාගෙන සිටි සයීඞ් අජ්මාල් පාකිස්තාන පිලේ බංග්ලාදේශ චාරිකාව සඳහා තෝරා ගැනීම ඊට හේතුවයි. එංගලන්තයේ ප්‍රාන්ත ක්‍රිකට් සඳහා නවකයෙකු වන සචිත්‍ර සේනානායක අජ්මාල් මෙන්ම ප්‍රතිවාදී පිතිකරුවන්ට දැඩි අභියෝගයක් එල්ල කරනු ඇතැයි වූස්ටෂයර් ක්‍රිකට් අධ්‍යක්ෂ ස්ටීව් රෝඞ්ස් ප්‍රකාශ කළා. එංගලන්තය සමඟ පසුගිය වසරේ පැවති එක්දින තරඟ සඳහා ශ්‍රීලංකාව නියෝජනය කළ සචිත්‍රගේ පන්දු යැවීමේ ඉරියව්ව සැක සහිත බව ජාත්‍යන්තර සම්මේලනය මගින් ප්‍රකාශ කිරීම නිසා ඔහුට එය නිවැරදි කිරීමේ ක්‍රියාවලියකට යොමුවීමට සිදුවුණා.",
       "URL": "https://www.hirunews.lk/sports/106886/සචිත්‍ර-එංගලන්තෙට-ගයි",
       "Category": "Sports",
       "Parent URL": "https://www.hirunews.lk/sports/all-news.php?pageID=477"
}