{
       "Source": "hirunews",
       "Timestamp": "Sunday, 07 April 2019 - 13:14",
       "Headline": "IPL තරඟාවලියේ චෙන්නායි සුපර් කිංග්ස් ඉදිරියෙන්",
       "News Content": "ඉන්දීය ප්‍රිමියර්ලීග් තරගාවලියේ මෙතෙක් පැවති තරගවලදී තරඟ 5 කින් හතරක් ජයගෙන චෙන්නායි සුපර් කිංග්ස් පිල ඉදිරියෙන් සිටිනවා.\nඔවුන්ට හිමිව ඇති ප්‍රසාද ලකුණු සංඛ්‍යාව 8 ක්.\nසන්රයිසස් හයිද්‍රාබාද් කණ්ඩායම තරග 5 කින් 3 ක් ජයගෙන ප්‍රසාද ලකුණු 6 ක් හිමිකරගෙන සිටින අතර කොල්කටා පිල තරග 4 කින් 3 ක් ජයගෙන ප්‍රසාද ලකුණු 6 ක් ලබා සිටිනවා.\nතරග 5 කින් 3 බැගින් ජයලැබූ මුම්බායි ඉන්දියන්ස් සහ කිංග්ස් ඉලෙවන පන්ජාබ් කණ්ඩායමටද හිමිවන්නේ ප්‍රසාද ලකුණු 6 බැගින්.\nවිරාට් කෝලිගේ නායකත්වයෙන් යුත් රෝයල් චැලෙන්ජර්ස් බැංගලෝර් පිල සහභාගිවූ තරග 5 න්ම පරාජයට පත්වී ඇති අතර, ඔවුන්ට මෙතෙක් කිසිදු ප්‍රසාද ලකුණක් හිමිවී නැහැ.",
       "URL": "https://www.hirunews.lk/sports/214004/ipl-තරඟාවලියේ-චෙන්නායි-සුපර්-කිංග්ස්-ඉදිරියෙන්",
       "Category": "Sports",
       "Parent URL": "https://www.hirunews.lk/sports/all-news.php?pageID=168"
}