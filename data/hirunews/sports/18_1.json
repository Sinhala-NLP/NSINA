{
       "Source": "hirunews",
       "Timestamp": "Wednesday, 06 July 2022 - 19:32",
       "Headline": "පකිස්තාන ක්‍රිකට් කණ්ඩායම දිවයිනට",
       "News Content": "( I.C.C. ) මගින් සංවිධානය කරනු ලබන ශ්‍රී ලංකා කණ්ඩායම සමග පවත්වන ටෙස්ට් ක්‍රිකට් තරගාවලියක් සදහා සහභාගී වීමට පකිස්තානු ටෙස්ට් ක්‍රිකට් කණ්ඩායම 07/06 දින රාත්‍රී කටුනායක ගුවන් තොටුපළ වෙත පැමිණියා.\nක්‍රීඩකයන් සහ නිලධාරීන් 17 දෙනෙකුගෙන් සමන්විත මෙම පාකිස්තානු ක්‍රිකට් කණ්ඩායම 07/06 දින රාත්‍රී 07.15 ට ඩුබායි සිට පැමිණි එමිරේට්ස් ගුවන් සේවයේ ඊ.කේ.- 652 දරන ගුවන් යානයෙන් කටුනායක ගුවන් තොටුපළ වෙත පැමිණියා.\nතරග දෙකකින් සමන්විත මෙම ටෙස්ට් ක්‍රිකට් තරගාවලියේ පළමු තරගය ගාල්ල ජාත්‍යන්තර ක්‍රිකට් ක්‍රීඩාංගණයේදී ත් , දෙවන තරගය කොළඹ ආර්.ප්‍රේමදාස ජාත්‍යන්තර ක්‍රිකට් ක්‍රීඩාංගණයේදී ත් පැවැත්වීමට නියමිතයි.",
       "URL": "https://www.hirunews.lk/sports/309259/පකිස්තාන-ක්‍රිකට්-කණ්ඩායම-දිවයිනට",
       "Category": "Sports",
       "Parent URL": "https://www.hirunews.lk/sports/all-news.php?pageID=18"
}