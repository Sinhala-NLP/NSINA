{
       "Source": "hirunews",
       "Timestamp": "Sunday, 05 June 2016 - 8:46",
       "Headline": "ප්‍රංශ ටෙනිස් ශූරතාව ගර්බීනිට",
       "News Content": "ස්පාඤ්ඤයේ, ගර්බීනි මුගුරූසා ප්‍රංශ විවෘත කාන්තා ටෙනිස් තරඟාවලිය ජයග්‍රහණය කිරීමට ඊයේ සමත්වුණා.\nඒ, ලොව අංක එකේ ක්‍රීඩිකාව වන ඇමරිකා එක්සත් ජනපදයේ සෙරීනා විලියම්ස් හතට පහක් සහ හයට හතරක් ලෙස පරාජයට පත් කරමින්.\n22 හැවිරිදි මුගුරූසාට හිමිව ඇත්තේ ජගත් වර්ගකිරීම්වලට අනුව හතරවන ස්ථානයයි.\n1998 වසරේදී අරන්තා සන්චෙස් විකාරියෝ ගෙන් පසු ප්‍රංශ විවෘත ටෙනිස් ශූරතාව ජයග්‍රහණය කළ ප්‍රථම ස්පාඤ්ඤ ජාතික ක්‍රීඩිකාව වන්නේ ඇයයි.\n34 හැවිරිදි සෙරීනා විලියම්ස් මෙම තරඟාවලියට පිවිසුනේ සිය 22 වන ග්‍රෑන්ඩ් - ස්ලෑම් ටෙනිස් ශූරතාව ජයග්‍රහණය කිරීමේ අරමුණින්.\nඑමඟින් ජර්මානු ක්‍රීඩිකා ස්ටෙෆි ග්‍රාෆ් තබා තිබූ වාර්තාව සම කිරීමට ඇය අදහස් කළා.",
       "URL": "https://www.hirunews.lk/sports/134807/ප්‍රංශ-ටෙනිස්-ශූරතාව-ගර්බීනිට",
       "Category": "Sports",
       "Parent URL": "https://www.hirunews.lk/sports/all-news.php?pageID=406"
}