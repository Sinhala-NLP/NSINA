{
       "Source": "hirunews",
       "Timestamp": "Friday, 21 October 2016 - 16:59",
       "Headline": "සිම්බාබ්වේ සංචාරයට චන්දිමාල් නැහැ",
       "News Content": "ශ්‍රී ලංකා කණ්ඩායමේ සිම්බාබ්වේ සංචාරය සඳහා වන සංචිතය ද අද නම් කෙරුණා.\nනායක ඇන්ජලෝ මැතිව්ස්, කුසල් ජනිත් පෙරේරා, රංගන හේරත්, කුසල් මෙන්ඩිස්, දිමුත් කරුණාරත්න, ලක්ෂාන් සඳකැන්, සුරංග ලක්මාල් ඇතුළු ක්‍රීඩකයන් 15 දෙනෙකු ඊට ඇතුළත්.\nආබාධයක් හේතුවෙන් දිනේෂ් චන්දිමාල් මෙම සංචාරයට එක්වන්නේ නැහැ.\nසිම්බාබ්වේ කණ්ඩායම සහ ශ්‍රී ලංකාව අතර ටෙස්ට් තරග දෙකක් පැවැත්විමට නියමිතයි.\nපළමු තරගය ආරම්භ වන්නේ ලබන 29 වනදායි. දෙවන තරගය නොවැම්බර් 6 වනදා ආරම්භ වනවා.\nඅනතුරුව බටහිර ඉන්දීය කොදෙව්වන් ද සහභාගී වන තුන්කොන් එක්දින තරගාවලියක් ආරම්භ වනවා. ඊට තරග 4 ක් ඇතුලත්.",
       "URL": "https://www.hirunews.lk/sports/145766/සිම්බාබ්වේ-සංචාරයට-චන්දිමාල්-නැහැ",
       "Category": "Sports",
       "Parent URL": "https://www.hirunews.lk/sports/all-news.php?pageID=377"
}