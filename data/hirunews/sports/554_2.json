{
       "Source": "hirunews",
       "Timestamp": "Thursday, 07 February 2013 - 8:21",
       "Headline": "ඉන්දියා / පකිස්ථාන කාන්තා තරඟය අදයි.",
       "News Content": "කාන්තා ලෝක කුසලාන තරඟාවලියේ පාකිස්ථානය සහ ඉන්දියාව අතර තවත් තරඟයක් අද ඉන්දියාවේ - කටාක් හි බරබාති ක්‍රීඩාංගණයේදී පැවැත්වීමට නියමිතයි. හත්වන ස්ථානය තෝරාගැනීම සඳහායි ඉන්දියාව සහ පකිස්ථානය අතර අද තරඟය පැවැත්වෙන්නේ. ඉන්දියාව මේ වනවිටත් මෙම තරඟාවලියේ සුපර් සික්ස් වටයෙන් ඉවත්ව තිබෙනවා.\nශ්‍රී ලංකා කාන්තා ක්‍රිකට් කණ්ඩායම සුපර් සික්ස් වටයට තේරී පත්වුණා. පෙරේදා දිනයේදී ඉන්දීය කණ්ඩායම පරාජයට පත්කරමින් ලකුණු 138 ක ජයග්‍රහණයක් ලැබීමට ශ්‍රී ලංකා කණ්ඩායම සමත් වුණා. ලෝක කුසලාන කාන්තා ක්‍රිකට් තරගාවලියේ සුපර් සික්ස් වටයට සුදුසුකම් ලැබීම අදහාගත නොහැකි බවයි ශ්‍රී ලංකා ක්‍රිකට් කණ්ඩායමේ නායිකා ශෂිකලා සිර්වර්ධන සඳහන් කළේ.",
       "URL": "https://www.hirunews.lk/sports/52897/ඉන්දියා-පකිස්ථාන-කාන්තා-තරඟය-අදයි",
       "Category": "Sports",
       "Parent URL": "https://www.hirunews.lk/sports/all-news.php?pageID=554"
}