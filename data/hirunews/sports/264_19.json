{
       "Source": "hirunews",
       "Timestamp": "Saturday, 13 January 2018 - 14:04",
       "Headline": "ක්‍රීඩකයන් 1122ක් මෙවර අයි.පී.එල්. වෙන්දේසියට",
       "News Content": "මෙවර ඉන්දීය ප්‍රිමියර් ලීග් ක්‍රිකට් තරගාවලියේ ක්‍රීඩක වෙන්දේසිය සඳහා ක්‍රීඩකයන් එක්දහස් එකසිය විසි දෙදෙනෙකු ලියාපදිංචි වී ඇති බව ඉන්දීය ක්‍රිකට් පාලක මණ්ඩලය නිවේදනය කළා.\nක්‍රිස් ගේල්, යුවරාජ් සිං, ජෝ රූට්, ෂේන් වොට්සන් ඇතුළු ප්‍රබල ක්‍රීඩකයන් රැසක් ඊට ඇතුළත්.\nවිදේශීය ක්‍රීඩකයන් දෙසිය අසූ දෙදෙනෙකු ද ජනවාරි 27 වන දා සහ 28 වන දා බැංගලෝර් හිදී පැවැත්වෙන ක්‍රීඩක වෙන්දේසියට ඉදිරිපත් කෙරෙන අතර ඉන් 58ක් ඕස්ට්‍රේලියානු ක්‍රීඩකයන්.\nශ්‍රී ලංකා ක්‍රීඩකයන් 39 දෙනෙකු ද මෙවර අයි.පී.එල්. ක්‍රීඩක වෙන්දේසියට ඉදිරිපත් කෙරෙන බවයි ඉන්දීය ක්‍රිකට් පාලක මණ්ඩලය සඳහන් කළේ.\nමෙවර මුම්බායි ඉන්දියන්ස් පිල රඳවා නොගත් ලසිත් මාලිංග මෙන්ම, ඇන්ජලෝ මැතිව්ස්, නිරෝෂන් දික්වැල්ල සහ තිසර පෙරේරා ද ඊට ඇතුළත්.",
       "URL": "https://www.hirunews.lk/sports/180965/ක්‍රීඩකයන්-1122ක්-මෙවර-අයි-පී-එල්-වෙන්දේසියට",
       "Category": "Sports",
       "Parent URL": "https://www.hirunews.lk/sports/all-news.php?pageID=264"
}