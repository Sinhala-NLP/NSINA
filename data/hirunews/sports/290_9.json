{
       "Source": "hirunews",
       "Timestamp": "Sunday, 15 October 2017 - 9:22",
       "Headline": "දින හතරේ ටෙස්ට් තරගවලට අයි.සී.සී. අනුමැතිය",
       "News Content": "දැනට පවතින දින පහේ ටෙස්ට් තරග වෙනුවට දින හතරේ ටෙස්ට් තරග පෙරහුරු පදනමක් මත පැවැත්වීමට ජාත්‍යන්තර ක්‍රිකට් සම්මේලනයේ අනුමැතිය හිමිවී තිබෙනවා.\nඒ අනුව ප්‍රථම සිව්දින ටෙස්ට් තරගය දකුණු අප්‍රිකාව සහ සිම්බාබ්වේ කණ්ඩායම අතර මේ වසරේ දෙසැම්බර් 26 වනදා එනම් බොක්සිං දිනයේදී ආරම්භ වනු ඇති.\nඑම පෙරහුරු තරගාවලිය 2019 ලෝක කුසලාන තරගාවලිය වනතුරු පැවැත්වීමටයි තීරණය වී ඇත්තේ.\nකෙසේ නමුත් අයි.සී.සී. ටෙස්ට් ශූරතා තරගාවලිය දින පහේ ටෙස්ට් තරගවලින් පැවැත්වීමටයි නවසීලන්තයේ පැවති අයි.සී.සී. පාලක මණ්ඩලයේ රැස්වීමේදී තීරණය වී ඇත්තේ.",
       "URL": "https://www.hirunews.lk/sports/173523/දින-හතරේ-ටෙස්ට්-තරගවලට-අයි-සී-අනුමැතිය",
       "Category": "Sports",
       "Parent URL": "https://www.hirunews.lk/sports/all-news.php?pageID=290"
}