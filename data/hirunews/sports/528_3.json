{
       "Source": "hirunews",
       "Timestamp": "Friday, 28 June 2013 - 13:07",
       "Headline": "පුංචි කොදෙව්වෝ ජය පැන් බොති.",
       "News Content": "ශ්‍රී ලංකා ඒ කණ්ඩායම සමග පැවති එක්දින තරගාවලිය ජයග්‍රහණය කිරීමට බටහිර ඉන්දීය කොදෙව් ඒ කණ්ඩායම ඊයේ සමත්වුණා. ඒ තුන්වන එක්දින තරගය ලකුණු 67 කින් ජයග්‍රහණය කරමින්. කොදෙව් ඒ කණ්ඩායම සිය පන්දුවාර 50 තුලදී කඩුලූ 8 ක් දැවී ලකුණු 196 ක් රැස් කළා. සුරංග ලක්මාල් එහිදී ලකුණු 28 කට කඩුලූ 3 ක් බිඳ හෙලූවා. පිළිතුරු වශයෙන් ශ්‍රී ලංකා ඒ පිලට 41 වන පන්දුවාරයේදී සියලූ ක්‍රීඩකයන් දැවී ලබා ගත හැකිවූයේ ලකුණු 129 ක් පමණයි. තරගාවලියේ පළමු තරගයෙන් ශ්‍රී ලංකා ඒ පිළ කඩුලූ 4 කින් ජයග්‍රහණය කළ අතර දෙවන තරගයේ ජය හිමිවූයේ ද කොදෙව් පිලටයි.\nමේ අතර, ශ්‍රී ලංකා - ඉන්දියා - කොදෙව්, තුන්කොන් තරගාවලිය ආරම්භ කරමින් ශ්‍රී ලංකාව සහ කොදෙව් පිල අතර පළමු තරගය ජැමෙයිකාවේ - කිංග්ස්ටන් නුවරදී අද පැවැත්වීමට නියමිතයි.",
       "URL": "https://www.hirunews.lk/sports/61928/පුංචි-කොදෙව්වෝ-ජය-පැන්-බොති",
       "Category": "Sports",
       "Parent URL": "https://www.hirunews.lk/sports/all-news.php?pageID=528"
}