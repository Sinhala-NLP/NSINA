{
       "Source": "hirunews",
       "Timestamp": "Saturday, 19 October 2013 - 8:28",
       "Headline": "මොහොමඞ් අමීර්ගෙන් ICC වෙත ඉල්ලීමක්.",
       "News Content": "තරඟ පාවාදීමේ චෝදනා මත සය මසක සිර දඬුවමකට සහ පස් වසරක ක්‍රිකට් තහනමකට ලක්වූ පාකිස්තාන ක්‍රිකට් ක්‍රීඩක මොහොමඞ් අමීර් තමන්ට දේශීය ක්‍රිකට් තරගවලට සහභාගිවීමට අවසර දෙන ලෙස ඉල්ලා ජාත්‍යන්තර ක්‍රිකට් සම්මේලනයෙන් ඉල්ලීමක් කිරීමට සූදානම්. ඔහු වෙනුවෙන් පාකිස්තාන ක්‍රිකට් පාලක මණ්ඩලය එම ඉල්ලීම සිදුකරනු ඇති. 21 හැවිරිදි මොහොමඞ් අමීර් ජාත්‍යන්තර සම්මේලනයේ තහනමට ලක්වූයේ 2010 වසරේදියි. මොහොමඞ් අමීර් ප්‍රකාශ කළේ සෑම පුද්ගලයෙකුටම ජීවිතයේ දෙවැනි අවස්ථාවක් උදාවන බවයි. ජාත්‍යන්තර ක්‍රිකට් සම්මේලනය විසින් තමාට ද එලෙස දෙවැනි අවස්ථාවක් ලබාදෙනු ඇතැයි තමන් යාඥා කරන බව ද මොහොමඞ් අමීර්, රොයිටර් පුවත් සේවයට සඳහන් කළා.",
       "URL": "https://www.hirunews.lk/sports/69585/මොහොමඞ්-අමීර්ගෙන්-icc-වෙත-ඉල්ලීමක්",
       "Category": "Sports",
       "Parent URL": "https://www.hirunews.lk/sports/all-news.php?pageID=508"
}