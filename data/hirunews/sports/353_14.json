{
       "Source": "hirunews",
       "Timestamp": "Thursday, 16 February 2017 - 13:14",
       "Headline": "දකුණු අප්‍රිකානු සංචාරයේ පරාජයට හේතුව මුරලි පහදයි",
       "News Content": "දක්ෂතා සහ අත්දැකීම් අතර සමබරතාව ගිලිහී යාම ශ්‍රී ලංකා කණ්ඩායමේ දකුණු අප්‍රිකානු තරග සංචාරය පරාජය වීමට හේතු වූ බව හිටපු සුපිරි දඟ පන්දු යවන ක්‍රීඩක මුත්තයියා මුරලිදරන් පවසනවා.\nවිදෙස් මාධ්‍ය වෙත සම්මුඛ සාකච්ඡාවක් ලබාදෙමින් මුරලිදරන් පවසා ඇත්තේ ජයග්‍රහණ පසුපස හඹා යාම පිළිබඳව ශ්‍රී ලංකා කණ්ඩායමේ තරුණ ක්‍රීඩකයන්ට තවදුරටත් අත්දැකීම් අවශ්‍ය බවයි.\nඑමෙන්ම රංගන හේරත් වැනි අත්දැකීම් බහුල ක්‍රීඩකයන් මත පමණක් ජයග්‍රහණය තීරණය වීමට ඉඩහැරීම වහා සකසා ගත යුතු දුර්වලතාවක් බවයි ඔහු පෙන්වා දෙන්නේ.\nපසුගියදා නිමාවට පත්වුණු දකුණු අප්‍රිකානු සංචාරයේදී ටෙස්ට් තරඟාවලිය තුනට බින්දුවක් ලෙස සහ එක්දින තරඟාවලිය පහට බින්දුවක් ලෙස ශ්‍රී ලංකාව පරාජයට පත්වුණා.",
       "URL": "https://www.hirunews.lk/sports/154631/දකුණු-අප්‍රිකානු-සංචාරයේ-පරාජයට-හේතුව-මුරලි-පහදයි",
       "Category": "Sports",
       "Parent URL": "https://www.hirunews.lk/sports/all-news.php?pageID=353"
}