{
       "Source": "hirunews",
       "Timestamp": "Saturday, 09 November 2013 - 13:16",
       "Headline": "වීඩියෝ : මැතිව්ස් අවස්ථාවක් ගැන කියයි.",
       "News Content": "නවසීලන්ත කණ්ඩායමේ ශ්‍රී ලංකා සංචාරය නවක ක්‍රීඩකයන් සඳහා හොද අවස්ථාවක් බව ශ්‍රී ලංකා ක්‍රිකට් කණ්ඩායමේ නායක ඇන්ජලෝ මැතිව්ස් පවසනවා. ඔහු මෙම අදහස් පළ කළේ තරගාවලිය පිළිබදව මාධ්‍ය දැනුවත් කිරීමේ හමුවකට කොළඹ දී ඊයේ (08) එක්වෙමින්. නව ක්‍රීඩකයන්ගෙන් සමන්විත නවසීලන්ත කණ්ඩායම පිළිබඳව සුළුකොට තැකිය නොහැකි බව ද මැතිව්ස් මෙහිදී කියා සිටියා. නවසීලන්ත කණ්ඩායමේ ශ්‍රී ලංකා සංචාරයට එක්දින තරඟ 3 ක් සහ විස්සයි විස්ස තරඟ 2 ක් ඇතුළත්. එහිදී, පළමු තරඟ දෙක ජයගැනීම අත්‍යාවශ්‍ය වන බව ඇන්ජලෝ මැතිව්ස්ගේ අදහසයි.",
       "URL": "https://www.hirunews.lk/sports/71042/වීඩියෝ-මැතිව්ස්-අවස්ථාවක්-ගැන-කියයි",
       "Category": "Sports",
       "Parent URL": "https://www.hirunews.lk/sports/all-news.php?pageID=505"
}