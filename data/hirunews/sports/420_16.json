{
       "Source": "hirunews",
       "Timestamp": "Saturday, 26 March 2016 - 18:46",
       "Headline": "නවසීලන්තයට විශිෂ්ඨ ජයක්",
       "News Content": "20 යි 20 ලෝක කුසලානයේ බංග්ලාදේශයට එරෙහිව පැවති තරගයෙන් ලකුණු 75 ක ජයක් ලබා ගැනීමට නවසීලන්තය සමත්වුනා.\nකොල්කටාහිදී පැවති තරගයේ කාසියේ වාසිය දිනා පළමුවෙන් පන්දුවට පහරදුන් නවසීලන්තය නියමිත පන්දුවාර 20 අවසානයේ කඩුලු 8 ක් දැවී ලකුණු 145 ක් රැස් කලා.\nකේන් විලියම්සන් 42 යි.\nපන්දු යැවීමේදී මුස්ටෆිසුර් රහ්මාන් කඩුලු 5 ක් බිඳහෙලුවේ ලකුණු 22 ක් පමණක් නවසීලන්තයට ලබා දෙමින්.\nකෙසේවෙතත් පිළිතුරු ඉනිම වෙනුවෙන් පන්දුවට පහරදුන් බංග්ලාදේශයට පන්දුවාර 15 යි පන්දු 4 ක් අවසානයේ සියලුදෙනා දැවී ලබාගැනීමට හැකිවුයේ ලකුණු 70 ක් පමණයි.\nමේ අතර 20 යි 20 ලෝක කුසලානයේ එංගලන්තය සහ ශ්‍රී ලංකාව අතර තරගය රාත්‍රී 7.30 ට ආරම්භ වීමට නියමිතව තිබෙනවා.\nඒ දිල්ලිහිදීයි.",
       "URL": "https://www.hirunews.lk/sports/129431/නවසීලන්තයට-විශිෂ්ඨ-ජයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=420"
}