{
       "Source": "hirunews",
       "Timestamp": "Monday, 31 October 2016 - 13:03",
       "Headline": "එංගලන්ත නායකයා පරාජයට හේතු කියයි",
       "News Content": "එංගලන්ත ටෙස්ට් කණ්ඩායමේ නායක ඇලෙස්ටෙයාර් කුක් බංග්ලාදේශය සමඟ පැවති දෙවන ටෙස්ට් තරඟය පරාජයට පත්වීමට හේතු පැහැදිලි කර තිබෙනවා.\nඔහු කියා සිටියේ බංග්ලාදේශ කණ්ඩායමේ දඟ පන්දු යවන්නන්ගේ දක්ෂතා තම කණ්ඩායමේ පරාජයට හේතු වූ බවයි.\nඑංගලන්ත කණ්ඩායම දෙවන ඉනිමේදී ලකුණු 64 ක් තුළ සියලුම ක්‍රීඩකයන් දැවී ගියේ බංග්ලාදේශ දඟ පන්දු යවන්නන්ගේ දක්ෂතා නිසා බව ඔහු පෙන්වා දෙනවා.\nකෙසේ වෙතත්, ලබන මාසයේදී ඉන්දියාව සමඟ ආරම්භවීමට නියමිත ටෙස්ට් තරඟාවලියේදී දඟ පන්දු යවන්නන් පිළිබඳව වැඩි අවධානය යොමු කිරීම තම අරමුණ බවද ඇලෙස්ටෙයාර් කුක් මෙහිදී පෙන්වා දුන්නා.\nඑංගලන්තය පරදවා දෙවන ටෙස්ට් තරඟය බංග්ලාදේශය ජය ගත්තේ ලකුණු 108 කින්.",
       "URL": "https://www.hirunews.lk/sports/146482/එංගලන්ත-නායකයා-පරාජයට-හේතු-කියයි",
       "Category": "Sports",
       "Parent URL": "https://www.hirunews.lk/sports/all-news.php?pageID=375"
}