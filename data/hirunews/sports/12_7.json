{
       "Source": "hirunews",
       "Timestamp": "Friday, 04 November 2022 - 8:22",
       "Headline": "නවසීලන්තය සහ අයර්ලන්තය අතර තරගය අද",
       "News Content": "විස්සයි විස්ස ක්‍රිකට් ලෝක කුසලානයේ පළමු කාණ්ඩයේ නවසීලන්තය සහ අයර්ලන්තය අතර තරගය ශ්‍රී ලංකා වේලාවෙන් අද පෙරවරු 9.30ට ඔස්ට්‍රේලියාවේ ඇඩිලේඩ් හි දී ආරම්භ වනවා.\nනවසීලන්තය කණ්ඩායම් ශ්‍රේණිගත කිරීම්වල පළමු ස්ථානයේ පසු වනවා.\nඅනෙක් තරගය ඕස්ටේ්‍රලියාව සහ ඇෆ්ගනිස්ථානය අතර පස්වරු 1.30ට එම ක්‍රීඩාංගණයේ දී ම පැවැත්වීමට නියමිත යි.\nදෙවන කාණ්ඩයේ ඊයේ පැවති තරඟයේ දී දකුණු අප්‍රිකාව පරාජයට පත් කළ පාකිස්ථාන කණ්ඩායම ඩක්වත් ලුවිස් න්‍යාය මත ලකුණු 33ක ජයක් වාර්තා කළා.\nමුලින් ම පන්දුවට පහර දුන් පකිස්ථානය නියමිත පන්දුවාර 20 අවසානයේ කඩුලු 09ක් දැවී ලකුණු 185ක් රැස්කළා.\nකෙසේ වෙතත් දකුණු අප්‍රිකානු කණ්ඩායම පන්දුවට පහරදෙමින් සිටින විට තරඟයට වර්ෂාවෙන් බාධා එල්ල වූ අතර ඒ අනුව ඔවුන්ට පන්දුවාර 14ක් තුළ ලකුණු 142ක ඉලක්කයක් හිමි වුණා.\nඑහෙත් ඔවුන්ට කඩුලු 09ක් දැවී ලබා ගැනීමට හැකි වූයේ ලකුණු 108ක් පමණ යි.",
       "URL": "https://www.hirunews.lk/sports/319573/නවසීලන්තය-සහ-අයර්ලන්තය-අතර-තරගය-අද",
       "Category": "Sports",
       "Parent URL": "https://www.hirunews.lk/sports/all-news.php?pageID=12"
}