{
       "Source": "hirunews",
       "Timestamp": "Monday, 25 May 2015 - 20:20",
       "Headline": "කොදෙව් කාන්තාවන්ට ජය",
       "News Content": "සංචාරක බටහිර ඉන්දීය කොදෙව් කාන්තා කණ්ඩායම සහ ශ්‍රී ලංකා කාන්තා ක්‍රිකට් කණ්ඩායම අතර පැවැති දෙවන විස්සයි විස්ස තරඟය කඩුලූ 8කින් ජය ගැනීමට බටහිර ඉන්දීය කොදෙව් ක්‍රීඩිකාවන් අද (25) සමත් වුණා. තරඟයේ මුලින්ම පන්දුවට පහර දුන් ශ්‍රී ලංකා ක්‍රීඩිකාවන් පන්දු වාර 20 අවසානයේ කඩුලූ 5ක් දැවී ලකුණු 124ක් රැස් කළා. ඩිලානි සුරංගිකා ලකුණු 30ක් ද, ශෂිකලා සිරිවර්ධන ලකුණු 26ක් ද ලබා ගැනීමට සමත් වුණා. පිළිතුරු ඉනිම ක්‍රීඩා කළ කොදෙව් ක්‍රීඩිකාවන් පන්දු වාර 18යි පන්දු 5ක් අවසානයේ කඩුලූ 2ක් පමණක් දැවී තිබියදී තරඟයේ ජය වාර්තා කළා. දෙරට අතර පැවැත්වෙන තරඟ 3කින් සමන්විත විස්සයි විස්ස තරගාවලියේ මේ වන විට කණ්ඩායම් දෙකම එක් තරඟය බැගින් ජය ගෙන අවසන්.",
       "URL": "https://www.hirunews.lk/sports/110157/කොදෙව්-කාන්තාවන්ට-ජය",
       "Category": "Sports",
       "Parent URL": "https://www.hirunews.lk/sports/all-news.php?pageID=467"
}