{
       "Source": "hirunews",
       "Timestamp": "Friday, 15 March 2013 - 13:38",
       "Headline": "කොදෙව්වන්ට ජය.",
       "News Content": "සංචාරක සිම්බාබ්වේ පිල සමඟ පැවති පළමු ටෙස්ට් තරගයෙන් කඩුලූ 9 ක විශිෂ්ඨ ජයක් ලැබීමට බටහිර ඉන්දීය කොදෙව් පිල ඊයේ සමත්වුණා. තරගය දින 3 ක් තුළ නිමාවීම ද විශේෂත්වයක්. කාසියේ වාසිය දිනා පළමුවෙන් පන්දුවට පහරදුන් සිම්බාබ්වේ පිළ පළමු ඉනිම සඳහා ලකුණු 211 ක් රැස් කළ අතර දෙවැනි ඉනිමේදී ලබා ගත්තේ ලකුණු 107 ක් පමණයි. පළමු ඉනිමේදී කඩුලූ 3 ක් දවාලූ ශේන් ශිලින්වුඞ් දෙවැනි ඉනිමේදී ද කඩලූ 6 ක් හිමිකර ගත්තා. කොදෙව් පිල පළමු ඉනිමේදී ලකුණු 307 ක් රැස් කළා. දෙවන ඉනිමේදී ජයග්‍රහණය සඳහා රැස්කළ යුතු වූ ලකුණු 12 එක් කඩුල්ලක් පමණක් දැවී ලබා ගැනීමට කොදෙව්වන් සමත්වුණා. තරගයේ වීරයා ශිලින්වුඞ්.",
       "URL": "https://www.hirunews.lk/sports/55260/කොදෙව්වන්ට-ජය",
       "Category": "Sports",
       "Parent URL": "https://www.hirunews.lk/sports/all-news.php?pageID=547"
}