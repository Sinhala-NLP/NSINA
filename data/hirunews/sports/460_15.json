{
       "Source": "hirunews",
       "Timestamp": "Wednesday, 15 July 2015 - 13:32",
       "Headline": "ඔලිම්පික් තරඟාවලියට ක්‍රිකට් එක් කළ යුතුයි - පොන්ටින්",
       "News Content": "2024 පැවැත්වෙන ඔලිම්පික් ක්‍රීඩා උළෙල සඳහා ක්‍රිකට් ක්‍රීඩාව ඇතුළත් කළ යුතු බව හිටපු  ඕස්ට්‍රේලියානු ක්‍රිකට් නායක රිකී පොන්ටින් අවධාරණය කර තිබෙනවා. ලන්ඩනයේ ලෝඞ්ස් ක්‍රීඩා සංකීර්ණයේ පැවති එම්.සී.සී. කමිටු රැස්වීමට සහභාගිවෙමිනුයි ඔහු මේ බව සඳහන් කර ඇත්තේ. ලෝක ප්‍රජාවගේ වැඩි අවධානය දිනාගත් ක්‍රීඩාවක් වන ක්‍රිකට් ඔලිම්පික් ක්‍රීඩා උළෙලට ඇතුළත් නොවීම කණගාටුවට කරුණක් බව රිකී පොන්ටින් එහිදී පෙන්වා දී තිබෙනවා. ජාත්‍යන්තර ක්‍රිකට් පිටිය නියෝජනය කළ හිටපු ක්‍රිකට් ක්‍රීඩකයින්ගෙන් සැදුම්ලත් එම්.සී.සී. ක්‍රිකට් ආයතනය ජාත්‍යන්තර ක්‍රිකට් කවුන්සිලය වෙත බලපෑම් කළ හැකි ප්‍රබලතම සංවිධානයක් ලෙසයි සැලකෙන්නේ.\nමේ අතර, සංචාරක පාකිස්තානු කණ්ඩායම සහ ශ්‍රී ලංකාව අතර පැවැත්වෙන දෙවන එක්දින ජාත්‍යන්තර ක්‍රිකට් තරඟය අද (15) පස්වරු 2.30 ට පල්ලේකැලේ ජාත්‍යන්තර ක්‍රීඩාංගනයේදී දිවා රාත්‍රි තරඟයක් ලෙස ආරම්භ වීමට නියමිතයි.",
       "URL": "https://www.hirunews.lk/sports/113210/ඔලිම්පික්-තරඟාවලියට-ක්‍රිකට්-එක්-කළ-යුතුයි-පොන්ටින්",
       "Category": "Sports",
       "Parent URL": "https://www.hirunews.lk/sports/all-news.php?pageID=460"
}