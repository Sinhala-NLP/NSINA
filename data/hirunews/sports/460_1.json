{
       "Source": "hirunews",
       "Timestamp": "Sunday, 19 July 2015 - 14:22",
       "Headline": "කාසියේ වාසිය පාකිස්ථානයට - ශ්‍රී ලංකාවට පන්දු රැකීම",
       "News Content": "කාසියේ වාසිය දිනාගත් පාකිස්ථානය  පළමුව පන්දුවට පහරදීමට තීරණය කරයි. ශ්‍රී ලංකාව සහ පාකිස්ථානය අතර කොළඹ ආර්. ප්‍රේමදාස ක්‍රීඩාංගණයේදී අද (19) තුන්වන එක්දින තරගය පැවැත්වෙයි.\nප්‍රධාන ආරාධිතයා ලෙස ජාත්‍යන්තර ක්‍රිකට් සම්මේලනයේ නව සභාපති සහීර් අබ්බාස් සහභාගි වනවා. බටහිර ඉන්දීය කොදෙව් - බාබෙඩොස් හි පැවති අයි.සී.සී. ජාත්‍යන්තර සම්මේලනයේදී ශ්‍රී  ලංකා ක්‍රිකට් සභාපති සිදත් වෙත්තමුණි කළ ඇරයුමකට අනුවයි ඔහු ඊයේ (18)  පැමිණියේ.\nමේ අතර තම සැමියා වන පාකිස්ථාන ක්‍රිකට් ක්‍රීඩක ෂොයිබ් මලික් සමග  රාමසාන් උත්සවය සැමරීමට ඉන්දීය ටෙනිස් ශූරිය වන සානියා මිස්රා ද ඊයේ දිවයිනට පැමිණි බව වාර්තාවනවා.\nශ්‍රී ලංකාව සහ පාකිස්ථානය අතර මෙතෙක් පැවති තරග  දෙකෙන් දෙපිලම ජයග්‍රහණය බැගින් අත්කරගෙන සිටින අතර අද තරගය ජයග්‍රහණය සඳහා දෙපිලම උපරිම උත්සහයක නිරතවනු ඇති. මීළඟ චැම්පියන්ස් කුසලාන තරඟාවලිය සඳහා සුදුසුකම් ලැබීමට නම් පාකිස්ථානය මෙම තරඟාවලිය ජයග්‍රහණය කළ යුතුයි.",
       "URL": "https://www.hirunews.lk/sports/113447/කාසියේ-වාසිය-පාකිස්ථානයට-ශ්‍රී-ලංකාවට-පන්දු-රැකීම",
       "Category": "Sports",
       "Parent URL": "https://www.hirunews.lk/sports/all-news.php?pageID=460"
}