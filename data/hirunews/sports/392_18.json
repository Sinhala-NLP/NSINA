{
       "Source": "hirunews",
       "Timestamp": "Sunday, 14 August 2016 - 10:14",
       "Headline": "උසේන් බෝල්ට් කියු කථාවක් මව හෙළිකරයි",
       "News Content": "තම පුත්‍රයා ඉක්මනින් විවාහ දිවියට එළඹෙනු ඇතැයි අපේක්ෂා කරන බව සුපිරි ධාවන ශූර උසේන් බෝල්ට්ගේ මව වන ජෙනිෆර් බෝල්ට් පවසනවා.\nඇය විදෙස් මාධ්‍ය වෙත ප්‍රකාශකර ඇත්තේ ඉක්මනින් පිළිවෙලක් වන බවට උසේන් බොල්ට් තමාට සඳහන් කල බවයි.\nඑය තමාගේ ද අපේක්ෂාව බවයි ජෙනිෆර් බෝල්ට් සඳහන් කර ඇත්තේ.\nතමාගේම පවුලක් ආරම්භ කරන බවට උසේන් බෝල්ට් අවස්ථා කිහිපයකදීම ප්‍රකාශ කල බව ද මව හෙළිකර තිබෙනවා.\nමෙවර ඔලිම්පික් තරගාවලියේදීත් රන් පදක්කම් 3 ක් ජයග්‍රහණය කිරීමේ අපේක්ෂාව උසේන් බෝල්ට්ගේ සිතේ පැවතිය ද ඔහුගේ මවගේ අපේක්ෂාව වී ඇත්තේ සිය පුත්‍රයාගේ අනාගතය පිළිබඳවයි.\nඉක්මනින් ඔහු පිළිවෙලක් වෙනු දැකීම අපේක්ෂාව බව ද ජෙනිෆර් බෝල්ට් විදෙස් මාධ්‍ය හමුවේ ප්‍රකාශකර තිබෙනවා.",
       "URL": "https://www.hirunews.lk/sports/140584/උසේන්-බෝල්ට්-කියු-කථාවක්-මව-හෙළිකරයි",
       "Category": "Sports",
       "Parent URL": "https://www.hirunews.lk/sports/all-news.php?pageID=392"
}