{
       "Source": "hirunews",
       "Timestamp": "Monday, 07 December 2020 - 18:24",
       "Headline": "සහන් සහ නුවන් තුෂාරට ප්‍රිමියර් ලීග් වරම් (ඡායාරූප)",
       "News Content": "ශ්‍රී ලංකා ප්‍රිමියර් ලීග් තරගාවලියේ 14 වන තරගය මේ වනවිට හම්බන්තොට මහින්ද රාජපක්ෂ ක්‍රිකට් ක්‍රීඩාංගණයේදී පැවැත්වෙනවා.\nඒ, කළම්බු කිංග්ස් සහ ගෝල් ග්ලැඩියේටර්ස් යන කණ්ඩායම් අතරයි.\nකාසියේ වාසිය දිනා ප්‍රථමයෙන් පන්දුවට පහර දෙන, කළම්බු කිංග්ස් කණ්ඩායම නියමිත පන්දුවාර 20 අවසානයේ කඩුලු 09 දැවි ලකුණු 171 ක් ලබා ගත්තා.\nමේ වන විට පිළිතුරු ඉනිම ක්‍රීඩා කරන ගෝල් ග්ලැඩියේටර්ස් කණ්ඩායම මිට සුළු මොහොතකට පෙර කිසිදු කඩුල්ලක් නොදැවී පන්දුවාර 05ක් අවසානයේ ලකුණු 51එකක් ලබා ගනිමින් පන්දුවට පහර දෙනවා.\nඅද දින තරගයේදී ගාලු ග්ලැඩියේටර්ස් කණ්ඩායම වෙනුවෙන්, 24 හැවිරිදි තුන් ඉරියව් ක්‍රීඩක සහන් ආරච්චිගේට ප්‍රිමියර් ලීග් වරම් හිමි වුණා.\nඑමෙන්ම 26 හැවිරිදි දකුණත් මදවේග පන්දු ක්‍රීඩක නුවන් තුෂාර ද අද දිනයේදී සිය මංගල විස්සයි විස්ස ක්‍රිකට් තරගයට ක්‍රීඩා කරනු ඇති.",
       "URL": "https://www.hirunews.lk/sports/256515/සහන්-සහ-නුවන්-තුෂාරට-ප්‍රිමියර්-ලීග්-වරම්-ඡායාරූප",
       "Category": "Sports",
       "Parent URL": "https://www.hirunews.lk/sports/all-news.php?pageID=75"
}