{
       "Source": "hirunews",
       "Timestamp": "Sunday, 18 October 2015 - 14:46",
       "Headline": "ශ්‍රී ලංකා පිලේ ස්ථිර පුහුණු තනතුරට අයදුම්පත් 5 ක්",
       "News Content": "ශ්‍රී ලංකා ක්‍රිකට් පිලේ ස්ථීර ප්‍රධාන පුහුණුකරු තනතුර සඳහා අයදුම්පත් 5 ක් මේ වනවිට ලැබී ඇති බව ශ්‍රිී ලංකා ක්‍රිකට් ප්‍රධාන විධායක ඈෂ්ලි ද සිල්වා පවසනවා. විදේශ අයදුම්කරුවන්ගෙන් අයදුම්පත් ලබාගැනීමේ කාල විරාමය පසුගිය ඔක්තෝම්බර් 6 වනදායින් අවසන් වුණා. කෙසේ නමුත් පුහුණුකරු තනතුරට අයදුම්කළ පුද්ගලයන් ශ්‍රී ලංකා ක්‍රිකට් ආයතනය හෙළිදරව් කර නැහැ. එම අයදුම්පත් ලබන ඔක්තෝම්බර් 20 වනදා රැස්වන ක්‍රිකට් අතුරුපාලක මණ්ඩලය මගින් සළකා බලන අතර, එහිදී ඉදිරි පියවර තීරණය කරන බවයි ශ්‍රී ලංකා ක්‍රිකට් ප්‍රධාන විධායක ඈෂ්ලි සිල්වා සඳහන් කළේ. ශ්‍රී ලංකා ක්‍රිකට් පිලේ ජාතික පුහුණුකරු ධුරයෙන් මාවන් අතපත්තු ඉවත්වීමෙන් පසු අන්තර්වාර ප්‍රධාන පුහුණුකරු ලෙස ජෙරෝම් ජයරත්න පත්කරනු ලැබුවා.",
       "URL": "https://www.hirunews.lk/sports/118677/ශ්‍රී-ලංකා-පිලේ-ස්ථිර-පුහුණු-තනතුරට-අයදුම්පත්-5-ක්",
       "Category": "Sports",
       "Parent URL": "https://www.hirunews.lk/sports/all-news.php?pageID=444"
}