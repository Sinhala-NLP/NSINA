{
       "Source": "hirunews",
       "Timestamp": "Monday, 20 September 2021 - 19:26",
       "Headline": "ශ්‍රී ලංකාවට පාකිස්තානයෙන් ඇරයුමක්",
       "News Content": "නවසීලන්ත ක්‍රිකට් පිල සිය සංචාරය අවලංගු කර නික්ම යාමත් සමග පාකිස්තානයේ කෙටි ක්‍රිකට් සංචාර සඳහා ශ්‍රී ලංකාවට සහ බංග්ලාදේශයට ඇරයුම් කර තිබෙනවා.\nපාකිස්තාන ක්‍රිකට් පාලක මණ්ඩලයේ ප්‍රධාන විධායක වසීම් ඛාන් සිදුකල එම ඉල්ලීමට ශ්‍රී ලංකාව මෙන්ම බංග්ලාදේශය ද සුබවාදී ප්‍රතිචාර දක්වා ඇති බවයි ඉන්දීය මාධ්‍ය වාර්තා කළේ.\nකෙසේ නමුත් පූර්ව තරග සංචාර සැලසුම් හේතුවෙන් මේ මොහොතේ පාකිස්ථානයට පැමිණීම දුෂ්කර බවයි ශ්‍රී ලංකා ක්‍රිකට් බලධාරීන් දන්වා ඇත්තේ.\nමේ අතර නවසීලන්ත පිල ඒක පාර්ශ්විකව සංචාරය අවලංගු කිරීම පිළිබඳව ජාත්‍යන්තර ක්‍රිකට් සම්මේළනය සමග සාකච්ඡා කරන බව පාකිස්තාන ක්‍රිකට් පාලක මණ්ඩලය සඳහන් කළා.",
       "URL": "https://www.hirunews.lk/sports/282767/ශ්‍රී-ලංකාවට-පාකිස්තානයෙන්-ඇරයුමක්",
       "Category": "Sports",
       "Parent URL": "https://www.hirunews.lk/sports/all-news.php?pageID=42"
}