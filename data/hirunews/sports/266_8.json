{
       "Source": "hirunews",
       "Timestamp": "Tuesday, 09 January 2018 - 9:35",
       "Headline": "ඉන්දියාව පරදී",
       "News Content": "අඛණ්ඩව ටෙස්ට් තරඟාවලි 09ක් ජයග්‍රහණය කළ ඉන්දියාව දකුණු අප්‍රිකාව සමඟ පැවැති පළමු ටෙස්ට් තරඟයෙන් ලකුණු 72කින් පරාජය ලැබුවා.\nතරඟයේ 04 වන දිනය වූ ඊයේ (08) පන්දු වාර 64කදී කඩුලු 18ක් බිද වැටුණු අතර, ලකුණු 208ක ජයග්‍රාහී ඉලක්කයක් හඹා ගිය ඉන්දියාවට දෙවන ඉනිමේදී ලබා ගත හැකි වූයේ ලකුණු 135ක් පමණයි.\nදකුණු අප්‍රිකාව මුල් ඉනිමේදී ලකුණු 286ක් රැස් කළ අතර, දෙවැනි ඉනිමේදී ලකුණු 130කට දැවී ගියා.\nඉන්දියාව මුල් ඉනිමේදී ලබා ගත්තේ ලකුණු 209ක් පමණයි.\nඉන්දීය දෙවන ඉනිමේ කඩුලු 06ක් ලකුණු 42කට බිද හෙළුෑ වර්නන් ෆිලැන්ඩර් තරඟයේ වීරයා ලෙස නම් කෙරුණා.\nමුරලි විජේ, රිහිත් ශර්මා, විරාත් කෝලි, රවිචන්ද්‍රන් අශ්වින්, මොහොමඩ් ශාමි සහ ජස්ප්‍රිට් බුම්රා ඉන්දීය දෙවන ඉනිමේ දී වර්නන් ෆිලැන්ඩර්ගේ ගොදුරු බවට පත් වුණා.\nමේ අතර මෙම ටෙස්ට් තරඟාවලිය ආරම්භයට පෙර පුහුණු තරඟයකට ක්‍රීඩා කිරීමෙන් ඵලක් නොමැති බව ඉන්දීය ක්‍රිකට් කණ්ඩායමේ නායක විරාට් කෝලි පවසා සිටියා.\nඒ අනුව දකුණු අප්‍රිකා ආරාධිත කණ්ඩායම සමඟ පැවැත්වීමට නියමිතව තිබූ දෙදින පුහුණු තරඟය අවලංගු කිරීමට ඉන්දීය කණ්ඩායම තීරණය කළා.\nයම් හෙයකින් එම පුහුණු තරඟය ක්‍රීඩාකර තිබුනේ නම් තරඟයේ අවසානය මීට වඩා වෙනස්වන්නට තිබූ බවයි ක්‍රිකට් විචාරකයින් පවසන්නේ.\nඅප්‍රිකාව සිය ජයග්‍රහණය සැමරූ ආකාරය පහතින්.",
       "URL": "https://www.hirunews.lk/sports/180550/ඉන්දියාව-පරදී",
       "Category": "Sports",
       "Parent URL": "https://www.hirunews.lk/sports/all-news.php?pageID=266"
}