{
       "Source": "hirunews",
       "Timestamp": "Tuesday, 20 October 2015 - 13:06",
       "Headline": "ගාෆීර්ඩ් සෝබර්ස් අද ශ්‍රී ලංකාවට",
       "News Content": "ලෝක පූජිත බටහිර ඉන්දීය කොදෙව් ප්‍රවීන ක්‍රිකට් ක්‍රීඩක ශ්‍රීමත් ගාෆීල්ඩ් සෝබර්ස් අද ශ්‍රී ලංකාවට පැමිණියා. ඒ, ශ්‍රී ලංකා ක්‍රිකට් ආයතනයේ ආරාධනයෙන්. කොළඹ පී. සරා  ඕවල් ක්‍රීඩාංගණයේ අනිද්දා ආරම්භ වන ශ්‍රී ලංකා - බටහිර ඉන්දීය කොදෙව් දෙවන ටෙස්ට් තරඟය සඳහා ඔහු විශේෂ ආරාධිතයෙකු වශයෙන් සහභාගි වනු ඇති. ශ්‍රී ලංකා - බටහිර ඉන්දීය කොදෙව් ටෙස්ට් තරගාවලිය නම් කර ඇත්තේ ශ්‍රීමත් ගාෆීල්ඩ් සෝබර්ස් සහ හිටපු ශ්‍රී ලංකා ක්‍රිකට් නායකයෙකු වූ මයිකල් තිසේරාට උපහාර වශයෙන්. 1967 වසරේ ශ්‍රී ලංකාව සහ බටහිර ඉන්දීය කොදෙව් පිළ අතර පී. සරා  ඕවල් ක්‍රීඩාංගණයේ පැවති නිළ නොවන ටෙස්ට් තරඟයේදී ශ්‍රීමත් ගාෆීල්ඩ් සෝබර්ස් සහ  මයිකල් තිසේරා කණ්ඩායම් දෙකේ නායකත්වය ඉසිලූවා.",
       "URL": "https://www.hirunews.lk/sports/118792/ගාෆීර්ඩ්-සෝබර්ස්-අද-ශ්‍රී-ලංකාවට",
       "Category": "Sports",
       "Parent URL": "https://www.hirunews.lk/sports/all-news.php?pageID=444"
}