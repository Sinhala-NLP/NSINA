{
       "Source": "hirunews",
       "Timestamp": "Friday, 09 September 2016 - 7:05",
       "Headline": "පැරා ඔලිම්පික් - චීනය ඉදිරියෙන්",
       "News Content": "බ්‍රසීලයේ රියෝද ජැනැයිරෝ නුවරදී ඊයේ (08) ආරම්භ වූ පැරා ඔලිම්පික් උළලේදී මේ වනවිට රන් පදක්කම් 7 ක් සමග පදක්කම් 20 ක් දිනූ චීනය පෙරමුණ ගෙන සිටිනවා.\nරන් පදක්කම් 5 ක් සමග පදක්කම් 11 ක් දිනූ බ්‍රිතාන්‍ය දෙවන ස්ථානයේ පසුවන අතර, තුන්වන ස්ථානය හිමිවී ඇත්තේ රන් පදක්කම් 3 ක් සමග පදක්කම් 8 ක් දිනූ උස්බෙකිස්ථානයයි.\nමේ අතර, මෙවර පැරා ඔලිම්පික් උළෙලට සහභාගි වීම සදහා වරම් නොලැබූ රුසියාවේ ධඡය සමාරම්භක උලෙළට රැගෙන ආ බෙලරූස් රාජ්‍යයේ මළල ක්‍රීඩා නිලධාරියෙකු පිටුවහල් කිරීමට ඔලිම්පික් කමිටුව තීරණය කර තිබෙනවා.\nකෙසේ නමුත්, සිය ධඡය පැරා ඔලිම්පික් උළලේදී ප්‍රදර්ශනය කිරීම අසාධාරණ ලෙස තරගාවලිය තහනම් කිරීමට එරෙහිව සහෝදරත්වය පළ කිරීමක් ලෙසයි රුසියානු විදේශ අමාත්‍යාංශය හැදින්වූයේ.",
       "URL": "https://www.hirunews.lk/sports/142565/පැරා-ඔලිම්පික්-චීනය-ඉදිරියෙන්",
       "Category": "Sports",
       "Parent URL": "https://www.hirunews.lk/sports/all-news.php?pageID=385"
}