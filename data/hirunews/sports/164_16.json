{
       "Source": "hirunews",
       "Timestamp": "Sunday, 28 April 2019 - 8:34",
       "Headline": "පාකිස්ථාන වයස අවුරුදු 19 න් පහළ ක්‍රිකට් පිලේ ශ්‍රී ලංකා සංචාරය කල් දමයි",
       "News Content": "පාකිස්ථාන වයස අවුරුදු 19 න් පහළ ක්‍රිකට් කණ්ඩායමේ ශ්‍රී ලංකා සංචාරය පවතින ආරක්ෂක තත්ත්වය සැළකිල්ලට ගෙන කල් දමා තිබෙනවා.\nශ්‍රී ලංකා ක්‍රිකට් ආයතනය ඒ බව සනාථ කළේ යැයි ක්‍රික් ඉන්ෆෝ වෙබ් අඩවිය සඳහන් කළා.\nපාකිස්ථාන ක්‍රිකට් පාලක මණ්ඩලය ප්‍රකාශ කර ඇත්තේ තත්ත්වය පිළිබඳව පරීක්ෂාවෙන් පසුවන අතර සංචාරය කඩිනමින් සිදුකිරිමට අපේක්ෂා කරන බවයි.\nපාකිස්ථාන වයස අවුරුදු 19 න් පහළ පිල ලබන 30 වනදා ශ්‍රී ලංකාවට පැමිණීමට නියමිතව තිබූ අතර, පළමු තරගය මැයි 3 වනදා ගාල්ලේදි පැවැත්වීමටයි සැළසුම් කර තිබුණේ.",
       "URL": "https://www.hirunews.lk/sports/215318/පාකිස්ථාන-වයස-අවුරුදු-19-න්-පහළ-ක්‍රිකට්-පිලේ-ශ්‍රී-ලංකා-සංචාරය-කල්-දමයි",
       "Category": "Sports",
       "Parent URL": "https://www.hirunews.lk/sports/all-news.php?pageID=164"
}