{
       "Source": "hirunews",
       "Timestamp": "Friday, 10 June 2016 - 12:26",
       "Headline": "ඩී.ආර්.එස් වෙනස් වෙයි ද ?",
       "News Content": "ක්‍රිකට් පිටියේ විනිසුරුවන්ගේ තීරණ අභියෝගයට ලක් කිරීමේ ඩී.ආර්.එස්. ක්‍රමය සංශෝධනය කිරීමට ජාත්‍යන්තර ක්‍රිකට් සම්මේලනය සැරසෙනවා.\nවිශේෂයෙන් කඩුල්ල මුවා කිරීමේ වරදට පිතිකරුවෙකු දැවී යාම පිලිබදවයි මෙහිදී අවධානය යොමු කෙරෙන්නේ.\nඑලෙස ක්‍රීඩකයෙකු දැවී ගිය විට වීඩියෝ පටය නැවත පරීක්ෂා කිරීමේදී පන්දුවෙන් සියයට 50 ක් වත්,  කඩුල්ලේ වැදීම එම තීරණය සනාථ කිරීම සදහා අවශ්‍යතාවක්.\nඑය සාධාරණ නොවන බැවින් වෙනස් කළ යුතු බව පසුගිය සතියේ රැස් වූ ජාත්‍යන්තර ක්‍රිකට් සම්මේලනයේ ක්‍රිකට් කමිටුවට යෝජනා වී තිබෙනවා.\nඅයි.සී.සී ක්‍රිකට් කමිටුවට එක් වූ නවතම සාමාජිකයා වන ශ්‍රී ලංකා පිලේ හිටපු නායක මහේල ජයවර්ධන මේ සම්බන්ධයෙන් ඊයේ (09) මාධ්‍ය වෙත ප්‍රකාශයක් කළා.\nඔහු කියා සිටියේ පන්දුව කඩුල්ලේ සියයට 25 ක ප්‍රමාණයක ගැටෙන බව වීඩියෝ පටයෙන් තහවුරු වුවහොත් කඩුල්ල මුවා කිරීමේ වරදට ක්‍රීඩකයෙකු දැවීගිය බව තීරණය කිරීමට ක්‍රිකට් කමිටුව යෝජනා කරන බවයි.\nඑය ක්‍රියාත්මක වී පැවතුණේ නම් ශ්‍රී ලංකා - එංගලන්ත තුන්වන ටෙස්ට් තරගයේ පළමු දිනය වූයේ ශතකයක් රැස් කරගෙන සිටින ජොනී බෙයාස්ටෝ ඒ අනුව ලකුණු 56 දී දැවී ගිය ක්‍රීඩකයෙකු වනවා.",
       "URL": "https://www.hirunews.lk/sports/135195/ඩී-ආර්-එස්-වෙනස්-වෙයි-ද",
       "Category": "Sports",
       "Parent URL": "https://www.hirunews.lk/sports/all-news.php?pageID=406"
}