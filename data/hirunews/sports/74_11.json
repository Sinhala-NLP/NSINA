{
       "Source": "hirunews",
       "Timestamp": "Monday, 14 December 2020 - 13:47",
       "Headline": "LPL දෙවන අවසන් පූර්ව තරඟය අද",
       "News Content": "ලංකා ප්‍රිමියර් ලීග් තරඟා වලියේ දෙවන අවසන් පූර්ව තරගය ජැෆ්නා ස්ටැලියන්ස් සහ දඹුල්ල වයිකිං කණ්ඩායම් අතර, හම්බන්තොට සූරියවැව මහින්ද රාජපක්ෂ ජාත්‍යන්තර ක්‍රීඩාංගනයේදී අද (14) පැවැත්වෙනවා.\nදඹුල්ල කණ්ඩායම තරග 08 කින් 05ක් ජය ගෙන අවසන් පූර්ව වටයට සුදුසුකම් ලැබූ අතර, ජැෆ්නා ස්ටැලියන්ස් තරග 08 කින් ජයග්‍රහණ 04ක් වාර්තා කළා.\nතරගාවලියේ මුල් දින 10 තුල ප්‍රබලතම කණ්ඩායම වූ ජැෆ්නා පිල තිසර පෙරේරාගේ පිතිහරඹය මෙන්ම, වනිදු හසරංගගේ පන්දු යැවීම කෙරෙහි විශ්වාසය තබා ඇති අතර, දසුන් ශානකගේ නායකත්වයෙන් යුත් දඹුල්ල - වයිකිං පිල ඔවුන්ට ප්‍රබල අභියෝගයක් එල්ල කරනු ඇති.",
       "URL": "https://www.hirunews.lk/sports/257001/lpl-දෙවන-අවසන්-පූර්ව-තරඟය-අද",
       "Category": "Sports",
       "Parent URL": "https://www.hirunews.lk/sports/all-news.php?pageID=74"
}