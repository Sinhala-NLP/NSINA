{
       "Source": "hirunews",
       "Timestamp": "Thursday, 12 April 2018 - 10:06",
       "Headline": "තරඟ දෙකක් රයිනාට ගිලිහෙයි",
       "News Content": "මෙවර ඉන්දීය ප්‍රිමිය ලීග් තරඟාවලියේ චෙන්නායි සුපර් කිංග්ස් කණ්ඩායම නියෝජනය කරන ඉන්දීය ක්‍රීඩක සුරේෂ් රයිනා හට  චෙන්නායි කණ්ඩායම තරඟ කරන ඉදිරි තරඟ දෙක අහිමි වී තිබෙනවා.\nරයිනාගේ පදයේ ඇතිවූ අබාධයක් හේතුවෙන් ඔහුට ඉදිරි තරඟ දෙක අහිමි වන බවයි ඉන්දීය මධ්‍ය වාර්තා කරනේ.\nපසුගිය 10 වනදා කොල්කටා නයිට් රයිඩස් කණ්ඩායම අතර පැවති තරඟයේදී ඔහු අබාධයකට ලක් වුණා.\nඒ අනුව ලබන15 වනදා කිංග්ස් ඉලවන් පන්ජාබ් කණ්ඩායම සමඟ තරඟය සහ ලබන 20 වනදා රාජස්ථාන් රෝයල්ස් කණ්ඩායම අතර තරඟ දෙක ඔහුට අහිමිවනු ඇති.\nසුරේෂ් රයිනා වෙනුවට චෙන්නායි සුපර් කිංග්ස් කණ්ඩායමට මුරලි විජේ කැඳවනු ඇති බවටයි විචාරකයින් මත පල කරන්නේ.\nවිචාරකයින් වැඩිදුරටත් පවසන්නේ යම් හෙයකින් මුරලි විජේ චෙන්නායි කණ්ඩායමට කැඳවුවහොත් ඔහු ආරම්භක පිතිකරුවෙකු ලෙස කටයුතු කරන අතර චෙන්නායි පිළ මේවන විට ක්‍රීඩා කළ තරඟ දෙකේ ආරම්භ පිතිකරුවෙකු ලෙස කටයුතු කළ අම්බති රයිදුට පිතිකරණ ලැයිස්තුවේ අංක එක පිතිකරුගේ භූමිකාව පැවරෙනු ඇති බවයි.",
       "URL": "https://www.hirunews.lk/sports/188222/තරඟ-දෙකක්-රයිනාට-ගිලිහෙයි",
       "Category": "Sports",
       "Parent URL": "https://www.hirunews.lk/sports/all-news.php?pageID=238"
}