{
       "Source": "hirunews",
       "Timestamp": "Friday, 13 August 2021 - 20:15",
       "Headline": "ආරාධිත ලීග් තරගාවලිය, පළමු තරගයේ ජය ග්‍රේස් පිලට",
       "News Content": "ආරාධිතයන්ගේ විස්සයි විස්ස ලීග් ක්‍රිකට් තරගාවලිය මහනුවර - පල්ලෙකැලේ ක්‍රීඩාංගනයේදී අද ආරම්භ වුණා.\nපළමු තරගය පැවැත්වුණේ දසුන් ශානකගේ නායකත්වයෙන් යුත් ග්‍රේස් කණ්ඩායම සහ අෂාන් ප්‍රියංජන්ගේ නායකත්වයෙන් යුත් ග්‍රීන්ස් කණ්ඩායම අතරයි.\nඑහිදී ලකුණක තියුණු ජයක් ලබා ගැනීමට ග්‍රේස් කණ්ඩායම සමත් වුණා.\nකාසියේ වාසිය දිනා ගත් ග්‍රේස් කණ්ඩායම පළමුව පන්දුවට පහරදුන් අතර, නියමිත පන්දුවාර 20 අවසානයේ කඩුලු 7ක් දැවී ලකුණු 167ක් ලබා ගත්තා.\nදසුන් ශානක ලකුණු 84 යි. ග්‍රීන්ස් කණ්ඩායම නියමිත පන්දුවාර විස්ස අවසානයේ කඩුලු 6ක් දැවී රැස් කළ ලකුණු සංඛ්‍යාව 166ක්.\nකවිදු මෙන්ඩිස් එහිදී ලකුණු 74 ක් ලබා ගත්තා.\nතරගාවලියට අදාළව බ්ලූස් සහ රෙඩ්ස් කණ්ඩායම් අතර තරගය ද අද පැවැත්වෙනවා.",
       "URL": "https://www.hirunews.lk/sports/279631/ආරාධිත-ලීග්-තරගාවලිය-පළමු-තරගයේ-ජය-ග්‍රේස්-පිලට",
       "Category": "Sports",
       "Parent URL": "https://www.hirunews.lk/sports/all-news.php?pageID=45"
}