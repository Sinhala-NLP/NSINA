{
       "Source": "hirunews",
       "Timestamp": "Monday, 11 July 2022 - 14:14",
       "Headline": "එක් කඩුල්ලකින් තරගය පැරදුණු අයර්ලන්තය",
       "News Content": "අයර්ලන්තය සමඟ පැවති පළමු එක්දින තරගය තියුණු තරගයකින් අනතුරුව ජය ගැනීමට නවසීලන්ත කණ්ඩායමට ඊයේ (10) හැකියාව ලැබුණා.\nඒ අයර්ලන්තය කණ්ඩායම එක් කඩුල්ලකින් පරාජය කරමින්.\nතරගයේ පලමුව පන්දුවට පහර දුන් අයර්ලන්ත ක්‍රීඩකයින් සිය පන්දුවාර 50 තුළ කඩුලු 9ක් දැවී ලකුණු 300ක ලකුණු පුවරුවක් නිර්මාණය කළා.\nහැරී ටෙක්ටර් ලකුණු 113යි.\nපන්දු යැවීමේදී ලොකී ෆර්ගසන්, බ්ලෙයාර් ටික්නර් සහ ඉෂ් සෝධි කඩුලු 2ක බැගින් බිඳ හෙලුවා.\nපිළිතුරු ඉනිම ක්‍රීඩා කල නවසීලන්තය පන්දුවාර 49යි පන්දු 5ක් අවසානයේ කඩුලු 9ක් දැවී සිය ජයග්‍රාහී ඉලක්කය පසු කළා.\nසිය කණ්ඩායම ජයග්‍රහණය කරා රැගෙන ගිය මයිකල් බ්‍රේස්වෙල් නොදැවී ලකුණු 127ක් ලබා ගත්තා.\nපන්දු යැවීමේදී කර්ටිස් කැම්පර් කඩුලු 3යි.\nමේ ජයත් සමඟ තරග තුනකින් සමන්විත එක්දින තරගාවලිය තරග 1ට 0ක් ලෙස පෙරමුණ ගැනීමට නවසීලන්තයට හැකියාව ලැබුණා.",
       "URL": "https://www.hirunews.lk/sports/309708/එක්-කඩුල්ලකින්-තරගය-පැරදුණු-අයර්ලන්තය",
       "Category": "Sports",
       "Parent URL": "https://www.hirunews.lk/sports/all-news.php?pageID=17"
}