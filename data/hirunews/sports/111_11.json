{
       "Source": "hirunews",
       "Timestamp": "Monday, 24 February 2020 - 19:46",
       "Headline": "ශ්‍රී ලංකා කාන්තා ක්‍රිකට් පිළ  ඕස්ට්‍රේලියාවට පරදී",
       "News Content": "විස්සයි විස්ස කාන්තා ක්‍රිකට් ලෝක කුසලාන ක්‍රිකට් තරගාවලියේ ශ්‍රී ලංකා කාන්තා ක්‍රිකට් කණ්ඩායම අද මුහුණ දුන් දෙවන තරගය ද පරාජයට පත්වුණා.\nපර්ත් හි  ඕස්ට්‍රේලියාවට එරෙහිව පැවති එම තරඟයේ පළමුව පන්දුවට පහරදුන් ශ්‍රී ලංකා කාන්තා කණ්ඩායම පන්දුවාර විස්ස අවසානයේ කඩුලූ 06 ක් බිඳ වැටී ලබා ගත් ලකුණු සංඛ්‍යාව 122ක්. නායක චමරි අතපත්තු පන්දු 38කදි වේගවත් ලකුණු 50ක් රැස් කළේ හතරේ පහර 7ක් සහ හයේ පහර 2ක් සමගින්.\nපිළිතුරු ඉනිම ක්‍රීඩා කල  ඕස්ට්‍රේයානු කාන්තා පිල පන්දුවාර 19යි පන්දු 3ක් අවසානයේ කඩුල 5ක් දැවී ලකුණු 123ක් ලබා ගනිමින් තරඟය ජයග්‍රහණය කළා.",
       "URL": "https://www.hirunews.lk/sports/235142/ශ්‍රී-ලංකා-කාන්තා-ක්‍රිකට්-පිළ-ඕස්ට්‍රේලියාවට-පරදී",
       "Category": "Sports",
       "Parent URL": "https://www.hirunews.lk/sports/all-news.php?pageID=111"
}