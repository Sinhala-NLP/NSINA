{
       "Source": "hirunews",
       "Timestamp": "Saturday, 07 May 2016 - 13:18",
       "Headline": "එංගලන්තයේදී ශ්‍රී ලංකාවට අලුත් අභියෝගයක්",
       "News Content": "මෙවර ගිම්හානය එංගලන්තවාසීන් හඳුන්වන්නේ උණුසුම් වා දහරක් ලෙසයි.\nඑහෙත් එංගලන්තයේ සංචාරයක් සඳහා ගොස් සිටින ශ්‍රී ලාංකික ක්‍රීඩකයන්ට එය තවදුරටත් ශීතල කාලගුණයක්.\nශ්‍රී ලංකා නායක ඇන්ජලෝ මැතිව්ස් එංගලන්තයේදී සම්මුඛ සාකච්ඡාවක් ලබාදෙමින් ප්‍රකාශ කළේ එය කණ්ඩායම මුහුණ දෙන ප්‍රථම අභියෝගය ලෙස සලකන බවයි.\nශ්‍රී ලංකාව සහ එංගලන්තය අතර පළමු ටෙස්ට් තරඟය මැයි 19 වන දා සිට ලීඞ්ස් හිදී පැවැත්වෙනවා.\nඊට පෙර ඔවුන් එසෙක්ස් ප්‍රාන්ත පිළ සමඟ හෙට සිට තුන්දින පුහුණු තරඟයකට ද සහභාගිවීමට නියමිතයි.\nශ්‍රී ලංකාව, එංගලන්තය සමඟ ටෙස්ට් තරඟ 3කට සහ එක්දින තරඟ 5කට සහභාගි වන අතර, කණ්ඩායම් දෙක අතර එක් විස්සයි විස්ස ජාත්‍යන්තර තරඟයක් ද පැවැත්වෙනවා.",
       "URL": "https://www.hirunews.lk/sports/132638/එංගලන්තයේදී-ශ්‍රී-ලංකාවට-අලුත්-අභියෝගයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=411"
}