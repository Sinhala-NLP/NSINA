{
       "Source": "hirunews",
       "Timestamp": "Tuesday, 02 August 2016 - 17:11",
       "Headline": "නුවන් ප්‍රදීප් ගැන සැකයක්",
       "News Content": "සංචාරක ඔස්ට්‍රේලියා කණ්ඩායම සමග පැවැත්වෙන දෙවන ටෙස්ට් ක්‍රිකට් තරගයට ශ්‍රී ලංකා පන්දු යවන ක්‍රීඩක නුවන් ප්‍රදීප්ගේ සහභාගීත්වය අවිනිශ්චිත වී තිබෙනවා.\nඒ ඔහුගේ පාදයේ ආබාධයක් හේතුවෙන්.\nඊයේ පැවති පුහුණුවකදී ඔහුගේ පාදයේ ආබාධ තත්වය මතුව ඇති බවයි ක්‍රිකට් පුවත් සේවා සඳහන් කලේ.\nකෙසේවෙතත් හෙට පැවැත්වෙන යෝග්‍යතා පරීක්ෂණයකදී නුවන් ප්‍රදීප් ඔස්ට්‍රේලියාව සමග පැවැත්වෙන දෙවන ටෙස්ට් තරගයට සහභාගී වන්නේ ද නැත්ද යන්න සම්බන්ධයෙන් අවසන් තීරණයක් ගනු ඇති.\nඔස්ට්‍රේලියාවට එරෙහිව පල්ලෙකැලේ ක්‍රීඩාංගණයේ පැවති තරගයේදී ද නුවන් ප්‍රදීප් කැපී පෙනෙන මෙහෙයක් ඉටු කරනු ලැබුවා.\nසුරංග ලක්මාල් ද මේවන විට ඉදිරි ටෙස්ට් තරගයට නම් කිරීම සම්බන්ධයෙන් අවිනිශ්චිත තත්වයක පසුවනවා.\nඒ ඔහුගේ ද පාදයේ පවතින ආබාධයක් හේතුවෙන්.\nමේ අනුව නුවන් ප්‍රදීප් ද ශ්‍රී ලංකා කණ්ඩායමේ ආබාධවලට ලක්වු ක්‍රීඩකයන්ගේ ලැයිස්තුවට එක්වනවා.\nධම්මික ප්‍රසාද් / දුෂ්මන්ත චමීර සහ ජෙෆ්රි වැන්ඩසේ ද මේවන විට ආබාධයන්ට ලක්වී සිටිනවා.\nනුවන් ප්‍රදීප් ආබාධ හේතුවෙන් කණ්ඩායමෙන් ඉවත් කෙරුන හොත් දග පන්දු යවන ක්‍රීඩක රංගන හේරත්ට වැඩි වගකීමක් පැවරෙනු ඇති.",
       "URL": "https://www.hirunews.lk/sports/139658/නුවන්-ප්‍රදීප්-ගැන-සැකයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=396"
}