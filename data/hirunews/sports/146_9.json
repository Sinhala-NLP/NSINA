{
       "Source": "hirunews",
       "Timestamp": "Tuesday, 06 August 2019 - 8:12",
       "Headline": "අළුබඳුන පළමු තරඟය  ඕස්ට්‍රේලියාව ජය ගනී",
       "News Content": "අයි.සී.සී. ටෙස්ට් ශූරතාවලියට අදාළව පැවැත්වෙන පළමු තරගාවලිය වන අළුබඳුන ටෙස්ට් තරගාවලියේ පළමු තරඟයෙන් ලකුණු 251ක ජයග්‍රහණයක් වාර්තා කිරීමට  ඕස්ට්‍රේලියාව ඊයේ සමත් වුණා.\nපළමු ඉනිමේ ලකුණු 284කට දැවී ගිය  ඕස්ට්‍රේලියාව දෙවන ඉනිමේදී කඩුලූ 7ක් දැවී ලකුණු 487ක් ලබා පන්දුවට පහර දීම අත්හිටුවනු ලැබුවා.\nඑහිදී පළමු ඉනිමේ ලකුණු 144ක් ලබා ගත් ස්ටීවන් ස්මිත් නැවතත් පිත්තෙන් දස්කම් දක්වමින් ලකුණු 142ක් රැස් කළා. එංගලන්ත පිළ පළමු ඉනිම සඳහා ලකුණු 374ක් ලබා ගත් අතර, දෙවන ඉනිමේදී ලකුණු 146කට දැවී ගියා.\nඑහිදී නේදන් ලයන් ලකුණු 49කට කඩුලූ 6ක් බිද හෙලූවා.",
       "URL": "https://www.hirunews.lk/sports/221637/අළුබඳුන-පළමු-තරඟය-ඕස්ට්‍රේලියාව-ජය-ගනී",
       "Category": "Sports",
       "Parent URL": "https://www.hirunews.lk/sports/all-news.php?pageID=146"
}