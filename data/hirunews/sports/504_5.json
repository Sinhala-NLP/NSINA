{
       "Source": "hirunews",
       "Timestamp": "Tuesday, 12 November 2013 - 20:07",
       "Headline": "විඩීයෝ : වැස්ස තවමත් සූරියවැව තරඟය නවතලා.",
       "News Content": "හම්බන්තොට - සූරියවැව ක්‍රීඩාංගණයේ පැවැත්වෙන ශ්‍රී ලංකා නවසීලන්ත දෙවන එක්දින තරඟයට මේ වනවිට වර්ෂාවෙන් බාධා එල්ලවී තිබෙනවා. අද (12) පස්වරු 2.30ට තරඟය ආරම්භ වුවත් මෙතෙක් ක්‍රියාත්මක කිරීමට හැකිවී ඇත්තේ පන්දු වාර 20 කුත් පන්දු 4 ක් පමණයි. තරඟයේ  කාසියේ වාසිය දිනාගත් ශ්‍රී ලංකා කණ්ඩායම පළමුව පන්දුවට පහරදීමට තීරණය කළා. ඒ අනුව ශ්‍රී ලංකා ක්‍රීඩකයන් වර්ෂාව හේතුවෙන් තරඟය නතර කරන විට කඩුලූ 1 ක් දැවී ලකුණු 117 ක් ලබා සිටියා. නොදැවී ක්‍රීඩා කරන කුමාර් සංගක්කාර ලකුණු 55 යි. තිලකරත්න ඩිල්ෂාන් ලකුණු 51 යි. දිමුත් කරුණාරත්න ලකුණු 4 කට දැවී ගියා.  මෙම තරඟයේදී කුමාර් සංගක්කාර 2013 වසරේ අඩුම තරඟ සංඛ්‍යාවකදී එක්දින ලකුණු දහස ඉක්මවූ ක්‍රීඩකයා බවට පත්වීමද විශේෂත්වයක්.",
       "URL": "https://www.hirunews.lk/sports/71251/විඩීයෝ-වැස්ස-තවමත්-සූරියවැව-තරඟය-නවතලා",
       "Category": "Sports",
       "Parent URL": "https://www.hirunews.lk/sports/all-news.php?pageID=504"
}