{
       "Source": "hirunews",
       "Timestamp": "Sunday, 28 July 2013 - 19:09",
       "Headline": "ශ්‍රී ලංකාවට 239ක ඉලක්කයක්.",
       "News Content": "සංචාරක දකුණු අප්‍රිකාව සහ ශ්‍රී ලංකා කණ්ඩායම අතර දැන් පැවැත්වෙන හතර වන එක්දින තරගයේ මුලින්ම පන්දුවට පහර දුන් දකුණු අප්‍රිකානු කණ්ඩායම පන්දු වාර 48යි පන්දු 4ක් තුළ සියලූ දෙනා දැවී ලකුණු 238ක් ලබා ගත්තා. කාසියේ වාසිය දිනා ගත් දකුණු අප්‍රිකානු පිළේ නායක ඒ.බී. ඩිවිලියස් මුලින්ම පන්දුවට පහරදීමට තීරණය කළා. ආබාධයකට ලක්වීම හේතුවෙන් පළමු තරග 3ට ක්‍රීඩා නොකළ හෂීම් අම්ලා ලකුණු 77ක් රැස් කළා. ඔහු සමග දකුණු අප්‍රිකානු කණ්ඩායමට සාර්ථක ආරම්භයක් ලබාදුන් ජේ.පී. ඩුමිනි රැස් කළ ලකුණු සංඛ්‍යාව 97ක්. කෙසේ වෙතත්, ලසිත් මාලිංගගේ සහ අජන්ත මෙන්ඩිස්ගේ සාර්ථක පන්දු හැවීම හමුවේ දකුණු අප්‍රිකානු කණ්ඩායමේ මැද පෙළ පිතිකරුවන්ට වැඩි ලකුණු සංඛ්‍යාවක් රැස් කිරීමට හැකි වූයේ නැහැ. ලසිත් මාලිංග කඩුලූ 3ක් බිද හෙලූ අතර අජන්ත මෙන්ඩිස් ලකුණු 51කට බිඳ හෙලූ කඩුලූ සංඛ්‍යාව 4ක්.",
       "URL": "https://www.hirunews.lk/sports/63948/ශ්‍රී-ලංකාවට-239ක-ඉලක්කයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=522"
}