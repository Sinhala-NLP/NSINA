{
       "Source": "hirunews",
       "Timestamp": "Friday, 06 September 2013 - 8:09",
       "Headline": "එංගලන්ත -  ඕස්ට්‍රේලියා එක්දින තරගාවලිය අද සිට.",
       "News Content": "එංගලන්තය සහ  ඕස්ට්‍රේලියාව අතර එක්දින තරගාවලිය ලීඞ්ස් හිදී අද (06) ආරම්භ වනවා. අළුබඳුන තරගාවලියේදී කැපී පෙනෙන ජයග්‍රහණයක් තැබූ එංගලන්ත පිල, විස්සයි විස්ස තරගාවලියේදී නව ජවයක් ලැබූ සංචාරක  ඕස්ට්‍රේලියානු පිලට මෙහිදී මුහුණදෙනු ඇති. තරග 5 කින් යුත්, එක්දින තරගාවලිය සඳහා කණ්ඩායම් දෙකේම වෙනස්කම් කිහිපයක් සිදුකර තිබෙනවා. එංගලන්තය මෙහිදී සිය එක්දින තරග විශේෂඥයා වන කෙවින් පීටර්සන් කෙරෙහි වැඩි බලාපොරොත්තු තබනවා.  ඕස්ට්‍රේලියානු පිල වෙනුවෙන් ආරොන් ෆින්ච් සහ ෂෝන් මාෂ් යළි පිත්තෙන් දස්කම් දැක්වීමට සමත්වුවහොත්, ඔවුන්ට වැඩි වාසියක් අත්කර ගැනීමට හැකිවනු ඇතැයි අපේක්ෂිතයි. එමෙන්ම,1981 වසරෙන් පසු එංගලන්තය - ලීඞ්ස් පිටියේදී  ඕස්ට්‍රේලියාවට එරෙහිව එක්දින තරගයක්් ජයගෙන නැහැ.",
       "URL": "https://www.hirunews.lk/sports/66592/එංගලන්ත-ඕස්ට්‍රේලියා-එක්දින-තරගාවලිය-අද-සිට",
       "Category": "Sports",
       "Parent URL": "https://www.hirunews.lk/sports/all-news.php?pageID=515"
}