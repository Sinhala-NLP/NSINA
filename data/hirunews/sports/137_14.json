{
       "Source": "hirunews",
       "Timestamp": "Saturday, 28 September 2019 - 12:59",
       "Headline": "පෙරහුරු තරඟයේ ජය ශ්‍රී ලංකා කාන්තා පිළට",
       "News Content": "ඕස්ට්‍රේලියාවේ සංචාරයක නිරත වන ශ්‍රී ලංකා කාන්තා ක්‍රිකට් පිළ ඕස්ට්‍රේලියානු ක්‍රිකට් ආයතනයේ කාන්තා ක්‍රිකට් පිළ සමඟ පැවති පෙරහුරු තරඟයෙන් ජයග්‍රහණය කිරීමට සමත් වී තිබෙනවා.\nහර්ස්ට්විල්  ඕවල් ක්‍රීඩාංගණයේ ඊයේ පැවැති මෙම විස්සයි විස්ස තරඟයේදී කාසියේ වාසිය දිනා පළමුවෙන් පන්දුවට පහර දුන් ශ්‍රී ලංකා කාන්තා ක්‍රිකට් පිළ සිය පන්දු වාර විස්ස තුළ දී කඩුලූ 8ක් දැවී ලකුණු 133ක් රැස් කර ගත්තා.\nපිළිතුරු වශයෙන්  ඕස්ට්‍රේලියානු ක්‍රිකට් කාන්තා පිළ සිය පන්දු වාර 20 තුළ දී කඩුලූ 5ක් දැවී ලකුණු 133ක් රැස් කරමින් ලකුණු සංඛ්‍යාව සම කර තිබෙනවා.\nඉන් අනතුරුව ලබාදුන් සුපිරි  ඕවරයේදී  ඕස්ට්‍රේලියානු පිළ ලකුණු 8කට සීමා කිරීමට චමරි අතපත්තු සමත් වුණා.\nඅනතුරුව ශ්‍රී ලංකා කාන්තා පිළට ලැබුණු සුපිරු  ඕවරයේදී ලකුණු 9ක් රැස් කිරීමට හැකි වූ අතර ඉන් ලකුණු 8ක්ම රැස් කළ් චමරි අතපත්තු විසින්.\nශ්‍රී ලංකා කාන්තා ක්‍රිකට් සහ  ඕස්ට්‍රේලියානු කාන්තා ක්‍රිකට් පිළ අතර පළමු නිළ විස්සයි විස්ස ජාත්‍යන්තර තරඟය සිඞ්නි නුවර දී ඉරිදා පැවැත්වීමට නියමිතයි.\nශ්‍රී ලංකා කාන්තා ක්‍රිකට් පිළ  ඕස්ට්‍රේලියානු කාන්තා ක්‍රිකට් පිළ සමඟ විස්සයි විස්ස ජාත්‍යන්තර තරඟ 3කට සහ  එක්දින ජාත්‍යන්තර තරඟ 3කට සහභාගි වනවා.",
       "URL": "https://www.hirunews.lk/sports/225183/පෙරහුරු-තරඟයේ-ජය-ශ්‍රී-ලංකා-කාන්තා-පිළට",
       "Category": "Sports",
       "Parent URL": "https://www.hirunews.lk/sports/all-news.php?pageID=137"
}