{
       "Source": "hirunews",
       "Timestamp": "Tuesday, 03 December 2013 - 14:11",
       "Headline": "තහනම් උත්තේජක නිවාරණ ආයතනයේ නව සභාපති මහාචාර්ය අර්ජුන ද සිල්වා.",
       "News Content": "තහනම් උත්තේජක නිවාරණ නියෝජිත ආයතනයේ නව සභාපතිවරයා ලෙස මහාචාර්ය අර්ජුන ද සිල්වා පත් කර තිබෙනවා. නව ආයතනයේ අධ්‍යක්ෂ මණ්ඩලය ලෙස වෛද්‍ය හරිඳු විජේසිංහ, වෛද්‍ය සී. තුරෙයිරාජා, වෛද්‍ය බී.වී.එස්.එච්. බෙනරගම, නීතිඥ පණ්ඩුක කීර්තිනන්ද කටයුතු කරන බව ක්‍රීඩා අමාත්‍යාංශය ප්‍රකාශ කළා. ඊට අමතරව නිළ බලයෙන් ක්‍රීඩා අමාත්‍යාංශයේ අතිරේක ලේකම් සමන් ප්‍රියන්ත බණ්ඩාර, ක්‍රීඩා අධ්‍යක්ෂ ජනරාල් රංජනී ජයකොඩි සහ ක්‍රීඩා විද්‍යායතනයේ අධ්‍යක්ෂ ශාන්ත වීරසිංහ යන අය ද අධ්‍යක්ෂවරුන් ලෙස කටයුතු කරනවා. නව ආයතනයේ අධ්‍යක්ෂ ජනරාල්වරයා ලෙස වෛද්‍ය සීවලී ජයවික්‍රම කටයුතු කරනු ඇති. තහනම් උත්තේජක ද්‍රව්‍ය ගැනීමට එරෙහිව ජාත්‍යන්තර සම්මුති බලාත්මක කිරීම නව ආයතනයේ ප්‍රධාන වගකීමයි.",
       "URL": "https://www.hirunews.lk/sports/72664/තහනම්-උත්තේජක-නිවාරණ-ආයතනයේ-නව-සභාපති-මහාචාර්ය-අර්ජුන-ද-සිල්වා",
       "Category": "Sports",
       "Parent URL": "https://www.hirunews.lk/sports/all-news.php?pageID=500"
}