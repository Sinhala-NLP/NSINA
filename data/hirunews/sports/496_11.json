{
       "Source": "hirunews",
       "Timestamp": "Thursday, 26 December 2013 - 12:39",
       "Headline": "ජාක් කාලිස් ටෙස්ට් පිටියෙන් සමු ගනී.",
       "News Content": "ඉන්දියාව සමඟ අද (26) ආරම්භ වන ටෙස්ට් තරගයේ පසු ටෙස්ට් පිටියෙන් සමු ගන්නා බව තුන් ඉරියව්වෙන්ම දස්කම් දක්වන දකුණු අප්‍රිකානු ක්‍රිකට් ක්‍රීඩක ජාක් කාලිස් පවසනවා. 38 හැවිරිදි කාලිස් ටෙස්ට් තරග 165කදී ලකුණු 13,174ක් රැස් කරගෙන ඇති අතර, ටෙස්ට් කඩුලූ 292ක් ද බිද හෙලා තිබෙනවා. ටෙස්ට් ශතක 44ක් ලබාගෙන ඇති කාලිස්ට ශතකයක් රැස් කර ගැනීමට නොහැකි වූයේ ශ්‍රී ලංකාවට එරෙහිව පමණයි. ඔහු ටෙස්ට් තරගවලදී උඩ පන්දු 199ක් ද ලබාගෙන තිබෙනවා. ටෙස්ට් පිටියෙන් සමු ගත්ත ද එක්දින තරගවලට තවදුරටත් සහභාගිවීම ඔහුගේ අපේක්ෂාවයි. ඒ අනුව ජාක් කාලිස් බොහෝදුරට 2015 ලෝක කුසලාන තරගාවලියට ද සහභාගි වනු ඇති.",
       "URL": "https://www.hirunews.lk/sports/74171/ජාක්-කාලිස්-ටෙස්ට්-පිටියෙන්-සමු-ගනී",
       "Category": "Sports",
       "Parent URL": "https://www.hirunews.lk/sports/all-news.php?pageID=496"
}