{
       "Source": "hirunews",
       "Timestamp": "Thursday, 19 April 2018 - 20:32",
       "Headline": "මාස 03 කට පසු මැතිව්ස් යළි පිටියට",
       "News Content": "මාස 3 කට අධික කාලයක් ක්‍රිකට් පිටියෙන් ඉවත්ව සිටි ශ්‍රී ලංකා එක් දින කණ්ඩායමේ නායක ඇන්ජලෝ මැතිව්ස් අනිද්දා ආරම්භ වන අන්තර් පළාත් ක්‍රිකට් තරගාවලියට එක්වීමට නියමිතයි.\nඒ අනුව, සූරියවැව ක්‍රීඩාංගනයේදී ගාල්ල කණ්ඩායමට එරෙහිව පැවැත්වෙන තරඟයේදී මහනුවර කණ්ඩායමේ නායකයා ලෙස මැතිව්ස් කටයුතු කිරීමට නියමිතව තිබෙනවා.\nශ්‍රී ලංකා එක්දින සහ පන්දුවාර 20 යි 20 කණ්ඩායම් වල මේ වසර මුලදී ඇන්ජලෝ මැතිව්ස් නායකයා ලෙස පත් කෙරුණා.\nනමුත්, අවස්ථා ගණනාවකදී ආබාධයන්ට ලක්වීම හේතුවෙන් පසුගිය තරග වලදී ඔහුට කන්ඩායම නියෝජනය කිරීමට හැකිවූයේ නැහැ.",
       "URL": "https://www.hirunews.lk/sports/188791/මාස-03-කට-පසු-මැතිව්ස්-යළි-පිටියට",
       "Category": "Sports",
       "Parent URL": "https://www.hirunews.lk/sports/all-news.php?pageID=237"
}