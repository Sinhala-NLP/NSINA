{
       "Source": "hirunews",
       "Timestamp": "Wednesday, 10 March 2021 - 23:05",
       "Headline": "පළමු එක්දින තරඟයේදී කොදෙව්වන්ට පහසු ඉලක්කයක්",
       "News Content": "සංචාරක ශ්‍රී ලංකා ක්‍රිකට් කණ්ඩායම සහ බටහිර ඉන්දිය කොදෙව් කණ්ඩායම අතර පැවැත්වෙන පළමු එක්දින තරඟයේ කාසිය වාසිය දිනා පළමුව පන්දුවට පහර දුන් ශ්‍රී ලංකා කණ්ඩායමට පන්දුවාර 49කදී සියල්ලන් දැවී රැස් කර ගැනීමට හැකි වුණේ ලකුණු 232ක් පමණයි.\nඑහිදී  ශ්‍රී ලංකා පිළ වෙනුවෙන් නායක දිමුත් කරුණාරත්න ලකුණු 52 රැස් කළ අතර ධනුෂ්ක ගුණතිලක පන්දු 61 දී ලකුණු 55 රැස් කළා.\nඅද දිනයේ එක් දින වරම් හිමි කරගත් අශේන් බණ්ඩාර අර්ධ ශතකයක් රැස් කරමින්, ශ්‍රී ලංකා ලකුණු පුවරුව ඉහළ නංවන්නට හුදකලා සටනක නිරත වුණා.\nසෙසු ශ්‍රී ලංකා කිසිදු පිතිකරුවෙකුටවත් ලකුණු 20 සීමාව පසු කරන්නට කොදෙව් පන්දු යවන්නන් ඉඩ ලබා දුන්නේ නැහැ.\nපන්දු යැවීමේදී ජේසන් හෝල්ඩර් සහ ජේසන් මොහොමඩ් ශ්‍රී ලංකා කඩුළු දෙක බැගින් බිඳ දැමුවා.\nඇන්ටිගුවා පැවැත්වෙන මෙම තරඟය ජය ගැනීමට කොදෙව්වන්ට හිමිව ඇති ඉලක්කය 233ක්..",
       "URL": "https://www.hirunews.lk/sports/264973/පළමු-එක්දින-තරඟයේදී-කොදෙව්වන්ට-පහසු-ඉලක්කයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=63"
}