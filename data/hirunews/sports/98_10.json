{
       "Source": "hirunews",
       "Timestamp": "Tuesday, 19 May 2020 - 12:49",
       "Headline": "ක්‍රිකට් පන්දුවට දහදිය පමණයි",
       "News Content": "ජාත්‍යන්තර ක්‍රිකට් තරග වලදී පන්දුව පිරිමැදීම සදහා මිනිස් කේඨය යොදා ගැනීම තහනම් කිරීමට ජගත් ක්‍රිකට් කවුන්සිලයේ ක්‍රිකට් කමිටුව නිර්දේශ කර තිබෙනවා.\nකොරෝනා වෛරසය මිනිස් කේඨය මගින් පැතිරයාමේ අවදානමක් පැවතීම මීට හේතුවයි. කෙසේ වෙතත්, දහඩිය යොදා ගනිමින් පන්දුව පිරිමැදීමට අවස්ථාව ලබාදී ඇති බවටයි වාර්තා වන්නේ.\nමේ අතර, පවතින තත්ත්වය සලකා ජාත්‍යන්තර තරග සදහා නිලධාරින් පත් කිරීමේදී අදාළ තරග පැවැත්වෙන සත්කාරක රටෙහි විනිසුරුවන් සහ තරග තීරකවරුන් යොදා ගැනීමට ද අයි.සී.සී. ක්‍රිකට් කමිටුව අවසර ලබාදී තිබෙනවා.\n2002 වසරේ සිට අයි.සී.සී.ය විසින් තරග නිලධාරින් පත් කිරීමේදී තරගයට ක්‍රීඩා කරන රටවල් දෙකෙන් තරඟ නිලධාරින් පත් කිරීම සිදුකරනු ලැබුවේ නැහැ.",
       "URL": "https://www.hirunews.lk/sports/241046/ක්‍රිකට්-පන්දුවට-දහදිය-පමණයි",
       "Category": "Sports",
       "Parent URL": "https://www.hirunews.lk/sports/all-news.php?pageID=98"
}