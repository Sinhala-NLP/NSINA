{
       "Source": "hirunews",
       "Timestamp": "Monday, 01 May 2017 - 8:02",
       "Headline": "හයිද්‍රබාද් කණ්ඩායමට විශිෂ්ඨ ජයක්",
       "News Content": "ඉන්දීය ප්‍රිමිය ලීග් 20-20 තරගාවලියේ සන්රයිසස් හයිද්‍රාබාද් කණ්ඩායම සහ කොල්කටා නයිට්රයිඩර්ස් කණ්ඩායම අතර පැවති තරගය ජයගන්නට  සන්රයිසස් හයිද්‍රාබාද් කණ්ඩායම ඊයේ සමත් වුණා.\nසන්රයිසස් හයිද්‍රාබාද් පිල මෙම තරගය ජයගත්තේ ලකුණු 48කින්.\nමෙම තරගයේ පළමුව පන්දුවට පහරදුන් හයිද්‍රාබාද් කණ්ඩායම සිය පන්දුවාර 20 තුල කඩුලු 03ක් දැවී ලකුණු 209ක් රැස් කර ගැනීමට සමත් වුණා.\nඑහිදී අගනා නිමක් ක්‍රීඩාකළ හයිද්‍රාබාද් ආරම්භක පිතිකරු ඩේවිඩ් වෝනර් ලකුණු 126ක් රැස් කර ගත්තා.\nලකුණු 13 ක් ලබා සිටියදී වෝනර්, උමේෂ් යදෙව්ගේ පන්දුවකට උඩ පන්දුවක් ලබා දෙන අතර එය  පන්දු රකින ක්‍රීඩකයාට අතින් ගිලිහෙනවා.\nපන්දු 59 ක් තුල රැස්කළ මෙම ලකුණු 126 ට හයේ පහර 08ක් සහ හතරේ පහර 10 ක් ඇතුලත් වුණා.\nවෝනර්ට අනගි සහයක් ලබාදුන් කෙන් විලියම්සන් සහ ශිකර් ධවාන් පිළිවෙලින් ලකුණු 40ක් සහ ලකුණු 29ක් රැස්කළා.\nපිළිතුරු ඉනිම ක්‍රිඩා කල කොල්කටා කණ්ඩායමට පන්දුවාර විස්ස අවසානයේදී කඩුලු 07ක් දැවී ලබාගත හැකිවූයේ ලකුණු 161ක් පමණයි.\nවෝනර්ගේ සුපිරි ඉනිම පහතින්..",
       "URL": "https://www.hirunews.lk/sports/160341/හයිද්‍රබාද්-කණ්ඩායමට-විශිෂ්ඨ-ජයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=335"
}