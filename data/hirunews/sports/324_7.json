{
       "Source": "hirunews",
       "Timestamp": "Sunday, 18 June 2017 - 13:32",
       "Headline": "ඉන්දු - පාකිස්ථාන තරගය නැරඹීමට බිලියනයක් සූදානමින්",
       "News Content": "ඉන්දියාව සහ පාකිස්ථානය අතර ලන්ඩන් ඕවල් ක්‍රීඩාංගණයේ අද පැවැත්වෙන ශූරයන්ගේ කුසලාන අවසන් මහා තරගය බිලියනයක් පමණ ක්‍රීඩා ලෝලීන් රූපවාහිනිය ඔස්සේ නරඹනු ඇතැයි විශ්වාස කෙරෙනවා.\n2011 වසරේ ලෝක කුසලාන අවසන් පූර්ව වටයේදී පැවති ඉන්දු - පාකිස්ථාන ගැටුම නැරඹූ ප්‍රේක්ෂක සංඛ්‍යාව මිලියන 988 ක්.\nඉන්දියාව සහ පාකිස්ථානය මෙලෙස ප්‍රධාන පෙළේ තරගාවලියක අවසන් මහා තරගයකට සුදුසුකම් ලබා ඇත්තේ 2007 වසරෙන් පසු ප්‍රථම වතාවටයි.\nවිස්සයි විස්ස ලෝක කුසලානයට අදාළව පැවති එම අවසන් මහ තරගයෙන් ඉන්දියාව ජයග්‍රහණය කළා.\nදෙරට අතර පැවති එක්දින තරග සැළකූ විට පාකිස්ථානය තරග 72 ක් ජයගෙන ඇති අතර, ඉන්දියාව ජයග්‍රහණය කර ඇත්තේ තරග 52 ක් පමණයි.\nකෙසේ නමුත් මෙවර තරගාවලිය ඇතුලු මෑත කාලීන ගෝලීය තරගාවලි හිදී  පාකිස්ථානයට එරෙහිව ඉන්දියාව 13 ට දෙකක් ලෙස ඉදිරියෙන් සිටිනවා.",
       "URL": "https://www.hirunews.lk/sports/163832/ඉන්දු-පාකිස්ථාන-තරගය-නැරඹීමට-බිලියනයක්-සූදානමින්",
       "Category": "Sports",
       "Parent URL": "https://www.hirunews.lk/sports/all-news.php?pageID=324"
}