{
       "Source": "hirunews",
       "Timestamp": "Monday, 25 January 2021 - 10:11",
       "Headline": "එංගලන්ත පළමු ඉනිම 344කට සීමාවෙයි",
       "News Content": "සංචාරක එංගලන්ත පිල සහ ශ්‍රී ලංකාව අතර ගාල්ල ජාත්‍යන්තර ක්‍රීඩාංගනයේ පැවැත්වෙන දෙවන ටෙස්ට් තරඟයේ 04 වන දිනය අදයි.\nතරඟයේ පළමු ඉනිම ක්‍රීඩා කළ එංගලන්ත පිල සියල්ලන් දැවී ලකුණු 344ක් රැස් කිරීමට සමත් වුණා.\nඒ ශ්‍රී ලංකා පළමු ඉනිමට ලබාගත් ලකුණු 381කට පිළිතුරු වශයෙන්.\nපන්දු යැවීමේදී එංගලන්ත පළමු ඉනිමේ කඩුලු 07ක් දවා ගන්නට ලසිත් ඇඹුල්දෙනිය සමත් වුණා.\nඑංගලන්තය වෙනුවෙන් නායක ජෝ රූට් 186ක් රැස්කළා.\nමේ අතර ඊයේ දිනයේදී ශ්‍රී ලංකා කණ්ඩායම අතිරේක ක්‍රීඩකයෙකු පන්දු රැකීමට යෙදවීම සම්බන්ධයෙන් අන්තර්ජාතික ක්‍රිකට් කවුන්සිලයේ අවධානය යොමුව තිබෙනවා.\nඑම කවුන්සිලය මේ බව කියා සිටියේ, ට්විටර් සටහනක් තබමින්.\nඊයේ දිනයේදී ශ්‍රී ලංකා කණ්ඩායම පන්දු රකිමින් සිටින අතරතුර තලගොයෙකු පැමිණි දර්ශන විකාශය කිරීමට කටයුතු කළා.\nමේ වනවිට අදාළ ට්විටර් සටහන සම්බන්ධයෙන් සටහන සම්බන්ධයෙන් ක්‍රිකට් රසිකයින් විවිධ අදහස් ප්‍රකාශ කරමින් සිටිනවා.",
       "URL": "https://www.hirunews.lk/sports/260645/එංගලන්ත-පළමු-ඉනිම-344කට-සීමාවෙයි",
       "Category": "Sports",
       "Parent URL": "https://www.hirunews.lk/sports/all-news.php?pageID=69"
}