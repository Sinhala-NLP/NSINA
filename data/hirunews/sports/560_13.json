{
       "Source": "hirunews",
       "Timestamp": "Tuesday, 01 January 2013 - 7:45",
       "Headline": "පාසල් ක්‍රීඩා, ජාතික ක්‍රීඩා හා ඒකාබද්ධ වෙයි.",
       "News Content": "පාසල් ක්‍රීඩාව, ජාතික ක්‍රීඩාව හා ඒකාබද්ධ කිරීම සඳහා නව වසරේ සිට ජාතික වැඩපිළිවෙලක් ක්‍රියාත්මක කරන බව ක්‍රීඩා අමාත්‍යාංශය පවසනවා. එය අධ්‍යාපන අමාත්‍යාංශය සහ ඒකාබද්ධව ක්‍රියාත්මක කිරීමටයි සැලසුම් කර ඇත්තේ. දශක ගණනක සිට පාසල් ක්‍රීඩාව අධ්‍යාපන අමාත්‍යාංශය යටතේ වෙනම අංශයක් ලෙස ක්‍රියාත්මක වුණා. පාසල් මට්ටමෙන් බිහි වන දක්ෂ ක්‍රීඩක ක්‍රීඩිකාවන් ජාතික මට්ටමට රැගෙන යාම සඳහායි ක්‍රීඩා අමාත්‍යාංශය සමග මෙම වැඩපිළිවෙල ක්‍රියාවට නැංවෙන්නේ.",
       "URL": "https://www.hirunews.lk/sports/50563/පාසල්-ක්‍රීඩා-ජාතික-හා-ඒකාබද්ධ-වෙයි",
       "Category": "Sports",
       "Parent URL": "https://www.hirunews.lk/sports/all-news.php?pageID=560"
}