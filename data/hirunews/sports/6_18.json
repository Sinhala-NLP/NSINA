{
       "Source": "hirunews",
       "Timestamp": "Saturday, 26 August 2023 - 20:07",
       "Headline": "47 වන ජාතික මහ ක්‍රීඩා උළෙලේ සමස්ත ශූරතාව දිනා ගැනීමට බස්නාහිර පළාතට",
       "News Content": "47 වන ජාතික මහ ක්‍රීඩා උළෙලේ සමස්ත ශූරතාව දිනා ගැනීමට බස්නාහිර පළාත සමත් වුණා.\nඒ රන් පදක්කම් 175 ක්, රිදී පදක්කම් 78 ක් සහ ලෝකඩ පදක්කම් 89 ක් දිනා ගනිමින්.\nඅනු ශූරතාව මධ්‍යම පළාතට හිමි වූ අතර 3 වන ස්ථානය දිනා ගත්තේ දකුණු පලාතයි.\nතරගාවලියේ දක්ෂතම ක්‍රීඩකයා ලෙස කේ. එම්. ඩී දර්ශණ සම්මාන ලැබූ අතර දක්ෂතම ක්‍රීඩිකාව ලෙස සම්මාන දිනා ගත්තේ දකුණු පළාත නියෝජනය කළ නදීෂා රාමනායකයි.\nතරගාවලියේ වේගවත්ම ක්‍රිඩකයා ලෙස සබරගමු පලාතේ චමෝද් යෝදසිංහ සහ වේගවත්ම ක්‍රීඩිකාව ලෙස මධ්‍යම පලාතේ ෂාෆියා යමික් සම්මාන දිනා ගත්තා.\nදින 3 ක් පුරා ජාතික මහ ක්‍රීඩා උළෙල සුගතදාස ක්‍රීඩාංගනයේදී පැවති අතර අද (26) එහි අවසන් දිනයයි.",
       "URL": "https://www.hirunews.lk/sports/346201/47-වන-ජාතික-මහ-ක්‍රීඩා-උළෙලේ-සමස්ත-ශූරතාව-දිනා-ගැනීමට-බස්නාහිර-පළාතට",
       "Category": "Sports",
       "Parent URL": "https://www.hirunews.lk/sports/all-news.php?pageID=6"
}