{
       "Source": "hirunews",
       "Timestamp": "Monday, 19 February 2018 - 13:11",
       "Headline": "ජයග්‍රහණයේ රහස චන්දිමාල් හෙළිකරයි",
       "News Content": "බංග්ලාදේශය සමඟ පැවති ටෙස්ට්, එක්දින සහ පන්දුවාර විස්ස තරගාවලි ජයගැනීමට හැකිවූයේ කණ්ඩායමක් ලෙස ක්‍රීඩා කිරීම හේතුවෙන් බව ශ්‍රී ලංකා නායක දිනේෂ් චන්දිමාල් පවසනවා.\nඔහු මේ බව කියා සිටියේ බංග්ලාදේශය සමග ඊයේ (18) අවසන් වූ පන්දුවාර විස්ස තරගාවලිය දෙකට බින්දුවක් ලෙස ජයගැනීමෙන් අනතුරුව මාධ්‍ය වෙත අදහස් දක්වමින්.\nමේ අනුව ඉදිරි තරඟාවලි සඳහා තරුණ ක්‍රීඩකයින්ගෙන් සමන්විත පළපුරුදු කණ්ඩායමක් ශ්‍රී ලංකාව සතු බව ද ඔහු ප්‍රකාශ කළා.\nලබන මස 06 වනදා ආරම්භ වන තුන්කොන් පන්දු වාර විස්ස තරගාවලිය ශ්‍රී ලංකාව සහභාගිවන මීළඟ තරගාවලියයි.\nශ්‍රී ලංකාවේ පැවැත්වෙන මෙම තරගවලිය සඳහා බංග්ලාදේශය සහ ඉන්දියාව එක්වීමට නියමිතයි.",
       "URL": "https://www.hirunews.lk/sports/183996/ජයග්‍රහණයේ-රහස-චන්දිමාල්-හෙළිකරයි",
       "Category": "Sports",
       "Parent URL": "https://www.hirunews.lk/sports/all-news.php?pageID=253"
}