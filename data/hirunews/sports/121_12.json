{
       "Source": "hirunews",
       "Timestamp": "Sunday, 29 December 2019 - 19:02",
       "Headline": "ඔස්ට්‍රේලියාව ලකුණු 247 කින් ජය ගනී",
       "News Content": "නවසීලන්තය සමඟ මෙල්බන්හි පැවති දෙවන ටෙස්ට් තරඟය ලකුණු 247 කින් ජය ගැනීමට ඔස්ට්‍රේලියාව සමත් වුණා.\nඔවුන් පළමු ඉනිමේදී ලකුණු 467 ක් රැස් කළ අතර කඩුලු 5 ක් දැවී දෙවන ඉනිම අත්හිටුවූයේ ලකුණු 168 ක් ලබා සිටියදීයි.\nපළමු ඉනිමේදී ලකුණු 148 ක් රැස් කළ නවසීලන්තයට දෙවන ඉනිමේදී ලකුණු 240 පසුකර යාමට හැකිවූයේ නැහැ.\nදෙරට අතර, පළමු ටෙස්ට් තරඟය ද ඔස්ට්‍රේලියාව ලකුණු 296 කින් ජය ගත් අතර, ඒ අනුව දැනටමත් දෙකට බින්දුවක් ලෙස තරඟාවලි ජය ද ඔවුන් හිමිකර ගෙන අවසන්.",
       "URL": "https://www.hirunews.lk/sports/231190/ඔස්ට්‍රේලියාව-ලකුණු-247-කින්-ජය-ගනී",
       "Category": "Sports",
       "Parent URL": "https://www.hirunews.lk/sports/all-news.php?pageID=121"
}