{
       "Source": "hirunews",
       "Timestamp": "Saturday, 10 February 2018 - 12:55",
       "Headline": "ශ්‍රී ලංකාවට විශිෂ්ඨ ජයක්",
       "News Content": "ශ්‍රී ලංකාව සහ බංගලාදේශය අතර පැවති දෙවන ටෙස්ට් තරඟය ලකුණු  215 කින් ජයගන්නට ශ්‍රී ලංකා කණ්ඩායම අද සමත් වුණා.\nතුන්වන දිනය වූ අද දිනට තරඟය ආරම්භ කරන විට ශ්‍රී ලංකා කණ්ඩායම සිය දෙවන ඉනිමට කඩුලු 08ක් දැවී ලකුණු 200ක් රැස් කරගෙන සිටියා.\nශ්‍රී ලංකා දෙවන ඉනිමට අද දිනයේදී එක්කර ගැනීමට හැකි වුයේ ලකුණු 26ක් පමණයි.\nදෙවන ඉනිම සඳහා ශ්‍රී ලංකා කණ්ඩායම සියල්ලන් දැවී රැස් කළ ලකුණු සංඛ්‍යාව 226ක්.\nඒ අනුව බංග්ලාදේශ කණ්ඩායමට දෙවන ඉනිම වෙනුවෙන් හිමිවූ ඉලක්කය ලකුණු 339ක්.\nලකුණු 339ක ඉලක්කයක් හඹා ගිය බංග්ලාදේශ කණ්ඩායමට සියලු ක්‍රීඩකයින් දැවී රැස් කර ගැනීමට හැකියාව ලැබුනේ ලකුණු 123ක් පමණයි.\nබංග්ලාදේශ දෙවන ඉනිම සුනු විසුණු  කළ දඟ පන්දු යවන ක්‍රීඩක අකිල ධනංජය බංග්ලාදේශ කඩුලු 05ක් දවා ගත්තා.\nරංගන හේරත් බිඳ හෙලූ කඩුලු සංඛ්‍යාව 04ක්.\nඒ අනුව තරඟ 02කින් සමන්විත ටෙස්ට් තරඟාවලිය තරඟ 01ට බින්දුවක් ලෙස ශ්‍රී ලංකාවට ජය හිමි වුණා.\nදෙරට අතර පැවති පළමු තරඟය විසඳුනේ ජය පරාජයෙන් තොරවයි.",
       "URL": "https://www.hirunews.lk/sports/183348/ශ්‍රී-ලංකාවට-විශිෂ්ඨ-ජයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=255"
}