{
       "Source": "hirunews",
       "Timestamp": "Wednesday, 27 March 2013 - 19:26",
       "Headline": "ඉලක්කය IPL නෙමෙයි. ඇන්ජලෝ කියයි.",
       "News Content": "කණ්ඩායමක් ලෙස අයි.පී.එල්. තරඟාවලිය පිළිබඳව අවධානයක් යොමු කර නැතැයි ශ්‍රී ලංකා නායක ඇන්ජලෝ මැතිව්ස් අද ප්‍රකාශ කළා. ඒ හෙට ආරම්භ වන බංග්ලාදේශ, ශ්‍රීී ලංකා තුන්වන සහ අවසාන එක්දින තරඟය පිළිබඳව පල්ලෙකැලේ ක්‍රීඩාගංණයේ අද පැවති මාධ්‍ය හමුවට එක්වෙමින්. ඇන්ජලෝ මැතිව්ස් සඳහන් කළේ බංග්ලාදේශ සංචාරය ජයග්‍රාහීව නිම කිරීම තමන්ගේ මූලික අරමුණ බවයි.\n[MP3]s56073[/MP3]\nමේ අතර සංචාරක බංග්ලාදේශ කණ්ඩායම සමග මේ මස 31 වැනිදා පල්ලෙකැලේ ජාත්‍යන්තර ක්‍රීඩංගණයේදී පැවැත්වෙන විස්සයි විස්ස තරගය සඳහා ශ්‍රී ලංකා සංචිතය නම් කර තිබෙනවා. එම සංචිතයට නවක ක්‍රීඩකයින් 6 දෙනෙකු ඇතුළත් කර තිබෙනවා. කිත්රුවන් විතානගේ, ඇන්ජලෝ පෙරේරා, චතුරංග ද සිල්වා, ෂෙහාන් ජයසූරිය, රමිත් රඹුක්වැල්ල සහ ඉෂාන් ජයරත්න ශ්‍රී ලංකාවට එක්ව ඇති නවක ක්‍රීඩකයින්. ශ්‍රී ලංකා පිලේ ජ්‍යෙෂ්ඨ ක්‍රීඩකයින් වන කුමාර සංගක්කාර සහ තිලකරත්න ඩිල්ෂාන් මෙම තරඟයට ඇතුළත් නොකොට විවේක ගන්වා ඇති අතර අබාධයක් හේතුවෙන් මහේල ජයවර්ධනද මෙම සංචාරයෙන් ඉවත්කර තිබුණා.",
       "URL": "https://www.hirunews.lk/sports/56073/ඉලක්කය-ipl-නෙමෙයි-ඇන්ජලෝ-කියයි",
       "Category": "Sports",
       "Parent URL": "https://www.hirunews.lk/sports/all-news.php?pageID=544"
}