{
       "Source": "hirunews",
       "Timestamp": "Monday, 25 November 2013 - 18:53",
       "Headline": "වීඩියෝ: පාකිස්තාන තරගාවලියට මහේල, රංගන නැහැ.",
       "News Content": "පාකිස්තානය සමඟ එක්සත් අරාබි එමීර් රාජ්‍යයේ පැවැත්වෙන එක්දින සහ විස්සයි විස්ස තරගාවලිය සඳහා ශ්‍රී ලංකා ක්‍රිකට් පිළ අද (25) නම් කෙරුණා. දෙසැම්බර් 6 වන දා සිට ජනවාරි 21 වන දා දක්වා පැවැත්වෙන මෙම තරගාවලියේ දී ශ්‍රී ලංකා විස්සයි විස්ස පිළ දිනේෂ් චන්දිමාල් විසින් මෙහෙය වන අතර ලසිත් මාලිංග උපනායකයා ලෙස කටයුතු කරනවා. විස්සයි විස්ස සංචිතයට සචිත්‍ර සේනානායක සහ රමිත් රඹුක්වැල්ල ද ඇතුළත්. රංගන හේරත් මෙම තරගාවලියේ දී විවේක ගන්වන අතර, මහේල ජයවර්ධන, ඔහුගේ ඉල්ලීමකට අනුව පාකිස්තානය සමඟ පැවැත්වෙන විස්සයි විස්ස හෝ එක්දින තරග සඳහා නම් කර නැහැ. මහේල සිය බිරිද දරු උපතක් අපේක්ෂාවෙන් සිටින නිසා මෙලෙස සංචාරයෙන් ඉවත් වීමට තීරණය කර ඇති බව ක්‍රික් ඉන්ෆෝ වෙබ් අඩවිය සඳහන් කළා. එක්දින කණ්ඩායමේ නායකයා ලෙස කටයුතු කරන්නේ ඇන්ජලෝ මැතිව්ස්. කිත්රුවන් විතානගේ මහේල වෙනුවට එක්දින පිළට එක්වනවා.",
       "URL": "https://www.hirunews.lk/sports/72099/වීඩියෝ-පාකිස්තාන-තරගාවලියට-මහේල-රංගන-නැහැ",
       "Category": "Sports",
       "Parent URL": "https://www.hirunews.lk/sports/all-news.php?pageID=502"
}