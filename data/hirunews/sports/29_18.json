{
       "Source": "hirunews",
       "Timestamp": "Thursday, 20 January 2022 - 7:35",
       "Headline": "ජාතික සුපර් ලීග් තරගාවලියේ කාලසටහන නිකුත් වේ",
       "News Content": "ශ්‍රී ලංකා ක්‍රිකට් ආයතනය සංවිධාන කරන ජාතික සුපර් ලීග් තරගාවලියේ තරග කාලසටහන ඊයේ නිකුත් කළා.\nඒ අනුව ලබන 24 වැනි දා ආරම්භ වන එම තරගාවලියට කණ්ඩායම් 05 ක් ඇතුළත්.\nකොළඹ, මහනුවර, ගාල්ල, දඹුල්ල සහ යාපනය ලෙස මෙම කණ්ඩායම් 05 නම් කර තිබෙනවා.\nපළමු පෙළ ක්‍රීඩා සමාජ තරගාවලි සඳහා ක්‍රීඩා කරන ක්‍රීඩා සමාජ විසි හයේ ක්‍රීඩකයින් එම කණ්ඩායම් 05ට ඇතුළත්.\nකොළඹ කණ්ඩායමේ නායකත්වය දසුන් ශානකට හිමි ව ඇති අතර, මහනුවර කණ්ඩායමේ නායකත්වය හිමි ව ඇත්තේ කමිඳු මෙන්ඩිස්ටයි.\nධනංජය ද සිල්වාට යාපනය කණ්ඩායමේ නායකත්වය හිමි ව ඇති අතර, ඇන්ජලෝ මැතිව්ස් මෙහෙයවන්නේ, ගාල්ල කණ්ඩායම යි.\nඅශාන් ප්‍රියංජන් දඹුල්ල කණ්ඩායමේ නායකයා ලෙස පත්කර තිබෙනවා.",
       "URL": "https://www.hirunews.lk/sports/294520/ජාතික-සුපර්-ලීග්-තරගාවලියේ-කාලසටහන-නිකුත්-වේ",
       "Category": "Sports",
       "Parent URL": "https://www.hirunews.lk/sports/all-news.php?pageID=29"
}