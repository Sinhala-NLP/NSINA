{
       "Source": "hirunews",
       "Timestamp": "Friday, 25 January 2019 - 14:59",
       "Headline": "වේග පන්දුව ඉදිරියේ සුපිරි ටෙස්ට් කණ්ඩායමේ පළමු ඉනිම නොසිතූ ලෙස කඩා වැටෙයි",
       "News Content": "සංචාරක එංගලන්ත කණ්ඩායම සහ බටහිර ඉන්දීය කොදෙව් කණ්ඩායම අතර පැවැත්වෙන පළමු ටෙස්ට් තරඟයේ වැඩි ගෞරව අත්කර ගැනීමට කොදෙව් කණ්ඩායම මේ වනවිට සමත්ව සිටිනවා.\nටෙස්ට් කණ්ඩායම් ශ්‍රේණිගත කිරීම්වල මේ වනවිට තෙවන ස්ථානයේ සිටින එංගලන්ත කණ්ඩායම ඉතා අසීරු තත්වයකට ඇද දමන්නට කොදෙව් වේගපන්දු බල ඇණිය එංගලන්ත පළමු ඉනිමේදී සමත් වුණා.\nකාසිය වාසිය දිනා පළමුව පන්දුවට පහරදුන් කොදෙව් කණ්ඩායම සිය පළමු ඉනිමට ලකුණු 289ක් රැස් කළා.\nඊට පිළිතුරු වශයෙන් එංගලන්ත කණ්ඩායමට සිය පළමු ඉනිම වෙනුවෙන් සියල්ලන් දැවී රැස්කර ගත හැකි වුයේ ලකුණු 77ක් පමණයි.\nඑහිදී විශිෂ්ඨ පන්දු යැවීමක නිරත වූ කෙමා රෝච් එංගලන්ත කඩුලු 05ක් බිඳ දැමුවේ පන්දුවාර 11ක් යවා ලකුණු 17ක් පමණක් ලබා දෙමින්.\nබාබඩෝස්හි පැවැත්වෙන තරඟයේ දෙවන දිනය නිමා වනවිට සිය දෙවන ඉනිම ක්‍රීඩා කරන කොදෙව්වන් තවත් කඩුලු 04ක් අතැතිව ලකුණු 339ක් ඉදිරියෙන් සිටිනවා.",
       "URL": "https://www.hirunews.lk/sports/209004/වේග-පන්දුව-ඉදිරියේ-සුපිරි-ටෙස්ට්-කණ්ඩායමේ-පළමු-ඉනිම-නොසිතූ-ලෙස-කඩා-වැටෙයි",
       "Category": "Sports",
       "Parent URL": "https://www.hirunews.lk/sports/all-news.php?pageID=182"
}