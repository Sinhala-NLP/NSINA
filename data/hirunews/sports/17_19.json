{
       "Source": "hirunews",
       "Timestamp": "Thursday, 07 July 2022 - 8:03",
       "Headline": "ධනංජය ද සිල්වාට සහ ජෙෆ්රි වැන්ඩර්සේට කොවිඩ් ආසාදනය වෙයි - පාකිස්තානු ක්‍රිකට් කණ්ඩායම ශ්‍රී ලංකාවට",
       "News Content": "ඕස්ටේ්‍රලියාවට එරෙහි ව හෙට ආරම්භ වන දෙවන සහ අවසන් ටෙස්ට් තරඟයට සහභාගි වීමට නියමිතව සිටි ධනංජය ද සිල්වා, ජෙෆ්‍රි වැන්ඩසේ ඇතුළු ක්‍රීඩකයන් කිහිප දෙනෙකුට කොවිඩ් ආසාදනය වී ඇති බවට තහවුරු වී ඇතැයි වාර්තා වනවා.\nඑම ක්‍රීඩකයන් වෙනුවෙන් දඟ පන්දු යවන්නන් වන ප්‍රභාත් ජයසූරිය සහ ලක්ෂාන් සදකැන් සංචිතයට කැදවා ඇති බව සදහන්.\nමීට පෙර කොවිඩ් ආසාදිත වූ ඇන්ජලෝ මැතිව්ස් මේ වනවිට සංචිතයට පැමිණ සිටින අතර ප්‍රවීන් ජයවික්‍රම මීට පෙර ආසාදිතයෙකු බවට හදුනා ගැණුනා.\nමේ අතර තරඟ සංචාරයක් සඳහා පාකිස්තාන ක්‍රිකට් කණ්ඩායම ඊයේ (06) රාත්‍රියේ කටුනායක ජාත්‍යන්තර ගුවන් තොටුපලින් දිවයිනට පැමිණියා.\nඒ අනුව පාකිස්තාන කණ්ඩායම සමඟ තරඟ දෙකකින් යුත් ටෙස්ට් තරඟාවලිය ලබන 16 වැනිදා ගාල්ල ජාත්‍යන්තර ක්‍රීඩාංගනයේදීයි ආරම්භ වීමට නියමිතයි.\nදෙවන තරඟය කොළඹ ආර්. ප්‍රේමදාස ක්‍රීඩාංගනයේදී පැවැත්වෙනු ඇති.",
       "URL": "https://www.hirunews.lk/309279/ධනංජය-ද-සිල්වාට-සහ-ජෙෆ්රි-වැන්ඩර්සේට-කොවිඩ්-ආසාදනය-වෙයි-පාකිස්තානු-ක්‍රිකට්-කණ්ඩායම-ශ්‍රී-ලංකාවට",
       "Category": "Sports",
       "Parent URL": "https://www.hirunews.lk/sports/all-news.php?pageID=17"
}