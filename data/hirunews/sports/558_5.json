{
       "Source": "hirunews",
       "Timestamp": "Tuesday, 15 January 2013 - 13:00",
       "Headline": "බිග් බෑෂ් ලීග් හොඳම ක්‍රීඩකයා මාලිංග ද ?",
       "News Content": "ඕස්ට්‍රේලියාවේ ප්‍රථම විස්සයි විස්ස ක්‍රිකට් ලීග් තරගාවලිය, බිග් බෑෂ් ලීග් තරගාවලියේ වීරයා සම්මානය දිනා ගැනීම සඳහා ශ්‍රී ලංකාවේ වේග පන්දු යවන ක්‍රීඩක ලසිත් මාලිංගගේ නම ඉදිරියෙන්ම සඳහන් වී තිබෙනවා. තරගාවලියේ සංවිධායකයන් ඒ සඳහා ක්‍රීඩකයන් 6 දෙනෙකුගේ නම් යෝජනා කර ඇති අතර,  ඕස්ට්‍රේලියාවේ හිටපු නායක රිකී පොන්ටින් සහ ෂෝන් මාෂ් ද ඊට ඇතුළත්. මෙවර , බිග් බෑෂ් ලීග් තරගාවලියේ දී ලසිත් මාලිංග තරග 7කට සහභාගි වී කඩුලූ 13ක් බිද හෙළූ අතර ඔහු සෑම ලකුණු 5කටම එක් කඩුල්ලක් ලබා ගැනීම විශේෂත්වයක්. මෙල්බර්න් - ස්ටාර්ස් කණ්ඩායම වෙනුවෙන් ක්‍රිඩා කරන මාලිංග සිය පළමු තරගයේ දී පර්ත් පිළට එරෙහිව ලකුණු 7කට කඩුලූ 6ක් ලබා ගැනීම  ඕස්ට්‍රේලියානු බිමේ වාර්තා වූ හොඳම පන්දු යැවීමයි.  ඕස්ට්‍රේලියානු බිග් බෑෂ් ලීග් තරගාවලියේ වීරයා අනිද්දා (16) ප්‍රකාශයට පත්කිරීමට නියමිතයි.",
       "URL": "https://www.hirunews.lk/sports/51476/බිග්-බෑෂ්-ලීග්-හොඳම-ක්‍රීඩකයා-මාලිංග-ද",
       "Category": "Sports",
       "Parent URL": "https://www.hirunews.lk/sports/all-news.php?pageID=558"
}