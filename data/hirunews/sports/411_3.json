{
       "Source": "hirunews",
       "Timestamp": "Monday, 09 May 2016 - 7:26",
       "Headline": "දවාන්ගේ නොදැවුණු ඉනිම මුම්බායට පරාජය ගෙනා හැටි මෙන්න",
       "News Content": "මෙවර ඉන්දීය ප්‍රිමියර් ලීග් තරඟාවලියේ කණ්ඩායමක් රැස් කරගත් අඩුම ලකුණු සංඛ්‍යාව ඊයේ වාර්තාවුණා.\nඒ මුම්බායි ඉන්දියන්ස් කණ්ඩායම සහ සන්රයිසස් හයිද්‍රාබාද් කණ්ඩායම අතර පැවති තරඟයේදියි.\nප්‍රථමයෙන් පන්දුවට පහරදුන් සන්රයිසස් හයිද්‍රාබාද් කණ්ඩායම නියමිත පන්දු වාර විස්ස අවසානයේ කඩුලූ 3 ක් පමණක් දැවී ලකුණු 177 ක් රැස් කළා.\nඅනතුරුව පිිළිතුරු ඉනිම ක්‍රීඩා කළ මුම්බායි ඉන්දියන්ස් කණ්ඩායමට ලබාගත හැකිවූයේ පන්දුවාර 16 යි පන්දු තුනකදී සියල්ලන් දැවී ලකුණු 92 ක් පමණයි.\nමේ අතර ඊයේ දිනයට අදාළව නිමාවට පත්වූ අනෙක් තරඟය පැවැත්වුණේ කොල්කටා නයිට්රයිඩර්ස් කණ්ඩායම සහ ගුජරාට් ලයන්ස් කණ්ඩායම අතරයි.\nඑම තරඟයෙන් ගුජරාට් ලයන්ස් කණ්ඩායම  කඩුලූ 5 කින් තරඟය ජයග්‍රහණය කළා.",
       "URL": "https://www.hirunews.lk/sports/132730/දවාන්ගේ-නොදැවුණු-ඉනිම-මුම්බායට-පරාජය-ගෙනා-හැටි-මෙන්න",
       "Category": "Sports",
       "Parent URL": "https://www.hirunews.lk/sports/all-news.php?pageID=411"
}