{
       "Source": "hirunews",
       "Timestamp": "Saturday, 18 February 2017 - 13:52",
       "Headline": "බංග්ලාදේශ කණ්ඩායම වාර්තාවකට සැරසෙයි",
       "News Content": "බංග්ලාදේශය තම 100 වන ටෙස්ට් තරඟය ශ්‍රී ලංකාව සමඟ පැවැත්වීමට සැලසුම් කර ඇති බව වාර්තා වනවා.\nඑම තරඟය ලබන මාර්තු 15 වන දා සිට කොළඹ පී. සරා ඕවල් ක්‍රීඩාංගණයේදී පැවැත්වීමට නියමිතයි.\nබංග්ලාදේශ කණ්ඩායමේ ශ්‍රී ලංකා සංචාරය ආරම්භ වන්නේ මොරටුවේ දී පැවැත්වෙන දෙදින පුහුණු තරඟයකින්.\nමාර්තු 7 වන දා සිට ගාල්ලේ දී ප්‍රථම ටෙස්ට් තරඟය පැවැත්වෙන අතර, බංග්ලාදේශ කණ්ඩායමේ 100 වන ටෙස්ට් තරඟය දෙවන ටෙස්ට් තරඟය පැවැත්වෙන්නේ ඉන් අනතුරුවයි.\n2000 වසරේදී ටෙස්ට් වරම් ලැබූ බංග්ලාදේශය, අන්තර් ජාතික ක්‍රිකට් සම්මේලනයේ පූර්ණ සාමාජික රටවල් අතුරින් ටෙස්ට් තරඟ ශතකයක් සම්පූර්ණ කරන අවසන් කණ්ඩායමයි.",
       "URL": "https://www.hirunews.lk/sports/154819/බංග්ලාදේශ-කණ්ඩායම-වාර්තාවකට-සැරසෙයි",
       "Category": "Sports",
       "Parent URL": "https://www.hirunews.lk/sports/all-news.php?pageID=353"
}