{
       "Source": "hirunews",
       "Timestamp": "Monday, 13 April 2020 - 20:32",
       "Headline": "2020 ලෝක කුසලානයට එක්වීම අවිනිශ්චිතයි - ඒ.බී. ඩිවිලියර්ස්",
       "News Content": "මේ වසරේ  ඕස්ට්‍රේලියාවේ පැවැත්වීමට නියමිත විස්සයි විස්ස ලෝක කුසලාන තරගාවලිය ලබන වසරට කල් දැමුවහොත් දකුණු අප්‍රිකාව නියෝජනය කරමින් තමා එම තරගාවලියට සහභාගිවීම අවිනිශ්චිත බව ඒ.බී. ඩිවිලියර්ස් පවසනවා.\nක්‍රිකට් ක්‍රීඩාවෙන් 2018 වසරේදී සමු ගත් ඔහු මේ වසර මුලදී ප්‍රකාශ කළේ විස්සයි විස්ස තරඟවලට එක්වීමට තමාගේ අපේක්ෂාවක් පවතින බවයි.\nවිශේෂයෙන් මාක් බවුචර් දකුණු අප්‍රිකානු පුහුණුකරු බවට පත්වීමෙන් අනතුරුව ඔහු ඒ පිළිබදව දැක්වූයේ විශාල උද්යෝගයක්. එහෙත් කොරෝනා වෛරස් ගෝලීය වසංගතය හේතුවෙන් විස්සයි විස්ස ලෝක කුසලාන තරගාවලිය කල් දැමුවහොත් සියල්ල වෙනස් විය හැකි බවයි ඩිවිලියස් සඳහන් කළේ.\nලබන වසරට තරගාවලිය කල් දැමුවහොත් ඒ වන විට තමා සියයට සියයක කායික යෝග්‍යතාවකින් සිටියහොත් මිස ඊට සහභාගි නොවන බව ඔහු දකුණු අප්‍රිකානු මාධ්‍ය වෙත ප්‍රකාශ කර තිබෙනවා.",
       "URL": "https://www.hirunews.lk/sports/238577/2020-ලෝක-කුසලානයට-එක්වීම-අවිනිශ්චිතයි-ඒ-බී-ඩිවිලියර්ස්",
       "Category": "Sports",
       "Parent URL": "https://www.hirunews.lk/sports/all-news.php?pageID=103"
}