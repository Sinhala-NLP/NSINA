{
       "Source": "hirunews",
       "Timestamp": "Monday, 01 July 2019 - 7:42",
       "Headline": "අසල්වැසියාගේ පරාජය හමුවේ ශ්‍රී ලංකාවේ ලෝක කුසලාන බලාපොරොත්තුව බිඳී යයි",
       "News Content": "මෙවර ලෝක කුසලාන ක්‍රිකට් තරගාවලියේ අවසන් පූර්ව වටයට පිවිසීම සඳහා ශ්‍රී ලංකාවට තිබූ බලාපොරොත්තුව ඊයේ බොඳව ගියා.\nඒ, ඉන්දියාව සහ එංගලන්තය අතර ඊයේ පැවති තරගයෙන් ඉන්දියාව පරාජයට පත්වීම හේතුවෙන්.\nඉන්දියාව මේ වනවිට ප්‍රසාද ලකුණු සටහනේ දෙවන ස්ථානයේ පසුවන අතර, එංගලන්තය පසුවන්නේ හතරවන ස්ථානයේයි.\nලෝක කුසලාන තරගාවලියට අදාළව ඉන්දියාව සමඟ පැවති තරගය ලකුණු 31 කින් ජයගැනීමට එංගලන්තය ඊයේ සමත්වුණා.\nඒ, ඉන්දියාව මෙතෙක් මෙම තරගාවලියේ පවත්වාගෙන යනු ලැබූ අපරාජිත වාර්තාවද බිඳ හෙළමින්.\nපළමුව පන්දුවට පහරදුන් එංගලන්ත කණ්ඩායම නියමිත පන්දු වාර 50 අවසානයේදී කඩුලු 07 ක් දැවී ලකුණු 337 ක් රැස් කළා.\nපිළිතුරු ඉනිම ක්‍රීඩා කළ ඉන්දිය කණ්ඩායමට පන්දු වාර 50 අවසානයේදී කඩුලු 05 ක් දැවී ලබාගත හැකිවූයේ ලකුණු 306 ක් පමණයි.\nමේ අතර ශ්‍රී ලංකාව සහ බටහිර ඉන්දීය කොදෙව් කණ්ඩායම අතර තරගය අද පැවැත්වෙනවා.\nඩර්හැම් හිදී පැවැත්වෙන මෙම තරඟයේ ප්‍රවේශපත් මිල පහළ වැටී ඇති බව වාර්තා වනවා.\nඒ අනුව මෙම තරඟයේ අවම මිල ප්‍රවේශ පත්‍රයක් එංගලන්ත පවුම් 20ක් දක්වා පහත වැටී ඇති අතර එය මෙරට මුදලින් රුපියල් 4500ක් පමණ වනවා.",
       "URL": "https://www.hirunews.lk/sports/219425/අසල්වැසියාගේ-පරාජය-හමුවේ-ශ්‍රී-ලංකාවේ-ලෝක-කුසලාන-බලාපොරොත්තුව-බිඳී-යයි",
       "Category": "Sports",
       "Parent URL": "https://www.hirunews.lk/sports/all-news.php?pageID=152"
}