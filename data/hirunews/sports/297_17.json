{
       "Source": "hirunews",
       "Timestamp": "Sunday, 17 September 2017 - 15:38",
       "Headline": "එංගලන්තය පරදා කොදෙව්වන්ට ලකුණ 21ක ජයක්",
       "News Content": "එංගලන්තය සමඟ ඊයේ පැවති විස්සයි විස්ස ජාත්‍යන්තර තරගයෙන් ලකුණු 21 ක ජයක් හිමිකර ගැනීමට සංචාරක බටහිර ඉන්දීය කොදෙව් පිල සමත් වුණා.\nමෙම තරඟයේ කාසියේ වාසිය දිනූ එංගලන්ත පිල පළමුවෙන් පන්දුවට පහරදෙන ලෙස කොදෙව් පිලට ආරාධනා කළා.\nඔවුන් සිය පන්දුවාර 20 තුලදී කඩුලු 9 ක් දැවී ලකුණු 176 ක් රැස් කළා. එවින් ලූවිස් එහිදී පන්දු 28 කදී ලකුණු 51 ක් රැස් කළ අතර, කාලයකට පසු කොදෙව් කණ්ඩායමට කැඳවු ක්‍රිස් ගේල් ප්‍රවේගකාරී පිති හරඹයක් දියත් කරමින් පන්දු 21 කදී ලකුණු 40 ක් ලබා ගත්තේ 6 පහර 04 ක් සමගින්.\nපිළිතුරු වශයෙන් එංගලන්තයට පන්දුවාර 19 යි පන්දු 3 කදී සියලු ක්‍රීඩකයන් දැවී ලබා ගත හැකිවූයේ ලකුණු 155 ක් පමණයි.\nවිලියම්ස් සහ බ්‍රැත්වයිට් කඩුලු 03 බැගින් බිද හෙලූ අතර සිය පන්දුවාර 4 තුළදී ලකුණු 15 කට කඩුලු 2 ක් බිද හෙලූ සුනිල් නරීන් තරගයේ වීරයා ලෙස නම් කෙරුණා.\nඑංගලන්තය සහ බටහිර ඉන්දීය කොදෙව් පිල අතර එක්දින තරගාවලිය ලබන අගහරුවාදා ආරම්භ වනවා.\nකොදෙව් පිලට ශ්‍රී ලංකාව අභිබවා 2019 ලෝක කුසලාන තරගාවලිය සදහා ස්වයංක්‍රීය වරම් ලැබීමට තරග 05 කින් යුත් එම තරගාවලිය 05ට බිංදුවක් ලෙස ජයග්‍රහණය කළ යුතු වනවා.\nක්‍රිස් ගේල්ගේ ඉනිම පහතින්..",
       "URL": "https://www.hirunews.lk/sports/171132/එංගලන්තය-පරදා-කොදෙව්වන්ට-ලකුණ-21ක-ජයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=297"
}