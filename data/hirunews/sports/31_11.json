{
       "Source": "hirunews",
       "Timestamp": "Sunday, 02 January 2022 - 10:28",
       "Headline": "ඔස්ට්‍රෙලියානු හිටපු වේග පන්දු යවන්නෙකුට කොරෝනා වැළඳේ",
       "News Content": "හිටපු ඔස්ට්‍රේලියානු වේග පන්දු ක්‍රීඩක ග්ලේන් මැක්ග්‍රාත් හට කොරෝනා වෛරසය ආසාදනය වී ඇති බවට හඳුනාගෙන තිබෙනවා.\nඔස්ට්‍රෙලියාවේ ප්‍රවීණ වේග පන්දු යවන ක්‍රීඩක ග්ලෙන් මැක්ග්‍රාත්ට කොරෝනා ආසාදනය වී තිබෙනවා.\nඒ, පියයුරු පිළිකාවකින් මියගිය සිය බිරිඳ වෙනුවෙන් වෙන් කෙරුණු අළු බඳුන ටෙස්ට් තරගය ආරම්භ වීමට දින 3 ක් තිබියදියි.\nකෙසේ නමුත් ජේන් මැක්ග්‍රාත් දිනය ලෙස නම් කර ඇති ටෙස්ට් තරගයේ තුන්වන දිනයේදී ඔහුට සිඩ්නි ක්‍රිකට් ක්‍රීඩාංගණයට පැමිණීමට හැකිවනු ඇතැයි අපේක්ෂිතයි.\nවර්ෂ 1993 දී මර්ව් හියුස් වෙනුවට නිව් සවුත් වේල්ස් ප්‍රාන්තයේ සිට ටෙස්ට් ක්‍රිකට් ක්‍රීඩාවට පිවිසි ඔස්ට්‍රේලියානු ක්‍රිකට් කණ්ඩායමේ පන්දු බලඇණිය වෙනුවෙන් සිය මහඟු දායකත්වය සැපයූවෙක්.\nඔහු 1993 වර්ෂයේ දී ක්‍රිකට් විචාරකයින් හැඳින්වූයේ වසරේ විශිෂ්ටතම ඔස්ට්‍රෙලියානු වේග පන්දු යවන්නා ලෙසයි.\nඔහු 2005 දී ටෙස්ට් තරගයේදී කර්ට්නි වෝල්ෂ්ගේ කඩුලු 519 අභිබවා වේග පන්දු යවන්නන් අතර ඉදිරියෙන්ම සිටින කඩුලු ලාභියා බවට පත් වූ අතර, ඔස්ට්‍රෙලියාවේ විශිෂ්ටතම වේග මිනිසා යන නාමයට ඔහුගේ හිමිකම් පෑම තරඟ කරන්නේ ඩෙනිස් ලිලී වෙත පමණක් බව ද ක්‍රිකට් විචාරකයින් සඳහන් කරනවා.\n2006-07 අළු බඳුන තරගාවලියේදී ඔස්ට්‍රේලියාව 5-0ක් ලෙස එංගලන්තය පරාජයට පත් කිරීමට ඔහුගේ දක්ෂතාවන් එක් කළ මැක්ග්‍රාත්, සිය ක්‍රිකට් ජීවිතයෙන් සමුගැනීම සටහන් කළේ SCG හිදී ටෙස්ට් පිටියේ දීයි.\nඔහුගේ අවසන් එක්දින තරගය වූ 2007 වසරේ ඔස්ට්‍රෙලියාවේ සාර්ථක ලෝක කුසලාන තරගාවලියේ දී, එම තරඟාවලියේ වීරයා ලෙස ද හෙතෙම සම්මානයට පාත්‍ර වුණා.",
       "URL": "https://www.hirunews.lk/sports/292802/ඔස්ට්‍රෙලියානු-හිටපු-වේග-පන්දු-යවන්නෙකුට-කොරෝනා-වැළඳේ",
       "Category": "Sports",
       "Parent URL": "https://www.hirunews.lk/sports/all-news.php?pageID=31"
}