{
       "Source": "hirunews",
       "Timestamp": "Saturday, 20 January 2018 - 13:12",
       "Headline": "හෙට තරඟය ශ්‍රී ලංකා පිළට අභියෝගයක්",
       "News Content": "බංග්ලාදේශයේ පැවැත්වෙන තුන් කොන් එක්දින තරගාවලියේ රැදී සිටීම සඳහා ශ්‍රී ලංකා පිළට අවසන් අභියෝගය හෙට (21) උදා වනවා.\nඒ, සිම්බාබ්වේ කණ්ඩායම සමඟ පැවැත්වෙන දෙවන එක්දින තරඟයෙන්.\nපළමු තරඟයේදී ශ්‍රී ලංකා පිළ සිම්බාබ්වේ ඉලක්කයට ලකුණු 12ක් ආසන්නව පරාජයට පත්වුණා.\nබංග්ලාදේශය සමඟ පැවති තරඟයෙන් ද පරාජයට පත්වීම නිසා හෙට පැවැත්වෙන තරඟය ජය නොගතහොත් ශ්‍රී ලංකා පිළට තුන්කොන් තරගාවලියේ අවසන් තරඟයට සුදුසුකම් ලැබීමට හැකියාවක් ලැබෙන්නේ නැහැ.\nහෙට තරඟය සඳහා වනිදු හසරංග වෙනුවට දඟ පන්දු යවන ක්‍රීඩක ලක්ෂාන් සඳකැන් ඇතුළත් කරනු ඇතැයි අපේක්ෂිතයි.\nඇතැම් විට අසේල ගුණරත්න වෙනුවට ධනුෂ්ක ගුණතිලක කණ්ඩායමට එක්වනු ඇති බවයි ක්‍රීඩා ආරංචි මාර්ග සඳහන් කළේ.",
       "URL": "https://www.hirunews.lk/sports/181558/හෙට-තරඟය-ශ්‍රී-ලංකා-පිළට-අභියෝගයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=262"
}