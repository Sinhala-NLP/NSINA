{
       "Source": "hirunews",
       "Timestamp": "Tuesday, 02 February 2016 - 13:46",
       "Headline": "T20 ලෝක කුසලාන - ආසියානු කුසලානය මාලිංගට යටත් කරයි",
       "News Content": "එළඹෙන විස්සයි විස්ස ලෝක කුසලාන ක්‍රිකට් තරගාවලියේදී සහ ආසියානු කුසලාන තරගාවලියේදී ශ්‍රී ලංකා පිළ මෙහෙයවීම සඳහා ලසිත් මාලිංග නම් කර තිබෙනවා.\nඑහිදී උප නායකයා ලෙස කටයුතු කරනු ඇත්තේ ටෙස්ට් කණ්ඩායමේ නායක ඇන්ජලෝ මැතිව්ස් විසින්. විස්සයි විස්ස ලෝක කුසලාන තරගාවලිය ලබන මාර්තු 8 වන දා සිට අප්‍රේල් 3 වන දා දක්වා ඉන්දියාවේදී පැවැත්වෙනවා.\nආසියානු කුසලාන තරගාවලිය බංග්ලාදේශයේදී ආරම්භ වන්නේ පෙබරවාරි 24 වන දායි.\nශ්‍රී ලංකාව, ඉන්දියාව, පාකිස්තානය සහ බංග්ලාදේශය සහභාගි වන මෙම තරගාවලිය මාර්තු 6 වන දා දක්වා පැවැත්වෙනු ඇති.\nමෙවර ආසියානු කුසලාන තරගාවලිය පැවැත්වෙන්නේ විස්සයි විස්ස තරගාවලියක් ලෙසයි.",
       "URL": "https://www.hirunews.lk/sports/125293/t20-ලෝක-කුසලාන-ආසියානු-කුසලානය-මාලිංගට-යටත්-කරයි",
       "Category": "Sports",
       "Parent URL": "https://www.hirunews.lk/sports/all-news.php?pageID=429"
}