{
       "Source": "hirunews",
       "Timestamp": "Monday, 03 June 2019 - 6:59",
       "Headline": "දකුණු අප්‍රිකාව පරදා බංගලියන් පෙරළිකාර ජයක් ලබයි",
       "News Content": "ලෝක කුසලාන එක්දින ක්‍රිකට් තරඟාවලියේ තමන් සහභාගී වූ පළමු තරඟ දෙකම පරාජය වන්නට ප්‍රබල දකුණු අප්‍රිකානු කණ්ඩායමට ඊයේ (02) සිදු වුණා.\nදකුණු අප්‍රිකාව පරදා මෙම තරඟය ජය ගත්තේ බංග්ලාදේශ කණ්ඩායමයි.\nතරඟයේ කාසිය වාසිය දිනූ අප්‍රිකානු නායක ෆාෆ් ඩූ ප්ලෙසිස්ගේ ආරාධනයෙන් පළමුව පන්දුවට පහරදුන් බංග්ලාදේශ\nකණ්ඩායම නියමිත පන්දුවාර 50 අවසානයේදී කඩුලු 06 ක් දැවී ලකුණු 330 ක් රැස් කර ගැනීමට සමත් වුණා.\nඑහිදී  මුෂ්ෆිකර් රහීම් ලකුණු 78 ක් සහ ෂකිබ් අල් හසන් ලකුණු 75ක් රැස්කරමින් බංග්ලාදේශ ඉනිම ගොඩ නැඟීමට දායක වූ අතර අවසන් පන්දුවාර කිහිපය තුල ක්‍රියාත්මක වූ මොහොමදුල්ලා පන්දු 33ක් තුල නොදැවී ලකුණු 46 ක් රැස් කළා.\nබංග්ලාදේශ කණ්ඩායම් වාර්තාකළ ලකුණු 330 ලෝක කුසලාන තරඟාවලියකදී බංග්ලාදේශ කණ්ඩායම වාර්තා කළ වැඩිම ලකුණු සංඛ්‍යාව වීමද විශේෂත්වයක්.\nලකුණු 331ක ඉලක්කයක් හඹා යාමට පිටියට පිවිසි දකුණු අප්‍රිකානු කණ්ඩායම නියමිත පන්දුවාර 50 අවසානයේදී කඩුලු 8ක්\nදැවී රැස් කර ගත හැකි වුයේ ලකුණු 309ක් පමණයි.\nඒ අනුව ලකුණු 21ක පෙරළිකාර ජයක් බංග්ලාදේශ කණ්ඩායමට හිමි වුණා.\nලෝක කුසලාන තරඟයකදී බංග්ලාදේශ කණ්ඩායම විසින් දකුණු අප්‍රිකානු කණ්ඩායම පරාජය කළ පළමු අවස්ථාවද\nමෙය වනවා.\nමේ අතර එංගලන්තය සහ පකිස්ථානය අතර තරගය අද ට්‍රෙන්ට් බ්‍රිජ් හිදී පැවැත්වීමට නියමිතයි.",
       "URL": "https://www.hirunews.lk/sports/217604/දකුණු-අප්‍රිකාව-පරදා-බංගලියන්-පෙරළිකාර-ජයක්-ලබයි",
       "Category": "Sports",
       "Parent URL": "https://www.hirunews.lk/sports/all-news.php?pageID=159"
}