{
       "Source": "hirunews",
       "Timestamp": "Saturday, 07 October 2017 - 15:33",
       "Headline": "ආබාධයකට ලක්වු ප්‍රබල පිතිකරුවෙකු යළි මව් රටට",
       "News Content": "ඔස්ට්‍රේලියා කණ්ඩායමේ නායක ස්ටීවන් ස්මිත් ආබාධයක් හේතුවෙන් යළි මව් රට බලා පිටත්ව ගොස් තිබෙනවා.\nකණ්ඩායම මෙහෙයවීමේ වගකීම ඩේවිඩ් වෝනර්ට පැවරී ඇති බවයි ක්‍රිකට් පුවත් සේවා සඳහන් කළේ.\nඒ අනුව ඉන්දියාව සමග අද ආරම්භ වන 20 යි 20 තරගාවලියට ඔහු නායකත්වය ලබාදෙනු ඇති.\nනාග්පුර්හිදී පැවති පස්වන සහ අවසන් එක්දින තරගයේදී ස්ටීවන් ස්මිත් උරහිසේ ආබාධයකට ලක්වුනා.\nමේ හේතුවෙන් ඔහුට පිතිකරණයේ නිරතවීම අපහසුවී ඇති බවයි වාර්තා වන්නේ.\nඔහු වෙනුවෙන් 20 යි 20 කණ්ඩායමට මාර්කස් ස්ටොයින්ස් නම් කිරීමට ඔස්ට්‍රේලියා ක්‍රිකට් තේරීම් කමිටුව තීරණය කර තිබෙනවා.\nසංචාරක ඔස්ට්‍රේලියා කණ්ඩායම සහ ඉන්දියාව අතර 20 යි 20 තරග 3 ක් පැවැත්වීමට නියමිතයි.\nඑක්දින තරගාවලිය 4 ට 1 ක් ඉන්දියාවට ජයග්‍රහණය කළා.",
       "URL": "https://www.hirunews.lk/sports/172849/ආබාධයකට-ලක්වු-ප්‍රබල-පිතිකරුවෙකු-යළි-මව්-රටට",
       "Category": "Sports",
       "Parent URL": "https://www.hirunews.lk/sports/all-news.php?pageID=292"
}