{
       "Source": "hirunews",
       "Timestamp": "Saturday, 22 June 2013 - 19:26",
       "Headline": "බංග්ලාදේශයේ ක්‍රීඩාංගන ගැන අයි.සී.සී. අසතුටෙන්.",
       "News Content": "ලබන වසරේ බංග්ලාදේශයේ පැවැත්වෙන පන්දුවාර 20 යි 20 ලෝක කුසලාන තරගාවලියට ඇති සූදානම පිළිබඳව එරට ක්‍රිකට් පාලක මණ්ඩලයේ සභාපතිවරයා සිය කනස්සල්ල පළ කර තිබෙනවා. තරඟාවලියේ තරඟ පැවැත්වීමට නියමිත ක්‍රීඩාංගන හතර නිරීක්ෂණය කළ අන්තර්ජාතික ක්‍රිකට් ආයතනයේ නිලධාරින් ඒවායේ තරඟ පැවැත්වීම සුදුසු නොවන බවට ප්‍රකාශ කර තිබුණා. ඒ සම්බන්ධයෙන් අදහස් දක්වමින් බංග්ලාදේශ ක්‍රිකට් පාලක මණ්ඩලයේ සභාපති නස්මුල් හසන් පැවසුවේ මේ නිසා විකල්ප ක්‍රීඩාංගන කෙරෙහි අවධානය යොමු කිරීමට සිදුව ඇති බවයි. ලබන වසරේ මාර්තු මස 16 වැනිදා සිට අප්‍රේල් 6 වැනිදා දක්වා පන්දුවාර 20 යි 20 ලෝක කුසලාන ක්‍රිකට් තරගාවලිය පැවැත්වීමට සැලසුම් කර තිබුණේ මීර්පූර්, චිතගොං, සිලෙත්, කොක්සස් බසාර් යන ක්‍රීඩාංගනවලයි.",
       "URL": "https://www.hirunews.lk/sports/61533/බංග්ලාදේශයේ-ක්‍රීඩාංගන-ගැන-අයි-සී-අසතුටෙන්",
       "Category": "Sports",
       "Parent URL": "https://www.hirunews.lk/sports/all-news.php?pageID=529"
}