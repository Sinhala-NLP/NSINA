{
       "Source": "hirunews",
       "Timestamp": "Saturday, 31 August 2013 - 8:22",
       "Headline": "සංගාගෙන් ක්‍රිකට් ආයතනයට චෝදනාවක්.",
       "News Content": "රට වෙනුවෙන් තමාගේ පක්ෂපාතීත්වය ප්‍රශ්න කිරීමට ශ්‍රී ලංකා ක්‍රිකට් ආයතනය උත්සාහ දැරූ බව කුමාර් සංගක්කාර පවසනවා. ක්‍රික්ඉන්ෆෝ වෙබ් අඩවියට ඔහු ප්‍රකාශ කර ඇත්තේ චැම්පියන්ස් ලීග් කුසලාන තරගාවලියේ දී තමා නියෝජනය කරන කණ්ඩායම පිළිබදව ශ්‍රී ලංකා ක්‍රිකට් ආයතනය අනවශ්‍ය අර්බුදයක් නිර්මාණය කළ බවයි. මෙම තරගාවලියේදී සංගක්කාර සිය අයි.පී.එල්. කණ්ඩායම වන් සන්රයිසස් හයිද්‍රාබාද් කණ්ඩායම නියෝජනය නොකිරීම හේතුවෙන් ඔහුට අහිමි වන මුදල ඩොලර් එක්ලක්ෂ 40,000ක්. කෙසේ නමුත් කඳුරට මෙරූන්ස් කණ්ඩායම නියෝජනය කිරීමට හැකිවීම ගැන තමා සැබවින්ම සතුටු වන බව සංගක්කාර කියා සිටියා. එහෙත් සිය චැම්පියන්ස් ලීග් කණ්ඩායම තෝරා ගැනීමේ ගැටළුවේදී ශ්‍රී ලංකා ක්‍රිකට් ආයතනය විවිධ ප්‍රකාශ නිකුත් කරමින් තමා හුදෙකලා කිරීමට උත්සාහ කළ බවයි ඔහු සඳහන් කළේ.",
       "URL": "https://www.hirunews.lk/sports/66218/සංගාගෙන්-ක්‍රිකට්-ආයතනයට-චෝදනාවක්",
       "Category": "Sports",
       "Parent URL": "https://www.hirunews.lk/sports/all-news.php?pageID=516"
}