{
       "Source": "hirunews",
       "Timestamp": "Saturday, 28 November 2015 - 13:51",
       "Headline": "වසර 9 කට පසු දකුණු අප්‍රිකාව පරදී",
       "News Content": "විදේශයන්හි පවත්වන ටෙස්ට් ක්‍රිකට් තරගවලදී 2006 වසරේ සිට ජයග්‍රාහී ගමනක නිරත වූ දකුණු අප්‍රිකානු පිළට වසර 9කට පසු ප්‍රථම තරඟාවලි පරාජය අත්කරදීමට ඉන්දියාව ඊයේ (27) සමත්වුණා. නාග්පූර්හි පැවති දෙවන ටෙස්ට් තරඟයෙන් ඉන්දියාව ඊයේ ලකුණු 124 ක ජයක් වාර්තා කළ අතර, ඒ අනුව තරඟ 3 කින් යුත් ටෙස්ට් තරඟාවලියේ දෙකට බින්දුවක් ලෙස ඉදිරියෙන් සිටින්නේ ඉන්දීය පිලයි. දින 3 කින් නිමවූ දෙවන ටෙස්ට් තරඟයේ පළමු ඉනිමේදී ඉන්දියාව ලකුණු 215 ක් රැස් කළ අතර දෙවන ඉනිමේදී ලකුණු 173 කට දැවී ගියා. පළමු ඉනිමේදී ලකුණු 79 කට දැවී ගිය දකුණු අප්‍රිකාව දෙවන ඉනිමේදී සියලූ ක්‍රීඩකයන් දැවී ලබාගත්තේ ලකුණු 185 ක් පමණයි. දකුණු අප්‍රිකානු පළමු ඉනිමේදී ලකුණු 32 කට කඩුලූ 5 ක් බිඳ හෙලූ රවීචන්ද්‍රනන් අශ්වින් දෙවන ඉනිමේදී ද ලකුණු 66 කට කඩුලූ 7 ක් බිඳ හෙලූවා. ඉන්දියාව සහ දකුණු අප්‍රිකාව අතර තුන්වන ටෙස්ට් තරඟය දෙසැම්බර් තුන්වනදා නවදිල්ලියේදි ආරම්භ වීමට නියමිතයි.",
       "URL": "https://www.hirunews.lk/sports/120997/වසර-9-කට-පසු-දකුණු-අප්‍රිකාව-පරදී",
       "Category": "Sports",
       "Parent URL": "https://www.hirunews.lk/sports/all-news.php?pageID=438"
}