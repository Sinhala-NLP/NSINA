{
       "Source": "hirunews",
       "Timestamp": "Sunday, 27 October 2019 - 15:59",
       "Headline": "ශ්‍රී ලංකා ක්‍රිකට් පිළ නැවතත් පාකිස්තානයේ සංචාරය කරන ලකුණු",
       "News Content": "මේ වසරේ දෙසැම්බරයේ යෙදී ඇති ශ්‍රී ලංකා - පාකිස්තාන ටෙස්ට් තරගාවලිය සඳහා පාකිස්තාන ක්‍රිකට් පාලක මණ්ඩලය විසින් ක්‍රීඩාංගණ නම් කර තිබෙනවා.\nඑමගින් සදහන් කර ඇත්තේ රාවල්පිණ්ඩි සහ කරච්චි නගරවලදී අයි.සී.සී. ටෙස්ට් තරගාවලියට අදාළ එම ටෙස්ට් තරඟ දෙක පැවැත්විය හැකි බවයි.\n2009 වසරේ ලාහෝර් ක්‍රීඩාංගණයේ පැවති ටෙස්ට් තරඟයක් අතරතුරයි ශ්‍රී ලංකා පිළ රැගත් බස් රථයට ත්‍රස්ත ප්‍රහාරයක් එල්ල වූයේ.\nඉන්පසු පාකිස්තානය තුළ කිසිදු ජාත්‍යන්තර ටෙස්ට් තරගාවලියක් පවත්වා නැහැ.\nමේ වසරේ සැප්තැම්බර් 27 වන දා සිට ඔක්තෝම්බර් 10 වන දා දක්වා ශ්‍රී ලංකා පිල පාකිස්තානයේ එක්දින සහ විස්සයි විස්ස ජාත්‍යන්තර තරඟ සංචාරයක නිරත වුණා.\nඑහෙත් ඒ සඳහා ප්‍රමුඛ පෙළේ ක්‍රීඩකයන් දස දෙනෙකු එක්වූයේ නැහැ.",
       "URL": "https://www.hirunews.lk/sports/227090/ශ්‍රී-ලංකා-ක්‍රිකට්-පිළ-නැවතත්-පාකිස්තානයේ-සංචාරය-කරන-ලකුණු",
       "Category": "Sports",
       "Parent URL": "https://www.hirunews.lk/sports/all-news.php?pageID=132"
}