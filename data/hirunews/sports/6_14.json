{
       "Source": "hirunews",
       "Timestamp": "Sunday, 27 August 2023 - 20:52",
       "Headline": "ස්පාඤ්ඤ පාපන්දු සම්මේලනයේ සභාපතිට තහනමක්",
       "News Content": "කාන්තා පාපන්දු ලෝක කුසලානය පසුගියදා පැවැත්වුණා.\nමෙහි දී ස්පාඤ්ඤය ප්‍රථම වරට ශූරතාව දිනා ගනු ලැබුවේ අවසන් තරගයේදී එංගලන්ත පිල පරාජයට පත් කරමින්.\nක්‍රීඩාංගනයේ පැවති ජයග්‍රාහී සැමරුම අතරතුර ස්පාඤ්ඤ පාපන්දු සම්මේලනයේ සභාපති Luis Rubiales ක්‍රීඩිකාවන් වැළඳ ගනිමින් සුබ පැතුම් එක් කර තිබෙනවා.\nමෙම වීඩියෝව සමාජ මාධ්‍යවල තුළ කතා බහට ලක් වූ අතර Luis Rubiales ගේ මෙම ක්‍රියාව හෙළා දැක ඇති බවයි වාර්තා වන්නේ.\nසිද්ධිය සම්බන්ධයෙන් FIFA විසින් විනය ක්‍රියාමාර්ග ආරම්භ කිරීමෙන් පසු ඔහුගේ ඉල්ලා අස්වීම පිළිබඳ වාර්තා පළ වුව ද එවිට ඔහු පැවසුවේ එම පුවත අසත්‍ය බවත් තමන් ඉල්ලා අස් නොවන බවත් ය.\nමේ තත්ත්වය තුළ පාපන්දු සම්මේලනයේ සභාපති ලුයිස් රුබියාල්ස් ඉල්ලා අස්වන තුරු ක්‍රීඩා නොකරන බව කාන්තා කණ්ඩායම ප්‍රකාශ කර තිබෙනවා.\nකෙසේ වෙතත් විදෙස් මාධ්‍ය වාර්තා කරන්නේ මෙම සිද්ධිය දිගින් දිගටම ආන්දෝලනයට තුඩු දෙන හෙයින් ස්පාඤ්ඤ පාපන්දු සම්මේලනයේ සභාපති Luis Rubiales හට FIFA විසින් දින 90ක තහනමක් පනවා ඇති බවයි.",
       "URL": "https://www.hirunews.lk/sports/346326/ස්පාඤ්ඤ-පාපන්දු-සම්මේලනයේ-සභාපතිට-තහනමක්",
       "Category": "Sports",
       "Parent URL": "https://www.hirunews.lk/sports/all-news.php?pageID=6"
}