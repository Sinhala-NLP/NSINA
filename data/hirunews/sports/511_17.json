{
       "Source": "hirunews",
       "Timestamp": "Sunday, 29 September 2013 - 18:37",
       "Headline": "මැරතන් ධාවනයේ නව ලෝක වාර්තාවක්.",
       "News Content": "ජර්මනියේ - බර්ලින් නුවර අද (29)පැවති මැරතන් ධාවනයේදී නව ලෝක වාර්තාවක් පිහිටුවීමට කෙන්යාවේ - විල්සන් කිප්සෑන් සමත් වුණා. එහිදී ඔවුන් වාර්තා කළ කාලය පැය 2 යි විනාඩි 3 යි තත්ත්පර 23 ක්. 31 හැවිරිදි විල්සන් කිප්සෑන් අද (29) බිඳ හෙලනු ලැබූයේ මීට වසර 2 කට පෙර තවත් කෙන්යානු මැරතන් ශූරයෙකු වන පැටි‍්‍රක් මකායු මීට වසර 2 කට පෙර පිහිටවනු ලැබූ වාර්තාවයි. අද (29)පැවති බර්ලින් මැරතන් ධාවනයේ දෙවන හා තුන්වන ස්ථාන හිමිවූයේ ද කෙන්යානු ක්‍රීඩකයන්ටයි. මීට 3 වසරකට පෙර පැරිස් මැරතන් ධාවනයේ සිට විල්සන් කිප්සෑන් විසින් මැරතන් ධාවන තරග 7 ක් ජයග්‍රහණය කර තිබෙනවා. පසුගිය වසරේ ලන්ඩන් මැරතන් ධාවනය ද ජයගත් විල්සන් කිප්සෑන්ට ඔලිම්පික් මැරතන් ඉසව්වෙන් හිමිවූයේ ලෝකඩ පදක්කමයි.",
       "URL": "https://www.hirunews.lk/sports/68261/මැරතන්-ධාවනයේ-නව-ලෝක-වාර්තාවක්",
       "Category": "Sports",
       "Parent URL": "https://www.hirunews.lk/sports/all-news.php?pageID=511"
}