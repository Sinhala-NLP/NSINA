{
       "Source": "hirunews",
       "Timestamp": "Sunday, 14 November 2021 - 13:42",
       "Headline": "මහේල ශ්‍රී ලාංකික ක්‍රිකට්ලෝලීන්ට තුති පුදයි",
       "News Content": "ජාත්‍යන්තර ක්‍රිකට් සම්මේලනය මඟින් සදාතනික විශිෂ්ටයින් අතරට නම් කළ මහේල ජයවර්ධන ඒ සඳහා තමන්ට මඟ පෙන් වූ අය වෙනුවෙන් තුති පුදමින් ට්විටර් පණිවුඩයක් නිකුත් කර තිබෙනවා.\nඑහිදී ඔහු සඳහන් කර ඇත්තේ, එලෙස සදාතනික විශිෂ්ටයින් ලෙස නම් කළ  මුත්තයියා මුරලිදරන් සහ කුමාර් සංගක්කාර අතරට එක්වීම තමා ලැබූ ඉමහත් ගෞරවයක් බවයි.\nඑමෙන්ම තම පවුලේ සාමාජිකයින්, මිතුරන්, ක්‍රීඩාපිටියේ සගයන්, පුහුණුකරුවන් මෙන්ම විශේෂයෙන් ශ්‍රී ලාංකික ක්‍රිකට්ලෝලීන් මෙම ගෞරවනීයත්වය ලැබීමට තමාට ඉමහත් සහයක් වූ බවයි මහේල ජයවර්ධන සඳහන් කළේ.",
       "URL": "https://www.hirunews.lk/sports/287979/මහේල-ශ්‍රී-ලාංකික-ක්‍රිකට්ලෝලීන්ට-තුති-පුදයි",
       "Category": "Sports",
       "Parent URL": "https://www.hirunews.lk/sports/all-news.php?pageID=36"
}