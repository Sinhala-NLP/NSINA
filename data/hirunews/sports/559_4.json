{
       "Source": "hirunews",
       "Timestamp": "Thursday, 10 January 2013 - 12:55",
       "Headline": "සුදුස්සා දෝණියි. ඩ‍්‍රාවිඞ්.",
       "News Content": "ඉන්දීය කණ්ඩායමේ නායකත්වය තවදුරටත් සුදුසුම පුද්ගලයා මහේන්ද්‍ර සිං දෝණි බව හිටපු ඉන්දීය නායකයෙකු වන රාහුල් ඩ‍්‍රාවිඞ් පවසනවා. ඔහු පෙන්වා දෙන්නේ මින් ඉදිරියට දෝණි ටෙස්ට් කණ්ඩායමේ නායකත්වය සඳහා පමණක් කටයුතු කරන්නේ නම් වඩා යෝග්‍ය බවයි. ඉන්දීය කණ්ඩායමේ මීලඟ නායකත්වයට සුදුසුම පුද්ගලයා විරාට් කෝලි බවත් ඔහු ප්‍රකාශ කර තිබෙනවා. ඒ අනුව එක්දින සහ විස්සයි - විස්ස කණ්ඩායම්වල නායකත්වය පළමුවෙන් කෝලිට පිරිනැමීම සුදුසු බවද රාහුල් ඩ‍්‍රාවිඞ් පෙන්වා දෙනවා. ක්‍රික් ඉන්ෆෝ වෙබ් අඩවිය සමග සම්මුඛ සාකච්ඡාවකට එක්වෙමිනුයි ඔහු මේ බව ප්‍රකාශ කර ඇත්තේ.",
       "URL": "https://www.hirunews.lk/sports/51173/සුදුස්සා-දෝණියි-ඩ‍්‍රාවිඞ්",
       "Category": "Sports",
       "Parent URL": "https://www.hirunews.lk/sports/all-news.php?pageID=559"
}