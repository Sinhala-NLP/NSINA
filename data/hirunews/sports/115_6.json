{
       "Source": "hirunews",
       "Timestamp": "Tuesday, 04 February 2020 - 8:09",
       "Headline": "19න් පහළ ලෝක කුසලාන පළඟ ශූරතාව, ශ්‍රී ලංකාවට අහිමි වෙයි",
       "News Content": "දකුණු අප්‍රිකාවේ පැවැත්වෙන වයස අවුරුදු 19න් පහළ ලෝක කුසලාන තරගාවලියේ පළඟ ශූරතාව සඳහා ඊයේ පැවති තරඟයෙන් ශ්‍රී ලංකා යොවුන් පිළ පරදවා ජය ලැබීමට එංගලන්තය සමත් වුණා.\nබෙනෝනි හි පැවති එම තරඟයේදී කාසියේ වාසිය දිනූ ශ්‍රී ලංකාව පළමුවෙන් පන්දුවට පහර දෙන ලෙස එංගලන්තයට ඇරයුම් කළ අතර, ඔවුන් සිය පන්දු වාර 50 තුළ දී කඩුලූ 7ක් දැවී ලකුණු 279ක් රැස් කළා.\nපිළිතුරු වශයෙන් ශ්‍රී ලංකා වයස අවුරුදු 19න් පහළ පිළට පන්දු වාර 31කදී සියළු ක්‍රීඩකයන් දැවී ලබා ගත හැකි වූයේ ලකුණු 127ක් පමණයි.\nමේ අනුව එංගලන්ත යොවුන් පිළට ලකුණු 152ක ජයග්‍රහණයක් සමඟින් මෙවර 19න් පහළ ලෝක කුසලාන තරගාවලියේ පළඟ ශූරතාව හිමි වනවා.\nමේ අතර, තරගාවලියේ පළමු අවසන් පූර්ව තරඟය ඉන්දියාව සහ පාකිස්තානය අතර අද පැවැත්වීමට නියමිතයි.",
       "URL": "https://www.hirunews.lk/sports/233664/19න්-පහළ-ලෝක-කුසලාන-පළඟ-ශූරතාව-ශ්‍රී-ලංකාවට-අහිමි-වෙයි",
       "Category": "Sports",
       "Parent URL": "https://www.hirunews.lk/sports/all-news.php?pageID=115"
}