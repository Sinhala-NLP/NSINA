{
       "Source": "hirunews",
       "Timestamp": "Sunday, 30 May 2021 - 20:14",
       "Headline": "පාකිස්තාන හිටපු ක්‍රීඩක කමරාන්ගෙන් ශ්‍රී ලංකාවට අපහාසාත්මක ප්‍රකාශයක්",
       "News Content": "එළඹෙන ඉන්දීය ක්‍රිකට් කණ්ඩායමේ ශ්‍රී ලංකා තරඟ සංචාරයේදී ඉන්දීය සී කණ්ඩායමක් සහභාගි වුවත් ඔවුන් පහසුවෙන් ශ්‍රී ලංකා කණ්ඩායම පරාජය කරන බව පාකිස්තාන හිටපු ක්‍රිකට් ක්‍රීඩක කමරාන් අක්මාල් අපහාසාත්මකව ප්‍රකාශ කර තිබෙනවා.\nසිය නිල යූ ටියුබ් නාලිකාව ඔස්සේ සම්මුඛ සකච්ජාවක් ලබා දෙමින් ඔහු කියා සිටියේ බංග්ලාදේශය හමුවේ ද අන්ත පරාජයකට ලක්වූ ශ්‍රී ලංකා කණ්ඩායම මේ වනවිට අතිශය දුර්වල තත්ත්වයකට ඇඳවැටී ඇති බවයි.\nලබන ජූලි මාසයේදී ඉන්දීය කණ්ඩායම එංගලන්තය සමගින් ටෙස්ට් තරඟාවලියකටත් ශ්‍රී ලංකාව සමගින් සිමිත පන්දුවාර තරගාවලියකටත් එකම කාලවකවානුවකදී සහභාගි වීමට නියමිතයි.\nමේ නිසා ඉන්දීය ක්‍රිකට් තේරීම් කමිටුවේ අවධානය යොමු වී ඇත්තේ ඉන්දීය කණ්ඩායම් දෙකක් මෙම තරගාවලි දෙක සඳහා නම් කිරීමටයි.",
       "URL": "https://www.hirunews.lk/sports/272905/පාකිස්තාන-හිටපු-ක්‍රීඩක-කමරාන්ගෙන්-ශ්‍රී-ලංකාවට-අපහාසාත්මක-ප්‍රකාශයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=54"
}