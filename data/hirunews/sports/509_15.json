{
       "Source": "hirunews",
       "Timestamp": "Friday, 11 October 2013 - 19:52",
       "Headline": "අපේ විනිසුරුවරුන්ට ටෝෆල්ගේ පුහුණුව.",
       "News Content": "අන්තර් ජාතික ක්‍රිකට් කවුන්සිලයේ පුහුණු උපදේශක, විනිසුරු සයිමන් ටෝෆල්ගේ ප්‍රධානත්වයෙන් ශ්‍රී ලංකාවේ ක්‍රිකට් විනිසුරුවරුන්ට විශේෂ පුහුණු සැසියක් පැවැත්වීමට ශ්‍රී ලංකා ක්‍රිකට් ආයතනය සූදානම් වනවා. ඒ අනුව මෙම පුහුණු සැසිය ලබන සඳුදා සිට 22 වන දා දක්වා පැවැත්වෙනු ඇති. මෙරට ක්‍රිකට් විනිසුරුවරුන්ගේ කුසලතාවයන් වැඩි දියුණු කිරීම සහ දුර්වලතාවයන් පවතින්නේ නම් ඒවා මඟ හරවා ගැනීම මෙවැනි පුහුණු සැසියක් සංවිධාන කිරීමේ අරමුණයි.\nමේ අතර, ශ්‍රී ලංකා ක්‍රිකට් කණ්ඩායමේ පුහුණුකරු ධුරය සඳහා හිටපු ඉන්දීය වේගපන්දු යවන්නෙකු වන වෙන්කටේෂ් ප්‍රසාද් විසින් ද අයඳුම්පතක් යොමු කර තිබෙනවා. එම ධුරය සඳහා අයඳුම්පත් භාර ගැනීම ඔක්තෝම්බර් 31 වන දායින් අවසන්වීමට නියමිතයි.",
       "URL": "https://www.hirunews.lk/sports/69101/අපේ-විනිසුරුවරුන්ට-ටෝෆල්ගේ-පුහුණුව",
       "Category": "Sports",
       "Parent URL": "https://www.hirunews.lk/sports/all-news.php?pageID=509"
}