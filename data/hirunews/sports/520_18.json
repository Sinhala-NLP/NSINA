{
       "Source": "hirunews",
       "Timestamp": "Wednesday, 07 August 2013 - 8:00",
       "Headline": "ශ්‍රී ලංකාව පළමු තැන රැක ගනී.",
       "News Content": "ශ්‍රී ලංකාව සහ දකුණු අප්‍රිකානු කණ්ඩායම අතර  ඊයේ (06) පැවැති තුන්වන සහ අවසන් විස්සයි විස්ස තරගය කඩුලූ 6කින් ජය ගැනීමට ශ්‍රී ලංකා කණ්ඩායම සමත් වුණා. කාසියේ වාසිය දිනූ දකුණු අප්‍රිකානු කණ්ඩායම පළමුවෙන් පන්දුවට පහර දුන් අතර, නියමිත පන්දු වාර 20 අවසානයේ කඩුලූ 3ක් දැවී ලකුණු 163ක් රැස් කළා. ශ්‍රී ලංකා කණ්ඩායම ලකුණු 164ක් ලබා තරගය ජයග්‍රහණය කළේ පන්දු වාර 18යි පන්දු එකකදී කඩුලූ 4ක් පමණක් දැවී ගොස් තිබියදියි. තිලකරත්න ඩිල්ශාන් නොදැවී ලකුණු 74ක් රැස් කළා. මෙම ජයග්‍රහණයත් සමග අයි.සී.සී. විස්සයි විස්ස දර්ශකයේ ශ්‍රී ලංකා කණ්ඩායමට හිමි ප්‍රථම ස්ථානය තවදුරටත් සුරක්ෂිත කර ගැනීමට හැකියාව ලැබුණා.",
       "URL": "https://www.hirunews.lk/sports/64573/ශ්‍රී-ලංකාව-පළමු-තැන-රැක-ගනී",
       "Category": "Sports",
       "Parent URL": "https://www.hirunews.lk/sports/all-news.php?pageID=520"
}