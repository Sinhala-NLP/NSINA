{
       "Source": "hirunews",
       "Timestamp": "Friday, 29 September 2017 - 13:44",
       "Headline": "ශ්‍රී ලංකා ටෙස්ට් නායකයාගෙන් පකිස්ථානයට එරෙහිව ශතකයක්",
       "News Content": "පකිස්ථාන කණ්ඩායම සහ ශ්‍රී ලංකා කණ්ඩායම අතර පළමු එක්දින තරඟය මේ වනවිට එක්සත් අරාබි එමීර් රාජ්‍යයේ අබුඩාබිහි දී පැවැත්වෙනවා.\nශ්‍රී ලංකා කණ්ඩායම වෙනුවෙන් ටෙස්ට් නායක දිනේෂ් චන්දිමාල් ශතකයක් වාර්තා කිරීමට මීට සුළු මොහොතකට පෙර සමත්වුණා.\nපන්දු 273කට මුහුණ දෙමින් චන්දිමාල් ලබා ගත් ශතකයට හතරේ පහර 11ක් ඇතුලත්.\nදිනේෂ් චන්දිමාල් වාර්තා කළ මෙම ශතකය ඔහු විසින් රැස් කළ 09වන ජාත්‍යන්තර ටෙස්ට් ශතකයයි.\nශ්‍රී ලංකා ටෙස්ට් ක්‍රිකට් කණ්ඩායමේ නායකත්වය හිමිවීමෙන් පසු චන්දිමාල් වාර්තාකළ පළමු ශතකය මෙය වනවා.\nමෙම වසරේ මාර්තු මාසයේ බංග්ලාදේහ කණ්ඩායම සමඟ පැවති ටෙස්ට් තරඟාවලියේ දෙවන ටෙස්ට් තරඟයේදී චන්දිමාල් ලකුණු 138ක් රැස් කළ අතර ඉන් මාස 06කට පසු ජාත්‍යන්තර ටෙස්ට් තරඟයකදී ඔහු වාර්තාකළ පළමු ටෙස්ට් ශතකය මෙයවීම විශේෂත්වයක්.",
       "URL": "https://www.hirunews.lk/sports/172142/ශ්‍රී-ලංකා-ටෙස්ට්-නායකයාගෙන්-පකිස්ථානයට-එරෙහිව-ශතකයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=294"
}