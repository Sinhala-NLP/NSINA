{
       "Source": "hirunews",
       "Timestamp": "Saturday, 23 September 2017 - 12:46",
       "Headline": "රෝස පැහැති පන්දුවෙන් ශ්‍රී ලංකා කණ්ඩායම පෙර පුහුණුවීම වල (ඡායාරූප)",
       "News Content": "ශ්‍රී ලංකා කණ්ඩායම සහ පකිස්ථාන කණ්ඩයම අතර තරඟ දෙකකින් සමන්විත ටෙස්ට් තරඟාවලිය ලබන 28 වනදා අබුඩාබි හිදී ආරම්භ වීමට නියමිතයි.\nදෙරට අතර පැවැත්වෙන දෙවන ටෙස්ට් තරඟය ඩුබායි අන්තර්ජාතික ක්‍රිකට් ක්‍රීඩාංගනයේදී ඔක්තෝම්බර් මස 06 වන දා පැවැත්වීමට සැලසුම් කර ඇත්තේ දිවා රාත්‍රී තරඟයක් ලෙසටයි.\nපකිස්ථානය සහ ශ්‍රීලංකා කණ්ඩායම අතර පැවැත්වෙන පළමු දිවා රාත්‍රී ටෙස්ට් තරඟය මෙය වන අතර දෙරටම සහභාගී වන පළමු දිව රාත්‍රී ටෙස්ට් තරඟයද මෙය වීම විශේෂත්වයක්.\nමෙම දිවා රාත්‍රී ටෙස්ට් තරඟය සඳහා රෝස පැහැති පන්දුව යොදා ගනු ලබනවා.\nමෙම තරඟයට සාර්ථකව මුහුණ දීමේ අරමුණින් ශ්‍රී ලංකා කණ්ඩායම රෝස පැහැති පන්දුව යොදා ගනිමින් රාත්‍රී කාලයේදී පුහුණුවීම් කටයුතු සිදුකරන බවයි වාර්තා වන්නේ.\nරාත්‍රී විදුලි ආලෝක මාධ්‍යයේ කොළඹ ආර්. ප්‍රේමදාස ක්‍රීඩාංගනයේදී ශ්‍රී ලංකා කණ්ඩායම රෝස පැහැති පන්දුවවෙන් පෙර පුහුණු වීම වල නිරතවන ආකාරයේ දැක්වෙන ඡායාරූප කිහිපයක් ශ්‍රී ලංකා ක්‍රිකට් නිල ෆේස් ගිණුමට එක්කර තිබුණා.\nදෙරට අතර ටෙස්ට් තරඟ දෙකට අමතරව එක්දින තරඟ 05ක් සහ පන්දුවාර 20 තරඟ 03ක් පැවැත්වීමට සැලසුම් කර තිබෙනවා.\nශ්‍රී ලංකා කණ්ඩායම සමඟ ටෙස්ට් තරඟාවලියට එක් වන පකිස්ථාන සංචිතය අද දින ප්‍රකාශයට පත් කරන බවයි පකිස්ථාන ක්‍රිකට් පාලක මණ්ඩලය සදහන් කළේ.",
       "URL": "https://www.hirunews.lk/sports/171651/රෝස-පැහැති-පන්දුවෙන්-ශ්‍රී-ලංකා-කණ්ඩායම-පෙර-පුහුණුවීම-වල-ඡායාරූප",
       "Category": "Sports",
       "Parent URL": "https://www.hirunews.lk/sports/all-news.php?pageID=295"
}