{
       "Source": "hirunews",
       "Timestamp": "Wednesday, 10 May 2017 - 8:55",
       "Headline": "පන්ජාබ් ජය ගනී",
       "News Content": "අයි.පී.එල් තරගාවලියට අදාළව ඊයේ පැවැති තවත් තරඟයකින් කොල්කටා නයිට්රයිඩර්ස් කණ්ඩායම පරදවා ලකුණු 14ක ජයක් ලැබීමට කිංග්ස් ඉලෙවන් පන්ජාබ් කණ්ඩායම සමත් වුණා.\nපළමුව පන්දුවට පහර දුන් කිංග්ස් ඉලෙනවන් පන්ජාබ් කණ්ඩායම නියමිත පන්දු වාර 20 අවසානයේදී කඩුලු 06ක් දැවී ලකුණු 167ක් රැස් කළා.\nපන්ජාබ්  නායක ග්ලෙන් මැක්ස්වෙල් පන්ජාබ් ඉනිමේ වැඩිම ලකුණු ලාභියා වූ අතර ඔහු පන්දු 25කදී ලකුණු වේගවත් 44ක් රැස්කළේ හයේ පහර 04ක් සහ හතරේ පහර 01ක් සමගින්.\nපිළිතුරු ඉනිම ක්‍රීඩා කළ කොල්කටා ක්‍රීඩකයින්ට පන්දු වාර 20 තුළ දී කඩුලු 06ක් දැවී ලබා ගත හැකි වූයේ ලකුණු 153ක් පමණයි.\nකොල්කටා කණ්ඩායම වෙනුවෙන් ක්‍රිස් ලෙයින් ලකුණු 84ක් රැස් කරගත්තේ පන්දු 52කදී.\nමැක්ස්වෙල්ගේ වේගවත් ඉනිම පහතින්.",
       "URL": "https://www.hirunews.lk/sports/161001/පන්ජාබ්-ජය-ගනී",
       "Category": "Sports",
       "Parent URL": "https://www.hirunews.lk/sports/all-news.php?pageID=333"
}