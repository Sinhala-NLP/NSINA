{
       "Source": "hirunews",
       "Timestamp": "Sunday, 07 February 2021 - 9:22",
       "Headline": "අබුඩාබි ටී-ටෙන් කුසලානය නෝදර්න් වොරියර්ස් පිලට",
       "News Content": "අබුඩාබි ටී-ටෙන් පන්දුවාර දහයේ ක්‍රිකට් තරඟාවලිය ජයග්‍රහණය කිරීමට නිකලස් පූරාන්ගේ නායකත්වයෙන් යුත් නෝදර්න් වොරියර්ස් පිල ඊයේ සමත් වුණා.\nඒ, තවත් කොදෙව් ක්‍රීඩකයෙකු වන ඩ්වේන් බ්‍රාවෝගේ නායකත්වයෙන් යුත් දිල්ලි බුල්ස් කණ්ඩායම අවසන් තරඟයේදී කඩුළු 08 කින් පරාජයට පත්කරමින්.\nකාසියේ වාසිය දිනූ වොරියර්ස් පිල පළමුවෙන් පන්දුවට පහරදෙන ලෙස දිල්ලි බුල්ස් කණ්ඩායමට ආරාධනා කළ අතර, ඔවුන් සිය පන්දුවාර දහය තුළදී කඩුළු 09ක් දැවී ලකුණු 81ක් රැස් කළා.\nමහීෂ් තීක්ෂණ ලකුණු 14 කට කඩුළු 03ක්ද, ධනංජය ලක්ෂාන් ලකුණු 14 කට කඩුළු 02ක්ද බිඳ හෙලුවා.\nපිළිතුරු වශයෙන් නෝදර්න් වොරියර්ස් පිල පන්දුවාර 08 යි පන්දු දෙකකදී කඩුළු 02 ක් දැවී ලකුණු 85 ක් ලබමින් ජයග්‍රහණය හිමිකර ගත්තා.",
       "URL": "https://www.hirunews.lk/sports/261876/අබුඩාබි-ටී-ටෙන්-කුසලානය-නෝදර්න්-වොරියර්ස්-පිලට",
       "Category": "Sports",
       "Parent URL": "https://www.hirunews.lk/sports/all-news.php?pageID=68"
}