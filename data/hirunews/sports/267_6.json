{
       "Source": "hirunews",
       "Timestamp": "Friday, 05 January 2018 - 17:17",
       "Headline": "අවසන් අළු බඳුන ටෙස්ට් තරඟයේ දෙවන දිනය නිමාවෙයි",
       "News Content": "අළු බඳුන ටෙස්ට් තරඟාවලියේ 05වන සහ අවසන් ටෙස්ට් තරඟයේ දෙවන දිනය අදයි.\nඅද දිනට (05) තරඟය නතර කරන විට සිය පළමු ඉනිම ක්‍රීඩාකරමින් සිටින ඕස්ට්‍රේලියානු කණ්ඩායම කඩුලු 02ක් දැවී ලකුණු 193ක් ලබාගෙන එංගලන්ත පළමු ඉනිමට වඩා ලකුණු  153ක් පසු පසින් සිටිනවා.\nඕස්ට්‍රේලියානු පළමු ඉනිම වෙනුවෙන් ඩේවිඩ් වෝනර් ලකුණු 56ක් රැස්කර ගත් අතර උස්මාන් කවාජා ලකුණු 91ක් සහ ස්ටීවන් ස්මිත් ලකුණු 44ක් ලබාගෙන නොදැවී කඩුල්ලේ රැඳී සිටිනවා.\nතරඟයේ කාසිය වාසිය දිනූ එංගලන්ත නායකයා පළමුව පන්දුවට පහර දීමට තීරණය කළ අතර ඒ අනුව පළමු ඉනිම වෙනුවෙන් එංගලන්ත සියලු ක්‍රීඩකයින් දැවී ලකුණු 346ක් රැස්කර ගත්තා.\nඑංගලන්ත ඉනිමේ 06වන කඩුල්ල ලෙස ලකුණු 62ක් ලබාගෙන සිටියදී දැවී ගිය ඩේවිඩ් මාලන්ගේ දැවී යාම සම්බන්ධයෙන් මේ වන විට බොහෝ දෙනෙකුගේ අවධානය යොමුව තිබෙනවා.\nඩේවිඩ් මාලන් දැවී යන්නේ මිචල් ස්ටාර්ක් යැවූ පන්දුවකට ස්ටීවන් ස්මිත් අතට උඩපන්දුවක් ලබා දෙමින්.\nදෙවැනි ස්ලිප් ලෙස පන්දු රකිමින් සිටි ස්ටීවන් ස්මිත් රැකගත් එම උඩ පන්දුව ඉතා විශිෂ්ඨ උඩපන්දු රැකීමක් බව විස්තර විචාරකයින් පවසනවා.\nස්මිත් රැකගත් උඩපන්දුව පහතින්..\nrn\\r\\n\n\\r\\nrn\nමෙතෙක් තරඟයේ විශේෂ අවස්ථා පහතින්..",
       "URL": "https://www.hirunews.lk/sports/180273/අවසන්-අළු-බඳුන-ටෙස්ට්-තරඟයේ-දෙවන-දිනය-නිමාවෙයි",
       "Category": "Sports",
       "Parent URL": "https://www.hirunews.lk/sports/all-news.php?pageID=267"
}