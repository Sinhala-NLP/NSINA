{
       "Source": "hirunews",
       "Timestamp": "Tuesday, 06 September 2016 - 12:47",
       "Headline": "මැතිව්ස්ට සති 6ක් ක්‍රිකට් බෑ ?",
       "News Content": "ශ්‍රී ලංකා පිළේ නිත්‍ය නායකයා වන ඇන්ජලෝ මැතිව්ස්ට සති 6ක් පමණ වන තුරු ක්‍රීඩා පිටියෙන් ඉවත්ව සිටීමට සිදුවනු ඇති බව වාර්තා වනවා.\nඒ,  ඕස්ට්‍රේලියාව සමඟ පැවති එක්දින තරගාවලියේදී ඔහුට ඇති වූ කායික ආබාධය පිළිබද නවතම වෛද්‍ය පරීක්ෂණ වාර්තාවලට අනුවයි.\nමේ අතර,  ඕස්ට්‍රේලියාව සමඟ අද පැවැත්වෙන පළමු විස්සයි විස්ස තරඟයේදී  ඕස්ට්‍රේලියානු පිළට හොඳ තරඟයක් ලබාදීමට අපේක්ෂා කරන බව ශ්‍රී ලංකා නායක දිනේෂ් චන්දිමාල් සදහන් කළේ.\nපල්ලේකැළේ ක්‍රීඩාංගණයේ ඊයේ පැවැති මාධ්‍ය හමුවකට එක්වෙමින් ඔහු කියා සිටියේ පළපුරුදු ක්‍රීඩකයන් වන තිලකරත්න ඩිල්ශාන් සහ සචිත්‍ර සේනානායක කණ්ඩායමට එක්වීම ශක්තියක් බවයි.",
       "URL": "https://www.hirunews.lk/sports/142362/මැතිව්ස්ට-සති-6ක්-ක්‍රිකට්-බෑ",
       "Category": "Sports",
       "Parent URL": "https://www.hirunews.lk/sports/all-news.php?pageID=386"
}