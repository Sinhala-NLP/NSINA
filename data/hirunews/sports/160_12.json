{
       "Source": "hirunews",
       "Timestamp": "Sunday, 26 May 2019 - 8:12",
       "Headline": "පෙර පුහුණු තරගවලින් ඉන්දියාව සහ එංගලන්තය පරදී",
       "News Content": "ලෝක කුසලාන ක්‍රිකට් තරගාවලියට අදාළව ඊයේ පැවති පුහුණු තරගයකින් ඉන්දියාව පරදා කඩුලූ 6 ක ජයක් වාර්තා කිරීමට නවසීලන්ත කණ්ඩායම සමත්වුණා.\nතරගයේ පළමුව පන්දුවට පහරදුන් ඉන්දියාව පන්දු වාර 39 යි පන්දු 2 කදී සියලූදෙනා දැවී ලබාගත්තේ ලකුණු 179 ක් පමණයි.\nනවසීලන්ත කණ්ඩායම පන්දු වාර 37 යි පන්දු 1 කදී කඩුලූ 4 ක් දැවී තරගය ජයග්‍රහණය කළා.\nමේ අතර  ඕස්ට්‍රේලියාව සහ එංගලන්තය අතර පැවති පුහුණු තරගය ලකුණු 12 කින් ජයගත්තේ  ඕස්ට්‍රේලියානු කණ්ඩායමයි.\nතරගයේ පළමුව පන්දුවට පහරදුන්  ඕස්ට්‍රේලියානු කණ්ඩායම නියමිත පන්දු වාර 50 අවසානයේ කඩුලූ 9 ක් දැවී ලකුණු 297 ක් රැස් කළා.\nඑංගලන්ත කණ්ඩායමට පන්දු වාර 49 යි පන්දු 3 කදී සියලූදෙනා දැවී ලබාගත හැකිවූයේ ලකුණු 285 ක් පමණයි.\nඊයේ පරාජයන් ලැබූ එංගලන්තය සහ ඉන්දියාව මෙවර අයි.සී.සී. ලෝක කුසලානය ජයග්‍රහණය කිරීමට වැඩිම අවස්ථා සහිත කණ්ඩායම් දෙක ලෙස නම් කර තිබීම විශේෂත්වයක්.\nමේ අතර බංග්ලාදේශය සහ පාකිස්ථානය මෙන්ම දකුණු අප්‍රිකාව සහ බටහිර ඉන්දීය කොදෙව් කණ්ඩායම අතර පුහුණු තරග දෙකක් අද පැවැත්වෙනවා.",
       "URL": "https://www.hirunews.lk/sports/217098/පෙර-පුහුණු-තරගවලින්-ඉන්දියාව-සහ-එංගලන්තය-පරදී",
       "Category": "Sports",
       "Parent URL": "https://www.hirunews.lk/sports/all-news.php?pageID=160"
}