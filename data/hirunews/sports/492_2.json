{
       "Source": "hirunews",
       "Timestamp": "Thursday, 22 January 2015 - 19:59",
       "Headline": "ක්‍රීඩා අමාත්‍යාංශයේ දූෂණ හොයන්න කමිටුවක්.",
       "News Content": "ක්‍රීඩා අමාත්‍යාංශයේ දූෂණ, අක්‍රමිකතා සිදුව ඇත්නම් ඒ පිළිබඳව සොයා බැලීමට කමිටුවක් පත්කරන බව සංචාරක සහ ක්‍රීඩා අමාත්‍ය නවීන් දිසානායක පවසනවා. ක්‍රීඩා අමාත්‍ය ධුරයේ වැඩ භාර ගැනීමේ අවස්ථාවට කොළඹ දී අද (22) එක්වෙමින් ඔහු කියා සිටියේ මසක් ඇතුළත අදාළ වාර්තාව ලබා ගැනීමට පියවර ගන්නා බවයි. ක්‍රිකට් පාලක මණ්ඩලයේ නිලධාරීන්ට ඇති කාර්ය භාරයන් ඔවුන් නිසිලෙස ඉටුකළ යුතු බවද අමාත්‍යවරයා මෙහිදී පෙන්වා දුන්නා. ක්‍රීඩා ක්ෂේත්‍රය ඉතාමත් ආන්දෝලනයකට ලක්වු ක්ෂේත්‍රයක් බවයි මෙහිදී අමාත්‍යවරයා කියා සිටියේ. මෙම දින සියය ඇතුළත විශේෂයෙන් ක්‍රිකට් සම්බන්ධයෙන් ගතහොත් 2015 ලෝක කුසලාන ක්‍රිකට් තරඟාවලිය සම්බන්ධයෙන් ප්‍රමුඛත්වය ගෙන කටයුතු කරන බව අමාත්‍යවරයා කියා සිටියා.",
       "URL": "https://www.hirunews.lk/sports/101791/ක්‍රීඩා-අමාත්‍යාංශයේ-දූෂණ-හොයන්න-කමිටුවක්",
       "Category": "Sports",
       "Parent URL": "https://www.hirunews.lk/sports/all-news.php?pageID=492"
}