{
       "Source": "hirunews",
       "Timestamp": "Sunday, 24 July 2022 - 14:26",
       "Headline": "හෙටින් ලෝක ශූරතා මළල ක්‍රීඩා තරගාවලිය අවසන්",
       "News Content": "2022 ලෝක ශූරතා මළල ක්‍රීඩා තරගාවලිය හෙටින් අවසන් වීමට නියමිතයි.\nඅද (24) දිනයේදී සහාය ඉසව්වන්ගේ අවසන් තරගයන් කෙරෙහි කාගේත් අවධානය යොමු වී තිබුණා.\nඑහිදී කාන්තා මීටර් 100 සහය ඉසව්වේ රන් පදක්කම දිනා ගන්නට ප්‍රබල ජැමෙයිකානු කණ්ඩායම පරාජය කළ අමෙරිකාවට හැකියාව ලැබීම කැපී පෙනුණා.\nඔවුන් තරගය අවසන් කලේ තත්පර 41යි දශම 14කින්.\nඒ අනුව එලානි තොම්සන් ,ෂෙරිකා ජැක්සන් සහ ෂෙලී ඈන් ෆෙසර් ප්‍රයිස් ප්‍රමුඛ ජැමෙයිකානු කණ්ඩායමට රිදී පදක්කමින් සැහීමට පත්වන්නට සිදුවුණා.\nලෝකඩ පදක්කම දිනා ගත්තේ ජර්මනියයි.\nමේ අතර පිරිමි මීටර් 100 සහාය ඉසව්වේදී නෝ ලයල්ස්, ක්‍රිස්ටියන් කෝල්ඩ්මන් ප්‍රමුඛ අමෙරිකානුවන්ගේ පරාජයත් කැපී පෙනුණා.\nඑහිදී රන් පදක්කම දිනා ගන්නට ඇන්ඩ්‍රි ඩී ග්‍රාස් ප්‍රමුඛ කැනේඩියානු කණ්ඩායමට හැකියාව ලැබුණා.\nඒ තත්පර 37යි දශම 48කින් තරගය අවසන් කරමින්.\nඅමෙරිකානුවන්ට රිදී පදක්කමත් ,ලෝකඩ පදක්කම මහා බ්‍රිතාන්‍යයටත් හිමිවුණා.",
       "URL": "https://www.hirunews.lk/sports/310836/හෙටින්-ලෝක-ශූරතා-මළල-ක්‍රීඩා-තරගාවලිය-අවසන්",
       "Category": "Sports",
       "Parent URL": "https://www.hirunews.lk/sports/all-news.php?pageID=16"
}