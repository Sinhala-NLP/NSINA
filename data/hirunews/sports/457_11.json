{
       "Source": "hirunews",
       "Timestamp": "Tuesday, 04 August 2015 - 9:23",
       "Headline": "වෙස්වලා ගත් ක්‍රිස්ටියානෝ රොනාල්ඩෝව ජනතාව ප්‍රතික්ෂේප කරයි",
       "News Content": "සුපිරි පාපන්දු ක්‍රීඩක ක්‍රිස්ටියානෝ  රොනාල්ඩෝ පසුගිය දිනෙක සිය ක්‍රීඩා ලෝලීන් අතරට වෙස් වලාගෙන ගොස් පාපන්දු ක්‍රීඩාවේ නිරතව තිබෙනවා. ඒ ස්පාඤ්ඤේ මැඩ්රිඩ් හි වීදියක් මධ්‍යයේදීයි. සාමාන්‍ය පුරවැසියෙකු මෙන් වෙස් වලාගත් රොනාල්ඩෝ එම වීදියේ ගමන් කරන තරුණයින්, තරුණියන් සහ වැඩිහිටියන්ට මෙන්ම කුඩා දරුවන්ට තමන්ගේ හැකියාවෙන් පාපන්දුවෙන් විවිධ වික්‍රමයන් පෙන්වමින් මුදල් එකතුකරන්නෙකු මෙන් පෙනී සිටිනවා. එමෙන්ම තමන් සමග ක්‍රීඩා කිරීමට එන ලෙසට ද වීදියේ ගමන් කරන ඇතමුන්ගෙන් ඉල්ලීමක් කරන අතර, නමුත් කාර්යබහුල පුද්ගලයින් ඔහු මගහැර යන බවයි මෙයින් වැඩි වශයෙන් පෙනෙන්නට තිබෙන්නේ. නමුත් අවසන් මොහොතේදී කුඩා දරුවෙකු මොහු සමග වැඩි වේලාවක් ක්‍රීඩා කර ඇති නමුත් අවසානයේදී ඔහු කවුරුන්ද යන වග එම දරුවාට ඔහුගේ කෘතිම රැවුල සහ කොණ්ඩය ගලවා පෙන්වා තිබෙනවා. එම අවස්තාවේදී ඔහු දුටු අනෙකුත් පුද්ගලයින් සියල්ලම එම ස්ථානයට එක්රොක් වී ඇති අතර රොනාල්ඩෝ එම ස්ථානයෙන් ඉකිමනින් පිටත්ව යනවා. නමුත් එම ස්ථානයෙන් පිටත්ව යාමට පෙර අදාළ කුඩා දරුවාට ඔහු ක්‍රීඩා කළ පාපන්දුවක රොනාල්ඩෝ යන නාමය සටහන් කොට ත්‍යාගයක් ලෙස ලබාදී තිබෙනවා.\nඑම වීඩියෝව පහතින් නරඹන්න.....\n\\r\\n\n\\r\\n\n\\r\\n\n\\r\\n\n\\r\\n\n\\r\\n\n\\\"People are going to think that I’m crazy!\\\" Cristiano RonaldoFollow Viral Starter for the newest most interesting videos\n\\r\\nPosted by\nViral Starter\non Monday, August 3, 2015\n\\r\\n\n\\r\\n",
       "URL": "https://www.hirunews.lk/sports/114294/වෙස්වලා-ගත්-ක්‍රිස්ටියානෝ-රොනාල්ඩෝව-ජනතාව-ප්‍රතික්ෂේප-කරයි",
       "Category": "Sports",
       "Parent URL": "https://www.hirunews.lk/sports/all-news.php?pageID=457"
}