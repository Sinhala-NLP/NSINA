{
       "Source": "hirunews",
       "Timestamp": "Sunday, 13 May 2018 - 7:40",
       "Headline": "වාර්තා පිට වාර්තා තබමින් කොල්කටාවට ජය ගෙන ආ ඊයේ රෑ IPL පිටිය උණුසුම් කළ තරඟය",
       "News Content": "ඉන්දීය ප්‍රිමියර් ලීග් තරඟාවලියේ ඊයේ (12) පැවති තරඟයකින් කිංග්ස් ඉලවන් පන්ජාබ් පිල පරදවා වාර්තාගත ජයක් ලබන්නට කොල්කටා නයිට්රයිඩර්ස් පිල සමත් වුණා.\nනයිට්රයිඩර්ස් පිල මෙම තරඟය ජය ගත්තේ ලකුණු 31කින්.\nකොල්කටා නයිට්රයිඩර්ස් කණ්ඩායමට තීරණාත්මක තරඟයක් වූ ඊයේ තරඟයේදී මෙවර තරඟාවලියේ කණ්ඩායමක් රැස් කළ වැඩිම ලකුණු සංඛ්‍යාව රැස් කිරීමට කොල්කටා පිල සමත් වුණා.\nඒ පන්ජාබ් පන්දු යවන්නන්ට දරුණු පප්‍රහාරයක් එල්ල කරමින් කඩුලු 06 ක් දැවී ලකුණු 245 රැස්කරමින්.\nකොල්කටා කණ්ඩායම ඊයේ වාර්තා කළ මෙම ලකුණු 245 අයි.පී.එල්. ඉතිහාසයේ කණ්ඩායමක් රැස්කළ සිව් වන වැඩිම ලකුණු සංඛ්‍යාව බවට පත්වෙමින් ඉතිහාසයට එක්වුණා.\nඑහිදී සුනිල් නරයින් පන්දු 36 කදී ලකුණු 75 ක් ද, දිනේෂ් කාර්තික් පන්දු 23කදී ලකුණු 50 ක් ද රැස් කළා.\nමේ අනුව, පන්ජාබ් පිලට ජයග්‍රහණය සදහා ලකුණු 246ක් ඉලක්කයක් හිමිවුණා.\nඑම ඉලක්කය හඹා ගිය පන්ජාබ් ක්‍රීඩකයින්ට නියමිත පන්දුවාර 20 අවසානයේදී රැස් කිරීමට හැකි වුණේ කඩුලු 08ක් දැවී ලකණු 214ක් පමණයි.\nමේ අතර ඊයේ තරඟයේදී කොල්කටා ඉනිමේ කඩුලු 04ක් බිඳ දැමූ වේගපන්දු යවන ක්‍රීඩක ඇන්ඩෲ ටයි මෙවර තරඟාවලියේ වැඩිම කඩුලු ලාභීන් අතර පළමු ස්ථානයට පැමිණීමට මේ වන විට සමත්ව තිබෙනවා.\nතරඟයේ සුවිශේෂී අවස්ථා පහතින්.\nrnrnrn\\r\\n\n\\r\\nrnrnrn",
       "URL": "https://www.hirunews.lk/sports/190607/වාර්තා-පිට-තබමින්-කොල්කටාවට-ජය-ගෙන-ආ-ඊයේ-රෑ-ipl-පිටිය-උණුසුම්-කළ-තරඟය",
       "Category": "Sports",
       "Parent URL": "https://www.hirunews.lk/sports/all-news.php?pageID=232"
}