{
       "Source": "hirunews",
       "Timestamp": "Tuesday, 27 September 2016 - 18:43",
       "Headline": "ශ්‍රී ලංකා කාන්තාවන් විස්සයි විස්සත් පරාදයි",
       "News Content": "සංචාරක  ඕස්ට්‍රේලියානු කාන්තා ක්‍රිකට් කණ්ඩායම සහ ශ්‍රී ලංකා කාන්තා කණ්ඩායම අතර කොළඹ එස්.එස්.සී. පිටියේ අද පැවති විස්සයි විස්ස තරඟයෙන්ද  ඕස්ට්‍රේලියානු කණ්ඩායම ජයග්‍රහණය කළා.\nතරඟයේ පළමුවෙන් පන්දුවට පහරදුන් ශ්‍රී ලංකා කණ්ඩායම නියමිත පන්දු වාර 20 අවසානයේ කඩුලූ 8 ක් දැවී රැස් කළේ ලකුණු 59 ක් පමණයි.\nඕස්ට්‍රේලියානු කණ්ඩායම පන්දු වාර 8 යි පන්දු එකකදී කිසිවෙකු නොදැවී  ලකුණු 63 ක් ලබා තරගය ජයග්‍රහණය කළා.\nකණ්ඩායම් දෙක අතර පැවති එක්දින තරඟාවලියද  ඕස්ට්‍රේලියානු කාන්තා කණ්ඩායම ජයග්‍රහණය කළ අතර, ඒ අනුව ඔවුන් ලබන වසරේ පැවැත්වෙන අයි.සී.සී. කාන්තා ලෝක කුසලාන තරගාවලිය සඳහා සුදුසුකම් ලබා ගත්තා.",
       "URL": "https://www.hirunews.lk/sports/143961/ශ්‍රී-ලංකා-කාන්තාවන්-විස්සයි-විස්සත්-පරාදයි",
       "Category": "Sports",
       "Parent URL": "https://www.hirunews.lk/sports/all-news.php?pageID=382"
}