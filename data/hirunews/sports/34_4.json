{
       "Source": "hirunews",
       "Timestamp": "Friday, 10 December 2021 - 17:01",
       "Headline": "එංගලන්ත යෞවනයෝ අවසාන එක්දින තරගය දිනාගනී",
       "News Content": "වයස අවුරුදු 19 න් පහළ ශ්‍රී ලංකා කණ්ඩායම සහ එංගලන්ත කණ්ඩායම අතර පැවති පස්වන සහ අවසාන එක්දින ක්‍රිකට් තරගයෙන් ලකුණු 48 ක ජයක් අත්කර ගන්නට සංචාරක එංගලන්ත කණ්ඩායම සමත්වුණා.\nමේ අනුව දෙරට අතර පැවති තරග 5කින් සමන්විත එක්දින තරගාවලිය නිමාවූයේ තරග තුනට දෙකක් ලෙස තරගාවලියේ ජයග්‍රහණය ශ්‍රී ලංකා කණ්ඩායමට හිමි කර දෙමින්.\nමේ තරගයේ පළමුව පන්දුවට පහරදුන් එංගලන්ත කණ්ඩායම නියමිත පන්දුවාර 50 ඇතුළත කඩුලු 8ක් දැවී ලකුණු 214 රැස්කර ගත්තා.\nඒ අනුව එංගලන්ත ක්‍රීඩකයින් ලබාගත් ලකුණු සටහන් වූයේ, විලියම් ලක්ස්ටන් ලකුණු 84 ක්, ඇලෙක්ස් හෝටන් ලකුණු 36ක් සහ තෝමස් හෝටන් ලකුණු20 ක් ලෙසයි.\nපන්දු යැවීමේදී විනුජ රම්පාල් ලකුණු 45කට කඩුළු 4 ක් දවාගත් අතර සදීශ රාජපක්ෂ ලකුණු 17ට කඩුලු දෙකක් දවා ගත්තා.\nජයග්‍රහණය සඳහා ලකුණු 215ක ඉලක්කයක් හඹා ගිය ශ්‍රී ලංකා කණ්ඩායමට පන්දුවාර 35යි පන්දු එකක් තුළදී සියලු දෙනා දැවී රැස් කර ගත හැකි වූයේ ලකුණු 166ක් පමණයි.\nමෙහිදී සටන්කාමී ඉනිමක් දියත් කළ සදීශ රාජපක්ෂ ලකුණු 66ක් ලබා ගත්තා.\nඊට අමතරව ඒ ලියනාරච්චි ලකුණු 24ක් හා සකුන ලියනගේ ලකුණු 20ක් ලබා ගත්තා.\nඑංගලන්ත කණ්ඩායම වෙනුවෙන් පන්දුවෙන් දස්කම් දැක්වූ ටොම් ප්‍රීස්ට් ලකුණු 46කට කඩුළු 6ක් දවාගත්තා.\nතෝමස් හෝටන් ලකුණු 22 කට කඩුලු දෙකයි.",
       "URL": "https://www.hirunews.lk/sports/290614/එංගලන්ත-යෞවනයෝ-අවසාන-එක්දින-තරගය-දිනාගනී",
       "Category": "Sports",
       "Parent URL": "https://www.hirunews.lk/sports/all-news.php?pageID=34"
}