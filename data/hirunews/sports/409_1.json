{
       "Source": "hirunews",
       "Timestamp": "Monday, 23 May 2016 - 7:45",
       "Headline": "IPL  අවසන් මහා තරඟයේ කණ්ඩායම් හතර නම් කෙරේ",
       "News Content": "ඉන්දීය ප්‍රිමියර් ලීග් තරඟාවලියේ අවසන් මහා තරඟය සඳහා මේ වනවිට කණ්ඩායම් හතරක් තෝරා පත්කරගෙන අවසන්.\nඒ අනුව ගුජරාට් ලයන්ස් රෝයල් චැලෙන්ජර්ස්, සන්රයිසස් හයිද්‍රාබාද් සහ කොල්කටා නයිට්රයිඩර්ස් යන කණ්ඩායම් අවසන් මහා තරඟයට සහභාගිවනු ඇති.\nමේ අතර ඊයේ දිනයේදීත් ඉන්දීය ප්‍රිමියර්ලීග් තරඟාවලියට අදාළව තරඟ දෙකක් නිමාවට පත්වුණා.\nඉන් පළමු තරඟය පැවැත්වුණේ සන්රයිසස් හයිද්‍රාබාද් කණ්ඩායම සහ කොල්කටා නයිට්රයිඩර්ස් කණ්ඩායම අතරයි.\nප්‍රථමයෙන් පන්දුවට පහරදුන් කොල්කටා නයිට්රයිඩර්ස් කණ්ඩායම නියමිත පන්දු වාර විස්ස අවසානයේ කඩුලූ 6 ක් පමණක් දැවී ලකුණු 171 ක් පමණක් රැස් කරගත්තා.\nපිළිතුරු ඉනිම ක්‍රීඩා කිරීමට පිටියට පැමිණි සන්රයිසස් හයිද්‍රාබාද් කණ්ඩායමට ලබාගත හැකිවූයේ කඩුලූ 8 ක් පමණක් දැවී ලකුණු 149 ක් පමණයි.\nඊයේ දිනයේ නිමාවට පත්වූ අනෙක් තරඟය වූයේ දිල්ලි ඩෙයාර්  ඩෙවිල්ස් කණ්ඩායම සහ රෝයල් චැලෙන්ජර්ස් කණ්ඩායම අතර තරඟයයි.\nඑම තරඟය රෝයල් චැලෙන්ජර්ස් කණ්ඩයම කඩුලූ 6 කින් ජයග්‍රහණය කළා.",
       "URL": "https://www.hirunews.lk/sports/133792/ipl-අවසන්-මහා-තරඟයේ-කණ්ඩායම්-හතර-නම්-කෙරේ",
       "Category": "Sports",
       "Parent URL": "https://www.hirunews.lk/sports/all-news.php?pageID=409"
}