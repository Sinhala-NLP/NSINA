{
       "Source": "hirunews",
       "Timestamp": "Tuesday, 22 September 2015 - 13:08",
       "Headline": "පාකිස්තාන සුපර් ලීග් ටී - 20 ක්‍රිකට් තරඟාවලිය ප්‍රකාශයට",
       "News Content": "පාකිස්තාන සුපර් ලීග් විස්සයි විස්ස ක්‍රිකට් තරඟාවලිය දැන් ප්‍රකාශයට පත් කර තිබෙනවා. තරගාවලිය සඳහා එංගලන්ත පිළේ ප්‍රවීන ක්‍රීඩක කෙවින් පීටර්සන්, බංග්ලාදේශයේ ශකිබ් අල් හසන් සහ කොදෙව් ක්‍රීඩක ඩ්වේන් ඩ්‍රාවෝ ද ඇතුළත් කිරීමටයි පාකිස්තාන ක්‍රිකට් පාලක මණ්ඩලය පියවර ගෙන ඇත්තේ. තරගාවලිය එළි දැක්වීමේ උළෙල පැවැත්වුණේ ලාහෝර් නුවර දීයි. කෙසේ නමුත්, 2016 වසරේ පෙබරවාරියේ මෙම තරඟාවලිය පවත්වන ස්ථානය මෙතෙක් තහවුරු කර නැහැ. එය එක්සත් අරාබි එමීර් රාජ්‍යයේ පැවැත්වීම සම්බන්ධයෙන් සාකච්ඡා ආරම්භ කර ඇති බව පාකිස්තාන ක්‍රිකට් පාලක මණ්ඩලය ප්‍රකාශ කළා.",
       "URL": "https://www.hirunews.lk/sports/117054/පාකිස්තාන-සුපර්-ලීග්-ටී-20-ක්‍රිකට්-තරඟාවලිය-ප්‍රකාශයට",
       "Category": "Sports",
       "Parent URL": "https://www.hirunews.lk/sports/all-news.php?pageID=449"
}