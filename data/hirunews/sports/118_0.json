{
       "Source": "hirunews",
       "Timestamp": "Sunday, 19 January 2020 - 20:52",
       "Headline": "පළමු ටෙස්ට් තරඟයේ පළමු දිනය අවසන් - තරඟයේ වැඩි ගෞරව සිම්බාබ්වේ කණ්ඩායමට",
       "News Content": "සිම්බාබ්වේ කණ්ඩායම සහ සංචාරක ශ්‍රී ලංකා කණ්ඩායම සමඟ පැවැත්වෙන පළමු ටෙස්ට් තරඟය හරාරේ හිදී අද (19) ආරම්භ වුණා.\nතරඟයේ පළමු දිනය අවසන් වනවිට තරඟයේ වැඩි ගෞරව අත්කර ගැනීමට සමත්ව සිටියේ සිම්බාබ්වේ කණ්ඩායමයි.\nඅද දිනයේදී ක්‍රීඩකයින් තිදෙනෙකුට ඔවුන් ටෙස්ට් වරම් හිමිකර දුන්නා.\nපළමු දිනය අවසන් වන විට කාසිය වාසිය දිනා පළමුව පහර දෙන සිම්බාබ්වේ පිළ කඩුලු 02ක් දැවී ලකුණු 189ක් රැස්කරගෙන සිටියා.\nඅද දිනයේදී සිම්බාබ්වේ පිළේ දැවී ගිය කඩුලු දෙකේ හිමිකරුවන් බවට පත් වුනේ ලසිත් ඇඹුල්දෙනිය සහ ලහිරු කුමාරයි.\nතරඟයේ පළමු දිනය වූ අද දිනයේදී සිම්බාබ්වේ පිතිකරුවන් තිදෙනෙක් අර්ධ ශතක රැස් කිරීමට සමත්වීම විශේෂත්වයක්.\nඒ අනුව ආරම්භක පිතිකරු යුගලය වන කෙවින් කසුසා සහ ප්‍රින්ස් මස්වෝර් පිළිවෙලින් ලකුණු 63ක් සහ 55ක් රැස් කළා.\nඅද දිනට තරඟය අවසන් වන විට නොදැවී කඩුල්ලේ රැඳී සිටින බ්‍රෙන්ඩන් ටේලර් ලකුණු 55ක් සහ ක්‍රේග් අර්වින් ලකුණු 13ක් රැස්කරගෙන සිටියා.",
       "URL": "https://www.hirunews.lk/sports/232609/පළමු-ටෙස්ට්-තරඟයේ-පළමු-දිනය-අවසන්-තරඟයේ-වැඩි-ගෞරව-සිම්බාබ්වේ-කණ්ඩායමට",
       "Category": "Sports",
       "Parent URL": "https://www.hirunews.lk/sports/all-news.php?pageID=118"
}