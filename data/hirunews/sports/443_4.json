{
       "Source": "hirunews",
       "Timestamp": "Friday, 30 October 2015 - 7:59",
       "Headline": "ඉන්දියාව, පාකිස්තානය, ලංකාව, බංග්ලාදේශය අතර විස්සයි විස්සෙන් දැවැන්ත තරඟාවලියක්",
       "News Content": "මීළඟ ආසියානු කුසලාන ක්‍රිකට් තරඟාවලිය බංග්ලාදේශයේ පැවැත්වීමට ආසියානු ක්‍රිකට් සම්මේලනය තීරණය කර තිබෙනවා. 2012 සහ 2014 වසරවලදීද ආසියානු කුසලාන ක්‍රිකට් තරඟාවලිය බංග්ලාදේශයේ පැවැත්වුණු අතර, මෙවර එම තරඟාවලිය එහි පැවැත්වෙන්නේ අඛණ්ඩ 03 වන වරටයි.\nඉන්දියාව, පාකිස්තානය, ශ්‍රී ලංකාව, බංග්ලාදේශය සහ ටෙස්ට් වරම් නොලැබූ ආසියානු රටක් ඇතුළුව කණ්ඩායම් 05 ක් තරඟාවලියට සහභාගි වනු ඇති.\nලබන වසරේ පෙබරවාරි 24 වනදා තරඟාවලිය ආරම්භ වන අතර, අවසන් මහා තරඟය මාර්තු 06 වනදා පැවැත්වීමට නියමිතයි.\nඉන් දින 06 කට පසුව විස්සයි විස්ස ලෝක කුසලාන තරඟාවලිය ආරම්භ වන බැවින් මීළඟ ආසියානු කුසලාන තරඟාවලිය විස්සයි විස්ස තරඟාවලියක් ලෙස පැවැත්වීම විශේෂත්වයක්.",
       "URL": "https://www.hirunews.lk/sports/119325/ඉන්දියාව-පාකිස්තානය-ලංකාව-බංග්ලාදේශය-අතර-විස්සයි-විස්සෙන්-දැවැන්ත-තරඟාවලියක්",
       "Category": "Sports",
       "Parent URL": "https://www.hirunews.lk/sports/all-news.php?pageID=443"
}