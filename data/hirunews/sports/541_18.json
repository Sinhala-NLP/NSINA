{
       "Source": "hirunews",
       "Timestamp": "Friday, 12 April 2013 - 8:33",
       "Headline": "19 න් පහළ පාසැල් ක්‍රිකට් අවසන් තරඟය අද.",
       "News Content": "වයස අවුරුදු 19 න් පහල අන්තර් පාසල් සීමිත පන්දුවාර ක්‍රිකට් තරඟාවලියේ අවසන් මහ තරඟය කොළඹ මුවර්ස් ක්‍රීඩාංගණයේදී අද පැවැත්වෙනවා. මෙවර එහි අවසන් තරඟය සඳහා සුදුසුකම් ලබා ඇත්තේ කොටහේන ශාන්ත බෙනඩික්ට් විද්‍යාලය සහ බම්බලපිටියේ ශාන්ත පීතර විද්‍යාලයයි. ඊයේ පැවති අවසන් පූර්ව තරඟයකදී ශාන්ත බෙනඩික්ට් පිළ වෙස්ලි විද්‍යාලය පරදවා ලකුණු 59 ක විශේෂ ජයක් වාර්තා කළා. ශාන්ත බෙනඩික්ට් පිල සිය පන්දු වාර 50 අවසානයේදී කඩුලූ 7 ක් දැවී ලකුණු 232 ක් රැස් කළ අතර ජනිදු කරුණාතිලක ලකුණු 61 ක් සහ තිළිණ සිල්වා ලකුණු 56 ක් රැස් කළා. වෙස්ලි විද්‍යාලය පන්දුවාර 42 යි පන්දුවකදී සියලූ ක්‍රීඩකයන් දැවී රැස් කළේ ලකුණු 173 ක් පමණයි. චන්දන ජයශාන්ත ලකුණු 30 කට කඩුලූ 4 ක් බිඳ හෙලූවා.",
       "URL": "https://www.hirunews.lk/sports/57007/19-න්-පහළ-පාසැල්-ක්‍රිකට්-අවසන්-තරඟය-අද",
       "Category": "Sports",
       "Parent URL": "https://www.hirunews.lk/sports/all-news.php?pageID=541"
}