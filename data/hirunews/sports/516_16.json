{
       "Source": "hirunews",
       "Timestamp": "Saturday, 31 August 2013 - 19:33",
       "Headline": "පාකිස්තානු ක්‍රිකට් පාලක මණ්ඩලයෙන් කොන්දෙසියක්.",
       "News Content": "පාකිස්තානු කණ්ඩායම සමග ඩුබායි හිදී පැවැත්වීමට නියමිත දකුණු අප්‍රිකානු සහ ශ්‍රී ලංකා තරග සංචාරවලදී ඞී.ආර්.එස්. ක්‍රමය සැපයිය හැකි ආයතනයකට පමණක් විකාශන අයිතිය පිරිනැමීමට පාකිස්තානු ක්‍රිකට් පාලක මණ්ඩලය තීරණය කර තිබෙනවා. ඒ සඳහා විකාශන ආයතනයකට අමතරව දැරීමට සිදුවන මුදල ඇමරිකානු ඩොලර් ලක්ෂ 03 ක්. එම මුදල අදාළ ආයතනය විසින්ම දැරිය යුතු බවයි පාකිස්තානු ක්‍රිකට් පාලක මණ්ඩලය ප්‍රකාශ කරන්නේ. දකුණු අප්‍රිකානු සහ ශ්‍රී ලංකා සංචාර දෙක වෙන් වෙන් වශයෙන් ටෙන්ඩර් කැඳවීමටයි මේ වනවිට තීරණය කර ඇත්තේ. කෙසේ වෙතත්, මේ දක්වා අදාළ සංචාර දෙක සඳහා කිසිදු විකාශන ආයතනයක් ඉදිරිපත් වී නැහැ.",
       "URL": "https://www.hirunews.lk/sports/66249/පාකිස්තානු-ක්‍රිකට්-පාලක-මණ්ඩලයෙන්-කොන්දෙසියක්",
       "Category": "Sports",
       "Parent URL": "https://www.hirunews.lk/sports/all-news.php?pageID=516"
}