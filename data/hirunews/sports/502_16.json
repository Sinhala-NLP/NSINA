{
       "Source": "hirunews",
       "Timestamp": "Thursday, 21 November 2013 - 8:20",
       "Headline": "Update : වීඩියෝ : වැස්සට සේදුණු තරඟය අදත්.",
       "News Content": "නවසීලන්ත ක්‍රිකට් කණ්ඩායම සහ ශ්‍රී ලංකාව අතර දෙවන පන්දු වාර 20 ක්‍රිකට් තරඟය අද පල්ලෙකැලේ ජාත්‍යන්තර ක්‍රිකට් ක්‍රීඩාංගණයේදී පැවැත්වෙනවා. ශ්‍රී ලංකාව සහ නවසීලන්තය අතර පළමු පන්දු වාර විස්ස තරඟය පෙරේදා වර්ෂාව නිසා අතහැර දැමුණා. මේ නිසා අද තරඟය ජයගන්නා කණ්ඩායමට තරඟාවලියේ ජය හිමිවනු ඇති. අද තරඟයේදී රමිත් රඹුක්වැල්ල ශ්‍රී ලංකාව වෙනුවෙන් ජාත්‍යන්තර පන්දුවාර විස්ස ක්‍රිකට් වරම් හිමිකරගැනීමට නියමිතයි. ඒ අනුව ඔහු පන්දු වාර විස්ස තරඟ වරම් හිමිකරගන්නා 50 වන ක්‍රීඩකයා බවට පත්වනවා. ශ්‍රී ලංකා නවසීලන්ත දෙවන පන්දු වාර විස්ස තරඟය අද රාත්‍රී 7 ට පල්ලෙකැලේදි ආරම්භ වීමට නියමිතයි.\nUpdate : Thursday, 21 November 2013 - 8:20 AM\n-----------------------------------------\nශ්‍රී ලංකාවට හෙට තරඟය තීරණාත්මකයි.\nවිස්සයි විස්ස ක්‍රිකට් වර්ගීකරණයේ අංක එකේ ස්ථානය තවදුරටත් රැකගැනීමට නම් නවසීලන්තය සමග හෙට පැවැත්වෙන තරඟය ශ්‍රී ලංකා කණ්ඩායම ජයග්‍රහණය කළ යුතු වනවා. පල්ලෙකැලේ ඊයේ පැවති පළමු තරඟය අතහැර දැමීමට සිදුවුණේ අයහපත් කාලගුණ තත්ත්වය හේතුවෙන්. කෙසේ වෙතත්, හෙට පැවැත්වෙන තරගයට හොඳින් මුහුණදීමට ශ්‍රී ලංකා පිල සූදානම් බවයි ශ්‍රී ලංකා විස්සයි විස්ස නායක දිනේෂ් චන්දිමාල් ඊයේ පැවති මාධ්‍ය හමුවකදී ප්‍රකාශ කළේ.",
       "URL": "https://www.hirunews.lk/sports/71791/update-වීඩියෝ-වැස්සට-සේදුණු-තරඟය-අදත්",
       "Category": "Sports",
       "Parent URL": "https://www.hirunews.lk/sports/all-news.php?pageID=502"
}