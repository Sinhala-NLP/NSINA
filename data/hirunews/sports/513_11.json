{
       "Source": "hirunews",
       "Timestamp": "Friday, 20 September 2013 - 8:10",
       "Headline": "ශ්‍රී ලංකා \\\"ඒ\\\" දෙවන ඉනිමේදී 135/3",
       "News Content": "සංචාරක නවසීලන්ත ‘‘ඒ’’ කණ්ඩායම සහ ශ්‍රී ලංකා ‘‘ඒ’’ කණ්ඩායම අතර පල්ලෙකැලේ ජාත්‍යන්තර ක්‍රීඩාංගනයේ පැවැත්වෙන නිල නොවන ටෙස්ට් තරගයේ අවසන් දිනය (20) අදයි. තරගයේ තුන්වන දිනය ඊයේ නිමාවන විට ශ්‍රී ලංකා කණ්ඩායම දෙවැනි ඉනිම සඳහා කඩුලූ 3ක් දැවී ලකුණු 135 ක් ලබා සිටියා. නොදැවී ක්‍රීඩා කරන කුසල් පෙරේරා ලකුණු 62 ක් රැස් කරගෙන සිටිනවා. තරගයේ පළමුවෙන් පන්දුවට පහර දුන් ශ්‍රී ලංකා කණ්ඩායම සිය පළමු ඉනිම සඳහා සියලූ දෙනා දැවී ලකුණු 252 ක් රැස් කළ අතර, එම ඉනිමේදී කෞෂාල් සිල්වා ලකුණු 103 ක් ලබා ගනිමින් ශ්‍රී ලංකා ඉනිම ශක්තිමත් කළා. පිළිතුරු ඉනිම ක්‍රීඩා කළ නවසීලන්ත ‘‘ඒ’’ කණ්ඩායම සිය පළමු ඉනිම සඳහා කඩුලූ 9 ක් දැවී ලකුණු 299 ක් රැස් කළ අතර  එහිදී කාල් කැචෝපා ලකුණු 104 ක් ලබා ගත්තා.",
       "URL": "https://www.hirunews.lk/sports/67596/ශ්‍රී-ලංකා-ඒ-දෙවන-ඉනිමේදී-135-3",
       "Category": "Sports",
       "Parent URL": "https://www.hirunews.lk/sports/all-news.php?pageID=513"
}