{
       "Source": "hirunews",
       "Timestamp": "Thursday, 19 December 2013 - 8:15",
       "Headline": "පාකිස්තානයට ලකුණු 11ක ජයක්.",
       "News Content": "ශ්‍රී ලංකාව සහ පාකිස්ථානය අතර සාජාහිදී පැවැති පළමු එක්දින තරඟයෙන්  පාකිස්තානු කණ්ඩායම ලකුණු 11කින් ජයග්‍රහණය කිරීමට ඊයේ (18) සමත් වුණා. පළමුවෙන් පන්දුවට පහරදුන් පාකිස්ථානු කණ්ඩායම නියමිත පන්දු වාර 50 අවසානයේ කඩුලූ 5 ක් දැවී ලකුණු 322 ක් රැස් කළා. පාකිස්ථාන ඉනිම වෙනුවෙන් නායක මොහොමඞ් හෆීස් ලකුණු 122 ක් ලබාගත්තා. පිළිතුරු ඉනිම ක්‍රීඩා කළ ශ්‍රී ලංකා කණ්ඩායම පන්දු වාර 49යි පන්දු 4කදී සියලූ දෙනා දැවී ලබා ගත්තේ ලකුණු 311ක් පමණයි. කුසල් ජනිත් පෙරේරා ලකුණු 64ක් ලබා ගත්තා. දිනේෂ් චන්දිමාල් ලකුණු 46යි. පසුපෙළ පිතිකරුවන් වූ සීක්කුගේ ප්‍රසන්න සහ සචිත්‍ර සේනානායක පාකිස්තානයට එරෙහිව ප්‍රබල සටනක නිරත වුණා. එහිදී සීක්කුගේ ප්‍රසන්න පන්දු 25ක් තුළ හයේ පහර 3ක් සහ හතරේ පහර 4ක් සමග ලබා ගත් ලකුණු සංඛ්‍යාව 42ක්. හතරේ පහර 7ක් සහ එක් හයේ පහරක් සමගින් සචිත්‍ර සේනානායක පන්දු 24ක් තුළ ලකුණු 42ක් රැස් කර ගනු ලැබුවා.",
       "URL": "https://www.hirunews.lk/sports/73687/පාකිස්තානයට-ලකුණු-11ක-ජයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=497"
}