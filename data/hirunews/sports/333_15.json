{
       "Source": "hirunews",
       "Timestamp": "Sunday, 07 May 2017 - 13:55",
       "Headline": "ඉන්දීය ක්‍රිකට් ප්‍රධානීන්ගේ හමුවක්",
       "News Content": "මෙවර එංගලන්තයේ පැවැත්වෙන අයි.සී.සී. චැම්පියන්ස් කුසලාන තරගාවලියට සහභාගිවීම පිළිබඳ තීරණයකට එළඹීම සඳහා ඉන්දීය ක්‍රිකට් පාලක මණ්ඩලය අද නවදිල්ලියේදී විශේෂ රැස්වීමක් පවත්වනවා.\nඉන්දියාව තරගාවලිය සඳහා මෙතෙක් සිය කණ්ඩායම ඉදිරිපත් කර නොමැති අතර, ඒ සඳහා වූ කාල විරාමයද දැන් අවසන් වී තිබෙනවා.\nකෙසේ නමුත් ඉන්දීය කණ්ඩායමක් තරගාවලියට ඉදිරිපත් කරනු ඇතැයි ජාත්‍යන්තර ක්‍රිකට් සම්මේලනය අපේක්ෂා පළ කරන බව සඳහන්.\nඉන්දියාව මෙවර තරගාවලියෙන් ඉවත්වීමට සැරසෙන්නේ ජාත්‍යන්තර ක්‍රිකට් සම්මේලනයේ නව ව්‍යවස්ථාවට විරෝධය පළ කිරීමක් වශයෙන්.\nආදායමෙන් වැඩි ප්‍රතිශතයක් ඉන්දියාවට හිමිවන ව්‍යවස්ථාව ජාත්‍යන්තර ක්‍රිකට් සම්මේලනයේ පසුගිය සැසිවාරයේදී අවලංගු කෙරුණා.\nචැම්පියන්ස් කුසලාන තරගාවලිය ලබන ජූනි මාසයේ ආරම්භ වීමට නියමිතයි.",
       "URL": "https://www.hirunews.lk/sports/160799/ඉන්දීය-ක්‍රිකට්-ප්‍රධානීන්ගේ-හමුවක්",
       "Category": "Sports",
       "Parent URL": "https://www.hirunews.lk/sports/all-news.php?pageID=333"
}