{
       "Source": "hirunews",
       "Timestamp": "Thursday, 10 November 2016 - 8:51",
       "Headline": "2016 කැරම් ලෝක ශූරතාවයේ පිරිමි කණ්ඩායම් ශූරතාව ශ්‍රී ලංකාවට",
       "News Content": "එංගලන්තයේ පැවැත්වෙන 2016 කැරම් ලෝක ශූරතාවලියේ පිරිමි කණ්ඩායම් ශූරතාව දිනාගැනීමට ශ්‍රී ලංකා කණ්ඩායම සමත්ව තිබෙනවා.\nරටවල් 23 ක සහභාගිත්වයෙන් පැවති මෙම තරඟවලියේ පිරිමි අවසන් තරඟය ඊයේ පැවැත්වුණා.\nඒ, ශ්‍රී ලංකාව සහ ඉන්දියාව අතරයි.\nඑහිදී ශ්‍රී ලංකාව නියෝජනය කළ චමිල් කුරේ සහ නිශාන්ත ප්‍රනාන්දු ඉන්දියානු කණ්ඩායම දෙකට එකක් ලෙස පරාජයට පත් කරමින් ශූරතාව දිනාගත්තා.\nලෝක කැරම් ශූරතාවලියේදී ශ්‍රී ලංකාවට ඊයේ පැවති Swiss League ඉසව්ව නියෝජනය කරමින්ද ප්‍රථම ස්ථානයක් හිමිකර දීමට ශ්‍රී ලංකා කණ්ඩායමේ නායක සුපිරි ක්‍රීඩක චමිල් කුරේ සමත් වූවා.\nඑම ඉසව්වේ දෙවන ස්ථානය ඉන්දීය ක්‍රීඩක Sandeep Dewrukkar හිමිකරගත් අතර තෙවන ස්ථානය ශ්‍රී ලංකා ක්‍රීඩක නිශාන්ත ප්‍රනාන්දු විසින් හිමිකර ගැනීම විශේෂ වනවා.\nනුගේගොඩ ශාන්ත ජෝන් විද්‍යාලයෙන් සිය කැරම් ජය මාවත හෙළිකරගත් චමිල් කුරේ නොකඩවා දෙවතාවක් Swiss League ඉසව්වේ ශූරතාවය හිමිකරගත් ප්‍රථම ශ්‍රී ලාංකික ක්‍රීඩකයායි.\nකැරම් ලෝක ශූරයන් වූ අපේ සිංහ පැටව් ජය සැමරූ හැටි මෙන්න",
       "URL": "https://www.hirunews.lk/sports/147234/2016-කැරම්-ලෝක-ශූරතාවයේ-පිරිමි-කණ්ඩායම්-ශූරතාව-ශ්‍රී-ලංකාවට",
       "Category": "Sports",
       "Parent URL": "https://www.hirunews.lk/sports/all-news.php?pageID=373"
}