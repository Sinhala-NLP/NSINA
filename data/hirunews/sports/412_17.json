{
       "Source": "hirunews",
       "Timestamp": "Friday, 29 April 2016 - 7:19",
       "Headline": "කොදෙව් පිතිකරුවා මුම්බායි ඉන්දියන්ස් පිළට ජය ගෙනා හැටි",
       "News Content": "ඉන්දීය ප්‍රිමියර් ලීග් තරගාවලියේ ඊයේ පැවති තරගයකින් කොල්කටා නයිට් රයිඩර්ස් කණ්ඩායම පරදවා කඩුලු 6 ක ජයක් ලබාගැනීමට මුම්බායි ඉන්දියන්ස් කණ්ඩායම සමත්වුනා.\nමුම්බායිහිදී පැවති තරගයේ කාසියේ වාසිය දිනු මුම්බායි කණ්ඩායමේ ආරාධනය මත පළමුවෙන් පන්දුවට පහරදුන් කොල්කටා නයිට් රයිඩර්ස් කණ්ඩායම නියමිත පන්දුවාර 20 අවසානයේ කඩුලු 5 ක් දැවී ලකුණු 174 ක් රැස් කලා.\nගෞතම් ගාම්භීර් ලකුණු 59 යි.\nරොබින් උතප්පා ලකුණු 36 ක් රැස් කලා.\nටිම් සවුති කඩුලු 2 ක් බිඳහෙලුවා. පළිතුරු ඉනිම වෙනුවෙන් පන්දුවට පහරදුන් මුම්බායි කණ්ඩායම පන්දුවාර 18 කදී කඩුලු 4 ක් පමණක් දැවී ජයග්‍රාහී ඉලක්කය පසුකලා.\nරෝහිත් ශර්මා නොදැවී 68 යි. හතරේ පහර 8 ක් සහ හයේ පහර 2 ක් ඊට ඇතුලත්.\nඅම්බති රයුදු ලකුණු 32 ක් ලබාගත්තා.\nකයිරන් පොලාඩ් පන්දු 17 කින් නොදැවී වේගවත් ලකුණු 51 ක් රැස් කලා.\nඊට හතරේ පහර 2 ක් සහ හයේ පහර 6 ක් ඇතුලත්.",
       "URL": "https://www.hirunews.lk/sports/131979/කොදෙව්-පිතිකරුවා-මුම්බායි-ඉන්දියන්ස්-පිළට-ජය-ගෙනා-හැටි",
       "Category": "Sports",
       "Parent URL": "https://www.hirunews.lk/sports/all-news.php?pageID=412"
}