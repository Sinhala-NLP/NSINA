{
       "Source": "hirunews",
       "Timestamp": "Tuesday, 04 June 2013 - 12:44",
       "Headline": "අයි.පී.එල්. තරග පාවාදුන් ක්‍රීඩකයන් අද අධිකරණයට.",
       "News Content": "අයි.පී.එල්. තරග පාවාදීම් සම්බන්ධයෙන් අත්අඩංගුවේ පසුවන ශ්‍රීසාන්ත්, අජිත් චන්ඩිලා යන ඉන්දීය ක්‍රිකට් ක්‍රීඩකයන් ඇතුළු 14 දෙනෙකු දිල්ලියේ සකෙට් අධිකරණය වෙත අද (04) ඉදිරිපත් කෙරෙනවා. එහිදී ඔවුන් ඉදිරිපත් කර ඇති ඇප අයදුම්පත් විභාගයට ගැනෙනු ඇති. මුදලට තරග පාවාදීම් සම්බන්ධයෙන් අත්අඩංගුවට ගැනුණු රාජස්ථාන් රෝයල්ස් ක්‍රීඩක අන්කීට් චවාන් පසුගිය දා තාවකාලික ඇපයක් හිමි වූයේ පෙරේදා පැවැති ඔහුගේ විවාහ මංගල්‍යයට සහභාගිවීම සඳහායි. ඔහු නැවතත් ලබන 6 වන දා දිල්ලි පොලීසියට භාර විය යුතුයි.\nමේ අතර, සිය තනතුරෙන් තාවකාලිකව ඉල්ලා අස්වූ ඉන්දීය ක්‍රිකට් පාලක මණ්ඩල සභාපති එන්. සිරිනිවාසන්ගේ බෑණනුවන් වන මෙයියප්පන් සහ සිනමා නළු වින්ධු ධාරා සිං ද මුම්බායි අධිකරණයේ දී අද ඇප ඉල්ලා සිටීමට නියමිතයි.",
       "URL": "https://www.hirunews.lk/sports/60273/අයි-පී-එල්-තරග-පාවාදුන්-ක්‍රීඩකයන්-අද-අධිකරණයට",
       "Category": "Sports",
       "Parent URL": "https://www.hirunews.lk/sports/all-news.php?pageID=532"
}