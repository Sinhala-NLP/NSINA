{
       "Source": "hirunews",
       "Timestamp": "Sunday, 25 September 2016 - 13:50",
       "Headline": "සිම්බාබ්වේ චාරිකාවේ දින නියම වේ",
       "News Content": "ශ්‍රී ලංකා ක්‍රිකට් පිලේ සිම්බාබ්වේ චාරිකාව ඔක්තෝම්බර් 25 වනදා ආරම්භ වනවා.\nශ්‍රී ලංකා සහ සිම්බාබ්බේ අතර එහිදී ටෙස්ට් තරඟ දෙකක් පැවැත්වෙන අතර, බටහිර ඉන්දීය කොදෙව්පිල ද ඇතුළත්ව එක්දින තරඟාවලියක් ද පැවැත්වීමට නියමිතයි.\nශ්‍රී ලංකාව සහ සිම්බාබ්වේ අතර ටෙස්ට් තරඟ දෙක හරාරේ නුවරදී පැවැත්වීමට කටයුතු යොදා ඇති අතර, තුන්කොන් එක්දින තරඟාවලියේ තරඟ 5 ක් බුලවායෝ නුවරදී පැවැත්වෙනු ඇති.\nපළමු ටෙස්ට් තරඟය ඔක්තෝම්බර් 29 වනදා සිට නොවැම්බර් 2 වනදා දක්වා පැවැත්වෙන අතර දෙවන තරඟය ආරම්භ වන්නේ නොවැම්බර් 10 වනදායි.\nශ්‍රී ලංකා පිලේ සිම්බාබ්වේ චාරිකාව මුලින් සැලසුම් කර තිබුණේ ටෙස්ට් තරඟ දෙකක් , එක්දින තරඟ 3 ක් සහ විස්සයි විස්ස තරඟ 2 ක් ලෙසයි.\nපසුව, එක්දින තරඟාවලිය වෙනුවට තුන්කොන් තරඟාවලියක් පැවැත්වීමට සිම්බාබ්වේ ක්‍රිකට් පාලක මණ්ඩලය කටයුතු කළා.",
       "URL": "https://www.hirunews.lk/sports/143785/සිම්බාබ්වේ-චාරිකාවේ-දින-නියම-වේ",
       "Category": "Sports",
       "Parent URL": "https://www.hirunews.lk/sports/all-news.php?pageID=382"
}