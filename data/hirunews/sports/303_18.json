{
       "Source": "hirunews",
       "Timestamp": "Monday, 28 August 2017 - 12:29",
       "Headline": "තරඟය අතරතුර ඇති වූ නොසන්සුන්තාව ගැන රසල් කණගාටුව පළ කරයි",
       "News Content": "සංචාරක ඉන්දීය කණ්ඩායම සහ ශ්‍රී ලංකා කණ්ඩායම  අතර ඊයේ පැවති තරඟය අතරතුර ඇති වූ නොසන්සුන් තත්වය සම්බන්ධයෙන් මේ වනවිට සමාජ ජාල මාධ්‍ය තුළ දැඩි කතාබහක් මතුව තිබෙනවා.\nක්‍රිකට් ක්‍රීඩකයින් මෙන්ම ක්‍රිකට් ක්‍රීඩාවට ආදරය කරන බොහෝ දෙනෙක් ඊයේ ඇති වූ මෙම නොසන්සුන්කාරී තත්වය පිළිබඳ කණගාටුව පළ කරමින් සිය සමාජ ජාල මාධ්‍ය ගිණුම් වල අදහස් පළ කර තිබුණා.\nශ්‍රී ලංකාවෙන් බිහි වූ දක්ෂ ක්‍රීඩකයෙකු සහ ජාත්‍යන්තර විස්තර විචාරකයෙකු වන රසල් ආනල්ඩ් ද මෙම සිද්ධිය පිළිබඳ කණගාටුව පළ කරමින් සිය නිල ට්විටර් ගිණුමේ සටහනක්  යොදා තිබුණා.\n\\\"මෙවැනි තත්වයක් මීට පෙර තමන් නොදුටු බවත්, ඒ පිළිබඳ දැඩි කණගාටුවට පත්වන බවත් සියලු දෙනාගෙන් සමාව ඉල්ලන බවත්\\\" ඔහු සිය ට්විටර් ගිණුමේ සටහන්කර තිබුණා.\nප්‍රේක්ෂකයිගේ නොසන්සුනකාරී තත්වයක් හේතුවෙන් මෙරට තුල තරඟයක් තාවකාලිකව නතරකළ ප්‍රථම අවස්ථාව ලෙස ඊයේ පැවති තුන්වන එක්දින තරඟය ඉතිහාස ගතවනවා.\nඑම සටහන පහතින්.",
       "URL": "https://www.hirunews.lk/sports/169577/තරඟය-අතරතුර-ඇති-වූ-නොසන්සුන්තාව-ගැන-රසල්-කණගාටුව-පළ-කරයි",
       "Category": "Sports",
       "Parent URL": "https://www.hirunews.lk/sports/all-news.php?pageID=303"
}