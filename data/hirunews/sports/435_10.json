{
       "Source": "hirunews",
       "Timestamp": "Wednesday, 23 December 2015 - 10:37",
       "Headline": "දුශ්මන්ත චමීර සහ මිලින්ද සිරිවර්ධන ගැන බලාපොරොත්තුවක්",
       "News Content": "නවසීලන්ත - ශ්‍රී ලංකා ටෙස්ට් තරගාවලියේ කැපී පෙනෙන ක්‍රීඩකයන් පිළිබදව සටහනක් ක්‍රික් ඉන්ෆෝ වෙබ් අඩවිය ඉදිරිපත් කළා. එහිදී දුශ්මන්ත චමීර සහ මිලින්ද සිරිවර්ධන ශ්‍රී ලංකා පිළේ අනාගතයට බලාපොරොත්තුවක් එක් කර ඇති බවයි එමගින් සඳහන් කළේ. පැයට කිලෝමීටර් 146ක් ලෙස තරඟාවලියේ වේගවත්ම පන්දුව ඇතුළුව දක්ෂ පන්දු යැවීමක නිරත වූ දුශ්මන්ත චමීර කඩුලූ 12ක් බිද හෙලූවා.\nමිලින්ද සිරිවර්ධන තරඟ දෙකේදී ලකුණු 158ක් රැස් කළ අතර, එහිදී ඔහු කණ්ඩායමේ ස්ථානය තහවුරු කර ගැනීමට සමත් වුණා. තරගාවලියේදී ශ්‍රී ලංකාව වෙනුවෙන් වැඩිම ලකුණු සංඛ්‍යාවක් එනම් ලකුණු 192ක් රැස් කර ගත්තේ දිනේෂ් චන්දිමාල් විසින්. ඔහුගේ ලකුණු රැස් කිරීමේ සාමාන්‍යය 48ක් වන අතර, කඩුල්ල පිටුපස සිට නවසීලන්ත ක්‍රීඩකයන් 5 දෙනෙකු දවාලීමට ද දායක වුණා.",
       "URL": "https://www.hirunews.lk/sports/122639/දුශ්මන්ත-චමීර-සහ-මිලින්ද-සිරිවර්ධන-ගැන-බලාපොරොත්තුවක්",
       "Category": "Sports",
       "Parent URL": "https://www.hirunews.lk/sports/all-news.php?pageID=435"
}