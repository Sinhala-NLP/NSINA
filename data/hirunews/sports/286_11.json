{
       "Source": "hirunews",
       "Timestamp": "Wednesday, 25 October 2017 - 13:10",
       "Headline": "පාපැදි නිලවරණයට නාමයෝජනා කැඳවීම හෙටින් අවසන්",
       "News Content": "ලබන නොවැම්බර් මාසයේ පැවැත්වෙන ශ්‍රී ලංකා පාපැදි සම්මේලනයේ නිලවරණය සදහා නාමයෝජනා භාර ගැනීම හෙටින් අවසන් වනවා.\nනිලවරණය පසුගිය මැයි මස 30 වනදා පැවැත්වීමට නියමිතව තිබුණ ද, එය ලබන නොවැම්බර් මස දක්වා කල් දැමීමට සිදුවුණේ ඉකුත් පාලන සමයේ පාපැදි සම්මේලනයේ ගිණුම් වාර්තා විගණනයට ලක් කර නොතිබීම හේතුවෙන්.\nඒ අනුව, ලබන නොවැම්බර් මස 16 වනදා පැවැත්වෙන නිලවරණයේ නාමයෝජනා භාර ගැනීම හෙට පස්වරු 3න් අවසන් වන අතර, අනිද්දා පස්වරු 2 දක්වා විරෝධතා දැක්වීම සිදුකළ හැකි වනවා.\nමේ අතර, මෙවර නිලවරණයේදී සභාපති, ලේකම් සහ උප සභාපති වැනි ප්‍රධාන තනතුරු සදහා අපේක්ෂකයින් තෝරා ගැනීමේදී අපේක්ෂකයන් ජාතික තරග නියෝජනය කර තිබිය යුතු බවට වන කොන්දේසිය හේතුවෙන් පාපැදි සංගම් අපහසුතාවයට පත්වී ඇති බවට ද වාර්තා වනවා.",
       "URL": "https://www.hirunews.lk/sports/174392/පාපැදි-නිලවරණයට-නාමයෝජනා-කැඳවීම-හෙටින්-අවසන්",
       "Category": "Sports",
       "Parent URL": "https://www.hirunews.lk/sports/all-news.php?pageID=286"
}