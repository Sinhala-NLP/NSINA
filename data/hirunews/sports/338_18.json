{
       "Source": "hirunews",
       "Timestamp": "Saturday, 15 April 2017 - 16:14",
       "Headline": "මුම්බායි ඉන්දියන්ස් පෙරමුණේ",
       "News Content": "මෙවර ඉන්දීය ප්‍රිමිය ලීග්  ක්‍රිකට් තරඟාවලියේ මේ දක්වා පැවති තරඟවලදී  ප්‍රසාද ලකුණු සටහනේ පෙරමුණ ගැනීමට මුම්බායි ඉන්දියන්ස් කණ්ඩායම සමත්ව තිබෙනවා.\nඒ, ඔවුන් සහභාගී වූ තරඟ හතරෙන් තරඟ 03ක ජයග්‍රහණය කර ප්‍රසාද ලකුණු 06 ක් ලබා ගනිමින්.\nශ්‍රී ලංකාවේ ලසිත් මාලිංග මුම්බායි ඉන්දියන්ස් කණ්ඩායමේ ප්‍රධාන වේග පන්දු යවන්නා වීම විශේෂත්වයක්.\nකොල්කටා නයිට්රයිඩර්ස්, සන්රයිසස් හයිද්‍රාබාද් සහ කිංස්ලෙවන් පන්ජාබ් යන කණ්ඩායම් මේ දක්වා තරඟ දෙක බැගින් ජයගෙන තිබෙනවා.\nමෙම තරඟාවලියේ 14 වන සහ 15 වන තරඟ ලෙස කොල්කටා නයිට්රයිඩර්ස් සහ සන්රයිසස් හයිද්‍රාබාද් කණ්ඩායම් සහ දිල්ලි ඩෙයාර් ඩෙවිල්ස් සහ කිංග්ස් ලෙවන් පන්ජාබ් යන කණ්ඩායම් අද (15) තරඟ බිමට පිවිසීමට නියමිතයි.",
       "URL": "https://www.hirunews.lk/sports/159245/මුම්බායි-ඉන්දියන්ස්-පෙරමුණේ",
       "Category": "Sports",
       "Parent URL": "https://www.hirunews.lk/sports/all-news.php?pageID=338"
}