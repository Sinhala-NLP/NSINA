{
       "Source": "hirunews",
       "Timestamp": "Tuesday, 05 November 2013 - 22:32",
       "Headline": "වීඩියෝ : ක්‍රිකට් පුහුණුකරු තේරීමට හෙට සම්මුඛ පරීක්ෂණ.",
       "News Content": "ශ්‍රීලංකා ක්‍රිකට් කණ්ඩායමේ පුහුණුකරු තෝරා ගැනීම සදහා සම්මුඛ පරික්ෂණ හෙට පැවැත්වෙනවා.\n\\r\\n\nමෙම තනතුරට අයදුම් කළ 11 දෙනෙක් අතරින් තෝරා ගත් පස් දෙනෙක් හෙට දිනයේදී සම්මුඛ පරීක්ෂණ වලට මුහුණ දෙනු ඇති.\n\\r\\n\nශ්‍රී ලංකා වත්මන් ක්‍රිකට් පුහුණුකරු ග්‍රැහැම් ෆෝඩ්ගේ වසර දෙකක කොන්ත්‍රාත්තුකාලය ලබන වසර මුලදී අවසන් වනවා.\n\\r\\n\nඔහුගේ සේවය දීර්ඝ කර ගැනීමේ සාකච්ඡා අසාර්ථක වීමත් සමග ශ්‍රි ලංකා ක්‍රිකට් ආයතනය නව පුහුණුකරුවෙකු සදහා අයදුම්පත් කැදවූවා.\n\\r\\n\nඒ සදහා අයදුම් කළ දෙස් විදෙස් පුහුණුකරුවන් ගණන 11 ක්.\n\\r\\n\nපුහුණුකරු තෝරා ගැනීම සදහා ශ්‍රි ලංකා ක්‍රිකට් ආයතනය විසින් රංජිත් ප්‍රනාන්දු මහතාගේ ප්‍රධානත්වයෙන් පත් කළ කමිටුව එම අයදුම්කරුවන් අතරින් පස් දෙනෙකු හෙට දිනයේ සම්මුඛ පරීක්ෂණ සදහා කැදවා තිබෙනවා.\n\\r\\n\nඒ අතරට ශ්‍රී ලාංකිකයින් තිදෙනෙක් සහ විදේශිකයින් දෙදෙනෙක් ඇතුළත්.\n\\r\\n\nශ්‍රී ලංකා ජාතික කණ්ඩායමේ වත්මන් පිතිකරණ පුහුණුකරු මාවන් අතපත්තු සහ පන්දු රැකිමේ පුහුනුකරු රුවන් කල්පගේද මේ අයදුම්කරුවන් අතර වනවා.\n\\r\\n\nහෙට දිනයේ සම්මුඛ පරීක්ෂණයට කැදවා ඇති අනෙක් ශ්‍රී ලාංකික පුහුණුකරුවා වන්නේ වර්තමානයේ ශ්‍රි ලංකා ඒ කණ්ඩායම පුහුණු කිරීමේ වගකීම බාර වී ඇති රොමේෂ් කලුවිතාරණයි.\n\\r\\n\nදකුණු අප්‍රිකාවේ උපත ලබා එංගලන්තයේ ප්‍රාන්ත ක්‍රිකට් තරග නියෝජනය කළ මාර්ක් ඩේවිස් විදෙස් අයදුම්කරුවන් අතරට ඇතුළත්.\n\\r\\n\nඩේවිස් එංගලන්තයේ සසෙක්ස් ප්‍රාන්ත ක්‍රිකට් කණ්ඩායමේ පුහුණුකරු ලෙස කටයුතු කර තිබෙනවා.\n\\r\\n\nවර්තමානයේ ඔස්ට්‍රේලියානු ජාතික කන්ඩායමේ පුහුනුකරු ලෙස කටයුතු කරන ස්ටීව් රික්සන් ද හෙට දිනයේ සම්මුඛ පරීක්ෂණ සදහා කැදවා තිබෙනවා.\n\\r\\n\nරික්සන් හට ඔස්ට්‍රේලියානු කණ්ඩායමේ වගකීම පැවරුණේ හිටපු පුහුණුකරු මිකී ආතර් සේවයෙන් පහ කිරීමත් සමගයි.\n\\r\\n\nඒ වෙනතෙක් ඔහු එම කණ්ඩායමේ පන්දු රැකීමේ පුහුනුකරු ලෙස කටයුතු කළා.\n\\r\\n\nඑමෙන්ම රික්සන් 1996 වසරේ සිට 1999 වසර දක්වා නවසීලන්ත කණ්ඩායමේ පුහුණුකරු ලෙසද කටයුතු කර තිබෙනවා.\n\\r\\n\nමෙම සම්මුඛ පරීක්ෂණ හෙට උදෑසන ශ්‍රී ලංකා ක්‍රිකට් ආයතනයේදී පැවැත්වීමට නියමිතයි.\n\\r\\n",
       "URL": "https://www.hirunews.lk/sports/70781/වීඩියෝ-ක්‍රිකට්-පුහුණුකරු-තේරීමට-හෙට-සම්මුඛ-පරීක්ෂණ",
       "Category": "Sports",
       "Parent URL": "https://www.hirunews.lk/sports/all-news.php?pageID=505"
}