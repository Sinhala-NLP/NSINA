{
       "Source": "hirunews",
       "Timestamp": "Sunday, 16 August 2020 - 13:35",
       "Headline": "බ්ලූ ඊගල්ස් සහ කොළඹ පාපන්දු සමාජය ඉදිරියට",
       "News Content": "ශ්‍රී ලංකා පාපන්දු සම්මේලනය මෙහෙයවන ජනාධිපති කුසලාන පාපන්දු තරගාවලියේ අර්ධ අවසන් පූර්ව වටයට සුදුසුකම් ලැබීම සඳහා බ්ලූ ඊගල්ස් කණ්ඩායම සහ කොළඹ පාපන්දු සමාජය  සුදුසුකම් ලබා තිබෙනවා.\nසුගතදාස ක්‍රීඩාංගණයේ ඊයේ පැවති තරගවලදී බ්ලූ ඊගල්ස් පිල, ශ්‍රී ලංකා ගමනාගමන මණ්ඩල පිල ගෝල තුනට එකක් ලෙස පරාජයට පත් කළ අතර, කොළඹ පාපන්දු සමාජය, ක්‍රිස්ටල් පැලස් පිල ගෝල හතරට එකක් ලෙස පරාජයට පත් කළා.\nකොරෝනා වෛරස් ගෝලීය වසංගතය හේතුවෙන් නතරවූ දේශීය පාපන්දු තරග මෙම තරගාවලියෙන් ආරම්භ වූ අතර, දැඩි සෞඛ්‍යාරක්ෂණ රෙගුලාසි යටතේ තරග පැවැත්වෙන ක්‍රීඩාංගණවලට නරඹන්නන් ඇතුළත් කර ගැනෙන්නේ නැහැ.",
       "URL": "https://www.hirunews.lk/sports/247951/බ්ලූ-ඊගල්ස්-සහ-කොළඹ-පාපන්දු-සමාජය-ඉදිරියට",
       "Category": "Sports",
       "Parent URL": "https://www.hirunews.lk/sports/all-news.php?pageID=89"
}