{
       "Source": "hirunews",
       "Timestamp": "Tuesday, 14 April 2020 - 9:24",
       "Headline": "පාකිස්තාන ක්‍රිකට් ක්‍රීඩකයෙකු කොරෝනා වැළදී මරුට",
       "News Content": "පාකිස්තානයේ ප්‍රවීන ක්‍රිකට් ක්‍රීඩකයෙකු කොවිඩ් නයින්ටීන් වෛරසය ආසාදනය වීමෙන් ජීවිතක්ෂයට පත්වී තිබෙනවා.\nපාකිස්තානය වෙනුවෙන් පළමු පෙළ තරඟවලට සහභාගි වූ සෆාර් සර්ෆ්‍රාස් මෙලෙස මිය ගොස් ඇත්තේ 50 වන වියේ පසුවද්දීයි.\nවමත් මැදපෙළ පිතිකරුවෙකු වූ ඔහු පේශාවර් කණ්ඩායම නියෝජනය කරමින් පළමු පෙළ තරඟ වලට සහභාගි වී ඇති අතර, පාකිස්තාන ජාතික කණ්ඩායමේ ක්‍රීඩක අක්තාර් සර්ෆ්‍රාස්ගේ සොහොයුරා ද වනවා.\nකොවිඩ් නයින්ටීන් ආසාදනය වීම නිසා පේශාවර් නුවර පෞද්ගලික රෝහලක දැඩි සත්කාර ඒකකයට ඇතුළත් කර සිටි ඔහු පසුගිය දින 3 ගත කර ඇත්තේ වෙන්ටිලේටර් යන්ත්‍රයක ආධාරයෙන්.",
       "URL": "https://www.hirunews.lk/sports/238601/පාකිස්තාන-ක්‍රිකට්-ක්‍රීඩකයෙකු-කොරෝනා-වැළදී-මරුට",
       "Category": "Sports",
       "Parent URL": "https://www.hirunews.lk/sports/all-news.php?pageID=103"
}