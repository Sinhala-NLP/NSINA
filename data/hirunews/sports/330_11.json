{
       "Source": "hirunews",
       "Timestamp": "Friday, 26 May 2017 - 14:18",
       "Headline": "චැම්පියන්ස් කුසලානයේ පෙරහුරු තරඟ ඇරඹේ",
       "News Content": "අයි.සී.සී. චැම්පියන්ස් කුසලාන තරඟාවලියේ පෙරහුරු තරඟ අද (26) ආරම්භ වනවා.\nශ්‍රී ලංකා පිල ලන්ඩනයේ කෙනින්ටන් ඕවල් ක්‍රීඩාංගනයේදී  ඕස්ට්‍රේලියාව සමඟ අද පෙරහුරු තරඟයකට මුහුණදීමට නියමිතයි.\nඑංගලන්තය සහ වේල්සයේ මෙවර පැවැත්වෙන අයි.සී.සී. චැම්පියන්ස් කුසලාන තරඟාවලියට අදාළව ශ්‍රී ලංකාව මුහුණදෙන පළමු තරඟය ජුනි 03 වනදා පැවැත්වෙන්නේ දකුණු අප්‍රිකාව සමඟයි.\nඊට පෙර ශ්‍රී ලංකා පිල මැයි 30 වනදා බර්මින්හැම් හිදී නවසීලන්තය සමඟ තවත් පෙරහුරු තරඟයකට සහභාගී වනු ඇති.\nචැම්පියන්ස් කුසලාන තරඟාවලිය ජුනි 01 වනදා ආරම්භ වන්නේ එංගලන්තය සහ බංග්ලාදේශය අතර පැවැත්වෙන තරඟයෙන්.",
       "URL": "https://www.hirunews.lk/sports/162218/චැම්පියන්ස්-කුසලානයේ-පෙරහුරු-තරඟ-ඇරඹේ",
       "Category": "Sports",
       "Parent URL": "https://www.hirunews.lk/sports/all-news.php?pageID=330"
}