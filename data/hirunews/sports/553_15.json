{
       "Source": "hirunews",
       "Timestamp": "Friday, 08 February 2013 - 15:52",
       "Headline": "සුපර් සික්ස් වටයේ පළමු තරගය ශ්‍රී ලංකා ක්‍රීඩිකාවෝ පරාදයි.",
       "News Content": "කාන්තා ලෝක කුසලාන ක්‍රිකට් තරගාවලියේ සුපර් සික්ස් වටයේ ශ්‍රී ලංකා කණ්ඩායම සහභාගි වූ පළමු තරගය අද (08) පරාජයට පත්වුණා. නවසීලන්ත කණ්ඩායම සමග අද පැවැති තරගයේ පළමුවෙන් පන්දුවට පහර දුන් ශ්‍රී ලංකා ක්‍රීඩිකාවන් සියලූ දෙනා පන්දු වාර 42කදී දැවී ගියේ ලකුණු 103කටයි. ශ්‍රී ලංකා ඉනිම වෙනුවෙන් ඩිලානි සුරංගිකා ලකුණු 34ක් රැස් කළා. නවසීලන්ත කණ්ඩායම ලකුණු 108ක් ලබා ගනිමින් තරගය ජයග්‍රහණය කළේ පන්දු වාර 23කදී කඩුලූ 2ක් පමණක් දැවී ගොස් තිබියදියි. ඒ අනුව කඩුලූ 8කින් මෙම තරගය ජය ගැනීමට නවසීලන්ත කාන්තා ක්‍රිකට් කණ්ඩායම සමත් වුණා.",
       "URL": "https://www.hirunews.lk/sports/53004/සුපර්-සික්ස්-වටයේ-පළමු-තරගය-ශ්‍රී-ලංකා-ක්‍රීඩිකාවෝ-පරාදයි",
       "Category": "Sports",
       "Parent URL": "https://www.hirunews.lk/sports/all-news.php?pageID=553"
}