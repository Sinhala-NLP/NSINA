{
       "Source": "hirunews",
       "Timestamp": "Wednesday, 25 March 2015 - 13:33",
       "Headline": "හෙට තරඟයට සම අවස්ථාලූ - මයිකල් වෝන් කියයි",
       "News Content": "ඉන්දියාව සහ  ඕස්ට්‍රේලියාව අතර හෙට (26) පැවැත්වෙන ලෝක කුසලාන අවසන් පූර්ව තරඟය දෙපාර්ශවයටම සම අවස්ථා ඇති තරඟයක් බව එංගලන්ත පිලේ හිටපු නායක මයිකල් වෝන් පවසනවා. ක්‍රීඩා වෙබ් අඩවියක් සමඟ සම්මුඛ සාකච්ඡාවකට එක්වෙමින් ඔහු කියා සිටියේ එහෙත් ලෝක කුසලානය ජය ගන්නා ආකාරය පිළිබඳව ඉන්දීය නායක මහේන්ද්‍රසිං දෝනි පන්නරයක් ලබා සිටින බවයි.\nඉන්දු -  ඕස්ට්‍රේලියා ලෝක කුසලාන අවසන් ක්‍රිකට් තරඟය හෙට පැවැත්වෙන්නේ සිඞ්නි ක්‍රිකට් ක්‍රීඩාංගනයේදීයි. ඊට පෙර සුප්‍රකට සිඞ්නි ඔපෙරා රඟහල අසබඩ සිට මයිකල් වෝන් සහ  ඕස්ට්‍රේලියානු පිලේ හිටපු වේග පන්දු යවන ක්‍රීඩක බ්‍රෙට් ලී තරඟය පිළිබඳ අදහස් පළ කළා. ලෝක කුසලානයට පෙර ඉන්දියාව සමඟ පැවති එක්දින තරඟ 10 ම ජය ගත්තේ  ඕස්ට්‍රේලියාවයි. එහෙත්, මහේන්ද්‍රසිං දෝනිගේ දායකත්වය ඉන්දීය පිලේ මානසිකත්වය ඉහළ නංවනු ඇති බවයි වෝන් කියා සිටියේ. ඉන්දියාව මෙවර ලෝක කුසලාන ක්‍රිකට් තරඟාවලියේ අපරාජිත කණ්ඩායමක්.",
       "URL": "https://www.hirunews.lk/sports/106252/හෙට-තරඟයට-සම-අවස්ථාලූ-මයිකල්-වෝන්-කියයි",
       "Category": "Sports",
       "Parent URL": "https://www.hirunews.lk/sports/all-news.php?pageID=479"
}