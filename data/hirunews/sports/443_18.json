{
       "Source": "hirunews",
       "Timestamp": "Sunday, 25 October 2015 - 20:15",
       "Headline": "ද. අප්‍රිකානු කණ්ඩායමෙන් ප්‍රබල ඉනිමක්",
       "News Content": "දකුණු අප්‍රිකාව සහ ඉන්දියාව අතර මුම්බායි හි දැන් පැවැත්වෙන 5 වන සහ අවසන් එක්දින තරඟයේදී නියමිත පන්දු වාර 50 අවසානයේ කඩුලූ 4ක් දැවී ලකුණු 438ක ප්‍රබල ඉනිමක් ගොඩනැගීමට දකුණු අප්‍රිකානු කණ්ඩායම සමත් වුණා. ක්වින්ටන් ඞී. කොක්, ඒ.බී. ඩිවිලියස්, ෆැෆ් ඩූප්ලෙසි එහිදී ශතක වාර්තා කිරීම විශේෂත්වයක්. එක්දින ඉතිහාසයේ වැඩිම ලකුණු සංඛ්‍යාව වන 443ට හිමිකම් කියන්නේ ශ්‍රී ලංකා කණ්ඩායමයි. දකුණු අප්‍රිකාව මීට පෙර අවස්ථා දෙකක දී ද ලකුණු 439ක් මෙන්ම 438ක් වාර්තා කර තිබෙනවා.",
       "URL": "https://www.hirunews.lk/sports/119080/ද-අප්‍රිකානු-කණ්ඩායමෙන්-ප්‍රබල-ඉනිමක්",
       "Category": "Sports",
       "Parent URL": "https://www.hirunews.lk/sports/all-news.php?pageID=443"
}