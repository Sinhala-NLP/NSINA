{
       "Source": "hirunews",
       "Timestamp": "Tuesday, 30 April 2013 - 12:46",
       "Headline": "අෆ්රිඩිගේ දස්කම් මදි වේ.",
       "News Content": "මේ වසරේ එංගලන්තයේ පැවැත්වෙන අයි.සී.සී. චැම්පියන්ස් කුසලාන ක්‍රිකට් තරගාවලිය සඳහා ෂහීඞ් අෆ්රිඩි සිය කණ්ඩායමට ඇතුළත් නොකිරීමට පාකිස්තාන ක්‍රිකට් පාලක මණ්ඩලය තීරණය කර තිබෙනවා. එමෙන්ම තවත් ජ්‍යෙෂ්ඨ ක්‍රීඩකයන් දෙදෙනෙකු වන කම්රන් අක්මාල්ට සහ ෂොයිබ් මලික්ට ද පාකිස්තාන තේරීම් කමිටුව විසින් දැනුම් දී ඇත්තේ ඔවුන්ට ද පවතින අවස්ථා අහිමි වීමේ අවදානමක් පවතින බවයි. එක්දින තරග 354කට සහභාගි වී ඇති අෆ්රිඩි වේගවත්ම එක්දින ශතකය සඳහා ලෝක වාර්තාව උසුලන ක්‍රීඩකයායි. මෑතකාලයේ තරග වලදී අෆ්රිඩි දස්කම් දැක්වීමට අපොහොසත්වීම ඔහු සංචිතයෙන් ඉවත් කිරීමට හේතු වූ බව පාකිස්තාන තේරීම් කමිටු ප්‍රධානී ඉක්බාල් කසීම් ප්‍රකාශ කළා.",
       "URL": "https://www.hirunews.lk/sports/58080/අෆ්රිඩිගේ-දස්කම්-මදි-වේ",
       "Category": "Sports",
       "Parent URL": "https://www.hirunews.lk/sports/all-news.php?pageID=538"
}