{
       "Source": "hirunews",
       "Timestamp": "Tuesday, 07 May 2013 - 19:31",
       "Headline": "ජාතික කණිෂ්ඨ මලල ක්‍රීඩා ශූරතාවලිය 16 වැනිදා දියගමදී.",
       "News Content": "ජාතික කණිෂ්ඨ මලල ක්‍රීඩා ශූරතාවලිය මේ මස 16 වැනිදා සිට 19 වැනිදා දක්වා හෝමාගම - දියගම මහින්ද රාජපක්ෂ අන්තර්ජාතික ක්‍රීඩාංගනයේදී පැවැත්වීමට තීරණය කර තිබෙනවා. ශ්‍රී ලංකා මලල ක්‍රීඩා සංගමය නිවේදනයක් නිකුත් කරමින් සඳහන් කළේ සුගතදාස ක්‍රීඩාංගනයේදී පැවැත්වීමට කටයුතු සූදානම් කර තිබූ මෙම තරගාවලිය නොවැළැක්විය හැකි හේතුවක් නිසා දියගම ක්‍රීඩාංගනයට ගෙන යාමට තීරණය කළ බවයි. එළැඹෙන ජුලි මස 10 වැනිදා යුක්රේනයේදී පැවැත්වෙන ලෝක යෞවන මලල ක්‍රීඩා ශූරතාවලිය සහ චීනයේ - නැංජිං හිදී අගෝස්තු මස 16 වැනිදා පැවැත්වෙන ආසියානු යෞවන ක්‍රීඩා උළෙල සඳහා සහභාගී වන ක්‍රීඩක ක්‍රීඩිකාවන් තෝරා ගැනීම සිදුවන්නේ ජාතික කණිෂ්ඨ මලල ක්‍රීඩා ශූරතා තරගාවලියෙන් බවයි මලල ක්‍රීඩා සංගමය වැඩිදුරටත් සඳහන් කළේ.",
       "URL": "https://www.hirunews.lk/sports/58541/ජාතික-කණිෂ්ඨ-මලල-ක්‍රීඩා-ශූරතාවලිය-16-වැනිදා-දියගමදී",
       "Category": "Sports",
       "Parent URL": "https://www.hirunews.lk/sports/all-news.php?pageID=537"
}