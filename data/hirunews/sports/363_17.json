{
       "Source": "hirunews",
       "Timestamp": "Monday, 02 January 2017 - 18:27",
       "Headline": "ශ්‍රී ලංකාවට එරෙහිව යළිත් පිටියට එන පොන්ටින්",
       "News Content": "ශ්‍රී ලංකා කණ්ඩායම සහ ඕස්ට්‍රේලියානු කණ්ඩායම අතර එළබෙන පෙබරවාරි මාසයේ ආරම්භ වන තරඟාවලියේදී හිටපු ඕස්ට්‍රේලියානු නායක රිකී පොන්ටින්ගේ සහය ලබාගැනීමට ඕස්ට්‍රේලියාව තීරණය කර තිබෙනවා.\nදෙරට අතර පැවැත්වෙන තරඟාවලියේදී පන්දුවාර 20 තරගාවලියට සහය පුහුණුකරුවෙකු ලෙස රිකී පොන්ටින් එක්කර ගැනීමටයි ඕස්ට්‍රේලියානු කණ්ඩායම බලාපොරොත්තු වන්නේ.\nදෙරට අතර පැවැත්වෙන තරඟාවලියේ 20-20 තරඟ පෙබරවාරි 17 ආරම්භ වීමට නියමිතයි.\nඕස්ට්‍රේලියාව වෙනුවෙන් පොන්ටින් ටෙස්ට් තරඟ 168ක්, එක්දින තරග 375ක් සහ පන්දුවාර 20-20 තරඟ 17ක් ක්‍රීඩාකර තිබෙනවා.",
       "URL": "https://www.hirunews.lk/sports/151132/ශ්‍රී-ලංකාවට-එරෙහිව-යළිත්-පිටියට-එන-පොන්ටින්",
       "Category": "Sports",
       "Parent URL": "https://www.hirunews.lk/sports/all-news.php?pageID=363"
}