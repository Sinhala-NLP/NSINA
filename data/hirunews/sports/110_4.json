{
       "Source": "hirunews",
       "Timestamp": "Sunday, 01 March 2020 - 18:16",
       "Headline": "ශ්‍රී ලංකාවෙන් කොදෙව්වන්ට දැවැන්ත ඉලක්කයක්",
       "News Content": "බටහිට ඉන්දීය කොදෙව් කණ්ඩායම සහ ශ්‍රී ලංකා කණ්ඩායම අතර තුන්වන එක්දින තරඟයේ කාසිය වාසිය දිනා පළමුව පන්දුවට පහර දුන් ශ්‍රී ලංකා කණ්ඩායම නියමිත පන්දුවාර 50 තුල කඩුලු සියල්ල දැවී ලකුණු 307ක් රැස් කළා.\nඒ අනුව මෙම තරඟය ජයග්‍රහණය සඳහා කොදෙව්වන්ට ලකුණු 308ක ඉලක්කයක් හිමිව තිබෙනවා.\nශ්‍රී ලංකා ඉනිම වෙනුවෙන් කුසල් මෙන්ඩිස් සහ ධනංජය ද සිල්වා අර්ධ ශතක රැස් කිරීමට සමත්වුණා.\nඔවුන් දෙදෙනා පිළිවෙලින් රැස් කළ ලකුණු සංඛ්‍යාව 55ක් සහ 51ක්.\nදිමුත් කරුණාරත්න සහ කුසල් ජනිත් ලකුණු 44 බැගින් රැස්කළ අතර තිසර පෙරේරා රැස්කළ ලකුණු සංඛ්‍යාව 38ක්.\nපන්දු යැවීමේදී අල්සාරී ජෝසප් කඩුලු 04ක් බිඳ දැමුවා.\nතරඟය පැවැත්වෙන්නේ පල්ලේකැලේ ජාත්‍යන්තර ක්‍රිකට් ක්‍රීඩාංගනයේයි.",
       "URL": "https://www.hirunews.lk/sports/235566/ශ්‍රී-ලංකාවෙන්-කොදෙව්වන්ට-දැවැන්ත-ඉලක්කයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=110"
}