{
       "Source": "hirunews",
       "Timestamp": "Tuesday, 08 February 2022 - 14:32",
       "Headline": "වසර 24කට පසු පාකිස්තානයට යන ඕස්ට්‍රේලියානු පිළට ප්‍රබල ක්‍රීඩකයන් රැසක්",
       "News Content": "එළඹෙන පාකිස්තාන ටෙස්ට් චාරිකාව සදහා ප්‍රබල කණ්ඩායමක් නම් කිරීමට ඕස්ට්‍රේලියානු ක්‍රිකට් ආයතනය තීරණය කර තිබෙනවා.\nමෙලෙස පාකිස්තානයේදී ඕස්ටේ්‍රලියාව ටෙස්ට් තරගාවලියකට සහභාගි වන්නේ වසර 24කට පසුවයි.\nපළමු ටෙස්ට් තරගය මාර්තු 4 වන දා සිට රාවල්පිණ්ඩි නුවර පැවැත්වෙන අතර කරච්චි සහ ලාහෝර් නගරවලදී අනෙක් ටෙස්ට් තරග දෙක පැවැත්වෙනු ඇති.\nපැට් කමින්ස්ගේ නායකත්වයෙන් යුත් ඕස්ටේ්‍රලියානු පිලේ උපනායකයා ලෙස ස්ටීවන් ස්මිත් කටයුතු කරන අතර ඩේවිඩ් වෝනර්, මිචෙල් මාෂ්, නේදන් ලයන්, මානුස් ලබුෂේන්, උස්මාන් කවාජා ඇතුලු ප්‍රබල ක්‍රීඩකයන් ඊට ඇතුළත්.\n18 දෙනෙකුගෙන් යුත් ඕස්ටේ්‍රලියානු සංචිතයට ප්‍රවීන වේග පන්දු යවන ක්‍රීඩක ජොෂ් හේසල්වුඩ්ද ඇතුළත් කිරීමට ඕස්ට්‍රේලියානු ක්‍රිකට් ඊයේ පියවර ගත්තා.",
       "URL": "https://www.hirunews.lk/sports/296487/වසර-24කට-පසු-පාකිස්තානයට-යන-ඕස්ට්‍රේලියානු-පිළට-ප්‍රබල-ක්‍රීඩකයන්-රැසක්",
       "Category": "Sports",
       "Parent URL": "https://www.hirunews.lk/sports/all-news.php?pageID=28"
}