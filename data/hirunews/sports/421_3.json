{
       "Source": "hirunews",
       "Timestamp": "Thursday, 24 March 2016 - 16:25",
       "Headline": "වොට්සන් සමුගනී",
       "News Content": "ඕස්ට්‍රේලියානු තුන් ඉරියව් ක්‍රීඩක ෂේන් වොට්සන් සිය ක්‍රිකට් දිවියට සමුදීමට තීරණය කර තිබෙනවා.\nඒ ලෝක කුසලාන පන්දුවාර 20 ක්‍රිකට් තරගාවලියෙන් අනතුරුවයි.\nශේන් වොට්සන්ගේ ක්‍රිකට් දිවියට මේවන විට වසර 14 ක් ගතවී තිබෙනවා.\nඔස්ට්‍රේලියා ක්‍රීඩකයා පසුගිය වසරේ අලු බඳුන තරගාවලියෙන් පසු ටෙස්ට් ක්‍රිකට් ජීවිතයට ද සමුදුන්නා.\nඑමෙන්ම පසුගිය සැප්තැම්බර් මාසයෙන් පසු මේ දක්වා ශේන් වොට්සන් කිසිදු එක්දින ජාත්‍යන්තර තරගයකට ද සහභාගී වී නැහැ.\n34 වන වියෙහි පසුවන වොට්සන් මේවන විට දරු දෙදෙනෙකුගේ පියෙක් ද වනවා.\nඑක්දින ජාත්‍යන්තර තරග 190 කට ක්‍රීඩා කර ඇති ශේන් වොට්සන් ලකුණු 5757 ක් රැස් කරගෙන තිබෙනවා.\nඑක්දින තරගවලදී ඔහු ලබාගෙන ඇති කඩුලු සංඛ්‍යාව 168 ක්.\nඑමෙන්ම 20 යි 20 ජාත්‍යන්තර තරග 56 කට ක්‍රීඩා කර ඇති ශේන් වොට්සන් ලකුණු 1400 ක් ලබාගෙන ඇති අතර කඩුලු 46 ක් බිඳ හෙලා තිබෙනවා.",
       "URL": "https://www.hirunews.lk/sports/129286/වොට්සන්-සමුගනී",
       "Category": "Sports",
       "Parent URL": "https://www.hirunews.lk/sports/all-news.php?pageID=421"
}