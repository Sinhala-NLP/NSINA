{
       "Source": "hirunews",
       "Timestamp": "Tuesday, 24 September 2013 - 8:29",
       "Headline": "ශ්‍රී ලංකා ඒ පිළ 500 ඉලක්කයක් කරා.",
       "News Content": "සංචාරක නවසීලන්ත ඒ කණ්ඩායම සහ ශ්‍රී ලංකා ඒ කණ්ඩායම අතර පැවැත්වෙන දෙවන නිළ නොවන ටෙස්ට් තරගය රන්ගිරි - දඹුළු ජාත්‍යන්තර ක්‍රීඩාංගණයේ දී ඊයේ (23) ආරම්භ වුණා. ඊයේ දිනයේ තරගය නිමා වන විට ශ්‍රී ලංකා ඒ කණ්ඩායම කඩුලූ 3ක් දැවී ලකුණු 360ක් ලබා සිටියා. එහිදී කෞෂ්‍යාල් සිල්වා නොදැවී ලකුණු 150ක් ලබා සිටි අතර, නායක දිනේෂ් චන්දිමාල් ලකුණු 80ක් ලබා ගත්තා. තරගයේ දෙවන දිනය වන අද දිනයේ දිවා ආහාරයට ප්‍රථම ශ්‍රී ලංකා කණ්ඩායම ලකුණු 500 පසුකර යාම සිය ඉලක්කය බවයි තරගයෙන් අනතුරුව නායක දිනේෂ් චන්දිමාල් මාධ්‍ය වෙත සදහන් කර සිටියේ.",
       "URL": "https://www.hirunews.lk/sports/67862/ශ්‍රී-ලංකා-ඒ-පිළ-500-ඉලක්කයක්-කරා",
       "Category": "Sports",
       "Parent URL": "https://www.hirunews.lk/sports/all-news.php?pageID=512"
}