{
       "Source": "hirunews",
       "Timestamp": "Saturday, 07 February 2015 - 13:25",
       "Headline": "විශිෂ්ඨයා මාලිංග",
       "News Content": "මෙවර ලෝක කුසලාන ක්‍රිකට් තරගාවලියට සහභාගි වන වේග පන්දු යවන්නන් අතුරින් ඉනිමක් අවසානයේ සාර්ථකම පන්දු යැවීමක් සිදුකළ හැකි ක්‍රීඩකයා ලසිත් මාලිංග බව ක්‍රිකට් සංවාදයකදී ප්‍රකාශ වුණා. ලෝක කුසලාන තරගාවලිය සම්බන්ධයෙන් ක්‍රික් ඉන්ෆෝ වෙබ් අඩවිය වෙත අදහස් දක්වමින් එංගලන්ත ක්‍රීඩකයන් වන ගැරී බැලන්ස් සහ මොයීන් අලි කියා සිටියේ මාලිංගට වේග පන්දුව සෑම ආකාරයකින්ම එල්ල කිරීමට හැකියාවක් පවතින බවයි. මේ නිසා පසුගිය කාලය තුළ මෙන්ම මෙවර ලෝක කුසලාන තරගාවලියේදී ද මාලිංග පිතිකරුවන්ට මුහුණදීමට දුෂ්කරතම පන්දු යවන්නා ලෙස ඔවුන් හඳුන්වා තිබෙනවා.",
       "URL": "https://www.hirunews.lk/sports/102875/විශිෂ්ඨයා-මාලිංග",
       "Category": "Sports",
       "Parent URL": "https://www.hirunews.lk/sports/all-news.php?pageID=489"
}