{
       "Source": "hirunews",
       "Timestamp": "Thursday, 24 August 2023 - 11:58",
       "Headline": "ශ්‍රී ලංකා කනිෂ්ඨ බැඩ්මින්ටන් කණ්ඩායම අද දිවයිනට - කායවර්ධන  ක්‍රීඩකයින් ලෙබනනයට",
       "News Content": "නේපාලයේ පැවති දෙවන දකුණු ආසියානු කනිෂ්ඨ බැඩ්මින්ටන් ශූරතා තරඟාවලියට සහභාගි වූ ශ්‍රී ලංකා කණ්ඩායම අද (24) අලුයම දිවයිනට පැමිණියා.\nඑම තරඟාවලියේ වයස අවුරුදු 15න් පහළ සහ 17න් පහළ කණ්ඩායම් ශූරතා දිනා ගනිමින් රන් පදක්කම් මෙන්ම කේවළ තරඟ ඉසව්වලදී රන් පදක්කම් 7ක්, රිදී පදක්කම් 05ක් සහ ලෝකඩ පදක්කම් 03ක් මොවුන් විසින් දිනා ගනු ලැබුවා.\nමේ අතර, ලෙබනනයේ පැවැත්වෙන 33 වන ආසියානු කායවර්ධන ශූරතා තරඟාවලියට සහභාගි වීම සඳහා එස්.එම්.වී. සිල්වා, සුභාෂ් බෙත්මගේ සහ ඩබ්ලිව්.ආර්. සිල්වා සහ චාමර ඩයස් යන ක්‍රීඩකයින් ශ්‍රී ලංකාවෙන් පිටත්ව ගොස් තිබෙනවා.",
       "URL": "https://www.hirunews.lk/sports/345919/ශ්‍රී-ලංකා-කනිෂ්ඨ-බැඩ්මින්ටන්-කණ්ඩායම-අද-දිවයිනට-කායවර්ධන-ක්‍රීඩකයින්-ලෙබනනයට",
       "Category": "Sports",
       "Parent URL": "https://www.hirunews.lk/sports/all-news.php?pageID=7"
}