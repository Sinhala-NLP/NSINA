{
       "Source": "hirunews",
       "Timestamp": "Sunday, 10 November 2013 - 11:53",
       "Headline": "වීඩියෝ : ක්‍රීඩ වෛද්‍ය ආයතනය ලෙඩ වීම",
       "News Content": "වසර 31 ක් ගතවී ඇතත් ජාතික ක්‍රීඩා වෛද්‍ය ආයතනයට ආයතනික ව්‍යූහයක් නොමැති වීම පිලිබදව අප පසුගියදා හිරු ස්පෝට්ස් කෝනර් තුලින් පෙන්වා දුන්නා.\n\\r\\n\nඒ මේ වනවිට එම ආයතනයේ මතුව ඇති අර්බුද ගණනාවක්ද ඉස්මතු කරමින්.\n\\r\\n\nඉදිරියේදී පුරප්පාඩු වන ජාතික ක්‍රීඩා වෛද්‍ය ආයතනයේ ප්‍රධානී තනතුර පිරවීම සිදු කරන්නේ කැබිනට් පත්‍රිකාවක් මගින්.\n\\r\\n\nඒ සදහා සුදුසු පුද්ගලයෙකු නම් කිරීම ක්‍රීඩා අමාත්‍යාංශය විසින් සිදුකරනවා.\n\\r\\n\nනමුත් වැදගත්ම කරුණ වන්නේ මෙම තනතුර සදහා පූර්ණ කාලීනව කැපවිය හැකි සුදුසුකම් ඇත්තෙකු පත් කිරීම විනා ක්‍රීඩා වෛද්‍ය විද්‍යාවට සහ වෛද්‍ය ආයතනයට ආගන්තුක චරිත අහසින් පාත් කිරීම නොවේ.\n\\r\\n\nමෙම තනතුර සදහා මීට පෙර පත්වූ වෛද්‍යවරුන් දෙදෙනාටම සියයට 100 ක් ක්‍රීඩා වෛද්‍ය ආයතනය වෙනුවෙන් කැපවීමට කාලයක් නොතිබූ බවටඉතිහාසය සාක්ෂි දරනවා.\n\\r\\n\nඒ ඔවුන් සිය වෛද්‍ය වෘත්තීය තුල අතිශය කාර්යබහුල පුද්ගලයන් වූ බැවින්.\n\\r\\n\nමේ නිසා ඉදිරියේදී පුරප්පාඩු වන ජාතික ක්‍රීඩා වෛද්‍ය ඒකකයේ ප්‍රධානි තනතුර සදහා පත්කළ යුතුව ඇත්තේ ඒ සදහා පූර්ණ කාලීනව කැපවිය හැකි වෛද්‍යවරයෙකු බවයි අපගේ හැගීම.\n\\r\\n\nමෙරට ක්‍රීඩා වෛද්‍ය විද්‍යාව පිලිබදව පශ්චාත් උපාධිය සම්පූර්ණ කළ වෛද්‍යවරුන් 33 දෙනා අතරින් ඉහළම සුදුසුකම් ලබා ඇති වෛද්‍යවරයෙකුද මේ වනවිට ජාතික ක්‍රීඩා වෛද්‍ය ඒකකයේ සේවය කරනවා.\n\\r\\n\nක්‍රීඩක ක්‍රීඩිකාවන්ගේ ආබාධ සහ එම ආබාධවල ඉතිහාසය පිලිබදව විධිමත් දැනුමක් ඇත්තේ වසර ගණනක් ක්‍රීඩා වෛද්‍ය ඒකකයේ සේවය කළ වෛද්‍යවරුන්ට පමණයි.\n\\r\\n\nඑවන් වාතාවරණයක් තුල ක්‍රීඩා වෛද්‍ය ඒකකයේ ප්‍රධානි තනතුරට කෙතරම් වෘත්තීය සුදුසුකම් ඇති පුද්ගලයෙක් පත් කළත් ඔහුට ක්‍රීඩක ක්‍රීඩිකාවන්ගේ ආබාධ හෝ ඒවායේ ඉතිහාසය පිලිබදව අවබෝධයක් ලබා ගැනීමට කාලයක් ගතවනවා.\n\\r\\n\nඑම නිසා මෙරට ක්‍රීඩක ක්‍රීඩිකාවන් පිලිබදව මනා අවබෝධයක් සහිත වෛද්‍යවරයෙකුට අදාළ තනතුර ලබාදීම මෙරට ක්‍රීඩාවේ අනාගතය සදහා වඩාත් සුබදායක වන බවයි අපේ හැගීම.\n\\r\\n\nඒ සදහා මූලික පියවර ලෙස ජාතික ක්‍රීඩා වෛද්‍ය ආයතනයට නිසි ආයතනික පටිපාටියක් සහ උසස් වීම් පිරිනැමීමේ ක්‍රමවේදයක් කඩිනමින් සකසා දීම මෙරට ක්‍රීඩා බලධාරීන්ගේ වගකීමක් මෙන්ම යුතුකමක්ද වනවා.\n\\r\\n",
       "URL": "https://www.hirunews.lk/sports/71088/වීඩියෝ-ක්‍රීඩ-වෛද්‍ය-ආයතනය-ලෙඩ-වීම",
       "Category": "Sports",
       "Parent URL": "https://www.hirunews.lk/sports/all-news.php?pageID=504"
}