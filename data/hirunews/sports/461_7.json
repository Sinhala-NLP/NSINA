{
       "Source": "hirunews",
       "Timestamp": "Saturday, 11 July 2015 - 9:50",
       "Headline": "Update : ශ්‍රී ලංකාව 200/5යි",
       "News Content": "රන්ගිරි දඹුළු ජාත්‍යන්තර ක්‍රීඩාංගණයේ පැවැත්වෙන පළමු එක්දින තරගයේදී පාකිස්තාන පිළට එරෙහිව ශ්‍රී ලංකාව පන්දු වාර 41කදී කඩුලූ 5ක් දැවී ලකුණු 200ක් ලබා සිටියා. කාසියේ වාසිය දිනූ පාකිස්තානය පළමුවෙන් පන්දුවට පහර දෙන ලෙස ශ්‍රී ලංකා පිළට ආරාධනා කළා. දැන් කඩුල්ලේ රැදී සිටින්නේ නායක ඇන්ජලෝ මැතිව්ස් සමඟ දිනේෂ් චන්දිමාල්.\nUpdate : Saturday, 11 July 2015 - 12:45\n-----------------------------------------------------\nකාසියේ වාසිය පකිස්ථානයට\nසංචාරක පකිස්තාන කණ්ඩායම සහ ශ්‍රී ලංකා කණ්ඩායම අතර පළමු එක්දින ක්‍රිකට් තරගයේ කාසියේ වාසිය දිනාගැනීමට පකිස්ථාන කණ්ඩායම සමත් වුණා. ඒ අනුව ඔවුන් තීරණය කළේ මුලින්ම පන්දුවට පහරදීමේ අවස්ථාවේ ශ්‍රී ලංකා කණ්ඩායමට ලබාදීමටයි. දඹුල්ල ජාත්‍යන්තර ක්‍රිකට් ක්‍රීඩාංගණයේ පැවැත්වෙන මෙම තරගය තවත් සුළු මොහොතකින් ආරම්භවීමට නියමිතයි.\n-------------------------------------------------\nපාකිස්තාන - ශ්‍රී ලංකා එක්දින තරඟය අද\nසංචාරක පාකිස්තාන පිළ සහ ශ්‍රී ලංකාව අතර එක්දින තරගාවලිය රන්ගිරි දඹුළු ජාත්‍යන්තර ක්‍රීඩාංගණයේදී අද (11) ආරම්භ වනවා. ශ්‍රී ලංකා පිළ අවසන් වරට එක්දින ජාත්‍යන්තර තරඟයකට සහභාගි වූයේ  ඕස්ට්‍රේලියාවේ සිඞ්නි නුවර පැවැති ලෝක කුසලාන අර්ධ අවසන් පූර්ව තරඟයටයි. පාකිස්තාන පිළට මිස්බා උල්හක් සහ ෂහිඞ් අෆ්රිඞී ඇතුළත් නොවන අතර, ශ්‍රී ලංකා කණ්ඩායම තරගාවලියට පිවිසෙන්නේ කුමාර් සංගක්කාර හෝ මහේල ජයවර්ධන නොමැතිවයි. කෙසේ නමුත්, ශ්‍රී ලංකා පිළට මෙම තරගාවලියේදී තිලකරත්න ඩිල්ශාන් සහ ලසිත් මාලිංග එක්වනවා. රංගන හේරත් සංචිතයට ඇතුළත් නොවන නිසා තරඟ 5කින් යුත් එක්දින තරගාවලියේදී ශ්‍රී ලංකා පිළේ ප්‍රධානතම දඟ පන්දු යවන්නා ලෙස කටයුතු කරනු ඇත්තේ සචිත්‍ර සේනානායකයි.",
       "URL": "https://www.hirunews.lk/sports/113002/update-කාසියේ-වාසිය-පකිස්ථානයට",
       "Category": "Sports",
       "Parent URL": "https://www.hirunews.lk/sports/all-news.php?pageID=461"
}