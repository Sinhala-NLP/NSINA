{
       "Source": "hirunews",
       "Timestamp": "Thursday, 06 August 2015 - 12:49",
       "Headline": "සංගක්කාරට ගෞරවනීය සමුගැනීමක්",
       "News Content": "කුමාර සංගක්කාරට ගෞරවාන්විත සමුගැනීමක් ලබාදීම සඳහා ඉන්දියාව සමඟ පැවැත්වෙන පළමු ටෙස්ට් තරඟය ජයග්‍රහණය කිරීමට බලාපොරොත්තු වන බව ශ්‍රී ලංකා ක්‍රිකට් නායක ඇන්ජලෝ මැතිව්ස් පවසනවා. ලබන 12 වනදා ඉන්දියාව සමඟ ගාල්ලේ පැවැත්වෙන පළමු ටෙස්ට් තරඟයෙන් අනතුරුව ටෙස්ට් පිටියෙන් සමුගැනීමටයි සංගක්කාර මීට පෙර තීරණය කර තිබුණේ. ඒ අනුව එම තරඟය ජයග්‍රහණය කිරීමට කණ්ඩායමේ සියලූදෙනා සූදානම් බව  ඉන්දු - ශ්‍රී ලංකා ටෙස්ට් තරඟාවලිය පිළිබඳව කරුණු පැහැදිළි කිරීම සඳහා කොළඹ ඊයේ පැවති  මාධ්‍ය හමුවකදී ඇන්ජලෝ මැතිව්ස් ප්‍රකාශ කළා.",
       "URL": "https://www.hirunews.lk/sports/114438/සංගක්කාරට-ගෞරවනීය-සමුගැනීමක්",
       "Category": "Sports",
       "Parent URL": "https://www.hirunews.lk/sports/all-news.php?pageID=457"
}