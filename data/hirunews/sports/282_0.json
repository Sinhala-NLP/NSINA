{
       "Source": "hirunews",
       "Timestamp": "Sunday, 12 November 2017 - 15:56",
       "Headline": "Update - ශ්‍රී ලංකා - ඉන්දීය ක්‍රිකට් පාලක සභාපතිගේ පිළේ තරඟය, ජය පැරදුමෙන් තොරයි",
       "News Content": "ශ්‍රී ලංකාව සහ ඉන්දීය ක්‍රිකට් පාලක මණ්ඩලයේ සභාපතිවරයාගේ කණ්ඩායම අතර කොල්කටාහි පැවැත්වෙන දෙදින පුහුණු තරඟය ජය පරාජයෙන් තොරව අවසන් වුණා.\nඅද දිනය ආරම්භ වන විට පළමු ඉනිම ක්‍රීඩා කරමින් සිටි ශ්‍රී ලංකා කණ්ඩායම සිය ඉනිම අත්හිටුවීමට තීරණය කළේ කඩුලු 9ක් බිද වැටී ලකුණු 411ක් ලබා සිටියදියි.\nඒ අනුව තරඟයේ අවසන් දිනය නිමාවට පත්වන විට සිය පළමු ඉනිම ක්‍රීඩා කරමින් සිටි ඉන්දීය ක්‍රිකට් පාලක මණ්ඩලයේ සභාපතිවරයාගේ කණ්ඩායම කඩුලු 5ක් දැවී ලකුණු 287 ක් ලබා සිටියා.\nUpdate :- Sunday, November 12, 2017 7.30 Pm\n---------------------------------------------------------------------\nශ්‍රී ලංකා කණ්ඩයම සහ ඉන්දීය ක්‍රිකට් සභාපතිවරයාගේ කණ්ඩායම සමඟ  දෙදින නිල නොවන පුහුණු තරඟයේ අවසන් දිනය අදයි.\nකොල්කටා නුවර ජදාවුපූර් විශ්ව විද්‍යාල ක්‍රීඩාංගනයේදී පැවැත්වෙන මෙම තරඟයේ කාසිය වාසිය දිනාගත් ඉන්දීය ක්‍රිකට් සභාපතිවරයාගේ කණ්ඩායම පළමුව පන්දුවට පහරදීමේ අවසථාව  ශ්‍රී ලංකා කණ්ඩයමට ලබා දුන්නා.\nඒ අනුව  ශ්‍රී ලංකා කණ්ඩයම පළමු ඉනිම සඳහා ලකුණු කඩුලු 09ක් දැවී ලකුණු 411ක් ලබාගෙන සිටියදී ඉනිම අත්හිටුවීමට තීරණය කළා.\nඑහිදී ශ්‍රී ලංකා කණ්ඩායම වෙනුවෙන් ආරම්භක පිතිකරු සධීර සමරචික්‍රම ලකුණු 74ක් සහ දිමුත් කරුණාරත්න අර්ධ ශතකයක් රැස් කිරීමට සමත් වුණා.\nඇන්ජලෝ මැතිව්ස් ලකුණු 54ක් රැස් කළ අතර නිරෝෂන් දික්වැල්ල නොදැවී වේගවත් ලකුණු 73ක් රැස් කළේ පන්දු 59කට මුහුණ දෙමින්.\nපන්දු යැවීමේදී ඉන්දීය කණ්ඩායමේ සන්දීප් වෝරිය සහ අකාෂ් භන්දාරි කඩුලු 02බැගින් දවා ගත්තා.\nපළමු ඉනිම ක්‍රීඩාකරන ඉන්දීය ක්‍රිකට් සභාපතිවරයාගේ කණ්ඩායම වෙනුවෙන් එහි නායක සංජු සැම්සන් ලකුණු 128ක් රැස් කළා.\nමෙම පුහුණු තරඟයේදී ශ්‍රී ලංකා ක්‍රීඩකයින් 12 දෙනෙකු පන්දු යැවීම සඳහා යොදාගෙන තිබුණා.\nඒ අනුව ළහිරු තිරිමාන්න කඩුලු 02ක් බිඳ දැමු අතර දිල්රුවන් පෙරේරා, ධනංජය ද සිල්වා සහ සධීර සමරචික්‍රම එක් කඩුල්ල බැගින් දවා ගත්තා.\nඉන්දීය ක්‍රිකට් සභාපතිවරයාගේ කණ්ඩායම මේ වන විට සිය පළමු ඉනිම ක්‍රීඩා කරනවා.",
       "URL": "https://www.hirunews.lk/sports/175848/update-ශ්‍රී-ලංකා-ඉන්දීය-ක්‍රිකට්-පාලක-සභාපතිගේ-පිළේ-තරඟය-ජය-පැරදුමෙන්-තොරයි",
       "Category": "Sports",
       "Parent URL": "https://www.hirunews.lk/sports/all-news.php?pageID=282"
}