{
       "Source": "hirunews",
       "Timestamp": "Friday, 01 November 2013 - 13:37",
       "Headline": "ශ්‍රී ලංකා සංචාරයේ නවසීලන්ත නායකයා මිල්ස්.",
       "News Content": "ශ්‍රී ලංකාවේ සංචාරය කරන නවසීලන්ත ක්‍රිකට් කණ්ඩායමේ නායකයා ලෙස කයිල් මිල්ස් නම් කර තිබෙනවා. ඒ සඳහා කලින් නම් කර සිටි කේන් විලියම්සන් බංග්ලාදේශ චාරිකාවේදී තුවාල ලැබීම ඊට හේතුවයි. විලියම්සන් ඒ සඳහා නම් කරනු ලැබූයේ නවසීලන්ත නායක බ්‍රෙන්ඩන් මැකලම් දේශීය ටෙස්ට් තරගාවලි සඳහා විවේක ගැන්වීමටයි. මැකලම් මෙන්ම රොස් ටේලර් ද නවසීලන්ත පිලේ ශ්‍රී ලංකා චාරිකාවට ඇතුළත් වන්නේ නැහැ. කයිල් මිල්ස් නවසීලන්ත ක්‍රිකට් පිල මෙහෙයවන්නේ ප්‍රථම වතාවටයි. නවසීලන්ත පිල ශ්‍රී ලංකාවේදී එක් දින ජාත්‍යන්තර තරග 3 කට සහ විස්සයි විස්ස තරඟ 2 කට සහභාගි වනවා. පළමු තරගය නොවැම්බර් 10 වැනිදා හම්බන්තොට - සූරියවැව ක්‍රීඩාංගනයේදී පැවැත්වීමට නියමිතයි.",
       "URL": "https://www.hirunews.lk/sports/70473/ශ්‍රී-ලංකා-සංචාරයේ-නවසීලන්ත-නායකයා-මිල්ස්",
       "Category": "Sports",
       "Parent URL": "https://www.hirunews.lk/sports/all-news.php?pageID=506"
}