{
       "Source": "hirunews",
       "Timestamp": "Monday, 11 April 2022 - 19:30",
       "Headline": "දකුණු අප්‍රිකා පිලට විශිෂ්ට ජයක්",
       "News Content": "බංග්ලාදේශය සමඟ පැවති දෙවන ටෙස්ට් තරගයෙන් ලකුණු 332 ක දැවැන්ත ජයග්‍රහණයක් වාර්තා කිරීමට සංචාරක දකුණු අප්‍රිකානු පිල අද සමත් වුණා.\nදකුණු අප්‍රිකාව මුල් ඉනිම සඳහා ලකුණු 453 ක් රැස් කළ අතර, දෙවන ඉනිම සඳහා කඩුලු හයක් දැවී ලකුණු 176 ක් ලබා පන්දුවට පහරදීම අත්හිටවනු ලැබුවා.\nපළමු ඉනිමේ ලකුණු 217 කට දැවී ගිය බංග්ලාදේශ පිලට ලකුණු 413 ක අසීරු ජයග්‍රාහී ඉලක්කයක් හිමිවූ අතර, ඔවුන් දෙවන ඉනිම සඳහා සියලු ක්‍රීඩකයන් දැවී රැස් කරගත්තේ ලකුණු 80 ක් පමණයි.\nකේෂව් මහරාජ් එහිදී ලකුණු 40 කට කඩුලු හතක් බිඳ හෙලීම විශේෂත්වයක්.\nමෙම ජයග්‍රහණයත් සමඟ දෙකට බින්දුවක් ලෙස ටෙස්ට් තරගාවලියේ ජයග්‍රහණය හිමිවන්නේද දකුණු අප්‍රිකාවටයි.",
       "URL": "https://www.hirunews.lk/sports/301752/දකුණු-අප්‍රිකා-පිලට-විශිෂ්ට-ජයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=23"
}