{
       "Source": "hirunews",
       "Timestamp": "Wednesday, 20 July 2016 - 18:31",
       "Headline": "ඕස්ට්‍රේලියාව තුන්දින තරගය දිනයි",
       "News Content": "සංචාරක  ඕස්ට්‍රේලියානු කණ්ඩායම සහ ශ්‍රී ලංකා ක්‍රිකට් සභාපතිවරයාගේ පිළ අතර පැවති තුන්දින ටෙස්ට් තරඟයෙන් ඉනිමක සහ ලකුණු 162ක ජයග්‍රහණයක් ලබා ගැනීමට  ඕස්ට්‍රේලියානු කණ්ඩායම සමත් වුණා.\nඒ, තරඟයේ තුන්වන සහ අවසන් දිනය වන අද (20*) ශ්‍රී ලංකා කණ්ඩායම දෙවන ඉනිමේදී ලකුණු 83කට දැවී යාමත් සමඟයි.\np.සාරා  ඕවල් ක්‍රීඩාංගණයේ පැවැති තරඟයේ පළමු ඉනිමේදී ශ්‍රී ලංකාව ලකුණු 229ක් රැස් කළ අතර  ඕස්ට්‍රේලියානු කණ්ඩායම ලකුණු 474ක් ලබා ගත්තා.\nඒ අනුව ශ්‍රී ලංකා කණ්ඩායම දෙවන ඉනිම ආරම්භ කළේ  ඕස්ට්‍රේලියානු කණ්ඩායමට වඩා ලකුණු 245ක් පිටුපසින් සිටිමින්.\nඑහෙත් අද දිවා ආහාරය සඳහා තරඟය නතර කිරීමටත් පෙර ශ්‍රී ලංකා කණ්ඩායමේ සියලු ක්‍රීඩකයන් ලකුණු 83කට දැවී ගියා.\nඑහිදී ක්‍රීඩකයන් 6 දෙනෙකු ලකුණු 3ට අඩු සංඛ්‍යාවක් ලබා ගැනීම ද විශේෂත්වයක්.",
       "URL": "https://www.hirunews.lk/sports/138541/ඕස්ට්‍රේලියාව-තුන්දින-තරගය-දිනයි",
       "Category": "Sports",
       "Parent URL": "https://www.hirunews.lk/sports/all-news.php?pageID=399"
}