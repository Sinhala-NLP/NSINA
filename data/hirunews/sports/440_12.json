{
       "Source": "hirunews",
       "Timestamp": "Saturday, 14 November 2015 - 20:17",
       "Headline": "27 වන යෞවන ක්‍රීඩා උළෙලේදී නව තරඟ වාර්තා 06 ක්",
       "News Content": "27 වන ජාතික යෞවන ක්‍රීඩා උළෙලේදී නව තරඟ වාර්තා 6 ක් පිහිටුවීමට ක්‍රීඩක ක්‍රීඩිකාවන් සමත්ව තිබෙනවා. වයස අවුරුදු 20 න් පහළ මීටර් 200 පිරිමි ඉසව්ව තත්ත්පර 22 යි දශම 1 යි 6 කින් නිම කරමින් කොළඹ දිස්ත්‍රික්කයේ සුරේෂ් පෙරේරා නව තරඟ වාර්තාවක් පිහිටුවනු ලැබුවා.\nවයස අවුරුදු 20 න් පහළ මීටර් 800 පිරිමි තරඟ ඉසව්වේ ද නව තරඟ වාර්තාවක් පිහිටුවූයේ එම ඉසව්වේ පළමු ස්ථානය ලබා ගත් ගම්පහ දිස්ත්‍රික්කයේ ජී.එච්.සී. කුශාන්ත තරඟය විනාඩි 1 යි තත්ත්පර 56 යි දශම 7 යි 6 කින් තරඟය නිමා කරමින්. එමෙන්ම, හෙල්ල විසි කිරීමේ වයස අවුරුදු 20 න් ඉහළ තරඟ ඉසව්වේදී මීටර් 74 යි දශම 8 යි 4 ක දුරක් විසි කරමින් නව තරඟ වාර්තාවක් පිහිටුවමින් තරඟයේ ජයග්‍රහනය කිරීමට කළුතර දිස්ත්‍රික්කයේ ආර්.එම්.එස් රණසිංහ සමත් වුණා. එමෙන්ම මීටර් 10,000 විස්සෙන් පහළ පිරිමි තරඟ ඉසව්වේ ද මීටර් 100 , 20 න් පහළ කාන්තා තරඟ ඉසව්වේද මීටර් 400 , 20 න් පහළ තරඟ ඉසව්වෙන් ද නව තරඟ වාර්තා පිහිටුවීමට ක්‍රීඩක ක්‍රීඩිකාවන් සමත්ව තිබෙනවා.",
       "URL": "https://www.hirunews.lk/sports/120231/27-වන-යෞවන-ක්‍රීඩා-උළෙලේදී-නව-තරඟ-වාර්තා-06-ක්",
       "Category": "Sports",
       "Parent URL": "https://www.hirunews.lk/sports/all-news.php?pageID=440"
}