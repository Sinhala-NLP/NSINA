{
       "Source": "hirunews",
       "Timestamp": "Thursday, 03 March 2022 - 8:17",
       "Headline": "රුසියාව සහ බෙලරූස් පැරා ඔලිම්පික් ක්‍රීඩකයන්ට අවස්ථාවක්",
       "News Content": "රුසියාවේ යුක්රේන ආක්‍රමණයත් සමඟ බීජිං ශීත ඍතු ඔලිම්පික් උළෙලේ දී තහනමක් පනවනු ඇති බවට බියෙන් පසු වූ රුසියානු - බෙලරූස් පැරා ඔලිම්පික් ක්‍රීඩක ක්‍රීඩිකාවන්ට එම තරඟාවලියට සහභාගි වීමට අවසර හිමිව තිබෙනවා.\nජාත්‍යන්තර පැරා ඔලිම්පික් කමිටුව ඊයේ මෙම තීරණය ප්‍රකාශයට පත් කරමින් කියා සිටියේ දෙරටේ ක්‍රීඩක ක්‍රීඩිකාවන්ට පැරා ඔලිම්පික් ධජය යටතේ ක්‍රීඩා කළ හැකි නමුත් ඔවුන් පදක්කම් සටහනට ඇතුළත් නො කරන බවයි.\nරුසියාවේ යුක්රේන ආක්‍රමණයට ප්‍රතිචාර දක්වමින් රුසියානු සහ බෙලරූස් රාජ්‍යයේ ක්‍රීඩක, ක්‍රීඩිකාවන්ට හා නිලධාරීන්ට ජාත්‍යන්තර ඔලිම්පික් කමිටුව ජාත්‍යන්තර තරඟ තහනමක් පැනවීමට පසුගිය දා නිර්දේශ කර තිබුණා.\nඒ, රුසියාව ඔලිම්පික් සටන් විරාමය උල්ලංඝනය කිරීම සැලකිල්ලට ගනිමින්.",
       "URL": "https://www.hirunews.lk/sports/298530/රුසියාව-සහ-බෙලරූස්-පැරා-ඔලිම්පික්-ක්‍රීඩකයන්ට-අවස්ථාවක්",
       "Category": "Sports",
       "Parent URL": "https://www.hirunews.lk/sports/all-news.php?pageID=26"
}