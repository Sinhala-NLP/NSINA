{
       "Source": "hirunews",
       "Timestamp": "Saturday, 06 April 2013 - 19:35",
       "Headline": "කසකස්ථානය පරදා ශ්‍රී ලංකාව ජයගනී.",
       "News Content": "ශ්‍රී ලංකාව ඇතුළු රටවල් 04 ක සහභාගිත්වයෙන් පැවැත්වෙන ආසියානු පළමුපෙළ රග්බි තරගාවලියේ ශ්‍රී ලංකාව සහ කසකස්ථානය අතර පැවති අවසන් තරගය ජය ගැනීමට  ශ්‍රී ලංකා කණ්ඩායම අද සමත් වුණා. ඒ, 49 ට 18 ක් ලෙස විශිෂ්ඨ ජයක් හිමිකර ගනිමින්. මෙය ලීග් තරගාවලියක් නිසා ලකුණු සටහනේ පළමු තැනට පත්වු කණ්ඩායමට ආසියානු ප්‍රමුඛ පෙළ තරගාවලියට උසස්වීමේ අවස්ථාවද උදාවන අතර, ශ්‍රී ලංකා කණ්ඩායම මෙම ජයග්‍රහණයත් සමග එම අවස්ථාවද උදාකර ගත්තා. දැනට මෙම තරගාවලියේ ප්‍රසාද ලකුණු සටහනේ පෙරමුණේ පසුවන්නේද ශ්‍රී ලංකා කණ්ඩායමයි. මීට පෙර චීන තායිපේ සහ තායිලන්ත කණ්ඩායම් අතර පැවති තරඟවලින්ද ශ්‍රී ලංකාව ජය වාර්තා කළා.",
       "URL": "https://www.hirunews.lk/sports/56679/කසකස්ථානය-පරදා-ශ්‍රී-ලංකාව-ජයගනී",
       "Category": "Sports",
       "Parent URL": "https://www.hirunews.lk/sports/all-news.php?pageID=542"
}