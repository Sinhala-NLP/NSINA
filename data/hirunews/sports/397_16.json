{
       "Source": "hirunews",
       "Timestamp": "Wednesday, 27 July 2016 - 15:08",
       "Headline": "ශ්‍රී ලංකා පන්දු යවන්නන් ඔස්ට්‍රේලියාව අසරණ කරයි",
       "News Content": "සංචාරක ඔස්ට්‍රේලියා කණ්ඩායමේ පළමු ඉනිම ලකුණු 203 කට සීමා කිරීමට ශ්‍රී ලංකා පන්දු යවන්නන් සමත්වුනා.\nපල්ලෙකැලේ ජාත්‍යන්තර ක්‍රීඩාංගණයේ පැවැත්වෙන තරගයේදී ශ්‍රී ලංකා කණ්ඩායම පළමු ඉනිම වෙනුවෙන් ලබාගත්තේ ලකුණු 117 ක් පමණයි.\nඔස්ට්‍රේලියා පළමු ඉනිමේදී ඇඩම් වොජස් ලකුණු 47 ක් ලබාගත්තා.\nමිචෙල් මාර්ෂ් 31 ක් සහ ස්ටීවන් ස්මිත් ලකුණු 30 ක් ලබාගත්තා.\nනුවන් ප්‍රදීප්ගේ පන්දුවක් හමුවේ ඩේවිඩ් වෝනර් කිසිදු ලකුණක් නොලබා දැවී ගියා.\nපන්දු යැවීමේදී රංගන හේරත් සහ ලක්ෂාන් සඳකැන් කඩුලු 4 බැගින් බිඳහෙලුවා.\nනුවන් ප්‍රදීප් කඩුලු 2 යි.\nමේවන විට දෙවන ඉනිම වෙනුවෙන් පන්දුවට පහරදෙමින් සිටින ශ්‍රී ලංකා කණ්ඩායම එක් කඩුල්ලක් දැවී ලකුණු 6 ක් ලබා සිටිනවා.\nකුසල් පෙරේරා ලකුණු 4 කට දැවීගියා.\nවර්ෂාව ඇද හැළීම හේතුවෙන් මේවන විට තරගය තාවකාලිකව අත්හිටුවා තිබෙනවා.",
       "URL": "https://www.hirunews.lk/sports/139136/ශ්‍රී-ලංකා-පන්දු-යවන්නන්-ඔස්ට්‍රේලියාව-අසරණ-කරයි",
       "Category": "Sports",
       "Parent URL": "https://www.hirunews.lk/sports/all-news.php?pageID=397"
}