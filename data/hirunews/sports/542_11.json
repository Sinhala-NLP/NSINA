{
       "Source": "hirunews",
       "Timestamp": "Monday, 08 April 2013 - 13:07",
       "Headline": "සංගක්කාරගේ සන්රයිසස් හයිද්‍රබාද් පෙරමුණේ.",
       "News Content": "ඉන්දීය  ප්‍රිමියර් ලීග් තරඟාවලියේ මේ වනවිට පෙරමුණේ පසුවන්නේ කුමාර සංගක්කාරගේ  නායකත්වයෙන් යුත් සන්රයිසස් හයිද්‍රාබාද් කණ්ඩායමයි.  සහභාගි වූ තරඟ දෙකම  ජයගනිමින් ප්‍රසාද ලකුණු 4 ක් හිමිකරගැනීමට ඔවුන් සමත්ව තිබෙනවා. ප්‍රසාද  ලකුණු සටහනේ දෙවන ස්ථානයේ පසුවන්නේ ඇඩම් ගිල්ක්‍රිස්ට් නායකත්වය දරන  කිංග්ස් ඉලෙවන් පන්ජාබ් කණ්ඩායමයි. ඔවුන් සහභාගි වූ තරඟ දෙකින් එක් තරඟයක්  ජයගෙන තිබෙනවා. ලකුණු සටහනේ තුන්වන ස්ථානයේ පසුවන්නේ කොල්කටා නයිට්  රයිඩර්ස් කණ්ඩායමයි. ඔවුන්ද සහභාගිවූ තරඟ දෙකෙන් ජයගෙන ඇත්තේ එක් තරඟයක්  පමණයි.\nමේ අතර අයි.පී.එල්. තරඟ මාලාවට අදාළව තවත් තරඟයක්  අද පැවැත්වීමට නියමිතයි. ඒ, බැංගලෝර් රෝයල්ස් කණ්ඩායම හා කොල්කටා නයිට්  රයිඩර්ස් කණ්ඩායම අතරයි.",
       "URL": "https://www.hirunews.lk/sports/56791/සංගක්කාරගේ-සන්රයිසස්-හයිද්‍රබාද්-පෙරමුණේ",
       "Category": "Sports",
       "Parent URL": "https://www.hirunews.lk/sports/all-news.php?pageID=542"
}