{
       "Source": "hirunews",
       "Timestamp": "Saturday, 04 July 2015 - 9:27",
       "Headline": "Update : පාකිස්තානය 209/9",
       "News Content": "සංචාරක පාකිස්තාන පිල සහ ශ්‍රී ලංකාව අතර පල්ලෙකැලේ ජාත්‍යන්තර ක්‍රීඩාංගනයේ පැවැත්වෙන තුන්වන සහ අවසාන ටෙස්ට් තරගයේ දෙවන දිනය අදයි. අද (04) තරගය නිමා වන විට පළමු ඉනිම ක්‍රීඩා කරන පාකිස්ථාන  කණ්ඩායම කඩුලූ 09 ක් දැවී ලකුණු 209 ක් ලබා සිටියා.\nශ්‍රී ලංකා පිලේ මුල් ඉනිම ලකුණු 278 කට සීමා වූ අතර පළමු ඉනිම වෙනුවෙන් දිමුත් කරුණාරත්න ලකුණු 130 ක් ද උපුල් තරංග ලකුණු 46 ක් ද ලබාගත්තා.\nUpdate : Saturday, 04 July 2015 - 18:10\n---------------------------------------------------\nශ්‍රී ලංකාව 278 යි\nසංචාරක පාකිස්තාන පිල සහ ශ්‍රී ලංකාව අතර පල්ලෙකැලේ ජාත්‍යන්තර ක්‍රීඩාංගනයේ පැවැත්වෙන තුන්වන සහ අවසාන ටෙස්ට් තරගයේ දෙවන දිනය වන අද (04) ශ්‍රී ලංකා පිල මුල් ඉනිම සඳහා ලකුණු 278 කට දැවී ගියා. දිමුත් කරුණාරත්න ලකුණු 130 ක් රැස් කළ අතර, උපුල් තරංග ලකුණු 46 ක් ලබාගත්තා. පන්දු යැවීමේදී නැවතත් දස්කම් දැක්වූ යසීර් ෂා ලකුණු 78 කට කඩුලූ 5 ක් බිඳ හෙලූවා. සිය පළමු ඉනිම සඳහා පන්දුවට පහරදෙන පාකිස්ථාන පිල අද දිවා භෝජනය වනවිට කඩුලූ 3 ක් දැවී ලබා සිටි ලකුණු සංඛ්‍යාව 45 ක්.\nUpdate : Saturday, 04 July 2015 - 12:00\n---------------------------------------------------\nශ්‍රී ලංකා - පාකිස්තාන දෙවන දිනය අදයි\nසංචාරක පාකිස්තාන පිල සහ ශ්‍රී ලංකාව අතර පල්ලෙකැලේ ජාත්‍යන්තර ක්‍රීඩාංගනයේ පැවැත්වෙන තුන්වන සහ අවසාන ටෙස්ට් තරගයේ දෙවන දිනය අදයි. කාසියේ වාසිය දිනූ පාකිස්තාන පිළ පළමුවෙන් පන්දුවට පහරදෙන ලෙස ශ්‍රී ලංකා පිලට ආරාධනා කළ අතර ඊයේ (03) පළමු දිනය අවසානයේ ශ්‍රී ලංකා කණ්ඩායම ප්‍රථම ඉනිම සඳහා කඩුලූ 08ක් දැවී ලකුණු 272 ක් ලබා සිටියා. එහිදී දිමුත් කරුණාරත්න සිය දෙවන ටෙස්ට් ශතකය වාර්තා කරමින් ලකුණු 130ක් ලබා ගත්තා.",
       "URL": "https://www.hirunews.lk/sports/112590/update-පාකිස්තානය-209-9",
       "Category": "Sports",
       "Parent URL": "https://www.hirunews.lk/sports/all-news.php?pageID=462"
}