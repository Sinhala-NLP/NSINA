{
       "Source": "hirunews",
       "Timestamp": "Thursday, 07 November 2013 - 19:25",
       "Headline": "වීඩියෝ: ශ්‍රී ලංකා ඒ කණ්ඩායමට තියුණු ජයග්‍රහණයක්.",
       "News Content": "ශ්‍රී ලංකා ක්‍රිකට් සභාතිවරයාගේ කණ්ඩායම සහ ශ්‍රී ලංකා ඒ කණ්ඩායම අතර එස්.එස්.සී. ක්‍රීඩාංගනයේදී අද (07) පැවති එක්දින තරගය ඩක්වර්ත් ලූවිස් න්‍යායට අනුව ලකුණු 02 කින් ජයග්‍රහණය කිරීමට ශ්‍රී ලංකා ඒ කණ්ඩායම සමත් වුණා. තරගයේ මුලින්ම පන්දුවට පහරදුන් ශ්‍රී ලංකා ක්‍රිකට් සභාපතිවරයාගේ කණ්ඩායම නියමිත පන්දුවාර පනහ අවසානයේ කඩුළු 08 ක් දැවී ලකුණු 295 ක් රැස් කළා. අයහපත් අලෝක තත්ත්වය හේතුවෙන් තරගයට බාධා එල්ල වූ අතර, ඒ අනුව පන්දුවාර 44 කදී ලකුණු 250 ක ඉලක්කයක් ශ්‍රී ලංකා ඒ කණ්ඩායමට හිමිවුණා. අදාළ ඉලක්කය හඹාගිය ශ්‍රී ලංකා ඒ කණ්ඩායම පන්දුවාර 44 කදී කඩුළු 06 ක් දැවී ලකුණු 252 ක් ලබා ගනිමින් ජයග්‍රහණය වාර්තා කළා.",
       "URL": "https://www.hirunews.lk/sports/70924/වීඩියෝ-ශ්‍රී-ලංකා-ඒ-කණ්ඩායමට-තියුණු-ජයග්‍රහණයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=505"
}