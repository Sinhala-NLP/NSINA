{
       "Source": "hirunews",
       "Timestamp": "Wednesday, 17 October 2018 - 21:58",
       "Headline": "එංගලන්තයට ලකුණු 151 ඉලක්කයක්",
       "News Content": "ශ්‍රී ලංකාව සමග පැවැත්වෙන තුන්වන එක්දින ක්‍රිකට් තරගය ජය ගැනීමට එංගලන්තයට ලකුණු 151 ක ඉලක්කයක් හිමිව තිබෙනවා.\nතරගයේ කාසියේ වාසිය දිනු එංගලන්තයේ ආරාධනය මත පළමුවෙන් පන්දුවට පහරදුන් ශ්‍රී ලංකාව නියමිත පන්දුවාර 21 අවසානයේ කඩුලු 9 ක් දැවී ලකුණු 150 ක් රැස් කළා.\nසධීර සමරවික්‍රම ලකුණු 35 ක් සහ නිරෝෂන් දික්වැල්ල ලකුණු 36 ක් ලබාගත්තා.\nදිනේෂ් චන්දිමාල් ලකුණු 34 යි.\nවර්ෂාවෙන් බාධා එල්ලවීම හේතුවෙන් පස්වරු 2.30 ට ආරම්භ වීමට නියමිතවු තරගය ආරම්භ කෙරුනේ රාත්‍රී 8.15 ටයි.\nඅයහපත් කාලගුණයෙන් එල්ලවූ බාධාව හමුවේ එක් කණ්ඩායමකට පන්දුවාර 21 බැගින් ලබාදී තරගය පැවැත්වීමට තීරණය කෙරුනා.\nපන්දු යැවීමේදී අඩිල් රෂීඩ් කඩුලු 4 ක් සහ ටොම් කරන් කඩුලු 3 ක් බිඳහෙලුවා.\nඑංගලන්ත පිළිතුරු ඉනිම තවත් සුලු වේලාවකින් ආරම්භ වීමට නියමිතයි.",
       "URL": "https://www.hirunews.lk/sports/202350/එංගලන්තයට-ලකුණු-151-ඉලක්කයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=200"
}