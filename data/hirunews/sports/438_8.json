{
       "Source": "hirunews",
       "Timestamp": "Monday, 30 November 2015 - 20:15",
       "Headline": "අශ්වින් ලොව දෙවන තැනට",
       "News Content": "දකුණු අප්‍රිකානු පිළ සමඟ පැවැති ටෙස්ට් තරගාවලියේදී දස්කම් දැක්වූ ඉන්දීය පිළේ දඟ පන්දු යවන ක්‍රීඩක රවිචන්ද්‍රන් අශ්වින් අයි.සී.සී. ටෙස්ට් පන්දු යවන්නන්ගේ දර්ශකයේ දෙවන ස්ථානයට පත්ව තිබෙනවා. ඒ, දර්ශකයේ ස්ථාන 3ක් ඉහළට පැමිණෙමින්. දකුණු අප්‍රිකාව සමඟ පැවැති දෙවන ටෙස්ට් තරඟයේදී අශ්වින් ලකුණු 98කට දකුණු අප්‍රිකානු කඩුලූ 12ක් බිද හෙලූවා. ඒ සමඟම ඉන්දීය පිළට ටෙස්ට් තරගාවලියේ ජයග්‍රහණය ද හිමි වුණා. අයි.සී.සී. ටෙස්ට් පන්දු යවන්නන්ගේ දර්ශකයේ පළමු ස්ථානය දකුණු අප්‍රිකානු ක්‍රීඩක ඬේල් ස්ටේන්ට හිමි වී ඇති අතර, තුන්වන ස්ථානය හිමි වී ඇත්තේ එංගලන්තයේ ජේම්ස් ඇන්ඩර්සන්ටයි. අයි.සී.සී. ටෙස්ට් පන්දු යවන්නන්ගේ දර්ශකයේ 8 වන ස්ථාන ශ්‍රී ලංකා පිළේ දඟ පන්දු යවන ක්‍රීඩක රංගන හේරත්ට හිමි වී තිබෙනවා.",
       "URL": "https://www.hirunews.lk/sports/121124/අශ්වින්-ලොව-දෙවන-තැනට",
       "Category": "Sports",
       "Parent URL": "https://www.hirunews.lk/sports/all-news.php?pageID=438"
}