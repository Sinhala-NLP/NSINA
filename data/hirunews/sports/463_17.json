{
       "Source": "hirunews",
       "Timestamp": "Monday, 22 June 2015 - 7:48",
       "Headline": "ඉන්දියාවම හොල්ලමින් බංග්ලාදේශය නැවතත් දිනයි",
       "News Content": "සංචාරක ඉන්දීය කණ්ඩායම සහ බංග්ලාදේශ කණ්ඩායම අතර ඊයේ පැවති දෙවන එක්දින තරඟයත් ජයග්‍රහණය කිරීමට බංග්ලාදේශය සමත්වුණා. පන්දු වාර 47 කට සීමාවුණු තරඟයේ මුලින්ම පන්දුවට පහරදුන් ඉන්දීය කණ්ඩායම පන්දුවාර 45 ක් අවසානයේ සියලූදෙනා දැවී ලකුණු 200 ක් ලබාගත්තා. පිළිතුරු ඉනිම ක්‍රීඩා කළ බංග්ලාදේශය පන්දු වාර 38 ක් අවසානයේ කඩුලූ 4 ක් දැවී ලකුණු 201 ක් ලබාගනිමින් තරඟයේ ජය වාර්තා කිරීමට සමත්වුණා. බංග්ලාදේශ කණ්ඩායම ඊයේ ලැබූ ජයග්‍රහණයත් සමග තරඟ 3 කින් සමන්විත තරඟාවලියේ දෙකට බින්දුවක් ලෙස ජයග්‍රහණය කිරීමටද සමත්ව තිබෙනවා.",
       "URL": "https://www.hirunews.lk/sports/111859/ඉන්දියාවම-හොල්ලමින්-බංග්ලාදේශය-නැවතත්-දිනයි",
       "Category": "Sports",
       "Parent URL": "https://www.hirunews.lk/sports/all-news.php?pageID=463"
}