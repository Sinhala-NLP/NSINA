{
       "Source": "hirunews",
       "Timestamp": "Sunday, 30 December 2018 - 8:39",
       "Headline": "නවසීලන්තයේදී ශ්‍රී ලංකාවට දැවැන්ත පරාජයක්",
       "News Content": "ක්‍රයිස්චර්ච් නුවර පැවති දෙවන ටෙස්ට් තරගයෙන් ශ්‍රී ලංකාව පරදවා ලකුණු 423 ක දැවැන්ත ජයග්‍රහණයක් අත් කරගැනීමට නවසීලන්තය අද සමත්වුණා.\nතරගයේ පස්වන සහ අවසාන දිනය වන අද ඔවුන් ශ්‍රී ලංකා පිලේ දෙවන ඉනිමේ අවසන් කඩුලූ 4 ද බිඳ හෙලීමට සමත්වූ අතර, ශ්‍රී ලංකා ඉනිම ලකුනු 236 කට සීමාවුණා.\nශ්‍රී ලංකාව මුල් ඉනිමේදී ලකුණු 104 කට දැවී ගියා. පළමු ඉනිමේදී ලකුණු 178 ක් ලබාගත් නවසිලන්තය දෙවන ඉනිමේදී කඩුලූ 4 ක් දැවී ලකුණු 585 ක් ලබා පන්දුවට පහරදීම අත්හිටුවනු ලැබුවා.\nමෙම ජයග්‍රණයත් සමඟ තරග දෙකකින් යුත් ටෙස්ට් තරගාවලියේ ජය එකට බින්දුවක් ලෙස හිමිකරගන්නේ නවසීලන්තයයි.",
       "URL": "https://www.hirunews.lk/sports/207079/නවසීලන්තයේදී-ශ්‍රී-ලංකාවට-දැවැන්ත-පරාජයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=187"
}