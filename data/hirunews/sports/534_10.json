{
       "Source": "hirunews",
       "Timestamp": "Saturday, 25 May 2013 - 19:56",
       "Headline": "ගුරුනාත් නෙයියප්පන් රක්ෂිත බන්ධනාගාරයට.",
       "News Content": "ඉන්දීය ප්‍රිමියර් ලීග් තරඟාවලියේ මුදලට තරඟ පාවාදීම සම්බන්ධයෙන් පොලීස්  අත්අඩංගුවට පත් චෙන්නායි සුපර් කිංග්ස් කණ්ඩායමේ ඉහළ පෙළ විධායක නිලධාරියෙකු වන ගුරුනාත් නෙයියප්පන් දින 5 කට රක්ෂිත බන්ධනාගාර ගතකර තිබෙනවා. ඉන්දීය ක්‍රිකට් පාලක මණ්ඩලයේ සභාපතිවරයාගේ බෑණනුවන් වන ගුරුනාත් නෙයියප්පන් ඊයේ මුම්බායි පොලීසිය අත්අඩංගුවට ගත්තා. අයි. පී. එල්. තරඟාවලිය අතරතුර එල්ලවූ තරඟ පාවාදීම් චෝදනාත් සමග අත්අඩංගුවට ගත් බොලිවුඞ් නළු වින්දු ධාරා සිං විසින් පොලීසිය හමුවේ හෙළිකරනු ලැබූ තොරතුරු මතයි චෙන්නායි කණ්ඩායමේ විධායක නිලධාරියෙකු ලෙස කටයුතු කළ ගුරුනාත් නෙයියප්පන් අත්අඩංගුවට ගැනුනේ. මේ අතර අයි.පී.එල්. තරඟාවලියේ අවසාන මහ තරඟය හෙට කොල්කටා හිදී පැවැත්වෙන්නේ චෙන්නායි සුපර් කිංග්ස් කණ්ඩායම සහ මුම්බායි ඉන්දියන්ස් කණ්ඩායම අතරයි.",
       "URL": "https://www.hirunews.lk/sports/59681/ගුරුනාත්-නෙයියප්පන්-රක්ෂිත-බන්ධනාගාරයට",
       "Category": "Sports",
       "Parent URL": "https://www.hirunews.lk/sports/all-news.php?pageID=534"
}