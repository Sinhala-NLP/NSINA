{
       "Source": "hirunews",
       "Timestamp": "Saturday, 10 September 2016 - 15:43",
       "Headline": "සමුගත් ඩිල්ෂාන්ගේ ඇගයීමට ලක්වු පිතිකරුවා",
       "News Content": "ශ්‍රී ලංකා කණ්ඩායමේ පිතිකරු ධනංජය ද සිල්වා අනෙක් ක්‍රීඩකයන්ට ආදර්ශයක් බව ජාත්‍යන්තර තරගවලින් සමුගත් ටී එම් ඩිල්ෂාන් පවසනවා.\nඔහුට ඉතා දක්ෂ ලෙස පන්දු යැවීමට මෙන්ම පන්දු රැකීමට ද හැකියාව ඇති බවයි ඩිල්ෂාන් පෙන්වා දෙන්නේ.\nඑක්දින තරගවල ආරම්භය මෙන්ම 20 යි 20 තරගවලදී ඔහුගේ පිතිකරණය දෙස ද බැලු විට අනාගතයේ දක්ෂතා දක්වන ක්‍රීඩකයකු ලෙසට හඳුන්වාදිය හැකි බව ද සමුගත් ඩිල්ෂාන් සඳහන් කර තිබෙනවා.\nඔහු පෙන්වා දෙන්නේ මීට වසරකට පමණ පෙර තමා සමග ප්‍රාන්ත කණ්ඩායම් තරගවල ක්‍රීඩා කිරීමේදී  ධනංජය ද සිල්වාගේ දක්ෂතා දැක ගැනීමට හැකිවු බවයි.\nකුසල් මෙන්ඩිස් මෙන්ම ධනංජය ද සිල්වා ශ්‍රී ලංකා කණ්ඩායමට අවශ්‍ය තරුණ ක්‍රීඩකයන් බව ද ටී එම් ඩිල්ෂාන් ප්‍රකාශකර තිබෙනවා.\nඔවුන්ට නිවැරදි මග පෙන්වීමක් ලැබෙන්නේ නම් ඔවුන් සමග දීර්ඝ ගමනක් යාමට හැකියාව පවතින බවයි ඔහු සඳහන් කලේ.\nඉදිරි වසර කිහිපයකදීම ශ්‍රී ලංකාව වෙනුවෙන් ඔවුන්ගෙන් දැඩි මෙහෙයක් සිදුවනු ඇතැයි ද ඩිල්ෂාන් පෙන්වා දී තිබෙනවා.",
       "URL": "https://www.hirunews.lk/sports/142679/සමුගත්-ඩිල්ෂාන්ගේ-ඇගයීමට-ලක්වු-පිතිකරුවා",
       "Category": "Sports",
       "Parent URL": "https://www.hirunews.lk/sports/all-news.php?pageID=385"
}