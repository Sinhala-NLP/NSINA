{
       "Source": "hirunews",
       "Timestamp": "Tuesday, 25 June 2013 - 7:42",
       "Headline": "13න් පහළ පාසල් ක්‍රිකට් යළි ඇරඹේ.",
       "News Content": "වයස අවුරුදු 13න් පහළ පාසල් ක්‍රිකට් තරගාවලිය යළිත් ආරම්භ කිරීමට ශ්‍රී ලංකා පාසල් ක්‍රිකට් සංගමයේ අවධානය යොමු වී තිබෙනවා. ඒ අනුව ලබන අගෝස්තු මාසයේ සිට මෙම තරගාවලිය ආරම්භ කිරීමටයි මේ වන විට සැලසුම් කර ඇත්තේ. 70 දශකයේ සිට ක්‍රියාත්මක වූ වයස අවුරුදු 13න් පහළ ක්‍රිකට් තරගාවලිය ලොව විශිෂ්ඨතම යොවුන් ක්‍රිකට් තරගාවලියක් ලෙස සැලකුණා. කෙසේ නමුත් පසුගිය පස් වසර තුළ වයස අවුරුදු 13න් පහළ පාසල් ක්‍රිකට් තරගාවලිය ක්‍රියාත්මක වූයේ නැහැ. ශ්‍රී ලංකා ක්‍රිකට් පිළට ස්ථාවරව දක්ෂ ක්‍රීඩකයන් බිහි කිරීම සඳහා පාසල් ක්‍රිකට් තරගාවලි විශේෂයෙන් වැදගත්. යෝජිත 13න් පහළ නව පාසල් ක්‍රිකට් තරගාවලියේ තරග දින දෙකක් පුරා පැවැත්වීමටයි තීරණය වී ඇත්තේ.",
       "URL": "https://www.hirunews.lk/sports/61673/13න්-පහළ-පාසල්-ක්‍රිකට්-යළි-ඇරඹේ",
       "Category": "Sports",
       "Parent URL": "https://www.hirunews.lk/sports/all-news.php?pageID=528"
}