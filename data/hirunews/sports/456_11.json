{
       "Source": "hirunews",
       "Timestamp": "Monday, 10 August 2015 - 13:13",
       "Headline": "සංගා ගැන මහේල කිව්ව විශිෂ්ඨ කතාව",
       "News Content": "ශ්‍රී ලංකාවෙන් මෙතෙක් බිහිවූ විශිෂ්ඨතම පිතිකරුවා කුමාර සංගක්කාර බව ශ්‍රී ලංකා කණ්ඩායමේ හිටපු නායකයෙකු වන මහේල ජයවර්ධන පවසනවා. ඉන්දියාවේ පී.ටී.අයි. ප්‍රවෘත්ති සේවාව සමඟ සාකච්ඡාවකට එක්වෙමින් මහේල කියා සිටියේ සංගක්කාර මේ වනවිට ජාත්‍යන්තර තරඟවලදී ලකුණු 26 000 ක් සම්පූර්ණ කර ඇති බවයි. ඉන්දියාව සමඟ පැවැත්වෙන පළමු ටෙස්ට් තරඟයෙන් අනතුරුව ජාත්‍යන්තර ටෙස්ට් පිටියෙන් සමුගැනීමට කුමාර සංගක්කාර තීරණය කර තිබෙනවා.\nසංගක්කාරගේ අඩුව පිරවීම අපහසු කටයුත්තක් බව මහේල මෙහිදී වැඩිදුරටත් පෙන්වා දුන්නා. එමෙන්ම ඔහු ශ්‍රී ලංකාවේ ක්‍රිකට් අනාගතය වෙනුවෙන් හොඳ නිදසුනක් බවයි මහේල කියා සිටියේ.",
       "URL": "https://www.hirunews.lk/sports/114659/සංගා-ගැන-මහේල-කිව්ව-විශිෂ්ඨ-කතාව",
       "Category": "Sports",
       "Parent URL": "https://www.hirunews.lk/sports/all-news.php?pageID=456"
}