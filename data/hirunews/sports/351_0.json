{
       "Source": "hirunews",
       "Timestamp": "Saturday, 25 February 2017 - 20:58",
       "Headline": "බංග්ලාදේශයට එරෙහි ටෙස්ට් කණ්ඩායමේ නායකත්වය රංගනට",
       "News Content": "බංග්ලාදේශයට එරෙහි ටෙස්ට් තරගාවලියේදී ශ්‍රී ලංකා කණ්ඩායමේ නායකත්වයට රංගන හේරත් පත්කර ඇතැයි ක්‍රිකට් ආරංචි මාර්ග පවසනවා.\nකෙසේවෙතත් මෙම තරගාවලියට එක්වන ශ්‍රී ලංකා සංචිතය නම් කිරීමට නියමිතව ඇත්තේ ලබන අගහරුවාදායි.\nආබාධයක් හේතුවෙන් ඇන්ජෙලෝ මැතිව්ස් මෙම ටෙස්ට් තරගාවලියට සහභාගී වන්නේ නැහැ.\nකෙසේවෙතත් ඔහු එක්දින සහ 20 යි 20 තරගාවලියට එක්වන බවයි ක්‍රිකට් ආයතනය සඳහන් කලේ.\nසංචාරක බංග්ලාදේශ කණ්ඩායම සහ ශ්‍රී ලංකාව අතර තරග 2 කින් සමන්විත ටෙස්ට් තරගාවලිය ලබන මාර්තු 7 වනදා ගාල්ලේදී ආරම්භ වනවා.\nදෙරට අතර එක්දින තරගාවලිය ආරම්භ වන්නේ මාර්තු 25 වනදා දඹුල්ලේදී පැවැත්වෙන තරගයෙන්.\nඑක්දින තරගාවලියට තරග 3 ක් ඇතුලත් වනවා.",
       "URL": "https://www.hirunews.lk/sports/155466/බංග්ලාදේශයට-එරෙහි-ටෙස්ට්-කණ්ඩායමේ-නායකත්වය-රංගනට",
       "Category": "Sports",
       "Parent URL": "https://www.hirunews.lk/sports/all-news.php?pageID=351"
}