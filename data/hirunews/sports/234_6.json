{
       "Source": "hirunews",
       "Timestamp": "Wednesday, 02 May 2018 - 17:31",
       "Headline": "දිමුත් කරුණාරත්න ආබාධයකට ලක්වෙයි",
       "News Content": "ශ්‍රී ලංකා ටෙස්ට් ක්‍රිකට් කණ්ඩායමේ ආරම්භක පිතිකරුවෙකු වන දිමුත් කරුණාරත්න ආබාධයකට ලක්වී තිබෙනවා.\nඊයේ පැවති පුහුණුවක් අතරතුරදී ඔහු ඇගිල්ලේ ආබාධයකට ලක්ව ඇති බවයි ශ්‍රී ලංකා ක්‍රිකට් ආයතනය සඳහන් කළේ.\nආරම්භ වීමට නියමිත පළාත් එක්දින තරගාවලියක් සඳහා එම පුහුණුවීම් පැවැත්වුනා.\nමෙම අබාධ තත්වය හේතුවෙන් දිමුත් කරුණාරත්නට සති 6කට ආසන්න කාලයක් ක්‍රිකට් පිටියෙන් ඉවත්ව සිටීමට සිදුවන බවයි වාර්තා වන්නේ.\nමේ අනුව එළඹෙන කොදෙව් සංචාරයේ ටෙස්ට් තරගාවලි ද ඔහුට අහිමිවනු ඇති.\nටෙස්ට් තරඟ 49කට ක්‍රීඩා කර ඇති දිමුත් එහිදී ලකුණු 3186ක් රැස් කරගෙන ඇත්තේ ශතක 7ක් සහ අර්ධ ශතක 14ක් සමගින්.",
       "URL": "https://www.hirunews.lk/sports/189798/දිමුත්-කරුණාරත්න-ආබාධයකට-ලක්වෙයි",
       "Category": "Sports",
       "Parent URL": "https://www.hirunews.lk/sports/all-news.php?pageID=234"
}