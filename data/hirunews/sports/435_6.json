{
       "Source": "hirunews",
       "Timestamp": "Thursday, 24 December 2015 - 11:09",
       "Headline": "මාලිංගට එක්දින සහ T20 තරග අහිමි වෙයි",
       "News Content": "ශ්‍රී ලංකා ක්‍රිකට් කණ්ඩායමේ සුපිරි වේග පන්දු යවන ක්‍රීඩක ලසිත් මාලිංග නවසීලන්ත සංචාරයේ එක්දින සහ 20 යි 20 තරගවලින් ඉවත් කර ඇතැයි විදෙස් මාධ්‍ය වාර්තා පවසනවා.\nඒ ඔහුගේ දණහිසේ ඇතිවු ආබාධ තත්වයක්  හේතුවෙන්.\nජාත්‍යන්තර එක්දින තරග 191 කට ක්‍රීඩා කර ඇති ලසිත් මාලිංග ලබාගෙන ඇති කඩුලු සංඛ්‍යාව 291 ක්.\nපසුගියදා බටහිර ඉන්දීය කොදෙව්වන්ට එරෙහිව පැවති ක්‍රිකට් තරගාවලියේදී මාලිංගගේ දණහිසේ ආබාධය හටගෙන ඇති අතර එය මෙතෙක් සුව අතට පත්ව නොමැති බව සඳහන්.\nසුපිරි වේග ඵන්දු යවන්නාගේ පුරප්පාඩුව වෙනුවෙන් ශ්‍රී ලංකා සංචිතයට තුන් ඉරියව් ක්‍රීඩක තිසර පෙරේරා නම්කර තිබෙනවා.\nමේ අතර නවසීලන්ත ක්‍රිකට් කණ්ඩායමේ පිතිකරණ පුහුණුකරු ක්‍රෙග් මැක්මිලන් ප්‍රකාශ කලේ මාලිංගගේ පුරප්පාඩුව ශ්‍රී ලංකා කණ්ඩායමට විශාල පාඩුවක් බවයි.\nසංචාරක ශ්‍රී ලංකා කණ්ඩායම සහ නවසීලන්තය අතර එක්දින තරග 5 ක් සහ 20 යි 20 තරග 2 ක් පැවැත්වීමට නියමිතව තිබෙනවා.\nදෙරට අතර පැවති තරග 2 කින් සමන්විත ටෙස්ට් තරගාවලියේ ජය 2 ට බින්දුවක් ලෙස ජයග්‍රහණය කලේ නවසීලන්තයයි.",
       "URL": "https://www.hirunews.lk/sports/122698/මාලිංගට-එක්දින-සහ-t20-තරග-අහිමි-වෙයි",
       "Category": "Sports",
       "Parent URL": "https://www.hirunews.lk/sports/all-news.php?pageID=435"
}