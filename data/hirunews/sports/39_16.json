{
       "Source": "hirunews",
       "Timestamp": "Tuesday, 19 October 2021 - 13:35",
       "Headline": "විස්සයි විස්ස ලෝක කුසලාන සුදුසුකම් ලැබීමේ තරග දෙකක් අද",
       "News Content": "විස්සයි විස්ස ලෝක කුසලාන තරගාවලියට අදාළව පළමු වටයේ සුදුසුකම් ලැබීමේ තරග දෙකක් අද පැවැත්වෙනවා.\nපළමු තරගය ඕමානයේ අල් අමරට් හිදී පැවැත්වෙන්නේ පැපුවා නිව්ගිනියාව සහ ස්කොට්ලන්තය අතරයි.\nඕමානය සහ බංග්ලාදේශය අතර දෙවන තරගය එම ක්‍රීඩාංගණයේදීම අද රාත්‍රියේ පැවැත්වෙනු ඇති.\nමේ අතර, විස්සයි විස්ස ලෝක කුසලාන තරගාවලියට සහභාගි වන එංගලන්ත සහ ඉන්දියානු කණ්ඩායම් ඊයේ පෙරහුරු තරගයකට සහභාගි වුණා.\nඑහිදී එංගලන්තය පරදවා කඩුලු 7ක ජයක් ලැබීමට ඉන්දීය පිල සමත් වී තිබෙනවා.\nඑංගලන්තය සිය පන්දු වාර 20 තුළ දී කඩුලු 5ක් දැවී රැස් කළ ලකුණු 188ට පිළිතුරු ලෙස ඉන්දීය පිළ පන්දු වාර 19කදී කඩුලු 3ක් දැවී ලකුණු 192ක් ලබමින් තරගයේ ජය හිමි කර ගත්තා.",
       "URL": "https://www.hirunews.lk/sports/285436/විස්සයි-විස්ස-ලෝක-කුසලාන-සුදුසුකම්-ලැබීමේ-තරග-දෙකක්-අද",
       "Category": "Sports",
       "Parent URL": "https://www.hirunews.lk/sports/all-news.php?pageID=39"
}