{
       "Source": "hirunews",
       "Timestamp": "Sunday, 22 December 2013 - 8:12",
       "Headline": "පකිස්ථානු පිලට දඩ.",
       "News Content": "ශ්‍රී ලංකාව සමඟ සිකුරාදා පැවති එක්දින තරගයේදී නියමිත කාල සීමාව තුළ නියමිත පන්දුවාර සංඛ්‍යාව යැවීමට අසමත්වීම නිසා, පාකිස්ථානු ක්‍රිකට් පිලට දඩ මුදලක් නියම කිරීමට අන්තර්ජාතික ක්‍රිකට් සම්මේලනය තීරණය කර තිබෙනවා. ඒ අනුව, පාකිස්ථාන ක්‍රීඩකයන්ට තරග ගාස්තුවෙන් සියයට 10 බැගින් දඩ නියම වන අතර, නායකයාගෙන් එමෙන් දෙගුණයක දඩ මුදලක් අය කර ගනු ඇති. මෙම දඩුවම පාකිස්ථාන කණ්ඩායම විසින් අභියෝගයකින් තොරව පිළිගෙන තිබෙනවා. ඩුබායිහිදී පසුගිය සිකුරාදා පැවති මෙම තරගයේදී ශ්‍රී ලංකා කණ්ඩායම කඩුලූ 2 ක තියුණු ජයක් අත්කර ගත්තා. එමෙන්ම, තරගාවලිය ද දැන් ජයග්‍රහණ එකට එකක් ලෙස සමවී තිබෙනවා. ශ්‍රී ලංකාව සහ පාකිස්ථානය අතර තුන්වන එක්දින තරගය සාජාහිදී අද පැවැත්වීමට නියමිතයි.",
       "URL": "https://www.hirunews.lk/sports/73890/පකිස්ථානු-පිලට-දඩ",
       "Category": "Sports",
       "Parent URL": "https://www.hirunews.lk/sports/all-news.php?pageID=497"
}