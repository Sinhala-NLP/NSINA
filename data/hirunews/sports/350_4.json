{
       "Source": "hirunews",
       "Timestamp": "Wednesday, 01 March 2017 - 11:14",
       "Headline": "ඉන්දියාවට චෝදනාවක්",
       "News Content": "ඕස්ට්‍රේලියානු කණ්ඩායම සමඟ පැවති පළමු ටෙස්ට් තරඟයේදී තණ තීරුව වෙනස් කිරීම සම්බන්ධයෙන් ඉන්දියාවට චෝදනා එල්ලවී තිබෙනවා.\nසංචාරක ඕස්ට්‍රේලියා කණ්ඩායම සහ ඉන්දියානු කණ්ඩායම අතර පසුගියදා පුනේ හි පැවති තරඟයේදී, තරඟය පැවති මහාරාෂ්ඨ ක්‍රීඩාංගනයේ තණ තීරුව වෙනස් කිරීම සම්බන්ධයෙනුයි මෙලෙස චෝදනා එල්ලවී ඇත්තේ.\nතණ තීරුවක පවතින සාමාන්‍ය දඟ කැවීමට වඩා වැඩි දඟ කැවීමක් මහාරාෂ්ඨ ක්‍රීඩාංගනයේ තණ තීරුවේ පැවති බව එම තරඟයේ තරඟ තීරක ලෙස කටයුතු කළ ක්‍රිස් බ්‍රෝඩ් විසින් මෙම චෝදනාව එල්ල කරනවා.\nඉන්දියාවට එල්ල වූ මෙම චෝදනාවට පිළිතුරු ලබා දීම සදහා ජාත්‍යන්තර ක්‍රිකට් කවුන්සිලය විසින් සති දෙකක කාලයක් ඉන්දියානු ක්‍රිකට් පාලක මණ්ඩලය වෙත ලබා දී තිබෙනවා.\nඑල්ල වී ඇති මෙම චෝදනාවට ඉන්දියාව වැරදිකරුවෙක් වුවහොත් ඉන්දියාවට, ඩොලර් 15000ක මුදලක් දඩ වශයෙන් ගෙවීමට සිදුවෙනවා.\nඕස්ට්‍රේලියා සහ ඉන්දියාව අතර පැවති පළමු ටෙස්ට් තරඟයේදී කඩුලු  40න් කඩුලු 31ක්ම දවාගැනීමට සමත් වුණේ දෙපිලේම දඟ පන්දු යවන්නන් විසින් වීම විශේෂත්වයක්.",
       "URL": "https://www.hirunews.lk/sports/155753/ඉන්දියාවට-චෝදනාවක්",
       "Category": "Sports",
       "Parent URL": "https://www.hirunews.lk/sports/all-news.php?pageID=350"
}