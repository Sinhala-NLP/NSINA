{
       "Source": "hirunews",
       "Timestamp": "Thursday, 29 December 2016 - 19:12",
       "Headline": "ශ්‍රී ලංකාව දෙවන ඉනිමට 118/2",
       "News Content": "සංචාරක ශ්‍රී ලංකා කණ්ඩායම සහ දකුණු අප්‍රිකාව අතර පෝට් එලිසබෙත්හි දී පැවැත්වෙන පළමු ටෙස්ට් තරගයේ ලකුණු 488 ක ඉලක්කයක් පසුපස හඹා යන ශ්‍රී ලංකා කණ්ඩායම තේ පානය සඳහා තරඟය නතර කරන විට කඩුළු දෙකක් දැවී ලකුණු 118 ක් ලබා සිටියා.\nඒ අනුව ජයග්‍රහණය සඳහා ශ්‍රී ලංකා කණ්ඩායම තවත් ලකුණු 370 ක් ලබාගත යුතු වනවා.\nදකුණු අප්‍රිකාව සිය දෙවන ඉනිම අත්හිටුවනු ලැබුවේ කඩුලූ 6 කට ලකුණු 406 ක් ලබා සිටියදීයි.\nපළමු ඉනිම වෙනුවෙන් ඔවුන් රැස් කළ ලකුණු සංඛ්‍යාව 286 ක්.\nශ්‍රී ලංකාවට පළමු ඉනිමේදී රැස් කර ගත හැකිවූයේ ලකුණු 205 ක් පමණයි.",
       "URL": "https://www.hirunews.lk/sports/150866/ශ්‍රී-ලංකාව-දෙවන-ඉනිමට-118-2",
       "Category": "Sports",
       "Parent URL": "https://www.hirunews.lk/sports/all-news.php?pageID=364"
}