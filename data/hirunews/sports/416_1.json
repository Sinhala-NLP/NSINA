{
       "Source": "hirunews",
       "Timestamp": "Thursday, 14 April 2016 - 14:31",
       "Headline": "ප්‍රබල කොදෙව් ක්‍රීඩකයකු අයි පී එල් තරගාවලියෙන් ඉවතට",
       "News Content": "බටහිර ඉන්දීය කොදෙව් ක්‍රීඩක ලෙන්ඩි සිමන්ස් අයි පී එල් තරගාවලියෙන් ඉවත්කර තිබෙනවා.\nඒ ඔහුගේ දණහිසේ ආබාධයක් හේතුවෙන්.\nඅයි පී එල් තරගාවලියේදී මුම්බායි ඉන්දියන්ස් කණ්ඩායම නියෝජනය කරන ලෙන්ඩි සිමන්ස් එම කණ්ඩායමේ ආරම්භක පිතිකරුවා ද වනවා.\nඔහු වෙනුවෙන් නවසීලන්ත පිතිකරු මාටින් ගප්ටිල් කණ්ඩායමට නම්කර ඇති බවයි විදෙස් මාධ්‍ය සඳහන් කලේ.\n20 යි 20 ලෝක කුසලාන තරගාවලියේ පළමු තරග කිහිපයකින් ද ලෙන්ඩි සිමන්ස් ඉවත්කර තිබුනේ දණහිසේ ආබාධය හමුවේයි.\nඑහෙත් ඔන්ඩි‍්‍ර ෆ්ලෙචර්ගේ ආබාධයක් හේතුවෙන් ලෙන්ඩි සිමන්ස් යළි කණ්ඩායමට කැඳවා තිබුනා.\nඑලෙස පැමිණි කොදෙව් පිතිකරුවා ඉන්දියාවට එරෙහිව පැවති අවසන් පුර්ව තරගයේදී පන්දු 51 කින් නොදැවී ලකුණු 82 ක් ද රැස්කර ගැනීමට සමත්වුනා.\n2015 වසරේ අයි පී එල් තරගාවලියේදී ද මුම්බායි ඉන්දියන්ස් කණ්ඩායම නියෝජනය කල දක්ෂ පිතිකරුවකු ලෙසටයි ලෙන්ඩි සිමන්ස් සැලකෙන්නේ.\nඔහු වෙනුවෙන් කණ්ඩායමට කැඳවා ඇති මාටින් ගප්ටිල් මෙවර අයි පී එල් වෙන්දේසියේදී කිසිදු කණ්ඩායමක් විසින් හෝ තෝරාගෙන තිබුනේ නැහැ.",
       "URL": "https://www.hirunews.lk/sports/130840/ප්‍රබල-කොදෙව්-ක්‍රීඩකයකු-අයි-පී-එල්-තරගාවලියෙන්-ඉවතට",
       "Category": "Sports",
       "Parent URL": "https://www.hirunews.lk/sports/all-news.php?pageID=416"
}