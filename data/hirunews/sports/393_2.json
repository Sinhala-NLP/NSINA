{
       "Source": "hirunews",
       "Timestamp": "Saturday, 13 August 2016 - 16:23",
       "Headline": "ධනංජය සිල්වා සිය මංගල ශතකය ලබාගනී",
       "News Content": "ඔස්ට්‍රේලියාවට එරෙහි තුන්වන ටෙස්ට් ක්‍රිකට් තරගයේදී සිය මංගල ශතකය රැස් කිරීමට ධනංජය ද සිල්වා සමත්වුනා.\nඔහු සිය ජාත්‍යන්තර තරග දිවිය තුල ලබාගත් පළමු ශතකය මෙයයි. මේවන විට නොදැවී ලකුණු 103 ක් ලබා සිටින ධනංජය ද සිල්වාගේ ශතකයට හතරේ පහර 15 ක් ඇතුලත්වුනා.\nඔහු ලකුණු 104 ලබාගත්තේ පන්දු 218 කට මුහුණ දෙමින්.\nතුන්වන ටෙස්ට් ක්‍රිකට් තරගයේ කාසියේ වාසිය දිනා පළමුවෙන් පන්දුවට පහරදෙමින් සිටින ශ්‍රී ලංකාව කඩුලු 5 ක් දැවී ලබාසිටින ලකුණු සංඛ්‍යාව 194 ක්.\nදිනේශ් චන්දිමාල් නොදැවී 56 යි.\nඅද තරගයේ දිවා ආහාරය වන විට ශ්‍රී ලංකා කණ්ඩායම කඩුලු 5 ක් දැවී ලබාසිටියේ ලකුණු 55 ක් පමණයි.\nකෞෂාල් සිල්වා කිසිදු ලකුණක් නොලබා දැවී ගියා. කුසල් මෙන්ඩිස් සහ නායක ඇන්ජෙලෝ මැතිව්ස් ලබාගත්තේ එක් ලකුණ බැගින් පමණයි.\nදිමුත් කරුණාරත්න ලකුණු 7 යි.\nකුසල් පෙරේරා ලකුණු 16 ක් රැස් කලා.මිචෙල් ස්ටක් කඩුලු 3 ක් බිඳහෙලුවා.\nනේතන් ලයන් කඩුලු 2 යි.\nතරග 3 කින් සමන්විත මෙම ටෙස්ට් තරගාවලියේ ජයග්‍රහණය මේවන විටත් ශ්‍රී ලංකාවට හිමිවී අවසන්.",
       "URL": "https://www.hirunews.lk/sports/140544/ධනංජය-සිල්වා-සිය-මංගල-ශතකය-ලබාගනී",
       "Category": "Sports",
       "Parent URL": "https://www.hirunews.lk/sports/all-news.php?pageID=393"
}