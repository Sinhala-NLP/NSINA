{
       "Source": "hirunews",
       "Timestamp": "Tuesday, 24 August 2021 - 9:16",
       "Headline": "ශ්‍රි ලංකාවේ පැවැත්විමට නියමිතව තිබු ඇෆ්ඝනිස්ථාන - පාකිස්ථාන ක්‍රිකට් තරගාවලිය කල් දමයි",
       "News Content": "ඇෆ්ඝනිස්ථාන ක්‍රිකට් පිළ සහ පාකිස්ථානය අතර, හම්බන්තොට මහින්ද රාජපක්ෂ ජාත්‍යන්තර ක්‍රිකට් ක්‍රිඩාංගණයේ පැවැත්විමට නියමිත ව තිබූ එක්දින තරගාවලිය දින නියමයක් නොමැති ව කල් දමා තිබෙනවා.\nකාබුල් නුවර සිට මේ වනවිට වානිජ ගුවන් ගමන් ක්‍රියාත්මක නො වන අතර, ඔවුන් ශ්‍රි ලංකාවට රැගෙන ඒම දුෂ්කර වීම ඊට ප්‍රධාන හේතුව යි.\nඒ සඳහා පාකිස්තානය සහ ඩුබායි හරහා විකල්ප මාර්ගයක් යෝජනා වුව ද ඇෆ්ඝනිස්ථානයේ වර්තමාන තත්ත්වය මත ක්‍රිඩකයන් යහපත් මානසිකත්වයකින් නො සිටීම හේතුවෙන් තරගාවලිය කල් දැමිම සුදුසු බවයි දෙපාර්ශයේ ම පාලක මණ්ඩලය තීරණය කර ඇත්තේ.\nඒ අනුව තරගාවලිය ලබන වසරේ පැවැත්විමට උත්සහා කරන බව පාකිස්ථාන ක්‍රිකට් පාලක මණ්ඩලය ට්විටර් පණිව්ඩයක් නිකුත් කරමින් සඳහන් කළා.",
       "URL": "https://www.hirunews.lk/sports/280476/ශ්‍රි-ලංකාවේ-පැවැත්විමට-නියමිතව-තිබු-ඇෆ්ඝනිස්ථාන-පාකිස්ථාන-ක්‍රිකට්-තරගාවලිය-කල්-දමයි",
       "Category": "Sports",
       "Parent URL": "https://www.hirunews.lk/sports/all-news.php?pageID=44"
}