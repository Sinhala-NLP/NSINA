{
       "Source": "hirunews",
       "Timestamp": "Thursday, 19 October 2017 - 8:04",
       "Headline": "චාමර කපුගෙදර නොසිතූ අනතුරකට ලක්වෙයි",
       "News Content": "ශ්‍රී ලංකාව සහ පාකිස්ථාන අතර ඊයේ (18) පැවති තුන්වන එක්දින තරගය අතරතුර චාමර කපුගෙදර අනතුරකට ලක්ව තිබෙනවා.\nනිරෝෂන් දික්වැල්ල විසින් යොමුකළ පන්දුවක් නොසිතූ මොහොතක චාමර කපුගෙදරගේ ඇස අසල වැදී ඇති අතර එමගින් ඔහුගේ ඇස අවට ඉදිමී තිබුණා.\nසිදුවීමෙන් අනතුරුව චාමර කපුගෙදර ප්‍රතිකාර සඳහා පිටව ගියා.\nඑමෙන්ම ඊයේ (18) පවති තරඟයේ කඩුලු 7 ක ජයක් ලබාගැනීමට පාකිස්ථාන කණ්ඩායම සමත්වුනා.\nඒ අනුව තරග 5 කින් සමන්විත එක්දින තරගාවලියේ ජය 3 ට බින්දුවක් ලෙසට ඔවුන් හිමි කර ගත්තා.\nඅබුඩාබිහිදී පැවති තරගයේ කාසියේ වාසිය දිනා පළමුවෙන් පන්දුවට පහරදුන් ශ්‍රී ලංකා කණ්ඩායම පන්දුවාර 48 යි පන්දු 2 ක් අවසානයේ සියලුදෙනා දැවී රැස් කළ ලකුණු සංඛ්‍යාව 208 ක්.\nනායක උපුල් තරංග ලකුණු 61 ක් සහ තිසර පෙරේරා ලකුණු 38 ක් ලබාගත්තා.\nපන්දු යැවීමේ දී හසන් අලි ලකුණු 34 කට කඩුලු 5 ක් බිඳහෙලුවා.\nපිළිතුරු  ඉනිම වෙනුවෙන් පන්දුවට පහරදුන් පකිස්ථානය පන්දුවාර 42 යි පන්දු 3 කදී ජයග්‍රාහී ඉලක්කය පසු කළා.\nඉමාම් උල් හක් 100 යි.\nමොහොමඩ් හෆීස් නොදැවි ලකුණු 34 ක් ලබාගත්තා.\nපකිස්ථානය සහ ශ්‍රී ලංකාව අතර තරග 5 කින් සමන්විත එක්දින තරගාවලියේ 4වන තරගය ලබන සිකුරාදා සාජාහිදී පැවැත්වීමට නියමිතයි.\n!!@@iqwii!!@@$#$#$%^$%#\nby\nshoaibvideos",
       "URL": "https://www.hirunews.lk/sports/173864/චාමර-කපුගෙදර-නොසිතූ-අනතුරකට-ලක්වෙයි",
       "Category": "Sports",
       "Parent URL": "https://www.hirunews.lk/sports/all-news.php?pageID=288"
}