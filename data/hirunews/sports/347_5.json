{
       "Source": "hirunews",
       "Timestamp": "Sunday, 12 March 2017 - 12:22",
       "Headline": "ක්‍රිකට් පිටිය උඩු යටිකුරු කළ ක්‍රීඩකයෙකුගෙන් පිට පිට හයේ පහර 06ක් සමඟින් වාර්තාවක්",
       "News Content": "2017 Hong Kong T20 Blitz  ක්‍රිකට් තරඟාවලිය මේ දින වල හොංකොං හි දී පැවැත්වෙනවා.\nමෙවර තරඟාවලිය සදහා ජාත්‍යන්තර නියෝජනය කරන ක්‍රීඩකයින් විශාල පිරිසක් එක්ව සිටිනවා.\nපසුගියදා HKI United කණ්ඩායම සහ Hung Hom JD Jaguars කණ්ඩායම අතර පැවති තරඟය ලකුණු 33කින් ජයගන්නට HKI United කණ්ඩායම සමත් වුණා.\nඑහිදී  HKI United කණ්ඩායම නියෝජනය කළ පකිස්ථානු ක්‍රීඩක මිස්බා උල් හක් පන්දු 37කදී ලකුණු 82ක් රැස් කළේ දැවැන්ත හයේ පහර 07ක් ද සමඟින්.\nමෙහිදී මිස්බා පිට පිට හයේ පහරවල් 06ක් එල්ල කරමින් මෙවර Hong Kong T20 Blitz තරඟාවලියේ පළමු වාර්තාව පිහිටුවීමට සමත් වුණා.\nතරඟයේ HKI United ඉනිමේ 18වන පන්දුවාරයේ අවසන් පන්දු 02 දී සහ 19 වන පන්දුවාරයේ ඔහු මුහුණ දුන් පන්දු 04ට මෙම දැවැන්ත හයේ පහරවල් 06ක් එල්ල කලා.\nමේ වනවිට ජාත්‍යන්තර ක්‍රිකට් පිටිය නියෝජනය කරන වයස්ගතම ක්‍රීඩකයාද වන්නේ මිස්බා උල් හක්.\nඔහු මේ වනවිට 42වන වියේ පසු වනවා.\nඑම අවස්ථාව පහතින් නරඹන්න.",
       "URL": "https://www.hirunews.lk/sports/156654/ක්‍රිකට්-පිටිය-උඩු-යටිකුරු-කළ-ක්‍රීඩකයෙකුගෙන්-පිට-හයේ-පහර-06ක්-සමඟින්-වාර්තාවක්",
       "Category": "Sports",
       "Parent URL": "https://www.hirunews.lk/sports/all-news.php?pageID=347"
}