{
       "Source": "hirunews",
       "Timestamp": "Monday, 09 September 2019 - 7:47",
       "Headline": "පාකිස්ථානයට යන ශ්‍රී ලංකා ක්‍රිකට් සංචිතයට කැඳවීමක්",
       "News Content": "ශ්‍රී ලංකා කණ්ඩායමේ පාකිස්ථාන ක්‍රිකට් සංචාරය සම්බන්ධයෙන් දැනුවත් කිරීම සඳහා සංචිතයට තෝරාගෙන ඇති ක්‍රීඩකයින් අද ශ්‍රී ලංකා ක්‍රිකට් ආයතනයට කැඳවා තිබෙනවා.\nශ්‍රී ලංකා ක්‍රිකට් ප්‍රධාන විධායක ඈෂ්ලි ද සිල්වා මේ බව කියා සිටියේ ක්‍රීඩකයන් කිහිපදෙනෙකු පාකිස්ථාන සංචාරයට අකමැත්ත පළ කර ඇති බවට පළ වූ වාර්තා සම්බන්ධයෙන් හිරු ප්‍රවෘත්ති අංශය කළ විමසීමකදීයි.\nක්‍රිකට් ආයතනයේ නිලධාරින් පාකිස්ථානයේ සංචාරය කර එහි ආරක්ෂිත තත්ත්වය නිරීක්ෂණය කර ඇති අතර, ඒ පිළිබඳව ක්‍රීඩකයන් දැනුවත් කිරීමට බලාපොරොත්තු වන බවයි ඔහු කියා සිටියේ.",
       "URL": "https://www.hirunews.lk/sports/223893/පාකිස්ථානයට-යන-ශ්‍රී-ලංකා-ක්‍රිකට්-සංචිතයට-කැඳවීමක්",
       "Category": "Sports",
       "Parent URL": "https://www.hirunews.lk/sports/all-news.php?pageID=140"
}