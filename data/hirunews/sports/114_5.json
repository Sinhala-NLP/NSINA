{
       "Source": "hirunews",
       "Timestamp": "Sunday, 09 February 2020 - 21:36",
       "Headline": "යොවුන් ලෝක කුසලානයේ අවසන් මහා තරඟයට වර්ෂාවෙන් බාධා",
       "News Content": "දකුණු අප්‍රිකාවේ පාවෙස් - ස්ට්‍රෝම් හි පැවැත්වෙන වයස අවුරුදු 19 පහළ ලෝක කුසලානයේ අවසන් මහා තරඟයට මේ වනවිට වර්ෂාවෙන් බාධා එල්ලවී තිබෙනවා.\nතරඟයට වර්ෂාවෙන් බාධා එල්ලවන විට ලකුණු 178ක ජයග්‍රාහී ඉලක්කයක් හඹා යමින් සිටි බංග්ලාදේශ වයස අවුරුදු 19 පහළ කණ්ඩායම පන්දුවාර 41ක් අවසානයේ කඩුලු 07ක් දැවී ලකුණු 163ක් රැස්කරගෙන සිටියා.\nතරඟයේ පළමුව පන්දුවට පහරදුන් ඉන්දීය වයස අවුරුදු 19 පහළ කණ්ඩායම පන්දු වාර 47යි පන්දු 02ක් අවසානයේ සියලු දෙනා දැවී රැස් කර ගත්තේ ලකුණු 177ක් පමණයි.\nතරඟය පැවැත්වෙන පාචෙස් - ස්ට්‍රෝම්හි ක්‍රීඩාංගණයට අද  දිනයේදී වැසි ඇදහැලීමේ අවදානමක් පවතින බව දකුණු අප්‍රිකානු වාර්තා මීට පෙර සඳහන් කර සිටියා.\nකෙසේ වෙතත් හෙට දිනය අවසන් තරඟයේ අතිරේක දිනය ලෙස යොදාගැනීමට මීට පෙර සැලසුම්කර ඇති බවයි ක්‍රීඩා මාධ්‍ය වාර්තාකර සිටියේ.",
       "URL": "https://www.hirunews.lk/sports/234071/යොවුන්-ලෝක-කුසලානයේ-අවසන්-මහා-තරඟයට-වර්ෂාවෙන්-බාධා",
       "Category": "Sports",
       "Parent URL": "https://www.hirunews.lk/sports/all-news.php?pageID=114"
}