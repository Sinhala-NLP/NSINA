{
       "Source": "hirunews",
       "Timestamp": "Tuesday, 31 March 2015 - 8:03",
       "Headline": "මහේලට ක්‍රිකට් ආයතනයේ ඉහළ තනතුරක්",
       "News Content": "ශ්‍රී ලංකා ක්‍රිකට් ආයතනයට නව අතුරු පාලක කමිටුවක් පත් කර තිබෙනවා. ක්‍රීඩා පනතට අනුව ක්‍රීඩා අමාත්‍යවරයා වෙත පැවරෙන බලය ප්‍රකාරව පත් කොට ඇති මෙම අතුරු පාලක කමිටුවට සාමාජිකයින් 9 දෙනෙකු ඇතුළත්. නව අතුරු කමිටුවේ සභාපතිවරයා වන්නේ ප්‍රවීන ක්‍රිකට් ක්‍රිඩක සිදත් වෙත්තමුණි. එහි ලේකම් ලෙස ප්‍රකාශ් ෂාෆ්ටර් සහ භාණ්ඩාගාරික ලෙස ලූසිල් විජේවර්ධන පත් කර ඇති බවයි ක්‍රීඩා අමාත්‍යාංශය සඳහන් කළේ. කුෂිල් ගුණසේකර සහ කපිල විජේගුණවර්ධන අතුරු කමිටුවේ උප සභාපතිවරුන් ලෙස කටයුතු කරනවා. එමෙන්ම ජාතික ක්‍රිකට් ක්‍රීඩාවෙන් සමු ගත් සුපිරි පිතිකරු මහේල ජයවර්ධන, වත්මන් ක්‍රිකට් ක්‍රීඩාව පිළිබද උපදේශක තනතුරකට පත් කිරීමට පියවර ගෙන ඇති බව ද ක්‍රීඩා අමාත්‍යාංශය සදහන් කළා.",
       "URL": "https://www.hirunews.lk/sports/106582/මහේලට-ක්‍රිකට්-ආයතනයේ-ඉහළ-තනතුරක්",
       "Category": "Sports",
       "Parent URL": "https://www.hirunews.lk/sports/all-news.php?pageID=478"
}