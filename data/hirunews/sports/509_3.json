{
       "Source": "hirunews",
       "Timestamp": "Tuesday, 15 October 2013 - 15:06",
       "Headline": "සචින් තෙන්ඩුල්කාර්ගේ ඉල්ලීමට ඉඩ.",
       "News Content": "සිය අවසන් ටෙස්ට් ක්‍රිකට් තරඟය මුම්බායි හි වංකඬේ ක්‍රීඩාංගණයේ පැවැත්වීමට සුපිරි ඉන්දීය ක්‍රීඩක සචින් තෙන්ඩුල්කාර් කර තිබූ ඉල්ලීම සඳහා අවස්ථාව ලබාදීමට ඉන්දීය ක්‍රිකට් පාලක මණ්ඩලය තීරණය කර තිබෙනවා. තමන් සහභාගි වන 200 වන ටෙස්ට් තරඟයත් සමගින් ක්‍රිකට් ක්‍රීඩාවෙන් සමුගන්නා බව සචින් තෙන්ඩුල්කාර් පසුගිය 10 වැනිදා ප්‍රකාශයට පත් කළා. ඒ අනුව බටහිර ඉන්දීය කොදෙව් කණ්ඩායම සමග නොවැම්බර් මස 14 වැනිදා කොල්කටා හි ඊඞ්න් ගාඞ්න් ක්‍රීඩාංගණයේ පැවැත්වීමට නියමිතව තිබූ තරඟය සචින්ගේ ඉල්ලීම අනුව මුම්බායි හි වංකඬේ ක්‍රීඩාංගණයේ පැවැත්වෙනු ඇති.",
       "URL": "https://www.hirunews.lk/sports/69336/සචින්-තෙන්ඩුල්කාර්ගේ-ඉල්ලීමට-ඉඩ",
       "Category": "Sports",
       "Parent URL": "https://www.hirunews.lk/sports/all-news.php?pageID=509"
}