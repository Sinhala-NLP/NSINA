{
       "Source": "hirunews",
       "Timestamp": "Saturday, 07 December 2013 - 7:57",
       "Headline": "Update : ෆාබ්‍රේස් ශ්‍රී ලංකාව භාර ගනීද ?",
       "News Content": "ශ්‍රී ලංකා ක්‍රිකට් පිළේ ප්‍රධාන පුහුණුකරු තනතුර සඳහා කණ්ඩායමේ හිටපු නියෝජ්‍ය පුහුණුකරු එංගලන්ත ජාතික පෝල් ෆාබ්‍රේස්ට ඇරයුම් කර තිබෙනවා. ශ්‍රී ලංකා ක්‍රිකට් ආයතනය ප්‍රකාශ කළේ ඔහු එම තනතුර සඳහා උනන්දුවක් දක්වා ඇති නිසා සාකච්ඡාවක් සඳහා කැදවීමක් කළ බවයි. ශ්‍රී ලංකා ක්‍රිකට් විධායක කමිටුව ඊයේ රැස්වූ අතර, එහිදී එම තීරණයට එළඹී තිබෙනවා. නව පුහුණුකරුවෙකු සොයා ගැනීම සඳහා ශ්‍රී ලංකා ක්‍රිකට් මගින් පත් කළ කමිටුවට ෆාබ්‍රේස් සම්බන්ධයෙන් ඉදිරි පියවර ගැනීමට ද විධායක කමිටුව අනුමැතිය ලබාදුන්නා. ටෙ‍්‍රවර් බේලිස් ශ්‍රී ලංකා ක්‍රිකට් පිළේ පුහුණුකරු ලෙස කටයුතු කළ සමයේ නියෝජ්‍ය පුහුණුකරු වූ පෝල් ෆාබ්‍රේස් 2009 වසරේ පාකිස්තානයේ දී ශ්‍රී ලංකා ක්‍රිකට් පිළට එල්ල වූ ත්‍රස්ත ප්‍රහාරයේ දී සුළු තුවාල ලැබුවා. ක්‍රිකට් ආරංචි මාර්ග සඳහන් කළේ ෆාබ්‍රේස් ලබන සඳුදා ශ්‍රී ලංකා ක්‍රිකට් ආයතනයේ පැවැත්වෙන සාකච්ඡාව සඳහා පැමිණෙනු ඇති බවයි.\nUpdate : Saturday, 07 December 2013 - 1:06 PM\n----------------------------------\nශ්‍රී ලංකා ක්‍රිකට් වෙතින් ෆාබ්‍රේස්ට ඇරයුමක්.\nශ්‍රී ලංකා ක්‍රිකට් පිළේ ප්‍රධාන පුහුණුකරු තනතුර සඳහා කණ්ඩායමේ හිටපු නියෝජ්‍ය පුහුණුකරු එංගලන්ත ජාතික පෝල් ෆාබ්‍රේස්ට ඇරයුම් කර තිබෙනවා. ශ්‍රී ලංකා ක්‍රිකට් ආයතනය ප්‍රකාශ කළේ ඔහු එම තනතුර සඳහා උනන්දුවක් දක්වා ඇති නිසා සාකච්ඡාවක් සඳහා කැදවීමක් කළ බවයි. ශ්‍රී ලංකා ක්‍රිකට් විධායක කමිටුව ඊයේ රැස්වූ අතර, එහිදී එම තීරණයට එළඹී තිබෙනවා. නව පුහුණුකරුවෙකු සොයා ගැනීම සඳහා ශ්‍රී ලංකා ක්‍රිකට් මගින් පත් කළ කමිටුවට ෆාබ්‍රේස් සම්බන්ධයෙන් ඉදිරි පියවර ගැනීමට ද විධායක කමිටුව අනුමැතිය ලබාදුන්නා.",
       "URL": "https://www.hirunews.lk/sports/72907/update-ෆාබ්‍රේස්-ශ්‍රී-ලංකාව-භාර-ගනීද",
       "Category": "Sports",
       "Parent URL": "https://www.hirunews.lk/sports/all-news.php?pageID=500"
}