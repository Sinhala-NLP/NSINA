{
       "Source": "hirunews",
       "Timestamp": "Monday, 13 April 2015 - 9:01",
       "Headline": "IPL 2015 : පන්ජාබ් නටද්දී රාජස්ථාන් නූලෙන් බේරෙයි",
       "News Content": "ඉන්දීය ප්‍රීමීයර් ලීග් තරඟාවලියට අදාළව ඊයේ (12) පැවති තරඟ දෙකෙන් රාජස්ථාන් රෝයල්ස් සහ කිංග්ස් ඉලෙවන් පන්ජාබ් කණ්ඩායම් ජයග්‍රහණය කළා. ප්‍රථම තරඟය පැවැත්වුණේ දිල්ලි ඩෙයාඩෙවිල්ස් සහ රාජස්ථාන් රෝයල්ස් කණ්ඩායම අතරයි. තරඟයේ පළමුවෙන් පන්දුවට පහරදුන් දිල්ලි ඩෙයාඩෙවිල්ස් කණ්ඩායම නියමිත පන්දුවාර විස්ස අවසානයේ කඩුළු 03 ක් දැවී ලකුණු 184 ක් රැස්කළා. එහිදී දිල්ලි කණ්ඩායම නියෝජනය කළ ඇන්ජලෝ මැතිව්ස් පන්දු 14 කදී ලකුණු 27 ක් ලබා ගත්තා. පිළිතුරු ඉනිම ක්‍රීඩා කළ රාජස්ථාන් රෝයල්ස් කණ්ඩායම නියමිත පන්දුවාර විස්ස අවසානයේ කඩුළු 07 ක් දැවී ලකුණු 186 ක් ලබාගනිමින් ජයග්‍රහණය වාර්තා කළා.\nඉන්දීය පී‍්‍රමීයර් ලීග් තරඟාවලියට අදාළව ඊයේ පැවති අනෙක් තරඟය වන්නේ මුම්බායි ඉන්දියන්ස් කණ්ඩායම සහ කිංග්ස් ඉලෙවන් පන්ජාබ් කණ්ඩායම අතර තරඟයයි. එහිදී පළමුවෙන් පන්දුවට පහරදුන් කිංග්ස් ඉලෙවන් පන්ජාබ් කණ්ඩායම නියමිත පන්දුවාර විස්ස අවසානයේ කඩුළු 05 ක් දැවී ලකුණු 177 ක් රැස්කළා. පිළිතුරු ඉනිම ක්‍රීඩා කළ මුම්බායි ඉන්දියන්ස් කණ්ඩායමට නියමිත පන්දුවාර විස්ස අවසානයේ ලබාගත හැකිවූයේ කඩුළු 07 ක් ලකුණු 159 ක් පමණයි.",
       "URL": "https://www.hirunews.lk/sports/107450/ipl-2015-පන්ජාබ්-නටද්දී-රාජස්ථාන්-නූලෙන්-බේරෙයි",
       "Category": "Sports",
       "Parent URL": "https://www.hirunews.lk/sports/all-news.php?pageID=475"
}