{
       "Source": "hirunews",
       "Timestamp": "Friday, 18 August 2017 - 8:34",
       "Headline": "ලසිත් මාලිංග 200 අභියස",
       "News Content": "සංචාරක ඉන්දීය කණ්ඩායම සමඟ පැවැත්වෙන එක්දින ක්‍රිකට් තරගාවලියේ පළමු  එක දින තරඟය ශ්‍රීලංකා කණ්ඩායමේ වේග පන්දු යවන ක්‍රීඩක ලසිත් මාලිංගට සුවිශේෂී තරඟයක් වනවා.\nලසිත් මාලිංග මේ වන විට ජාත්‍යන්තර එක්දින තරඟ 199කට ක්‍රීඩාකර තිබෙනවා.\nඒ, අනුව ලබන 20 වනදා දෙරට අතර දඹුල්ල ක්‍රීඩාංගනයේදී පැවැත්වෙන පළමු එක්දින තරඟය ලසිත් මාලිංගගේ 200 වන ජාත්‍යන්තර එක්දින තරඟය වනු ඇති.\nඉන්දීය කණ්ඩායම සහ ශ්‍රී ලංකා කණ්ඩායම එක්දින තරඟාවලියට තරඟ 05ක් ඇතුලත්.\nඑම තරඟාවලිය සඳහා සහභාගී වන ශ්‍රී ලංකා කණ්ඩායම පසුගියදා නම් කරනු ලැබුවා.\nක්‍රීඩකයින් 15 දෙනෙකුගෙන් සමන්විත මෙම සංචිතයට උපුල් තරංග (නායක), ඇන්ජලෝ මැතිව්ස්, නිරෝෂන් දික්වැල්ල, ධනුෂ්ක ගුණතිලක, කුසල් මෙන්ඩිස්, චාමර කපුගෙදර, මිලින්ද සිරිවර්ධන, මලින්ද පුෂ්පකුමාර, අකිල ධනංජය, ලක්ෂාන් සඳකැන්, තිසර පෙරේරා, වනිඳු හසරංග, ලසිත් මාලිංග, දුෂ්මන්ත චමීර, විශ්ව ප්‍රනාන්දු යන ක්‍රීඩකයන් ඇතුලත්.",
       "URL": "https://www.hirunews.lk/sports/168726/ලසිත්-මාලිංග-200-අභියස",
       "Category": "Sports",
       "Parent URL": "https://www.hirunews.lk/sports/all-news.php?pageID=307"
}