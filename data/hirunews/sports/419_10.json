{
       "Source": "hirunews",
       "Timestamp": "Friday, 01 April 2016 - 9:05",
       "Headline": "තරග පරාජය ගැන ධෝනිගෙන් අමුතුම කථාවක්",
       "News Content": "බටහිර ඉන්දීය කොදෙව් කණ්ඩායම සමග පැවති අවසන් පුර්ව තරගය පරාජයට හේතුවු කරුණු කිහිපයක් පිළිබඳ ඉන්දීය නායක මහේන්ද්‍ර සිං ධෝනි අදහස් පළකර තිබෙනවා.\nකොදෙව් පිළිතුරු ඉනිමේදී දග පන්දු යවන්නන්ට අපහසුවන ආකාරයෙන් තණතිල්ල නිර්මාණය වී තිබු බවයි ඔහු ප්‍රකාශ කලේ.\nඑමෙන්ම අවසන් ඉනිමේදී ක්‍රීඩාංගණයේ පැවති පිණි සහිත ස්වභාවය හේතුවෙන් තම පන්දු යවන්නන් අසීරුතාවට පත්වු බව ඉන්දීය නායකයා පෙන්වා දෙනවා.\nනිපන්දු යැවීම් කිහිපය පිළිබඳ දැඩි කනස්සල්ලට පත්වන බව ද ඔහු සඳහන් කලා.\nඉන්දීය කණ්ඩායමේ ඊයේ ක්‍රියාකාරීත්වයේ දැඩි කළකිරීමට පත්වු සිදුවීම එය බවයි ධෝනි ප්‍රකාශකර ඇත්තේ.\nඑමෙන්ම තම කණ්ඩායමට තවත් ලකුණු 30 ක් පමණ ලබා ගැනීමට හැකියාව තිබුනේ නම් ප්‍රතිඵලය මීට වඩා බෙහෙවින් වෙනස්වනු ඇතැයි ද ඉන්දීය නායකයා පෙන්වා දෙනවා.\nලකුණු 192 ක පිළිබඳ සෑහීමකට පත්වන්නේදැයි මාධ්‍යවේදීන් කල විමසීමේදීයි ඔහු මෙම අදහස් පළකර ඇත්තේ.\nතරගයේ කාසියේ වාසිය අහිමිවීම පිළිබඳව ද මහේන්ද්‍ර සිං ධෝනි කනස්සල්ල පළකරනවා.",
       "URL": "https://www.hirunews.lk/sports/129860/තරග-පරාජය-ගැන-ධෝනිගෙන්-අමුතුම-කථාවක්",
       "Category": "Sports",
       "Parent URL": "https://www.hirunews.lk/sports/all-news.php?pageID=419"
}