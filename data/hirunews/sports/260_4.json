{
       "Source": "hirunews",
       "Timestamp": "Saturday, 27 January 2018 - 16:11",
       "Headline": "IPL වෙන්දේසියේ පළමු අදියරේදී ගේල්, මාලිංග හැලෙයි",
       "News Content": "2018 ඉන්දීය ප්‍රිමිය ලීග් තරඟාවලියට අදාලව පැවැත්වෙන වෙන්දේසියේ පළමු අදියර අද (27) නිමාවට පත් වුණා.\nඑහිදී බෙන් ස්ටෝක්, මනිෂ් පාණ්ඩයා, ලෝකේශ් රාහුල්, ක්‍රිස් ලේන්, මිචල් ස්ටාක්, ග්ලෙන් මැක්ස්වෙල්, රවිචන්ද්‍රන් අශ්වින්, ඩුවෙයින් බ්‍රාවෝ හන ක්‍රීඩකයින්\nඅද දිනයේදී වැඩිම මිලක් නියම වූ ක්‍රීඩකයින් ගොන්නට ඇතුළත් වුණා.\nවෙන්දේසියේ දෙවන අදියර හෙට (28) පැවැත්වෙන අතර එහිදී ඉන්දීය ක්‍රීඩකයින් සහ විදෙස් ක්‍රීඩකයින් රැසක් වෙන්දේසියේදී අලෙවි වීමට නියමිතයි.\nඅද පැවති වෙන්දේසියේ පළමු අදියරේදී බටහිර ඉන්දීය කොදෙව් ක්‍රීඩක ක්‍රිස් ගේල් සහ අයි.පී.එල් තරඟාවලිය ආරම්භයේ සිටම මුම්බායි ඉන්දියන්ස් කණ්ඩායම නියෝජනය කළ ලසිත් මාලිංග කිසිඳු කණ්ඩායමක් විසින් මිලදී ගැනීමට ඉදිරිපත් නොවීම මේ වන විට බොහෝ දෙනෙකු අතර කතා කරන මාතෘකාවක් බවට පත්වීම විශේෂත්වයක්.\nකෙසේ වෙතත් මේ සම්බන්ධයෙන් Twitter පණිවුඩයක් නිකුත් කරමින් හිටපු ඉන්දීය සුපිරි ක්‍රීඩක මොහොමඩ් කයිෆ් පවසන්නේ ඔවුන්ට හෙට පැවැත්වෙන වෙන්දේසියේදී ඇතැම් විට අවස්ථාවක් ලැබෙනු ඇති බවත්, ජීවිතය මෙය බවත්ය.\nක්‍රීඩකයින් 578ක් මෙවර වෙන්දේසිය සඳහා ඉදරිපත් කර තිබෙනවා.",
       "URL": "https://www.hirunews.lk/sports/182200/ipl-වෙන්දේසියේ-පළමු-අදියරේදී-ගේල්-මාලිංග-හැලෙයි",
       "Category": "Sports",
       "Parent URL": "https://www.hirunews.lk/sports/all-news.php?pageID=260"
}