{
       "Source": "hirunews",
       "Timestamp": "Sunday, 02 September 2018 - 14:08",
       "Headline": "රෙහෙමාන්ට මාස 06කට ජාත්‍යන්තර ක්‍රිකට් පිටිය තහනම්",
       "News Content": "බංග්ලාදේශ ක්‍රිකට් කණ්ඩායමේ මැද පෙළ පිතිකරු ශබීර් රෙහෙමාන් හට ජාත්‍යන්තර තරඟ තහනමක් පැනවීමට බංග්ලාදේශ ක්‍රිකට් පාලක මණ්ඩලය තීරණ කර තිබෙනවා.\nසමාජ ජාල මාධ්‍ය භාවිත කරමින් ප්‍රේක්ෂකයිට අපහාසවන අයුරින් කටයුතු කරමින් විනය විරෝධී ලෙස හැසිරීම හේතුවෙන් ඔහුට මෙම දඬුවම් නියම කළ බවයි එරට ක්‍රිකට් පාලක මණ්ඩලය පවසන්නේ.\nඅනුව මාස හයක කාලයක් ශබීර් රෙහෙමාන්ට ජාත්‍යන්තර තරඟ සඳහා සහභාගී වීමට අවසර ලැබෙන්නේ නැහැ.\nඒ අනුව ඉදිරියේදී බංග්ලාදේශ කණ්ඩායම සහභාගී වන තරඟාවලි කිහිපයක්ම ඔහුට අහිමිව යනවා.\nකෙසේ වෙතත් එළඹෙන ආසියානු කුසලාන තරඟාවලිය වෙනුවෙන් නම් කළ සංචිතයට ඔහු ඇතුළත්ව සිට නොමැති බවයි වාර්තා වන්නේ.\nබංග්ලාදේශය වෙනුවෙන්  ජාත්‍යන්තර ටෙස්ට් තරඟ 11 කට, එක්දින තරඟ 54 කට සහ පන්දුවාර 20 තරඟ 41 කට ශබීර් රෙහෙමාන් ක්‍රීඩා කර තිබෙනවා.",
       "URL": "https://www.hirunews.lk/sports/198984/රෙහෙමාන්ට-මාස-06කට-ජාත්‍යන්තර-ක්‍රිකට්-පිටිය-තහනම්",
       "Category": "Sports",
       "Parent URL": "https://www.hirunews.lk/sports/all-news.php?pageID=210"
}