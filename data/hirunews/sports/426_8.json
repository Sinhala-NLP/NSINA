{
       "Source": "hirunews",
       "Timestamp": "Sunday, 21 February 2016 - 19:09",
       "Headline": "රග්බි ශූරතාව මහනුවර කණ්ඩායමට",
       "News Content": "අන්තර්සමාජ රග්බි ලීග් තරගාවලිය ජය ගනිමින් ශූරතාව දිනා ගැනීමට මහනුවර කණ්ඩායම සමත් වුණා.\nමොවුන් මෙම ශූරතාවය මෙවර හිමි කර ගත්තේ පිට පිට දෙවන වතාවටයි.\nනාවික හමුදා කණ්ඩායම සමඟ පැවැති තරඟය ජය ගත් මහනුවර කණ්ඩායම මෙලෙස ශූරතාව දිනා ගත්තේ තවත් තරඟයක් පැවැත්වීමට ඉතිරිව තිබියදියි.\nඊයේ පැවැති තරගයේදී ලකුණු 19ට 8ක් ලෙස මහනුවර කණ්ඩායම නාවික හමුදා කණ්ඩායම පරාජයට පත් කළා.\nඅන්තර් සමාජ රග්බි ලීග් තරගාවලියේ මහනුවර කණ්ඩායම ලකුණු 72ක් ලබා ගනිමින් ඉදිරියෙන් පසුවුණා.\nමේ අතර සී ආර් ඇන්ඞ් එෆ් සී කණ්ඩායම ලකුණු 26ට 21ක් ලෙස පරාජයට පත් කරමින් හැව්ලොක්ස් කණ්ඩායම තරගාවලියේ දෙවන ස්ථානය හිමි කර ගත්තා.",
       "URL": "https://www.hirunews.lk/sports/126814/රග්බි-ශූරතාව-මහනුවර-කණ්ඩායමට",
       "Category": "Sports",
       "Parent URL": "https://www.hirunews.lk/sports/all-news.php?pageID=426"
}