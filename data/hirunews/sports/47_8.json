{
       "Source": "hirunews",
       "Timestamp": "Thursday, 29 July 2021 - 7:08",
       "Headline": "ඔලිම්පික් පදක්කම් සටහනේ පෙරමුණ ජපානයට",
       "News Content": "ඔලිම්පික් තරගාවලියේ පස්වැනි දිනය ඊයේ අවසන් වූ අතර පදක්කම් සටහනේ පෙරමුණ ගැනීමට ජපානය සමත්ව සිටින අතර ඔවුන් රන් පදක්කම් 13ක්, රිදී පදක්කම් 4ක් සහ ලෝකඩ පදක්කම් 5ක් දිනා ගැනීමට සමත්ව සිටිනවා.\nමෙහි දෙවැනි සහ තෙවැනි ස්ථාන චීනයට සහ ඇමරිකාවට හිමිව ඇති අතර ඔලිම්පික් ධජය යටතේ ක්‍රීඩා කරන රුසියාව එහි සිව්වැනි ස්ථානයට පත්ව සිටිනවා.\nඅද (29) තරගාවලියේ හයවැනි දිනයයි.\nඅද දිනයේ 2020 ටෝකියෝ ඔලිම්පික් උළෙලේ පදක්කම් සඳහා වන තීරණාත්මක අවසන් තරග කීපයක් පැවැත්වීමට නියමිතයි.\nමේ අතර ඊයේ පැවති තරග ඉසව් අතරින් වඩාත් කතාබහට ලක්වූ තරග ඉසව්වක් වුනේ රග්බි තරග ඉසව්වයි.\nමෙහි දී මූලික වටයේ තරග කීපයක් පැවති අතර ඉන් ජයග්‍රහණ වාර්තා කළ ජපානය, කෙන්යාව, ඇමරිකාව, දකුණු අප්‍රිකාව, නවසීලන්තය සහ ෆීජි කණ්ඩායම් අවසන් පූර්ව වටය සඳහා සුදුසුකම් ලබා ගත්තා.\nඑහි දී කැනඩාව සහ ඕස්ට්‍රේලියාව හත්වැනි ස්ථානය සඳහා තරග වැදුණු අතර එහි ජයග්‍රහණය වාර්තා කළ ඕස්ට්‍රේලියාව හත්වැනි ස්ථානය දිනා ගැනීමට සමත් වුනා.\nපස්වැනි ස්ථානය සඳහා පැවති තරගයේ දී දකුණු අප්‍රිකානු කණ්ඩායම විසින් ඇමරිකානු කණ්ඩායම පරාජයට පත්කළා.\nඉන් අනතුරුව පැවති ලෝකඩ පදක්කම සඳහා වූ තරගය සඳහා ආජන්ටිනාව සහ මහා බ්‍රිතාන්‍යය තරග වැදුණා.\nඑහි දී තියුණු තරගයකින් අනතුරුව ලකුණු 17-12ක් ලෙස ජයග්‍රහණය වාර්තා කිරීමට ආජන්ටිනා කණ්ඩායම සමත් වුනා.\nරග්බි තරග ඉසව්වේ අවසන් තරගය සඳහා ප්‍රබල නවසීලන්ත කණ්ඩායම සහ ෆීජි කණ්ඩායම තරග වැදුනා.\nඑහිදී තියුණු තරගයකින් අනතුරුව නවසීලන්තය ලකුණු 27-12ක් ලෙස පරාජය කරමින් සිය දෙවැනි ඔලිම්පික් රන් පදක්කම දිනා ගැනීමට ෆීජි කණ්ඩායම සමත් වුණා.\nපදක්කම් සටහනේ පෙරමුණේ සිටින කණ්ඩායම් 15 පහතින්",
       "URL": "https://www.hirunews.lk/278283/ඔලිම්පික්-පදක්කම්-සටහනේ-පෙරමුණ-ජපානයට",
       "Category": "Sports",
       "Parent URL": "https://www.hirunews.lk/sports/all-news.php?pageID=47"
}