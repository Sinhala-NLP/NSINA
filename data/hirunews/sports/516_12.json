{
       "Source": "hirunews",
       "Timestamp": "Monday, 02 September 2013 - 7:47",
       "Headline": "ඉන්දියා / දකුණු අප්‍රිකා තරඟ කාල සටහන් වෙනස් වන ලකුණු.",
       "News Content": "ඉන්දියාව සහ දකුණු අප්‍රිකාව අතර ඉදිරියේදී පැවැත්වීමට නියමිත ක්‍රිකට් තරඟ කාලසටහන් වෙනස් වී තිබෙනවා. ඉන්දීය ක්‍රිකට් ආයතනය සඳහන් කළේ එළඹෙන නොවැම්බර් මාසයේදී ඉන්දියාව සහ දකුණු අප්‍රිකාව අතර ටෙස්ට් සහ එක්දින තරඟ පැවැත්වීමට නියමිතව තිබූ බවයි. කෙසේ වෙතත් ඉන්දීය ක්‍රිකට් ආයතනය පෙන්වා දෙන්නේ නියමිත කාල සටහනකට තරඟ පැවැත්වීමට අපහසුවූවත් තරඟාවලියක් අනිවාර්යෙන් පැවැත්වීමට කටයුතු කරන බවයි. ඉන්දීය ක්‍රිකට් කණ්ඩායමේ ක්‍රීඩකයන්ට අවශ්‍ය කරන විවේකය ලබාදීම සඳහා මෙම  තීරණය ගෙන ඇති බවයි ඉන්දීය ක්‍රිකට් ආයතනය වැඩිදුරටත් සඳහන් කළේ.",
       "URL": "https://www.hirunews.lk/sports/66316/ඉන්දියා-දකුණු-අප්‍රිකා-තරඟ-කාල-සටහන්-වෙනස්-වන-ලකුණු",
       "Category": "Sports",
       "Parent URL": "https://www.hirunews.lk/sports/all-news.php?pageID=516"
}