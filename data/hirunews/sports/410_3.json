{
       "Source": "hirunews",
       "Timestamp": "Sunday, 15 May 2016 - 8:28",
       "Headline": "බ්‍රැඩ්බි ජය සංකේත ප්‍රධානයේදී උණුසුම් තත්ත්වයක්",
       "News Content": "72 වන වරටත් ඊයේ පැවති බ්‍රැඩ්බි පලිහේ ජය සංකේත ප්‍රදානයේදී උණුසුම් තත්ත්වයක් හට ගත්තා.\nඒ, සම ශූරයින් බවට පත්වු කොළඹ රාජකීය විද්‍යාලයේ සහ මහනුවර ත්‍රිත්ව විද්‍යාලයේ සියලූම ක්‍රීඩකයින් බ්‍රැඩ්බි පලිහේ පහස ලැබීමට උත්සාහ දැරීම හේතුවෙන්.\nපල්ලේකැලේ පැවති දෙවන තරඟය ලකුණු 18 ට 13 ක් ලෙස ජය ගත්තේ ත්‍රිත්ව විද්‍යාලයයි.\nමීට පෙර පැවති පළමු අදියර ලකුණු 22 ට 17 ක් ලෙස ජයගත්තේ රාජකීය විද්‍යාලය හිමිකර ගත්තා.\nඒ අනුව ඊයේ තරඟය අවසන් වනවිට පාසල් දෙකම ලකුණු 35 බැගින් හිමිකරගෙන සිටියා.\nඒ අනුවයි පාසල් දෙකම බ්‍රැඩ්බි පලිහේ සම හිමිකරුවන් බවට පත්වුණේ.",
       "URL": "https://www.hirunews.lk/sports/133239/බ්‍රැඩ්බි-ජය-සංකේත-ප්‍රධානයේදී-උණුසුම්-තත්ත්වයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=410"
}