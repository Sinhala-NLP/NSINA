{
       "Source": "hirunews",
       "Timestamp": "Thursday, 17 August 2023 - 14:02",
       "Headline": "පාකිස්ථාන් ක්‍රිකට් කණ්ඩායම දිවයිනට",
       "News Content": "ඇෆ්ගනිස්ථානය සමග පැවැත්වෙන එක්දින තරගාවලිය සදහා සහභාගි වන පාකිස්ථානය ක්‍රිකට් කණ්ඩායම අද පස්වරුවේ දිවයිනට පැමිණෙනවා.\nපාකිස්ථානයේ පවතින අර්බුදකාරි තත්ත්වය හේතුවෙන් මෙම තරගාවලිය මෙරටදී පැවැත්වීමටයි තීරණය කෙරුණේ.\nඒ අනුව තරග 3 කින් සමන්විත එක්දින තරගාවලිය පළමු තරගය ලබන 22 වනදා හම්බන්තොට සූරියවැව ක්‍රිකට් ක්‍රීඩාංගනයේදී ආරම්භ වනු ඇති.\nමේ අතර, පාකිස්ථානයේ සත්කාරකත්වයෙන් රටවල් 6 කගේ සහභාගිත්වයෙන් පැවැත්වෙන ආසියානු කුසලාන එක්දින තරගාවලිය ද ලබන 30 වනදා මෙරටදී ආරම්භ වනවා.\nඉන් තරග 4 ක් පමණක් පාකිස්ථානයේ පැවැත්වෙන අතර ඉතිරි තරග සියල්ලම ශ්‍රී ලංකාවේ පැවැත්වෙනු ඇති.",
       "URL": "https://www.hirunews.lk/sports/345140/පාකිස්ථාන්-ක්‍රිකට්-කණ්ඩායම-දිවයිනට",
       "Category": "Sports",
       "Parent URL": "https://www.hirunews.lk/sports/all-news.php?pageID=8"
}