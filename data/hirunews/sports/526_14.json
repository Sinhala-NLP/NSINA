{
       "Source": "hirunews",
       "Timestamp": "Sunday, 07 July 2013 - 13:09",
       "Headline": "අද තරඟය ශ්‍රී ලංකාවට තීරණාත්මකයි.",
       "News Content": "බටහිර ඉන්දීය කොදෙව් තුන් කොන් ක්‍රිකට් තරඟාවලියේ මෙතෙක් පැවති තරඟවලින් කොදෙව් පිල ප්‍රසාද ලකුණු 9 ක් ලබාගෙන ඉදිරියෙන් සිටිනවා. ශ්‍රී ලංකාව සහ ඉන්දියාව ප්‍රසාද ලකුණු 5 බැගින් ලබා සිටින අතර ලකුණු වේගය අතින් ඉදිරියෙන්ම සිටින්නේ ශ්‍රී ලංකාවයි. ශ්‍රී ලංකාව සහ බටහිර ඉන්දීය කොදෙව් පිල අතර තරඟය ‘‘පෝට් - ඔෆ් -  ස්පේන් හිදී අද පැවැත්වෙනවා. එම තරඟයෙන් ජයග්‍රහණය කළහොත් කොදෙව් පිල නියත වශයෙන්ම අවසන් තරඟයට සුදුසුකම් ලබනු ඇති. මෙම තරඟයෙන් පරාජය වුවත් ඉන්දියාව සමග පැවැත්වෙන මීළඟ තරඟයේදී ඉහළ දස්කම් දැක්වීමට සමත් වුවහොත් ශ්‍රී ලංකාවට අවසන් තරඟය සඳහා සුදුසුකම් ලබාගත හැකියි.",
       "URL": "https://www.hirunews.lk/sports/62526/අද-තරඟය-ශ්‍රී-ලංකාවට-තීරණාත්මකයි",
       "Category": "Sports",
       "Parent URL": "https://www.hirunews.lk/sports/all-news.php?pageID=526"
}