{
       "Source": "hirunews",
       "Timestamp": "Friday, 09 August 2013 - 13:21",
       "Headline": "හොට් ස්පොට් නොමග යැවිය හැකි බවට ප්‍රකාශයක්.",
       "News Content": "ක්‍රිකට් පිත්තේ දෙපස ඇලවූ සිලිකන් පටි මගින් හොට් ස්පොට් තාක්ෂණය නොමග යැවිය හැකි බව එය නිර්මාණය කළ වොරන් බ්‍රෙනන් තහවුරු කළේයැයි අන්තර්ජාතික ක්‍රිකට් සම්මේලනය පවසනවා. මේ නිසා මෙම තාක්ෂණයට හිතාමතා වංචා කිරීමට උත්සාහ නොකරන ලෙස ජාත්‍යන්තර සම්මේලනය ක්‍රීඩකයන්ට අනතුරු ඇගවීමක් කළා. කෙසේ නමුත්, හොට් ස්පොට් තාක්ෂණයේ නිර්මාතෘවරයා මේ සම්බන්ධයෙන් ප්‍රසිද්ධ ප්‍රකාශයක් සිදුකර නැහැ. එහෙත්, එංගලන්ත නායක මයිකල් වෝන් වෙත ට්විටර් පණිවුඩයක් යොමුකරමින් ඔහු කියා සිටියේ ක්‍රීඩකයන් සිය පිතිකෙළවර ෆයිබර් ග්ලාස් ආවරණයක් යොදා ඇත්තේ මක්නිසාදැයි සොයා බැලිය යුතු බවයි. අළුබදුන ටෙස්ට් තරගයකදී හොට් ස්පොට් දර්ශනය නොසලකා හරිමින් කුමාර් ධර්මසේන ලබා දුන් තීන්දුවක් තුළිනුයි මෙම සංවාදය ආරම්භ වූයේ.",
       "URL": "https://www.hirunews.lk/sports/64733/හොට්-ස්පොට්-නොමග-යැවිය-හැකි-බවට-ප්‍රකාශයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=520"
}