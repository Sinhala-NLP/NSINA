{
       "Source": "hirunews",
       "Timestamp": "Friday, 02 July 2021 - 19:55",
       "Headline": "ඉන්දීය ක්‍රිකට් කණ්ඩායම ශක්තිමත් සංචිතයක් - ශ්‍රි ලංකා ක්‍රිකට් ආයතනය",
       "News Content": "ශ්‍රී ලංකාවට පැමිණි ඉන්දීය ක්‍රිකට් කණ්ඩායම ශක්තිමත් සංචිතයක් බව ශ්‍රී ලංකා ක්‍රිකට් ආයතනය නිවේදනය කරනවා.\nඑහි ක්‍රීඩකයින් 14 දෙනෙකුම ඉන්දීය ජාතික කණ්ඩායම නියෝජනය කර ඇති බවයි එහි දැක්වෙන්නේ.\nශ්‍රී ලංකා සංචාරයට ඉන්දියාවේ ජ්‍යෙෂ්ඨ ක්‍රීඩකයින් එක්වී නොමැති බවට පසුගිය දින කිහිපය පුරා වාර්තා පළ වුණා.\nමේ අතර, එංගලන්ත තරඟ සංචාරය අතරතුර නීති විරෝධී අයුරෙන් ජෛව ආරක්ෂිත බුබුලෙන් පිටතට පැමිණි කුසල් මෙන්ඩිස්, නිරෝෂන් දික්වැල්ල සහ ධනුෂ්ක ගුණතිලක වෙනුවෙන් පවත්වන විනය පරීක්ෂණය මෙහෙයවන පංච පුද්ගල කමිටුව නම් කර තිබෙනවා.\nඑහි සභාපති ලෙස අජිත් වීරසිංහ කටයුතු කරන අතර සෙසු සාමාජිකයින් වන්නේ එම්. රුවයිස් ලතීෆ්, නිරෝෂන් පෙරේරා, නලින්ද ඉලංගකෝන් සහ අනුර චන්ද්‍රසිරි.",
       "URL": "https://www.hirunews.lk/sports/275891/ඉන්දීය-ක්‍රිකට්-කණ්ඩායම-ශක්තිමත්-සංචිතයක්-ශ්‍රි-ලංකා-ක්‍රිකට්-ආයතනය",
       "Category": "Sports",
       "Parent URL": "https://www.hirunews.lk/sports/all-news.php?pageID=50"
}