{
       "Source": "hirunews",
       "Timestamp": "Sunday, 05 May 2019 - 19:33",
       "Headline": "අයර්ලන්ත පන්දු යවන්නන්ට කොදෙව් ආරම්භක පිතිකරුවන්ගෙන් වාර්තාගත ප්‍රහාරයක්",
       "News Content": "සංචාරක කොදෙව් කණ්ඩායම, අයර්ලන්තය සහ බංග්ලාදේශය අතර පැවැත්වෙන තුන්කොන් එක්දින තරඟාවලිය අද ඩර්බන් හිදී ආරම්භ වුණා.\nතරඟාවලියේ පළමු තරඟය ලෙස පැවැත්වුනේ බටහිර කොදෙව් කණ්ඩායම සහ සත්කාරක අයර්ලන්තය කණ්ඩායම අතර තරඟයයි.\nඒ අනුව කාසියේ වාසිය දිනාගත් අයර්ලන්තය තීරණය කළේ පළමුව පන්දුවට පහරදීමට කොදෙව් කණ්ඩායමට ආරාධනය කිරීමටයි.\nඑහිදී පන්දුවාර 50 අවසානයේ කොදෙව් කණ්ඩායම කඩුලු 3ක් දැවී ලකුණු 381ක් ලබා ගැනීමට සමත් වුණා.\nකොදෙව් ඉනිමේ පළමු කඩුල්ල වෙනුවෙන් ජෝන් කැම්බෙල් සහ ෂායි හොප් එක්ව ලකුණු 365ක දැවැන්ත සබදතාවක් ගොඩනැගුවා.\nඒ අනුව පකිස්ථාන කණ්ඩායමේ ෆකර් සමාන් සහ ඉම්සාම් උල් හක් විසින් 2018 වසරේ සිම්බාබයට එරෙහිව පළමු කඩුල්ල වෙනුවෙන් තබා තිබු ලකුණු 304ක වාර්තාද බිද වැටෙනවා.\nකෙසේ වෙතත් අයර්ලන්තය මෙම තරඟය ජයගැනීමට නම් පන්දුවාර 50ක් තුළ ලකුණු 382ක් ලබා ගත යුතු වනවා.",
       "URL": "https://www.hirunews.lk/sports/215811/අයර්ලන්ත-පන්දු-යවන්නන්ට-කොදෙව්-ආරම්භක-පිතිකරුවන්ගෙන්-වාර්තාගත-ප්‍රහාරයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=163"
}