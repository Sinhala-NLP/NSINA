{
       "Source": "hirunews",
       "Timestamp": "Tuesday, 26 September 2023 - 17:49",
       "Headline": "වනිඳුට ලෝක කුසලාන තරගාවලිය අහිමි වෙයි",
       "News Content": "ශ්‍රී ලංකා ක්‍රිකට් කණ්ඩායමේ වනිඳු හසරංග ආබාධයෙන් පසුවන බැවින් ක්‍රීඩකයින් 15 දෙනෙකුගෙන් යුත් ලෝක කුසලාන සංචිතයෙන් ඔහු ඉවත් කර ඇති අතර හසරංග වෙනුවට දුෂාන් හේමන්ත සංචිතයට ඇතුළත් කර ඇති බවයි වාර්තා වන්නේ.\nඉන්දියාවේදී ලබන මස 05 වනදා ආරම්භ වන එක්දින ක්‍රිකට් ලෝක කුසලානය සඳහා සහභාගිවන ශ්‍රී ලංකා සංචිතය මේ වන විට නම් කර තිබෙනවා.\n15 දෙනෙකුගෙන් යුත් එම සංචිතයේ නායකත්වය දසුන් ශානකට හිමිව ඇති අතර උප නායකත්වය හිමිව ඇත්තේ කුසල් මෙන්ඩිස්ටයි.\nකෙසේ වෙතත් මීට පෙර අවස්ථාවකදී සඳහන් කර සිටියේ ආබාධයට ලක්වූ වනිදු හසරංග ශාරීරික යෝග්‍යතා අනුව තරඟ සඳහා යොදා ගැනීමට නියමිත බවයි.",
       "URL": "https://www.hirunews.lk/sports/349476/වනිඳුට-ලෝක-කුසලාන-තරගාවලිය-අහිමි-වෙයි",
       "Category": "Sports",
       "Parent URL": "https://www.hirunews.lk/sports/all-news.php?pageID=1"
}