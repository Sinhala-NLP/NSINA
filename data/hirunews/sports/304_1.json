{
       "Source": "hirunews",
       "Timestamp": "Monday, 28 August 2017 - 8:51",
       "Headline": "ශිකර් ධවාන්ගේ ප්‍රකාශයෙන් පසු මාලිංග පිටිය මැදදී ශිකර් ධවාන්ට දුන් කදිම පිළිතුර",
       "News Content": "ශ්‍රී ලංකා කණ්ඩායමට එරෙහිව පැවත්වෙන තරග 05 කින් සමන්විත එක්දින තරඟාවලිය තරඟ 03ට බිංදුවක් ලෙස ජයගැනිමට ඉන්දිය කණ්ඩායම ඊයේ සමත් වුණා.\nඒ මහනුවර පල්ලේකැලේ ක්‍රීඩාංගනයේ ඊයේ පැවති තුන්වන එක්දින තරගය කඩුලු 06 කින් ජයගැනීමත් සමඟින්.\nමේ අතර ඉන්දියානු කණ්ඩායමේ ආරම්භක පිතිකරු ශිකර් ධාවන්ගේ කඩුල්ල දවා ගැනීම පිළිබඳව මේ වන විට බොහෝ දෙනෙකුගේ අවධානය යොමුව තිබෙනවා.\nඒ ශිකර් ධාවන් මීට පෙර සිදුකළ ප්‍රකාශයක් සම්බන්ධයෙන්ද ක්‍රීඩාලෝලීන්ගේ අවධානය යොමු වෙමින්.\nශ්‍රී ලංකා කණ්ඩායම සමඟ දඹුල්ල ක්‍රීඩාංගනයේදී පැවති පළමු එක්දින තරඟයෙන් පසු මාධ්‍ය වෙත අදහස් දක්වමින් ශිකර් ධාවන් පවසා සිටියේ ලසිත් මාලිංග මේ වන විට වයසට ගොස් ඇති බවත් ඔහුගේ පන්දුවල වේගය මේ වන විට අඩුවී ඇති බැවින් එම පන්දුවලට පහර දීමට පහසු බවයි.\nකෙසේ වෙතත් එම ප්‍රකාශයට කදිම පිළිතුරක් ලබා දෙමින් ඊයේ පැවති තුන්වන එක්දින තරඟයේදී ලසිත් මාලිංග විසින් ලකුණු 05ක් ලබා සිටි ධවාන්ගේ කඩුල්ල දවා ගැනීමට සමත් වුණා.\nධාවන්ගේ මෙම ප්‍රකාශයෙන් පසු ලසිත් මාලිංග විසින් ඔහුගේ කඩුල්ල දවා ගැනීම මාලිංග, ධාවන්ට ලබාදුන් කදිම පිළිතුරක් බවයි ක්‍රිකට් විස්තර විචාරකයන් පවසන්නේ.\nඊයේ පැවති  තුන්වන තරඟයේ පළමුව පන්දුවට පහරදුන් ශ්‍රී ලංකාව සිය පන්දුවාර 50 අවසානයේ කඩුලු 09 ක් බිදවැටි ලකුණු 217 ක් රැස් කළා.\nලකුණු 218ක ජයග්‍රාහි ඉලක්කයක් හඹා යාමට පිටියට පිවිසි ඉන්දිය කණ්ඩායමේ පලමු කඩුලු 04 ලකුණු 61 ක් තුළ දවාගැනීමට ශ්‍රී ලංකා පන්දු යවන්නන් සමත්  වුවත් රෝහිත් ෂර්මා සහා මහේන්ද්‍ර සිං දෝනි එක්ව ලකුණු 157ක සබදතාවක් පවත්වමින් පන්දුවාර 45 යි එක් පන්දුවක් අවසානයේ ලකුණු 218ක් ලබා ගනිමින් තරගයේ ජය වාර්තා කිරීමට සමත් වුණා.\nමාලිංග විසින් ශිකර් ධාවන්ගේ කඩුල්ල දවාගත් අවසථාව පහතින්.\nrnrnrnrn\\r\\n",
       "URL": "https://www.hirunews.lk/sports/169550/ශිකර්-ධවාන්ගේ-ප්‍රකාශයෙන්-පසු-මාලිංග-පිටිය-මැදදී-ධවාන්ට-දුන්-කදිම-පිළිතුර",
       "Category": "Sports",
       "Parent URL": "https://www.hirunews.lk/sports/all-news.php?pageID=304"
}