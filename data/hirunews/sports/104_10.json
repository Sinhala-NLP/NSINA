{
       "Source": "hirunews",
       "Timestamp": "Saturday, 04 April 2020 - 8:10",
       "Headline": "එංගලන්ත ක්‍රිකට් පිළෙන් කොරෝනා මර්දනයට පවුම් පන්ලක්ෂයක්",
       "News Content": "කොරෝනා වෛරසයෙන් පීඩාවට ලක්ව සිටින බ්‍රිතාන්‍යවාසීන් වෙනුවෙන් එංගලන්ත ක්‍රිකට් පිළේ කොන්ත්‍රාත් සහිත ක්‍රීඩකයන් මූල්‍ය පරිත්‍යාගයක් සිදුකර තිබෙනවා.\nඔවුන් එංගලන්ත ක්‍රිකට් පාලක මණ්ඩලය වෙත පවුම් පන්ලක්ෂයක් ඊයේ පිරිනමා ඇති අතර, එය ඉදිරි මාස 3 සඳහා ඔවුන්ගේ වැටුප්වලින් සියයට 20කට සමාන මුදලක්.\nඑංගලන්ත කාන්තා ක්‍රිකට් පිළේ ක්‍රීඩිකාවන් ද අප්‍රේල්, මැයි සහ ජුනි මාසවල සිය වැටුප්වලින් කොටසක් කොවිඞ් නයින්ටීන් මැඩලීම සඳහා පරිත්‍යාග කිරීමටයි පියවර ගෙන ඇත්තේ.",
       "URL": "https://www.hirunews.lk/sports/237897/එංගලන්ත-ක්‍රිකට්-පිළෙන්-කොරෝනා-මර්දනයට-පවුම්-පන්ලක්ෂයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=104"
}