{
       "Source": "hirunews",
       "Timestamp": "Tuesday, 29 November 2016 - 9:03",
       "Headline": "කාන්තා ක්‍රිකට් පිළට ජය",
       "News Content": "තායිලන්තයේ පැවැත්වෙන ආසියානු කුසලාන කාන්තා ක්‍රිකට් තරගාවලියේ ඊයේ පැවැති තරඟයකදී නේපාලය පරදවා පහසු ජයක් හිමි කර ගැනීමට ශ්‍රී ලංකා කාන්තා ක්‍රිකට් පිළ සමත් වුණා.\nපළමුවෙන් පන්දුවට පහර දුන් නේපාල කාන්තා පිළ පන්දු වාර 16යි පන්දු දෙකකදී ලකුණු 23කට දැවී ගිය අතර, ශ්‍රී ලංකා කාන්තා ක්‍රිකට් පිළ පන්දු වාර 4යි පන්දු දෙකකදී කඩුලු  2ක් දැවී ජයග්‍රාහී ඉලක්කය පසු කර යාමට සමත් වුණා.\nවිස්සයි විස්ස තරගාවලියක් ලෙස පැවැත්වෙන ආසියානු කුසලාන කාන්තා ක්‍රිකට් තරගාවලියේ පළමු තරඟයේදී ශ්‍රී ලංකාව පාකිස්තානය වෙතින් කඩුලු 8ක පරාජයක් ලැබුවා.",
       "URL": "https://www.hirunews.lk/sports/148555/කාන්තා-ක්‍රිකට්-පිළට-ජය",
       "Category": "Sports",
       "Parent URL": "https://www.hirunews.lk/sports/all-news.php?pageID=370"
}