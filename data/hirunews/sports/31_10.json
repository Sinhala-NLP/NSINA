{
       "Source": "hirunews",
       "Timestamp": "Sunday, 02 January 2022 - 13:29",
       "Headline": "1985 ඔස්ට්‍රෙලියානු යොවුන් ක්‍රිකට් ක්‍රීඩකයෙකු මෙරට දී අපහරණය කිරීමක් ගැන විමර්ශන",
       "News Content": "1985 වසරේ යෙදුණු ඔස්ට්‍රෙලියානු වයස අවුරුදු 19 න් පහළ ක්‍රිකට් පිලේ ශ්‍රී ලංකා සංචාරයේදී ලිංගික අපහරණයට ලක්වූ බවට ඔස්ට්‍රෙලියානු ක්‍රිකට් ක්‍රීඩකයෙකු එල්ල කරන චෝදනා සම්බන්ධයෙන් එරට පොලිසිය විමර්ශනයක් ආරම්භ කර තිබෙනවා.\nවික්ටෝරියානු ප්‍රාන්තය නියෝජනය කරන පිතිකුරුවෙකු මෙන්ම පළමු පෙළ විනිසුරුවෙකු ද වන ජේමි මිචෙල් සඳහන් කළේ, කණ්ඩායමේ වෛද්‍යවරයා විසින් එන්නතක් ලබා දී තමා ලිංගික අපහරණයට ලක් කළේ යැයි සැක කරන බවයි.\nකෙසේ නමුත් මැල්කම් මැකන්සි එම වෛද්‍යවරයා 1998 වසරේදී මියගොස් තිබෙනවා.\nසිද්ධිය සම්බන්ධයෙන් ඔස්ට්‍රෙලියානු ක්‍රිකට් ආයතනය ප්‍රමාණවත් විමර්ශනයක් සිදු නොකළ බවටයි ඔහු චෝදනා කරන්නේ.\nකණ්ඩායම රැඳී සිටි කොළඹ හෝටලයක දී තමාට එන්නතක් ලබාදීමෙන් විසඥ තත්ත්වයට පත්වූ බවත්, දින දෙකක් පමණ වනතුරු තමා දක්නට නොලැබුණු බව කණ්ඩායමේ සඟයන් පැවසූ බවත්, ජේමි මිචෙල් පවසනවා.\nඔහු නැවතත් ඔස්ට්‍රෙලියාවට ගිය පසු ගුවන් යානයේ සිට පවුලේ අය වෙත භාර දී ඇත්තේ රෝද පුටුවකින් රැගෙන ගොසින්.",
       "URL": "https://www.hirunews.lk/sports/292819/1985-ඔස්ට්‍රෙලියානු-යොවුන්-ක්‍රිකට්-ක්‍රීඩකයෙකු-මෙරට-දී-අපහරණය-කිරීමක්-ගැන-විමර්ශන",
       "Category": "Sports",
       "Parent URL": "https://www.hirunews.lk/sports/all-news.php?pageID=31"
}