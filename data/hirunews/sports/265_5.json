{
       "Source": "hirunews",
       "Timestamp": "Friday, 12 January 2018 - 18:29",
       "Headline": "මේවර IPL වෙන්දේසියේ වැඩි වටිනාකමක් ඇති ක්‍රීඩකයින් 05 මෙන්න (ඡායාරූප)",
       "News Content": "ඉන්දීය ප්‍රිමිය ලීග් ක්‍රිකට් තරඟාවලියේ මේ වසරේ වෙන්දේසිය ලබන 27 සහ 28 යන දෙදින තුළදී පැවැත්වීමට සැලසුම්කර තිබෙනවා.\nමෙවර වෙන්දේසියට ඉදිරිපත් වී සිටින ක්‍රීඩකයන් අතරින් වැඩිම මිලක් හිමිවනු ඇතැයි අපේක්ෂා කරන සුපිරි ක්‍රීඩකයන් පස් දෙනෙකු පිළිබඳව ඉන්දීය මාධ්‍ය මේ දිනවල කතාබහ කරනවා.\nඕස්ට්‍රේලියානු ක්‍රීඩක ක්‍රිස් ලීන් මෙම ක්‍රීඩකයින් 05 දෙනා අතර ප්‍රමුඛ තැන හිමිකරගෙන සිටින ක්‍රීඩකයෙක්.\nඔහු මේ වන විට ඕස්ට්‍රේලියාවේ පැවැත්වෙන බිග් බෑෂ් 20-20 තරඟාවලිය තුළ ඔහක දක්ෂතා අතර සිටින ක්‍රීඩකයෙක් වනවා.\nනවසීලන්ත කණ්ඩායමේ ප්‍රහාරාත්මක පිතිකරුවෙක් වන කොලින් මුන්රෝ ද මෙම ක්‍රීඩකයින් 05 දෙනා අතර සිටින බවයි වාර්තා වන්නේ.\nබටහිර ඉන්දීය කොදෙව් කණ්ඩායම වෙනුවෙන් මේ වන විට එක්දින සහ 20-20 තරඟ පමණක් නියෝජනය කර ඇති එවින් ලුවිස් ද මෙම ක්‍රීඩකයින් අතර ඇතුළත්.\n26 වන වියේ පසුවන එවින් ලුවිස් පිටිය තුල දැවැන්ත පහරවල් එල්ල කරන ක්‍රීඩකයෙක් ලෙස ප්‍රසිද්ධයි.\nඇෆ්ගනිස්ථානයේ නැගී එන ක්‍රීඩකයෙක් වන රෂිඩ් ඛාන් ද මෙවර අයි.පී.එල් වෙන්දේසියේදී වැඩිම මිලක් හිමිවනු ඇතැයි අපේක්ෂා කරන ක්‍රීඩකයෙක්.\nපා දඟ පන්දු යවන්නෙක් වන මොහු ජාත්‍යන්තර ක්‍රිකට් පිටියේ සංවිධානය වන ප්‍රිමිය ලීග් තරඟාවලි සඳහා වැඩි ඉල්ලුමක් පවතින ක්‍රීඩකයින් අතර  මුල් තැනක් හිමිකරගෙන සිටිනවා.\nඉන්දීය කණ්ඩායමේ තුන් ඉරියව් ක්‍රීඩක හර්දික් පන්ඩයාගේ වැඩිමල් සහෝදරයා වන කෘනාල් පන්ඩයාටද මෙවර වෙන්දේසියේදී වැඩි මිලක් හිමිවෙතයි ඉන්දීය මාධ්‍ය ව්ශ්වාස කරන අතර පසුගිය අයි.පී.එල් තරඟාවලියේදී මුම්බාබ්යි ඉන්දියන්ස් කණ්ඩායම නියෝජනය කරමින් මොහු ඉහළ දක්ෂතා අතරට පැමිණියා.\nඉන්දීය මාධ්‍ය වැඩිදුරටත් පවසන්නේ මේවර අයි.පී.එල් තරඟාවලිය තුලදී මෙම ක්‍රීඩකයින් වෙනසක් සිදුකරනු ඇති බවයි.\nක්‍රිස් ලීන්\nකොලින් මුන්රෝ\nඑවින් ලුවිස්\nරෂිඩ් ඛාන්\nකෘනාල් පන්ඩයා",
       "URL": "https://www.hirunews.lk/sports/180896/මේවර-ipl-වෙන්දේසියේ-වැඩි-වටිනාකමක්-ඇති-ක්‍රීඩකයින්-05-මෙන්න-ඡායාරූප",
       "Category": "Sports",
       "Parent URL": "https://www.hirunews.lk/sports/all-news.php?pageID=265"
}