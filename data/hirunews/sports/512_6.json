{
       "Source": "hirunews",
       "Timestamp": "Friday, 27 September 2013 - 7:59",
       "Headline": "වීඩියෝ : දෝනිගෙන් තිසරට දැවැන්ත ප්‍රහාරයක්.",
       "News Content": "පන්දු 19 කදී ලකුණු 63 ක් ලබමින් මහේන්ද්‍ර සිං දෝනි දැක්වූ දස්කම් නිසා රන්චි හි ඊයේ (26) පැවති චැම්පියන්ස් ලීග් තරගයෙන් සන්රයිසස් හයිද්‍රාබාද් පිල පරදවා ලකුණු 12 ක ජයක් ලැබීමට චෙන්නායි සුපර්කිංග්ස් කණ්ඩායම සමත්වුණා. පළමුවෙන් පන්දුවට පහර දුන් චෙන්නායි පිල සිය පන්දුවාර 20 තුලදී කඩුලූ 4 ක් දැවී ලකුණු 202 ක් රැස් කළා. දෝනිට අමතරව, සුරේෂ් රයිනා ලකුණු 84 ක් රැස් කිරීමට සමත්වුණා. එහිදී තිසර පෙරේරා යැවූ පන්දුවාර 3 ට චෙන්නායි ක්‍රීඩකයන් ලකුණු 60 ක් ලබා ගැනීම විශේෂත්වයක්. තිසර පෙරේරාගේ එක් පන්දුවාරයකට මහේ්න්ද්‍ර සිං දෝනි ලකුණු 34ක් ලබා ගත්තා. පිළිතුරු වශයෙන් හයිද්‍රාබාද් පිල සිය පන්දුවාර 20 තුලදී කඩුලූ 7 ක් දැවී ලබා ගත්තේ ලකුණු 190 ක් පමණයි. එහිදී ඩැරන් සැමී පන්දු 25 කදී ලකුණු 50 ක් ද, ශ්‍රීකර් දවාන් ලකුණු 48 ක් ද රැස් කළා.\n\\r\\n\n\\r\\n\n\\r\\n\n\\r\\n\n\\r\\n\n\\r\\n\n\\r\\n\n\\r\\n",
       "URL": "https://www.hirunews.lk/sports/68072/වීඩියෝ-දෝනිගෙන්-තිසරට-දැවැන්ත-ප්‍රහාරයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=512"
}