{
       "Source": "hirunews",
       "Timestamp": "Sunday, 19 January 2020 - 13:33",
       "Headline": "කාසියේ වාසිය දිනූ සිම්බාබ්වේ කණ්ඩායම පළමුවෙන් පන්දුවට පහර දීමටයි තීරණය කරයි",
       "News Content": "ශ්‍රී ලංකාව සහ සිම්බාබ්වේ කණ්ඩායම් අතර පළමු ටෙස්ට් තරගය හරාරේ නුවරදී පැවැත්වෙනවා.\nකාසියේ වාසිය දිනූ සිම්බාබ්වේ කණ්ඩායම පළමුවෙන් පන්දුවට පහර දීමටයි තීරණය කර ඇත්තේ.\nමෙම තරගය සඳහා ආරම්භක පන්දු යවන්නන් ලෙස ළහිරු කුමාර සහ සුරංග ලක්මාල් කටයුතු කරනු ඇතැයි හරාරේ නුවරින් ලැබෙන ආරංචි මාර්ග සඳහන් කළා.\nතරගය සඳහා ළහිරු තිරිමාන්න, යොදා නොගැනීමටද ඉඩ ඇති බව සඳහන්.\nශ්‍රී ලංකා ක්‍රිකට් තේරීම් කමිටුව මගින් ඔහු සංචාරය සඳහා යොදාගන්නේ 2019 වසරේ ටෙස්ට් ඉනිම සඳහාද නම් කෙරුණු කුසල් ජනිත් පෙරේරා වෙනුවටයි.\nදිල්රුවන් පෙරේරා සහ ලසිත් ඇඹුල්දෙණිය ඉදිරිපෙළ දඟ පන්දු යවන්නන් ලෙස කටයුතුකරනු ඇති.\nශ්‍රී ලංකා - සිම්බාබ්වේ පළමු ටෙස්ට් තරඟය ශ්‍රී ලංකා වේලාවෙන් අද පස්වරු 1.30 ට ආරම්භ වීමට නියමිතයි.\nමේ අතර, දකුණු අප්‍රිකාවේ පැවැත්වෙන වයස අවුරුදු 19 න් පහල ලෝක කුසලාන ක්‍රිකට් තරඟාවලියේදී ශ්‍රී ලංකාව අද පසුගිය ශූරයන් වූ ඉන්දියාව සමඟ තරඟ වැදීමට නියමිතයි.\nශ්‍රී ලංකා යොවුන් ක්‍රිකට් පිල මෙම තරඟාවලියේදී මෙහෙය වනු ලබන්නේ වමත් පිතිකරු නිපුන ධනංජය විසින්.",
       "URL": "https://www.hirunews.lk/sports/232575/කාසියේ-වාසිය-දිනූ-සිම්බාබ්වේ-කණ්ඩායම-පළමුවෙන්-පන්දුවට-පහර-දීමටයි-තීරණය-කරයි",
       "Category": "Sports",
       "Parent URL": "https://www.hirunews.lk/sports/all-news.php?pageID=118"
}