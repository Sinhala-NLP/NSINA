{
       "Source": "hirunews",
       "Timestamp": "Tuesday, 04 June 2013 - 7:51",
       "Headline": "පෙරහුරු තරගයෙන් පාකිස්තානයට ජය.",
       "News Content": "එංගලන්තයේ පැවැත්වෙන චැම්පියන්ස් කුසලාන තරගාවලියේ තවත් පෙරහුරු තරගයක් ඊයේ (03) පැවැති අතර, එහිදී දකුණු අප්‍රිකාව පරදවා කඩුලූ 6ක ජයක් ලැබීමට පාකිස්තානය සමත් වුණා. පළමුවෙන් පන්දුවට පහර දුන් දකුණු අප්‍රිකානු පිළ සිය පන්දු වාර 50 අවසානයේ දී කඩුලූ 9ක් දැවී ලකුණු 202 ක් රැස් කළ අතර, පාකිස්තානය 46 වන පන්දු වාරයේ දී කඩුලූ 4ක් දැවී ලකුණු 207ක් ලබමින් තරගයේ ජය හිමි කර ගත්තා. චැම්පියන්ස් කුසලාන තරගාවලියේ තවත් පෙරහුරු තරග දෙකක් අද (04) පැවැත්වෙනවා. එහිදී  ඕස්ට්‍රේලියාව කාඩිෆ් හිදී ඉන්දියාවට එරෙහිව තරග වදින අතර, බර්මින්හැම් හිදී කොදෙව් පිළට එරෙහිව තරග වදින්නේ ශ්‍රී ලංකාවයි.",
       "URL": "https://www.hirunews.lk/sports/60243/පෙරහුරු-තරගයෙන්-පාකිස්තානයට-ජය",
       "Category": "Sports",
       "Parent URL": "https://www.hirunews.lk/sports/all-news.php?pageID=532"
}