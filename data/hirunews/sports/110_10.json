{
       "Source": "hirunews",
       "Timestamp": "Saturday, 29 February 2020 - 16:30",
       "Headline": "අවසන් එක්දින තරඟයට කන්ද උඩරටට ගිය ශ්‍රී ලංකා කණ්ඩායම පෙර පුහුණුවීම් වල",
       "News Content": "ශ්‍රී ලංකාව සහ බටහිර ඉන්දීය කොදෙව් කණ්ඩායම අතර  අවසන්  එක්දින තරඟය හෙට (01) මහනුවර පල්ලෙකැලේ ජාත්‍යන්තර ක්‍රීඩාංගණයේදී ආරම්භ වීමට නියමිතයි.\nමෙම තරඟයට එක්වන ශ්‍රී ලංකා සහ බටහිර ඉන්දීය කොදෙව් කණ්ඩායම් ඊයේ (28) මහනුවරට පැමිණියා.\nහෙට තරඟය වෙනුවෙන් ශ්‍රී ලංකා කණ්ඩායම අද දිනයේ දී සිය පෙර පුහුණුවීම් සඳහා එක්ව සිටි බවයි වාර්තා වන්නේ.\nදිවා රාත්‍රී තරඟයක් ලෙස මෙම තරඟය පැවැත්වෙන අතර බොහෝ විට හෙට තරඟයේදී ශ්‍රී ලංකා කණ්ඩායමේ වෙනස්කම් කිහිපයක් සිදුවිය හැකි බවයි මහනුවරින් ලැබෙන ආරංචි මාර්ග සඳහන් කරන්නේ.\nතරඟ තුනකින් සමන්විත එක්දින තරඟාවලියේ පළමු තරඟ දෙක ජයගත් ශ්‍රී ලංකා කණ්ඩායම මේ වනවිටත් තරඟාවලිය ජයගෙන අවසන්.",
       "URL": "https://www.hirunews.lk/sports/235497/අවසන්-එක්දින-තරඟයට-කන්ද-උඩරටට-ගිය-ශ්‍රී-ලංකා-කණ්ඩායම-පෙර-පුහුණුවීම්-වල",
       "Category": "Sports",
       "Parent URL": "https://www.hirunews.lk/sports/all-news.php?pageID=110"
}