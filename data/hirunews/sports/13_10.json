{
       "Source": "hirunews",
       "Timestamp": "Tuesday, 27 September 2022 - 14:25",
       "Headline": "මහවැලි කලාපවල සංස්කෘතික අධ්‍යාපනික ක්‍රීඩා පුහුණු සංචිත පිහිටුවයි",
       "News Content": "මහවැලි කලාපයන්ට අයත් ප්‍රදේශවල සංස්කෘතික , කලා ශිල්ප, අධ්‍යාපනික හා ක්‍රීඩා පුහුණු සංචිත පිහිටුවීමේ නව වැඩපිළිවෙලක් සකස් කිරීමට වාරි මාර්ග ක්‍රීඩා හා යෞවන කටයුතු අමාත්‍යංශය පියවර ගෙන තිබෙනවා.\nඅද (27) මහවැලි කේන්ද්‍රයේ පැවති සාකච්ඡාවක දී විෂය භාර අමාත්‍යවරයා උපදෙස් ලබා දී ඇත්තේ, මෙම වැඩසටහන ක්‍රියාත්මක කිරීමට අදාළ සැලැස්මක් සකස් කර තමන්ට ලබා දෙන ලෙස යි.\n21 වන සියවසේ අභියෝග ජයගැනීමට හැකි වන තාරුණ්‍යයක් මහවැලි කලාපවලින් බිහි කිරීම මෙම වැඩසටහනේ අරමුණ බව මහවැලි කේන්ද්‍රයේ අධ්‍යක්ෂ ඩෙනිස් ප්‍රනාන්දු සඳහන් කළා.",
       "URL": "https://www.hirunews.lk/sports/316435/මහවැලි-කලාපවල-සංස්කෘතික-අධ්‍යාපනික-ක්‍රීඩා-පුහුණු-සංචිත-පිහිටුවයි",
       "Category": "Sports",
       "Parent URL": "https://www.hirunews.lk/sports/all-news.php?pageID=13"
}