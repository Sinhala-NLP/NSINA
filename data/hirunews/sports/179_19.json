{
       "Source": "hirunews",
       "Timestamp": "Friday, 08 February 2019 - 12:55",
       "Headline": "පොන්ටින්ට අලූත් තනතුරක්",
       "News Content": "ඕස්ට්‍රේලියානු ක්‍රිකට් පිළේ සහය පුහුණුකරු ලෙස ප්‍රවීන ක්‍රීඩක සහ හිටපු නායකයෙකු වන රිකී පොන්ටින් නම් කර තිබෙනවා.\nඔහු මේ වසරේ එංගලන්තයේ පැවැත්වෙන ලෝක කුසලාන ක්‍රිකට් තරගාවලිය සඳහා කණ්ඩායමේ පුහුණු කටයුතුවලට එක්වන බවයි  ඕස්ට්‍රේලියානු ක්‍රිකට් ආයතනය නිවේදනය කළේ.\nඕස්ට්‍රේලියානු පිළේ වත්මන් පිතිකරණ පුහුණුකරු ග්‍රැහැම් හික්, අළු බඳුන තරගාවලිය සඳහා කණ්ඩායම සූදානම් කරන අතර, පොන්ටින්ට ලෝක කුසලාන තරගාවලිය ඉලක්ක කරගෙන පුහුණු කටයුතු සිදුකිරීම පැවරෙනවා.\nපන්දු වාර 50 ලෝක කුසලාන ක්‍රිකට් තරගාවලිය මැයි 30 වන දා සිට ජුලි 14 වන දා දක්වා පැවැත්වීමට නියමිතයි.",
       "URL": "https://www.hirunews.lk/sports/209975/පොන්ටින්ට-අලූත්-තනතුරක්",
       "Category": "Sports",
       "Parent URL": "https://www.hirunews.lk/sports/all-news.php?pageID=179"
}