{
       "Source": "hirunews",
       "Timestamp": "Sunday, 25 June 2017 - 14:34",
       "Headline": "පාකිස්ථානයට නැවතත් ජාත්‍යන්තර ක්‍රිකට්",
       "News Content": "මේ වසර අවසානයේ ජාත්‍යන්තර ක්‍ර‍්‍රීඩකයන්ගේ සහභාගිත්වයෙන් පාකිස්ථානයේදී විස්සයි විස්ස තරඟාවලියක් පැවැත්වීම පිළිබදව ජාත්‍යන්තර ක්‍රිකට් සම්මේලනයේ අනුමැතිය හිමිවී තිබෙනවා.\nලන්ඩනයේ පැවති අයි.සී.සී.වාර්ෂික සම්මේලනයේදී මෙම තීරණයට එළඹී ඇත්තේ පාකිස්ථානයේ ක්‍රිකට් ක්‍රීඩාවට සහාය පළ කිරීමක් වශයෙන්.\nඒ අනුව, අයි.සී.සී. ජාත්‍යන්තර එක්දින කණ්ඩායම සහ පාකිස්ථානය අතර විස්සයි විස්ස තරඟ 3 ක් පැවැත්වීමටයි සැලසුම් කර ඇත්තේ.\n2009 වසරේ මාර්තු මාසයේ ලාහෝර් නුවරදී ශ්‍රී ලංකා ක්‍රිකට් පිලට ත්‍රස්ත ප්‍රහාරයක් එල්ල වීමෙන් පසු ජාත්‍යන්තර කණ්ඩායම් පාකිස්ථානයේ ක්‍රිකට් චාරිකාවල නිරතවීම නතර වුණා.\nඉන් අනතුරුව, පාකිස්ථානයේ සංචාරය කර ඇත්තේ සිම්බාබ්වේ සහ ඇෆ්ගනිස්ථාන කණ්ඩායම් පමණයි.\nනියෝජිත අයි.සී.සී තරඟාවලිය ලාහෝර් නුවර පැවැත්වීමට සැලසුම් කර ඇති බව සදහන්.",
       "URL": "https://www.hirunews.lk/sports/164373/පාකිස්ථානයට-නැවතත්-ජාත්‍යන්තර-ක්‍රිකට්",
       "Category": "Sports",
       "Parent URL": "https://www.hirunews.lk/sports/all-news.php?pageID=321"
}