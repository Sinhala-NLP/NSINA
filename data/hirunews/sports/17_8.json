{
       "Source": "hirunews",
       "Timestamp": "Friday, 15 July 2022 - 15:09",
       "Headline": "ආසියානු කුසලානය ශ්‍රී ලංකාවේ පැවැත්වෙයිද?",
       "News Content": "එළඹෙන අගෝස්තු මස අග භාගයේ ආසියානු කුසලාන ක්‍රිකට් තරගාවලිය පැවැත්වීම සම්බන්ධයෙන් ශ්‍රී ලංකාව ඉතා විශ්වාසයෙන් සිටින බව ක්‍රික් ඉන්ෆෝ වෙබ් අඩවිය වාර්තා කරනවා.\nරටේ පවතින දේශපාලන සහ ආර්ථික අර්බුදය හමුවේ වුවද පසුගියදා සාර්ථක ඕස්ට්‍රේලියානු තරග සංචාරයක් පැවැත්වීම සහ පාකිස්ථාන ක්‍රිකට් කණ්ඩායම සංචාරයක් සඳහා පැමිණ සිටීම එහි සුබවාදී පෙරනිමිති බව එම වාර්තාවේ සඳහන්.\nරටවල් හයක් සහභාගිවන ආසියානු කුසලාන ක්‍රිකට් තරගාවලිය ශ්‍රී ලංකාවේ පවත්වන්නේද නැද්ද යන්න සම්බන්ධයෙන් වන අවසන් තීරණය ආසියානු ක්‍රිකට් කවුන්සිලය විසින් අද දිනයේදී ගැනීමට නියමිතයි.",
       "URL": "https://www.hirunews.lk/sports/310058/ආසියානු-කුසලානය-ශ්‍රී-ලංකාවේ-පැවැත්වෙයිද",
       "Category": "Sports",
       "Parent URL": "https://www.hirunews.lk/sports/all-news.php?pageID=17"
}