{
       "Source": "hirunews",
       "Timestamp": "Friday, 25 October 2013 - 22:08",
       "Headline": "වීඩියෝ: දකුණු අප්‍රිකාවෙන් මහත් හොර වැඩක්.",
       "News Content": "දකුණු අප්‍රිකානු - පාකිස්තාන දෙවන ටෙස්ට් තරගයේ දී පන්දුව පළුඳු කිරීමේ චෝදනාවක් දකුණු අප්‍රිකානු කණ්ඩායමට එල්ල වී තිබෙනවා. ඩුබායි හි පැවැත්වෙන මෙම තරගයේ තුන්වන දිනය අද (25) වන අතර, තරගයේ පළමු ඉනිම සඳහා දකුණු අප්‍රිකානු පිතිකරුවන් සියලූ දෙනා අද (25) දිනයේ දී ලකුණු 571කට දැවී ගියා. ඒ, පාකිස්තානය සියලූ දෙනා දැවී පළමු ඉනිමට රැස් කළ ලකුණු 99ට පිළිතුරු ලෙසයි. අද දිනය නිමා වන විට දෙවන ඉනිම ක්‍රීඩා කරන පාකිස්තානු කණ්ඩායම කඩුලූ 4ක් දැවී ලකුණු 132ක් ලබා සිටියා. පාකිස්තානු කණ්ඩායමේ 31 වන පන්දු වාරය ක්‍රියාත්මක වීමට පෙර දකුණු අප්‍රිකානු ක්‍රීඩකයෙක් සිය කලිසම් සාක්කුවේ සිප් එක භාවිතා කරමින් පන්දුව පළුඳු කරන ආකාරය කැමරාකරුවන්ගේ දර්ශනයට හසු වුණා. එහි රූප රාමු දුටු තරගයේ තෙවන විනිසුරුවරයා ඒ පිළිබඳව පිටියේ විනිසුරුවන්ට දන්වනු ලැබුවා. එහිදී පිටියේ විනිසුරුවන් ලෙස කටයුතු කරන ඉයන් ගුල්ඞ් සහ රූඞ් ටකර් දකුණු අප්‍රිකානු ක්‍රිකට් නායක ග්‍රැහැම් ස්මිත් සමග කළ සාකච්ඡාවකින් අනතුරුව තීරණය කළේ එම පන්දුව මාරු කිරීමටයි.\nඊට අමතරව අයි.සී.සී. නව නීතිරීතිවලට අනුව පාකිස්තානු කණ්ඩායමට අතිරේක ලකුණු 5ක් ලබාදිමටත් විනිසුරුවන් පියවර ගත්තා. කෙසේ වුවද පන්දුව පළුදු කළ මෙම දකුණු අප්‍රිකානු ක්‍රීඩකයා මෙතෙක් අනාවරණය වී නොමැති අතර බොහෝදුරට එම ක්‍රීඩකයා පැෆ් ඩුප්ලේසි විය හැකි බවයි වාර්තා වන්නේ. මේ සම්බන්ධයෙන් විශේෂ පරීක්ෂණයක් පැවැත්වීමට ද අයි.සී.සී. ය තීරණය කර තිබෙනවා.\n\\r\\n\n\\r\\n\n\\r\\n\n\\r\\n\n\\r\\n\n\\r\\n\n\\r\\n\n\\r\\n\n\\r\\n",
       "URL": "https://www.hirunews.lk/sports/70034/වීඩියෝ-දකුණු-අප්‍රිකාවෙන්-මහත්-හොර-වැඩක්",
       "Category": "Sports",
       "Parent URL": "https://www.hirunews.lk/sports/all-news.php?pageID=507"
}