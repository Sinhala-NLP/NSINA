{
       "Source": "hirunews",
       "Timestamp": "Monday, 30 November 2015 - 8:26",
       "Headline": "සුනිල් නරේන්ට අන්තර්ජාතික තරඟ තහනමක්",
       "News Content": "බටහිර ඉන්දීය කොදෙව් කණ්ඩායමේ දඟ පන්දු යවන ක්‍රීඩක සුනිල් නරේන් ට  අන්තර්ජාතික තරඟ තහනමක් පැනවීමට ජාත්‍යන්තර ක්‍රිකට් කවුන්සිලය තීරණය කර තිබෙනවා. ඒ, ඔහුගේ පන්දු යැවීමේ ඉරියව්ව සම්බන්ධයෙන් සිදුකරන ලද පරීක්ෂණවලින් අනතුරුවයි.\nසුනිල් නරේන්ගේ පන්දු යැවීමේ ඉරියව්ව සම්බන්ධයෙන් දිගින් දිගටම චෝදනා එල්ලවූ අතර, ශ්‍රී ලංකාව සමඟ පැවති එක්දින තරඟාවලියේ තුන්වන තරඟයේදීද ඒ පිළිබඳව ජාත්‍යන්තර ක්‍රිකට් කවුන්සිලයේ අවධානය යොමුවී තිබුණා.\nකෙසේ වෙතත් ඇතැම් පාර්ශව මත පළ කර ඇත්තේ ජාත්‍යන්තර ක්‍රිකට් කවුන්සිලය පන්දු යවන්නන්ගේ ඉරියව් සම්බන්ධයෙන් සිදු කෙරෙන පරීක්ෂණ පරීක්ෂාකිරීම්වල ගැටළු සහගත තත්ත්වයන් පවතින බවයි.",
       "URL": "https://www.hirunews.lk/sports/121068/සුනිල්-නරේන්ට-අන්තර්ජාතික-තරඟ-තහනමක්",
       "Category": "Sports",
       "Parent URL": "https://www.hirunews.lk/sports/all-news.php?pageID=438"
}