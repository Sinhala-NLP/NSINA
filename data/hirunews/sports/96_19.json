{
       "Source": "hirunews",
       "Timestamp": "Sunday, 31 May 2020 - 8:50",
       "Headline": "ක්‍රිකට් තරගවලට අතිරේක ක්‍රීඩකයින් වැඩිවන ලකුණු",
       "News Content": "කොවිඩ් 19 ගෝලීය වසංගතය නිසා නතරවී ඇති ජාත්‍යන්තර ක්‍රිකට් තරග යළි ආරම්භ වූ පසු අතිරේක ක්‍රිඩකයන් වැඩි සංඛ්‍යාවක් යෙදවීම සඳහා එංගලන්ත ක්‍රිකට් පාලක මණ්ඩලය ජාත්‍යන්තර ක්‍රිකට් සම්මේලනයේ අනුමැතිය අපේක්ෂා කරනවා.\nදැනට ක්‍රිකට් තරගයකදී අතිරේක ක්‍ර‍්‍රීඩකයන් යෙදවිය හැක්කේ ක්‍රීඩකයන් තුවාල ලැබීම හේතුවෙන් පමණයි.\nඑහෙත් කොරෝනා වෛරස් අවදානම හේතුවෙන් ඒ සඳහාද අතිරේක ක්‍රීඩකයන් යෙදවීමටයි එංගලන්ත ක්‍රිකට් පාලක මණ්ඩලය අවසර ඉල්ලා ඇත්තේ.\nබටහිර ඉන්දීය කොදෙව් පිලේ එංගලන්ත ක්‍රිකට් චාරිකාව ජූලි මාසයේදී ආරම්භවීමට නියමිත අතර, ඒ සඳහා කොදෙව් පාලක මණ්ඩලයේද අනුමැතිය හිමිවී තිබෙනවා.",
       "URL": "https://www.hirunews.lk/sports/241914/ක්‍රිකට්-තරගවලට-අතිරේක-ක්‍රීඩකයින්-වැඩිවන-ලකුණු",
       "Category": "Sports",
       "Parent URL": "https://www.hirunews.lk/sports/all-news.php?pageID=96"
}