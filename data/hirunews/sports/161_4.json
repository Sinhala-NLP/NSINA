{
       "Source": "hirunews",
       "Timestamp": "Tuesday, 21 May 2019 - 14:55",
       "Headline": "ලෝක කුසලානයට එක්වන එංගලන්ත සංචිතය නම් කරයි",
       "News Content": "මෙවර එක්දින ලෝක කුසලානය දිනා ගනු ඇතැයි බොහෝ දෙනෙක් මත පළකර ඇති එංගලන්ත කණ්ඩායමේ ලෝක කුසලානයට එක්වන සංචිතය අද ප්‍රකාශයට පත් කෙරුණා.\nක්‍රීඩකයින් 15 දෙනෙකුගෙන් සමන්විත මෙම සංචිතයේ නායකත්වය හිමිව ඇත්තේ ඔයින් මෝගන්ටයි.\nනිමාවූ ඉන්දීය ප්‍රිමියලීග් තරඟාවලියේ සහ පාකිස්ථානය සමඟ නිමාවූ එක්දින තරඟාවලියේදී දැක්වූ සුවිශේෂී දක්ෂතා මත නවක තුන් ඉරියව් ක්‍රීඩක ජොෆ්රා ආචර් මෙම සංචිතයට එක්කර තිබෙනවා.\nමේ අතර තුන් ඉරියව් ක්‍රීඩක ලියම් ඩේව්සන්ටද මෙම සංචිතයේ දොරටු විවර වී තිබීම විශේෂත්වයක්.\nක්‍රීඩකයින් 15 දෙනෙකුගෙන් සමන්විත එංගලන්ත සංචිතය පහතින්.\nඔයින් මෝගන් (නායක), ජේසන් රෝයි, ජොනී බෙස්ටව්,ජෝ රූට්, ජේම්ස් වින්ස්, ජෝෂ් බට්ලර්, බෙන් ස්ටොක්, මොයින් අලී, අඩිල් රෂිඩ්, ක්‍රිස් වෝක්ස්, ලියම් ප්ලන්කට්, ලියම් ඩේව්සන්, ජොෆ්රා ආචර්, මාර්ක් වුඩ්",
       "URL": "https://www.hirunews.lk/sports/216822/ලෝක-කුසලානයට-එක්වන-එංගලන්ත-සංචිතය-නම්-කරයි",
       "Category": "Sports",
       "Parent URL": "https://www.hirunews.lk/sports/all-news.php?pageID=161"
}