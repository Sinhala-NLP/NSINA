{
       "Source": "hirunews",
       "Timestamp": "Thursday, 12 May 2022 - 13:54",
       "Headline": "බ්‍රෙන්ඩන් මැකලම් ඉදිරියෙන්",
       "News Content": "එංගලන්ත ටෙස්ට් ක්‍රිකට් කණ්ඩායමේ පුහුණුකාර ධුරය සඳහා වන සම්මුඛ පරීක්ෂණ සඳහා පෙනී සිටි අයගෙන් නවසීලන්ත ක්‍රිකට් කණ්ඩායමේ හිටපු ටෙස්ට් නායක බ්‍රෙන්ඩන් මැකලම් ඉදිරියෙන් පසුවනවා.\nඉන්දීය ප්‍රිමියර් ලීග් තරගාවලියේ කොල්කටා නයිට්රයිඩර්ස් කණ්ඩායමේ පුහුණුකාර ධුරයේද මැකලම් කටයුතු කරන අතර, නවසීලන්තය සමග ලබන ජුනි මස ආරම්භ වීමට නියමිත ටෙස්ට් තරගාවලියේදී ඔහුට එංගලන්ත ටෙස්ට් කණ්ඩායමේ ප්‍රධාන පුහුණුකාර ධුරයේ වගකීම පැවරෙනු ඇති බවයි වාර්තා වන්නේ.\nඑංගලන්තය සහ නවසීලන්තය අතර තරග 3කින් සමන්විත ටෙස්ට් තරගාවලිය ජුනි මස දෙවනදා සිට 27 වනදා දක්වා පැවැත්වෙනු ඇති.",
       "URL": "https://www.hirunews.lk/sports/304150/බ්‍රෙන්ඩන්-මැකලම්-ඉදිරියෙන්",
       "Category": "Sports",
       "Parent URL": "https://www.hirunews.lk/sports/all-news.php?pageID=20"
}