{
       "Source": "hirunews",
       "Timestamp": "Thursday, 16 November 2017 - 17:09",
       "Headline": "වර්ෂාවෙන් බාධා එල්ලවු තරගය ගැන තීරණයක් ගනී",
       "News Content": "සංචාරක ශ්‍රි ලංකා කණ්ඩායම සහ ඉන්දියාව අතර කොල්කටා නුවර ඊඩ්න් ගාඩ්න් ක්‍රීඩාංගණයේ පැවැත්වෙන පළමු ටෙස්ට් ක්‍රිකට් තරගයේ පළමු දිනය අත්හැර දැමීමට තීරණය වී තිබෙනවා.\nඒ අයහපත් කාලගුණික තත්වය හේතුවෙන්. වර්ෂාව හමුවේ අද දිනයේ තරගය ආරම්භ කෙරුනේ ද පැය කිහිපයක ප්‍රමාදයකින් පසුවයි.\nඅද තරගය නියමිත වේලාවට පෙර නතර කිරීම හේතුවෙන් හෙට දිනයේ නියමිත වේලාවට පෙර තරගය ආරම්භ කෙරෙනු ඇති.\nතරගය තාවකාලිකව නතර කෙරෙන විට පළමු ඉනිම වෙනුවෙන් පන්දුවට පහරදෙමින් සිටි ඉන්දියාව කඩුලු 3 ක් දැවී ලබාසිටි ලකුණු සංඛ්‍යාව 17 ක්.\nනායක විරාත් කෝලි කිසිදු ලකුණක් නොලබා පිටියෙන් ඉවත්වුනේ සුරංග ලක්මාල් යැවු පන්දුවකට කඩුල්ල මුවා කිරීම හේතුවෙන්.\nපන්දු යැවීමේදී සුරංග ලක්මාල් කඩුලු 3 ක් බිඳහෙලුවා.\nආරම්භක පිතිකරු ලෝකේෂ් රාහුල් ද කිසිදු ලකුණක් නොලබා පිටියෙන් ඉවත්වුනා.\nශිකර් ධවාන් ලකුණු 8 යි.\nඅද තරගය තාවකාලිකව නතර කරන අවස්ථාව වන විට සුරංග ලක්මාල් පන්දුවාර 6 ක් යවා තිබු අතර එම පන්දුවාර 6 තුලදීම ඉන්දියාවට එකදු ලකුණක් හෝ ලබාගැනීමට අවස්ථාවක් හිමිවුයේ නැහැ.",
       "URL": "https://www.hirunews.lk/sports/176208/වර්ෂාවෙන්-බාධා-එල්ලවු-තරගය-ගැන-තීරණයක්-ගනී",
       "Category": "Sports",
       "Parent URL": "https://www.hirunews.lk/sports/all-news.php?pageID=280"
}