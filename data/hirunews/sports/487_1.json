{
       "Source": "hirunews",
       "Timestamp": "Sunday, 22 February 2015 - 7:19",
       "Headline": "ශ්‍රී ලංකාවට ලකුණු 233ක අභියෝගයක්",
       "News Content": "ලෝක කුසලාන ක්‍රිකට් තරඟාවලියේ ශ්‍රී ලංකාව සහ ඇෆ්ගනිස්තානය අතර තරඟයේ මේ වන විට යුනිවර්සිටි ඕවල් ක්‍රීඩාංගණයේ පැවැත්වෙමින් තිබෙනවා. කාසියේ වාසිය දිනාගැනීමෙන් අනතුරුව ශ්‍රී ලංකාව පිලේ ආරාධනයට අනුව පිටියට පිවිසි ඇෆ්ගනිස්ථාන කණ්ඩායම පන්දුවාර 49යි පන්දු 4කදි සියලුදෙනා දැවී ලකුණු 232ක් ලබාගත්තා. පන්දුවට පහරදීමේදි ඇෆ්ගනිස්ථානය වෙනුවෙන් යම්තාක් දුරට සාර්ථක පිතිහරඹයක නිරත වූයේ අස්ගර් පමණයි. ඔහු ලකුණු 54ක්  ලබාගැනීමට සමත්වුණා. පන්දු යැවීමේදි ලසිත් මාලිංග සහ ඇන්ජලෝ මැතිව්ස් කඩුළු ත්‍රිත්වයක් ලබා ගත් අතර, සුරංග ලක්මාල් කඩුළු දෙකක් සහ තිසර පෙරේරා සහ රංගන හේරත් එක් කඩුල්ල බැගින් දවා ගත්තා. ඒ අනුව ශ්‍රී ලංකා කණ්ඩායම තවත් සුළු වේලාවකින් පිටියට පැමිණීමට නියමිතයි පන්දුවට පහරදීම සදහා. ශ්‍රී ලංකා කණ්ඩායම මෙම තරඟය ජයග්‍රහණය කිරීම සදහා ලකුණු 233ක් ලබාගත යුතුයි.",
       "URL": "https://www.hirunews.lk/103996/ශ්‍රී-ලංකාවට-ලකුණු-233ක-අභියෝගයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=487"
}