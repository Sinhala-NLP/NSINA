{
       "Source": "hirunews",
       "Timestamp": "Monday, 02 November 2020 - 8:43",
       "Headline": "කොල්කටා නයිට් රයිඩර්ස් කණ්ඩායමට ලකුණු 60ක ජයක්",
       "News Content": "ඉන්දීය ප්‍රිමියර් ලීග් තරගාවලියේ ඊයේ(01) පැවති දෙවන තරඟයෙන් රාජස්ථාන් රෝයල්ස් කණ්ඩායම පරදවා ලකුණු 60ක ජයක් ලැබීමට කොල්කටා නයිට් රයිඩර්ස් කණ්ඩායම සමත් වුණා.\nඩුබායි හිදී පැවති තරඟයේ පළමුවෙන් පන්දුවට පහර දුන් කොල්කටා කණ්ඩායම නියමිත පන්දු වාර විස්ස අවසානයේ කඩුලු හතක් දැවී ලකුණු 191ක් රැස් කළා.\nපිළිතුරු ඉනිම ක්‍රීඩා කළ රාජස්ථාන් කණ්ඩායමට නියමිත පන්දු වාර විස්ස අවසානයේ කඩුලු 9 ක් දැවී ලකුණු ලබා ගත හැකි වූයේ ලකුණු 131 ක් පමණයි.\nමෙම තරඟයෙන් පසුව රාජස්ථාන් රෝයල්ස් කණ්ඩායමට අවසන් කණ්ඩායම් 4ට පැමිණීමට තිබූ අවස්ථාව ද අහිමිව ගියා.",
       "URL": "https://www.hirunews.lk/sports/253821/කොල්කටා-නයිට්-රයිඩර්ස්-කණ්ඩායමට-ලකුණු-60ක-ජයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=80"
}