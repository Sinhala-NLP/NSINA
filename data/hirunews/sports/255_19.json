{
       "Source": "hirunews",
       "Timestamp": "Thursday, 08 February 2018 - 17:30",
       "Headline": "ශ්‍රී ලංකා පන්දු යවන්නන් හමුවේ බංග්ලාදේශය අසීරු තත්වයක",
       "News Content": "සංචාරක ශ්‍රී ලංකා කණ්ඩායම සහ බංග්ලාදේශය අතර දෙවන ටෙස්ට් ක්‍රිකට් තරගයේ පළමු දිනය මීර්පුර්හිදී නිමාවට පත්වුනා.\nදිනය අවසානයේ පළමු ඉනිම වෙනුවෙන් පන්දුවට පහරදෙමින් සිටි බංග්ලාදේශය කඩුලු 4 ක් දැවී ලබාසිටි ලකුණු සංඛ්‍යාව 56 ක්.\nඉනිම ආරම්භයේදීම ශ්‍රී ලංකා පන්දු යවන්නන් හමුවේ බංග්ලාදේශ පිතිකරුවන් අසීරු තත්වයකට පත්වුනා.\nමොමිනුල් හක් කිසිදු ලකුණක් නොලබා දැවී ගියා.\nමුශ්ෆිකර් රහීම් එක් ලකුණක් ලබා ගත් අතර තමින් ඉක්බාල් ලකුණු 4 ක් රැස් කලා.\nඉම්රුල් කයිස් 19 යි.\nලිටන් ඩාස් ලකුණු 24 ක් සහ මෙහිඩි හසන් ලකුණු 5 ක් ලබා නොදැවී පන්දුවට පහරදෙමින් සිටියා.\nපන්දු යැවීමේ දී සුරංග ලක්මාල් කඩුලු දෙකක් සහ දිල්රුවන් පෙරේා එක් කඩුල්ලක් දවා ගත්තා.\nතරගයේ කාසියේ වාසිය දිනා පළමුවෙන් පන්දුවට පහරදුන් ශ්‍රී ලංකා කණ්ඩායමේ පළමු ඉනිම අවසන් වුයේ සියලුදෙනා දැවී ලකුණු 222 කටයි.\nඅද පළමු ඉනිමේදී ශ්‍රී ලංකා පිතිකරුවන්ට ද එතරම් දක්ෂතාවක් දැක්වීමට හැකියාවක් ලැබුනේ නැහැ.\nපළමු ටෙස්ට් තරගයේදී ලකුණු අතරට පිවිසි කුසල් මෙන්ඩිස් හෝ ධනංජය සිල්වාට අද වැඩි ලකුණු සංඛ්‍යාවක් ලබා ගැනීමට බංග්ලාදේශ පන්දු යවන්නන්ගෙන් අවස්ථාවක් හිමි නොවීම විශේෂත්වයක්.\nඅද තරගයේදී නායක දිනේෂ් චන්දිමාල් කිසිදු ලකුණක් නොලබා දැවී ගියා.\nකුසල් මෙන්ඩිස් 68 යි.\nධනංජය ද සිල්වා ලකුණු 19 ක් සහ අකිල ධනංජය ලකුණු 20 ක් රැස් කලා.\nදිල්රුවන් පෙරේරා 31 යි.\nපන්දු යැවීමේ දී අබ්දුල් රසාක් කඩුලු 4 ක්, ටයිජුල් ඉස්ලාම් කඩුලු 3 ක් සහ මුශ්ෆිකර් රහීම් කඩුලු 2 ක් බිඳහෙලුවා.\nබංග්ලාදේශ පළමු ඉනිම තවත් සුලු වේලාවකින් ආරම්භ වීමට නියමිතයි.\nසිය දෙවන ටෙස්ට් අර්ධ ශතකය රැස් කළ රොශේන් සිල්වා අවසන් කඩුල්ල ලෙසට දැවී ගියේ ලකුණු 56 ක් ලබා සිටියදීයි.",
       "URL": "https://www.hirunews.lk/sports/183236/ශ්‍රී-ලංකා-පන්දු-යවන්නන්-හමුවේ-බංග්ලාදේශය-අසීරු-තත්වයක",
       "Category": "Sports",
       "Parent URL": "https://www.hirunews.lk/sports/all-news.php?pageID=255"
}