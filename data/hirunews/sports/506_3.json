{
       "Source": "hirunews",
       "Timestamp": "Sunday, 03 November 2013 - 8:19",
       "Headline": "ඉන්දියාව -  ඕස්ට්‍රේලියාවට එරෙහි තරඟාවලිය ජයගනී.",
       "News Content": "ඉන්දියාව සහ  ඕස්ට්‍රේලියාව අතර ඊයේ බැංගලෝරයේ පැවති හත්වන සහ අවසන් එක්දින තරඟය ලකුණු 57 කින් ජයගැනීමට ඉන්දීය කණ්ඩායම සමත්වුණා. ඒ අනුව එක්දින තරඟාවලියද තුනට දෙකක් ලෙස ඔවුන් ජයග්‍රහණය කළා. ඊයේ පැවති තරඟයේ මුලින්ම පන්දුවට පහරදුන් ඉන්දීය කණ්ඩායම නියමිත පන්දුවාර 50 අවසානයේ කඩුලූ 6 ක් දැවී ලකුණු 383 ක් රැස් කළා. රෝහිත් ෂර්මා එහිදී ලකුණු 209 ක් ලබාගත්තේ 6 පහර 16 ක් සහ හතරේ පහර 12 ක් සමගින්. ඔහු ලබාගත් ලකුණු 209 එක්දින පිටියේ ක්‍රීඩකයෙකු වාර්තාකළ දෙවන වැඩිම ලකුණු සංඛ්‍යාව වන අතර ඔහු ලබාගත් 6 පහර 16 එක්දින පිටියේ වැඩිම     6 පහර සංඛ්‍යාව ලෙස වාර්තා පොතට එක්වුණා. ලකුණු 384 ක ජයග්‍රාහී ඉලක්කයක් හඹා ගිය  ඕස්ට්‍රේලියානු කණ්ඩායමට පන්දු වාර 45 යි පන්දු 1 කදී සියලූදෙනා දැවී ලබාගත හැකිවූයේ ලකුණු 326 ක් පමණයි. තරඟයේ සහ තරඟාවලියේ වීරයා ලෙස රෝහිත් ෂර්මා නම් කෙරුණා.",
       "URL": "https://www.hirunews.lk/sports/70587/ඉන්දියාව-ඕස්ට්‍රේලියාවට-එරෙහි-තරඟාවලිය-ජයගනී",
       "Category": "Sports",
       "Parent URL": "https://www.hirunews.lk/sports/all-news.php?pageID=506"
}