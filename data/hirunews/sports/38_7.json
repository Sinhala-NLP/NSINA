{
       "Source": "hirunews",
       "Timestamp": "Friday, 29 October 2021 - 23:39",
       "Headline": "හෙට තරගයටත් වේග පන්දු යවන්නන් දෙදෙනෙක් - දසුන් ශානක ගෙන් ඉඟියක්",
       "News Content": "පන්දු වාර විස්ස ලෝක කුසලාන ක්‍රිකට් තරගාවලියේ ශ්‍රී ලංකා කණ්ඩායම සහ දකුණු අප්‍රිකානු කණ්ඩායම අතර තරගය හෙට පැවැත්වීමට නියමිතයි.\nබොහෝදුරට හෙට තරගයේදීත් ශ්‍රී ලංකා කණ්ඩායම වේග පන්දු යවන්නන් දෙදෙනෙකු සහිතව ක්‍රීඩා කිරීමට ඇති ඉඩකඩ වැඩි බවයි ශ්‍රී ලංකා ක්‍රිකට් කණ්ඩායමේ නායක දසුන් ශානක පවසන්නේ.\nඅද තරගයට පෙර දින පැවත්වෙන මාධ්‍ය හමුවේ දී අදහස් දැක් වූ දසුන් ශානක කියා සිටියේ හෙට තරගය පැවැත්වෙන සාජා තණ තීරුව වේගපන්දු යවන්නන්ට මනා සහයෝගයක් දෙන තණ තීරුවක් බවයි.\nපවතින වාසි සහගත තත්ත්වයෙන් උපරිම ප්‍රයෝජන ගැනීම සඳහා ශ්‍රී ලංකා කණ්ඩායම කටයුතු කරන බවත් ඒ අනුව කණ්ඩායමේ සංයුතිය තීරණය කරන බවත් ඔහු කියා සිටියා.\nශ්‍රී ලංකා කණ්ඩායම සහ දකුණු අප්‍රිකානු කණ්ඩායම අතර මෙම තරගය ශ්‍රී ලංකා කණ්ඩායමට අතිශය තීරණාත්මක වන අතර එය ශ්‍රී ලංකා වේලාවෙන් සවස 3.30ට ආරම්භ වීමට නියමිතයි.",
       "URL": "https://www.hirunews.lk/sports/286446/හෙට-තරගයටත්-වේග-පන්දු-යවන්නන්-දෙදෙනෙක්-දසුන්-ශානක-ගෙන්-ඉඟියක්",
       "Category": "Sports",
       "Parent URL": "https://www.hirunews.lk/sports/all-news.php?pageID=38"
}