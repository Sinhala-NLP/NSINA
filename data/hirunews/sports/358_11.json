{
       "Source": "hirunews",
       "Timestamp": "Friday, 27 January 2017 - 11:08",
       "Headline": "ඔස්ට්‍රේලියා නායකයාට නවසීලන්ත සංචාරය අහිමි වෙයි",
       "News Content": "ඔස්ට්‍රේලියා ක්‍රිකට් නායක ස්ටීවන් ස්මිත්ට නවසීලන්ත තරග සංචාරයෙන් ඉවත් කර තිබෙනවා.\nඒ වළලුකර ආබාධයක් හේතුවෙන්.\nපකිස්ථානය සමග පැවති එක්දින තරගාවලියේ අවසන් තරගයේදීයි ඔහු ආබාධයට ලක්වුනේ.\nමේ හේතුවෙන් නවසීළන්ත සංචාරයේදී කණ්ඩායම මෙහෙයවන්නේ කවුරුන් ද යන්න පිළිබඳ ඔස්ට්‍රේලියා ක්‍රිකට් බලධාරීන් අතර දැඩි සාකච්ඡාවට බඳුන්වී තිබෙනවා.\nඒ උප නායක ඩේවිඩ් වෝනර් ද විවේක ගන්වා තිබීම හේතුවෙන්.\nඒ එළඹෙන ඉන්දීය ටෙස්ට් තරග සංචාරයට සුදානම්වීම සඳහායි.\nකෙසේවෙතත් තේරීම් කමිටුවේ මෙම තීරණය පිළිබඳ ස්ටීවන් ස්මිත් කනස්සල්ල පළකර තිබෙනවා.\nඔහු පෙන්වා දෙන්නේ තම ආබාධය එතරම් බරපතල එකක් නොවන බවයි.\nඉන්දීය සංචාරයට පෙර පැවැත්වෙන පුහුණු සැසියට එක්වීමට තරම් තමා සුදානම් බව ද ස්මිත් ප්‍රකාශකර තිබෙනවා.\nනවසීලන්තය සහ ඔස්ට්‍රේලියාව අතර පළමු එක්දින තරගය ලබන සඳුදා ඔක්ලන්ඩ්හිදී පැවැත්වෙනවා.\nකෙසේවෙතත් මෙම තරගයේ නායකත්වය මෙහෙයවනු ලබන්නේ කවුරුන් විසින් ද යන්න මෙතෙක් අනාවරණ වී නැහැ.",
       "URL": "https://www.hirunews.lk/sports/153026/ඔස්ට්‍රේලියා-නායකයාට-නවසීලන්ත-සංචාරය-අහිමි-වෙයි",
       "Category": "Sports",
       "Parent URL": "https://www.hirunews.lk/sports/all-news.php?pageID=358"
}