{
       "Source": "hirunews",
       "Timestamp": "Thursday, 11 August 2016 - 15:57",
       "Headline": "වෙඩි තැබු බව කිව් ඔලිම්පික් බස් රථයට සිදුවු දේ හෙළිවෙයි",
       "News Content": "ඔලිම්පික් උළෙලේ මාධ්‍යවේදීන් රැගත් බස් රථයකට ඊයේ එල්ලවී ඇත්තේ ගල් ප්‍රහාරයක් බවට අනාවරණ වී තිබෙනවා.\nමෙය කිසියම් කඩාකප්පල්කාරී පිරිසකගේ ක්‍රියාවක් බවටයි මෙම සිද්ධිය සම්බන්ධයෙන් විමර්ශණය කල කණ්ඩායම ප්‍රකාශකර ඇත්තේ.\nරියෝ ඔලිම්පික් උළෙලේ ආරක්ෂක කටයුතු භාර ප්‍රධානියා මෙම තොරතුරු මාධ්‍යයට හෙළිකර තිබෙනවා.\nමීට පෙර සැක පළකෙරුනේ මාධ්‍යවේදීන් රැගත් බස් රථයකට වෙඩි ප්‍රහාරයක් එල්ලවු බවටයි.\nබස් රථයේ ලෝහ තහඩුවලට සහ වීදුරුවලට ගල් පහර වැදීමෙන් විශාල ශබ්දයක් ඇති වු බවයි මේවන විට හෙළිවී ඇත්තේ.\nබස් රථය ප්‍රහාරයට ලක්වන විට එහි 12 දෙනෙකු ගමන් කල අතර ඔවුන් බස් රථයේ වීදුරු බිඳීමෙන් සුලු කැපුම් තුවාල ලබා තිබුනා.\nකෙසේවෙතත් මෙම ගල් ප්‍රහාරය එල්ලකලේ කවුරුන් ද යන්න මෙතෙක් හෙළිවී නැහැ.\nහොකි පිටියක සිට ඔලිම්පික් උළෙලේ ප්‍රධාන මාධ්‍ය මධ්‍යස්ථානය වෙත යමින් සිටියදීයි අදාළ බස් රථය මෙම ප්‍රහාරයට ලක්වුනේ.",
       "URL": "https://www.hirunews.lk/sports/140385/වෙඩි-තැබු-බව-කිව්-ඔලිම්පික්-බස්-රථයට-සිදුවු-දේ-හෙළිවෙයි",
       "Category": "Sports",
       "Parent URL": "https://www.hirunews.lk/sports/all-news.php?pageID=393"
}