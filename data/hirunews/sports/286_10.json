{
       "Source": "hirunews",
       "Timestamp": "Wednesday, 25 October 2017 - 17:03",
       "Headline": "ආබාධයක් නිසා පෆ් ඩු ප්ලෙසිට තරග කිහිපයක් අහිමි වෙයි",
       "News Content": "ආබාධ තත්වයක් හේතුවෙන් දකුණු අප්‍රිකා කණ්ඩයාමේ මැද පෙළ පිතිකරු පෆ් ඩු ප්ලෙසිට තරග කිහිපයකින් ඉවත්වීමට සිදුව තිබෙනවා.\nබංග්ලාදේශ කණ්ඩායම සමග පැවති තුන්වන එක්දින තරගයේදීයි ප්ලෙසි ආබාධයට ලක්වුනේ.\nවෛද්‍ය උපදෙස් ලැබී ඇත්තේ සති 6 ක් පමණ විවේක ගත යුතු බවටයි.\nමේ හේතුව මත බංග්ලාදේශය සමග පැවැත්වෙන 20 යි 20 තරගාවලිය ද ඔහුට අහිමිවනු ඇති.\nඑම තරගාවලිය හෙට ආරම්භ වීමට නියමිතයි.\nසිම්බාබ්වේ කණ්ඩායම සමග පැවැත්වෙන දිවා රාත්‍රී ටෙස්ට් තරගයට පෙර සුවය ලැබීම පෆ් ඩු ප්ලෙසිගේ අපේක්ෂාව වී තිබෙනවා.\nඔහුගේ ඉවත්වීම හේතුවෙන් ජේ පී ඩුමිනි 20 යි 20 කණ්ඩායමට කැඳවනු ඇති.\nඑම සංචිතයේ ඒ බී ඩිවිලියස් සහ හෂීම් අම්ලා ද වනවා.",
       "URL": "https://www.hirunews.lk/sports/174425/ආබාධයක්-නිසා-පෆ්-ඩු-ප්ලෙසිට-තරග-කිහිපයක්-අහිමි-වෙයි",
       "Category": "Sports",
       "Parent URL": "https://www.hirunews.lk/sports/all-news.php?pageID=286"
}