{
       "Source": "hirunews",
       "Timestamp": "Monday, 10 October 2022 - 14:09",
       "Headline": "බංග්ලාදේශයට එරෙහි තරගයෙන් ශ්‍රී ලංකා කාන්තා කණ්ඩායමට ජය",
       "News Content": "ආසියානු කුසලාන කාන්තා විස්සයි විස්ස තරගාවලියේ බංග්ලාදේශයට එරෙහිව පැවති තරගය ඩක්වර්ත් ලුවිස් න්‍යායට අනුව ලකුණු 3කින් ජයගැනීමට සංචාරක ශ්‍රී ලංකා කාන්තා කණ්ඩායම අද සමත්වුණා.\nශ්‍රී ලංකා කාන්තා කණ්ඩායම පළමුව පන්දුවට පහරදෙමින් සිටියදී 18 වන පන්දු වාරයේ දී තරගයට වර්ෂාවෙන් බාධා එල්ලවුණා.\nඒ වනවිට කඩුලු පහක් බිඳ වැටී ශ්‍රී ලංකාව ලබා සිටි ලකුණු සංඛ්‍යාව 83ක්.\nඅනතුරුව පන්දුවාර හතක් තුළ දී තරගය ජයග්‍රහණය සඳහා බංග්ලාදේශ කාන්තා කණ්ඩායමට ලකුණු 41ක ඉලක්කයක් හිමිවූ අතර, ඔවුන්ට එහි දී කඩුලු හතක් දැවී ලබාගත හැකිවූයේ ලකුණු 37ක් පමණ යි.\nඒ අනුව තරගාවලියේ තරග පහකට මුහුණදෙමින් ඉන් තරග හතරක් ජයගෙන ඇති ශ්‍රී ලංකා කාන්තා කණ්ඩායම ආසියානු කුසලාන තරගාවලියේ ප්‍රසාද ලකුණු සටහනේ තුන්වන ස්ථානයේ පසු වනවා.",
       "URL": "https://www.hirunews.lk/sports/317490/බංග්ලාදේශයට-එරෙහි-තරගයෙන්-ශ්‍රී-ලංකා-කාන්තා-කණ්ඩායමට-ජය",
       "Category": "Sports",
       "Parent URL": "https://www.hirunews.lk/sports/all-news.php?pageID=12"
}