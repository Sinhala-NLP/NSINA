{
       "Source": "hirunews",
       "Timestamp": "Wednesday, 13 May 2020 - 7:52",
       "Headline": "අයි.පී.එල්. අහිමිවුවහොත් ඩොලර් මිලියන 530ක පාඩුවක්",
       "News Content": "ඉන්දීය ප්‍රිමියර්ලීග් තරගාවලිය මේ වසර තුළ පැවැත්වීමට නොහැකිවුවහොත් ඇමරිකානු  ඩොලර් මිලියන 530ක පමණ පාඩුවක් සිදුවිය හැකි බව ඉන්දීය ක්‍රිකට් පාලක මණ්ඩලය පවසනවා.\nඑහි භාණ්ඩාගාරික අරුන් ධුමාල් සඳහන් කළේ ක්‍රීඩකයන්ගේ වැටුප් කප්පාදුවක් සිදුකිරීම පිළිබඳ මෙතෙක් තීරණයක් ගෙන නොමැති බවයි.\n2008 වසරේ ආරම්භ වූ ඉන්දීය ප්‍රිමියර් ලීග් තරගාවලිය කොරෝනා වසංගතය පැතිර යාම හේතුවෙන් කල්දමනු ලැබුවේ ප්‍රථම වරටයි.\nලොව වැඩිම වටිනාකමක් ලබාදී ඇති තරගාවලිය වන මෙහි වටිනාකම ඇස්තමේන්තු කර ඇත්තේ ඩොලර් බිලියන 6.7 ක් ලෙසටයි.",
       "URL": "https://www.hirunews.lk/sports/240620/අයි-පී-එල්-අහිමිවුවහොත්-ඩොලර්-මිලියන-530ක-පාඩුවක්",
       "Category": "Sports",
       "Parent URL": "https://www.hirunews.lk/sports/all-news.php?pageID=99"
}