{
       "Source": "hirunews",
       "Timestamp": "Sunday, 14 April 2013 - 8:21",
       "Headline": "චෙන්නායි සහ මුම්බායි කණ්ඩායම්වලට ජය.",
       "News Content": "අයි.පී.එල්. තරගාවලියේ ඊයේ (13) පැවති තරග දෙකෙන් චෙන්නායි සුපර් කිංග්ස් කණ්ඩායම සහ මුම්බායි ඉන්දියන්ස් කණ්ඩායම ජය වාර්තා කළා. චෙන්නායි කණ්ඩායම සහ බැංගලෝර් කණ්ඩායම අතර පැවති තරගයේ මුලින්ම පන්දුවට පහරදුන් බැංගලෝර් කණ්ඩායම පන්දුවාර විස්ස අවසානයේ කඩුළු 06 ක් දැවී ලකුණු 165 ක් ලබා ගත්තා. ඊට පිළිතුරු ලෙස චෙන්නායි කණ්ඩායම පන්දුවාර 19 යි පන්දු 05 කදී කඩුළු 06 කට ලකුණු 166 ක් ලබා ගනිමින් තරගයේ ජය වාර්තා කළා. මේ අතර, මුම්බායි කණ්ඩායම සහ පූනේ කණ්ඩායම අතර පැවති තරගයේ මුලින්ම පන්දුවට පහරදුන් මුම්බායි කණ්ඩායම නියමිත පන්දුවාර විස්ස අවසානයේ කඩුළු 03 ක් දැවී ලකුණු 183 ක් ලබා ගැනීමට සමත් වුණා. කෙසේ වෙතත්, පූනේ කණ්ඩායමට නියමිත පන්දුවාර විස්ස අවසානයේ කඩුළු 08 ක් දැවී ලබා ගැනීමට හැකිවූයේ ලකුණු 142 ක් පමණයි.",
       "URL": "https://www.hirunews.lk/sports/57130/චෙන්නායි-සහ-මුම්බායි-කණ්ඩායම්වලට-ජය",
       "Category": "Sports",
       "Parent URL": "https://www.hirunews.lk/sports/all-news.php?pageID=541"
}