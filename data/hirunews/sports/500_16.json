{
       "Source": "hirunews",
       "Timestamp": "Monday, 02 December 2013 - 21:12",
       "Headline": "වීඩියෝ: ක්‍රිකට් ක්‍රීඩකයන් පාපන්දු ක්‍රීඩාවේ.",
       "News Content": "ශ්‍රී ලංකා හිටපු සහ වර්තමාන ක්‍රිකට් ක්‍රීඩකයින්ගෙන් සැදුම්ලත් කණ්ඩායමක් ඊයේ සුහද පාපන්දු තරඟයකට සහභාගි වුණා. ඒ, ගාල්ල රිච්මන්ඞ් විද්‍යාලයී ආදි පාපන්දු කණ්ඩායම සමගින්. කොග්ගල බී  ඕ අයි ක්‍රීඩාංගණයේ පැවති මෙම තරඟයට මහේල, වාස්, රවින්ද්‍ර පුෂ්පකුමාර, කල්පගේ, උපුල් චන්දන, චම්පක රාමනායක, ජීවන්ත කුලතුංග ඇතුලූ ක්‍රීඩකයින් රැසක් ශ්‍රී ලංකා ක්‍රිකට් ඒකාබද්ධ පාපන්දු කණ්ඩායම නියෝජනය කළා. මෙම තරඟයේදී ගෝල 5 ට එකක් ලෙස තරඟයේ ජයග්‍රහණය ශ්‍රී ලංකා ක්‍රිකට් ක්‍රීඩකයින් සතුවුණා. රිච්මන්ඞ් විද්‍යාලයේ ක්‍රිකට් ක්‍රීඩාව වැඩිදියුණු කිරීම සඳහා අරමුදල් සපයා ගැනීමේ අරමුණිනුයි මෙම තරඟය සංවිධානය වුණේ.",
       "URL": "https://www.hirunews.lk/sports/72618/වීඩියෝ-ක්‍රිකට්-ක්‍රීඩකයන්-පාපන්දු-ක්‍රීඩාවේ",
       "Category": "Sports",
       "Parent URL": "https://www.hirunews.lk/sports/all-news.php?pageID=500"
}