{
       "Source": "hirunews",
       "Timestamp": "Friday, 25 September 2015 - 14:17",
       "Headline": "පකිස්ථාන T - 20 තරඟාවලිය සාජා හිදී",
       "News Content": "පාකිස්ථාන සුපර් ලීග් විස්සයි විස්ස ක්‍රිකට් තරඟාවලිය ඩුබායි සහ සාජා හිදී පවත්වන බව පාකිස්ථාන ක්‍රි කට් පාලක මණ්ඩලය ඊයේ (25) නිවේදනය කළා. තරඟාවලිය ලබන වසරේ පෙබරවාරි 4 වනදා සිට 24 වනදා දක්වා පැවැත්වීමට නියමිතයි.\nපාකිස්ථාන සුපර් ලීග් තරඟාවලිය මීට පෙර ප්‍රකාශයට පත් කෙරුණද එය පවත්වන ස්ථාන නිවේදනය කර තිබුණේ නැහැ.\nතරඟාවලිය දෝහා කටාරයේ පැවැත්වීමට ද යෝජනා වී තිබුණා.\nකණ්ඩායම් 5 කින් සමන්විත පාකිස්ථාන සුපර් ලීග් විස්සයි විස්ස තරඟාවලිය සඳහා ක්‍රිස්ගේල්, සුනිල් නාරායන්, උවයිස් ෂා සහ කෙවින් පීටර්සන් ඇතුළු ජාත්‍යන්තර ක්‍රීඩකයන් රැසක් දැනටමත් එක්ව සිටිනවා.",
       "URL": "https://www.hirunews.lk/sports/117243/පකිස්ථාන-t-20-තරඟාවලිය-සාජා-හිදී",
       "Category": "Sports",
       "Parent URL": "https://www.hirunews.lk/sports/all-news.php?pageID=448"
}