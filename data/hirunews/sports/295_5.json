{
       "Source": "hirunews",
       "Timestamp": "Tuesday, 26 September 2017 - 15:44",
       "Headline": "රග්බි සත් සාමාජික තරගාවලිය ශ්‍රී ලංකාවට අහිමි වෙයි",
       "News Content": "ලබන වසරේ පැවැත්වෙන සත් සාමාජික ලෝක කුසලාන තරඟාවලිය සඳහා සුදුසුකම් ලබාගැනීමේ අවස්ථාව ශ්‍රී ලංකාවට අහිමි වී තිබෙනවා.\nඒ, දකුණු කොරියාවේ පැවති ආසියානු සත් සාමාජික රග්බි තරඟාවලිය අවසානයේ ශ්‍රේණිගත කිරීම්වල පස්වන ස්ථානයට ශ්‍රී ලංකාව පත්වීම හේතුවෙන්.\nකෙසේ නමුත්, මෙම තරඟාවලියේ පළඟ ශූරතාව දිනා ගැනීමට ශ්‍රී ලංකාව සමත් වුණා. සත් සාමාජික ලෝක කුසලාන රග්බි තරඟාවලියට සුදුසුකම් ලබා ගැනීමට නොහැකි වුවද ශ්‍රේණිගත කිරීම්වල හතරවන ස්ථානයට පැමිණීමට ශ්‍රී ලංකාවට අවස්ථාව උදා වී තිබෙනවා.\nඒ ලබන මස 14 සහ 15 යන දෙදින තුල ශ්‍රී ලංකාවේ පැවැත්වෙන ආසියානු සත් සාමාජික රග්බි තරඟාවලියේ දක්වන දක්ෂතා මතයි.",
       "URL": "https://www.hirunews.lk/sports/171903/රග්බි-සත්-සාමාජික-තරගාවලිය-ශ්‍රී-ලංකාවට-අහිමි-වෙයි",
       "Category": "Sports",
       "Parent URL": "https://www.hirunews.lk/sports/all-news.php?pageID=295"
}