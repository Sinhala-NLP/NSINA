{
       "Source": "hirunews",
       "Timestamp": "Sunday, 09 June 2019 - 19:11",
       "Headline": "ඉන්දියාවෙන් ඔස්ට්‍රේලියාවට දැවැන්ත ඉලක්කයක්",
       "News Content": "ලෝක කුසලාන තරඟාවලියේ ඉන්දියාව සහ ඔස්ට්‍රේලියාව අතර පැවැත්වෙන තරඟය මේ වන විට ලන්ඩන් හි ඕවල් හිදී පැවැත්වෙනවා.\nතරඟයේ කාසියේ වාසිය දිනාගෙන පළමුව පන්දුවට පහර දුන් ඉන්දියාව නියමිත පන්දුවාර 50 අවසානයේ ලකුණු කඩුලු 5ක් දැවී 352ක් ලබාගැනීමට සමත් වුණා.\nශිකර් ධාවන් සහ රෝහිත් ශර්මා එක්ව ඉන්දියාව වෙනුවෙන් ශක්තිමත් ආරම්භයක් ලබා දුන් අතර ඔවුන් දෙදෙනා එක්ව ලකුණු 127ක ශතක සබඳතාවක් ගොඩනැගුවා.\nනෙල්තන් කුල්ටර්නයිල්ගේ පන්දුවක් හමුවේ රෝහිත් ශර්මා දැවියාමෙන් අනතුර එම සබඳතාව බිඳ දැමීමට සමත් වුණා.\nපිතිකරණයේදී ඉන්දියාව වෙනුවෙන් ශිකර් ධාවන් ලකුණු 117ක්ද, විරාත් කෝලි ලකුණු 87ක්ද, හාර්ඩික් පාන්ඩයා ලකුණු 48ක් ලබා ගත්තා.",
       "URL": "https://www.hirunews.lk/sports/218053/ඉන්දියාවෙන්-ඔස්ට්‍රේලියාවට-දැවැන්ත-ඉලක්කයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=157"
}