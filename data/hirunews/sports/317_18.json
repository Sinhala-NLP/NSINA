{
       "Source": "hirunews",
       "Timestamp": "Saturday, 08 July 2017 - 14:00",
       "Headline": "සිම්බාබ්වේ කණ්ඩායමට ලකුණු 301ක ඉලක්කයක්",
       "News Content": "සංචාරක සිම්බාබ්වේ කණ්ඩායම සහ ශ්‍රීලංකා කණ්ඩායම අතර සුරියවැව ක්‍රිකට් ක්‍රීඩාංගනයේදී පැවැත්වෙන සිව් වන එක්දින තරගයේ පළමුව පන්දුවට පහරදුන් ශ්‍රී ලංකා කණ්ඩායම පන්දුවාර 50 අවසානයේදී කඩුලු 06ක් දැවී ලකුණු 300ක් රැස් කර ගැනීමට සමත්වුණා.\nඒ අනුව  සිම්බාබ්බේ කණ්ඩායමට ජයග්‍රහණය සදහා ලැබුණු ඉලක්කය ලකුණු 301ක්.\nශ්‍රී ලංකා කණ්ඩායමේ නිරෝෂන් දික්වැල්ල සහ ධනුෂ්ක ගුණතිලක පිට පිට තරඟ දෙකකදී ලකුණු 200යේ සීමාව ඉක්ම වූ ආරම්භක පිතිකරණ සබඳතාවක් පවත්වා ගනිමින් ලෝක වාර්තාවක් පිහිටුවීමට අද සමත් වුණා.\nසිව් වන තරඟයේදී ඔවුන් අතර පළමු කඩුල්ලට ගොඩනැගුණු සබදතාව ලකුණු 209ක්.\nසිය දෙවන එක්දින ශතකය ලබා ගත් නිරෝෂන් දික්වැල්ල ලකුණු 116ක් දැවී ගියා. ජාත්‍යන්තර එක්දින තරඟවලදී පිට පිට තරඟ දෙකකදී ශතක ලබා ගත් 8 වන ශ්‍රී ලාංකික පිතිකරුවා බවට පත්වීමට ඔහු සමත් වුණා.\nධනුෂ්ක ගුණතිලක ලබා ගත් ලකුණු සංඛ්‍යාව 87ක්.\nපන්දු යැවීමේදී Chris Mpofu සහ Malcolm Waller කඩුලු 02ක බැගින් බිද දැමුවා.",
       "URL": "https://www.hirunews.lk/sports/165394/සිම්බාබ්වේ-කණ්ඩායමට-ලකුණු-301ක-ඉලක්කයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=317"
}