{
       "Source": "hirunews",
       "Timestamp": "Saturday, 16 March 2013 - 9:19",
       "Headline": "ද. අප්‍රිකානු ක්‍රිකට් කණ්ඩායමේ එක්දින ක්‍රීඩා ඇදුමේ වර්ණය වෙනස් වේ.",
       "News Content": "සංචාරක පාකිස්තාන කණ්ඩායම සමග ලබන 17 වැනිදා පැවැත්වෙන එක්දින ක්‍රිකට් තරගයේ දී සිය ක්‍රීඩා ඇදුමේ වර්ණය වෙනස් කිරීමට දකුණු අප්‍රිකානු කණ්ඩායම තීරණය කර තිබෙනවා. කොළ සහ කහ පැහැයෙන් යුත් සිය ක්‍රීඩා ඇදුම වෙනුවට රෝස පැහැති වර්ණයෙන් යුත් ක්‍රීඩා ඇදුමක් භාවිතා කිරීමටයි දකුණු අප්‍රිකානු කණ්ඩායම තීරණය කර ඇත්තේ. ඒ පිළිකා රෝගීන් වෙනුවෙන් දකුණු අප්‍රිකානු ක්‍රිකට් ක්‍රීඩකයින් අරඹා ඇති අරමුදල ප්‍රවර්ධනය කිරීමේ අරමුණින්. ලබන 17 වැනිදා පාකිස්තානය සමග පැවැත්වෙන තරගයෙන් සිය කණ්ඩායමේ ක්‍රීඩකයින්ට ලැබෙන ආදායම එම පිළිකා රෝගීන් වෙනුවෙන් පරිත්‍යාග කිරීමට දකුණු අප්‍රිකානු ක්‍රීඩකයින් තීරණය කර තිබෙනවා.",
       "URL": "https://www.hirunews.lk/sports/55322/ද-අප්‍රිකානු-ක්‍රිකට්-කණ්ඩායමේ-එක්දින-ක්‍රීඩා-ඇදුමේ-වර්ණය-වෙනස්-වේ",
       "Category": "Sports",
       "Parent URL": "https://www.hirunews.lk/sports/all-news.php?pageID=547"
}