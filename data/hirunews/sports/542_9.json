{
       "Source": "hirunews",
       "Timestamp": "Monday, 08 April 2013 - 19:44",
       "Headline": "ශ්‍රී ලංකා රග්බි ස්ථාන 6කින් ඉදිරියට.",
       "News Content": "ආසියානු ෆයිව් නේෂන්  පළමු පෙළ රග්බි තරගාවලිය ජයග්‍රහණය කළ ශ්‍රී ලංකා රග්බි කණ්ඩායම  ජාත්‍යන්තර රග්බි සංගම් දර්ශකයේ ස්ථාන 6ක් ඉදිරියට පැමිණ තිබෙනවා. ඒ අනුව  මෙතෙක් 44 වන ස්ථානයේ සිටි ශ්‍රී ලංකා පිළ ලෝකයේ රග්බි ක්‍රීඩා කරන රටවල්  අතරින් 38 වන ස්ථානයට පත්වනවා. ජපානය, දකුණු කොරියාව සහ හොංකොං හැරුණු කොට  ජාත්‍යන්තර රග්බි දර්ශකයේ ඉහළම ස්ථානයක් දිනා සිටින ආසියාතික රට ශ්‍රී  ලංකාවයි. පසුගිය දා පැවැති ෆයිව් නේෂන් පළමු පෙළ තරගාවලියේදී තායිලන්තය සහ  කසක්ස්ථානය පරදවා ජය ලැබීම ශ්‍රී ලංකා පිළ දර්ශකයේ ඉහළට යාමට හේතු වී  තිබෙනවා.",
       "URL": "https://www.hirunews.lk/sports/56804/ශ්‍රී-ලංකා-රග්බි-ස්ථාන-6කින්-ඉදිරියට",
       "Category": "Sports",
       "Parent URL": "https://www.hirunews.lk/sports/all-news.php?pageID=542"
}