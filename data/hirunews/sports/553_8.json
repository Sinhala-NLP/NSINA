{
       "Source": "hirunews",
       "Timestamp": "Monday, 11 February 2013 - 7:41",
       "Headline": "කාන්තා සුපර් සික්ස් වටයේ තවත් තරඟයක් අද.",
       "News Content": "කාන්තා ලෝක කුසලාන ක්‍රිකට් තරඟාවලියේ සුපර් සික්ස් වටයේ තවත් තරඟයක් මුම්බායි හි දී අද පැවැත්වෙනවා. ඒ නවසීලන්ත කණ්ඩායම සහ බටහිර ඉන්දීය කොදෙව් කණ්ඩායම අතරයි. මේ වනවිට බටහිර ඉන්දීය කොදෙව් කණ්ඩායම සහ නවසීලන්තය සුපර් සික්ස් වටයේ එක් තරගය බැගින් ජයගෙන තිබෙනවා. ඒ අනුව දෙරට අතර අද පැවත්වෙන තරඟය  තීරණාත්මක එකක් වනු ඇති බවයි ක්‍රීඩා විචාරකයන් පෙන්වා දෙන්නේ. මේ අතර ශ්‍රී ලංකා කාන්තා කණ්ඩායම සහ  ඕස්ට්‍රේලියානු කණ්ඩායම අතර සුපර් සික්ස් වටයේ ඊයේ පැවති තරඟයෙන් කඩුලූ 9 ක ජයක් හිමිකරගැනීමට  ඕස්ට්‍රේලියානු කාන්තා කණ්ඩායම සමත් වුණා.\n\\r\\n\n\\r\\n\nඑහිදී පළමුව පන්දුවට පහරදුන් ශ්‍රී ලංකා ක්‍රීඩිකාවන් පන්දු වාර 45 යි පන්දු 2 කදී සියලූදෙනා දැවී ලබාගත හැකිවූයේ ලකුණු 131 ක් පමණයි. පිළිතුරු ඉනිම ක්‍රීඩා කළ  ඕස්ට්‍රේලියානු ක්‍රීඩිකාවන් පන්දුවාර 22 යි පන්දු දෙකක් අවසානයේදී එක් කඩුල්ලක් පමණක් දැවී තරඟයේ ජය වාර්තා කළා. මේ අනුව  ඕස්ට්‍රේලියානු කාන්තා ලෝක කුසලාන ක්‍රිකට් තරඟාවලියේ අවසන් මහ තරඟයට සුදුසුකම් ලබාගනු ලැබුවා. ශ්‍රී ලංකා කාන්තා ක්‍රිකට් කණ්ඩායමක් ලෝක කුසලාන තරඟයක සුපර් සික්ස් වටයට පිවිසි පළමු අවස්ථාවද මෙය වනවා.",
       "URL": "https://www.hirunews.lk/sports/53156/කාන්තා-සුපර්-සික්ස්-වටයේ-තවත්-තරඟයක්-අද",
       "Category": "Sports",
       "Parent URL": "https://www.hirunews.lk/sports/all-news.php?pageID=553"
}