{
       "Source": "hirunews",
       "Timestamp": "Tuesday, 21 July 2015 - 9:39",
       "Headline": "කනේ පහරෙන් ක්‍රිස් රොජර් පිටය මැද ඇද වැටේ",
       "News Content": "ඕස්ට්‍රේලියානු ක්‍රිකට් කණ්ඩායමේ ආරම්භක පිතිකරු ක්‍රිස් රොජර්ගේ කනට පන්දුවක් වැදීමෙන් ඔහු ලෝඩ්ර්ස් පිටියේ මැද ඇදවැටී තිබෙනවා. අළුබදුන කුසලානයේ දෙවන ටෙස්ට් තරඟයේ දෙවන දිනයේදි පන්දුවට පහරදෙමින් සිටියදි ක්‍රිස් රොජර්ගේ දකුණු කනට මෙලෙස පන්දුව වැදී තිබෙන්නේ. නමුත් එම අවස්ථාවේදී ක්‍රිස් රොජර්ට කිසිදු හානියක් සිදුනොවූ ලෙසින් ඔහු පහසුවෙන් නැවතත් පන්දුවට පහරදී තිබෙනවා. ඉන් අනතුරුව දෙවන ටෙස්ට් තරඟයේ සිව්වැනි දිනයේ පන්දු රකිමින් සිටින අවස්ථාවේදී ක්‍රිස් රොජර් එකවර පිටිය මැද ඇද වැටී තිබෙනවා. එම අවස්ථාවේදී වාහම ක්‍රියාත්මක වූ කණ්ඩායමේ කළමණාකාරිත්වය හදිසි වෛද්‍ය පරීක්ෂනයකට ලක් කර ඇති අතර, එහිදී සනාථ වී ඇත්තේ ක්‍රිස් රොජර්ට දෙවන ටෙස්ට් තරඟයේ දෙවන දිනයේදි කනට වැදුනු පන්දුවෙන් එල්ල වූ බලපෑම හේතුවෙන් ඔහු මෙලෙස ඇදටෙන්නට ඇති බවයි. කෙසේ නමුත් ඕස්ට්‍රේලියානු කණ්ඩායම පෙන්වා දෙන්නේ ක්‍රිස් රොජර්ගේ තත්ත්වය බරපතල නොවන අතර, ඔහු අළුබදුන කුසලානයේ තුන්වන ටෙස්ට් තරඟයට ක්‍රීඩා කරනු ඇති බවටයි.",
       "URL": "https://www.hirunews.lk/sports/113532/කනේ-පහරෙන්-ක්‍රිස්-රොජර්-පිටය-මැද-ඇද-වැටේ",
       "Category": "Sports",
       "Parent URL": "https://www.hirunews.lk/sports/all-news.php?pageID=459"
}