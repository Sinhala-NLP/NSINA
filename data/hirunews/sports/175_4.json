{
       "Source": "hirunews",
       "Timestamp": "Sunday, 03 March 2019 - 16:04",
       "Headline": "ශ්‍රී ලංකා ක්‍රිකට් ආයතනයට ICCයෙන් රුපියල් බිලියන 2ක්",
       "News Content": "ජාත්‍යන්තර ක්‍රිකට් කවුන්සිලය විසින් අත්හිටුවා තිබූ ඇමරිකානු ඩොලර් මිලියන 11.5ක මුදල නිදහස් කිරීමට අද පියවර ගත් බව ශ්‍රී ලංකා ක්‍රිකට් ආයතනය නිවේදනය කළා.\nඒ, ශ්‍රී ලංකා ක්‍රිකට් ආයතනයේ නව විධායක කමිටුව ජාත්‍යන්තර ක්‍රිකට් කවුන්සිලයේ බලධාරීන් සමඟ පැවති සාකච්ඡාවලින් පසුවයි.\nමෙම සාකච්ඡාව සඳහා ශ්‍රී ලංකා ක්‍රිකට් ආයතනයේ නව සභාපති ශම්මි සිල්වා, ලේකම් මොහාන් සිල්වා ඇතුළු පිරිසක් සහභාගි වුණා.\nක්‍රිකට් ආයතනයේ නිළවරණය නිසි කලට නොපැවැත්වීම හේතුවෙන් ජාත්‍යන්තර ක්‍රිකට් කවුන්සිලය ඉකුත් වසරේ ජුලි මාසයේ සිට ශ්‍රී ලංකා ක්‍රිකට් ආයතනයට මුදල් ලබාදීම අත්හිටුවා තිබුණා.",
       "URL": "https://www.hirunews.lk/sports/211616/ශ්‍රී-ලංකා-ක්‍රිකට්-ආයතනයට-iccයෙන්-රුපියල්-බිලියන-2ක්",
       "Category": "Sports",
       "Parent URL": "https://www.hirunews.lk/sports/all-news.php?pageID=175"
}