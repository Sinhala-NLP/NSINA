{
       "Source": "hirunews",
       "Timestamp": "Wednesday, 28 December 2016 - 10:08",
       "Headline": "ප්‍රේක්ෂකයන්ගේ අවධානය යොමු වූ දකුණු අප්‍රිකානු පළමු ඉනිමේ අවසන් කඩුල්ල",
       "News Content": "සංචාරක ශ්‍රී ලංකා ක්‍රිකට් කණ්ඩායම සහ දකුණු අප්‍රිකානු කණ්ඩායම අතර පැවැත්වෙන පළමු ටෙස්ට් තරගයේ තුන් වන දිනය අදයි.\nදෙවන දිනය සඳහා ඊයේ තරඟය නතර කරන විට සිය පළමු ඉනිම ක්‍රීඩා කරමින් සිටි ශ්‍රී ලංකා කණ්ඩායම කඩුලු 7ක් බිද වැටී ලකුණු 181ක් ලබා සිටියා.\nධනංජය ද  සිල්වා නොදැවී ලකුණු 43යි.\nදකුණු අප්‍රිකානු කණ්ඩායම පලමු ඉනිම සදහා සියලු දෙනා දැවී ලකුණු 286 ක් රැස්කලා,එහිදී සුරංග ලක්මාල් කඩුලු  5ක් දවා ගත්තා.\nමේ අතර දකුණු අප්‍රිකානු පළමු ඉනිමේ අවසන් කඩුල්ල ලෙස Quinton de Kockගේ දැවියම පිළිබදව බොහෝ දෙනෙකුගේ අවධානය යොමුව තිබෙනවා.\nශ්‍රී ලංකා වේග පන්දු යවන ක්‍රීඩක නුවන් ප්‍රදීප් යොමුකළ යෝකර් පන්දුව හමුවේ අසරණ වන Quinton de Kock පන්දුව කෙළින්ම කඩුල්ලේ වැදීමෙන් දැවී යන්නේ නුවන් ප්‍රදීප්ගේ ප්‍රබල යෝකර් පන්දුව පිළිබදව ක්‍රීඩා ලෝලීන්ගේ අවධානය යොමු කරමින්.",
       "URL": "https://www.hirunews.lk/sports/150740/ප්‍රේක්ෂකයන්ගේ-අවධානය-යොමු-වූ-දකුණු-අප්‍රිකානු-පළමු-ඉනිමේ-අවසන්-කඩුල්ල",
       "Category": "Sports",
       "Parent URL": "https://www.hirunews.lk/sports/all-news.php?pageID=365"
}