{
       "Source": "hirunews",
       "Timestamp": "Tuesday, 02 July 2019 - 14:10",
       "Headline": "හැරවුම් ලක්ෂය 48 වන පන්දු වාරයයි",
       "News Content": "බටහිර ඉන්දීය කොදෙව් පිළ සමඟ ඊයේ (02) පැවති තරඟයේදී ශ්‍රී ලංකාවට ජයග්‍රහණය ලැබීම සඳහා හැරවුම් ලක්ෂය වූයේ 48 වන පන්දු වාරයේ පළමු පන්දුවෙන් ඇන්ජලෝ මැතිව්ස් ඒ වන විට ලකුණු 118ක් ලබා සිටි නිකලස් පූරන් දවාලීමයි.\nමැතිව්ස් 2017 වසරේ දෙසැම්බරයෙන් පසු ඊයේ වන තුරු කිසිදු එක්දින ජාත්‍යන්තර තරඟයකදී පන්දු යැවීමට එක් නොවීම ද විශේෂත්වයක්.\nඑමෙන්ම, තමන් පසුගිය මාස 8ක කාලය පුරා තමා කිසිදු ආකාරයකින් පන්දු යැවීමේ නිරත නොවූ බවත්, තරඟය අවසානයේ පැවති මාධ්‍ය හමුවේදී මැතිව්ස් සඳහන් කළා.\nමේ අතර, ලෝක කුසලාන තරගාවලියට අදාළව ඉන්දියාව සහ බංග්ලාදේශය අද බර්මින්හැම් හිදී තරඟ වදිනවා.\nඅවසන් පූර්ව වටයට සුදුසුකම් ලැබීමට නම් බංග්ලාදේශය අද තරඟය මෙන්ම පාකිස්තානය සමඟ පැවැත්වෙන තරඟය ද ජයග්‍රහණය කළ යුතු අතර නවසීලන්තය, එංගලන්තය පරදවා ජය ගත යුතුයි.\nනැතහොත් බංග්ලාදේශය ඉදිරි තරඟ දෙක ජය ගෙන සෙනසුරාදා ශ්‍රී ලංකාව සමඟ පැවැත්වෙන තරඟයෙන් ඉන්දියාව පරාජයට පත් විය යුතු වනවා.",
       "URL": "https://www.hirunews.lk/sports/219513/හැරවුම්-ලක්ෂය-48-වන-පන්දු-වාරයයි",
       "Category": "Sports",
       "Parent URL": "https://www.hirunews.lk/sports/all-news.php?pageID=152"
}