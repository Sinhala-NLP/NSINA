{
       "Source": "hirunews",
       "Timestamp": "Tuesday, 03 September 2013 - 7:57",
       "Headline": "එංගලන්තයෙන් ශ්‍රී ලංකාවට සැලකිල්ලක්.",
       "News Content": "ලබන වසරේ ජුලි මාසයේ දී ශ්‍රී ලංකාව සමග තරග දෙකකින් යුත් ටෙස්ට් තරගාවලියක් පැවැත්වීමට සැලසුම් කරන බව එංගලන්ත ක්‍රිකට් පාලක මණ්ඩලය ප්‍රකාශ කළා. 2000 වසරෙන් පසු එංගලන්ත ගිම්හාන ක්‍රිකට් සමයේ ශ්‍රී ලංකාවට ටෙස්ට් තරගාවලියක් ලැබෙන පළමු අවස්ථාව මෙයයි. එම තරගාවලිය සඳහා විස්සයි විස්ස සහ එක්දින තරග කිහිපයක් ද එක්කිරීමට එංගලන්ත පාලක මණ්ඩලයේ අපේක්ෂා කරනවා. ජුලි මාසයේ දී ශ්‍රී ලංකාව සමඟ ටෙස්ට් තරගාවලියකට එළඹීමෙන් මීළග අයි.පී.එල්. තරගාවලිය සමග තරග කාලසටහන් ගැටුමක් ඇති නොවන බව එංගලන්ත ක්‍රිකට් බලධාරීන්ගේ අදහසයි. පසුගිය 2011 වසරේ ශ්‍රී ලංකා පිළ එංගලන්ත සංචාරයේ නිරත වද්දී කුමාර් සංගක්කාර සහ මහේල ජයවර්ධන ඇතුළු ක්‍රීඩකයන් 5 දෙනෙකුට අයි.පී.එල්. තරග නිසා එහි පුහුණු තරග අහිමි වුණා.",
       "URL": "https://www.hirunews.lk/sports/66382/එංගලන්තයෙන්-ශ්‍රී-ලංකාවට-සැලකිල්ලක්",
       "Category": "Sports",
       "Parent URL": "https://www.hirunews.lk/sports/all-news.php?pageID=516"
}