{
       "Source": "hirunews",
       "Timestamp": "Saturday, 17 October 2015 - 14:16",
       "Headline": "UPDATE: දස වසරකට පසු මෙරටදී කොදෙව්වන් පරදී",
       "News Content": "බටහිර ඉන්දීය කොදෙව් කණ්ඩායම සමඟ ගාල්ල ජාත්‍යන්තර ක්‍රීඩාංගනයේ පැවති පළමු ටෙස්ට් ක්‍රිකට් තරගය ඉනිමකින් සහ ලකුණු 6 කින් ජය ගැනීමට ශ්‍රී ලංකා කණ්ඩායම අද (17) සමත් වුණා. කොදෙව්වන්ට එරෙහිව ටෙස්ට් තරඟයක් මෙරටදී ශ්‍රී ලංකාව ජයග්‍රහණය කළේ වසර 10 කට පසුවයි.\nතරගයේ 4 වන දිනය වන අද සිය දෙවන ඉනිම ක්‍රීඩා කළ කොදෙව් කණ්ඩායම සියලූදෙනා දැවී රැස් කළේ ලකුණු 227 ක් පමණයි.\nපළමු ඉනිමේදී ඔවුන් ලකුණු 251ක් රැස් කළා.\nශ්‍රී ලංකා කණ්ඩායම සිය පළමු ඉනිම සඳහා සියලූදෙනා දැවී රැස්කළ ලකුණු සංඛ්‍යාව 484 ක්. එහිදී ශ්‍රී ලංකා කණ්ඩායම වෙනුවෙන් දිමුත් කරුණාරත්න ලකුණු 186 ක් සහ දිනේෂ් චන්දිමාල් ලකුණු 151ක් රැස් කළා.\nපන්දු යැවීමේදී ඉනිම දෙකේදී කොදෙව් කඩුලූ 10 ක් බිඳ හෙලූ රංගන හේරත් තරඟයේ වීරයා ලෙස නම් කෙරුණා. දෙරට අතර පැවැත්වෙන දෙවන ටෙස්ට් තරඟය ලබන 22 වනදා පී.සරා  ඕවල් ක්‍රීඩාංගනයේදී පැවැත්වීමට නියමිතයි.",
       "URL": "https://www.hirunews.lk/sports/118630/update-ඉනිමකින්-සහ-ලකුණු-6කින්-ශ්‍රී-ලංකාවට-ජය-summary",
       "Category": "Sports",
       "Parent URL": "https://www.hirunews.lk/sports/all-news.php?pageID=444"
}