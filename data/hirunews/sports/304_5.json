{
       "Source": "hirunews",
       "Timestamp": "Sunday, 27 August 2017 - 18:16",
       "Headline": "ඉන්දියාවට ලකුණු 218 ඉලක්කයක්",
       "News Content": "සංචාරක ඉන්දීය පිල සහ ශ්‍රී ලංකාව අතර මහනුවර පල්ලෙකැලේ ක්‍රීඩාංගණයේදී පැවැත්වෙන තුන්වන එක්දින තරඟයේ කාසිය වාසිය දිනා පළමුව පන්දුවට පහර දුන් ශ්‍රී ලංකා කණඩායම කඩුලු 09 දැවී ලකුණු 217ක් රැස් කිරීමට සමත් වුණා.\nකලකට පසු කණ්ඩායමට කැඳවූ ළහිරු තිරිමාන්න පන්දු 105කදී ලකුණු 80ක් රැස් කළා.\nඔහුගේ ඉනිමට හතරේ පහර 05ක් සහ එක හයේ පහරක් ඇතුලත්.\nදිනේෂ් චන්දිමාල් ලකුණු 36ක් සහ මිලින්ද සිරිවර්ධන වේගවත් ලකුණු 29ක් රැස් කළේ හතරේ පහර 04ක් සමඟින්.\nපන්දු යැවීමේදී ජස්ප්‍රිට් බුම්රා ශ්‍රී ලංකා කණ්ඩායමේ කඩුලු 05ක් දවා ගැනීමට සමත් වුණා.\nඑක්දින තරඟයකදී ඔහු  කඩුලු 05ක් දවාගත් ප්‍රථම අවස්ථාව මෙය වීම විශේෂත්වයක්.\nඒ අනුව ඉන්දීය කණ්ඩායමට ජයග්‍රහණය සඳහා ලකුණු 218ක ඉලක්කයක් හිමිව තිබෙනවා.",
       "URL": "https://www.hirunews.lk/sports/169516/ඉන්දියාවට-ලකුණු-218-ඉලක්කයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=304"
}