{
       "Source": "hirunews",
       "Timestamp": "Wednesday, 15 April 2015 - 8:09",
       "Headline": "IPL 2015 : අම්බානිගේ පිලට අම්බානෙට ගහපු ශිල්පාගේ පිල",
       "News Content": "ඉන්දීය ප්‍රිමියර් ලීග් තරඟාවලියට අදාළව ඊයේ පැවති තවත් තරඟයකින් මුම්බායි ඉන්දියන්ස් කණ්ඩායම පරාජයට පත් කරමින් රාජස්ථාන් රෝයල්ස් කණ්ඩායම කඩුලූ 7 ක ජයග්‍රහණයක් ලබාගත්තා. පළමුව පන්දුවට පහරදුන් මුම්බායි ඉන්දියන්ස් කණ්ඩායම නියමිත පන්දු වාර විස්ස අවසානයේදී කඩුලූ 5 ක් දැවී රැස් කළ ලකුණු සංඛ්‍යාව 164 ක්. ලකුණු 165 ක ජයග්‍රාහී ඉලක්කයක් හඹා ගිය රාජස්ථාන කණ්ඩායම පන්දු වාර 19 යි එක් පන්දුවක් අවසානයේදී කඩුලූ 3 ක් දැවී ජයග්‍රාහී සීමාව පසු කළා. මෙම තරඟාවලියට අදාළව තවත් තරඟයක් කිංග්ස් ඉලෙවන් පන්ජාබ් සහ දිල්ලි ඩෙයාර් ඩෙවිල්ස් කණ්ඩායම් අතර අද පැවැත්වෙනවා.",
       "URL": "https://www.hirunews.lk/sports/107559/අම්බානිට-අම්බානෙට-ගහපු-ශිල්පා-ෂෙට්ටි",
       "Category": "Sports",
       "Parent URL": "https://www.hirunews.lk/sports/all-news.php?pageID=475"
}