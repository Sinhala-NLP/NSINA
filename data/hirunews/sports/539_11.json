{
       "Source": "hirunews",
       "Timestamp": "Thursday, 25 April 2013 - 8:32",
       "Headline": "මුම්බායි ඉන්දියන්ස්ට කඩුලූ 5 ක ජයක්.",
       "News Content": "ඉන්දීය ප්‍රිමියර් ලීග් තරඟාවලියට අදාළව ඊයේ දිනයේදී එක් තරඟයක් නිමාවට පත්වුණා. ඒ, කොල්කටා නයිට්රයිඩර්ස් කණ්ඩායම සහ මුම්බායි ඉන්දියන්ස් කණ්ඩායම අතර පැවති තරඟයයි. එම තරඟයේදී මුම්බායි කණ්ඩායම කඩුලූ 5 කින් ජයග්‍රහණය කලා. ප්‍රථමයෙන් පන්දුවට පහර දුන් කොල්කටා නයිට්රයිඩර්ස් කණ්ඩායම නියමිත පන්දු වාර 20 අවසානයේදී කඩුලූ 6 ක් දැවී ලකුණු 159 ක් රැස් කරගත්තා. පිළිතුරු ඉනිම ක්‍රීඩා කළ මුම්බායි ඉන්දියන්ස් කණ්ඩායම පන්දු වාර 19 යි පන්දු 5 කදී කඩුලූ 5 ක් දැවී තරඟය ජයග්‍රහණය කළා. ඉන්දීය ප්‍රිමියර් ලීග් තරඟාවලියට අදාළව අද දිනයේදීත් තවත් එක් තරඟයක් පැවැත්වීමට නියමිතයි. ඒ, චෙන්නායි සුපර් කිංග්ස් කණ්ඩායම සහ සන්රයිසස් හයිද්‍රාබාද් කණ්ඩායම අතර පවතින තරඟයයි.",
       "URL": "https://www.hirunews.lk/sports/57760/මුම්බායි-ඉන්දියන්ස්ට-කඩුලූ-5-ක-ජයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=539"
}