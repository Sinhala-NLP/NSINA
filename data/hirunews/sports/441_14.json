{
       "Source": "hirunews",
       "Timestamp": "Friday, 06 November 2015 - 19:22",
       "Headline": "අතුරු කමිටුවේ තීරණය ක්‍රීඩා ඇමති වළක්වයි",
       "News Content": "කොන්ත්‍රාත් පදනම මත සේවය කළ සේවකයන් 70 දෙනෙකු ස්ථීර කිරීමට ශ්‍රී ලංකා ක්‍රිකට් අතුරු කමිටුව ගත් තීරණය, ක්‍රීඩා අමාත්‍ය දයාසිරි ජයසේකර වහාම ක්‍රියාත්මක වන පරිදි අත්හිටුවා තිබෙනවා. තම අනුදැනුමකින් තොරව ශ්‍රී ලංකා ක්‍රිකට් අතුරු කමිටුව මෙම පියවර ගෙන ඇති බවයි අමාත්‍යවරයා හිරු ප්‍රවෘත්ති අංශයට සඳහන් කළේ.\nකොන්ත්‍රාත් පදනම මත විවිධ තනතුරු හෙඹවූ සේවකයන් 70 දෙනෙකු ස්ථීර කරන්නට ක්‍රිකට් අතුරු කමිටුව ඊයේ පියවර ගෙන තිබූ අතර, අදාළ සේවකයන්ට පත්වීම් ස්ථීර කිරීමේ ලිපි ලබාදී තිබුණේ ක්‍රිකට් අතුරු කමිටු සභාපති සිදත් වෙත්තමුණි විසින්.",
       "URL": "https://www.hirunews.lk/sports/119799/අතුරු-කමිටුවේ-තීරණය-ක්‍රීඩා-ඇමති-වළක්වයි",
       "Category": "Sports",
       "Parent URL": "https://www.hirunews.lk/sports/all-news.php?pageID=441"
}