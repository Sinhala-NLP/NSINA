{
       "Source": "hirunews",
       "Timestamp": "Friday, 12 April 2013 - 8:32",
       "Headline": "රෝයල් චැලෙන්ජර්ස් සහ පූනේ වොරියර්ස්ට ජය.",
       "News Content": "ඉන්දීය ප්‍රිමියර් ලීග් තරගාවලියේ ඊයේ පැවති තරඟ දෙකකදී රෝයල් චැලෙන්ජර්ස් සහ  පූනේ වොරියර්ස් කණ්ඩායම් ජයග්‍රහණ වාර්තා කලා.  බැංගලෝරයේ පැවති පළමු තරඟයේදී කොල්කටා නයිට් රයිඩර්ස් පිල පරදවා රෝයල් චැලෙන්ජර්ස් කණ්ඩායම කඩුලූ 8 ක ජයක් හිමිකරගත්තා. නයිට් රයිඩර්ස් පිල කඩුලූ 8 ක් දැවී ලකුණු 154ක්  රැස් කළ අතර බැංගලෝර් කණ්ඩායම පන්දු වාර 17 යි පන්දු 3 කදී කඩුලූ 2 ක් දැවී ලකුණු 158 ක් ලබමින් තරඟයේ ජය වාර්තා කළා. එහිදී ක්‍රිස් ගේල් පන්දු 50 කදී නොදැවී ලකුණු 85 ක් රැස් කළේ 6 පහර 9 ක් සහ 4 පහර 4 ක් සමගින්.\nඇන්ජලෝ මැතිව්ස්ගේ නායකත්වයෙන් යුත් පූනේ වොරියර්ස් කණ්ඩායම රාජස්ථාන් රෝයල්ස් කණ්ඩායමට එරෙහිව වාර්තා කළේ කඩුලූ 7 ක ජයක්. රාජස්ථාන් පිල කඩුලූ 5 ක් දැවී ලකුණු 145 ක් රැස් කළ අතර පූනේ පිල පන්දු වාර 18 යි පන්දු 4 කදී කඩුලූ 3 ක් දැවී ලකුණු 148 ක් ලබමින් තරඟයේ ජය හිමිකරගත්තා. ඒරෝන් පින්ච් ලකුණු 64 යි. මෙවර අයි.පී.එල් තරඟාවලියේදී පූනේ පිල වාර්තා කළ පළමු ජයග්‍රහණය මෙයයි.",
       "URL": "https://www.hirunews.lk/sports/57006/රෝයල්-චැලෙන්ජර්ස්-සහ-පූනේ-වොරියර්ස්ට-ජය",
       "Category": "Sports",
       "Parent URL": "https://www.hirunews.lk/sports/all-news.php?pageID=541"
}