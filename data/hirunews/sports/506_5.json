{
       "Source": "hirunews",
       "Timestamp": "Saturday, 02 November 2013 - 13:40",
       "Headline": "ශ්‍රී ලංකා ඒ කණ්ඩායම කඩුලූ 5 කින් 6 වන තරඟයත් ජය ගනී.",
       "News Content": "සංචාරක කෙන්යානු කණ්ඩායම සමඟ පැවති 6 වන නිල නොවන පන්දුවාර 20 ක්‍රිකට් තරගය කඩුලූ 5 කින් ජය ගැනීමට ශ්‍රී ලංකා ඒ කණ්ඩායම අද සමත්වුණා. කොළඹ සී.සී.සී පිටියේ පැවති තරඟයේ පළමු පන්දුවට පහර දුන් කෙන්යානු කණ්ඩායම නියමිත පන්දුවාර 20 අවසානයේ කඩුලූ 6 කට ලකුණු 131 ක් රැස් කළා. කෙන්යානු ඉනිම වෙනුවෙන් ඉර්ෆාන් කරීම් ලකුණු 53 ක් ද රාකේබ් පටෙල් ලකුණු 28 ක් රැස් කළා. ලකුණු 132 ක ඉලක්කය හඹා ගිය ශ්‍රී ලංකා ඒ කණ්ඩායම පන්දුවාර 19 යි පන්දු 2 ක් අවසානයේ කඩුලූ 5 ක් දැවී තිබියදී තරඟය ජයග්‍රහණය කළා. උපුල් තරංග ලකුණු 48 ක් ද, මහේල උඩවත්ත ශ්‍රී ලංකා ඒ පිල වෙනුවෙන් ලබා ගත් ලකුණු සංඛ්‍යාව 31 ක්.",
       "URL": "https://www.hirunews.lk/sports/70556/ශ්‍රී-ලංකා-ඒ-කණ්ඩායම-කඩුලූ-5-කින්-6-වන-තරඟයත්-ජය-ගනී",
       "Category": "Sports",
       "Parent URL": "https://www.hirunews.lk/sports/all-news.php?pageID=506"
}