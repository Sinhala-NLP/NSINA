{
       "Source": "hirunews",
       "Timestamp": "Saturday, 26 October 2019 - 7:39",
       "Headline": "ලෝක කුසලාන රග්බි අවසන් පූර්ව තරග අද ඇරඹේ",
       "News Content": "ලෝක කුසලාන රග්බි තරගාවලියේ අවසන් පූර්ව වටය අදින් ආරම්භ වනවා. දැඩි තරගකාරි අර්ධ අවසන් පූර්ව වටයකින් අනතුරුව නවසීලන්තය, එංගලන්තය, දකුණු අප්‍රිකාව සහ වේල්සය අවසන් පූර්ව වටයට සුදුසුකම් ලබා ගත්තා.\nඒ අනුව, අවසන් පූර්ව වටයේ පළමු තරගය අද යොකහාමා ක්‍රීඩාංගනයේදී පැවැත්වෙන්නේ නවසීලන්තය සහ එංගලන්තය අතරයි.\nතරගය ශ්‍රී ලංකා වේලාවෙන් පස්වරු 1.30 ට ආරම්භ වනවා. දකුණු අප්‍රිකාව සහ වේල්සය අතර පැවැත්වෙන දෙවන අවසන් පූර්ව තරගය එම ක්‍රීඩාංගනයේදීම හෙට මෙරට වේලාවෙන් පස්වරු 2.30 ට ආරම්භ වීමට නියමිතයි.",
       "URL": "https://www.hirunews.lk/sports/227007/ලෝක-කුසලාන-රග්බි-අවසන්-පූර්ව-තරග-අද-ඇරඹේ",
       "Category": "Sports",
       "Parent URL": "https://www.hirunews.lk/sports/all-news.php?pageID=133"
}