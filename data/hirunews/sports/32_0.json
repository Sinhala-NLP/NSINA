{
       "Source": "hirunews",
       "Timestamp": "Thursday, 30 December 2021 - 14:07",
       "Headline": "තරග තීරක ඩේවිඩ් බූන් හට කෝවිඩ් 19 වෛරසය වැළඳෙයි",
       "News Content": "ජාත්‍යන්තර ක්‍රිකට් කවුන්සිලයේ තරග තීරකවරයෙකු වන ඕස්ට්‍රේලියානු ජාතික ඩේවිඩ් බූන් හට කෝවිඩ් 19 වෛරසය වැළඳී ඇති බවට වාර්තා වනවා.\nමේ අනුව ඔස්ට්‍රේලියා කණ්ඩායම සහ එංගලන්ත කණ්ඩායම අතර ආරම්භ වන සිව් වන අළු බඳුන කුසලාන ක්‍රිකට් තරගය සඳහා නව තරග තීරකවරයෙකු පත් කරන බවයි ජාත්‍යන්තර ක්‍රිකට් කවුන්සිලය නිවේදනය කරන්නේ.\nසිඩ්නි ක්‍රිකට් පිටියෙදී ලබන ජනවාරි 5වන දින ආරම්භ වන සිව්වන අළු බඳුන කුසලාන ක්‍රිකට් තරගාවලියේ තරග තීරක තීරකවරයා වශයෙන් ස්ටීව් බර්නාඩ් කටයුතු කරන බවයි ජාත්‍යන්තර ක්‍රිකට් කවුන්සිලය පවසන්නේ.\nබූන් දෙරට අතර පැවති අළු බඳුන කුසලාන නිමා වූ තරග තුනේම තරග තීරකවරයා වශයෙන් කටයුතු කළා.",
       "URL": "https://www.hirunews.lk/sports/292562/තරග-තීරක-ඩේවිඩ්-බූන්-හට-කෝවිඩ්-19-වෛරසය-වැළඳෙයි",
       "Category": "Sports",
       "Parent URL": "https://www.hirunews.lk/sports/all-news.php?pageID=32"
}