{
       "Source": "hirunews",
       "Timestamp": "Thursday, 18 March 2021 - 9:18",
       "Headline": "ඉන්දියානු ප්‍රවීනයන් අවසන් සටනට",
       "News Content": "ඉන්දියාවේ පැවැත්වෙන රෝඩ් සේෆ්ටි වර්ල්ඩ් සීරීස් විස්සයි විස්ස ක්‍රිකට් තරඟාවලියේ අවසන් මහා තරඟයට සුදුසුකම් ලැබීමට ඉන්දීය ලෙජන්ඩ්ස් කණ්ඩායම ඊයේ සමත් වුණා.\nඒ, බටහිර ඉන්දීය කොදෙව් ලෙජන්ඩ්ස් කණ්ඩායම ලකුණු 12කින් පරාජයට පත් කරමින්.\nතරඟයේ පළමුව පන්දුවට පහර දුන් ඉන්දීය ලෙජන්ඩ්ස් ක්‍රීඩකයින් නියමිත පන්දු වාර 20 අවසානයේ කඩුලු 3ක් දැවී ලකුණු 218ක් රැස් කළා.\nනායක සචින් තෙන්ඩුල්කාර් ලකුණු 65ක් රැස් කළ අතර ඔහු මෙම තරඟයේ වීරයා ලෙස ද සම්මානයට පාත්‍ර වුණා.\nලකුණු 219ක ජයග්‍රාහී ඉලක්කය හඹා ගිය කොදෙව් ලෙජන්ඩ්ස් කණ්ඩායමට නියමිත පන්දු වාර 20 අවසානයේ ලබා ගැනීමට හැකි වූයේ කඩුලු 6ක් දැවී ලකුණු 206ක් පමණයි.",
       "URL": "https://www.hirunews.lk/sports/265716/ඉන්දියානු-ප්‍රවීනයන්-අවසන්-සටනට",
       "Category": "Sports",
       "Parent URL": "https://www.hirunews.lk/sports/all-news.php?pageID=63"
}