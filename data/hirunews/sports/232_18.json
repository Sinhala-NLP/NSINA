{
       "Source": "hirunews",
       "Timestamp": "Friday, 11 May 2018 - 14:31",
       "Headline": "පාන්ට්ගේ වාර්තාගත නොදැවුණු ඉනිම, ධාවන් සමඟ එක්වූ විලියම්සන් විනාශකර දමයි",
       "News Content": "ඉන්දීය ප්‍රිමියර් ලීග් තරඟාවලියේ තියුණු බව තහවුරු කළ තවත් තරඟයක් ඊයේ පැවැත් වුණේ සන්රයිසස් හයිද්‍රාබාද් කණ්ඩායම සහ දිල්ලි ඩෙයාර් ඩිවිල්ස් කණ්ඩායම අතරයි.\nමෙම තරඟය කඩුලු 09කින් ජයගන්නට සමත් වුණේ මේ සන්රයිසස් හයිද්‍රාබාද් කණ්ඩායමයි.\nතරඟයේ කාසිය වාසිය දිනු ඩෙයාර් ඩිවිල්ස් ක්‍රීඩකයින්  දිල්ලි නුවර ෆෙරෝෂා කොට්ලා තණ තීරුවේ පළමුව පන්දුවට පහරදීමට තීරණය කළා.\nඒ අනුව පළමුව පන්දුවට පහරදුන් දිල්ලි කණ්ඩායම නියමිත පන්දුවාර 20 අවසන් කළේ කඩුලු 05කට ලකුණු 187ක් ලකුණු පුවරුවට එක් කරමින්.\nමෙවර තරඟාවලියේ තරඟයකදී ක්‍රීඩකයෙකු වාර්තාකළ වැඩිම ලකුණු සංඛ්‍යාව වාර්තා කරන්නට දිල්ලි කණ්ඩායමේ රිෂබ් පන්ට් ඊයේ සමත් වුණේ පන්දු 63ක් තුළ නොදැවී ලකුණු 128ක් රැස් කරමින්.\nතරඟය නැරඹීමට ෆෙරෝෂා කොට්ලා ක්‍රීඩාංගනයයට රැස්ව සිටි ප්‍රේක්ෂකයින්ට කලකට අමතක නොවන ඉනිමක් ක්‍රීඩා කළ රිෂබ් පන්ට් හයේ පහර 07කින් සහ හතරේ පහර 15කින් පිටිය වර්ණවත් කළා.\nලකුණු 188ක ජයග්‍රාහී ඉලක්කයක් හඹා යෑමට පිටියට පිවිසි සන්රයිසස් හයිද්‍රාබාද් ක්‍රීඩකයින් පළමු කඩුල්ල ලකුණු 15 දී දවා ගන්නට දිල්ලි පන්දු යවන්නන් සමත් වුණේ ඇලෙක්ස් හේල්ස් ලකුණු 14ක් ලබා ගෙන සිටියදී නැවත ක්‍රීඩාගාරයට වෙත හරවා යවමින්.\nඉන් අනතුරුව ආරම්භක පිතිකරු ශිකර් ධාවන් සමඟින් එක්වුණු හයිද්‍රාබාද් නායක කේන් විලියම්සන් සිය කණ්ඩායම ජයග්‍රහණය කරා රැගෙන ගියේ පන්දුවාර 18යි පන්දු 05ක් තුළදීයි.\nදිල්ලි පන්දු යවන්නන්ට ප්‍රබල ප්‍රහාරක් දියත් කළ කේන් විලියම්සන් සහ ශිකර් ධාවන් පිළිවෙලින් නොදැවී රැස්කළ ලකණු සංඛ්‍යාව 83ක් සහ 92ක්.\nමෙම ජයග්‍රහණයත් සමඟ සමස්ත ලකුණු සටහන අනුව තවමත් ප්‍රසාද ලකුණු 16ක් ලබාගෙන පෙරමුණේ පසුවන්නේ රැඳෙන්නට සන්රයිසස් හයිද්‍රාබාද් කණ්ඩායම සමත්ව සිටිනවා.\nචෙන්නායි සුපර් කින්ග්ස් කණ්ඩායම එහි දෙවන තැන පසුවන අතර, කින්ග්ස් ඉලවන් පන්ජාබ් කණ්ඩායම පසුවන්නේ තුන්වන ස්ථානයේයි.\nrnrnrnrn\\r\\n\n\\r\\nrnrnrnrnrnrnrn\\r\\n\nරිෂබ් පන්ට්ගේ ඉනිම පහතින්.\nrnrnrnrn\\r\\n\n\\r\\nrnrnrnrn",
       "URL": "https://www.hirunews.lk/sports/190502/පාන්ට්ගේ-වාර්තාගත-නොදැවුණු-ඉනිම-ධාවන්-සමඟ-එක්වූ-විලියම්සන්-විනාශකර-දමයි",
       "Category": "Sports",
       "Parent URL": "https://www.hirunews.lk/sports/all-news.php?pageID=232"
}