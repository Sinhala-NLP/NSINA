{
       "Source": "hirunews",
       "Timestamp": "Friday, 08 November 2019 - 7:58",
       "Headline": "දෙවන විස්සයි විස්ස තරඟයෙන් ඉන්දියාවට ජය",
       "News Content": "රාජ්කොට් හි ඊයේ පැවති දෙවන විස්සයි විස්ස ජාත්‍යන්තර තරඟයෙන් සංචාරක බංග්ලාදේශ පිළ පරදවා කඩුලූ 8ක ජයක් ලැබීමට ඉන්දියාව සමත් වුණා.\nකාසියේ වාසිය දිනූ ඉන්දියාව පළමුවෙන් පන්දුවට පහර දෙන ලෙස බංග්ලාදේශයට ඇරයුම් කළ අතර  ඔවුන් සිය පන්දු වාර 20 තුළ දී කඩුලූ 6ක් දැවී ලකුණු 153ක් රැස් කළා.\nපිළිතුරු වශයෙන් ඉන්දීය පිළ පන්දු වාර 15යි පන්දු 4කදී කඩුලූ 2ක් දැවී ලකුණු 154ක් ලබමින් තරඟයේ ජය හිමි කර ගත්තා.\nඑහිදී නායක රෝහිත් ශර්මා පන්දු 43කදී ලකුණු 85ක් රැස් කළා.\nමේ අනුව ඉන්දියාව සහ බංග්ලාදේශය අතර විස්සයි විස්ස ජාත්‍යන්තර තරඟාවලිය ජයග්‍රහණය එකට එකක් ලෙස සම වනවා.",
       "URL": "https://www.hirunews.lk/sports/227867/දෙවන-විස්සයි-විස්ස-තරඟයෙන්-ඉන්දියාවට-ජය",
       "Category": "Sports",
       "Parent URL": "https://www.hirunews.lk/sports/all-news.php?pageID=131"
}