{
       "Source": "hirunews",
       "Timestamp": "Friday, 17 December 2021 - 13:20",
       "Headline": "කොදෙව් - පාකිස්ථාන එක්දින තරගාවලිය කල් දැමේ",
       "News Content": "සංචාරක බටහිර ඉන්දීය කොදෙව් පිල සහ පාකිස්ථානය අතර එක්දින තරගාවලිය ලබන වසරේ ජූනි මාසය දක්වා කල් දමා තිබෙනවා.\nඒ, කොදෙව් පිලේ මුල් පෙළේ ක්‍රීඩකයන් රැසකට කොරෝනා ආසාදනය වීම හේතුවෙන්.\nකොදෙව් පිල සහ පාකිස්ථානය අතර විස්සයි විස්ස තරගාවලිය ඊයේ(16)දින අවසන් වූයේ පාකිස්ථාන පිලට තුනට, බින්දුවක් ලෙස ජයග්‍රහණය අත්කරදෙමින්.\nඑහිදී, පාකිස්ථානයේ ආරම්භක පිතිකරු මොහොමඩ් රිස්වාන් කැලැන්ඩර් වර්ෂයක් තුළ විස්සයි විස්ස ලකුණු දෙදහසක් ලබාගත් ප්‍රථම ක්‍රීඩකයා බවට පත්වුණා.\nඊයේ පැවති තුන්වන විස්සයි විස්ස තරගයේදී ලකුණු 208ක ඉලක්කය පන්දු වාර 18යි පන්දු පහකදී හඹා යාමට පාකිස්ථානය සමත්වූ අතර, එහිදී මොහොමඩ් රිස්වාන් පන්දු 45ක් වෙනුවෙන් ලකුණු 87ක රැස් කළා.\nනායක බාබර් අසාම් 79යි.",
       "URL": "https://www.hirunews.lk/sports/291320/කොදෙව්-පාකිස්ථාන-එක්දින-තරගාවලිය-කල්-දැමේ",
       "Category": "Sports",
       "Parent URL": "https://www.hirunews.lk/sports/all-news.php?pageID=33"
}