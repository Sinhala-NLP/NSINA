{
       "Source": "hirunews",
       "Timestamp": "Sunday, 24 December 2017 - 14:52",
       "Headline": "මැතිව්ස්ගේ හිඩැස පුරවන්න අද තරඟයට දසුන් ?",
       "News Content": "ශ්‍රී ලංකා කණ්ඩයම සහ ඉන්දීය කණ්ඩායම අතර පැවැත්වෙන තුන්වන සහ අවසන් 20-20 තරඟය අද සවස මුම්බායි - වන්කඩේ ක්‍රීඩාංගණයේදී ආරම්භ වනවා.\nඉන්දියාව මේ වනවිට තරගාවලිය දෙකට බින්දුවක් ලෙස ජයගෙන අවසන්.\nපුර්ණ තරඟාවලි පරාජයෙන් ගැලවීමට ශ්‍රී ලංකා කණ්ඩායමට අද තරඟය ජයග්‍රහණය කිරීම වැදගත් වනවා.\nඉන්දියාව සමඟ පැවැති දෙවන විස්සයි විස්ස තරඟයේදී පාදයේ මස් පිඬු ආබාධයකට ලක්වූ ශ්‍රී ලංකා කණ්ඩායමේ තුන් ඉරියව් ක්‍රීඩක ඇන්ජලෝ මැතිව්ස් අද තරඟට ක්‍රීඩා කරන්නේ නැහැ.\nඒ අනුව අද තරඟය සඳහා තුන් ඉරිවේ ක්‍රීඩකයෙක් ලෙස දසුන් ශානක ශ්‍රී ලංකා කණ්ඩායමට කැඳවනු ඇති බවයි ඉන්දියාවෙන් වාර්තා වන්නේ.\nදසුන් ශානක ශ්‍රී ලංකාව වෙනුවෙන් පන්දුවාර 20 තරඟ 17කට මේ වන විට ක්‍රීඩා කර ඇති අතර එහිදී ලකුණු 168 ක් සහ කඩුලු 06ක් දවාගෙන තිබෙනවා.\nමේ අතර ශ්‍රී ලංකා ක්‍රිකට් කළමනාකරු අසංග ගුරුසිංහ ක්‍රිකට් වෙබ් අඩවි වෙත ප්‍රකාශ කර ඇති පරිදි මැතිව්ස්ට ඉදිරි සති දෙක තුළ ක්‍රීඩා කිරීමට හැකියාවක් නොලැබෙන බව සඳහන්.",
       "URL": "https://www.hirunews.lk/sports/179201/මැතිව්ස්ගේ-හිඩැස-පුරවන්න-අද-තරඟයට-දසුන්",
       "Category": "Sports",
       "Parent URL": "https://www.hirunews.lk/sports/all-news.php?pageID=270"
}