{
       "Source": "hirunews",
       "Timestamp": "Thursday, 18 July 2013 - 7:55",
       "Headline": "අළු බදුන කුසලාන දෙවන ටෙස්ට් තරගය අද.",
       "News Content": "අළුබඳුන කුසලාන දෙවන ටෙස්ට් තරඟය එංගලන්තයේ ලෝඞ්ස් පිටියේදී අද (18) ආරම්භ වනවා. එංගලන්ත නායක ඇලිස්ටෙයාර් කුක් ප්‍රකාශ කළේ දෙවන ටෙස්ට් තරගය සඳහා දැඩි තීන්දු ගැනීමට තමන් නොපැකිලෙන බවයි. පළමු ටෙස්ට් තරගයෙන් එංගලන්තය ලකුණු 14 ක තියුණු ජයක් වාර්තා කළා. එහිදී අපේක්ෂිත දස්කම් දැක්වීමට අපොහොසත් වූ වේගපන්දු යවන ක්‍රීඩක ස්ටීවන් ෆින් දෙවන ටෙස්ට් තරගයෙන් ඉවත් කිරීමට ද ඉඩ ඇති බව ක්‍රීඩා විචාරකයින්ගේ අදහසයි. කෙසේ නමුත්, ජේම්ස් ඇන්ඩර්සන් සිය වේගපන්දුවලින්  ඕස්ට්‍රේලියානු කඩුලූ 10 ක් බිඳ හෙලීමට සමත්වුණා. ඔහු දෙවන තරගයට එක්වන්නේ පළමු තරගයේදී කායික ආබාධයකට ද ලක්වීමෙන් අනතුරුවයි. එංගලන්ත පිලේ කඩුලූ රකින ක්‍රීඩක මැට් ප්‍රයර් ද කණ්ඩායමෙන් ඉවත් කිරීමේ අවදානමකට ලක්ව සිටිනවා. මේ අතර,  ඕස්ට්‍රේලියානු නායක මයිකල් ක්ලාක් ප්‍රකාශ කළේ පළමු තරගයෙන් පසු එල්ල වූ මාධ්‍ය ප්‍රහාරවලින් කණ්ඩායම දුර්මුඛ වී නොමැති බවයි.",
       "URL": "https://www.hirunews.lk/sports/63247/අළු-බදුන-කුසලාන-දෙවන-ටෙස්ට්-තරගය-අද",
       "Category": "Sports",
       "Parent URL": "https://www.hirunews.lk/sports/all-news.php?pageID=524"
}