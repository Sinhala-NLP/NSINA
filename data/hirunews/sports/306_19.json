{
       "Source": "hirunews",
       "Timestamp": "Saturday, 19 August 2017 - 10:46",
       "Headline": "එංගලන්ත නායකයා වර්තා පොත් අලුත් කරයි",
       "News Content": "ටෙස්ට් තරඟ වලදී පිට පිට ටෙස්ට් අර්ධ ශතක 11 ක් රැස් කිරීමට එංගලන්ත කණ්ඩායමේ නායක ජෝ රූට් පසුගියදා සමත් වුණා.\nඒ අනුව ජෝ රූට් වාර්තා පොත් අතරට එක්වන්නේ පිට පිට ටෙස්ට් අර්ධ ශතක 11 ක් රැස් කිරීමට සමත්වූ පළමු එංගලන්ත පිතිකරුවා ලෙසයි.\nජෝ රූට් මෙම වාර්තාව පිහිටුවීම සමත්වුණේ සංචාරක බටහිර ඉන්දීය කොදෙව් කණ්ඩායම සමඟ පැවැත්වෙන පළමු ටෙස්ට් ක්‍රිකට් තරගයේදී.\nඑංගලන්තය සහ සංචාරක බටහිර ඉන්දීය කොදෙව් කණ්ඩායම අතර පැවැත්වෙන මෙම ටෙස්ට්  දිවා රාත්‍රී තරඟයක් ලෙස පැවැත්වෙනවා.\nපළමු ඉනිම ක්‍රීඩා කළ එංගලන්ත කණ්ඩායම සිට පළමු ඉනිම සඳහා කඩුලු 08 දැවී ලකුණු 514ක් රැස් කරගෙන තිබියදී ඉනිම අත්හිටුවා කොදෙව් කණ්ඩායමට පන්දුවට පහරදීමට අවස්ථාව ලබා දුන්නා.\nඑහිදී ජෝ රූට් ලකුණු 136ක් රැස් කළ අතර ඇලෙක්ස් ට්‍රේයා කුක් ලකුණු 243ක් රැස් කිරීම විශේෂත්වයක්.\nඒ අනුව පිට පිටම ටෙස්ට් අර්ධ ශතක 11ක් වාර්තා කළ ලොව 05වන පිතිකරුවා බවට ජෝ රූට් පත්වනවා.\nදකුණු අප්‍රිකාවේ ඒ.බී ඩිවිලියස් පිට පිට ටෙස්ට් අර්ධ ශතක 12ක් වාර්තා කරමින් එහි ලෝක වාර්තාවට හිමිකම් කියනවා.\nජෝ රූට්ගේ ඉනිම පහතින්..",
       "URL": "https://www.hirunews.lk/sports/168824/එංගලන්ත-නායකයා-වර්තා-පොත්-අලුත්-කරයි",
       "Category": "Sports",
       "Parent URL": "https://www.hirunews.lk/sports/all-news.php?pageID=306"
}