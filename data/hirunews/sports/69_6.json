{
       "Source": "hirunews",
       "Timestamp": "Thursday, 28 January 2021 - 13:56",
       "Headline": "ශ්‍රී ලංකා ක්‍රිකට් ආයතනයට නව තේරීම් කමිටුවක්",
       "News Content": "ශ්‍රී ලංකා ක්‍රිකට් ආයතනයට නව තේරීම් කමිටුවක් පත් කිරීමට තීරණය කර තිබෙනවා.\nක්‍රීඩා අමාත්‍ය නාමල් රාජපක්ෂ සහ ශ්‍රී ලංකා ක්‍රිකට් ආයතනයේ ප්‍රධානීන් අතර ඊයේ පැවති සාකච්ඡාවකදී මෙම තීරණයට එළඹී ඇති බව සඳහන්.\nමෙම සාකච්ඡාව සඳහා ශ්‍රී ලංකා ක්‍රිකට් පිලේ ප්‍රධාන පුහුණුකරු, ජාතික ක්‍රිඩා සභාවේ නිලධාරින් සහ ක්‍රීඩා අමාත්‍යාංශ නිලධාරින් ද එක්වී තිබෙනවා.\nක්‍රීඩා අමාත්‍යවරයා සිය ෆේස්බුක් ගිණුමේ සටහන් කර ඇති පරිදි නව තේරීම් කමිටුවට අමතරව තරඟකාරි දේශීය පළාත් තරගාවලියක් පැවැත්වීමට ද සැලසුම් කෙරෙනවා.\nවිනය හා කායික යෝග්‍යතාවයට ප්‍රමුඛත්වය ලබාදීම ප්‍රධාන පුහුණුකරුගේ සහයට අධ්‍යක්ෂවරයෙකු සහ උපදේශකවරයෙකු පත් කිරීම ද එහිදී එළඹුණු තීරණවලට ඇතුළත්.\nඑමෙන්ම, දක්ෂතා පදනම් කර ගනිමින් ක්‍රිකට් ක්‍රීඩකයන්ට ගෙවීම් සිදුකිරීම සහ ඔවුන් කොන්ත්‍රාත් ගත කිරීමට ක්‍රීඩා අමාත්‍යවරයා මෙහිදී උපදෙස් ලබාදී තිබෙනවා.",
       "URL": "https://www.hirunews.lk/sports/260968/ශ්‍රී-ලංකා-ක්‍රිකට්-ආයතනයට-නව-තේරීම්-කමිටුවක්",
       "Category": "Sports",
       "Parent URL": "https://www.hirunews.lk/sports/all-news.php?pageID=69"
}