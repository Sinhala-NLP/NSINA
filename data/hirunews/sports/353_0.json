{
       "Source": "hirunews",
       "Timestamp": "Sunday, 19 February 2017 - 7:42",
       "Headline": "වාර්තාවක් තැබීමේ අරමුණින් සිංහයින් පිටියට",
       "News Content": "ශ්‍රී ලංකාව සහ  ඕස්ට්‍රේලියාව අතර දෙවන විස්සයි විස්ස ජාත්‍යන්තර තරඟය වික්ටෝරියා ප්‍රාන්තයේ ගීලොන් හි සිමන්ඩ්ස් ක්‍රීඩාංගනයේදී අද පැවැත්වෙනවා.\nඑය ශ්‍රී ලංකා වේලාවෙන් අද පස්වරු 1.50 ට ආරම්භ වීමට නියමිතයි.\nපළමු විස්සයි විස්ස තරඟයෙන් ජයග්‍රහණය කළ ශ්‍රී ලංකා පිලට මෙම තරඟය ජයග්‍රහණය කිරීමට හැකිවුවහොත්  ඕස්ට්‍රේලියාවේදී අඛණ්ඩව විස්සයි විස්ස ජාත්‍යන්තර තරඟාවලි තුනක් ජය ගැනීමේ වාර්තාවක් සටහන් කිරීමට හැකියාව ලැබෙනවා.\nමෙම ක්‍රීඩාංගණයේදී  ඕස්ට්‍රේලියානු පිල ජාත්‍යන්තර තරඟයකට සහභාගිවන ප්‍රථම අවස්ථාවද මෙයයි.",
       "URL": "https://www.hirunews.lk/sports/154864/වාර්තාවක්-තැබීමේ-අරමුණින්-සිංහයින්-පිටියට",
       "Category": "Sports",
       "Parent URL": "https://www.hirunews.lk/sports/all-news.php?pageID=353"
}