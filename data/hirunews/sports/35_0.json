{
       "Source": "hirunews",
       "Timestamp": "Saturday, 27 November 2021 - 7:11",
       "Headline": "මානසික සෞඛ්‍යය වෙනුවෙන් ටිම් පේන් ක්‍රිකට් ක්‍රීඩාවෙන් විවේක ගනියි",
       "News Content": "ටිම් පේන් ක්‍රිකට් ක්‍රීඩාවෙන් දින නියමයක් නො මැති ව මානසික සෞඛ්‍යය සඳහා විවේකය ගෙන ඇති බව වාර්තා වෙනවා.\nඔහු ඔස්ට්‍රේලියානු ටෙස්ට් ක්‍රිකට් නායකත්වයෙන් ද මීට ටික දිනකට ඉහත දී ඉවත් වුණා.\nකලකට ඉහත දී කාන්තාවකට යොමු කළ කෙටි පණිවිඩ සිදුවීමක් හරහා ටිම් පේන් වඩාත් කතාබහට ලක් වූ අතර, ටිම්ගේ ඉහත තීරණයට මෙම සිදුවීම ද බලපාන්නට ඇති.\nකෙසේ වෙතත් ටිම්ගේ ඉවත් වීමෙන් හිස් වූ ඔස්ට්‍රේලියානු ටෙස්ට් වගකීම, මින් ඉදිරියට උසුලාගෙන යන්නේ පැට් කමින්ස් විසිනි.",
       "URL": "https://www.hirunews.lk/sports/289302/මානසික-සෞඛ්‍යය-වෙනුවෙන්-ටිම්-පේන්-ක්‍රිකට්-ක්‍රීඩාවෙන්-විවේක-ගනියි",
       "Category": "Sports",
       "Parent URL": "https://www.hirunews.lk/sports/all-news.php?pageID=35"
}