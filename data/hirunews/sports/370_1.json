{
       "Source": "hirunews",
       "Timestamp": "Wednesday, 30 November 2016 - 8:04",
       "Headline": "ඉන්දියාවට කඩුලු 8ක ජයක්",
       "News Content": "එංගලන්තය සමඟ පැවැති 3 වන ටෙස්ට් ක්‍රිකට් තරඟය කඩුලු  8කින් ජය ගැනීමට ඉන්දියාව ඊයේ සමත් වුණා.\nචන්දිගාර් හි පැවැති මෙම තරඟයේ පළමුවෙන් පන්දුවට පහර දුන් එංගලන්ත කණ්ඩායම පළමු ඉනිම සඳහා ලකුණු 283ක් සහ දෙවන ඉනිම සඳහා ලකුණු 236ක් රැස් කළා.\nඉන්දීය පිළ පළමු ඉනිම සඳහා ලකුණු 417ක් රැස් කළ අතර ඔවුන්ට ජයග්‍රහණය සඳහා දෙවන ඉනිමේදී රැස් කිරීමට අවශ්‍ය වූයේ ලකුණු 103ක් පමණයි.\nඉන්දීය කණ්ඩායම ජයග්‍රාහී ඉලක්කය පසු කර ගියේ කඩුලු 2ක් පමණක් දැවී තිබියදීයි.\nඒ අනුව තරඟ 5කින් සමන්විත එංගලන්ත ඉන්දියා ටෙස්ට් ක්‍රිකට් තරගාවලිය දෙකට බින්දුවක් ලෙස ඉදිරියෙන් සිටින්නේ ඉන්දීය පිළයි.",
       "URL": "https://www.hirunews.lk/sports/148623/ඉන්දියාවට-කඩුලු-8ක-ජයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=370"
}