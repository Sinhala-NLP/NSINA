{
       "Source": "hirunews",
       "Timestamp": "Sunday, 02 February 2020 - 13:01",
       "Headline": "සිම්බාබ්වේ පිලේ ක්‍රීඩකයින්ගේ වැටුප් කැපේ",
       "News Content": "ශ්‍රී ලංකාව සමඟ පැවති ටෙස්ට් තරගාවලියේදී ප්‍රමාණවත් දස්කම් දැක්වීමට අපොහොසත්වීම හේතුවෙන් සිම්බාබ්වේ ක්‍රිකට් පිලේ ක්‍රීඩකයන්ගේ වැටුප් සහ දීමනා කප්පාදුවකට ලක් කර ඇති බව වාර්තාවනවා.\nසිම්බාබ්වේ ක්‍රිකට් සභාපතිවරයා සඳහනු කළේ ඔවුන්ගේ ක්‍රියාකාරකම්වලට ප්‍රතිචාරයක් දැක්විය යුතු බවයි.\nයමක් ලබාදී ප්‍රතිලාභයක් හිමිකරගත යුතු බව සියල්ලන් පිළිගන්නා කරුණක් බවයි ඔහු සඳහන් කළේ.\nශ්‍රී ලංකාව සමඟ පැවති පළමු ටෙස්ට් තරගයෙන් සිම්බාබ්වේ පිල පරාජයට පත්වූ අතර, දෙවන තරගය ජය පැරදුමෙන් තොරව අවසන් වුණා.\nතරග දෙකේදීම සිම්බාබ්වේ පිල දස්කම් දැක්වීමට සමත්වුවද, ශ්‍රී ලංකාවට එරෙහි ප්‍රථම ටෙස්ට් ජය වාර්තා කිරීම ඔවුන්ට හැකිවූයේ නැහැ.\nසිම්බාබ්වේ ක්‍රිකට් පරිපාලනය පසුගිය කාලය තුළම මූල්‍ය  අර්බුදයකට මුහුණදුන් අතර, ජාත්‍යන්තර ක්‍රිකට් සම්මේලනය මගින් වසරකට වැඩි කාලයක් සාමාජිකත්වය අහිමි කිරීම නිසා එම තත්ත්වය උත්සන්න වුණා.",
       "URL": "https://www.hirunews.lk/sports/233553/සිම්බාබ්වේ-පිලේ-ක්‍රීඩකයින්ගේ-වැටුප්-කැපේ",
       "Category": "Sports",
       "Parent URL": "https://www.hirunews.lk/sports/all-news.php?pageID=115"
}