{
       "Source": "hirunews",
       "Timestamp": "Monday, 17 May 2021 - 7:20",
       "Headline": "රුබෙල් හුසෙන්ට ශ්‍රී ලංකා සංචාරය අහිමි වෙයි",
       "News Content": "බංග්ලාදේශ වේග පන්දු යවන ක්‍රීඩක රුබෙල් හුසේන්ට සහ හසාන් මහ්මුද්ට ශ්‍රී ලංකාව සමඟ ආරම්භ වීමට නියමිත තරඟ 03කින් යුත් එක්දින ක්‍රිකට් තරඟාවලිය ක්‍රීඩා කිරීමේ අවස්ථාව අහිමි වී තිබෙනවා.\nඒ, ඔවුන් දෙදෙනා ආබාධවලට ලක්වීම හේතුවෙන්.\nඔවුන් දෙදෙනාම පිට කොන්දේ ආබාධයන්ට ලක්ව ඇති බවයි වාර්තා වන්නේ.\nලබන 23 වනදා ආරම්භ වීමට නියමිත ශ්‍රී ලංකාවට එරෙහි එක්දින තරඟාවලිය සදහා වන මූලික බංග්ලාදේශ සංචිතයක් මේ වන විටත් ප්‍රකාශයට පත් කර ඇති අතර, ඊට ක්‍රීඩකයින් 21 දෙනෙකු ඇතුළත්.",
       "URL": "https://www.hirunews.lk/sports/271565/රුබෙල්-හුසෙන්ට-ශ්‍රී-ලංකා-සංචාරය-අහිමි-වෙයි",
       "Category": "Sports",
       "Parent URL": "https://www.hirunews.lk/sports/all-news.php?pageID=55"
}