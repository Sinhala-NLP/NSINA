{
       "Source": "hirunews",
       "Timestamp": "Sunday, 10 June 2018 - 15:42",
       "Headline": "අර්ජුන් තෙන්ඩුල්කාර් ශ්‍රී ලංකාවට එරෙහිව ක්‍රිකට් පිටියට",
       "News Content": "හිටපු ඉන්දීය ක්‍රිකට් ක්‍රීඩක සචින් තෙන්ඩුල්කාර්ගේ පුත් අර්ජුන් තෙන්ඩුල්කාර් ඉන්දීය 19න් පහළ ජාතික කණ්ඩායම සඳහා තෝරාගෙන තිබෙනවා.\nඒ අනුව ලබන ජුලි මාසයේදී තරඟ සංචාරයක් සඳහා ශ්‍රී ලංකාවට පැමිණෙන ඉන්දීය 19න් පහළ සංචිතයට අර්ජුන් තෙන්ඩුල්කාර් ඇතුළත්.\nසිව් දින තරඟ දෙකක් සහ එක්දින තරඟ 05ක් සඳහා ඉන්දීය 19න් පහළ  කණ්ඩායම ශ්‍රී ලංකාවට පැමිණීමට නියමිතයි.\nකණිෂ්ඨ ක්‍රිකට් ක්‍රිකට් ක්‍රීඩකයෙකු ලෙස අර්ජුන් හොඳින් ක්‍රීඩා කරනු ඇතැයි ක්‍රිකට් විචාරකයින් පවසනවා.\nමේ වනවිට 18වන වියේ පසුවන අර්ජුන් තෙන්ඩුල්කාර් වමත් වේග පන්දු යවන්නෙක් සහ මැදපෙළ පිතිකරුවෙක් ලෙස ක්‍රීඩා කරනවා.",
       "URL": "https://www.hirunews.lk/sports/192730/අර්ජුන්-තෙන්ඩුල්කාර්-ශ්‍රී-ලංකාවට-එරෙහිව-ක්‍රිකට්-පිටියට",
       "Category": "Sports",
       "Parent URL": "https://www.hirunews.lk/sports/all-news.php?pageID=226"
}