{
       "Source": "hirunews",
       "Timestamp": "Wednesday, 10 April 2019 - 18:21",
       "Headline": "ලොවම බලා සිටින අද IPL ගැටුමට සුපිරි මාලි එනවාද?",
       "News Content": "ලොවම බලා සිටින අද IPL ගැටුමට සුපිරි මාලි එනවාද?..\\\"\nඉන්දීය ප්‍රිමියර් ලීග් තරඟාවලියේ 24 වන තරඟය ලෙස මුම්බායි ඉන්දියන්ස් සහ කිංග්ස් කණ්ඩායම අතර තරඟය අද මුම්බායි වන්කඩේ ක්‍රීඩාංගණයේදී පැවැත්වීමට නියමිතව තිබෙනවා.\nතරඟය ශ්‍රී ලංකා වේලාවෙන් අද රාත්‍රී 8ට ආරම්භ වනවා.\nමෙහෙදී අද පැවැත්වෙන තරඟය පිළිබඳ බොහෝ දෙනාගේ අවධානය යොමු වී තිබෙනවා.\nඒ සන්රයිස් හයිද්‍රබාද් කණ්ඩායම සමඟ පැවැති තරඟයේදී බටහිර ඉන්දීය කොදෙව් යොවුන් ක්‍රීඩක අල්සාරි ජෝසප්ගේ විශිෂ්ඨ පන්දු යැවීම හමුවේ ශ්‍රී ලංකා වේග පන්දු යවන ක්‍රීඩක ලසිත් මාලිංග හට අද තරඟයේදී ඉඩ ප්‍රස්ථාව ලැබේදැයි සැක මතු විය හැකි තත්වයක් හට ගැනීම හේතුවෙන්.\nඑහිදී අල්සාරි ජෝෂප් පන්දු වාර 3 යි පන්දු 4 කදී එක් නිලකුණු පන්දු වාරයක් සමඟ ලකුණු 12 කට කඩුලූ 6 ක් බිඳ හෙලීමට සමත් වුණා.\nඑම වාර්තාව සමඟ 2008 වසරේ සමාරම්භක අයි.පී.එල්. තරගාවලියේදි පාකිස්ථාන ක්‍රීඩක සොහයිල් තන්වීර් ලකුණු 14 කට කඩුලූ 6 ක් දවාගත් වාර්තාවද බිද වැටුණා.\nකෙසේ වෙතත් ලසිත් මාලිංග පසුගිය 06 වැනිදා මුම්බායි කණ්ඩායම සමඟ පැවැති තරඟයට සහභාගී වුයේ නොවූ අතර ඊට හේතුව වුයේ ශ්‍රී ලංකාවේ මේ වන විට පැවැත්වෙන සුපිරි පළාත් පන්දුවාර 50 තරඟාවලිය හේතුවෙන්.\nඉන්දීය ක්‍රීඩා මාධ්‍ය වැඩිදුරටත් සඳහන් කරන්නේ මුම්බායි කණ්ඩායමේ වමත් වේග පන්දු යවන ක්‍රීඩක ජේසන් බෙහ්රෙන්ඩොෆ් කණ්ඩායමෙන් ඉවත් කරහොත් පමණක් ලසිත් මාලිංගහට අද තරඟ කිරීමට හැකි බවයි.\nකෙසේ වෙතත් ලසිත් මාලිංග අද මුම්බායි කණ්ඩායම සමඟ එක්වුවද යළිත් ශ්‍රී ලංකාව බලා පැමිණෙන අතර ඒ ශ්‍රී ලංකා සුපිරි පළාත් තරඟාවලියේ අවසන් තරඟයට සහභාගී වෙනුවෙන්.rnrnrnrn\\r\\n\n\\r\\nrnrnrnrnrn\\r\\n\n\\r\\nrnrnrn\\r\\n\n\\r\\nrn\\r\\n\n\\r\\n",
       "URL": "https://www.hirunews.lk/sports/214218/ලොවම-බලා-සිටින-අද-ipl-ගැටුමට-සුපිරි-මාලි-එනවාද",
       "Category": "Sports",
       "Parent URL": "https://www.hirunews.lk/sports/all-news.php?pageID=167"
}