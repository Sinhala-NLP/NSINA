{
       "Source": "hirunews",
       "Timestamp": "Wednesday, 23 September 2015 - 7:43",
       "Headline": "ජූඩෝ බාලිකා ශූරතාව ගම්පොළ ජිනරාජ බාලිකා විද්‍යාලයට",
       "News Content": "සමස්ත ලංකා පාසල් ජූඩෝ තරගාවලියේ බාලිකා ශූරතාව පිට පිට 18 වැනි වරටත් දිනා ගැනීමට ගම්පොළ ජිනරාජ බාලිකා විද්‍යාලය සමත් වුණා. මෙම තරගාවලියේ බාලක ශූරතාව දිනා ගත්තේ ගම්පොළ වික්‍රමබාහු මධ්‍ය මහා විද්‍යාලය විසිනුයි. බාලිකා අනුශූරතාව පන්විලතැන්න මහා විද්‍යාලය දිනා ගත් අතර, බාලක අනුශූරතාව දිනා ගත්තේ ගම්පොළ ජිනරාජ විද්‍යාලයයි. මෙවර තරගාවලියේ දක්ෂතම ක්‍රීඩකයා ලෙස ගම්පොළ ජිනරාජ විද්‍යාලයේ නිපුන් පබසරටත්, දක්ෂතම ක්‍රීඩිකාව ලෙස මහනුවර - අංකුඹුර පරාක්‍රම ජාතික පාසලේ හෂිනි මල්ෂිකාත් තේරී පත්වුණා.",
       "URL": "https://www.hirunews.lk/sports/117094/ජූඩෝ-බාලිකා-ශූරතාව-ගම්පොළ-ජිනරාජ-විද්‍යාලයට",
       "Category": "Sports",
       "Parent URL": "https://www.hirunews.lk/sports/all-news.php?pageID=449"
}