{
       "Source": "hirunews",
       "Timestamp": "Monday, 04 December 2017 - 10:27",
       "Headline": "ඉතිහාස ගතවූ ඉන්දු ලංකා තුන්වන ටෙස්ට් තරඟය",
       "News Content": "ශ්‍රී ලංකා කණ්ඩායම සහ ඉන්දීය කණ්ඩායම අතර පැවැත්වෙන තුන්වන ටෙස්ට් තරඟයේ දෙවැනි දිනය වූ ඊයේ දිනයේදී දිල්ලි නුවර පැවති වායු දූෂණය හේතුවෙන් ශ්‍රී ලංකා ක්‍රීඩකයින් පීඩා විදීම සම්බන්ධයෙන් මේ වන විට බොහෝ දෙනෙකුගේ අවධානය යොමුව තිබෙනවා.\nමේ හේතුවෙන් ඊයේ දිනයේදී තරඟය අවස්ථා දෙකකදී තාවකාලිකව නතර කිරීමට සිදුවුණා.\nඊයේ දිනයේදී ශ්‍රී ලංකා ක්‍රීඩකයින් මුහුණ දුන් මෙම තත්වය සම්බන්ධයෙන් තරඟයේ තුන්වන දිනය අවසානයේ පැවති මාධ්‍ය හමුවේදී ශ්‍රී ලංකා කණ්ඩායමේ පුහුණුකරු නික් පෝතාස් අදහස් පළකර සිටියා.\nඔහු එහිදී කියා සිටියේ ඊයේ ක්‍රීඩාංගනයේ පැවති වතාවරණය ශ්‍රී ලංකා ක්‍රීඩකයින්ට නුපුරුදු තත්වයක් බවයි.\nපැවති වායු දූෂණය හේතුවෙන් ශ්‍රී ලංකා කණ්ඩායමේ වේග පන්දු යවන්නන් දෙදෙනා වන සුරංග ලක්මාල්ට සහ ළහිරු ගමගේට ශ්වසන ගැටළු ඇති වීම නිසා ක්‍රීඩාගාරය වෙත යාමට සිදුවුණා.\nපෝතාස් එහිදී වැඩිදුරටත් පවසා සිටියේ  පැවති වායු දූෂණයේ බලපෑම හේතුවෙන් සුරංග ලක්මාල්, ළහිරු ගමගේ සහ ධනංජය ද සිල්වා වමනය දැමු බවයි.\nකෙසේ වෙතත් දිල්ලි නුවර පවතින මෙම තත්වය තම ක්‍රීඩකයින්ට සාමාන්‍ය දෙයක් බව මේ සම්බන්ධයෙන් අදහස් දක්වමින් ඉන්දීය කණ්ඩායමේ නායක විරාත් කෝලි පවසා සිටියා.\nමේ අතර වායු දූෂණ තත්වයක් හේතුවෙන් ජාත්‍යන්තර ක්‍රිකට් තරඟයක් තාවකාලිකව නතර කළ පළමු අවසථාව මෙය ලෙසට ඉතිහාසයට එක්වෙනවා.\nකෙසේ වෙතත් ඊයේ දිනයේදී සිදුවූ මෙම තත්වය හේතුවෙන් ඉන්දියාවේ නවදිල්ලි නුවර පවතින වායු දූෂණය පිළිබඳව ලෝකයේ අවධානය යොමුව තිබෙනවා.\nrnrnrnrnrnrn\\r\\n",
       "URL": "https://www.hirunews.lk/sports/177540/ඉතිහාස-ගතවූ-ඉන්දු-ලංකා-තුන්වන-ටෙස්ට්-තරඟය",
       "Category": "Sports",
       "Parent URL": "https://www.hirunews.lk/sports/all-news.php?pageID=276"
}