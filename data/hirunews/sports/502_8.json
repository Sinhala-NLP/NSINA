{
       "Source": "hirunews",
       "Timestamp": "Saturday, 23 November 2013 - 13:15",
       "Headline": "වෝනර්, ක්ලාක් බ්‍රිස්බේන් පිටිය වර්ණවත් කරයි.",
       "News Content": "අළු බදුන කුසලාන ක්‍රිකට් තරඟාවලියේ පළමු ටෙස්ට් තරඟයේ තුන්වන දිනය වන අද (23) ඕස්ට්‍රේලියානු කණ්ඩායම සිය දෙවන ඉනිම අත්හිටවූයේ කඩුලූ 7 කට ලකුණු 401 ක් ලබා ගනිමින්. තරඟයේ පළමුවෙන්ම පන්දුවට පහරදුන්  ඕස්ට්‍රේලියානුවන් සිය ප්‍රථම ඉනිම සඳහා සියලූදෙනා දැවී ලකුණු 295 ක් රැස් කළා. ඊට පිළිතුරු ලෙස එංගලන්ත කණ්ඩායමට ප්‍රථම ඉනිම සඳහා ලබාගත හැකිවූයේ ලකුණු 136 ක් පමණයි. දෙවන ඉනිමේදී  ඕස්ට්‍රේලියානු ලකුණු පුවරුවේ ලකුණු සංඛ්‍යාව 401 ක් ලෙස සනිටුහන් කිරීමට පිත්තෙන් දස්කම් දක්වමින් ඬේවිඞ් වෝනර් සහ නායක මයිකල් ක්ලාක් විශිෂ්්ඨ පිතිහරඹයක නිරත වුණා. එහිදී ඬේවිඞ් වෝනර් ලකුණු 124 ක් ද, මයිකල් ක්ලාක් ලකුණු 113 ක් ද ලබා ගත්තා. එංගලන්ත පිලට දෙවන ඉනිමේදී ලැබී ඇති ජයග්‍රාහී ඉලක්කය ලකුණු 561 ක්.",
       "URL": "https://www.hirunews.lk/sports/71954/වෝනර්-ක්ලාක්-බ්‍රිස්බේන්-පිටිය-වර්ණවත්-කරයි",
       "Category": "Sports",
       "Parent URL": "https://www.hirunews.lk/sports/all-news.php?pageID=502"
}