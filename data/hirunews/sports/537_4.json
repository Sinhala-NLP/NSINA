{
       "Source": "hirunews",
       "Timestamp": "Thursday, 09 May 2013 - 19:00",
       "Headline": "රාජස්ථාන් කණ්ඩායමට ලකුණු 146 ක ඉලක්කයක්.",
       "News Content": "ඉන්දීය ප්‍රිමියර් ලීග් තරගාවලියේ තවත් තරග දෙකක් අද (09) දිනයේ පැවැත්වෙනවා. ඉන් පළමු තරගය වන කිංග්ස් ඉලෙවන් පන්ජාබ් කණ්ඩායම සහ රාජස්ථාන් රෝයල් කණ්ඩායම අතර තරගය මේ වනවිට මොහාලිහිදී පැවැත්වෙනවා. පළමුවෙන් පන්දුවට පහරදුන් පන්ජාබ් කණ්ඩායම නියමිත පන්දුවාර විස්ස අවසානයේ කඩුළු 06 ක් දැවී ලකුණු 145 ක් රැස්කළා. ලකුණු 146 ක ජයග්‍රාහී ඉලක්කය හඹායන රාජස්ථාන් රෝයල් කණ්ඩායම මීට සුළු මොහොතකට පෙර පන්දුවාර 11 ක් අවසානයේ කඩුළු දෙකක් දැවී ලකුණු 83 ක් ලබා සිටියා.",
       "URL": "https://www.hirunews.lk/sports/58666/රාජස්ථාන්-කණ්ඩායමට-ලකුණු-146-ක-ඉලක්කයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=537"
}