{
       "Source": "hirunews",
       "Timestamp": "Thursday, 28 January 2016 - 16:15",
       "Headline": "ඉන්දියාවට එරෙහි 20-20 සංචිතයෙන් මාලිංග / මැතිව්ස්  ඉවතට",
       "News Content": "ඉන්දියාව සමග පැවැත්වෙන 20 යි 20 තරග සංචාරයට සහභාගී වන ශ්‍රී ලංකා සංචිතය නම්කර තිබෙනවා.\nඑහි නායකත්වය පවරා ඇත්තේ දිනේෂ් චන්දිමාල්ටයි.\nටී එම් ඩිල්ෂාන් / සීකුගේ ප්‍රසන්න / මිලින්ද සිරිවර්ධන / ධනුෂ්ක ගුණතිලක / තිසර පෙරේරා / දසුන් ශානක සහ අසේල ගුණරත්න ද සංචිතයට ඇතුලත්.\nචාමර කපුගෙදර / චමීර දුෂ්මන්ත / දිල්හාර ප්‍රනාන්දු / කසුන් රාජිත / බිනුර ප්‍රනාන්දු / සචිත්‍ර සේනානායක / සහ ජෙෆ්රි වැන්ඩර්සේ සංචිතයේ සෙසු ක්‍රීඩකයන් වනවා.\nතේරීම් කමිටු රැස්වීමේදී මෙම සංචිතය නම් කෙරුනු බවයි ශ්‍රී ලංකා ක්‍රිකට් ආයතනය නිවේදනය කලේ.\nඉන්දීය සංචාරයට එක්වන මෙම සංචාරයට ක්‍රීඩා අමාත්‍යවරයාගේ අනුමැතිය ද හිමිව තිබෙනවා.\nලසිත් මාලිංග / ඇන්ජෙලෝ මැතිවිස් / නුවන් කුලසේකර / රංගන හේරත් සහ නුවන් ප්‍රදීප් ආබාධ තත්වයන් හේතුවෙන් සංචිතයෙන් ඉවත්කල බවයි ක්‍රිකට් ආයතනය සඳහන් කලේ.\nසංචාරක ශ්‍රී ලංකා කණ්ඩායම සහ ඉන්දියාව අතර 20-20 තරග 3 ක් පැවැත්වීමට නියමිතයි.\nපෙබරවාරි 9 වනදා පළමු තරගය පැවැත්වෙන්නේ පුනේහිදීයි.\nමේ අතර එළඹෙන ආසියානු කුසලානයට සහ 20-20 ලෝක කුසලානයට සහභාගී වන සංචිතයට මේවන විට ක්‍රියාත්මක අන්තර් පළාත් 20-20 තරගාවලියෙන් පසු තෝරා ගන්නා බව ශ්‍රී ලංකා ක්‍රිකට් ආයතනය ප්‍රකාශ කලා.",
       "URL": "https://www.hirunews.lk/sports/124944/ඉන්දියාවට-එරෙහි-20-සංචිතයෙන්-මාලිංග-මැතිව්ස්-ඉවතට",
       "Category": "Sports",
       "Parent URL": "https://www.hirunews.lk/sports/all-news.php?pageID=430"
}