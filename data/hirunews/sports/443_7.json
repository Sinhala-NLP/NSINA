{
       "Source": "hirunews",
       "Timestamp": "Thursday, 29 October 2015 - 12:45",
       "Headline": "ශ්‍රී ලංකා ක්‍රිකට් පිලේ ස්ථිර පුහුණුකරු තනතුර පිරවීම ජනවාරියෙන් පසු",
       "News Content": "බොහෝදුරට ස්ථිර පුහුණුකරුවෙකු නොමැතිව ශ්‍රී ලංකා ක්‍රිකට් පිල මේ වසරේ පැවැත්වෙන අනෙකුත් තරඟ සඳහා එක්වනු ඇති බවට වාර්තාවනවා. ශ්‍රී ලංකා ක්‍රිකට් උපුටා දක්වමින් ක්‍රික් ඉන්ෆෝ වෙබ් අඩවිය සඳහන් කළේ ලබන ජනවාරියේ පැවැත්වෙන ක්‍රිකට් නිල වරණයෙන් අනතුරුව ශ්‍රී ලංකා කණ්ඩායමට ස්ථීර පුහුණුකරුවෙකු  පත්වනු ඇති බවයි. ශ්‍රී ලංකා කණ්ඩායමේ ස්ථිර පුහුණුකරු තනතුරට මේ වනවිට අයදුම්පත් කිහිපයක් ලැබී තිබුණත් එම අයදුම්පත් පිළිබඳව සෑහීමකට පත් විය නොහැකි බවද වාර්තාවනවා. දැනට ශ්‍රී ලංකා පිලේ තාවකාලික පුහුණුකරු ලෙස කටයුතු කරන්නේ ජෙරම් ජයරත්නයි. ඔහු එළඹෙන දෙසැම්බරයේ ආරම්භවන ශ්‍රී ලංකා කණ්ඩායමේ නවසිලන්ත සංචාරයේ පුහුණුකරු ලෙසද කටයුතු කරනු ඇති. ශ්‍රී ලංකා ක්‍රිකට් කණ්ඩායමේ පුහුණුකරු ලෙස කටයුතු කළ මාවන් අතපත්තු පසුගිය සැප්තැම්බරයේ එම තනතුරින් ඉවත්වීමෙන් පසුවයි ජෙරම් ජයරත්න තාවකාලික පුහුණුකරු ලෙස පත් කෙරුණේ.",
       "URL": "https://www.hirunews.lk/sports/119274/ශ්‍රී-ලංකා-ක්‍රිකට්-පිලේ-ස්ථිර-පුහුණුකරු-තනතුර-පිරවීම-ජනවාරියෙන්-පසු",
       "Category": "Sports",
       "Parent URL": "https://www.hirunews.lk/sports/all-news.php?pageID=443"
}