{
       "Source": "hirunews",
       "Timestamp": "Thursday, 05 October 2017 - 10:42",
       "Headline": "සුපිරි ක්‍රීඩකයන් තිදෙනක් නැතුව පිටියට එන අලුත්ම ශ්‍රී ලංකා ක්‍රිකට් සංචිතය මෙන්න",
       "News Content": "ශ්‍රී ලංකා කණ්ඩායමේ පකිස්තානු සංචාරයේ එක්දින සංචිතයෙන් සුපිරි ක්‍රීඩකයන් තිදෙනෙකුට ඉවත්වීමට සිදුව තිබෙනවා.\nමෙලෙස එම සංචිතයට ඇතුලත් නොවන ක්‍රීඩකයන් වන්නේ දනුෂ්ක ගුණතිලක, ඇන්ජලෝ මැතිව්ස්, ලසිත් මාලිංග.\nශ්‍රී ලංකා කණ්ඩායමේ ක්‍රීඩක ධනුෂ්ක ගුණතිලකට එක්දින තරග 6 ක තහනමක් පනවා තිබෙනවා.\nඒ විනය විරෝධීව හැසිරීමේ චෝදනා මතයි.\nපසුගියදා අවසන් වු ඉන්දියාව සමග පැවති තරගාවලිය අතරතුර ඔහු විනය විරෝධීව හැසිරී ඇති බවටයි චෝදනා එල්ලවී ඇත්තේ.\nඒ සම්බන්ධයෙන් ලැබුනු පැමිණිලි අනුව ශ්‍රී ලංකා ක්‍රිකට් ආයතනයේ විනය කමිටුව පරීක්ෂණයක් පවත්වා තිබෙනවා.\nඑහිදී එළඹුනු තීරණවලට අනුවයි මෙම තරග තහනම පනවා ඇත්තේ.\nමේ හේතුවෙන් පකිස්ථානයට එරෙහිව පැවැත්වෙන එක්දින තරගාවලියේ සංචිතයට ද ධනුෂ්ක ගුණතිලක ඇතුලත් වුයේ නැහැ.\nමේ අතර එම සංචිතයෙන් ලසිත් මාලිංග සහ ඇන්ජෙලෝ මැතිව්ස් ද ඉවත්කර තිබෙනවා.\nඇන්ජෙලෝ මැතිව්ස් සංචිතයෙන් ඉවත්කර ඇත්තේ ආබාධ තත්වයකට පත්ව සිටින ඔහු මෙතෙක් සුව අතට පත් නොවීම හේතුවෙන්.\nමීට පෙර විශ්වාසය පළ කෙරුනේ දෙවන ටෙස්ට් තරගයට මැතිව්ස්ට සහභාගී වීමට හැකිවනු ඇති බවටයි.\nකෙසේවෙතත් ඔහුට ඊට සහභාගී විය නොහැකි බව කණ්ඩායම් කළමණාකාරීත්වය තහවුරු කර තිබෙනවා.\nSri Lanka squad\nUpul Tharanga (capt),\nDinesh Chandimal,\nNiroshan Dickwella,\nLahiru Thirimanne,\nKusal Mendis,\nMilinda Siriwardana,\nChamara Kapugedara,\nThisara Perera,\nSeekuge Prasanna,\nNuwan Pradeep,\nSuranga Lakmal,\nDushmantha Chameera,\nVishwa Fernando,\nAkila Dananjaya,\nJeffrey Vandersay",
       "URL": "https://www.hirunews.lk/sports/172647/සුපිරි-ක්‍රීඩකයන්-තිදෙනක්-නැතුව-පිටියට-එන-අලුත්ම-ශ්‍රී-ලංකා-ක්‍රිකට්-සංචිතය-මෙන්න",
       "Category": "Sports",
       "Parent URL": "https://www.hirunews.lk/sports/all-news.php?pageID=292"
}