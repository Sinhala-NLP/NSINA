{
       "Source": "hirunews",
       "Timestamp": "Tuesday, 28 January 2020 - 15:25",
       "Headline": "ශ්‍රී ලංකාවට එරෙහිව සිම්බාබ්වේ පළමු ඉනිම 406කට සීමාවෙයි",
       "News Content": "ශ්‍රී ලංකාව සහ සිම්බාබ්වේ කණ්ඩායම අතර දෙවන ටෙස්ට් තරඟයේ සිම්බාබ්වේ කණ්ඩායම සිය පළමු ඉනිම සඳහා සියලුදෙනා දැවී ලකුණු 406ක් රැස්කළා.\nඑහිදී නායක SC Williams හයේ පහර 3 ක් සහ හතරේ පහර 10 ක් සමඟ ලකුණු 107ක් කණ්ඩායමට එක්කළා.\nSikandar Raza ලකුණු 72ක් රැස්කළ අතර BRM Taylor ලකුණු 62 ක් රැස්කළා.\nපන්දු යැවීමේදී ශ්‍රී ලංකාව වෙනුවෙන් ලසිත් ඇඹුල්දෙණිය කඩුලු 4 ක් දවාගත්තා.\nධනංජය ද සිල්වා කඩුලු 3 ක් දවාගත් අතර සුරංග ලක්මාල් කඩුලු 2 ක් දවාගැනීමට සමත්වුණා.\nශ්‍රී ලංකා කණ්ඩායම මේ වනවිට සිය පළමු ඉනිම සඳහා කිසිවෙකු නොදැවී ලකුණු 6 ක් ලබාගනිමින් පන්දුවට පහරදෙනවා.",
       "URL": "https://www.hirunews.lk/sports/233234/ශ්‍රී-ලංකාවට-එරෙහිව-සිම්බාබ්වේ-පළමු-ඉනිම-406කට-සීමාවෙයි",
       "Category": "Sports",
       "Parent URL": "https://www.hirunews.lk/sports/all-news.php?pageID=116"
}