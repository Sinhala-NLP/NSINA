{
       "Source": "hirunews",
       "Timestamp": "Sunday, 22 January 2017 - 13:24",
       "Headline": "දකුණු අප්‍රිකාවට ලකුණු 39ක ජයක්",
       "News Content": "දකුණු අප්‍රිකාවේ පැවැත්වෙන වයස අවුරුදු 19න් පහළ තුන්කොන් ක්‍රිකට් තරඟාවලියේ ඊයේ පැවති තරඟයකදී ශ්‍රී ලංකාව පරදවා ලකුණු 39ක ජයක් ලැබීමට දකුණු අප්‍රිකානු 19න් පහළ පිල සමත්වුණා.\nකාසියේ වාසිය දිනා පළමුවෙන් පන්දුවට පහරදුන් දකුණුඅප්‍රිකානු 19න් පහළ පිල සිය පන්දුවාර 50 තුළදී කඩුලු අටක් දැවී ලකුණු 260ක් රැස් කළා.\nමොහොමඩ් මයෙට් එහිදී ලකුණු 102ක් රැස් කළ අතර නිපුන් රන්සික ලකුණු 31කට කඩුලු 3ක් බිඳ හෙලුවා.\nශ්‍රී ලංකා 19න් පහළ පිලට පන්දු වාර 41 යි පන්දු දෙකකදී සියලූ ක්‍රීඩකයන් දැවී රැස් කරගැනීමට හැකිවූයේ ලකුණු 221 ක් පමණයි.\nඅවිශ්ක ප්‍රනාන්දු එහිදී ශ්‍රී ලංකා 19න් පහළ පිල වෙනුවෙන් ලකුණු 96 ක් රැස් කරගත් අතර කමිදු මෙන්ඩිස් ලකුණු 42 ක් රැස් කළා.\nතුන්කොන් තරඟාවලියේ මෙතෙක් පැවති තරඟවලදී දකුණු අප්‍රිකානු පිල ප්‍රසාද ලකුණු 14ක් ලබා පෙරමුණේ පසුවන අතර ලකුණු 10ක් ලැබූ ශ්‍රී ලංකා 19න් පහළ පිල දෙවන ස්ථානයේ පසුවනවා.\nතුන්කොන් තරගාවලියේ අනෙක් කණ්ඩායම වන සිම්බාබ්වේ පිලට හිමිව ඇත්තේ ප්‍රසාද ලකුණු 4ක් පමණයි.\nතරඟාවලියේ අවසන් මහා තරඟය ජනවාරි 28 වනදා පැවැත්වීමට නියමිතයි.",
       "URL": "https://www.hirunews.lk/sports/152612/දකුණු-අප්‍රිකාවට-ලකුණු-39ක-ජයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=359"
}