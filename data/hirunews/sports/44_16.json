{
       "Source": "hirunews",
       "Timestamp": "Thursday, 26 August 2021 - 19:47",
       "Headline": "19න් පහළ ලෝක කුසලාන තරගාවලියේ කලාපීය සුදුසුකම් ලැබීමේ තරගාවලි අවලංගු වේ",
       "News Content": "කොරෝනා වසංගතය හේතුවෙන් ලබන වසරේ බටහිර ඉන්දීය කොදෙව් දිවයින්හීදී පැවැත්වෙන වයස අවුරුදු 19 න් පහළ ලෝක කුසලාන තරගාවලියේ කලාපීය සුදුසුකම් ලැබීමේ තරගාවලි අවලංගු කර තිබෙනවා.\nඒ අනුව, අවසන් 19න් පහළ තරග පහේදී වැඩිම ජයග්‍රහණ ලැබූ කැනඩාව, එක්සත් අරාබි එමීර් රාජ්‍යය සහ පැපුවා නිව්ගිනියාව ඒ සඳහා සුදුසුකම් ලබනු ඇති.\nවයස අවුරුදු 19න් පහළ ලෝක කුසලාන තරගාවලිය සඳහා ඇෆ්ගනිස්ථානය, ඕස්ට්‍රේලියාව, බංග්ලාදේශය, එංගලන්තය, ඉන්දියාව, නවසීලන්තය, පාකිස්ථානය, දකුණු අප්‍රිකාව, බටහිර ඉන්දීය කොදෙව්, සිම්බාබ්වේ සහ ශ්‍රී ලංකාව දැනටමත් සුදුසුකම් ලබා අවසන්.",
       "URL": "https://www.hirunews.lk/sports/280676/19න්-පහළ-ලෝක-කුසලාන-තරගාවලියේ-කලාපීය-සුදුසුකම්-ලැබීමේ-තරගාවලි-අවලංගු-වේ",
       "Category": "Sports",
       "Parent URL": "https://www.hirunews.lk/sports/all-news.php?pageID=44"
}