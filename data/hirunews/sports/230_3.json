{
       "Source": "hirunews",
       "Timestamp": "Thursday, 24 May 2018 - 17:53",
       "Headline": "ක්‍රිකට් නිලවරණයට නාමයෝජනා දුන් ප්‍රබලයකුගේ නාමයෝජනාව ප්‍රතික්ෂේප වෙයි",
       "News Content": "ශ්‍රී ලංකා ක්‍රිකට් ආයතන නිලවරණය සදහා නාමයෝජනා ලබාදුන් හිටපු සභාපතිවරයකුවන ජයන්ත ධර්මදාස මහතාගේ නාමයෝජනාව නිලවරණ කමිටුව විසින් ප්‍රතික්ෂේප කර තිබෙනවා.\nඒ ඔහු පළමු පෙළ තරගාවලි සදහා ක්‍රීඩා කර නොමැතිවීම හේතුවෙන් බවයි වාර්තා වන්නේ.\nක්‍රීඩා පනතට අනුව අවම වශයෙන් පළමු පෙළ ක්‍රිකට් තරඟාවලි සදහා ක්‍රීඩා කර නොමැති පුද්ගලයකුට ක්‍රිකට් නිලවරණය සදහා ඉදිරිපත් විය නොහැකියි.\nකෙසේවුවත් ජයන්ත ධර්මදාස මහතා වර්තමාන ක්‍රිකට් ආයතන නිලධාරී මණ්ඩලයේ උප සභාපතිවරයා ලෙස කටයුතු කර ඇති අතර ඊට පෙර කිහිපවතාවක්ම සභාපතිවරයා ලෙසද කටයුතු කර තිබෙනවා.\nඑමෙන්ම ඔහු ආසියානු ක්‍රිකට් කවුන්සිලයේ ද හිටපු සභාපතිවරයෙක්.",
       "URL": "https://www.hirunews.lk/sports/191488/ක්‍රිකට්-නිලවරණයට-නාමයෝජනා-දුන්-ප්‍රබලයකුගේ-නාමයෝජනාව-ප්‍රතික්ෂේප-වෙයි",
       "Category": "Sports",
       "Parent URL": "https://www.hirunews.lk/sports/all-news.php?pageID=230"
}