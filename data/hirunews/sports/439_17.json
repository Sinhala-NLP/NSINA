{
       "Source": "hirunews",
       "Timestamp": "Friday, 20 November 2015 - 9:06",
       "Headline": "විස්සයි විස්සට චෙන්නායි අවිනිශ්චිතයිලු",
       "News Content": "ලබන වසරේ ඉන්දියාවේ පැවැත්වෙන විස්සයි විස්ස ලෝක කුසලාන තරඟාවලිය සඳහා චෙන්නායි ක්‍රීඩාංගන යොදා ගැනීම තවදුරටත් අවිනිශ්චිත වී තිබෙනවා. චෙන්නායි - චිදම්බරම් ක්‍රීඩාංගනයේ ක්‍රිඩාගාර තනා නිම කිරීම සඳහා ලබාදුන් කාලය අවසන් වීම ඊට එක් හේතුවක්. කෙසේ නමුත්, ඉන්දීය ක්‍රිකට් පාලක මණ්ඩලයේ ලේකම් අනුරන්ග් ටාකූර් ප්‍රකාශ කළේ චෙන්නායි නගරයට තවදුරටත් අවස්ථාව ලබාදීමට සුදානම් බවයි. කෙසේ නමුත්  ශ්‍රී ලංකා ක්‍රීඩකයන්ට චෙන්නායිහි දී තරඟ කිරීමට ඉඩ ලබා නොදීමේ තීරණය හේතුවෙන් එහිි ක්‍රීඩාංගන විස්සයි විස්ස ලෝක කුසලාන තරඟාවලිය සඳහා යොදා ගැනීමට ජාත්‍යන්තර ක්‍රිකට් සම්මේලනයේ අනුමැතිය හිමිවේද යන්න සැක සහිත කරුණක්.",
       "URL": "https://www.hirunews.lk/sports/120534/විස්සයි-විස්සට-චෙන්නායි-අවිනිශ්චිතයිලු",
       "Category": "Sports",
       "Parent URL": "https://www.hirunews.lk/sports/all-news.php?pageID=439"
}