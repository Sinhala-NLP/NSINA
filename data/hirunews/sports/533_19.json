{
       "Source": "hirunews",
       "Timestamp": "Tuesday, 28 May 2013 - 13:14",
       "Headline": "චැම්පියන්ස් ලීග් තරගාවලිය අපට අභියෝගයක්. - ඇන්ජලෝ.",
       "News Content": "චැම්පියන්ස්  ලීග් ක්‍රිකට් තරගාවලිය තම කණ්ඩායමට මෙතෙක් නොපැවැති ආකාරයේ අභියෝගයක් බව  ශ්‍රී ලංකා ක්‍රිකට් නායක ඇන්ජලෝ මැතිව්ස් පවසනවා. ලන්ඩන් නුවර දී  මාධ්‍ය වෙත අදහස් දක්වමිනුයි ඔහු මේ බව සඳහන් කර ඇත්තේ. අයි.පී.එල්.  තරගාවලියට සහභාගිවූ ක්‍රීඩකයින් 9 දෙනෙකු කණ්ඩායමට ඇතුළත් කර ඇති අතර  ඔවුන් දැඩි වෙහෙසට පත්ව ඇති බවයි මැතිව්ස් පෙන්වා දෙන්නේ. එම ක්‍රීඩකයින්  අතුරින් මහේල, සංගක්කාර සහ ඩිල්ශාන් අයි.පී.එල්. තරගාවලියේදී සාර්ථකත්වයට  පැමිණීමට අපොහොසත් වූ බව ද ඇන්ජලෝ මැතිව්ස් පවසනවා. කෙසේ වුවත් වෘත්තීමය  ක්‍රීඩකයන් ලෙස එම අභියෝගය ජයග්‍රහණය කිරීමේ හැකියාව ඔවුන්ට ඇති බව තමා  විශ්වාස කරන්නේ යැයි ඇන්ජලෝ මැතිව්ස් මෙහිදී වැඩිදුරටත් සඳහන් කළා.",
       "URL": "https://www.hirunews.lk/sports/59838/චැම්පියන්ස්-ලීග්-තරගාවලිය-අපට-අභියෝගයක්-ඇන්ජලෝ",
       "Category": "Sports",
       "Parent URL": "https://www.hirunews.lk/sports/all-news.php?pageID=533"
}