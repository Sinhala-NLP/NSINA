{
       "Source": "hirunews",
       "Timestamp": "Wednesday, 06 September 2023 - 21:54",
       "Headline": "පාකිස්ථානයට කඩුලු 07 ජයක්",
       "News Content": "ආසියානු කුසලානයේ සුපිරි කණ්ඩායම් හතර දෙනාගේ තරග වටය අද (06) ආරම්භ වුණා.\nසුපිරි 4 දෙනාගේ වටයේ පළමු තරගය ලෙස පාකිස්ථානය සහ බංග්ලාදේශය අතර තරගය පාකිස්ථානයේ ලාහෝර්හි ගඩාෆි ක්‍රීඩාංගනයේදී තරග වැදුනා.\nඅද තරගයේ කාසියේ වාසිය බංග්ලාදේශ නායක Shakib Al Hasan විසින් දිනාගත් අතර ඔහු පළමුව පන්දුවට පහර දීමට තීරණය කළා.\nබංග්ලාදේශ කණ්ඩායම පන්දු ඕවර 38 යි පන්දු 4 සියළු දෙනාම දැවී ලකුණු 193 ක් ලබා ගත්තා\nපන්දුවට පහර දීම සදහා පළමුව පිටියට පිවිසි Mehedi hasa Miraz ට ලකුණු නොලබාම පිටියෙන් ඉවත් කිරීමට පාකිස්ථාන පන්දු යවන්නන් සමත් වුණා.\nShakib Al Hasan ලකුණු 53 , Mushfiqur Rahim ලකුණු 64 යි.\nපන්දු යැවීමේදී Shaheen Shah Afridi කඩුලු 1, Naseem Shah කඩුලු 3, Haris Rauf කඩුලු 4, Faheem Ashraf කඩුලු 1, Iftikar Ahmed කඩුලු 1බැගින් දවා ගත්තා.\nතරගය ජයගැනීමට පාකිස්ථානු කණ්ඩායමට ලැබුණු ඉල්කකය ලකුණු 194 ක්.\nපිළිතුරු ඉනිම ක්‍රීඩා කිරීමට පිටියට පැමිණි පාකිස්ථාන කණ්ඩායමේ පළමු කඩුල්ල ලෙස Fakhar Zaman ලකුණු 20 ක් ලබා සිටියදී 9 වන පන්දු ඕවරයේ දී ක්‍රීඩා පිටියට හරවා යවන්නට බංග්ලාදේශ පන්දු යවන්නන් සමත් වෙනවා.\nImam Ul Haq ලකුණු 78, Mohamed Rizwan ලකුණු 63 ක් ලබා ගත්තා.\nපන්දු යැවීමේදී Taskin Ahmed කඩුලු 01, Shoriful Islam කඩුලු 01, Mehidy Hasan Miraz කඩුලු 01,\nපාකිස්ථාන කණ්ඩායම පන්දු ඕවර 39 යි පන්දු 3 දී කඩුලු 03 දැවී ලකුණු 194 ක් ලබා ගත්තා.\nඒ අනුව 2023 ආසියානු කුසලානයේ සුපිරි කණ්ඩායම් හතර දෙනාගේ තරග වටයේ පළමු තරගය කඩුලු 7කින් පාකිස්ථාන කණ්ඩායම ජයග්‍රහණය කළා.",
       "URL": "https://www.hirunews.lk/sports/347383/පාකිස්ථානයට-කඩුලු-07-ජයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=4"
}