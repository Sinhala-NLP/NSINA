{
       "Source": "hirunews",
       "Timestamp": "Monday, 09 September 2019 - 20:04",
       "Headline": "පාකිස්ථානයට නොයන්න තීරණය කළ ශ්‍රී ලංකා සුපිරි ක්‍රීඩකයන් 10 දෙනා මෙන්න",
       "News Content": "මේ මස අගදී ශ්‍රී ලංකා ක්‍රිකට් කණ්ඩායම පාකිස්තානයේ තරඟ සංචාරයකට එක්වීම පිළිබඳව මේ වනවිට බොහෝදෙනෙකුගේ කතාබහට ලක්ව තිබෙනවා.\nඑම සංචාරයේදී එක්දින තරග තුනක් සහ පන්දුවාර 20 ක්‍රිකට් තරග තුනක් පැවැත්වීමට නියමිතයි.\nමේ අතර එම තරගාවලිය සම්බන්ධයෙන් විශේෂ සාකච්ඡාවක් අද පෙරවරුවේ ශ්‍රී ලංකා ක්‍රිකට් ආයතනයේදී පැවැත්වුනේ ක්‍රිකට් බලධාරීන් සහ ක්‍රීඩකයින් අතරයි.\nඑහිදී මෙම සංචාරය සඳහා ක්‍රිකට් ක්‍රීඩකයන් 10 දෙනෙකු එක් නොවීමට තීරණය කර ඇති බව ක්‍රිකට් ආරංචි මාර්ග සඳහන් කරනවා,.\nඔවුන් එම තීරණයට පැමිණ ඇත්තේ එරට පවතින ආරක්ෂක තත්වය ප්‍රමාණවත් නොවන බව පවසමින් බවයි එම ආරංචි මාර්ග වැඩිදුරටත් සඳහන් කරන්නේ.\nමෙලෙස එළඹෙන පාකිස්ථාන තරඟ සංචාරයට එක්නොවීමට තීරණය කර ඇති ක්‍රීඩකයන් 10 දෙනා පහතින්.\nනිරෝෂන් දික්වැල්ල\nකුසල් ජනිත් පෙරේරා\nධනංජය ද සිල්වා\nතිසර පෙරේරා\nඅකිල ධනංජය\nලසිත් මාලිංග\nඇන්ජලෝ මැතිව්ස්\nසුරංග ලක්මාල්\nදිනේෂ් චන්දිමාල්\nදිමුත් කරුණාරත්න",
       "URL": "https://www.hirunews.lk/sports/223954/පාකිස්ථානයට-නොයන්න-තීරණය-කළ-ශ්‍රී-ලංකා-සුපිරි-ක්‍රීඩකයන්-10-දෙනා-මෙන්න",
       "Category": "Sports",
       "Parent URL": "https://www.hirunews.lk/sports/all-news.php?pageID=140"
}