{
       "Source": "hirunews",
       "Timestamp": "Sunday, 15 September 2013 - 12:51",
       "Headline": "ආසියානු ක්‍රිකට් තරඟාවලිය පෙබ.24 ඇරඹේ.",
       "News Content": "මීළඟ ආසියානු කුසලාන ක්‍රිකට් තරඟාවලිය සඳහා දින වකවානු ඊයේ ප්‍රකාශයට පත් කෙරුණා. ඒ අනුව මීළඟ ආසියානු කුසලාන තරඟාවලිය ලබන පෙබරවාරි 24 වැනිදා සිට මාර්තු 4 වැනිදා දක්වා බංග්ලාදේශයේදී පැවැත්වෙනු ඇති. තරඟ පැවැත්වෙන ක්‍රීඩාංගණ සහ අනෙකුත් අදාළ කරුණු පිළිබඳව චෙන්නායි හි ඊයේ පැවති ආසියානු ක්‍රිකට් සම්මේලන හමුවේදී සාකච්ඡා වී තිබෙනවා. ශ්‍රී ලංකාව වෙනුවෙන් ශ්‍රී ලංකා ක්‍රිකට් ලේකම් නිශාන්ත රණතුංග මෙම රැස්වීමට සහභාගි වුණා. තරඟාවලිය පැවැත්වෙන දින තීරණය කර ඇත්තේ ඊට සහභාගි වන ශ්‍රී ලංකාව, ඉන්දියාව, පාකිස්ථානය සහ බංග්ලාදේශය යන රටවල් හතරේම තරඟ කාල සටහන් සළකා බැලීමෙන් අනතුරුවයි. ඊයේ පැවති ආසියානු ක්‍රිකට් සම්මේලන හමුවට පෙර තරඟාවලිය සඳහා ඉන්දියාවේ සහභාගීත්වය අවිනිශ්චිතව පැවතුණා.",
       "URL": "https://www.hirunews.lk/sports/67241/ආසියානු-ක්‍රිකට්-තරඟාවලිය-පෙබ-24-ඇරඹේ",
       "Category": "Sports",
       "Parent URL": "https://www.hirunews.lk/sports/all-news.php?pageID=514"
}