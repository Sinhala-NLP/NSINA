{
       "Source": "hirunews",
       "Timestamp": "Saturday, 25 July 2015 - 19:40",
       "Headline": "Update: අවසාන එක්දින තරගයට \\'වෙනසක්\\' - \\\"එහෙමම උණොත් සුං\\\" - මාවන්",
       "News Content": "සංචාරක පාකිස්ථාන පිල සහ ශ්‍රී ලංකාව අතර පස්වන සහ අවසාන එක්දින තරගය හම්බන්තොට සූරියවැව ජාත්‍යන්තර ක්‍රීඩාංගණයේදී අද (26) පැවැත්වෙනවා. මෙතෙක් පැවති තරගවලදී ජයග්‍රහණ 3-1 ලෙස ඉදිරියෙන් සිටින්නේ පාකිස්ථානයයි.\nඅද තරගයේදී ශ්‍රී ලංකා පිලේ වෙනස්කම් කිහිපයක් සිදු කෙරෙන බව නායක ඇන්ජලෝ මැතිව්ස් ප්‍රකාශ කළා. කායික ආබාධයකට ලක්ව සිටින නුවන් ප්‍රදීප් වෙනුවට ළහිරු ගමගේ සංචිතයට ඇතුළත් කර තිබෙනවා.\nමෙම තරගයේදී ලකුණු 55 ක් රැස් කළහොත් තිලකරත්න දිල්ෂාන්ට එක්දින ලකුණු දසදහස රැස් කළ හතරවන ශ්‍රී ලංකා ක්‍රීඩකයා වීමට හැකිවනු ඇති.\nමෙතෙක්  පැවැති තරග හතරේදීම ශ්‍රී  ලංකා කණ්ඩායමේ පන්දු යැවීමේ දක්ෂතා සහ පන්දු රැකීමේ දක්ෂතා පැවැතියේ ප්‍රාථමික  මට්ටමකයි. තීරණාත්මක  පහසු උඩපන්දු කිහිපයක් ශ්‍රී ලංකා ක්‍රීඩකයින් අතින් ගිලිහී ගියේ තරගාවලියේ තීරණයට අහිත කර බලපෑමක් එල්ල කරමින්.\nඑමෙන්ම ශ්‍රී  ලංකා කණ්ඩායමේ පන්දු යැවීම ද ඉතා දුර්වල මට්ටමක පැවැතියා.\nසමස්තයක් වශයෙන් ගත් කළ මෙම තරගාවලි පරාජයට හේතුව ශ්‍රී  ලංකා කණ්ඩායමේ තුන් ඉරියව්වෙන්ම පසුබෑම බවයි ශ්‍රී ලංකා  පුහුණුකරු මාවන් අතපත්තු පවසන්නේ.\n\\\"වෙනසක්\\\" - මැතිව්ස් -- \\\"එහෙමම උණොත් සුං\\\" - මාවන්\nපාකිස්ථානය සමග හෙට (26)  අවසන් එක්දින තරගයේදී වෙනස්කම් කිහිපයක් අනිවාර්යෙන්ම සිදුවන බව  නායක ඇන්ජලෝ මැතිව්ස් ප්‍රකාශ කළා. හම්බන්තොට - සූරියවැව ජාත්‍යන්තර ක්‍රීඩාංගනයේ අද පැවති මාධ්‍ය හමුවකට එක්වෙමිනුයි ඔහු මේ බව සඳහන් කළේ.\nවසර 9කට පසු එක්දින තරගාවලියක ජයග්‍රාහී  අභිමානය බන්දේසියක තබා පාකිස්තානු කණ්ඩායමට පිරි නමන්නට ශ්‍රී ලංකා ක්‍රීඩකයින් සිදුවූවා. ඒ සිව්වන එක්දින තරගයේදී කඩුලු 7ක ජය පාකිස්ථානයට හිමිකර දෙමින්.\nතරග 5කින් සමන්විත එක්දින තරගාවලිය තවත් තරගයක් ඉතිරිව තිබියදීම ජය ගන්නට පාකිස්තානු කණ්ඩායමට හැකිවුණා.\nමෙතෙක්  පැවැති තරග හතරේදීම ශ්‍රී  ලංකා කණ්ඩායමේ පන්දු යැවීමේ දක්ෂතා සහ පන්දු රැකීමේ දක්ෂතා පැවැතියේ ප්‍රාථමික  මට්ටමකයි. තීරණාත්මක  පහසු උඩපන්දු කිහිපයක් ශ්‍රී ලංකා ක්‍රීඩකයින් අතින් ගිලිහී ගියේ තරගාවලියේ තීරණයට අහිත කර බලපෑමක් එල්ල කරමින්.\nඑමෙන්ම ශ්‍රී  ලංකා කණ්ඩායමේ පන්දු යැවීම ද ඉතා දුර්වල මට්ටමක පැවැතියා.\nසමස්තයක් වශයෙන් ගත් කළ මෙම තරගාවලි පරාජයට හේතුව ශ්‍රී  ලංකා කණ්ඩායමේ තුන් ඉරියව්වෙන්ම පසුබෑම බවයි ශ්‍රී ලංකා  පුහුණුකරු මාවන් අතපත්තු පවසන්නේ.",
       "URL": "https://www.hirunews.lk/sports/113820/වෙනසක්-මැතිව්ස්-එහෙමම-උණොත්-සුං-මාවන්",
       "Category": "Sports",
       "Parent URL": "https://www.hirunews.lk/sports/all-news.php?pageID=458"
}