{
       "Source": "hirunews",
       "Timestamp": "Tuesday, 12 April 2016 - 16:26",
       "Headline": "ක්‍රිකට් ක්‍රීඩකයකු වෙඩි තබා ඝාතනය කෙරේ",
       "News Content": "සන්නද්ධ කණ්ඩායමක් විසින් බ්‍රිතාන්‍ය ජාතික ක්‍රිකට් ක්‍රීඩකයකු ටි‍්‍රනිඩෑඩ්හිදී වෙඩි තබා ඝාතනය කර තිබෙනවා.\nඇඩ්රින් ජෝන් නම් විසි දෙහැවිරිදි මෙම ක්‍රීඩකයාට පසුගිය ඉරිදා රාත්‍රී සන්නද්ධ කණ්ඩායමක් විසින් වෙඩි තබා ඇති බවයි විදෙස් මාධ්‍ය වාර්තාවල දැක්වෙන්නේ.\nමෙම වෙඩි තැබීමට අදාළව 24 හැවිරිදි සැකකරුවකු අත්අඩංගුවට ගෙන ඇතැයි ටි‍්‍රනිඩෑඩ් ආරක්ෂක අංශ ප්‍රකාශකර තිබෙනවා.\nදකුණු ලන්ඩනයේ ක්‍රීඩා සමාජයක් නියෝජනය කරමින් ක්‍රීඩා කර ඇති ඇඩ්රින් ජෝන් ලන්ඩනයේ ක්‍රිස් ගේල් ක්‍රීඩා ඇකඩමියේ නායකත්වය ද මෙහෙයවනවා.\nමෙම වෙඩි තැබීම පිළිබඳ කොදෙව් ක්‍රීඩක ක්‍රිස් ගේල් ද ටිව්ටර් පණිවුඩයක් යොමු කරමින් ශෝකය පළකර ඇතැයි සඳහන්.",
       "URL": "https://www.hirunews.lk/sports/130729/ක්‍රිකට්-ක්‍රීඩකයකු-වෙඩි-තබා-ඝාතනය-කෙරේ",
       "Category": "Sports",
       "Parent URL": "https://www.hirunews.lk/sports/all-news.php?pageID=416"
}