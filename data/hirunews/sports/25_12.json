{
       "Source": "hirunews",
       "Timestamp": "Thursday, 17 March 2022 - 7:34",
       "Headline": "ඕස්ට්‍රේලියා - පාකිස්තාන දෙවැනි ටෙස්ට් තරගය ජය පරාජයෙන් තොරව අවසන්",
       "News Content": "සංචාරක ඕස්ටේ්‍රලියානු කණ්ඩායම සහ පාකිස්තානය අතර පැවති දෙවන ටෙස්ට් තරඟය ජය පරාජයෙන් තොරව ඊයේ අවසන් වුණා.\nඕස්ටේ්‍රලියානු කණ්ඩායම පළමු ඉනිම සඳහා කඩුළු 09ක් දැවී ලකුණු 556ක් ලබාගත් අතර, පාකිස්තාන කණ්ඩායමේ පළමු ඉනිම ලකුණු 148කට සීමා වුණා.\nඕස්ටේ්‍රලියාව කඩුළු දෙකක් දැවී ලකුණු 97ක් ලබා සිටිය දී ඉනිම අත්හිටවනු ලැබුවේ පාකිස්තාන කණ්ඩායමට ලකුණු 506ක ඉලක්කයක් ලබාදෙමින්.\nපාකිස්තානය වෙනුවෙන් සුපිරි ඉනිමක් ක්‍රීඩා කළ නායක බාබර් අසාම් ලකුණු 196ක් දෙවන ඉනිමේ දී ලබාගත් අතර, පස් වැනි දිනය අවසානයේ දී පාකිස්තාන දෙවන ඉනිම දැක්වුණේ කඩුලු 07කට ලකුණු 443ක් ලෙස යි.\nඒ අනුව තරඟය ජය පරාජයෙන් තොරව අවසන් වුණා.",
       "URL": "https://www.hirunews.lk/sports/299677/ඕස්ට්‍රේලියා-පාකිස්තාන-දෙවැනි-ටෙස්ට්-තරගය-ජය-පරාජයෙන්-තොරව-අවසන්",
       "Category": "Sports",
       "Parent URL": "https://www.hirunews.lk/sports/all-news.php?pageID=25"
}