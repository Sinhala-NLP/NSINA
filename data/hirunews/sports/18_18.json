{
       "Source": "hirunews",
       "Timestamp": "Saturday, 18 June 2022 - 8:27",
       "Headline": "දකුණු අප්‍රිකාව පරදා සිව්වන විස්ස තරගයේ ජය ඉන්දියාවට",
       "News Content": "දකුණු අප්‍රිකාවට එරෙහි සිව්වන විස්සයි විස්ස තරගය ලකුණු 82 කින් ජයගැනීමට ඉන්දීය කණ්ඩායම ඊයේ (17) සමත්වුණා.\nතරගයේ පළමුව පන්දුවට පහරදුන් ඉන්දීය ක්‍රීඩකයින් නියමිත පන්දු වාර විස්ස අවසානයේ කඩුලු හයක් දැවී ලකුණු 169 ක් රැස් කළා.\nජයග්‍රහණය සඳහා ලකුණු 170 ක ඉලක්කයක් හඹා ගිය දකුණු අප්‍රිකානු ක්‍රීඩකයින්ට පන්දු වාර 16යි පන්දු 5ක් තුළ දී සියලුදෙනා දැවී ලබාගැනීමට හැකිවූයේ ලකුණු 87 ක් පමණයි.\nතරග පහකින් සමන්විත විස්සයි විස්ස තරගාවලිය දෙකට දෙකක් ලෙස කණ්ඩායම් දෙකම සම තත්වයේ පසුවනවා.",
       "URL": "https://www.hirunews.lk/sports/307451/දකුණු-අප්‍රිකාව-පරදා-සිව්වන-විස්ස-තරගයේ-ජය-ඉන්දියාවට",
       "Category": "Sports",
       "Parent URL": "https://www.hirunews.lk/sports/all-news.php?pageID=18"
}