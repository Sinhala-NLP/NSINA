{
       "Source": "hirunews",
       "Timestamp": "Sunday, 23 July 2017 - 13:56",
       "Headline": "ශ්‍රී ලංකාවට රිදී පදක්කමක්",
       "News Content": "බහමාස් හි පැවැත්වෙන පොදුරාජ්‍ය මණ්ඩලීය 06 වන යොවුන් ක්‍රීඩා උළෙලේදී රිදී පදක්කමක් හිමි කර ගැනීමට ශ්‍රී ලාංකික ක්‍රීඩකයෙකු සමත් වී සිටිනවා.\nකයිල් අබේසිංහ එම පදක්කම හිමි කර ගත්තේ මීටර් 50 නිදහස් ආර බාලක පිහිනුම් ඉසව්වෙන්.\nඔහු තත්ත්පර 23.38කින් ඉසව්ව නිම කරමින් එම දස්කම දැක්වූ අතර, එහි රන් පදක්කම හිමි වූයේ ස්කොට්ලන්තයේ මැක්ලේ ස්කොට් ඇලෙක්සැන්ඩර් ක්‍රීඩකයාටයි.\nඑම ඉසව්වේ ලෝකඩ පදක්කම ටි‍්‍රනිඩෑඩ් සහ ටොබේගෝ ක්‍රීඩකයෙකුට හිමි වුණා.\nකයිල් අබේසිංහ මීට පෙර මෙම ක්‍රීඩා උළෙලේ මීටර් 100 නිදහස් ආර බාලක පිහිණුම් ඉසව්වේ රිදී පදක්කම ද ජයග්‍රහණය කළා.\nඒ සඳහා ඔහු ගත කළ කාලය තත්ත්පර 50.93ක්.",
       "URL": "https://www.hirunews.lk/sports/166567/ශ්‍රී-ලංකාවට-රිදී-පදක්කමක්",
       "Category": "Sports",
       "Parent URL": "https://www.hirunews.lk/sports/all-news.php?pageID=313"
}