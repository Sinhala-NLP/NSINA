{
       "Source": "hirunews",
       "Timestamp": "Saturday, 06 March 2021 - 13:42",
       "Headline": "දසුන් ශානක ප්‍රංශය හරහා කොදෙව් බලා යයි",
       "News Content": "ශ්‍රී ලංකා පිලේ විස්සයි විස්ස කණ්ඩායමේ නායකයා ලෙස නම් කෙරුණු දසුන් ශානක හෙට දිනයේ බටහිර ඉන්දීය කොදෙව් දිවයින් බලා නික්මෙන බව ශ්‍රී ලංකා ක්‍රිකට් නිවේදනය කළා.\nඇමරිකානු වීසා පිළිබඳ ගැටළුවක් හේතුවෙන් ඔහුට කණ්ඩායමේ අනෙකුත් සාමාජිකයන් සමඟ කොදෙව් චාරිකාවට එක්වීමට හැකිවූයේ නැහැ.\nමේ නිසා දසුන් ශානකට සහභාගිවීමට සිදුවන්නේ එක්දින තරගාවලියටයි.\nවීසා ගැටළුව මගහැරීම සඳහා ඔහු හෙට කොදෙව් දිවයින් බලා යන්නේ ප්‍රංශය හරහායි.\nඔහු නොමැතිවීම නිසා ශ්‍රී ලංකා විස්සයි විස්ස පිල මෙහෙයවූයේ ඇන්ජලෝ මැතිව්ස් විසින්.\nකොදෙව් පිල සමඟ පැවති පළමු තරගයෙන් පරාජයට පත්වුවද මෙරට වේලාවෙන් අද උදෑසන අවසන් වූ දෙවන තරගයෙන් ශ්‍රී ලංකා පිලට ලකුණු 43 ක විශිෂ්ඨ ජයක් හිමිවුණා.\nතරගාවලියේ වීරයා බවට පත්වූයේ ඉන්දීය පිලේ මුල් පෙල කඩුලු 3 ක්  ලකුණු 17 ක දවාලූ වනිඳු හසරංගයි.\nලක්ෂාන් සඳකැන්ද ලකුණු 10 කට කඩුලු 3 ක් බිඳ හෙලුවා. ශ්‍රී ලංකාව සහ කොදෙව් දිවයින් අතර තුන්වන විස්සයි විස්ස තරගය අනිද්දා පැවැත්වීමට නියමිතයි.",
       "URL": "https://www.hirunews.lk/sports/264517/දසුන්-ශානක-ප්‍රංශය-හරහා-කොදෙව්-බලා-යයි",
       "Category": "Sports",
       "Parent URL": "https://www.hirunews.lk/sports/all-news.php?pageID=64"
}