{
       "Source": "hirunews",
       "Timestamp": "Thursday, 17 January 2013 - 19:09",
       "Headline": "ලෝක කාන්තා ක්‍රිකට් තරගාවලිය වෙනත් රටක තබන්නැයි ඉල්ලීමක්.",
       "News Content": "ලබන මස ඉන්දියාවේදී ආරම්භවීමට නියමිත ලෝක කුසලාන කාන්තා එක්දින ක්‍රිකට් තරගාවලිය වෙනත් රටක පවත්වන ලෙස පාකිස්තාන ක්‍රිකට් පාලක මණ්ඩලය ජගත් ක්‍රිකට් කවුන්සිලයෙන් ඉල්ලීමක් කර තිබෙනවා. කාශ්මීර දේශ සීමාවේ දෙරටේ හමුදා අතර ඇති වී තිබෙන උණුසුම්කාරී තත්ත්වය හේතුවෙන් තමන් හට විශේෂ ආරක්ෂාවක් ලබාදෙන ලෙස පාකිස්තානය පසුගියදා ඉල්ලීමක් කළා. ඊට ප්‍රතිචාර දක්වමින් ඉන්දීය බලධාරීන් කියා සිටියේ එවැනි ආරක්ෂාවක් ලබාදීමට තමන්ට නොහැකි බවයි. මෙම අර්බුදයත් සමගම පාකිස්තානය විසින් ජාත්‍යන්තර ක්‍රිකට් කවුන්සිලයට කර ඇති ඉල්ලීම පිළිබඳව ඔවුන් මෙතෙක් ප්‍රතිචාර දක්වා නැහැ.",
       "URL": "https://www.hirunews.lk/sports/51607/ලෝක-කාන්තා-ක්‍රිකට්-තරගාවලිය-වෙනත්-රටක-තබන්නැයි-ඉල්ලීමක්",
       "Category": "Sports",
       "Parent URL": "https://www.hirunews.lk/sports/all-news.php?pageID=557"
}