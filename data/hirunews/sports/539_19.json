{
       "Source": "hirunews",
       "Timestamp": "Monday, 22 April 2013 - 19:32",
       "Headline": "චෙන්නායි තරග අත්හිටුවයි ද?",
       "News Content": "ඉන්දීය ප්‍රිමියර් ලීග් තරගාවලියේ පිළිමළුන් පිටුදැකීමේ තරගය චෙන්නායි නුවරින් ඉවත් කිරීම පිළිබදව අයි.පී.එල්. පාලන මණ්ඩලයේ අවධානය යොමු වී තිබෙනවා. ඒ පිළිබද තීරණයක් ගැනීම සඳහා එම මණ්ඩලය චෙන්නායි නුවර දී අද (22) රැස්වීමට නියමිතයි. චෙන්නායි හි පැවැත්වෙන අයි.පී.එල්. තරග සඳහා ශ්‍රී ලාංකික ක්‍රීඩකයන් සහභාගි කර නොගත යුතු බවට තමිල්නාඩු මහ ඇමතිනිය ලබාදුන් නියෝගය මෙම අර්බුදයට හේතුවයි. මෙවර ඉන්දීය ප්‍රිමියර් ලීග් තරගාවලියේ මුල් කණ්ඩායම් හතරෙන් දෙකකවත් ශ්‍රී ලාංකික ක්‍රීඩකයන් ඇතුළත් වනු ඇතැයි අපේක්ෂා කෙරෙනවා. ඔවුන් කණ්ඩායමෙන් ඉවත් කොට තීරණාත්මක තරගවලට සහභාගිවීම අයි.පී.එල්. කණ්ඩායම් ප්‍රතික්ෂේප කරන බව සදහන්. මේ නිසා තරගාවලියේ තීරණාත්මක වටයේ මුල් තරග දෙක චෙන්නායි හි පැවැත්වීම වෙනුවට බැංගලෝරය වෙත රැගෙන යාම පිළිබදව අවධානය යොමුව තිබෙනවා.",
       "URL": "https://www.hirunews.lk/sports/57630/චෙන්නායි-තරග-අත්හිටුවයි-ද",
       "Category": "Sports",
       "Parent URL": "https://www.hirunews.lk/sports/all-news.php?pageID=539"
}