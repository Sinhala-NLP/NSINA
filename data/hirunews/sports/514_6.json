{
       "Source": "hirunews",
       "Timestamp": "Monday, 16 September 2013 - 7:55",
       "Headline": "උ. කොරියාවේ වාදනය වෙයි.",
       "News Content": "ඉතිහාසයේ පළමු වතාවට දකුණු කොරියානු ජාතික ගීය සිය රටේදී වාදනය කිරීමට උතුරු කොරියාවට සිදුවුණා. ඒ, මේ දිනවල උතුරු කොරියාවේ පැවැත්වෙන ආසියානු කුසලාන බර ඉසිලීමේ තරගාවලියේදියි. එම ඓතිහාසික අවස්ථාව දකුණු කොරියාවට උදා කර දුන්නේ කිලෝග්‍රෑම් 85 බර පන්තිය නියෝජනය කරමින් තරගාවලියට එක්වූ දකුණු කොරියානු ක්‍රීඩක පියොං යැං විසින්. ඔහු එම බර පන්තියෙන් රන් පදක්කමක් දිනා ගත්තා. ඔහුගේ එම දක්ෂතාවය නිසා මෙම බර පන්තියේ ජයග්‍රාහකයින්ට පදක්කම් පිරිනමන අවස්ථාවේදී පළමුවරට දකුණු කොරියානු ජාතික ධජය උතුරු කොරියාවේදී ලෙල දීම සිදුවුණා.",
       "URL": "https://www.hirunews.lk/sports/67277/උ-කොරියාවේ-වාදනය-වෙයි",
       "Category": "Sports",
       "Parent URL": "https://www.hirunews.lk/sports/all-news.php?pageID=514"
}