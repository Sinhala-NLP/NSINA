{
       "Source": "hirunews",
       "Timestamp": "Saturday, 09 February 2013 - 12:59",
       "Headline": "එස්.එස්.සී. පිතිකරුවන් අමාරුවේ වැටෙයි.",
       "News Content": "අන්තර් සමාජ ක්‍රිකට් තරගාවලිය යටතේ පැවැත්වෙන සිංහල ක්‍රීඩා සමාජය සහ බදුරලිය ක්‍රීඩා සමාජය අතර තරගයේදී සිංහල ක්‍රීඩා සමාජයේ පිතිකරුවන් දැඩි අසීරුතාවයකට පත්වුණා. ඒ සිංහල ක්‍රීඩා සමාජය බදුරලිය ක්‍රීඩා සමාජය හමුවේ ලකුණු 102කට දැවී යාමත් සමඟයි. එහිදී ශ්‍රී ලංකා ටෙස්ට් ක්‍රිකට් කණ්ඩායම නියෝජනය කරන ආරම්භක පිතිකරුවන් දෙදෙනා වන තරංග පරණවිතාන ලකුනු 13 කට සහ දිමුත් කරුණාරත්න ලකුණු 4 කට දැවීයාම විශේෂත්වයක්. එමෙන්ම නායක තිළිණ කන්ඩම්බි ඇතුලූ පිතිකරුවන් තිදෙනෙකු කිසිදු ලකුණක් නොලබා දැවී ගිය අතර තවත් පිතිකරුවන් තිදෙනෙකු ලබාගත්තේ ලකුණු 3 බැගින් වීමද කැපී පෙනුනා. ශානක අබේකෝන් ලකුණු 20 ක් රැස් කළ අතර එය සිංහල ක්‍රීඩා සමාජය වෙනුවෙන් ලබා ගත් වැඩිම ලකුණු සංඛ්‍යාවයි. ශ්‍රී ලංකා ජාතික කණ්ඩායම නියෝජනය කළ ක්‍රීඩකයින් රැසක් මෙම කණ්ඩායමට ඇතුළත්ව තිබියදී මෙවන් අඩු ලකුණු සංඛ්‍යාවකට දැවී යාම අදහා ගත නොහැකි බවයි ක්‍රීඩා විචාරකයින් පෙන්වා දෙන්නේ. බදුරලිය ක්‍රීඩා සමාජය පළමු ඉනිම සඳහා ලකුණු  227 ක් රැස් කළා.",
       "URL": "https://www.hirunews.lk/sports/53058/එස්-සී-පිතිකරුවන්-අමාරුවේ-වැටෙයි",
       "Category": "Sports",
       "Parent URL": "https://www.hirunews.lk/sports/all-news.php?pageID=553"
}