{
       "Source": "hirunews",
       "Timestamp": "Sunday, 14 January 2018 - 15:43",
       "Headline": "දෙවන ටෙස්ට් තරඟයේදී වාර්තා අතරට ගිය ක්‍රීඩකයා",
       "News Content": "සංචාරක ඉන්දීය කණ්ඩායම සහ දකුණු අප්‍රිකානු කණ්ඩායම අතර දෙවන ටෙස්ට් තරඟයේ දෙවන දිනය අදයි.\nකාසිය වාසිය දිනා පළමුවෙන් පන්දුවට පහරදෙන දකුණු අප්‍රිකානු කණ්ඩායම පළමු ඉනිම සදහා සියලු දෙනා දැවී ලකුණු 335ක් රැස් කළා.\nදකුණු අප්‍රිකාව වෙනුවෙන් එයිඩ්න් මාක්රම් ලකුණු 94ක්, හෂීම් අම්ලා ලකුණු 82ක් සහ නායක ෆෆ් ඩූ ප්ලසි ලකුණු 63ක් රැස් කරමින් පළමු ඉනිම ශක්තිමත් කළා.\nපන්දු යැවීමේදී රවීචන්ද්‍රන් අශ්වින් කඩුලු 04ක් සහ ඉෂාන්ත් ශර්මා කඩුලු 03ක් බිඳ දැමුවා.\nමේ අතර මෙම තරඟයේදී ඉන්දීය කණ්ඩායමේ වේග පන්දු යවන ක්‍රීඩක මොහොමඩ් ශාමි සියවන ජාත්‍යන්තර ටෙස්ට් කඩුල්ල දවා ගනිමින් වාර්තා පොත් අතර එක් වීමට සමත් වුණා.\nලකුණු 18ක් ලබා ගෙන සිටි කේෂව් මහරාජ් දවා ගනිමින් මොහොමඩ් ශාමි තම සියවන ජාත්‍යන්තර ටෙස්ට් කඩුල්ල සම්පුර්ණ කළා.\nඒ අනුව ඉන්දියාව වෙනුවෙන් ජාත්‍යන්තර ටෙස්ට් කඩුලු 100 සම්පුර්ණ කළ 20වන ක්‍රීඩකයා ලෙස මොහොමඩ් ශාමි වාර්තා පොත් අතරට එක්වනවා.\n27 වන වියේ පසුවන ශාමි මේ වන විට ජාත්‍යන්තර ටෙස්ට් තරඟ 29කට ක්‍රීඩාකර තිබෙනවා.\nමොහොමඩ් ශාමිගේ සියවන ජාත්‍යන්තර ටෙස්ට් කඩුල්ල පහතින්..",
       "URL": "https://www.hirunews.lk/sports/181028/දෙවන-ටෙස්ට්-තරඟයේදී-වාර්තා-අතරට-ගිය-ක්‍රීඩකයා",
       "Category": "Sports",
       "Parent URL": "https://www.hirunews.lk/sports/all-news.php?pageID=264"
}