{
       "Source": "hirunews",
       "Timestamp": "Friday, 20 January 2017 - 12:32",
       "Headline": "පිටිය මැද පිත්තෙන් ඉන්දියාවම හොල්ලපු දෝනි සහ යුවරාජ්ගේ සුපිරි ප්‍රහාරය මෙන්න",
       "News Content": "සංචාරක එංගලන්ත පිල සමඟ පැවති දෙවන එක්දින තරඟයෙන් ද විශිෂ්ඨ ජයක් ලැබීමට ඉන්දියාව ඊයේ (19) සමත් වුණා.\nකටක් හිදී ඊයේ පැවති මෙම තරඟයේදී කාසියේ වාසිය දිනූ එංගලන්තය පළමුවෙන් පන්දුවට පහරදෙන ලෙස ඉන්දියාවට ආරාධනා කළා.\nඉන්දීය පිල සිය පන්දුවාර 50 තුළදී කඩුලු 6 ක් දැවී ලකුණු 381 ක් රැස් කිරීමට සමත් වුණා.\nයුවරාජ් සිං එහිදී ලකුණු 150 ක් රැස් කළ අතර, මහේන්ද්‍ර සිං දෝනි ලකුණු 134 ක් රැස් කළේ 6 පහර 6 ක් ද සමඟින්.\nපිළිතුරු වශයෙන් එංගලන්තය සිය පන්දුවාර 50 තුළදී කඩුලු 8 ක් දැවී රැස් කළේ ලකුණු 366 ක් පමණයි.\nරවිචන්ද්‍රන් අශ්වින් ලකුණු 65 කට කඩුලු 3 ක් බිඳ හෙලුවා.\nමෙම තරඟයෙන් ඉන්දීය පිලට ලකුණු 15 ක ජයක් හිමිවූ අතර, පළමු තරඟය ද ජයග්‍රහණය කිරීම නිසා තරඟ 3 කින් යුත්, තරඟාවලියේ ජයග්‍රහණය හිමිවන්නේ ද ඉන්දියාවටයි.\nමෙහිදී කැපී පෙනෙන ඉනිමක් ක්‍රීඩා කළ යුවරාජ්ගේ හතරේ පහර 21ක් සහ හයේ පහර 3ක් සමඟ ලකුණු 150කින් හැඩවූ සුපිරි ඉනිම පහතින්.\nහතරේ පහර 10ක් සහ හයේ පහර 6ක් සමඟ ලකුණු 134ක් රැස් කළ දෝනි ගේ ඉනිම පහතින්.",
       "URL": "https://www.hirunews.lk/sports/152501/පිටිය-මැද-පිත්තෙන්-ඉන්දියාවම-හොල්ලපු-දෝනි-සහ-යුවරාජ්ගේ-සුපිරි-ප්‍රහාරය-මෙන්න",
       "Category": "Sports",
       "Parent URL": "https://www.hirunews.lk/sports/all-news.php?pageID=360"
}