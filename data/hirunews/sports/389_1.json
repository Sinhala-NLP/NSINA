{
       "Source": "hirunews",
       "Timestamp": "Wednesday, 24 August 2016 - 18:11",
       "Headline": "ඔස්ට්‍රේලියාවට 289 ක ඉලක්කයක්",
       "News Content": "ශ්‍රී ලංකාව සමග පැවැත්වෙන දෙවන එක්දින ක්‍රිකට් තරගය ජයග්‍රහණය කිරීමට ඔස්ට්‍රේලියාවට ලකුණු 289 ක ඉලක්කයක් හිමිව තිබෙනවා.\nතරගයේ කාසියේ වාසිය දිනා පළමුවෙන් පන්දුවට පහරදුන් ශ්‍රී ලංකාව පන්දුවාර 48 යි පන්දු 4 ක් අවසානයේ සියලුදෙනා දැවී ලකුණු 288 ක් රැස් කලා.\nකුසල් මෙන්ඩිස් 69 යි. ඔහුගේ ලකුණු 69 ට  හතරේ පහර 9 ක් ද ඇතුලත් වුනා.\nදිනේෂ් චන්දිමාල් 48 යි. කුසල් පෙරේා ලකුණු 54 ක් ලබාගත්තා.\nඇන්ජෙලෝ මැතිව්ස් ලකුණු 57 ක් ලබාගත්තේ හයේ පහර 2 ක් සහ එක් හතරේ පහරක් සමගින්.\nතිසර පෙරේරා ලකුණු 12 ක් ලබාගත්තා.\nපන්දු යැවීමේදී ඇඩම් සම්පා, මිචෙල් ස්ටක් සහ ජේම්ස් ෆෝක්නර් කඩුලු 3 බැගින්  බිඳහෙලුවා.\nඔස්ට්‍රේලියා පිළිතුරු ඉනිම තවත් සුලු වේලාවකින් ආරම්භ වීමට නියමිතයි.",
       "URL": "https://www.hirunews.lk/sports/141395/ඔස්ට්‍රේලියාවට-289-ක-ඉලක්කයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=389"
}