{
       "Source": "hirunews",
       "Timestamp": "Tuesday, 03 September 2013 - 12:54",
       "Headline": "එංගලන්තයෙන් ඉන්දියාවට වැඩි සැලකිල්ලක්.",
       "News Content": "ඉන්දීයාවට ලබන  වසරේ දී තරග 5ක ටෙස්ට් තරගාවලියක් ලබාදීමට එංගලන්ත ක්‍රිකට් පාලක මණ්ඩලය  තීරණය කර තිබෙනවා. මෙලෙස ඉන්දියාවට එංගලන්තය සමග තරග 5කින් යුත් ටෙස්ට්  තරගාවලියක් හිමි වන්නේ 1959 වසරෙන් පසු ප්‍රථම වතාවටයි. ජුලි මාසයේ දී  ඉන්දීය පිළේ එංගලන්ත සංචාරය ආරම්භවීමට නියමිතයි. එංගලන්තයේ සිටින විශාල  ඉන්දීය ජන කොටස ඉලක්ක කරගෙන මෙලෙස එංගලන්ත පාලක මණ්ඩලය ඉන්දියාවට දීර්ඝ  ටෙස්ට් තරගාවලියක් ලබාදී තිබෙනවා. ඉන්දියාව සහ එංගලන්තය අතර පළමු ටෙස්ට්  තරග 3 ලෝඞ්ස්,  ඕවල් සහ රෝස්බෝල් ක්‍රීඩාංගණවලදී පැවැත්වෙනු ඇති.",
       "URL": "https://www.hirunews.lk/sports/66405/එංගලන්තයෙන්-ඉන්දියාවට-වැඩි-සැලකිල්ලක්",
       "Category": "Sports",
       "Parent URL": "https://www.hirunews.lk/sports/all-news.php?pageID=516"
}