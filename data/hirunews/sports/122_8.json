{
       "Source": "hirunews",
       "Timestamp": "Tuesday, 24 December 2019 - 17:17",
       "Headline": "කපුගෙදර ක්‍රිකට් පිටියට සමුදෙයි",
       "News Content": "ශ්‍රී ලංකාවෙන් බිහිවූ  සුපිරි පිතිකරු චාමර කපුගෙදර ජාත්‍යන්තර ක්‍රිකට් පිටියෙන් සමුගැනීමට තීරණය කර තිබෙනවා.\nටෙස්ට් තරඟ 08ක් එක්දින තරඟ 102ක් සහ පන්දුවාර 20 තරඟ 43ක් ඔහු ශ්‍රී ලංකාව වෙනුවෙන් ක්‍රීඩාකර තිබෙනවා.\n2006 වසරේ ඕස්ට්‍රේලියාවට එරෙහිව ජාත්‍යන්තර ක්‍රිකට් පිටියට පිවිසි කපුගෙදර ජාත්‍යන්තර ටෙස්ට් ලකුණු 418ක් එක්දින ලකුණු 1624ක් රැස් කරගෙන ඇති අතර පන්දුවාර විස්ස පිටියේ වාර්තාකර ඇති ලකුණු ලකුණු සංඛ්‍යාව 703ක්.\nමේ වනවිට 32 හැවිරිදි වියේ පසුවන කපුගෙදරට 2017 වසරේ ඔක්තෝම්බර් මාසයෙන් පසු ශ්‍රී ලංකා ජාතික කණ්ඩායමේ ස්ථානයක් හිමිවන්නේ නැහැ.\nකෙසේ වෙතත් කපුගෙදරගේ මෙම සමුගැනීම සම්බන්ධයෙන් ශ්‍රී ලංකා ක්‍රිකට් ක්‍රීඩක දිල්ෂාන් මුණවීර සිය නිල ෆේස් බුක් ගිණුමේ සටහනක් තබමින් සහෝදර ක්‍රීඩකයාට සුබපැතුම් එක්කර තිබුණා.",
       "URL": "https://www.hirunews.lk/sports/230883/කපුගෙදර-ක්‍රිකට්-පිටියට-සමුදෙයි",
       "Category": "Sports",
       "Parent URL": "https://www.hirunews.lk/sports/all-news.php?pageID=122"
}