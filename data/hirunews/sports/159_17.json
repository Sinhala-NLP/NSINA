{
       "Source": "hirunews",
       "Timestamp": "Thursday, 30 May 2019 - 18:44",
       "Headline": "ලෝක කුසලානයේ පළමු තරගය ජය ගැනීමට දකුණු අප්‍රිකාවට ලකුණු 312ක ඉලක්කයක්",
       "News Content": "ලෝක කුසලාන එක්දින ක්‍රිකට් තරගාවලියේ පළමු තරගය ජය ගැනීමට දකුණු අප්‍රිකාවට ලකුණු 312ක ඉලක්කයක් හිමිවී තිබෙනවා.\nකාසියේ වාසිය දිනු දකුණු අප්‍රිකාවේ ආරාධනය මත පළමුවෙන් පන්දුවට පහරදුන් සත්කාරක එංගලන්තය නියමිත පන්දුවාර 50 අවසානයේ කඩුලු 8 ක් දැවී ලකුණු 311ක් ලබාගත්තා.\nජේසන් රෝයි 54යි. හතරේ පහර 8ක් ද සමගින් පන්දු 53කින් ඔහු එම ලකුණු 54 රැස් කළා.\nජෝ රූට් ලකුණු 51ක් සහ ඔවින් මෝගන් ලකුණු 57ක් රැස් කළා.\nබෙන් ස්ටොක් නොදැවී 89යි.\nඕවල් ක්‍රීඩාංගණයේදීයි මෙම තරගය පැවැත්වෙන්නේ.",
       "URL": "https://www.hirunews.lk/sports/217406/ලෝක-කුසලානයේ-පළමු-තරගය-ජය-ගැනීමට-දකුණු-අප්‍රිකාවට-ලකුණු-312ක-ඉලක්කයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=159"
}