{
       "Source": "hirunews",
       "Timestamp": "Saturday, 06 August 2016 - 14:36",
       "Headline": "නව වාර්තා පිහිටුවමින් සිංහයන් කැන්ගරුවන් පරදයි",
       "News Content": "සංචාරක ඔස්ට්‍රේලියා කණ්ඩායමට එරෙහි ටෙස්ට් තරගාවලිය 2 ට බින්දුවක් ලෙස ජයග්‍රහණය කිරීමට ශ්‍රී ලංකා කණ්ඩායම සමත්වුනා.\nඒ ගාල්ල ජාත්‍යන්තර ක්‍රීඩාංගණයේ පැවති දෙවන ටෙස්ට් තරගය ද ජයග්‍රහණය කරමින්.\nමෙම තරගයේ පළමුවෙන් පන්දුවට පහරදුන් ශ්‍රී ලංකාව සියලුදෙනා දැවී ලකුණු 281 ක් රැස්කලා.\nසුපිරි පිතිහරඹයක නිරත වෙමින් පළමු ඉනිමේදී කුසල් මෙන්ඩිස් ලකුණු 89 ක් ලබාගත්තා.\nඔස්ට්‍රේලියාවට පළමු ඉනිම වෙනුවෙන් ලබාගත හැකිවුයේ ලකුණු 106 ක් පමණයි.\nඑය ඔස්ට්‍රේලියා කණ්ඩායමක් ශ්‍රී ලංකාව සමග පැවති ටෙස්ට් තරගයකදී දැවීගිය අඩුම ලකුණු සංඛ්‍යාව ද වීම විශේෂත්වයක්.\nරංගන හේරත් සහ දිල්රුවන් පෙරේරා ඔස්ට්‍රේලියා පළමු ඉනිමේ කඩුලු 4 බැගින් දවාගත්තා.\nරංගන හේරත් කඩුලු ත්‍රිත්වයක් ලබාගත්තේ ටෙස්ට් ක්‍රිකට් තරගයකදී කඩුලු ත්‍රිත්වයක් ලබාගත් දෙවන ශ්‍රී ලාංකික ක්‍රීඩකයා ලෙසට වාර්තා අතරට එක්වෙමින්.\nඅනතුරුව පිටියට පිවිසි ශ්‍රී ලංකා කණ්ඩායම දෙවන ඉනිම වෙනුවෙන් ලකුණු 237 ක් රැස්කලා.\nඒ අනුව ඔස්ටේ‍්‍රලියාවට දෙවන ඉනිමේදී හිමිවු ඉලක්කය ලකුණු 412 ක්.\nකෙසේවෙතත් තරගයේ 3වන දිනය වු අද ඔස්ට්‍රේලියාවට සියලුදෙනා දැවී ලබාගත හැකිවුයේ ලකුණු 183 ක් පමණයි.\nදිල්රුවන් පෙරේරා කඩුලු 6 ක් සහ රංගන හේරත් කඩුලු 2 ක් බිඳහෙලුවා.\nඒ අනුව මෙම තරගයේත් ජය ශ්‍රී ලංකා කණ්ඩායමට හිමිවුනා.\nතරගයේ වීරයා දිල්රුවන් පෙරේරා.\nමෙම තරගාවලි ජයග්‍රහණය වසර 17 කට පසු ඔස්ට්‍රේලියාවට එරෙහිව ශ්‍රී ලංකාව ටෙස්ට් තරගාවලියක් ජයගත් පළමු අවස්ථාවයි.\nසංචාරක ඔස්ට්‍රේලියාව සහ ශ්‍රී ලංකාව අතර දෙවන ටෙස්ට් ක්‍රිකට් තරගය ලබන 13 වනදා කොළඹදී පැවැත්වීමට නියමිතයි.\nඅනතුරුව දෙරට අතර එක්දින තරගාවලිය ආරම්භ වනවා.",
       "URL": "https://www.hirunews.lk/sports/139958/නව-වාර්තා-පිහිටුවමින්-සිංහයන්-කැන්ගරුවන්-පරදයි",
       "Category": "Sports",
       "Parent URL": "https://www.hirunews.lk/sports/all-news.php?pageID=395"
}