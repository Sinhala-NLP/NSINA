{
       "Source": "hirunews",
       "Timestamp": "Sunday, 28 July 2019 - 12:56",
       "Headline": "කුමාර් ධර්මසේනගේ විනිශ්චයට ICCයේ සහය",
       "News Content": "මෙවර අයි.සී.සී. ලෝක කුසලාන අවසන් මහා තරගයේ ජයග්‍රහණය එංගලන්තයට හිමිවීමට තීරණාත්මක වූ විනිසුරු කුමාර් ධර්මසේනගේ විනිශ්චයට ජාත්‍යන්තර ක්‍රිකට් සම්මේලනයේ සහය හිමිවී තිබෙනවා.\nපන්දුව කඩුල්ලට එල්ල කිරීමේදි හතරේ සීමාව ඉක්මවා ගිය අවස්ථාවක ලකුණු 6 ක් එංගලන්ත පිලට ලබාදීමේ තීරණය ඇතමුන්ගේ විවේචනයට ලක්වූවක්.\nඑය ලකුණු 5 ක් විය යුතු බවටයි ඇතමුන් පෙන්වා දුන්නේ. එහෙත් ජාත්‍යන්තර ක්‍රිකට් සම්මේලනය ඊට  ප්‍රතිචාර දක්වමින් සඳහන් කළේ අදාළ ලකුණු සංඛ්‍යාව පිරිනැමීමේදී කුමාර් ධර්මසේන නිසි ක්‍රමවේද අනුගමනය කර ඇති බවයි.\nලෝඩ්ස් පිටියේ පසුගිය ජූලි 14 වනදා පැවති එංගලන්ත  - නවසීලන්ත ලෝක කුසලාන අවසන් මහා තරගයේ විනිශ්චයන් පිළිබඳ ජාත්‍යන්තර ක්‍රිකට් සම්මේලනය නිල ප්‍රතිචාර දැක්වූ ප්‍රථම අවස්ථාව මෙයයි.\nඅයි.සී.සී. ක්‍රිකට් සාමාන්‍යාධිකාරී ජෙෆ්  ඕල්ඩ‍්‍රයිස් ප්‍රකාශ කළේ ක්‍රිකට් ලෝක කුසලානයේ ජයග්‍රාහකයෙකු තීරණය කිරීම වැදගත් වන බවයි.\nඒ අවසන් මහ තරගයේදී සමාන කණ්ඩායම් සම ජයග්‍රාහකයන් ලෙස නම් කළ හැකිද යන්න පිළිබඳව නැගුණු ප්‍රශ්නයකට පිලිතුරු ලෙසින්.",
       "URL": "https://www.hirunews.lk/sports/221183/කුමාර්-ධර්මසේනගේ-විනිශ්චයට-iccයේ-සහය",
       "Category": "Sports",
       "Parent URL": "https://www.hirunews.lk/sports/all-news.php?pageID=147"
}