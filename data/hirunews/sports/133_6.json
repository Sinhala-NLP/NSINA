{
       "Source": "hirunews",
       "Timestamp": "Friday, 25 October 2019 - 12:52",
       "Headline": "කේන් විලියම්සන් එංගලන්ත විස්සයි විස්ස තරගාවලියෙන් ඉවතට",
       "News Content": "උකුල් ඇටයේ ඇති වූ ආබාධයක් හේතුවෙන් නවසීලන්ත ක්‍රිකට් නායක කේන් විලියම්සන් එළඹෙන එංගලන්ත විස්සයි විස්ස තරඟ සංචාරයෙන් ඉවත් කර තිබෙනවා.\nඒ අනුව නවසීලන්ත කණ්ඩායමේ නායකත්වය ටිම් සවුතිට පවරා ඇති බවයි වාර්තා වන්නේ.\nනොවැම්බර් 1 වන දා ආරම්භවීමට නියමිත විස්සයි විස්ස තරගාවලිය තරඟ 3කින් සමන්විතයි.\nකෙසේ වෙතත්, එංගලන්ත කණ්ඩායම සමඟ පැවැත්වෙන ටෙස්ට් තරගාවලිය සඳහා කේන් විලියම්සන් යළි එක්වනු ඇති බවටයි නවසීලන්ත ක්‍රිකට් පාලක මණ්ඩලය විශ්වාසය පළ කරන්නේ.",
       "URL": "https://www.hirunews.lk/sports/226958/කේන්-විලියම්සන්-එංගලන්ත-විස්සයි-විස්ස-තරගාවලියෙන්-ඉවතට",
       "Category": "Sports",
       "Parent URL": "https://www.hirunews.lk/sports/all-news.php?pageID=133"
}