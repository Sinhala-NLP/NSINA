{
       "Source": "hirunews",
       "Timestamp": "Tuesday, 05 May 2020 - 13:10",
       "Headline": "පන්දුව ඔප දැමීමට වැක්ස් ආලේපනයක්",
       "News Content": "ක්‍රිකට් පන්දුව  ඔප නැංවීම සඳහා දහඩිය හෝ ඛේටය වෙනුවට වැක්ස් ආලේපනයක් යෙදවීම පිළිබඳ අවධානය යොමු වී තිබෙනවා.\nකොවිඩ් නයින්ටීන් ගෝලීය වසංගතය සමඟ පන්දුවෙහි ඛේටය ගැල්වීම අවදානම්සහගත බව ප්‍රකාශ වීම ඊට හේතුවයි.\nඒ සම්බන්ධයෙන් එංගලන්තයේ එම්.සී.සී. ක්‍රීඩා සමාජය සහ ජාත්‍යන්තර ක්‍රිකට් සම්මේලනය ඉදිරියේදි තීරණයකට එළඹීමට නියමිතයි.\nමේ නිසා පන්දුව ඔප් නැංවීමට විශේෂිත වැක්ස් වර්ගයක් නිෂ්පාදනය කිරීමට ක්‍රිකට් පන්දු නිපදවන  ඕස්ට්‍රේලියානු කොකබූරා ආයතනය පියවර ගෙන තිබෙනවා.\nඑය මසක් ඇතුළත භාවිතය සඳහා ලබාදීමටයි සැලසුම් කර ඇත්තේ. කෙසේ නමුත් මෙය තාවකාලික පියවරක් ලෙස සැලකෙන්නේ පන්දුව ඔප නැංවීම සඳහා ඛේටය ගැල්වීම තහනම් කිරීමට විශේෂයෙන් වේග පන්දු යවන්නන්ගේ විරෝධය පළ වීම හේතුවෙන්.",
       "URL": "https://www.hirunews.lk/sports/240106/පන්දුව-ඔප-දැමීමට-වැක්ස්-ආලේපනයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=100"
}