{
       "Source": "hirunews",
       "Timestamp": "Wednesday, 02 January 2013 - 13:07",
       "Headline": "ආබාධ, ක්‍රීඩකයන් 04 දෙනෙකුට හෙට තරගය අහිමි කරයි.",
       "News Content": "සංචාරක ශ්‍රී ලංකා කණ්ඩායම සහ  ඕස්ට්‍රේලියානු කණ්ඩායම අතර හෙට (03) පැවැත්වෙන තුන්වන ටෙස්ට් තරගය සඳහා ශ්‍රී ලංකා කණ්ඩායමේ ක්‍රීඩකයින් සිව් දෙනෙකු ක්‍රීඩා නොකරන බව වාර්තා වනවා. මීට පෙර දෙවන ටෙස්ට් තරගයේදී ඇතිවු ආබාධ හේතුවෙන් කුමාර් සංගක්කාර, චානක වෙලගෙදර සහ ප්‍රසන්න ජයවර්ධන යන ක්‍රීඩකයින් ක්‍රීඩා නොකරන බවයි වාර්තා වී තිබුණේ. මේ අතර, අද (02) ශ්‍රී ලංකා ක්‍රිකට් ආරංචි මාර්ග සඳහන් කළේ ශමින්ද එරංගගේ පාදයේ ඇතිවී තිබෙන ආබාධයක් හේතුවෙන් ඔහු ක්‍රීඩා කිරීමද මේ වනවිට අවිනිශ්චිත තත්ත්වයක පවතින බවයි. කෙසේ වෙතත්, හෙට ආරම්භ වන තරගය ජයගතහොත් තම කණ්ඩායමට ඉතිහාසගතවීමේ අවස්ථාවක් උදාවන බව ශ්‍රී ලංකා ක්‍රිකට් කණ්ඩායමේ ජ්‍යෙෂ්ඨ ක්‍රීඩකයෙකු වන තිලාන් සමරවීර එරට පුවත්පතක් සමග සාකච්ජාවකට එක්වෙමින් සඳහන් කළා. මේ වනවිට තරග දෙකකින් ලැබූ පරාජයන් සමග තම කණ්ඩායමට අහිමිවීමට දෙයක් නොමැති බවද ඔහු එහිදී වැඩිදුරටත් පවසා තිබෙනවා.",
       "URL": "https://www.hirunews.lk/sports/50666/ආබාධ-ක්‍රීඩකයන්-04-දෙනෙකුට-හෙට-තරගය-අහිමි-කරයි",
       "Category": "Sports",
       "Parent URL": "https://www.hirunews.lk/sports/all-news.php?pageID=560"
}