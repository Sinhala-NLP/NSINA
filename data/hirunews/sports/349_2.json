{
       "Source": "hirunews",
       "Timestamp": "Monday, 06 March 2017 - 8:05",
       "Headline": "කොදෙව්වන්ගේ අභිමානය, ක්‍රිකට් උපන් රට උදුරා ගනී",
       "News Content": "සංචාරක එංගලන්ත කණ්ඩායම සහ බටහිර ඉන්දීය කොදෙව් කණ්ඩායම අතර පැවති දෙවන එක් දින තරඟය කඩුලු 04කින් ජය ගන්නට එංගලන්තය ඊයේ සමත් වුණා.\nකාසියේ වාසිය දිනූ කොදෙව් කණ්ඩායම පළමුව පන්දුවට පහර දුන් අතර එහිදී  ඔවුන් පන්දුවාර 47යි පන්දු 5කදී සියලූ ක්‍රීඩකයන් දැවී ලකුණු 225ක් ලබා ගත්තා.\nකොදෙව්වන් වෙනුවෙන් ජේසන් මොහොමඩ් අර්ධ ශතකයක් රැස් කළ අතර ක්‍රිග් බ්‍රාත්වෙයිට් ලකුණු 42ක් රැස් කළා.\nLiam Plunkett එංගලන්තය වෙනුවෙන් කඩුලු 03ක් දවා ගත්තේ පන්දුවාර 07යි පන්දු 05ක් යවමින්.\nලකුණු 226ක ඉලක්කයක් හඹා ගිය එංගලන්තය  පන්දුවාර 42යි පන්දු 02ක් තුල කඩුලු 06ක් දැවී තිබියදී එම ඉලක්කය පසු කර ගියා.\nඑහිදී අගනා ඉනිමක් ක්‍රීඩාකළ ජෝ රූට් නොදැවී ලකුණු 90ක් රැස්කරගත අතර ජේසන් රෝයි හතරේ පහර 07ක් සහ එක් හයේ පහරක් සමගින් ලකුණු 52ක් රැස් කර ගැනීමට සමත් වූණා.\nක්‍රිස් වෝක්ස් නොදැවී ලකුණු 68යි.\nකොදෙව් දඟ පන්දු යවන ක්‍රීඩක ඈෂ්ලි නර්ස් එංගලන්ත කඩුලු 03ක් දවා ගත්තා.\nතරඟයේ වීරයා එංගලන්තයේ ජෝ රූට්.\nඒ අනුව තරඟ තුනකින් සමන්විත එක්දින තරඟාවලිය එක් තරඟයක් ඉතිරිව තිබියදී ජයගන්නට එංගලන්තය සමත්වුණා.",
       "URL": "https://www.hirunews.lk/sports/156155/කොදෙව්වන්ගේ-අභිමානය-ක්‍රිකට්-උපන්-රට-උදුරා-ගනී",
       "Category": "Sports",
       "Parent URL": "https://www.hirunews.lk/sports/all-news.php?pageID=349"
}