{
       "Source": "hirunews",
       "Timestamp": "Sunday, 29 September 2019 - 15:41",
       "Headline": "චමරි අතපත්තුගෙන් වාර්තාවක්",
       "News Content": "ජාත්‍යන්තර පන්දු වාර විස්සයි විස්ස පිටියේ  ශතකයක් වාර්තා කළ පළමු ශ්‍රී ලාංකික ක්‍රීඩිකාව බවට පත් වීමට ශීි‍්‍ර ලංකා කාන්තා ක්‍රිකට් කණ්ඩායමේ නායක චමරි අතපත්තු අද සමත් වුණා.\nඕස්ට්‍රේලියාවට එරෙහිව සිඞ්නිහි පැවති තරඟයේදී පන්දු 66කදී හයේ පහර 06ක් සහ හතරේ පහර 12ක් සමගින් ඇය රැස්කළ ලකුණු සංඛ්‍යාව 113ක්.\nකෙසේ වෙතත්, එම තරඟය ලකුණු 41කින්  ඕස්ට්‍රේලියාව ජය ගත්තා.\nතරඟයේ පළමුව පන්දුවට පහරදුන්  ඕස්ට්‍රේලියාව පන්දු වාර විස්ස අවසානයේ කඩුලූ 4ක් දැවී ලකුණු 217ක් ලබා ගත් අතර, ශ්‍රී ලංකා කාන්තා කණ්ඩායමට නියමිත පන්දු වාර විස්ස අවසානයේ කඩුලූ 07ක් බිඳ වැටී ලබාගත හැකිවූයේ ලකුණු 176ක් පමණයි.\nමේ අතර, රග්බි ලෝක කුසලානයේ අද පැවති තරඟ අතරින් ජෝර්ජියාව සහ වේල්සය ජයග්‍රහණ වාර්තා කළා. ඒ, පිළිවෙලින් උරුගුවේ සහ  ඕස්ට්‍රේලියානු කණ්ඩායම් පරාජයට පත් කරමින්.",
       "URL": "https://www.hirunews.lk/sports/225252/චමරි-අතපත්තුගෙන්-වාර්තාවක්",
       "Category": "Sports",
       "Parent URL": "https://www.hirunews.lk/sports/all-news.php?pageID=137"
}