{
       "Source": "hirunews",
       "Timestamp": "Wednesday, 23 June 2021 - 23:26",
       "Headline": "ICC ටෙස්ට් ක්‍රිකට් ලෝක ශූරතාවලියේ ජය නවසීලන්තයට",
       "News Content": "ටෙස්ට් ක්‍රිකට් ලෝක ශූරතාවලියේ අවසන් තරඟය කඩුලු 8කින් ජය ගැනීමට නවසීලන්ත කණ්ඩායම සමත් වුණා.\nඒ, ප්‍රබල ඉන්දීය කණ්ඩායම පරාජයට පත් කරමින්.\nතරගයේ කාසියේ වාසිය දිනු නවසීලන්ත කණ්ඩායම ප්‍රථමයෙන් පන්දු යැවීමට තීරණය කළා.\nඒ අනුව පන්දුවට පහර දුන් ඉන්දිය කණ්ඩායම සිය පළමු ඉනිමට ලබාගත් ලකුණු සංඛ්‍යාව 217ක්.\nඅනතුරුව නවසීලන්ත කණ්ඩායම තම පළමු ඉනිමට ලකුණු 249ක් රැස්කර ගත්තා.\nනවසීලන්ත පළමු ඉනිමට වඩා ලකුණු 32ක් පිටුපසින් සිට සිය දෙවන ඉනිම ආරම්භ කළ ඉන්දිය කණ්ඩායම සියලු දෙනා දැවි ලකුණු 170ක් ලබාගත්තා.\nඒ අනුව තරගයෙන් ජය ගැනීමට නවසීලන්ත කණ්ඩායමට හිමි වූ ඉලක්කය ලකුණු 139ක්.\nඑම ජයග්‍රාහි ඉලක්කය හඹා යාමට පිටියට පිවිසි නවසීලන්ත කණ්ඩායම කඩුලු දෙකක් පමණක් දැවි සිය ජය වාර්තා කළා.\nඅන්තර්ජාතික ක්‍රිකට් කවුන්සිලිය විසින් සංවිධානය කරනු ලැබු තරගාවලියක නවසීලන්ත කණ්ඩායම ශූරතාවය දිනු පළමු අවස්ථාව ද මෙය වනවා.\nමෙම තරගයේ ප්‍රථම දිනය වර්ෂාව හේතුවෙන් සම්පූර්ණයෙන් අතහැර දැමීමත් විශේෂත්වයක්.\nමෙම තරගය සඳහා දින හයක් වෙන් කිරීමටයි අන්තර්ජාතික ක්‍රිකට් කවුන්සිලය කටයුතු කර තිබුණේ.",
       "URL": "https://www.hirunews.lk/sports/275176/icc-ටෙස්ට්-ක්‍රිකට්-ලෝක-ශූරතාවලියේ-ජය-නවසීලන්තයට",
       "Category": "Sports",
       "Parent URL": "https://www.hirunews.lk/sports/all-news.php?pageID=51"
}