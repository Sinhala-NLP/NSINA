{
       "Source": "hirunews",
       "Timestamp": "Monday, 29 March 2021 - 22:42",
       "Headline": "උණුසුම් වූ ක්‍රිකට් නිලවරණය (වීඩියෝ)",
       "News Content": "අම්පාර දිස්ත්‍රික් ක්‍රිකට් සංගමයේ මහා සභා රැස්වීම සහ ඉදිරි වසර 2 ක කාලය සඳහා නව නිලධාරී මණ්ඩලය තෝරා පත්කරගැනීමේ ඡන්ද විමසීම පැවැත්වුණේ කොළඹ ශ්‍රී ලංකා ක්‍රිකට් ආයතනයේදී.\nමෙලෙස ක්‍රිකට් ආයතනයේදී මෙම මහා සභා රැස්වීම පැවැත්වීමට සිදුවුණේ අම්පාර දිස්ත්‍රික් ක්‍රිකට් සංගමයේ පරිපාලකයින් කිහිපදෙනෙකුට එරෙහිව වංචා සහ දූෂණ චෝදනා එල්ල වී තිබීම හේතුවෙන්.\nකෙසේ වෙතත් මෙම මහා සභා රැස්වීමත් උණුසුම් මුහුණුවරක් ගත්තේ අදාළ නිලධාරීන්ට එරෙහිව සද්ධාතිස්ස ක්‍රීඩා සමාජය ඇතුළු ක්‍රීඩා සමාජ කිහිපයක් සිය විරෝධය පළ කිරීමත් සමඟයි.",
       "URL": "https://www.hirunews.lk/sports/266945/උණුසුම්-වූ-ක්‍රිකට්-නිලවරණය-වීඩියෝ",
       "Category": "Sports",
       "Parent URL": "https://www.hirunews.lk/sports/all-news.php?pageID=61"
}