{
       "Source": "hirunews",
       "Timestamp": "Saturday, 02 September 2023 - 23:06",
       "Headline": "ඉන්දු පාකිස්ථාන තරගයේ පකිස්ථාන ඉනිම වර්ෂාව නිසා අවලංගුවෙයි",
       "News Content": "ආසියානු කුසලාන 2023 ක්‍රිකට් තරගාවලියේ ඉන්දීය කණ්ඩායම සහ පාකිස්තාන කණ්ඩායම අතර තරගය අද (02) පල්ලේකැලේ ජාත්‍යන්තර ක්‍රිකට් ක්‍රීඩාංගණයේදී පැවැත් වීමට කටයුතු යොදා තිබුණා.\nඅද තරගයේ කාසියේ වාසිය දිනා ගැනීමට ඉන්දීය කණ්ඩායමේ නායක රෝහිත් ෂර්මා සමත් වුණු අතර ඒ අනුව ඔහු තීරණය කළේ පළමුවෙන් පන්දුවට පහරදීමටයි.\nඉන්දීය කණ්ඩායම සිය ඉනිමේ පන්දු ඕවර 48 පන්දු 5 සියලුදෙනාම දැවී ලකුණු 266 ක් ලබා ගත්තා.\nමේ අනුව අද තරගය ජය ගැනීමට නම් පාකිස්ථානු කණ්ඩායමට පන්දු ඕවර 50 ක් තුළදී ලකුණු 267 ක් ලබා ගත යුතු වුණා.\nනමුත් පල්ලේකැලේ ක්‍රීඩාංගණයට වර්ෂාව පතිත වීම හේතුවෙන් පාකිස්ථාන ඉනිම ආරම්භ වීමට විටින් විට බාධා පැමිණි ඇති අතර අවස්ථා කිහිපයකදී තරගය ආරම් කිරීමට උත්සාහ කළත් අයහපත් කාලගුණය හේතුවෙන් අවසානය අත්හැර දැමීමට තරග තීරකයන් විසින් තීරණය කළා.\nක්‍රිකට් පිටියේ සීතල යුද්ධය ලෙසින් සැලකෙන ඉන්දියාව සහ පාකිස්ථානය එක්දින තරගයකදී මෙලෙස හමුවන්නේ වසර 4කට පසුව වන අතර අවසන් වරට ඔවුන් එක්දින තරගයකදී මුණ ගැසුණේ 2019 ලෝක කුසලානයේදීයි.",
       "URL": "https://www.hirunews.lk/sports/346948/ඉන්දු-පාකිස්ථාන-තරගයේ-පකිස්ථාන-ඉනිම-වර්ෂාව-නිසා-අවලංගුවෙයි",
       "Category": "Sports",
       "Parent URL": "https://www.hirunews.lk/sports/all-news.php?pageID=5"
}