{
       "Source": "hirunews",
       "Timestamp": "Saturday, 06 February 2016 - 13:08",
       "Headline": "IPL වෙන්දේසිය අද",
       "News Content": "2016 ඉන්දීය ප්‍රිමියර් ලීග් ක්‍රිකට් තරඟාවලියට අදාළ ක්‍රීඩක වෙන්දේසිය බැංගලෝර් නුවරදී අද (06) පැවැත්වෙනවා.\nමෙම වෙන්දේසියේදී ප්‍රවීන එංගලන්ත ක්‍රීඩක කෙවින් පීටර්සන් IPL තරඟාවලියට එක්ව සිටින නව කණ්ඩායමක් වන රයිසින් පූනේ සුපර්ජයන්ට් කණ්ඩායම මිලදී ගත්තේ ඉන්දීය රුපියල් තුන්කෝටි පනස් ලක්ෂයකටයි.\nඉන්දීය ක්‍රීඩකයන් වන යුවරාජ් සිං සහ අෂීස් නේරා සන්රයිසස් හයිද්‍රාබාද් පිල මිලදී ගත්තේ කෝටි 7 ක්  සහ කෝටි 5යි දසම 5ක මුදලකටයි.\nඕස්ට්‍රේලියානු ක්‍රීඩක ෂේන් වොට්සන් ඉන්දීය රුපියල් කෝටි 9යි දසම 5කට බැංගලෝර් පිල මිලදී ගෙන තිබෙනවා.\nවිරාට් කෝලිට බැංගලෝර් පිල ඉන්දීය රුපියල් කෝටි 12යි දසම 5ක් ගෙවීමට පොරොන්දු වී ඇති අතර ඉන්දීය නායක මහේන්ද්‍රසිං දෝණිට IPL තරඟාවලිය සඳහා පූනේ කණ්ඩායම ගෙවන මුදලද කෝටි 12යි දසම 5ක්.\nලසිත් මාලිංග මුම්බායි ඉන්දීය පිල රඳවාගෙන ඇත්තේ ඉන්දීය රුපියල් අටකෝටි දස ලක්ෂයක් ගෙවමින්.\nදකුණු අප්‍රිකානු ක්‍රීඩක ඒ බී ඩිවිලියස්ට ඉන්දීය රුපියල් නවකෝටි පනල් ලක්ෂයක් ද කොදෙව් ක්‍රීඩක ක්‍රිස් ගේල්ට අටකෝටි හතලිස් ලක්ෂයක් ද ගෙවීමට එකඟ වී තිබෙනවා.",
       "URL": "https://www.hirunews.lk/sports/125604/ipl-වෙන්දේසිය-අද",
       "Category": "Sports",
       "Parent URL": "https://www.hirunews.lk/sports/all-news.php?pageID=429"
}