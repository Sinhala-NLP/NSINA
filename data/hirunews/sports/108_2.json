{
       "Source": "hirunews",
       "Timestamp": "Sunday, 08 March 2020 - 22:41",
       "Headline": "ජය පරාජයෙන් තොරව අවසන් වූ 91 වන සුලෝහිත සංග්‍රාමය",
       "News Content": "කොළඹ නාලන්ද විද්‍යාලය සමග පැවති 91ක් වන සුලෝහිත සංග්‍රාමය මහා ක්‍රිකට් තරගය දැඩි සටනකින් පසු ජය පරාජයෙන් තොරව අවසන් කර ගැනීමට ආනන්ද පිතිකරුවන් සමත්වුනා.\nකොළඹ එස්.එස්.සී. ක්‍රීඩාංගනයේ පැවති මෙම තරගයේ පළමුව පන්දුවට පහර දුන් නාලන්ද ක්‍රීඩකයින් සිය පළමු ඉනිම සඳහා කඩුලු 4ක් දැවී ලකුණු 307ක් ලබාගෙන ඉනිම අත්හිටුවීමට තීරණය කළා.\nපළමු දිනයේදී තරගය නැරඹීම සඳහා ආදී අනන්දියෙකු වන වත්මන් ජනාධිපති ගෝටාභය රාජපක්ෂ මහතාද පැමිණ සිටියා.\nආනන්ද ක්‍රීඩකයින් සිය පළමු ඉනිමට සියල්ලන් දැවී ලබා ගත්තේ ලකුණු 150ක් පමණයි.\nඉනිමක පරාජයෙන් බේරීම සඳහා මෙන්ම තරග පරාජයෙන් ගැලවීම සඳහාද  දෙවන ඉනිමේදී ආනන්ද පිතිකරුවන්ට තියුණු සටනක නිරතවන්නට සිදු වුනා.\nඑම අභියෝගය ජය ගත් ඔවුන් තරගය ජය පරාජයෙන් තොරව නිමා වනවිට සිය දෙවන ඉනිම සඳහා කඩුලු 7ක් දැවී ලකුණු 225ක් ලබා සිටියා.\nමෙවරත් 91ක් වන සුලෝහිත සංග්‍රාමය සඳහා මාධ්‍ය අනුග්‍රාහකත්වය ලබා දුන්නේ හිරු ටී.වී. හිරු එෆ්.එම්. ප්‍රමුඛ හිරු මාධ්‍ය ජාලයයි.\nයාපනය මධ්‍ය මහා විද්‍යාලය සමග 114 වන වරට පැවති උතුරු සටන මහා ක්‍රිකට් තරගය ඉනිමකින් සහ ලකුණු 17කින් ජය ගන්නට යාපනය සාන්ත ජෝන් විද්‍යාලය සමත්වුනා.\nයාපනය මාධ්‍ය මහා විදුහල් ක්‍රීඩාංගනයේ දින තුනක් පුරා පැවති මෙම තරගයේ පළමුව පන්දුවට පහර දුන් යාපන මාධ්‍ය මහා විදුහල් ක්‍රීඩකයින් සිය පළමු ඉනිම සඳහා සියල්ලන් දැවී ලකුණු 150ක් රැස්කළා.\nපිළිතුරු ලෙස සාන්ත ජෝන් ක්‍රීඩකයින් සිය පළමු ඉනිම සඳහා සියල්ලන් දැවී ලකුණු 291ක් ලබා ගත්තා.\nයාපනය මැදි විදුහල් දෙවන ඉනිම ලකුණු 124කට සීමාකළ සාන්ත ජෝන් ක්‍රීඩකයින් මෙම තරගය පහසුවෙන් ජය ගත්තා.",
       "URL": "https://www.hirunews.lk/sports/236110/ජය-පරාජයෙන්-තොරව-අවසන්-වූ-91-වන-සුලෝහිත-සංග්‍රාමය",
       "Category": "Sports",
       "Parent URL": "https://www.hirunews.lk/sports/all-news.php?pageID=108"
}