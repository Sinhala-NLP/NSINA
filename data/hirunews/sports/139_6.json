{
       "Source": "hirunews",
       "Timestamp": "Monday, 16 September 2019 - 12:59",
       "Headline": "ක්‍රිකට් ආයතනය ක්‍රීඩා අමාත්‍යාංශයේ ප්‍රතිචාර බලාපොරොත්තුවෙන්",
       "News Content": "ශ්‍රී ලංකා ක්‍රිකට් පිලේ පාකිස්ථාන තරග සංචාරයේ ආරක්ෂක තත්ත්වය පිළිබඳ අග්‍රාමාත්‍ය කාර්යාලයෙන් ලැබුණු ලිපියට ක්‍රිඩා අමාත්‍යාංශයේ ප්‍රතිචාර අද දිනය තුළ බොහෝ දුරට ලැබෙනු ඇති බව ශ්‍රී ලංකා ක්‍රිකට් ආයතනයේ ඉහළ නිලධාරියෙකු ප්‍රකාශ කළා.\nපාකිස්ථාන තරග සංචාරයේ ආරක්ෂක තත්ත්වය සම්බන්ධයෙන් අග්‍රාමාත්‍ය කාර්යාලය මගින් ක්‍රීඩා අමාත්‍යාංශය හරහා ක්‍රිකට් ආයතනයෙන් පසුගිය 12 වනදා ලිඛිතව විමසීමක් කරනු ලැබුවා.\nමේ අතර ලබන 27 වනදා පාකිස්ථානයට එරෙහිව ආරම්භ වන එක්දින සහ පන්දු වාර විස්ස විස්ස තරගාවලියට එක්වන ශ්‍රී ලංකා කණ්ඩායම ලබන 25  වනදා දිවයිනෙන් පිටත්ව යාමට නියමිතයි.\nඑම තරගාවලිය සඳහා නම් කරන ලද ශ්‍රී ලංකා ක්‍රීඩකයින් අද සිට පුහුණුවීම්වල නිරත වන බවයි වාර්තා වන්නේ.",
       "URL": "https://www.hirunews.lk/sports/224385/ක්‍රිකට්-ආයතනය-ක්‍රීඩා-අමාත්‍යාංශයේ-ප්‍රතිචාර-බලාපොරොත්තුවෙන්",
       "Category": "Sports",
       "Parent URL": "https://www.hirunews.lk/sports/all-news.php?pageID=139"
}