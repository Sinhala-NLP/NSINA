{
       "Source": "hirunews",
       "Timestamp": "Friday, 13 May 2016 - 10:16",
       "Headline": "දිල්ලි ඩෙයාඩෙවිල්ස් පිලට ජය",
       "News Content": "ඉන්දීය ප්‍රිමියර් ලීග් තරඟාවලියේ ඊයේ (12) පැවති තරගයකදී හයිද්‍රාබාද් පිල පරදවා කඩුලූ 7 ක ජයක් ලැබීමට දිල්ලි ඩෙයාඩෙවිල්ස් කන්ඩායම සමත් වුණා.\nපළමුවෙන් පන්දුවට පහරදුන් සන්රයිසස් හයිද්‍රාබාද් පිල කඩුලූ 8 ක් දැවී ලකුණු 146 ක් රැස් කළ අතර, දිල්ලි පිල පන්දුවාර 18 යි එක් පන්දුවකදී කඩුලූ 3 ක් දැවී ලකුණු 150 ක් ලබමින් තරගයේ ජය හිමිකර ගත්තා.\nමෙතෙක් පැවති තරගවලදී හයිද්‍රාබාද් පිල ප්‍රසාද ලකුණු 14 ක් ලබා ප්‍රථම ස්ථානයේ පසුවන අතර, දිල්ලි පිලට හිමිවී ඇත්තේ තුන්වන ස්ථානයයි.\nගුජරාට් පිල ලකුණු සටහනේ දෙවන ස්ථානයේ පසුවනවා.\n4 වන සහ 5 වන ස්ථාන හිමිව ඇත්තේ කොල්කටා සහ මුම්බායි ඉන්දියන්ස් කණ්ඩායම්වලටයි.",
       "URL": "https://www.hirunews.lk/sports/133084/දිල්ලි-ඩෙයාඩෙවිල්ස්-පිලට-ජය",
       "Category": "Sports",
       "Parent URL": "https://www.hirunews.lk/sports/all-news.php?pageID=410"
}