{
       "Source": "hirunews",
       "Timestamp": "Sunday, 03 September 2023 - 22:56",
       "Headline": "බංග්ලාදේශයට ලකුණු 89 ජයග්‍රහණයක්",
       "News Content": "ආසියානු කුසලාන 2023 ක්‍රිකට් තරගාවලියේ බංග්ලාදේශ කණ්ඩායම සහ ඇෆ්ගනිස්ථාන කණ්ඩායම අතර තරගය අද (03) පාකිස්තානයේ ලාහෝර් හී දී පැවැත් වුණා.\nඅද තරගයේ කාසියේ වාසිය දිනා ගැනීමට බංග්ලාදේශ කණ්ඩායමේ නායක Shakib Al Hasan සමත් වුණා.\nඒ අනුව, බංග්ලාදේශ කණ්ඩායමේ නයාකයා තීරණය කළේ පළමුවෙන් පන්දුවට පහරදීමටයි.\nබංග්ලාදේශ ඉනිම ආරම්භ කිරීමට පිටියට පිවිසි Mohammed Naim සහ Mehidy Hasan පළමු කඩුල්ල සදහා අගනා ලකුණු 50 ක සම්බන්ධතාවක් ගොඩ නගමින් බංග්ලාදේශ ඉනිමට ශක්තිමත් පදනමක් දැමුවා.\nබංග්ලාදේශ කණ්ඩායම පන්දු වාර 50 දී කඩුලු 5 ක් දැවී ලකුණු 335 ක් ලබා ගත්තා.\nMehidy Hasan Miraz ලකුණු 112, Najmu Hassan Shanto ලකුණු 104 ,Mohammed Naim ලකුණු 28 ක් බැගින් බංග්ලාදේශ කණ්ඩායමට එක්කළා.\nපන්දු යැවීමේදී Mujeeb Ur Rahman කඩුලු 01 ක් ද ,Gulbadin Naib කඩුලු 01 ක් ද දවා ගත්තා.\nමේ අනුව අද තරගයෙන් ජය ගැනීමට නම් ඇෆ්ගනිස්ථානයට ලකුණු 335 ක් ලබා ගත ගත යුතු වුණා.\nඇෆ්ගනිස්ථාන ඉනිම ආරම්භ කරමින් පළමුව පන්දුවට පහරදීමට පිටියට පැමිණියට Rahmanullah Gurbaz හා Ibrahim Zadran පළමු කඩුල්ල සදහා ලකුණු 37 ක සබඳතාවක් ගොඩ නැගුවා.\nඇෆ්ගනිස්ථාන කණ්ඩායම පන්දු වාර 44 යි පන්දු 03 සියලු දෙනාම දැවී ලකුණු 245 ක් ලබා ගත්තා.\nමේ අනුව අද තරගය ලකුණු 89 කින් ජයග්‍රහණය කිරීමට බංග්ලාදේශ කණ්ඩායම සමත්වුණා.\nඇෆ්ගනිස්ථානය වෙනුවෙන් Ibrahim Zadran ලකුණු 75 ද Rahmat Shah ලකුණු 33 ද hashmatullah Shahidi ලකුණු 51 ද ලබා ගත්තා.\nපන්දු යැවීමේදී Taskin Ahamed කඩුලු 4, Shoriful Islam කඩුලු 3, Hasan Mahmud කඩුලු 1, Mehidy Hasan Miraz කඩුලු 1 බැගින් දවා ගත්තා.",
       "URL": "https://www.hirunews.lk/sports/347059/බංග්ලාදේශයට-ලකුණු-89-ජයග්‍රහණයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=5"
}