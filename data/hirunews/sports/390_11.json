{
       "Source": "hirunews",
       "Timestamp": "Sunday, 21 August 2016 - 7:51",
       "Headline": "පළමු එක්දින තරඟය අද",
       "News Content": "ශ්‍රී ලංකාව සහ  ඕස්ට්‍රේලියාව අතර එක්දින තරඟාවලිය අද (21) ආර්.ප්‍රේමදාස ක්‍රීඩාංගනයේ පැවැත්වෙන දිවා රාත්‍රි තරඟයෙන් ආරම්භ වනවා.\nඕස්ට්‍රේලියාවට එරෙහිව පූර්ණ ටෙස්ට් ජයග්‍රහණයක් ලැබූ ශ්‍රී ලංකා පිලට එක්දින තරඟාවලිය සඳහා ටී.එම්.ඩිල්ෂාන් ඇතුළු ක්‍රීඩකයන් කිහිප දෙනෙකු එක්වීමට නියමිතයි.\nඕස්ට්‍රේලියාව සමඟ ශ්‍රී ලංකාවේ පැවති එක්දින තරඟ 22 කින් 13 ක්ම ජයග්‍රහණය කර ඇත්තේ ශ්‍රී ලංකා පිලයි.\nමෙම තරගයට එක්වන ශ්‍රී ලංකා සංචිතයට නවක ක්‍රීඩකයන් දෙදෙනෙකු ද ඇතුලත්. අමිල අපොන්සු සහ අවිශ්ක ප්‍රනාන්දු එම දෙදෙනායි.\nඑමෙන්ම මෙම සංචිතයට උපුල් තරංග සහ ලහිරු තිරිමාන්න ඇතුලත්  වී නැහැ.\nඅද තරගයට නම්කර ඇති සංචිතයේ සෙසු ක්‍රීඩකයන් වන්නේ නායක ඇන්ජෙලෝ මැතිව්ස් / දිනේෂ් චන්දිමාල් / ධනංජය ද සිල්වා / ටී එම් ඩිල්ෂාන් / නුවන් ප්‍රදීප් / ධනුෂ්ක ගුණතිලක / සුරංග ලක්මාල් / කුසල් මෙන්ඩිස් / දිල්රුවන් පෙරේරා / කුසල් පෙරේරා / තිසර පෙරේරා / සීකුගේ ප්‍රසන්න / ලක්ෂාන් සඳකැන් සහ මිලින්ද සිරිවර්ධනයි.",
       "URL": "https://www.hirunews.lk/sports/141104/පළමු-එක්දින-තරඟය-අද",
       "Category": "Sports",
       "Parent URL": "https://www.hirunews.lk/sports/all-news.php?pageID=390"
}