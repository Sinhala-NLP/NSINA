{
       "Source": "hirunews",
       "Timestamp": "Tuesday, 28 April 2020 - 7:36",
       "Headline": "පාකිස්තාන පළමු පෙළ ක්‍රිකට් ක්‍රීඩකයන් 12ක් ශ්‍රී ලංකාවේ සිරවේ",
       "News Content": "මෙරට ක්‍රීඩා සමාජ හා එක්ව ක්‍රිකට් තරඟවලට සහභාගිවීම සඳහා පැමිණි පාකිස්තාන පළමු පෙළ ක්‍රිකට් ක්‍රීඩකයන් 12 දෙනෙකු ජාත්‍යන්තර ගුවන් ගමන් තහනම හේතුවෙන් තවමත් කොළඹ රැදී සිටින බව ඉන්දීය මාධ්‍ය අනාවරණ කළා.\nඅසාර් අට්ටාරි සහ අබිඞ් හසන් ඇතුළු එම ක්‍රීඩකයන් නැවතත් සිය රට බලා යාම සඳහා පාකිස්තාන මහකොමසාරිස් කාර්යාලයේ සහය ද පතා ඇති බව සඳහන්.\nකෙසේ නමුත් ඔවුන්ට මෙරට ක්‍රීඩා සමාජ මගින් නවාතැන් පහසුකම් ලබාදී තිබෙනවා.\nපාකිස්තාන ක්‍රිකට් ක්‍රීඩකයන් ශ්‍රී ලංකාවට පැමිණ ඇත්තේ එංගලන්තයේ ක්‍රීඩා කිරීම සඳහා පළමු පෙළ තරඟ වලට සහභාගිවීමේ අවශ්‍යතාව සපුරාලීමේ අරමුණෙන්.\nමීට අමතරව පාකිස්තාන ටෙනිස් ක්‍රීඩකයන් 3 දෙනෙකු ද ගුවන් ගමන් අත්හිටුවීම නිසා ශ්‍රී ලංකාවේ රැදී සිටින බවයි ඉන්දීය මාධ්‍ය වාර්තා කළේ.",
       "URL": "https://www.hirunews.lk/sports/239589/පාකිස්තාන-පළමු-පෙළ-ක්‍රිකට්-ක්‍රීඩකයන්-12ක්-ශ්‍රී-ලංකාවේ-සිරවේ",
       "Category": "Sports",
       "Parent URL": "https://www.hirunews.lk/sports/all-news.php?pageID=101"
}