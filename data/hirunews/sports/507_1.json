{
       "Source": "hirunews",
       "Timestamp": "Monday, 28 October 2013 - 20:03",
       "Headline": "චමරි අතපත්තුගෙන් ලකුණු 58ක්.",
       "News Content": "සංචාරක ශ්‍රී ලංකා කාන්තා ක්‍රිකට් කණ්ඩායම සහ දකුණු අප්‍රිකානු කාන්තා ක්‍රිකට් කණ්ඩායම අතර තුන්වන එක්දින ක්‍රිකට් තරගය අද (28) පැවැත්වෙනවා. තරගයේ මුලින්ම පන්දුවට පහර දුන් ශ්‍රී ලංකා කාන්තා ක්‍රිකට් කණ්ඩායම නියමිත පන්දු වාර 50 අවසානයේ සියලූ දෙනා දැවී ලකුණු 164ක් ලබා ගත්තා. ශ්‍රී ලංකා පිළ වෙනුවෙන් චමරි අතපත්තු ලකුණු 58ක් ලබා ගැනීමට සමත් වුණා. පිළිතුරු ඉනිම ක්‍රීඩා කරන දකුණු අප්‍රිකානු කාන්තා කණ්ඩායම එක් පන්දු වාරයකදී කිසිදු කඩුල්ලක් නොදැවී ලකුණු 2ක් ලබා සිටියා. අයහපත් කාලගුණය හේතුවෙන් තරගය මේ වන විට තාවකාලිකව අත්හිටුවා තිබෙනවා.",
       "URL": "https://www.hirunews.lk/sports/70220/චමරි-අතපත්තුගෙන්-ලකුණු-58ක්",
       "Category": "Sports",
       "Parent URL": "https://www.hirunews.lk/sports/all-news.php?pageID=507"
}