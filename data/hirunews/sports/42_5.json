{
       "Source": "hirunews",
       "Timestamp": "Friday, 24 September 2021 - 8:26",
       "Headline": "මුම්බායි ඉන්දියන්ස් පරදී",
       "News Content": "ඉන්දීය ප්‍රීමියර් ලීග් තරගාවලියට අදාළ ව අබුඩාබිහි දී ඊයේ පැවති තරගයෙන් මුම්බායි ඉන්දියන්ස් පිල පරදවා කඩුලු 07ක ජයක් වාර්තා කිරීමට කොල්කටා නයිට් රයිඩර්ස් පිල සමත් වුණා.\nමුම්බායි පිල සිය පන්දුවාර විස්ස තුළ දී කඩුලු 06ක් දැවී ලකුණු 155ක් රැස් කළ අතර, ක්වින්ටන් ඩි කොක් ලකුණු 55ක් ලබාගත්තා.\nපිළිතුරු වශයෙන් කොල්කටා නයිට් රයිඩර්ස් පිල පන්දුවාර 15යි එක් පන්දුවක දී කඩුලු 03ක් දැවී ලකුණු 159ක් ලබමින් තරගයේ ජය හිමි කර ගත්තා.\nඑහි දී රාහුල් ත්‍රීපති නො දැවී ලකුණු 74ක් රැස්කළේ පන්දු 42කින්.\nවෙන්කටේෂ් අයියර් පන්දු 30කින් ලකුණු 53ක් රැස්කළා.",
       "URL": "https://www.hirunews.lk/sports/283078/මුම්බායි-ඉන්දියන්ස්-පරදී",
       "Category": "Sports",
       "Parent URL": "https://www.hirunews.lk/sports/all-news.php?pageID=42"
}