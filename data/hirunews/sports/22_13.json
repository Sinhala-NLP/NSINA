{
       "Source": "hirunews",
       "Timestamp": "Saturday, 23 April 2022 - 22:08",
       "Headline": "බෙන් ස්ටෝක්ස්ගෙන් සංවේදී සටහනක්",
       "News Content": "තරගාවලිය පරාජයන් හේතුවෙන් එංගලන්ත නායකත්වයෙන් ඉවත් වූ ජෝ රූට් සම්බන්ධයෙන් එරට තුන් ඉරියව් ක්‍රීඩක බෙන් ස්ටෝක්ස් සංවේදී සටහනක් තබා තිබෙනවා.\nජෝ රූට් නායකත්වයෙන් වත් විය යුතු බවට එංගලන්ත ක්‍රිකට් ජ්‍යෙෂ්ඨයන් විවිධ මත පළ කළ අතර ස්ටෝක්ස් පවසන්නේ නායකයා ලෙස ජෝ රූට් ආදරය ගෞරවය සහ නිරන්තර සහයෝගය ලබා දුන් යහපත් මිනිසෙකු බවයි.\nතීරණය නිල වශයෙන් ප්‍රකාශයට පත් කිරීමට පෙර ඔහු තමන් වෙත ඇමතුමක් ලබා ගත් බවත් එය හැඟීම්බර මිනිත්තු කිහිපයක් වූ බවත් ස්ටෝක්ස් ප්‍රකාශ කර තිබෙනවා.\nකෙසේ වෙතත්, නායකත්වයෙන් ඉවත් වූ පසු ජෝ රූට් හට තවදුරටත් පිත්තෙන් දස්කම් දැක්වීමට ඉඩ ලැබෙනු ඇති බවයි විචාරකයන් පවසන්නේ.",
       "URL": "https://www.hirunews.lk/sports/302650/බෙන්-ස්ටෝක්ස්ගෙන්-සංවේදී-සටහනක්",
       "Category": "Sports",
       "Parent URL": "https://www.hirunews.lk/sports/all-news.php?pageID=22"
}