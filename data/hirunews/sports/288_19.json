{
       "Source": "hirunews",
       "Timestamp": "Wednesday, 18 October 2017 - 10:21",
       "Headline": "දික්වැල්ලට තීරණාත්මක තරඟයක්",
       "News Content": "සංචාරක ශ්‍රී ලංකා කණ්ඩායම සහ පාකිස්තානය අතර තුන්වන එක්දින ක්‍රිකට් තරඟය අද අබුඩාබි හිදී පැවැත්වෙනවා.\nශ්‍රී ලංකා කණ්ඩායමේ ආරම්භක පිතිකරු නිරෝෂන් දික්වැල්ලට අද තරඟය විශේෂ වන අතර, ඔහු එහිදී ලකුණු 88ක් ලබා ගතහොත් ශ්‍රී ලංකාවේ අඩුම එක්දින තරඟ සංඛ්‍යාවකින් ලකුණු දහස සම්පූර්ණ කරමින් රෝයි ඩයස් පිහිටුවා තිබූ වාර්තාව සම කිරීමට දික්වැල්ලට හැකියාව ලැබෙනවා.\nමීට පෙර එම වාර්තාවට හිමිකම් කියනු ලැබු ශ්‍රී ලංකා හිටපු ක්‍රීඩක රෝයි ඩයස් එම වාර්තාව පිහිටුවා තිබුනේ එක්දින තරඟ 27කට ක්‍රීඩා කරමින්.\nනිරෝෂන් දික්වැල්ල මේ වන විට ක්‍රීඩාකර ඇති ජාත්‍යන්තර එක්දින තරඟ සංඛ්‍යාව 26ක්.\nතරඟ 05කින් සමන්විත එක්දින තරගාවලිය දෙකට බින්දුවක් ලෙස පාකිස්තානය මේ වන විට ඉදිරියෙන් පසුවනවා.",
       "URL": "https://www.hirunews.lk/sports/173804/දික්වැල්ලට-තීරණාත්මක-තරඟයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=288"
}