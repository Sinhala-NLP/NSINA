{
       "Source": "hirunews",
       "Timestamp": "Friday, 22 September 2017 - 18:09",
       "Headline": "වසර 26කට පසු අලුත් කළ වාර්තාව",
       "News Content": "ඉන්දීය කණ්ඩායම සහ සංචාරක ඕස්ට්‍රේලියානු කණ්ඩායම සමඟ පැවති දෙවන එක්දින තරඟයේදී ඉන්දීය කණ්ඩායමේ දඟ පන්දු යවන ක්‍රීඩක කුල්දීප් යාදෙව් නව ක්‍රිකට් වාර්තාවක් බිහි කිරීමට සමත්ව තිබෙනවා.\nඒ, දෙරට අතර ඊයේ පැවති තරඟයේදී  කඩුලු ත්‍රිත්වයක් ලබා ගනිමින්.\nකුල්දීප් යාදෙව්ගේ මෙම කඩුලු ත්‍රිත්වය වර්තා පොත් අතරට එක් වුනේ ඉන්දීය ක්‍රීඩකයෙකු වසර 26කට පසු එක්දින තරඟයක් තුලදී කඩුලු ත්‍රිත්වයක් ලබා ගත් පළමු අවස්ථාව බවට පත්වෙමින්.\nවමතින් චයිනමන් පන්දු යවන්නෙකු වන කුල්දීප් යාදෙව් සිය 09 වන ජාත්‍යන්තර එක්දින තරඟයේදී මෙම දස්කම දැක්වීම විශේෂත්වයක්.\nඊයේ පැවති තරඟයේදී යාදෙව් පන්දු වාර 10ක් තුල ලකුණු 54කට කඩුලු 03ක් දවා ගැනීමට සමත් වුණා.\nඑහිදී  ඕස්ට්‍රේලියානු කණ්ඩායමේ මැතිව් වේඩ්, ඈෂ්ටන් ආගර් සහ පැට් කමින්ස් කුල්දීප් යාදෙව්ගේ කඩුලු ත්‍රිත්වයේ ගොදුරු බවට පත්වුණා.\nඉන්දියාව වෙනුවෙන් කඩුලු ත්‍රිත්වයක් ලබා ගත් පළමු ක්‍රීඩකයා වුයේ දකුණත් මද වේග පන්දු යවන්නෙකු වූ ඉන්දීය කණ්ඩායමේ හිටපු නායක කපිල් දේව්.\n1991 වසරේදී ශ්‍රී ලංකාව සමඟ පැවති තරඟයකදී කපිල් දේව් ශ්‍රී ලංකා කණ්ඩායමේ කඩුලු ත්‍රිත්වයක් බිඳ හෙලමින් මෙම දස්කම දක්වා තිබුණා.\nකුල්දීප් යාදෙව්ගේ කඩුලු ත්‍රිත්වය පහතින්...",
       "URL": "https://www.hirunews.lk/sports/171584/වසර-26කට-පසු-අලුත්-කළ-වාර්තාව",
       "Category": "Sports",
       "Parent URL": "https://www.hirunews.lk/sports/all-news.php?pageID=296"
}