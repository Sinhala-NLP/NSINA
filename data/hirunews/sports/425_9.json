{
       "Source": "hirunews",
       "Timestamp": "Sunday, 28 February 2016 - 7:01",
       "Headline": "පකිස්ථානයට එරෙහි තරගයෙන් ඉන්දියාව ජය ගනී",
       "News Content": "ආසියානු කුසලාන තරගාවලියේ පකිස්ථානයට එරෙහිව පැවති තරගයෙන් කඩුලු 5 ක ජයක් ලබාගැනීමට ඉන්දියාව සමත්වුනා.\nඩකාහිදී පැවති තරගයේ කාසියේ වාසිය දිනු ඉන්දීය කණ්ඩායමේ ආරාධනය මත පළමුවෙන් පන්දුවට පහරදුන් පකිස්ථානය පන්දුවාර 17 යි පන්දු 3 ක් අවසානයේ සියලුදෙනා දැවී ලබාගත්තේ ලකුණු 83 ක් පමණයි.\nසෆ්රාස් අහමඩ් ලකුණු 25 යි. පන්දු යැවීමේදී හාඩික් පන්ඩ්යා කඩුලු 3 ක් සහ රවීන්ද‍්‍ර ජඩේජා කඩුලු 2 ක් බිඳහෙලුවා.\nපිළිතුරු ඉනිම වෙනුවෙන් පන්දුවට පහරදුන් ඉන්දියාව පන්දුවාර 15 යි පන්දු 3 ක් අවසානයේ කඩුලු 5 ක් පමණක් දැවී ජයග්‍රාහී ඉලක්කය පසුකලා.\nවිරාත් කෝලි පන්දු 51 කින් ලකුණු 49 ක් රැස් කලේ හතරේ පහර 7 ක් ද සමගින්.\nතරගයේ වීරයා සම්මානය ද විරාත් කෝලිට  හිමිවුනා.\nමොහොමඩ් අමීර් කඩුලු 3 ක් සහ මොහොමඩ් සාමි කඩුලු 2 ක් බිඳ හෙලුවා.\nමේ අතර ආසියානු කුසලාන තරගාවලියේ ශ්‍රී ලංකාව සහ සත්කාරක බංග්ලාදේශය අතර තරගයක් අද ඩකාහිදී පැවැත්වීමට නියමියතයි.",
       "URL": "https://www.hirunews.lk/sports/127306/පකිස්ථානයට-එරෙහි-තරගයෙන්-ඉන්දියාව-ජය-ගනී",
       "Category": "Sports",
       "Parent URL": "https://www.hirunews.lk/sports/all-news.php?pageID=425"
}