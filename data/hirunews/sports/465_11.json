{
       "Source": "hirunews",
       "Timestamp": "Wednesday, 10 June 2015 - 8:28",
       "Headline": "එංගලන්තයට ඓතිහාසික ජයක්",
       "News Content": "නවසීලන්තය සමඟ ඊයේ (09) පැවැති එක්දින තරඟයේදී වාර්තාගත ජයග්‍රහණයක් ලැබීමට එංගලන්ත කණ්ඩායම සමත් වුණා. මෙම තරඟයේ කාසියේ වාසිය දිනූ නවසීලන්ත කණ්ඩායම මුලින්ම පන්දුවට පහරදීමේ අවස්ථාව එංගලන්ත කණ්ඩායම වෙත ලබා දුන්නා. සිය පන්දු වාර 50 අවසානයේ කඩුලූ 9ක් දැවී එංගලන්ත කණ්ඩායම ලකුණු 408ක් රැස් කළේ එක්දින තරගයකදී වාර්තා කළ වැඩිම ලකුණු සංඛ්‍යාව සටහන් කරමින්.\nඑංගලන්තයේ ඉනිම\nපිළිතුරු ඉනිම ක්‍රිඩා කළ නවසීලන්ත කණ්ඩායම පන්දු වාර 31යි එක් පන්දුවකදී සියලූ ක්‍රීඩකයන් දැවී ලබා ගත්තේ ලකුණු 198ක් පමණයි. ඒ අනුව නවසීලන්තය පරදා ලකුණු 210කින් මෙම තරඟය ජය ගැනීමට එංගලන්තය සමත් වූ අතර එය සැලකෙන්නේ එංගලන්ත කණ්ඩායම සිය තරග ඉතිහාසයේ ප්‍රතිවාදී කණ්ඩායමකට එරෙහිව වැඩිම ලකුණු සංඛ්‍යාවකින් ජයග්‍රහණය කළ තරඟය ලෙසයි.\nනවසීලන්තයේ ඉනිම",
       "URL": "https://www.hirunews.lk/sports/111084/එංගලන්තයට-ඓතිහාසික-ජයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=465"
}