{
       "Source": "hirunews",
       "Timestamp": "Thursday, 30 May 2019 - 7:47",
       "Headline": "ලෝක කුසලාන ක්‍රිකට් තරගාවලිය අදින් ඇරඹේ",
       "News Content": "ක්‍රිකට් පිටියේ මහා මංගල්‍යය ලෙස සැළකෙන ලෝක කුසලාන එක්දින ක්‍රිකට් තරගාවලිය ශ්‍රී ලංකා වේලාවෙන් අද පස්වරු 3 ට එංගලන්තයේදී ආරම්භ වනවා.\nපළමු තරගය සත්කාරක එංගලන්ත කණ්ඩායම සහ දකුණු අප්‍රිකාව අතර ලන්ඩනයේ  ඕවල් ක්‍රීඩාංගණයේදී පැවැත්වෙනු ඇති.\nමෙවර ලෝක කුසලානයේ ශූරතාව හිමිකරගන්නා කණ්ඩායමට ඇමරිකානු ඩොලර් මිලියන 4ක ත්‍යාග මුදලක්් හිමි වන බවයි ජාත්‍යන්තර ක්‍රිකට් කවුන්සිලය නිවේදනය කළේ.\nඑය රුපියල් හැත්තෑකෝටි අසූලක්ෂයකට ආසන්න මුදලක්.\nඅනුශූරයන්ට ඩොලර් මිලියන 2ක ත්‍යාග මුදලක් හිමි වන අතර අවසන් පූර්ව වටයේ පරාජිත කණ්ඩායම් දෙකට ඩොලර් අට ලක්ෂයක් හිමි වනවා.\nලෝක කුසලාන ක්‍රිකට් තරගාවලිය ජුලි මස 16 වන දා දක්වා දින 46ක් පුරා පැවැත්වෙන අතර ශ්‍රී ලංකාව සහභාගිවන පළමු තරගය ජූනි මස 1 වනදා නවසීලන්ත කණ්ඩායම සමඟ කාඩිෆ් හිදී පැවැත්වෙනු ඇති.",
       "URL": "https://www.hirunews.lk/sports/217363/ලෝක-කුසලාන-ක්‍රිකට්-තරගාවලිය-අදින්-ඇරඹේ",
       "Category": "Sports",
       "Parent URL": "https://www.hirunews.lk/sports/all-news.php?pageID=160"
}