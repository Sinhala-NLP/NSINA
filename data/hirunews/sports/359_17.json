{
       "Source": "hirunews",
       "Timestamp": "Sunday, 22 January 2017 - 7:56",
       "Headline": "දෙවන විස්සයි විස්ස තරඟය අද",
       "News Content": "ශ්‍රී ලංකාව සහ දකුණු අප්‍රිකාව අතර දෙවන විස්සයි විස්ස ජාත්‍යන්තර තරඟය ජොහැනස්බර්ග් නුවරදී අද පැවැත්වෙනවා.\nමීට සතියකට පෙර ශ්‍රී ලංකාව තුන්වන ටෙස්ට් තරඟයෙන් විශාලතම පරාජයක් ලැබූයේ ජොහැනස්බර්ග් හි නිව් වොන්ඩරස් ක්‍රීඩාගනයේදියි.\nදකුණු අප්‍රිකාව සමඟ පැවති වර්ෂාවෙන් බාධා පැමිණුනු පළමු විස්සයි විස්ස තරඟයෙන් ශ්‍රී ලංකාවට ලකුණු 19 ක පරාජයක් අත්වුණා.\nඅද තරඟය සඳහා වේග පන්දු යවන්නෙකු ලෙස ඉසුරු උදානද එක් කිරීම පිළිබඳව ශ්‍රී ලංකා කණ්ඩායම් කළමනාකාරීත්වයේ අවධානය යොමුවී තිබෙනවා.\nඇන්ජලෝ මැතිව්ස්ට අද තරඟයේදී ලකුණු 7 ක් රැස් කරගත හැකි වුවහොත් විස්සයි විස්ස ජාත්‍යන්තර ලකුණු දහස කරා ළගාවිය හැකිවනු ඇති.",
       "URL": "https://www.hirunews.lk/sports/152592/දෙවන-විස්සයි-විස්ස-තරඟය-අද",
       "Category": "Sports",
       "Parent URL": "https://www.hirunews.lk/sports/all-news.php?pageID=359"
}