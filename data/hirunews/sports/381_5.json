{
       "Source": "hirunews",
       "Timestamp": "Sunday, 02 October 2016 - 7:52",
       "Headline": "බංග්ලාදේශය ශතකය පසු කරයි",
       "News Content": "බංග්ලාදේශය තම සියවැනි එක්දින ජාත්‍යන්තර ක්‍රිකට් තරඟ ජයග්‍රහණය වාර්තා කිරීමට ඊයේ සමත්වුණා.\nඒ, සංචාරක ඇෆ්ගනිස්ථාන පිල සමඟ පැවති තුන්වන එක්දින තරඟය ජයග්‍රහණය කරමින්.\nමීර්පූර් හි පැවති  මෙම තරඟයෙන් කාසියේ වාසිය දිනා පළමුවෙන් පන්දුවට පහරදුන් බංග්ලාදේශය සිය පන්දුවාර 50 තුළදී කඩුලූ අටක් දැවී ලකුණු 279 ක් රැස් කළා.\nතමීම් ඉක්බාල් එහිදී ලකුණු 118 ක් ලබාගත් අතර, සබීර් රහමාන් ලකුණු 65 ක් රැස් කළා.\nපිළිතුරු වශයෙන් ඇෆ්ගනිස්ථාන පිලට පන්දු වාර 33 යි පන්දු 5 කදී සියලූ ක්‍රීඩකයන් දැවී ලබාගත හැකිවූයේ ලකුණු 138 ක් පමණයි.\nමොෂාරෆ් හුසේන් ලකුණු 24 කට කඩුලූ 3 ක් බිඳ හෙලූවා.\nමෙම ජයත් සමඟින් බංග්ලාදේශය තරඟ තුනකින් යුත් එක්දින තරඟාවලිය දෙකට එකක් ලෙස ජයග්‍රහණය කරනවා.",
       "URL": "https://www.hirunews.lk/sports/144269/බංග්ලාදේශය-ශතකය-පසු-කරයි",
       "Category": "Sports",
       "Parent URL": "https://www.hirunews.lk/sports/all-news.php?pageID=381"
}