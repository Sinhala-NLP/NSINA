{
       "Source": "hirunews",
       "Timestamp": "Thursday, 23 September 2021 - 15:42",
       "Headline": "ලංකා ප්‍රිමියර් ලීග් විස්සයි විස්ස තරගාවලිය දෙසැම්බර් 4 වනදා ඇරඹේ",
       "News Content": "ලංකා ප්‍රිමියර් ලීග් විස්සයි විස්ස ක්‍රිකට් තරගාවලිය ජාත්‍යන්තර ක්‍රීඩකයන්ගේ ද සහභාගිත්වයෙන් දෙසැම්බර් 4 වනදා සිට 23 වනදා දක්වා පැවැත්වෙන බව ශ්‍රී ලංකා ක්‍රිකට් ආයතනය නිවේදනය කළා.\nමෙවර පැවැත්වෙන දෙවන එල්.පී.එල්. තරගාවලිය සඳහා කණ්ඩායම් 5 ක් එක්වන අතර, සෑම කණ්ඩායමක්ම ක්‍රීඩකයන් 20 දෙනෙකුගෙන් සංචිතයකින් සමන්විත වනු ඇති.\nඑහිදී එක් කණ්ඩායමකට දේශීය ක්‍රීඩකයන් 14 දෙනෙකු සහ විදේශීය ක්‍රීඩකයන් 6 දෙනෙකු යොදා ගැනීමට නියමිතයි.\nලංකා ප්‍රිමියර් ලීග් තරගාවලිය සඳහා සහභාගි කර ගන්නා විදේශීය ක්‍රීඩකයන් ඔවුන්ගේ රටවල ජාතික ක්‍රිකට් කණ්ඩායම්වල සාමාජිකයන්, පළමු පෙළ ක්‍රීඩකයන් හෝ ප්‍රධාන පෙලේ විස්සයි විස්ස තරගාවලි සඳහා සහභාගි වූ ක්‍රීඩකයන් විය යුතුයි.\nඅදාළ විදේශීය ක්‍රීඩකයන් ලියාපදිංචිය හෙට සිට ආරම්භ වන අතර, ඔක්තෝම්බර් 5 වනදා දහවල් 12 දක්වා ඒ සඳහා අවස්ථාව හිමිවනවා.",
       "URL": "https://www.hirunews.lk/sports/283031/ලංකා-ප්‍රිමියර්-ලීග්-විස්සයි-විස්ස-තරගාවලිය-දෙසැම්බර්-4-වනදා-ඇරඹේ",
       "Category": "Sports",
       "Parent URL": "https://www.hirunews.lk/sports/all-news.php?pageID=42"
}