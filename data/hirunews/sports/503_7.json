{
       "Source": "hirunews",
       "Timestamp": "Sunday, 17 November 2013 - 8:34",
       "Headline": "පස්වන වරටත් උසේන් බෝල්ට්.",
       "News Content": "ජැමෙයිකානු සුපිරි මළල ක්‍රීඩක උසේන් බෝල්ට් ලොව විශිෂ්ඨතම මළල ක්‍රීඩකයා ලෙස පස්වන වරටත් නම් කර තිබෙනවා. 27 හැවිරිදි බෝල්ට් පසුගිය අගෝස්තු මාසයේ මොස්කව් නුවර පැවති ලෝක මළල ක්‍රීඩා ශූරතා තරඟාවලියේදී මීටර් 100, මීටර් 200 සහ මීටර් 100 සහය දිවීම යන ඉසව් තුනෙන්ම රන් පදක්කම් ජයග්‍රහණය කිරීමට සමත්වුණා. රුසියානු මළල ක්‍රීඩා තරඟාවලියේදී එම ඉසව් තුනෙන්ම කාන්තා අංශයේ ජයග්‍රාහිකාව වූ ජැමෙයිකානු ක්‍රීඩිකා ෂෙලී ඈන් ෆ්‍රේසර් ප්‍රයිස් මේ වසරේ  ලොව විශිෂ්ඨතම මළල ක්‍රීඩිකාව ලෙස නම් කර තිබෙනවා. බ්‍රිතාන්‍යයේ මෝ - ෆාරා අභිබවමින් මෙවර විශිෂ්ඨතම මළල ක්‍රීඩකයා බවට පත්වූ උසේන් බෝල්ට් මේ වනවිට ජයග්‍රහණය කර ඇති ලෝක ශූරතා රන් පදක්කම් සංඛ්‍යාව 8 ක්.",
       "URL": "https://www.hirunews.lk/sports/71532/පස්වන-වරටත්-උසේන්-බෝල්ට්",
       "Category": "Sports",
       "Parent URL": "https://www.hirunews.lk/sports/all-news.php?pageID=503"
}