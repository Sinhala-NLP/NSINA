{
       "Source": "hirunews",
       "Timestamp": "Friday, 21 July 2017 - 11:02",
       "Headline": "දිනේෂ් චන්දිමාල් රෝහල් ගත කෙරේ",
       "News Content": "ශ්‍රී ලංකා ටෙස්ට් ක්‍රිකට් කණ්ඩායමේ නායක දිනේෂ් චන්දිමාල් වෛරස් උණ රෝගී තත්ත්වයක් හේතුවෙන් රෝහල් ගත කර තිබෙනවා.\nඔහු මේ වනවිට කොළඹ පෞද්ගලික රෝහලක ප්‍රතිකාර ලබමින් සිටින බවයි වාර්තා වන්නේ.\nදින කිහිපයක් චන්දිමාල්ට ප්‍රතිකාර ගැනීමට සිදුවනු ඇති බව ද සදහන්.\nරෝගී තත්වය හේතුවෙන් දිනේෂ් චන්දිමාල් ඊයේ පැවති මාධ්‍ය හමුවට සහභාගී වුයේ නැහැ.\nඒ වෙනුවෙන් සහභාගී වුයේ එක්දින සහ 20 යි 20 නායක උපුල් තරංගයි.\nමේ අතර, ශ්‍රී ලංකා ක්‍රිකට් පිලේ වේගපන්දු පුහුණුකරු වන චම්පක රාමනායක සිය තනතුරෙන් ඉල්ලා අස්වී තිබෙනවා.\nඔහු සිය ඉල්ලා අස්වීමේ ලිපිය ශ්‍රී ලංකා ක්‍රිකට් ආයතනය වෙත භාරදී ඇති බවයි වාර්තා වන්නේ. එමෙන්ම, ඉන්දීය පිලේ ශ්‍රී ලංකා සංචාරය සදහා ශ්‍රී ලංකා කණ්ඩායමේ වේගපන්දු පුහුණුකරු ලෙස චමින්ද වාස් තාවකාලිකව පත් කරනු ලැබූ බව ශ්‍රී ලංකා ක්‍රිකට් ආයතනය ප්‍රකාශ කළා.\nසංචාරක ඉන්දීය පිල සහ ශ්‍රී ලංකාව අතර පළමු ටෙස්ට් තරගය ගාල්ල ජාත්‍යන්තර ක්‍රීඩාංගනයේදී ජුලි 26 වනදා ආරම්භ වනවා.",
       "URL": "https://www.hirunews.lk/sports/166415/දිනේෂ්-චන්දිමාල්-රෝහල්-ගත-කෙරේ",
       "Category": "Sports",
       "Parent URL": "https://www.hirunews.lk/sports/all-news.php?pageID=314"
}