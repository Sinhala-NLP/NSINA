{
       "Source": "hirunews",
       "Timestamp": "Monday, 06 September 2021 - 12:55",
       "Headline": "බ්‍රසීල - ආර්ජන්ටිනා පාපන්දු තරගයක් අත්හැර දමයි",
       "News Content": "කොරෝනා නිරෝධායන නීති උල්ලංඝනය කළ බවට ක්‍රීඩකයින් 03 දෙනෙකුට එල්ල වූ චෝදනා මැද බ්‍රසීලය සහ ආර්ජන්ටිනාව අතර ලෝක කුසලාන සුදුසුකම් ලැබීමේ පාපන්දු තරගය අත්හැර දමා තිබෙනවා.\nබ්‍රසීලයේ සාඕ-පෝලෝ නුවර දී ඊයේ මෙම තරගය පැවැත්වීමට නියමිත ව තිබූ අතර, තරගය අත්හිටුවා ඇත්තේ එය ආරම්භවීමට විනාඩි කිහිපයක් තිබියදි යි.\nනිරෝධායන නීති උල්ලංඝනය කළ බවට ආර්ජන්ටිනා ක්‍රීඩකයින් 03 දෙනෙකුට බ්‍රසීල සෞඛ්‍ය බලධාරීන් චෝදනා කර ඇති අතර, විනිසුරුවන් පැමිණ තරගය අත්හිටුවීමත් සමඟ ප්‍රතිවාදී ක්‍රීඩකයින් පිටියෙන් ඉවත් ව ගොස් තිබෙනවා.\nඑංගලන්ත ප්‍රීමියර් ලීග් තරහගාවලියට සහභාගි වන ආර්ජන්ටිනා ක්‍රීඩකයින් බ්‍රසීලයේදී නිරෝධායනයට ලක් නො වීම මෙම ගැටලුවට හේතුව බව සඳහන්.\nතරගය නැවත පවත්වන දිනයක් මෙතෙක් ප්‍රකාශයට පත්කර නැහැ.",
       "URL": "https://www.hirunews.lk/sports/281506/බ්‍රසීල-ආර්ජන්ටිනා-පාපන්දු-තරගයක්-අත්හැර-දමයි",
       "Category": "Sports",
       "Parent URL": "https://www.hirunews.lk/sports/all-news.php?pageID=44"
}