{
       "Source": "hirunews",
       "Timestamp": "Wednesday, 16 November 2016 - 20:38",
       "Headline": "කොදෙව්වන් හමුවේ ශ්‍රී ලංකාව පරාජය වෙයි",
       "News Content": "ශ්‍රී ලංකාව / බටහිර ඉන්දීය කොදෙව්වන් සහ සිම්බාබ්වේ කණ්ඩායම් අතර පැවැත්වෙන තුන්කොන් තරගාවලියේ දෙවන තරගයෙන් ශ්‍රී ලංකාව පරදා ලකුණු 62 ක ජයක් ලබාගැනීමට කොදෙව්වන් සමත්වුනා.\nතරගයේ කාසියේ වාසිය දිනු ශ්‍රී ලංකාවේ ආරාධනය මත පළමුවෙන් පන්දුවට පහරදුන් කොදෙව්වන් පන්දුවාර 49 යි පන්දු 2 කදී සියලුදෙනා දැවී ලකුණු 227 ක් රැස් කලා.\nජොනතන් කාටර් 54 යි. ශායි හෝප් ලකුණු 47 ක් සහ රොව්මන් පවෙල් ලකුණු 44 ක් ලබාගත්තා.\nපන්දු යැවීමේදී නුවන් කුලසේකර / සුරංග ලක්මාල් සහ නුවන් ප්‍රදීප් කඩුලු 2 බැගින් බිඳහෙලුවා.\nහරාරේහිදී පැවති මෙම තරගයේ පිළිතුරු ඉනිම වෙනුවෙන් පන්දුවට පහරදුන් ශ්‍රී ලංකාවට පන්දුවාර 43 යි එක් පන්දුවකදී සියලුදෙනා දැවී ලබාගැනීමට හැකිවුයේ ලකුණු 165 ක් පමණයි.\nසචිත් පතිරණ 45 යි. ශෙහාන් ජයසුරිය ලකුණු 31 ක් සහ නිරෝෂන් දික්වැල්ල ලකුණු 28 ක් ලබාගත්තා.",
       "URL": "https://www.hirunews.lk/sports/147699/කොදෙව්වන්-හමුවේ-ශ්‍රී-ලංකාව-පරාජය-වෙයි",
       "Category": "Sports",
       "Parent URL": "https://www.hirunews.lk/sports/all-news.php?pageID=372"
}