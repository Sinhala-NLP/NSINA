{
       "Source": "hirunews",
       "Timestamp": "Saturday, 20 June 2015 - 9:37",
       "Headline": "ශ්‍රී ලංකා - පාකිස්තාන ටෙස්ට් තරඟයේ 4 වන දිනය අදයි",
       "News Content": "ශ්‍රී ලංකාව සහ පාකිස්තානය අතර ගාල්ල ජාත්‍යන්තර ක්‍රිකට් ක්‍රීඩාංගනයේ පැවැත්වෙන පළමු ටෙස්ට් තරඟයේ 4 වන දිනය අදයි. ඊයේ (19) තරඟය නිමා වනවිට පළමු ඉනිම ක්‍රීඩා කරන පාකිස්තාන කණ්ඩායම කඩුළු 05 ක් දැවී ලකුණු 118 ක් ලබා සිටියා. ශ්‍රී ලංකා කණ්ඩායම පළමු ඉනිම වෙනුවෙන් සියලූ දෙනා දැවී රැස්කළ ලකුණු සංඛ්‍යාව 300 ක්. කෞෂාල් සිල්වා ලකුණු 125 ක් රැස්කළ අතර, එය ඔහුගේ ටෙස්ට් දිවියේ දෙවන ශතකයයි. ශ්‍රී ලංකාව වෙනුවෙන් පන්දු යැවීමේදී ධම්මික ප්‍රසාද් පාකිස්තාන පළමු ඉනිමේ කඩුලූ 02 ක් බිඳ හෙළුවා.",
       "URL": "https://www.hirunews.lk/sports/111749/ශ්‍රී-ලංකා-පාකිස්තාන-ටෙස්ට්-තරඟයේ-4-වන-දිනය-අදයි",
       "Category": "Sports",
       "Parent URL": "https://www.hirunews.lk/sports/all-news.php?pageID=464"
}