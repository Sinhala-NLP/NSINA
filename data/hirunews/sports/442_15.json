{
       "Source": "hirunews",
       "Timestamp": "Sunday, 01 November 2015 - 11:26",
       "Headline": "කොදෙව් - ශ්‍රී ලංකා ප්‍රථම එක්දින තරඟය අද.",
       "News Content": "සංචාරක බටහිර ඉන්දීය කොදෙව්  සහ ශ්‍රී ලංකාව අතර ප්‍රථම එක්දින තරඟය කොළඹ ආර්. ප්‍රේමදාස ක්‍රීඩාගංණයේදී අද (01) පැවැත්වෙනවා. එය දිවා - රාත්‍රී තරගයක්.\nතරග 3 කින් යුත් එක්දින තරගාවලිය සඳහා ශ්‍රී ලංකා කණ්ඩායමට නවක ක්‍රීඩකයන් තුන්දෙනෙකු එක්වනවා. ඒ ෂෙහාන් ජයසූරිය, ජෙෆ්රි වැන්ඩර්සේ සහ ධනුෂ්ක ගුණතිලකයි.\nඑමෙන්ම, ටෙස්ට් තරගාවලියට ඇතුළත් නොවූ අජන්ත මෙන්ඩිස් සහ නුවන් කුලසේකර ද සංචිතයට ඇතුළත්.\nවේග පන්දු යවන්නන් ලෙස ලසිත් මාලිංග සමග දුෂ්මන්ත චමීර මෙන්ම, ටෙස්ට් තරගාවලියේදී දස්කම් දැක්වූ මිලින්ද සිරිවර්ධනද සංචිතයට එක්කර තිබෙනවා.\nමෙම එක්දින තරගාවලියේ තවත් විශේෂත්වයක් වන්නේ 2019 චැම්පියන්ස් කුසලාන තරගාවලිය සදහා කණ්ඩායම් තෝරා ගැනීම ඒ සමගම ආරම්භ වීමයි.",
       "URL": "https://www.hirunews.lk/sports/119452/කොදෙව්-ශ්‍රී-ලංකා-ප්‍රථම-එක්දින-තරඟය-අද",
       "Category": "Sports",
       "Parent URL": "https://www.hirunews.lk/sports/all-news.php?pageID=442"
}