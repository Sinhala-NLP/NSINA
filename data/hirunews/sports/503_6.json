{
       "Source": "hirunews",
       "Timestamp": "Sunday, 17 November 2013 - 10:36",
       "Headline": "වීඩියෝ : තෙන්ඩුල්කාර්ට ඉන්දියාවේ ඉහළම සම්මානය.",
       "News Content": "ක්‍රිකට් ක්‍රීඩාවෙන් සමුගත් ඉන්දියාවේ සුපිරි පිතිකරු සචින් තෙන්ඩුල්කාර්ට එරට රජය විසින් ඉන්දියාවේ ඉහළම සිවිල් සම්මානය පිරිනමා තිබෙනවා. ඒ භාරත රත්න සම්මානයයි. ඉන්දියාවේ ප්‍රථම අග්‍රාමාත්‍ය ජවහර්ලාල් නේරු, තෙරේසා මව්තුමිය, නෙල්සන් මැන්ඩෙලා, රජිව් ගාන්ධි සහ ඉන්දිරා ගාන්ධි වැනි, විශ්ෂ්ට පුද්ගලයන්ට පිරිනමා ඇති භාරත රත්න සම්මානය හිමිකර ගත් ප්‍රථම ක්‍රීඩකයා වන්නේ සචින් තෙන්ඩුල්කාර්. එමෙන්ම 40 වන වියේදී එම සම්මානය හිමිකර ගත් භාරත රත්න සම්මානය ලැබූ ලාබාලතමයායි. වැඩිම ටෙස්ට් ශතක සංඛ්‍යාවක් ලැබූ තෙන්ඩුල්කාර් බටහිර ඉන්දීය කොදෙව් පිල සමඟ පැවති ටෙස්ට් තරගාවලියෙන් පසු ක්‍රිකට් ක්‍රීඩාවෙන් සමුගත්තා.",
       "URL": "https://www.hirunews.lk/sports/71549/වීඩියෝ-තෙන්ඩුල්කාර්ට-ඉන්දියාවේ-ඉහළම-සම්මානය",
       "Category": "Sports",
       "Parent URL": "https://www.hirunews.lk/sports/all-news.php?pageID=503"
}