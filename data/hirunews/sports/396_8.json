{
       "Source": "hirunews",
       "Timestamp": "Thursday, 04 August 2016 - 16:45",
       "Headline": "ශ්‍රී ලංකා පළමු ඉනිම නිම වෙයි",
       "News Content": "සංචාරක ඔස්ට්‍රේලියා කණ්ඩායම සහ ශ්‍රී ලංකාව අතර දෙවන ටෙස්ට් ක්‍රිකට් තරගය ගාල්ල ජාත්‍යන්තර ක්‍රීඩාංගණයේදී දැන් පැවැත්වෙනවා.\nතරගයේ කාසියේ වාසිය දිනා පළමුවෙන් පන්දුවට පහරදුන් ශ්‍රී ලංකා කණ්ඩායම පළමු ඉනිම වෙනුවෙන් සියලුදෙනා දැවී ලකුණු 281 ක් රැස් කලා.\nකුසල් මෙන්ඩිස් 86 යි.\nඊට හතරේ පහර 10 ක් සහ හයේ පහර 2 ක් ඇතුලත් වුනා.\nනායක ඇන්ජෙලෝ මැතිව්ස් ලකුණු 54 ක් සහ කුසල් පෙරේරා ලකුණු 49 ක් ලබාගත්තා.\nධනංජය ද සිල්වා 37 යි.\nදිමුත් කරුණාරත්න කිසිදු ලකුණක් නොලබා දැවීගියා.\nපන්දු යැවීමේදී මිචෙල් ස්ටක් කඩුලු 5 ක් බිඳහෙලු අතර නේතන් ලයන් කඩුලු 2 ක් බිඳහෙලුවා.\nපළමු ඉනිම වෙනුවෙන් පන්දුවට පහරදීම ආරම්භ කර ඇති ඔස්ට්‍රේලියාව එක් කඩුල්ලක් දැවී ලකුණු 12 ක් ලබා සිටිනවා.\nජෝ බර්න්ස් රංගන හේරත්ගේ පන්දුවක් හමුවේ කිසිදු ලකුණක් නොලබා පිටියෙන් ඉවත්වුනා.\nඩේවිඩ් වෝනර් සමගින් උස්මන් කවාජා පන්දුවට පහරදෙමින් සිටිනවා.",
       "URL": "https://www.hirunews.lk/sports/139827/ශ්‍රී-ලංකා-පළමු-ඉනිම-නිම-වෙයි",
       "Category": "Sports",
       "Parent URL": "https://www.hirunews.lk/sports/all-news.php?pageID=396"
}