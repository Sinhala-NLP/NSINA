{
       "Source": "hirunews",
       "Timestamp": "Sunday, 24 May 2020 - 8:28",
       "Headline": "ලා-ලීගා පාපන්දු තරගාවලිය ජූනි 8 වනදා සිට",
       "News Content": "බාසිලෝනා, රියාල් මැඞ්රිඞ් ඇතුලූ ලොව සුප්‍රකට පාපන්දු සමාජ සහභාගී වන ස්පාඤ්ඤයේ ලා-ලීගා පාපන්දු තරගාවලිය ජූනි 8 වනදා සිට යළි ආරම්භ කිරීමට තීරණය කළ බව එරට අග්‍රාමාත්‍ය පෙඩ්රෝ සන්චෙස් ඊයේ නිවේදනය කළා.\nපසුගිය මාර්තු 12 වනදා තරගාවලිය අත්හිටවනු ලැබූයේ කොරෝනා වෛරස් ගෝලීය වසංගතය හේතුවෙන්.\nස්පාඤ්ඤයේ කොරෝනා වෛරස් ආසාදිතයන් දෙලක්ෂ 80,000 ඉක්මවන අතර, කොරෝනා මරණ සංඛ්‍යාවද 28,600කට අධිකයි.\nකෙසේ නමුත් පසුගිය කාලය තුළ එරට නව ආසාදිතයන් සහ කොරෝනා මරණ සාපේක්ෂව අඩුවීමක් දක්නට ලැබුණා.\nඒ අනුව එරට දේශීය පාපන්දු තරගාවලිය යළි ආරම්භ කෙරෙන්නේ ප්‍රේක්ෂකයන්ගෙන් තොර ක්‍රීඩාංගණවලයි.",
       "URL": "https://www.hirunews.lk/sports/241368/ලා-ලීගා-පාපන්දු-තරගාවලිය-ජූනි-8-වනදා-සිට",
       "Category": "Sports",
       "Parent URL": "https://www.hirunews.lk/sports/all-news.php?pageID=97"
}