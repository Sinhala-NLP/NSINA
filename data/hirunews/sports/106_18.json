{
       "Source": "hirunews",
       "Timestamp": "Sunday, 15 March 2020 - 11:23",
       "Headline": "නවසීලන්ත ක්‍රීඩක ෆර්ගසන්ට කොවිඩ් - 19 ආසාදනය වී නොමැති බව තහවුරු වෙයි",
       "News Content": "නවසීලන්ත වේගපන්දු යවන ක්‍රීඩක ලොකී ෆර්ගසන්ට කොවිඩ් - 19 වෛරසය ආසාදනය වී නොමැති බව තහවුරු වී තිබෙනවා.\nඕස්ට්‍රේලියව සමඟ පසුගිය සිකුරාදා පැවති එක්දින තරගයෙන් පසු උගුරේ ආසාදනයකට ලක්වීම නිසා ඔහු පරීක්ෂාවට ලක් කෙරුණේ කොරෝනා වෛරසය ආසාදනය වී ඇත්දැයි සැකයෙන්.\nසිඩ්නි නුවරදී එම තරගය පැවැත්වුණේ නරඹන්නන්ගෙන් තොරවයි.\nකෙසේ නමුත් ෆර්ගසන්ට වෛරසය ආසාදනය වී නොමැති බව තහවුරුවීම නිසා අද නැවතත් නවසීලන්තය බලා යාමට නියමිතයි.\nකොරෝනා වෛරසය ගෝලීය වසංගතයක් බවට පත්වීම හේතුවෙන් ඕස්ට්‍රේලියව සහ නවසීලන්තය අතර එක්දින තරගාවලිය අවලංගු කිරීමටද පියවර ගැනුනා.",
       "URL": "https://www.hirunews.lk/sports/236544/නවසීලන්ත-ක්‍රීඩක-ෆර්ගසන්ට-කොවිඩ්-19-ආසාදනය-වී-නොමැති-බව-තහවුරු-වෙයි",
       "Category": "Sports",
       "Parent URL": "https://www.hirunews.lk/sports/all-news.php?pageID=106"
}