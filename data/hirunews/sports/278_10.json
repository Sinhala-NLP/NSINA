{
       "Source": "hirunews",
       "Timestamp": "Sunday, 26 November 2017 - 15:55",
       "Headline": "ඩිල්රුවන් පෙරේරා විරාත් කෝලිගේ ඉනිම නිමා කරයි",
       "News Content": "ශ්‍රී ලංකාව සහ ඉන්දියාව අතර නාග්පූර් හි පැවැත්වෙන දෙවන ටෙස්ට් තරඟයේ තුන්වන දිනය අදයි.\nඉන්දීයානු කණ්ඩායමේ නායක විරාත් කෝලි එහිදී දිවිත්ව ශතකයක් රැස් කිරීමට සමත් වීම විශේෂත්වයක්.\nමෙම දිවිත්ව ශතකය ජාත්‍යන්තර ටෙස්ට් පිටියේ ඔහු රැස් කළ 05 වන දිවිත්ව ශතකය වනවා.\nඑහිදී ශ්‍රී ලංකා කණ්ඩායමට හිසරදයක්ව පැවති  විරාත් කෝලිගේ ඉනිම අවසන් කරන්නව ඩිල්රුවන් පෙරේරා සමත් වුණා.\nඩිල්රුවන් පෙරේරා යැවූ පන්දුවකට විරාත් කෝලි ළහිරු තිරිමාන්න වෙත උඩ පන්දුවක් ලබා දී දැවී යන විට ඔහු රැස් කරගෙන සිටි ලකුණු සංඛ්‍යාව 213ක්.\nපන්දු 267ක් තුල ගොඩ නැගුනු ඔහුගේ ඉනිමට හතරේ පහර 17ක් සහ හයේ පහර 02ක් ඇතුලත් වුණා.\nපළමු ඉනිම සඳහා ශ්‍රී ලංකා කණ්ඩායම ලබා ගත් ලකුණු 205ට පිළිතුරු වශයෙන් මේ වන විට සිය පළමු ඉනිම ක්‍රීඩා කරන ඉන්දීය කණ්ඩායම ඉතා ප්‍රභල තත්වයක පසුවනවා.\nඉන්දීය කණ්ඩායම වෙනුවෙන් මුරලි විජේ සහ චෙටේෂ්වර් පුජාරා ශතක රැස් කිරීමට සමත්වූ අතර මුරලි විජේ ලකුණු 128ක් සහ පුජාරා ලකුණු 143ක් රැස් කිරීමට සමත් වුණා.\nමේ අතර කෝලි අද වාර්තා කළ ද්විතවශතකයත් සමඟ වසරක් තුල වැඩිම ශතක සංඛ්‍යාවක් රැස් කළ ටෙස්ට් නායකයා ලෙස ඉතිහාස ගතවන්නේ මෙම වසරේ ශතක 10ක් වාර්තා කරමින්.\nවිරාත් කෝලිගේ දැවීයාම පහතින්...\nrnrnrn\\r\\n",
       "URL": "https://www.hirunews.lk/sports/176971/ඩිල්රුවන්-පෙරේරා-විරාත්-කෝලිගේ-ඉනිම-නිමා-කරයි",
       "Category": "Sports",
       "Parent URL": "https://www.hirunews.lk/sports/all-news.php?pageID=278"
}