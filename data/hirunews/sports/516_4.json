{
       "Source": "hirunews",
       "Timestamp": "Wednesday, 04 September 2013 - 12:53",
       "Headline": "ජාතික ක්‍රීඩා උළෙලේ වොලිබෝල් අවසන් මහා තරගය ගැන පරීක්ෂණයක්.",
       "News Content": "39 වන ජාතික මහා ක්‍රීඩා උළෙලේ පිරිමි අවසන් වොලිබෝල් තරගය පිළිබඳ පරීක්ෂණයක් පවත්වන බව ක්‍රීඩා අධ්‍යක්ෂ ජනරාල් රංජනී ජයකොඩි පවසනවා. ඒ අනුව, තරගය වෙනත් දිනයක පවත්වන්නේ ද යන්න පිළිබඳ තීරණයක් ගැනීමට නියමිතයි. නාවලපිටිය - ජයතිලක ක්‍රීඩාංගනයේ පැවති ජාතික මහා ක්‍රීඩා උළෙලේ වොලිබෝල් අවසන් තරගය පැවැත්වීමට නියමිතව තිබුණේ පෙරේදා දිනයේයි. බස්නාහිර සහ සබරගමුව පළාත් කණ්ඩායම් අතර පැවැත්වීමට නියමිතව තිබූ එම තරගයට ක්‍රීඩා කිරීම බස්නාහිර කණ්ඩායම ප්‍රතික්ෂේප කළේ නියමිත පටිපාටියට අනුව සබරගමුව කණ්ඩායම ලියාපදිංචි වී නොමැති බව පවසමින්.\nකෙසේ වෙතත්, සබරගමුව පළාත් කණ්ඩායම පවසන්නේ තම කණ්ඩායම උපදෙස් දී තිබූ ආකාරයට කටයුතු කළ බවයි. අවසානයේ සිදුවූයේ තරගය නොපවත්වාම බස්නාහිර පළාත් කණ්ඩායමට ජයග්‍රහණය හිමිවීමයි. එම තීරණයට විරෝධය පළ කරමින් සබරගමුව පළාත් කණ්ඩායම සහ එහි ආධාරකරුවන් බස්නාහිර කණ්ඩායමට ජය සංකේත ලබාදෙන අවස්ථාවේ විරෝධතාවක ද නිරත වුණා. මේ සම්බන්ධයෙන් හිරු ප්‍රවෘත්ති අංශය ක්‍රීඩා අධ්‍යක්ෂ ජනරාල් රංජනී ජයකොඩිගෙන් සහ සබරගමුව පළාත් වොලිබෝල් කණ්ඩායම භාර නිලධාරි නිහාල් ජාගොඩගෙන් විමසීමක් කළා. මේ ඔවුන් ඒ පිළිබඳව දැක්වූ අදහස්.\n\\r\\n\n[MP3]s66470[/MP3]",
       "URL": "https://www.hirunews.lk/sports/66470/ජාතික-ක්‍රීඩා-උළෙලේ-වොලිබෝල්-අවසන්-මහා-තරගය-ගැන-පරීක්ෂණයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=516"
}