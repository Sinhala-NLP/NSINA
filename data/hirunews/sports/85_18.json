{
       "Source": "hirunews",
       "Timestamp": "Sunday, 13 September 2020 - 8:56",
       "Headline": "ඇමරිකානු විවෘත කාන්තා ටෙනිස්  ශූරතාව නඕමි ඔසාකාට",
       "News Content": "ජපාන ක්‍රීඩිකා නඕමි ඔසාකා ඇමරිකානු විවෘත කාන්තා ටෙනිස්  ශූරතාව ජයග්‍රහණය කිරීමට ඊයේ සමත්වුණා.\nලොව අංක හතර ස්ථානයේ සිටින ටෙනිස් ක්‍රීඩිකාව වන 22 හැවිරිදි ඇය, අවසන් තරගයේදී බෙලරුස් රාජ්‍යයේ 31 හැවිරිදි වික්ටෝරියා අසරෙන්කා පරාජයට පත් කළේ එකට හයක්, හයට තුනක් සහ හයට තුනක් ලෙසින්.\nමෙය ඇගේ දෙවන ඇමරිකානු විවෘත ටෙනිස් ශූරතාව මෙන්ම තුන්වන ග්‍රෑන්ඩ් ස්ලෑම් ටෙනිස් ජයග්‍රහණයයි.\nහයිටි පියෙකුට සහ ජපාන මවකට දාව ජපානයේ ටෝකියෝ නුවර ඉපිද, ඇමරිකාවේ හැදී වැඩුණු නඕමි ඔසාකා  ජාත්‍යන්තර කාන්තා ටෙනිස් පිටියේ නව තාරකාවක් ලෙසයි සැළකෙන්නේ.",
       "URL": "https://www.hirunews.lk/sports/250079/ඇමරිකානු-විවෘත-කාන්තා-ටෙනිස්-ශූරතාව-නඕමි-ඔසාකාට",
       "Category": "Sports",
       "Parent URL": "https://www.hirunews.lk/sports/all-news.php?pageID=85"
}