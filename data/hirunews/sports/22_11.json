{
       "Source": "hirunews",
       "Timestamp": "Sunday, 24 April 2022 - 21:39",
       "Headline": "ශ්‍රී ලංකාවට එරෙහිව තරග වදින බංග්ලාදේශ ටෙස්ට් පිළ නම් කරයි",
       "News Content": "ශ්‍රී ලංකාව සමග පැවැත්වෙන තරඟ දෙකකින් යුත් ටෙස්ට් තරගාවලිය සඳහා බංග්ලාදේශ කණ්ඩායම අද නම් කරනු ලැබුවා.\nඑහිදී තුන් ඉරියව්වෙන්ම දස්කම් දක්වන ක්‍රීඩක ශකීබ් අල් හසන් නැවතත් කණ්ඩායමට එක්වන අතර මොමිනුල් හක් බංග්ලාදේශ පිළ මෙහෙය වනු ඇති.\nලබන මැයි 8 වන දා බංග්ලාදේශය බලා යන ශ්‍රී ලංකා පිළ සහ බංග්ලාදේශ පිළ අතර පළමු ටෙස්ට් තරඟය මැයි 15 වන දා ආරම්භවීමට නියමිතයි.\nමෙම තරගාවලිය පැවැත්වෙන්නේ අයි.සී.සී. ටෙස්ට් ශූරතාවලියට අදාළවයි. මේ වන විට ශ්‍රී ලංකාව එහි ප්‍රසාද ලකුණු සටහනේ 5 වන ස්ථානයේ රැදී සිටින අතර බංග්ලාදේශය 8 වන ස්ථානයේ රැදී සිටිනවා.",
       "URL": "https://www.hirunews.lk/sports/302725/ශ්‍රී-ලංකාවට-එරෙහිව-තරග-වදින-බංග්ලාදේශ-ටෙස්ට්-පිළ-නම්-කරයි",
       "Category": "Sports",
       "Parent URL": "https://www.hirunews.lk/sports/all-news.php?pageID=22"
}