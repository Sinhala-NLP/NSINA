{
       "Source": "hirunews",
       "Timestamp": "Saturday, 09 January 2016 - 12:35",
       "Headline": "දෝනිට වරෙන්තුවක්",
       "News Content": "ඉන්දීය එක්දින ක්‍රිකට් පිළේ නායක මහේන්ද්‍ර සිං දෝනි අත්අඩංගුවට ගැනීම සඳහා ආන්ද්‍ර ප්‍රදේශ් ප්‍රාන්ත අධිකරණය මගින් වරෙන්තුවක් නිකුත් කර තිබෙනවා.\nදෝනිගේ රුව හින්දු දෙවියෙකු ලෙස සකස් කොට භාණ්ඩ ප්‍රවර්ධනය සඳහා යොදා ගැනීමේ සිද්ධියක් පිළිබඳවයි ඔහුට චෝදනා එල්ල වන්නේ.\nකෙසේ නමුත්, 2013 වසරේදී වාර්තා වූ එම සිද්ධියට මහේන්ද්‍ර සිං දෝනිගේ සම්බන්ධයක් නොමැති බවයි ඔහුගේ කළමනාකරු සඳහන් කළේ.\nවිශ්ව හින්දු පර්ෂද් මගින් ඉදිරිපත් කළ පෙත්සමක් මගින් ප්‍රකාශ කර ඇත්තේ දෝනි හින්දුු දෙවියෙකු ලෙස පෙනී සිටීම හින්දුන්ගේ ආගමික විශ්වාසයන්ට හානියක් බවයි.\nදෝනි ජනවාරි අවසානයේ සිට  ඕස්ට්‍රේලියාවේ සංචාරයක නිරත වන අතර, ඉන් පසුව ශ්‍රී ලංකාවේ සහ බංග්ලාදේශයේ ක්‍රිකට් සංචාරවල නිරතවීමට නියමිතයි.\nමේ හේතුවෙන් ඔහුට පෙබරවාරි 25 වන දාට පෙර අධිකරණයේ පෙනී සිටීම ප්‍රමාණවත් බව ආන්ද්‍රා ප්‍රදේශ් දිස්ත්‍රික් අධිකරණය දැන් ප්‍රකාශ කරනවා.",
       "URL": "https://www.hirunews.lk/sports/123677/දෝනිට-වරෙන්තුවක්",
       "Category": "Sports",
       "Parent URL": "https://www.hirunews.lk/sports/all-news.php?pageID=433"
}