{
       "Source": "hirunews",
       "Timestamp": "Tuesday, 09 August 2016 - 8:07",
       "Headline": "ඕස්ට්‍රේලියාව එක්දින තරගාවලියට සැරසේ",
       "News Content": "ටෙස්ට් තරගාවලියෙන් දැනටමත් පරාජය ලබා සිටින  ඕස්ට්‍රේලියානු ක්‍රිකට් පිළ ශ්‍රී ලංකාව සමඟ පැවැත්වෙන එක්දින තරගාවලිය සඳහා දක්ෂ යොවුන් පිතිකරුවෙකු වන ට්‍රැවිස් හෙඩ් යොදා ගැනීමට බලාපොරොත්තු වනවා.\nඔහු දැනට එංගලන්තයේ යෝක්ෂෙයර් ප්‍රාන්ත පිළ වෙනුවෙන් ක්‍රීඩා කරන අතර  ඕස්ට්‍රේලියානු එක්දින සංචිතයට මුලින් ඇතුළත් වූයේ නැහැ.\nඑහෙත් ටෙස්ට් තරගාවලියේදී ලද පසුබෑම හේතුවෙන් ආසියානු තණතිලිවලට සිය යොවුන් ක්‍රීඩකයන් හුරු කළ යුතු බවයි  ඕස්ට්‍රේලියානු ක්‍රිකට් ආයතනයේ අදහස වී ඇත්තේ.\nඒ අනුව ට්‍රැවිස් හෙඩ්, තුන්වන ටෙස්ට් තරඟයට පෙරම ශ්‍රී ලංකාවට පැමිණෙනු ඇති.\nශ්‍රී ලංකාව සහ  ඕස්ට්‍රේලියාව අතර තුන්වන සහ අවසන් ටෙස්ට් තරඟය අගෝස්තු 13 වන දා එස්.එස්.සී. ක්‍රීඩාංගණයේදී ආරම්භ වනවා.\nතරඟ 5කින් යුත් එක්දින තරගාවලිය ආරම්භ වන්නේ අගෝස්තු 21 වන දා ආර්. ප්‍රේමදාස ක්‍රීඩාංගණයේ පැවැත්වෙන තරඟයෙන්.",
       "URL": "https://www.hirunews.lk/sports/140152/ඕස්ට්‍රේලියාව-එක්දින-තරගාවලියට-සැරසේ",
       "Category": "Sports",
       "Parent URL": "https://www.hirunews.lk/sports/all-news.php?pageID=395"
}