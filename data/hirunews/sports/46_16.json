{
       "Source": "hirunews",
       "Timestamp": "Wednesday, 04 August 2021 - 9:07",
       "Headline": "ඔලිම්පික් පාපන්දු ඉසව්වේ රන් පදක්කම වෙනුවෙන් තරඟ වැදීමට බ්‍රසීලය සුදුසුකම් ලබයි",
       "News Content": "ටෝකියෝ ඔලිම්පික් උළෙලේ පාපන්දු ඉසව්වේ රන් පදක්කම වෙනුවෙන් තරග වැදීමට බ්‍රසීලය ඊයේ සුදුසුකම් ලබා ගත්තා.\nඔවුන් අතින් පරාජයට පත්වූයේ මෙක්සිකෝ කණ්ඩායමයි. ඒ අනුව ලබන සෙනසුරාදා පා පන්දු ඉසව්වේ රන් පදක්කම වෙනුවෙන් බ්‍රසීලය, ස්පාඤ්ඤ සමග තරග වදිනු ඇති.\n2016 වසරේ පැවති ඔලිම්පික් උළෙලේදී පාපන්දු ඉසව්වේ රන් පදක්කම දිනා ගත්තේ බ්‍රසීලයයි.\nමේ අතර ඊයේ පැවති මීටර් 200 කාන්තා ධාවන ඉසව්වේ රන් පදක්කම දිනා ගැනීමට ජැමෙයිකානු ක්‍රීඩිකා එලයිනා තොම්සන් හේරා සමත් වුණා.\nඒ සදහා ඇය තත්ත්පර 21යි දශම 5යි 3ක කාලයක් වැය කළා. මීටර් 100 කාන්තා ධාවන ඉසව්වේ ද රන් පදක්කම් ලාභිනිය ද වන ඇය මෙම ජයග්‍රහණය වාර්තා කළේ දෙවන වතාවටයි.\nඅවසන් වරට පැවති 2016 ඔලිම්පික් උළෙලේ දී ද මීටර් 100, 200 කාන්තා ධාවන ඉසව්වේ රන් පදක්කම් හිමි කර ගත්තේ ඇයයි.\nමේ අතර, පදක්කම් සටහනේ තවදුරටත් චීනය ඉදිරියෙන් පසුවනවා. ඒ, රන් 32ක්, රිදී 21ක් සහ ලෝකඩ 16ක් සමඟ සමස්ත පදක්කම් 69ක් ලබා ගනිමින්.\nඇමරිකාව රන් 24ක්, රිදී 28ක් සහ ලෝකඩ 21ක් සමග සමස්ත පදක්කම් 73ක් ලබා ගනිමින් දෙවන ස්ථානයේ පසුවනවා.\nතුන්වන සහ හතර වන ස්ථානයේ පිලිවෙලින් පසුවන්නේ ජපානය සහ ඔස්ට්‍රේලියාවයි",
       "URL": "https://www.hirunews.lk/sports/278811/ඔලිම්පික්-පාපන්දු-ඉසව්වේ-රන්-පදක්කම-වෙනුවෙන්-තරඟ-වැදීමට-බ්‍රසීලය-සුදුසුකම්-ලබයි",
       "Category": "Sports",
       "Parent URL": "https://www.hirunews.lk/sports/all-news.php?pageID=46"
}