{
       "Source": "hirunews",
       "Timestamp": "Saturday, 07 March 2020 - 12:55",
       "Headline": "එංගලන්ත - ශ්‍රී ලංකා තුන් දින පෙරහුරු ක්‍රිකට් තරඟය ඇරඹේ",
       "News Content": "සංචාරක එංගලන්ත පිළ සහ ශ්‍රී ලංකා ක්‍රිකට් ආයතනයේ කණ්ඩායම අතර තුන් දින පෙරහුරු ක්‍රිකට් තරඟය කටුනායක දී අද ආරම්භ වුණා.\nතරඟයේ කාසියේ වාසිය දිනූ එංගලන්ත නායක ජෝ රූට් පළමුවෙන් පන්දුවට පහරදීමට තීරණය කළ අතර, ඔවුන් දිවා භෝජනය සඳහා තරඟය නතර කරන විට කඩුලු 2ක් දැවී ලබා සිටි ලකුණු සංඛ්‍යාව 119 ක්.\nඅෂාන් ප්‍රියන්ජන්ගේ නායකත්වයෙන් යුත් ශ්‍රී ලංකා ක්‍රිකට් ආයතනයේ කණ්ඩායමට ක්‍රීඩා සමාජ තරගාවලියේදී දස්කම් දැක්වූ ක්‍රීඩකයන් කිහිප දෙනෙකුම ඇතුළත්.\nඑම තරගාවලියේ ද්විත්ව ශතකලාභීන් වන ලහිරු උදාර සහ ලහිරු මිලන්ත කණ්ඩායමට ඇතුළත් වන අතර, තුන් ඉරියව්වෙන්ම දස්කම් දක්වන මිලින්ද සිරිවර්ධන ද ඇතුළත්.\nසංචාරක එංගලන්ත පිළ සහ ශ්‍රී ලංකාව අතර පළමු ටෙස්ට් තරඟය ලබන 19 වන දා ගාල්ලේ දී ආරම්භවීමට නියමිතයි.",
       "URL": "https://www.hirunews.lk/sports/236002/එංගලන්ත-ශ්‍රී-ලංකා-තුන්-දින-පෙරහුරු-ක්‍රිකට්-තරඟය-ඇරඹේ",
       "Category": "Sports",
       "Parent URL": "https://www.hirunews.lk/sports/all-news.php?pageID=108"
}