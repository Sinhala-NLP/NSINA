{
       "Source": "hirunews",
       "Timestamp": "Friday, 16 June 2017 - 13:28",
       "Headline": "මෙවර පිතිකරුවන්ගේ දස්කම් වැඩි ශූරයන්ගේ කුසලාන තරගාවලියක්",
       "News Content": "මෙවර ශූරයන්ගේ කුසලාන තරගාවලිය පිතිකරුවන්ගේ දස්කම් වැඩි වශයෙන් ප්‍රදර්ශනය වූ තරගාවලියක් බව විශ්ලේෂකයන් පෙන්වා දෙනවා.\nඒ අනුව මෙතෙක් පැවති තරගවලදී පන්දු වාරයක ලකුණු ලබාගැනීමේ සාමාන්‍යය 5.52 ක් වන අතර, 2009 වසරේ සමාරම්භක තරගාවලියේදී එය පැවැත්වුණේ 5.09 ක් ලෙසයි.\n2009 තරගාවලියේදී හයේ පහර 69 ක් වාර්තාවූ අතර, මෙවර තරගාවලියේදී දැනටමත් වාර්තාවී ඇති හයේ පහර සංඛ්‍යාව 90 ක්.\nමෙවර තරගාලියේදී ශතක අටක්ද වාර්තාවී තිබෙනවා. කෙසේ නමුත් මෙම තරගාවලියේදී මුළු ලකුණු සංඛ්‍යාව 300 ඉක්මවූ අවස්ථා විරල වන අතර, වැඩිම ලකුණු සංඛ්‍යාව වන්නේ ඉන්දියාව පරාජය කිරීම සඳහා ශ්‍රී ලංකාව ලබාගත් ලකුණු 322යි.\nමෙවර තරගාවලියේ අවසන් මහා තරගය ලබන ඉරිදා ලන්ඩන්  ඕවල් ක්‍රීඩාංගණයේ පැවැත්වෙන අතර, ඊට සුදුසුකම් ලබා සිටින්නේ ඉන්දියාව සහ පාකිස්ථානයයි.\n2016 වසරෙන් පසු ඉන්දියාව මුහුණදෙන ප්‍රධාන පෙළේ තරගාවලියක හතරවන අවසන් මහා තරගය මෙයයි.",
       "URL": "https://www.hirunews.lk/sports/163696/මෙවර-පිතිකරුවන්ගේ-දස්කම්-වැඩි-ශූරයන්ගේ-කුසලාන-තරගාවලියක්",
       "Category": "Sports",
       "Parent URL": "https://www.hirunews.lk/sports/all-news.php?pageID=324"
}