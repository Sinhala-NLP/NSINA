{
       "Source": "hirunews",
       "Timestamp": "Tuesday, 08 December 2020 - 13:30",
       "Headline": "බංග්ලාදේශ් - ශ්‍රී ලංකා ටෙස්ට් තරගාවලිය ගැන යළිත් සාකච්ඡා",
       "News Content": "අවස්ථා කිහිපයකදී කල් දැමූ ශ්‍රී ලංකා - බංග්ලාදේශ ටෙස්ට් ක්‍රිකට් තරගාවලිය පැවැත්වීම සම්බන්ධයෙන් දෙරටේ ක්‍රිකට් ආයතන අතර යළි සාකච්ඡා ආරම්භ වී තිබෙනවා.\nඒ අනුව තරගාවලිය ලබන වසරේ අප්‍රේල් මාසයේ පැවැත්වීමට මේ වනවිට අවධානය යොමුව ඇති බවයි වාර්තාවන්නේ.\nමීට පෙර ටෙස්ට් තරග තුනක් පැවැත්වීමට සැළසුම් කර තිබුණද එය තරග දෙකක් දක්වා අඩු කිරීමට තීරණය වී තිබෙනවා.\nමෙම තරගාවලිය පසුගිය ජූලි මාසයේදී පැවැත්වීමට නියමිතව තිබුණද එය කල් දැමුණේ කොරෝනා වසංගතය හේතුවෙන් .\nපසුව ඔක්තෝම්බර් - නොවැම්බර් මාසවලදී තරගාලිය පැවැත්වීමට සැළසුම් කෙරුණද, එය අවලංගු කිරීමට සිදුවූයේ බංග්ලාදේශ ක්‍රීඩකයින් දින 14 ක නිරෝධායන කාලයකට එකඟ නොවීම හේතුවෙන්.",
       "URL": "https://www.hirunews.lk/sports/256569/බංග්ලාදේශ්-ශ්‍රී-ලංකා-ටෙස්ට්-තරගාවලිය-ගැන-යළිත්-සාකච්ඡා",
       "Category": "Sports",
       "Parent URL": "https://www.hirunews.lk/sports/all-news.php?pageID=75"
}