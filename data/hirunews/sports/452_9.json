{
       "Source": "hirunews",
       "Timestamp": "Saturday, 05 September 2015 - 23:31",
       "Headline": "\\\"මට ඕනේ කවදාහරි ලෝකේ හොදම චෙස් ක්‍රීඩිකාව වෙන්න\\\"- තෙවුනි දිලාරා",
       "News Content": "ලෝකයේ හොදම චෙස් ක්‍රීඩිකාව වීමට අපේක්ෂා කරන තෙවුනි දිලාරා දැනටමත් ඒ ගමනේ මුලික පියවර තබා අවසන්.මේ වසරේ පැවැති ආසියානු පාසල් චෙස් තරගාවලියේ වගේම ලෝක පාසල් චෙස් තරගාවලියේත් රිදී පදක්කම දිනා ගන්නට තෙවුනි සමත් වුණා.\n3 වසරේ ඉගෙන ගන්න ඇය,වයසට වඩා ඉහළ මානසික ඒකාග්‍තාවයකින් සහ බුද්ධියකින් හෙබි  දැරියක් බවට චෙස් ක්‍රීඩාවෙන් ලද ඉහළ ජයග්‍රහණ සාක්ෂි දරනවා.\nනමුත්,තෙවුනිට පුංචි සමනළියක් වගේ නිදහසේ සැහැල්ලුවෙන් ඉන්නට  පුළුවන් වෙලා තියෙන්නේ ඇයව ඉදිරියට ගෙන යන්න දෙමාපියන් දරන දුක් ගින්න තාම නොතේරෙන නිසයි.\nතෙවුනිගේ පියා සඳහන් කරන්නේ මෙවැන්නක්.\n\\'2014 ත් යූත් එකේ චැම්පියන් වෙලා රටවල් දෙකකට යන්න චාන්ස් එක හම්බවුණා.. ඉතිං ආර්ථික ප්‍රශ්න නිසා යවන්න බැරි වුණා..මේ සැරෙත් එයා ඒෂියන් ගිහිල්ලා දෙවන ස්ථානෙ...වර්ල්ඩ් එකෙනුත් දෙවැනියා වුණා... ලොකු ගාණක් අපිට වියදම් වුණා... ඒක අපි හොයා ගත්තේ බොහොම ණය වෙලා වටේටම... ඒ අරගත්ත ණය වලින් අපි සෑහෙන්න හිර වෙලා ඉන්නේ... ඉතිං මෙතනින් එහාට මෙයාට ක්‍රීඩා කිරීමට හැකියාවක් මට ඉදිරිපත් කරන්න බැරි තත්ත්වයක් තමා තියෙන්නේ....\\'\nඉතාමත් පැහැබර අනාගතයකට හිමිකම් කියන ශිෂ්‍යාවක්. ඇයව ඉදිරියට ගෙනියන්න දෙමාපියන්ට අපහසු නිසා  ක්‍රීඩා බලධාරීන්ට රටේ අනාගතය භාර කරමු.",
       "URL": "https://www.hirunews.lk/sports/116070/මට-ඕනේ-කවදාහරි-ලෝකේ-හොදම-චෙස්-ක්‍රීඩිකාව-වෙන්න-තෙවුනි-දිලාරා",
       "Category": "Sports",
       "Parent URL": "https://www.hirunews.lk/sports/all-news.php?pageID=452"
}