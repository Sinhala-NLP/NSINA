{
       "Source": "hirunews",
       "Timestamp": "Thursday, 10 June 2021 - 20:32",
       "Headline": "යුරෝ දෙදහස් විස්ස, යුරෝපීය පාපන්දු ශූරතා තරගාවලිය, අද යළි ඇරඹේ",
       "News Content": "කොරෝනා වසංගතය නිසා කල් දැමුණු යුරෝ දෙදහස් විස්ස, යුරෝපීය පාපන්දු ශූරතා තරගාවලිය, අද යළි ආරම්භ වනවා.\nඑහිදී ක්‍රිස්ටියානෝ රොනාල්ඩෝගේ පෘතුගාලය නැවතත් යුරෝපීය ශූරතාව රැක ගැනීමට උත්සාහ කරන අතර, ලෝක ශූර ප්‍රංශ පිල තවත් කුසලානයක් තම ජයග්‍රහණ අතරට එක් කර ගැනීමට උත්සාහ කරනු ඇති.\nප්‍රංශය මෙවර තරගාවලිය ජය ගැනීමට වැඩි අවස්ථාවක් ඇති රට ලෙස සැලකුණ ද, වර්ගීකරණය අනුව ඉහළ මට්ටමක සිටින බෙල්ජියම සහ තරුණ ක්‍රීඩකයන්ගෙන් සමන්විත එංගලන්තය ඔවුන්ට අභියෝගයක් වනු ඇතැයි අපේක්ෂිතයි.\n63 වසරක යුරෝපා පාපන්දු ඉතිහාසයේ ප්‍රථම වරට මෙවර තරගාවලිය යුරෝපයේ නගර 11ක පැවැත්වීම විශේෂත්වයක්.\nයුරෝ 2020 තරගාවලිය යළි ආරම්භ කරමින් රෝමයේදී අද තරග වදින්නේ තුර්කිය සහ ඉතාලියයි.",
       "URL": "https://www.hirunews.lk/sports/273969/යුරෝ-දෙදහස්-විස්ස-යුරෝපීය-පාපන්දු-ශූරතා-තරගාවලිය-අද-යළි-ඇරඹේ",
       "Category": "Sports",
       "Parent URL": "https://www.hirunews.lk/sports/all-news.php?pageID=52"
}