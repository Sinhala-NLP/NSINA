{
       "Source": "hirunews",
       "Timestamp": "Friday, 05 May 2017 - 12:15",
       "Headline": "අරවින්ද ද සිල්වා තීරණයක් ගනී",
       "News Content": "හිටපු ශ්‍රී ලංකා ටෙස්ට් ක්‍රිකට් නායක අරවින්ද ද සිල්වා, ශ්‍රී ලංකා ක්‍රිකට් ආයතනයේ ක්‍රිකට් කමිටුවේ සභාපති ධුරයෙන් ඉල්ලා අස්වී තිබෙනවා.\nපෞද්ගලික හේතුවක් මත ඔහු සිය ඉල්ලා අස්වීමේ ලිපිය ක්‍රිකට් ආයතනය වෙත භාරදී ඇති බවයි වාර්තා වන්නේ.\n51 හැවිරිදි අරවින්ද ද සිල්වා ඊයේ පස්වරුවේ සිය ඉල්ලා අස්වීමේ ලිපිය භාරදී ඇතැයි ද සඳහන්.\n2003 වසරේදී ක්‍රීඩාවෙන් සමු ගැනීමෙන් පසු අරවින්ද සිල්වා ශ්‍රී ලංකා ක්‍රිකට් ආයතනය සමග සමීපව කටයුතු කළ අතර තේරීම් කමිටු සභාපතිවරයා මෙන්ම ක්‍රිකට් කමුවේ සභාපතිවරයා ලෙසට ඔහු කණ්ඩායවේ කටයුතුවලට එක්වුනා.\nඅරවින්ද ද සිල්වා එම කමිටුවේ සභාපති ධුරය හොබවනු ලැබූයේ 2016 වසරේ සිටයි.\nශ්‍රී ලංකා ක්‍රිකට් පුහුණු කිරීම් සදහා නවීකරණ ක්‍රමවේදයන් හදුන්වාදීමට අරවින්ද ද සිල්වා පියවර ගත්තා.",
       "URL": "https://www.hirunews.lk/sports/160650/අරවින්ද-ද-සිල්වා-තීරණයක්-ගනී",
       "Category": "Sports",
       "Parent URL": "https://www.hirunews.lk/sports/all-news.php?pageID=334"
}