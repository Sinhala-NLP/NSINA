{
       "Source": "hirunews",
       "Timestamp": "Wednesday, 09 October 2013 - 8:31",
       "Headline": "පාලක මණ්ඩල කණ්ඩායම ප්‍රබල තත්ත්වයක.",
       "News Content": "ශ්‍රී ලංකා ක්‍රිකට් පාලක මණ්ඩල කණ්ඩායම සහ ශ්‍රී ලංකා ක්‍රිකට් සංවර්ධන කණ්ඩායම අතර සිව් දින තරගය ඊයේ (08) කොළඹ පී. සාරා  ඕවල් ක්‍රීඩාංගණයේ දී ආරම්භ වුණා. තරගයේ පළමුවෙන් පන්දුවට පහර දුන් ශ්‍රී ලංකා ක්‍රිකට් පාලක මණ්ඩල කණ්ඩායම දිනය නිමා වන විට කඩුලූ 4ක් දැවී ලකුණු 352ක් රැස් කරගෙන සිටියා. එහිදී කෞෂ්‍යාල් සිල්වා ලකුණු 125ක් ද, කුමාර් සංගක්කාර ලකුණු 107ක් ද ලබා ගත්තා. ශ්‍රී ලංකා කණ්ඩායමේ සිම්බාබ්වේ සංචාරය අවලංගුවීම හේතුවෙන් මෙම කණ්ඩායම් දෙක සහ ශ්‍රී ලංකා ඒ කණ්ඩායම අතර මෙම සිව්දින තුන්කොන් තරගාවලිය ශ්‍රී ලංකා ක්‍රිකට් ආයතනය විසින් සංවිධානය කර තිබෙනවා.",
       "URL": "https://www.hirunews.lk/sports/68927/පාලක-මණ්ඩල-කණ්ඩායම-ප්‍රබල-තත්ත්වයක",
       "Category": "Sports",
       "Parent URL": "https://www.hirunews.lk/sports/all-news.php?pageID=510"
}