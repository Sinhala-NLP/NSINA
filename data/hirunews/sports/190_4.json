{
       "Source": "hirunews",
       "Timestamp": "Sunday, 16 December 2018 - 8:41",
       "Headline": "ශ්‍රී ලංකා දැල්පන්දු පිල ලොව මුල් පෙළේ කණ්ඩායම් විස්ස අතරට",
       "News Content": "අන්තර්ජාතික දැල්පන්දු සම්මේලනයේ ලෝක වර්ගීකරණය අනුව ශ්‍රී ලංකාව දැන් පළමු කණ්ඩායම් විස්ස අතරට ඇතුළත්ව තිබෙනවා.\nනවතම වර්ගීකරණය අනුව ශ්‍රී ලංකාවට හිමිව ඇත්තේ 19 වන ස්ථානයයි.\n2018 වසර ආරම්භයේදී ශ්‍රී ලංකාවට 27 වන ස්ථානය හිමිව තිබුණේ සිංගප්පූරුව, මැලේසියාව සහ හොංකොං යන රටවලට පිටුපසින්.\nජූනි මාසයේදී හොංකොං පිල අභිබවා 26 වන ස්ථානයට පැමිණි ශ්‍රී ලංකාව ආසියානු දැල් පන්දු ශූරතාවද දිනාගැනීමට සමත්වුණා.\nඒ අනුව තවත් ස්ථාන 7 ක් ඉදිරියට පැමිණ ශ්‍රී ලංකාව 19 වන ස්ථානය හිමිකරගෙන සිටිනවා.\nආසියානු දැල්පන්දු ශූරතාව ජයග්‍රහණය කිරීමත් සමඟ ශ්‍රී ලංකාව ලබන වසරේ එංගලන්තය සහ වේල්සයේ පැවැත්වෙන ලෝක දැල් පන්දු ශූරතා තරගාවලිය සඳහාද සුදුසුකම් ලැබුවා.",
       "URL": "https://www.hirunews.lk/sports/206235/ශ්‍රී-ලංකා-දැල්පන්දු-පිල-ලොව-මුල්-පෙළේ-කණ්ඩායම්-විස්ස-අතරට",
       "Category": "Sports",
       "Parent URL": "https://www.hirunews.lk/sports/all-news.php?pageID=190"
}