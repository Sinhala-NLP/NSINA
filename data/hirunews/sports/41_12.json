{
       "Source": "hirunews",
       "Timestamp": "Wednesday, 29 September 2021 - 20:00",
       "Headline": "ජගත් පාපන්දු සම්මේලනය හෙට රැස්වේ",
       "News Content": "සිව් වසරකට වරක් පැවැත්වෙන ජගත් පාපන්දු කුසලාන තරඟාවලිය වසර දෙකකට වරක් පැවැත්වීමට අදාළ යෝජනාව මෙන්ම ජාත්‍යන්තර පාපන්දු දින දර්ශනය ප්‍රතිශෝධනයට ලක් කිරීම ඇතුලු තීරණාත්මක කරුණු කිහිපයක් සාකච්ජා කිරිම සඳහා ජගත් පාපන්දු සම්මේලනය හෙට රැස්වීමට නියමිතයි.\nඔන්ලයින් තාක්ෂණය ඔස්සේ පැවැත්වෙන මෙම සාකච්ඡාවට ජගත් පාපන්දු සම්මේලනයට අනුබද්ධ සියලු රටවල පාපන්දු පාලක මණ්ඩලවලට ආරාධනා කර තිබෙනවා.\nවසර දෙකකට වරක් ජගත් පාපන්දු කුසලානය පැවැත්විය යුතු බවට වන යෝජනාවට ඇතැම් රටවල පාපන්දු පාලක මණ්ඩල දැනටමත් විරෝධය පළ කරනවා.",
       "URL": "https://www.hirunews.lk/sports/283597/ජගත්-පාපන්දු-සම්මේලනය-හෙට-රැස්වේ",
       "Category": "Sports",
       "Parent URL": "https://www.hirunews.lk/sports/all-news.php?pageID=41"
}