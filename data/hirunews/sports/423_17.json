{
       "Source": "hirunews",
       "Timestamp": "Thursday, 10 March 2016 - 7:16",
       "Headline": "අයර්ලන්තය පරදවා ඕමානය ජය ගනී",
       "News Content": "20යි20 ලෝක කුසලාන තරගාවලියේ ඊයේ පැවති සුදුසුකම් ලැබීමේ තරගයකින් අයර්ලන්තය පරදවා කඩුලු 2 ක ජයක් ලබා ගැනීමට ඕමාන කණ්ඩායම සමත්වුනා.\nධර්මසාලාහිදී පැවති තරගයේ කාසියේ වාසිය දිනා පළමුවෙන් පන්දුවට පහරදුන් අයර්ලන්තය නියමිත පන්දුවාර 20 අවසානයේ කඩුලු 5 ක් දැවී ලකුණු 154 ක් රැස් කලා.\nපිළිතුරු ඉනිම වෙනුවෙන් පන්දුවට පහරදුන් ඕමාන කණ්ඩායම පන්දුවාර 19යි පන්දු 4 කදී කඩුලු 8 ක් දැවී ජයග්‍රාහී ඉලක්කය පසුකලා.\nමේ අතර 20යි 20 ලෝක කුසලානයේ තවත් තරගයක් ඊයේ පැවැත්වුනේ බංග්ලාදේශය සහ නෙදර්ලන්තය අතරයි.\nඑම තරගයෙන් බංග්ලාදේශය ලකුණු 8 ක ජයක් හිමිකර ගත්තා.\nධර්මසාලාහිදී පැවති මෙම තරගයේ පළමුවෙන් පන්දුවට පහරදුන් බංග්ලාදේශය පන්දුවාර 20 අවසානයේ කඩුලු 7 ක් දැවී ලකුණු 153 ක් ලබාගත්තා.\nපිළිතුරු ඉනිම වෙනුවෙන් පන්දුවට පහරදුන් අයර්ලන්තයට පන්දුවාර 20 අවසානයේ කඩුලු 7 ක් දැවී ලබාගත හැකිවුයේ ලකුණු 145 ක් පමණයි.\nමේ අතර 20 යි 20 ලෝක කුසලාන තරගාවලියේ තවත් තරග 2 ක් අද පැවැත්වෙනවා.\nස්කොට්ලන්තය සහ සිම්බාබ්වේ අතර තරගයක් නාග්පුර්හිදී පැවැත්වෙන අතර ඇෆ්ගනිස්ථානය සහ හොංකොං කණ්ඩායම් අතර තරගයක් ද නාග්පුර්හිදී පැවැත්වීමට නියමිතයි.",
       "URL": "https://www.hirunews.lk/sports/128183/අයර්ලන්තය-පරදවා-ඕමානය-ජය-ගනී",
       "Category": "Sports",
       "Parent URL": "https://www.hirunews.lk/sports/all-news.php?pageID=423"
}