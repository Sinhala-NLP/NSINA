{
       "Source": "hirunews",
       "Timestamp": "Monday, 07 December 2015 - 7:27",
       "Headline": "යුද හමුදාව - මහනුවර සමාජය සහ හැව්ලොක්  \\'හයිය\\' පෙන්නයි",
       "News Content": "තවත් දැවන්ත ජයග්‍රහණයක් සමග මෙවර තරගාවලියේ අපරාජිත බව තවදුරටත් රැක ගන්නට මහනුවර ක්‍රීඩා සමාජය  සමත් වුණා.\nඒ, පොලිස් කණ්ඩායම සමග පැවැති තරගය ලකුණු 50 - 13 ක් ලෙස ජය ගනිමින්.\nබම්බලපිටිය  පොලිස් ක්‍රීඩාංගණයේ පැවැති මේ තරගයේ පළමු අර්ධය අවසන් වනවිටත් ලකුණු 29 - 03 ක් ලෙස මහනුවර ක්‍රීඩකයන් පෙරමුණේ පසුවුණා.\nඔවුන් සිය ලකුණු 50 රැස් කළේ උත්සාහක දිනුමක්, ගෝල දිනුම් 6 ක් සහ දඩුවම් පහරක් මගින්.\nනාවික හමුදා කණ්ඩායම සහ කොළඹ හැව්ලොක් ක්‍රීඩා සමාජය තරග වැදුණේ වැලිසර නාවික හමුදා ක්‍රීඩාංගණයේදී.\nමේ තරගය මුලසිටම ඉතා උණුසුම් මුහුණුවරක් ගත්තා.\nකෙසේ වෙතත්,හැව්ලොක් ක්‍රීඩකයන් පළමු අර්ධය අවසන් වනවිට පෙරමුණ ගෙන සිටියේ ලකුණු  10- 06 ක් ලෙසින්.\nනාවික හමුදාව දෙවන අර්ධයේදී තරගයේ වාසිය තම කණ්ඩායම දෙසට හරවා ගන්නට උත්සාහ කළත් එම උත්සාහය ව්‍යර්ථ කරන්නට හැව්ලොක් කණ්ඩායම සමත් වුණා.\nඔවුන් මේ තරගයෙන් තියුණු ජයක් ලැබුවේ ලකුණු 16 - 13 ක් ලෙසින්.\nගෝල දිනුමක් සහ දඩුවම් පහර 3 ක් මගින් ජයග්‍රාහී හැව්ලොක් ක්‍රීඩා සමාජය ලකුණු රැස් කළා.\nගුවන් හමුදාව සහ යුද හමුදාව දියගම මහින්ද රාජපක්ෂ ක්‍රීඩාංගණයේදී තරග වැදුණා.\nයුද හමුදා කණ්ඩායම මේ තරගය ජය ගත්තේ ලකුණු 37 - 25 ක් ලෙසින්.\nපළමු අර්ධය අවසන් වනවිටත් ඔවුන් ලකුණු 20 - 15  ක් ලෙස පෙරමුණේ පසුවුණා.\nජයග්‍රාහී යුද හමුදා ක්‍රීඩකයන් ලකුණු රැස් කළේ ගෝල දිනුම් 4 ක් සහ දඩුවම් පහර 3 ක් මගින්.",
       "URL": "https://www.hirunews.lk/sports/121489/යුද-හමුදාව-මහනුවර-සමාජය-සහ-හැව්ලොක්-හයිය-පෙන්නයි",
       "Category": "Sports",
       "Parent URL": "https://www.hirunews.lk/sports/all-news.php?pageID=437"
}