{
       "Source": "hirunews",
       "Timestamp": "Friday, 22 May 2020 - 19:29",
       "Headline": "ගංගුලි ICC මහපුටුවට ගෙන ඒමේ තැතක්",
       "News Content": "ඉන්දීය ක්‍රිකට් පාලක මණ්ඩලයේ සභාපති සෞරව් ගංගුලි, ජාත්‍යන්තර ක්‍රිකට් සම්මේලනයේ සභාපති ධුරයට පත් කිරීම සඳහා උත්සාහයක් ක්‍රියාත්මක වන බව ජාත්‍යන්තර ක්‍රීඩා මාධ්‍ය අද අනාවරණ කළා.\nජාත්‍යන්තර සම්මේලනයේ සභාපති ධුරය දැනටත් හොබවන්නේ ඉන්දියානුවෙකු වන ෂශාන්ක් මනෝහර් විසින්.\nඔහු අයි.සී.සී. සභාපති ධුරය නැවතත් අපේක්ෂා නොකරන බව ප්‍රකාශ කිරීමෙන් අනතුරුව, එම තනතුරට පත්වනු ඇතැයි අපේක්ෂා කෙරුණේ එංගලන්ත ක්‍රිකට් පාලක මණ්ඩලයේ සභාපති කොලින් ගේ‍්‍රව්ස්.\nඑහෙත්, කොවිඩ් 19 ගෝලීය වසංගතය හමුවේ ජාත්‍යන්තර ක්‍රිකට් තරග නතර වී ඇති මොහොතක ජාත්‍යන්තර ක්‍රිකට් සම්මේලනයේ සභාපති ධුරයට ගංගුලි පත් කිරීම සඳහා ඉන්දීය ක්‍රිකට් පාලක මණ්ඩලය අනෙකුත් රටවල සහය ඉල්ලා සිටින බව සඳහන්.",
       "URL": "https://www.hirunews.lk/sports/241277/ගංගුලි-icc-මහපුටුවට-ගෙන-ඒමේ-තැතක්",
       "Category": "Sports",
       "Parent URL": "https://www.hirunews.lk/sports/all-news.php?pageID=98"
}