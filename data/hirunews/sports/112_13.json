{
       "Source": "hirunews",
       "Timestamp": "Tuesday, 18 February 2020 - 13:06",
       "Headline": "ශ්‍රී ලංකා කාන්තා පිළ එංගලන්තය පරදයි",
       "News Content": "ඕස්ට්‍රේලියාවේ පැවැත්වෙන විස්සයි විස්ස කාන්තා ලෝක කුසලාන තරගාවලියට සහභාගි වන ශ්‍රී ලංකා කාන්තා ක්‍රිකට් පිළ ඇඩිලේඩ් ඕවල් ක්‍රීඩාංගණයේදී අද පැවති පෙරහුරු තරඟයකදී එංගලන්ත පිළ පරදවා කඩුළු 10ක ජයක් හිමි කර ගැනීමට සමත් වුණා.\nකාසියේ වාසිය දිනා පළමුව පන්දුවට පහර දුන් එංගලන්ත කාන්තා ක්‍රිකට් පිළ සිය පන්දු වාර 20 තුළ දී කඩුලූ 9ක් දැවී රැස් කර ගත්තේ ලකුණු 122ක් පමණයි.\nඑහිදී ශෂිකලා සිරිවර්ධන ලකුණු 22කට කඩුලූ 4ක් ද, චමරි අතපත්තු ලකුණු 21කට කඩුලූ 3ක් ද බිද හෙලූවා.\nපිළිතුරු වශයෙන් ශ්‍රී ලංකා කාන්තා ක්‍රිකට් පිළ පන්දු වාර 12යි පන්දු 3කදී කිසිවෙකු නොදැවී ලකුණු 123ක් ලබමින් තරඟයේ ජය හිමි කර ගත්තා.\nනායිකා චමරි අතපත්තු එහිදී හයේ පහර 5ක් සහ හතරේ පහර 8ක් සමඟ පන්දු 50කදී නොදැවී රැස් කළ ලකුණු සංඛ්‍යාව 78ක්.",
       "URL": "https://www.hirunews.lk/sports/234696/ශ්‍රී-ලංකා-කාන්තා-පිළ-එංගලන්තය-පරදයි",
       "Category": "Sports",
       "Parent URL": "https://www.hirunews.lk/sports/all-news.php?pageID=112"
}