{
       "Source": "hirunews",
       "Timestamp": "Saturday, 04 May 2019 - 19:43",
       "Headline": "ක්‍රිකට් ජර්සියට කැස්බෑවෙක්",
       "News Content": "ලද අවස්ථාවන්ගෙන් උපරිම ප්‍රයෝජන ගෙන පුහුණුවීම් සිදුකළ බව ශ්‍රී ලංකා ක්‍රිකට් නායක දිමුත් කරුණාරත්න ප්‍රකාශ කළා.\nඒ මෙවර ලෝක කුසලාන එක්දින ක්‍රිකට් තරගාවලියට එක්වන ශ්‍රී ලංකා ක්‍රිකට් කණ්ඩායමේ නිල කබාය එළි දැක්වීමේ අවස්ථාවට ඊයේ එක්වෙමින්.\nමෙවර ලෝක කුසලාන එක්දින ක්‍රිකට් තරගාවලිය මැයි මස 30 වනදා එංගලන්තයේදී ආරම්භ වනවා.\nදිවයින වටා සමුද්‍ර අපද්‍රව්‍ය ප්‍රතිචක්‍රීකරණය මගින් ලබා ගත් අමුද්‍රව්‍ය සහ දේශීය තාක්ෂණය භාවිත කර මෙවර ශ්‍රී ලංකා නිල ක්‍රිකට් කබාය නිෂ්පාදනය කර තිබීම විශේෂත්වයක්.\nඑහි කැස්බෑවෙකුගේ රුවක් ද දක්නට ලැබෙන අතර, සමුද්‍රීය ප්ලාස්ටික් අපද්‍රව්‍ය කැස්බෑවන්ට විශාල තර්ජනයක් වන බැවින් එලෙස කැස්බෑ රුවක් ඇතුළත් කළ බවයි නිෂ්පාදකයින් පවසන්නේ.",
       "URL": "https://www.hirunews.lk/sports/215748/ක්‍රිකට්-ජර්සියට-කැස්බෑවෙක්",
       "Category": "Sports",
       "Parent URL": "https://www.hirunews.lk/sports/all-news.php?pageID=163"
}