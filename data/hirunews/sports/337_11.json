{
       "Source": "hirunews",
       "Timestamp": "Sunday, 23 April 2017 - 8:00",
       "Headline": "අයි.පී.එල්. ගිය මැතිව්ස් අද ශ්‍රී ලංකාවට",
       "News Content": "මේ දිනවල ඉන්දියාවේ පැවැත්වෙන අයි.පී.එල්. පන්දු වාර විස්සයි විස්ස ක්‍රිකට් තරගාවලියට සහභාගිවී සිටින ශ්‍රී ලංකා ක්‍රිකට් නායක ඇන්ජලෝ මැතිව්ස් අද යළි දිවයිනට පැමිණීමට නියමිත බව ශ්‍රී ලංකා ක්‍රිකට් ආයතනය පවසනවා.\nඅයි.පී.එල්. තරගාවලිය අතරතුර ඔහු යළි දිවයිනට පැමිණෙන්නේ චැම්පියන්ස් කුසලාන එක්දින ක්‍රිකට් තරගාවලිය  සඳහා ශ්‍රී ලංකා කණ්ඩායම තෝරාගැනීම සම්බන්ධයෙන් පැවැත්වෙන විශේෂ සාකච්ඡාවකට සහභාගිවීම සඳහායි.\nඑම සාකච්ඡාව අද ක්‍රිකට් ආයතනයේදී පැවැත්වීමට නියමිතයි.",
       "URL": "https://www.hirunews.lk/sports/159771/අයි-පී-එල්-ගිය-මැතිව්ස්-අද-ශ්‍රී-ලංකාවට",
       "Category": "Sports",
       "Parent URL": "https://www.hirunews.lk/sports/all-news.php?pageID=337"
}