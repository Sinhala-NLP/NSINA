{
       "Source": "hirunews",
       "Timestamp": "Saturday, 04 May 2019 - 13:50",
       "Headline": "ICC විස්සයි විස්ස දර්ශකයට කණ්ඩායම් 80ක්",
       "News Content": "අන්තර් ජාතික ක්‍රිකට් සම්මේලනයේ විස්සයි විස්ස දර්ශකය කණ්ඩායම් 80ක් දක්වා පුළුල්කර තිබෙනවා.\nපාකිස්තානය එහි ප්‍රමුඛත්වය හිමිකරගෙන සිටින අතර, දෙවන සහ තුන්වන ස්ථාන හිමිව ඇත්තේ දකුණු අප්‍රිකාවට සහ එංගලන්තයටයි.\nඇෆ්ගනිස්ථානය 07 වන තැන හිමි කරගෙන සිටින අතර ශ්‍රී ලංකාව, බටහිර ඉන්දීය කොදෙව් සහ බංග්ලාදේශයට 8,9 සහ 10 යන ස්ථාන හිමිව තිබෙනවා.\nසිම්බාබ්වේ පිළට හිමිව ඇත්තේ නේපාලය සහ ස්කොට්ලන්තයට පසු 13 වන ස්ථානයයි.\nනව වර්ගීකරණයට අනුව 2016 වසරේ මැයි මාසයෙන් පසු විස්සයි විස්ස ජාත්‍යන්තර තරඟ 06කට වැඩි සංඛ්‍යාවකට මුහුණ දුන් කණ්ඩායම් සියල්ල දර්ශකයට ඇතුළත් කර ඇති අතර, ඊට ඉන්දුනීසියාව, චීනය, ගැම්බියාව, රුවන්ඩාව මෙන්ම සයිප්‍රසය, ග්‍රීසිය, ඉතාලිය, නෝර්වේ, ප්‍රංශය සහ ආර්ජන්ටිනාව ද ඇතුළත්.",
       "URL": "https://www.hirunews.lk/sports/215731/icc-විස්සයි-විස්ස-දර්ශකයට-කණ්ඩායම්-80ක්",
       "Category": "Sports",
       "Parent URL": "https://www.hirunews.lk/sports/all-news.php?pageID=163"
}