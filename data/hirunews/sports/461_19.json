{
       "Source": "hirunews",
       "Timestamp": "Monday, 06 July 2015 - 13:15",
       "Headline": "Update: පාකිස්තානය තවත් ලකුණු 147ක් පිටුපසින්",
       "News Content": "පල්ලෙකැළේ ජාත්‍යන්තර ක්‍රීඩාංගණයේ පැවැත්වෙන තුන්වන ටෙස්ට් තරඟයේදී ශ්‍රී ලංකාව ලබාදුන් ලකුණු 377ක ඉලක්කය හඹා යන පාකිස්තාන පිළ අද (06) දිනය අවසන දී කඩුලූ 2ක් දැවී ලකුණු 230ක් ලබා සිටියා. එහිදී ශාන් මසූඞ් සහ යුනිස් ඛාන් ශතක රැස් කර ගැනීමට සමත් වුණා. ශ්‍රී ලංකා පිළ අද සිය දෙවන ඉනිම සඳහා ලකුණු 313කට දැවී ගිය අතර, නායක ඇන්ජලෝ මැතිව්ස් ලකුණු 122ක් රැස් කළා. ජයග්‍රාහී ඉලක්කය පසු කිරීම සඳහා පාකිස්තානයට  රැස් කළ යුතු වන්නේ තවත් ලකුණු 147ක් පමණයි.\nUpdate: Monday, 06 July 2015 - 20:16\n-----------------------------------\nපාකිස්ථානයට ලකුණු 377 ක ඉලක්කයක්\nශ්‍රී ලංකාව සමඟ පල්ලෙකැලේ ජාත්‍යන්තර ක්‍රීඩාංගනයේ පැවැත්වෙන තුන්වන ටෙස්ට් තරඟයේ 4 වන දිනය අදයි. දෙවන ඉනිම සඳහා  පන්දුවට පහරදුන් ශ්‍රී ලංකා කණ්ඩායම සියලූදෙනා දැවී ලකුණු 313 ක් රැස් කළා. ශ්‍රී ලංකාව වෙනුවෙන් අනර්ඝ ඉනිමක් ක්‍රීඩා කළ ඇන්ජලෝ මැතිව්ස් ලකුණු 122 යි. ඒ අනුව පාකිස්ථාන කණ්ඩායමට ජයග්‍රහණය සඳහා ලකුණු 377 ක ඉලක්කයක් ලබාදී තිබෙනවා. ශ්‍රී ලංකා පිල පළමු ඉනිම සඳහා ලකුණු 278 ක් රැස් කළ අතර, පාකිස්ථානය පළමු ඉනිමට රැස් කළේ ලකුණු 215 ක් පමණයි.",
       "URL": "https://www.hirunews.lk/sports/112718/පාකිස්ථානයට-ලකුණු-377-ක-ඉලක්කයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=461"
}