{
       "Source": "hirunews",
       "Timestamp": "Tuesday, 26 May 2015 - 13:31",
       "Headline": "එංගලන්ත පුහුණුකරු ට්‍රෙවර් බේලිස් ?",
       "News Content": "ශ්‍රී ලංකා ක්‍රිකට් පිළේ පුහුණුකරු ලෙස කටයුතු කළ ට්‍රෙවර් බේලිස් එංගලන්ත ක්‍රිකට් පිළේ පුහුණුකරු ලෙස නම් කෙරෙනු ඇතැයි බ්‍රිතාන්‍ය මාධ්‍ය සඳහන් කළා.  ඕස්ට්‍රේලියානු ප්‍රවීන ක්‍රීඩක ජේසන් ගිලෙස්පි අභිබවා ට්‍රෙවර් බේලිස් එංගලන්ත කළමනාකාරීත්වයේ තේරීම වී ඇති බවයි එම මාධ්‍ය පෙන්වා දෙන්නේ. 52 හැවිරිදි බේලිස් 2011 ලෝක කුසලාන තරගාවලියේ අවසන් තරඟය දක්වා ශ්‍රී ලංකා පිළ රැගෙන යාමට සමත් වුණා. ඊට අමතරව ඔහු  ඕස්ට්‍රේලියාවේ නිව් සවුත්වේල්ස් සහ අයි.පී.එල්. තරගාවලියේදී කොල්කටා නයිට්රයිඩර්ස් පිළේ පුහුණුකරු ලෙස කටයුතු කළා.",
       "URL": "https://www.hirunews.lk/sports/110191/එංගලන්ත-පුහුණුකරු-ට්‍රෙවර්-බේලිස්",
       "Category": "Sports",
       "Parent URL": "https://www.hirunews.lk/sports/all-news.php?pageID=467"
}