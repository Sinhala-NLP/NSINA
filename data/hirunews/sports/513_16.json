{
       "Source": "hirunews",
       "Timestamp": "Wednesday, 18 September 2013 - 13:26",
       "Headline": "බී.පී.එල්. තරගාවලියේ දස්කම් අතරට ශ්‍රී ලංකා පිතිකරුවන්.",
       "News Content": "බංග්ලාදේශයේ පී‍්‍රමියර් ක්‍රිකට් තරගාවලිය හෙවත් බී.පී.එල්. තරගාවලියේ ආරම්භක දිනය වූ ඊයේ ශ්‍රී ලංකා පිතිකරුවන් කැපී පෙනෙන පිතිහරඹයක නිරතවීමට සමත් වුණා. තරගාවලිය සඳහා සහභාගී වන කණ්ඩායම් කිහිපයක් නියෝජනය කරමින් ශ්‍රී ලංකා පිතිකරුවන් මෙවර තරගාවලියට එක්ව සිටිනවා. ඊයේ (17) පැවති තරගයකදී දෝල් සාර් කණ්ඩායම නියෝජනය කළ රොෂාන් සිල්වා නොදැවී ලකුණු 140 ක් ලබාගත් අතර, ඊට හයේ පහර 03 ක් සහ හතරේ පහර 14 ක් ඇතුළත් වුණා. මේ අතර, අම්බානි කණ්ඩායම නියෝජනය කළ තරංග පරණවිතාන ලකුණු 81 ක්ද, තවත් තරගයකදී සී.සී.එස්. කණ්ඩායම නියෝජනය කළ ගිහාන් රූපසිංහ ලකුණු 50 ක්ද, මොහිදින් ක්‍රීඩා සමාජය නියෝජනය කළ ටී.එම්.ඩිල්ෂාන් ලකුණු 44 ක්ද ලබා ගත්තා.",
       "URL": "https://www.hirunews.lk/sports/67457/බී-පී-එල්-තරගාවලියේ-දස්කම්-අතරට-ශ්‍රී-ලංකා-පිතිකරුවන්",
       "Category": "Sports",
       "Parent URL": "https://www.hirunews.lk/sports/all-news.php?pageID=513"
}