{
       "Source": "hirunews",
       "Timestamp": "Sunday, 18 January 2015 - 8:40",
       "Headline": "පාකිස්ථාන 20 යි 20 තරඟාවලිය ශ්‍රී ලංකා කාන්තා ක්‍රිකට් පිල ජයගනී.",
       "News Content": "පාකිස්ථාන කාන්තා ක්‍රිකට් පිල සමඟ සාජාහි පැවති තුන්වන විස්සයි විස්ස තරඟයෙන්  ශ්‍රී ලංකා කාන්තා ක්‍රිකට් පිල ඊයේ (17) කඩුලූ 5 ක ජයක් හිමිකර ගත්තා. කාසියේ වාසිය දිනා පළමුවෙන් පන්දුවට පහරදුන් පාකිස්ථාන කාන්තා ක්‍රිකට් පිල සිය පන්දුවාර 20 අවසානයේ කඩුලූ 9 ක් දැවී රැස් කළේ ලකුණු 110 ක් පමණයි. ඉනෝකා රණවීර ලකුණු 16 කට කඩුලූ 2 ක් බිඳ හෙලූ අතර චතුරානි ගුණවර්ධන ලකුණු 25 කට කඩුලූ 2 ක් බිඳ හෙලූවා. උදේශිකා ප්‍රබෝධනී ලකුණු 12 ට කඩුලූ 2 යි. ශ්‍රී ලංකා කාන්තා ක්‍රිකට් පිල පන්දුවාර 17 යි පන්දු 5 කදී කඩුලූ 5 ක් දැවී ලකුණු 112 ක් ලබමින් තරඟායේ ජය හිමිකර ගත්තා. නායිකා චමරි අතපත්තු එහිදී ලකුණු 44 ක් රැස් කළේ 6 පහර 3 ක් ද සමඟයි. මෙම ජයග්‍රහණයත් සමඟ පාකිස්ථානය සමඟ පැවති විස්සයි විස්ස තරඟාවලිය දෙකට එකක් ලෙස ජයගත්තේ ශ්‍රී ලංකා කාන්තා ක්‍රිකට් පිලයි.",
       "URL": "https://www.hirunews.lk/sports/101449/පාකිස්ථාන-20-යි-තරඟාවලිය-ශ්‍රී-ලංකා-කාන්තා-ක්‍රිකට්-පිල-ජයගනී",
       "Category": "Sports",
       "Parent URL": "https://www.hirunews.lk/sports/all-news.php?pageID=492"
}