{
       "Source": "hirunews",
       "Timestamp": "Saturday, 23 December 2017 - 12:32",
       "Headline": "බංග්ලාදේශ තරඟ සංචාරයට පෙර 23ක් එක්ක ක්‍රියාත්මක කරන සැලසුම",
       "News Content": "ශ්‍රී ලංකා කණ්ඩායමේ එළඹෙන බංග්ලාදේශ තරඟ සංචාරයට සමගාමීව ශ්‍රී ලංකා ක්‍රීඩකයින් විශේෂ පුහුණු වැඩසටහනක් ක්‍රියාත්මක කළ යුතු බව ශ්‍රී ලංකා කණ්ඩායමේ ප්‍රධාන පුහුණුකරු ලෙස පසුගියදා වැඩ බාරගත් චන්දික හතුරුසිංහ යෝජනා කර තිබෙනවා.\nහතුරුසිංහගේ එම යෝජනාවට ශ්‍රී ලංකා ක්‍රිකට් ආයතනයේ අනුමැතිය ලැබී ඇති බවයි විදෙස් මාධ්‍ය වාර්තා කරන්නේ.\nඒ අනුව ක්‍රීඩකයින් 23 දෙනෙකුගෙන් සමන්විත විශේෂ පුහුණු සංචිතයක් නම් කර ඇති බව සඳහන්.\nමෙම පුහුණු වැඩසටහනෙන් පසු ක්‍රීඩකයින් 15 දෙනෙකුගෙන් සමන්විත සංචිතයක් බංග්ලාදේශ තරඟ සංචාරය සඳහා නම් කිරීමට නියමිත බවයි ක්‍රිකට් ආරංචි වාර්තා කරන්නේ.\nක්‍රීඩකයින් 23 දෙනෙකුගෙන් සමන්විත මෙම පුහුණු සංචිතයට ළහිරු තිරිමාන්න, ධනංජය ද සිල්වා සහ ලසිත් මාලිංග එක්කර නැහැ.\nඉන්දියාව සමඟ තරඟාවලියට නම් නොකළ කුසල් මෙන්ඩිස් මෙම ක්‍රීඩකයින් 23 දෙනාට ඇතුළත්ව ඇති අතර නවක ක්‍රීඩකන් කිහිප දෙනෙක් මෙම විශේෂ පුහුණු සංචිතයට ඇතුළත් බව විදෙස් මාධ්‍ය වැඩිදුරටත් වාර්තා කරනවා.\nමෙම විශේෂ පුහුණු සංචිතයට නම් කර ඇති ක්‍රීඩකයින් මේ වන විට පැවැත්වෙන දේශීය තරඟාවලි සඳහා ක්‍රීඩා නොකර පුහුණු වැඩසටහන සඳහා සහභාගී වන ලෙස චන්දික හතුරුසිංහ එම ක්‍රීඩකයින්ට දැනුම් දෙනවා.\nමෙම විශේෂ පුහුණු වැඩසටහනට එක්වන ක්‍රීඩකයින් 23දෙනා පහතින්.\nතිසර පෙරේරා, උපුල් තරංග, ධනුෂ්ක ගුණතිලක, කුසල් මෙන්ඩිස්, දිනේෂ් චන්දිමාල්, ඇන්ජලෝ මැතිව්ස්, කුසල් පෙරේරා, අසේල ගුණරත්න, නිරෝෂන් දික්වැල්ල, සධීර සමරවික්‍රම, සුරංග ලක්මාල්, නුවන් ප්‍රදීප්, දසුන් ශානක, ළහිරු ගමගේ, විශ්ව ප්‍රනාන්දු, දුෂ්මන්ත චමීර, ෂෙහාන් මධුසංක, ළහිරු කුමාර, අකිල ධනංජය, ජෙෆ්රි වැන්ඩසේ, අමිල අපෝන්සු, ලක්ෂාන් සඳකැන්, චතුරංග ද සිල්වා.",
       "URL": "https://www.hirunews.lk/sports/179112/බංග්ලාදේශ-තරඟ-සංචාරයට-පෙර-23ක්-එක්ක-ක්‍රියාත්මක-කරන-සැලසුම",
       "Category": "Sports",
       "Parent URL": "https://www.hirunews.lk/sports/all-news.php?pageID=270"
}