{
       "Source": "hirunews",
       "Timestamp": "Tuesday, 17 March 2015 - 7:34",
       "Headline": "මාලිංග විශිෂ්ඨයි - මහේල",
       "News Content": "ශ්‍රී ලංකා කණ්ඩායමේ සාර්ථකත්වය උදෙසා ලසිත් මාලිංගගේ කැපවීම මහේල ජයවර්ධනගේ ප්‍රසාදයට ලක්වී තිබෙනවා. ක්‍රික් ඉන්ෆෝ වෙබ් අඩවියට අදහස් දක්වමින් මහේල සදහන් කළේ මාස 5ක කාලයක් පිටියෙන් ඉවත්වීමට සිදුවී සිටි මාලිංග දැන් ඔහුගේ සුපුරුදු රිද්මයට අවතීර්ණ වී ඇති බවයි. ඒ සඳහා පසුගිය සති 4ක කාලය තුළ ඔහු විශාල කැපවීමක් කළ බව මහේල සදහන් කළා. නවසීලන්තය සමඟ පැවැති ලෝක කුසලාන සමාරම්භක තරගයේදී කඩුලූ නොලබා ලකුණු 84ක් ලබාදුන් මාලිංග, ඉන්පසු ලකුණු 28ක සාමාන්‍යයකට කඩුලූ 11ක් බිද හෙලූවා. ශ්‍රී ලංකාව සහ දකුණු අප්‍රිකාව අතර ලෝක කුසලාන පළමු අර්ධ අවසන් පූර්ව තරඟය  ඕස්ට්‍රේලියාවේ සිඞ්නි නුවර දී හෙට පැවැත්වෙනවා.",
       "URL": "https://www.hirunews.lk/sports/105628/මාලිංග-විශිෂ්ඨයි-මහේල",
       "Category": "Sports",
       "Parent URL": "https://www.hirunews.lk/sports/all-news.php?pageID=481"
}