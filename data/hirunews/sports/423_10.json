{
       "Source": "hirunews",
       "Timestamp": "Saturday, 12 March 2016 - 13:06",
       "Headline": "ශ්‍රී ලංකාව ගැන බය වෙන්න එපා",
       "News Content": "දැනට පසුබෑමකට ලක්ව සිටිය ද ශ්‍රී ලංකා කණ්ඩායම නුදුරේදීම සුපුරුදු දස්කම් දක්වමින් නැගී සිටිනු ඇති බව ප්‍රවීන ශ්‍රී ලංකා ක්‍රිකට් ක්‍රීඩක චමින්ද වාස් පවසනවා.\nශ්‍රී ලංකා පිළේ වේග පන්දු පුහුණුකරුවෙකු ලෙස ද කටයුතු කර ඇති වාස්, දැනට අයර්ලන්ත පිළේ පන්දු යැවීමේ පුහුණුකරුයි.\nඅයර්ලන්ත පිළ සමඟ විස්සයි විස්ස ලෝක කුසලාන තරගාවලිය සඳහා ඉන්දියාවට පැමිණ සිටින චමින්ද වාස් හින්දු ක්‍රීඩා වාර්තාකරුට ප්‍රකාශ කළේ මෙලෙස දුෂ්කර අවධි රැසක් ශ්‍රී ලංකා කණ්ඩායම පසුකර ඇති බවයි.\nඇන්ජලෝ මැතිව්ස්, තිලකරත්න ඩිල්ශාන්, තිසර පෙරේරා, රංගන හේරත් සහ දුශ්මන්ත චමීර වැනි ක්‍රීඩකයන් විස්සයි විස්ස ලෝක කුසලාන තරගාවලියේදී දස්කම් දක්වනු ඇති බවටයි චමින්ද වාස් අනාවැකි පළ කර ඇත්තේ.",
       "URL": "https://www.hirunews.lk/sports/128371/ශ්‍රී-ලංකාව-ගැන-බය-වෙන්න-එපා",
       "Category": "Sports",
       "Parent URL": "https://www.hirunews.lk/sports/all-news.php?pageID=423"
}