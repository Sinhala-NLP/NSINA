{
       "Source": "hirunews",
       "Timestamp": "Wednesday, 22 July 2015 - 14:20",
       "Headline": "Update: ශ්‍රී ලංකාව 256/9",
       "News Content": "සංචාරක පාකිස්තාන කණ්ඩායම සමඟ පැවැත්වෙන සිව්වන එක්දින තරඟයේ මුලින්ම පන්දුවට පහරදුන් ශ්‍රී ලංකා කණ්ඩායම නියමිත පන්දුවාර පනහ අවසානයේ කඩුලූ 9 ක් දැවී ලකුණු 256 ක් ලබා ගත්තා. කොළඹ ආර්.ප්‍රේමදාස ක්‍රීඩාංගනයේ දැන් පැවැත්වෙන තරඟයට විශේෂ ආරක්ෂාවක්ද සපයා දී තිබීමද විශේෂත්වයක්. තරඟයේදී ශ්‍රී ලංකා කණ්ඩායම වෙනුවෙන් ළහිරු තිරිමාන්න ලකුණු 90 ක් රැස් කළ අතර, ටී.එම්. ඩිල්ෂාන් ලබාගත් ලකුණු සංඛ්‍යාව 50 ක්.\nUpdate:\nWednesday, 22 July 2015 - 14:20 |\nසිංහයින් කාසියේ වාසිය දිනයි\nපාකිස්ථානය සහ ශ්‍රී ලංකාව අතර පැවැත්වෙන එක්දින තරඟාවලියේ හතරවන තරඟය මේ වනවිට කොළඹ ආර්. ප්‍රේමදාස ජාත්‍යන්තර ක්‍රිකට් ක්‍රීඩාංගණයේදී ආරම්භ වී තිබෙනවා. කාසියේ වාසිය දිනාගත් ශ්‍රී ලංකා නායක ඇන්ජලෝ මැතිව්ස් මුලින්ම පන්දුවට පහරදීමට තීරණය කළා. පසුගිය තරඟයට ක්‍රීඩා කළ තිසර පෙරේරා සහ උපුල් තරංග වෙනුවට අශාන් ප්‍රියන්ජන් සහ සුරංග ලක්මාල් අද දිනයේ කණ්ඩායමට කැඳවා තිබෙනවා.",
       "URL": "https://www.hirunews.lk/sports/113636/සිංහයින්-කාසියේ-වාසිය-දිනයි",
       "Category": "Sports",
       "Parent URL": "https://www.hirunews.lk/sports/all-news.php?pageID=459"
}