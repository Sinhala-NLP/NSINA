{
       "Source": "hirunews",
       "Timestamp": "Monday, 17 September 2018 - 9:43",
       "Headline": "ශ්‍රී ලංකා ක්‍රීඩකයින්ගේ භීතිකාවක් ගැන අද තරඟයට පෙර පිතිකරණ පුහුණුකරු තිලාන් කියූ කතාව",
       "News Content": "ආසියානු කුසලාන එක්දින තරඟාවලියේ ශ්‍රී ලංකාව සහභාගී වන දෙවන තරඟය අද (17) ඇෆ්ගනිස්ථානයට එරෙහිව පැවැත්වෙනවා.\nතරඟාවලිය තුල රැඳී සිටිමට නම් අද තරඟය ශ්‍රී ලංකා කණ්ඩායම ජයගැනීම අනිවාර්ය වනවා.\nමේ අතර ලංකාවේ සිටින හොඳම පිතිකරුවන් 09 දෙනා මේ වන විට කණ්ඩායමේ සිටින බවත් ඔවුන් මෙම තරඟාවලිය සඳහා එක්කරගෙන ඇති බව ශ්‍රී ලංකා කණ්ඩායමේ පිතිකරණ පුහුණුකරු තිලාන් සමරවීර පවසනවා.\nඅද තරඟයේදීත් ආරම්භක පිතිකරුවෙකු ලෙස කුසල් මෙන්ඩිස් යොදාගන්නා බව සමරවීර වැඩිදුරටත් සඳහන් කර සිටියා.\nතිලාන් සමරවීර පවසන්නේ ක්‍රීඩකයින්ගේ දක්ෂතාවයේ අඩුපාඩුවක් නොමැති බවත් සිදුකළ යුත්තේ ඔවුන්ගේ මානසිකත්වය ගොඩනැංවීම බවයි.\nබංග්ලාදේශය සමඟ පැවති තරඟයේදී පීඩනය පැමිණෙන විට ක්‍රීඩකයින් තීරණ ගැනීමේදී යම් බියකින් පසුවූ බව ඔහු වැඩිදුරටත් සඳහන් කර සිටියා.",
       "URL": "https://www.hirunews.lk/sports/200084/ශ්‍රී-ලංකා-ක්‍රීඩකයින්ගේ-භීතිකාවක්-ගැන-අද-තරඟයට-පෙර-පිතිකරණ-පුහුණුකරු-තිලාන්-කියූ-කතාව",
       "Category": "Sports",
       "Parent URL": "https://www.hirunews.lk/sports/all-news.php?pageID=207"
}