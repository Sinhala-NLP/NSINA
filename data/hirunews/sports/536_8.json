{
       "Source": "hirunews",
       "Timestamp": "Tuesday, 14 May 2013 - 19:23",
       "Headline": "රෝයල් චැලෙන්ජර්ස් සහ කිංග්ස් ඉලෙවන් ගැටෙයි.",
       "News Content": "ඉන්දීය ප්‍රිමියර් ලීග් තරඟාවලිය යටතේ අද (14) දිනයේ තවත් තරඟ දෙකක් පැවැත්වෙනවා. ඉන් පළමු තරඟය වන රෝයල් චැලෙන්ජර්ස් බැංගලෝර් කණ්ඩායම සහ කිංග්ස් ඉලෙවන් පන්ජාබ් කණ්ඩායම අතර තරඟය මේ වනවිට බැංගලෝර් හිදී පැවැත්වෙනවා. තරඟයේ පළමුවෙන් පන්දුවට පහරදුන් රෝයල් චැලෙන්ජර් බැංගලෝර් කණ්ඩායම නියමිත පන්දුවාර විස්ස අවසානයේ කඩුලූ 5 ක් දැවී ලකුණු 174 ක් රැස් කළා. ලකුණු 175 ක ජයග්‍රාහී ඉලක්කයක් පසුපස හඹා යන කිංග්ස් ඉලෙවන් පන්ජාබ් කණ්ඩායම මීට සුළු මොහොතකට පෙර පන්දු වාර දෙකක් අවසානයේ කිසිවෙකු නොදැවී ලකුණු 20 ක් රැස්කරගෙන සිටියා.",
       "URL": "https://www.hirunews.lk/sports/58967/රෝයල්-චැලෙන්ජර්ස්-සහ-කිංග්ස්-ඉලෙවන්-ගැටෙයි",
       "Category": "Sports",
       "Parent URL": "https://www.hirunews.lk/sports/all-news.php?pageID=536"
}