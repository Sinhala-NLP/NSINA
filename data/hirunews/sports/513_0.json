{
       "Source": "hirunews",
       "Timestamp": "Monday, 23 September 2013 - 13:25",
       "Headline": "විරාට් කෝලිට නව තනතුරක්.",
       "News Content": "ඉන්දියානු ක්‍රිකට් කණ්ඩායමේ සුපිරි පිතිකරුවෙකු වන විරාට් කෝලි එරට දේශසීමා ආරක්ෂක බලකායේ සන්නාම තානාපතිවරයෙකු ලෙස පත් කර තිබෙනවා. ඉන්දීය රජය විසින් ඊයේ (22) ඔහුට මෙම තනතුර පිරිනමා ඇති බවයි ඉන්දීය වාර්තා සඳහන් කළේ. ඉන්දීය දේශසීමා ආරක්ෂක බලකාය එරට දෙවනතම, විශාල හමුදා රෙජිමේන්තුව වන අතර, ලෝකයේ විශාලතම දේශසීමා ආරක්ෂක බලකාය ද වනවා. නව තනතුර හිමිවීම ආඩම්බරයට කරුණක් බවයි විරාට් කෝලි ප්‍රකාශ කර ඇත්තේ. මීට පෙර ඉන්දීය කණ්ඩායමේ නායක මහේන්ද්‍රසිං දෝනිට එරට යුධ හමුදාවේ ලූතිනන් ජනරාල් තනතුරක් හිමිවුණා. තෙන්ඩුල්කාර්ට සහ කපිල් දේව්ට ද එරට හමුදාවේ ගෞරවණීය තනතුරු පිරිනමා තිබෙනවා.",
       "URL": "https://www.hirunews.lk/sports/67819/විරාට්-කෝලිට-නව-තනතුරක්",
       "Category": "Sports",
       "Parent URL": "https://www.hirunews.lk/sports/all-news.php?pageID=513"
}