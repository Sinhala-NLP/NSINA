{
       "Source": "hirunews",
       "Timestamp": "Friday, 23 January 2015 - 10:56",
       "Headline": "නවසීලන්තයට ජය.",
       "News Content": "සංචාරක ශ්‍රී ලංකා කණ්ඩායම සමඟ අද (23) පැවති පස්වන එක්දින තරඟයෙන් නවසීලන්තය ලකුණු 108 ක ජයක් වාර්තා කළා. කාසියේ වාසිය දිනූ ශ්‍රී ලංකාව පළමුවෙන් පන්දුවට පහරදෙන ලෙස නවසීලන්තයට ආරාධනා කළා. නවසීලන්ත පිලේ කඩුලූ 5 ක් ලකුණු 93 කට බිඳ වැටුණු අතර ඉන් අනතුරුව, ලූක් රොන්කි සහ ග්‍රාන්ට් එලියට් නවසීලන්ත පිලේ ලකුණු සංඛ්‍යාව ඉහළ නැංවීමට සමත්වුණා. රොන්කි නොදැවී ලකුනු 170 ක් ලැබූ අතර එලියට් නොදැවී ලකුණු 104 ක් ලබා ගත්තා. ඔවුන් දෙදෙනා නොදැවුණු පස්වන කඩුල්ලට රැස් කළ ලකුණු සංඛ්‍යාව 267 ක්. නවසීලන්ත පිල පන්දුවාර 50 අවසානයේ කඩුලූ 5 ක් දැවී ලකුණු 360 ක් රැස් කළා.\nලකුණු 361 ක අසීරු ඉලක්කයක් හඹා ගිය ශ්‍රී ලංකා පිලට පන්දුවාර 43 යි පන්දු 4 කදී සියලූ ක්‍රීඩකයන් දැවී ලබා ගත හැකිවූයේ ලකුණු 252 ක් පමණයි. කෙසේ නමුත්, ටී.එම්.ඩිල්ෂාන් තම 20 වන එක්දින ශතකය මෙහිදී වාර්තා කළ අතර, හයේ පහරක් සහ හතරේ පහර 17 ක් සමඟ ලකුණු 116 ක් රැස් කිරීමට සමත් වුණා. ලහිරු තිරිමාන්න ලකුණු 45 යි.\nමෙම ජයග්‍රහණයත් සමඟ නවසීලන්තය තරඟ 7 කින් යුත්, එක්දින තරඟාවලියේ 3 ට එකක් ලෙස ඉදිරියෙන් සිටිනවා.",
       "URL": "https://www.hirunews.lk/sports/101827/ජය-නවසීලන්තයට",
       "Category": "Sports",
       "Parent URL": "https://www.hirunews.lk/sports/all-news.php?pageID=491"
}