{
       "Source": "hirunews",
       "Timestamp": "Thursday, 08 February 2018 - 14:37",
       "Headline": "ශ්‍රී ලංකා පළමු ඉනිම 222යි",
       "News Content": "බංග්ලාදේශය සහ සංචාරක ශ්‍රී ලංකා කණ්ඩායම අතර දෙවන ටෙස්ට් ක්‍රිකට් තරගය මීර්පුර්හිදී දැන් පැවැත්වෙනවා.\nතරගයේ කාසියේ වාසිය දිනා පළමුවෙන් පන්දුවට පහරදුන් ශ්‍රී ලංකා කණ්ඩායමේ පළමු ඉනිම මීට සුලු වේලාවකට පෙර අවසන් වුයේ සියලුදෙනා දැවී ලකුණු 222කටයි.\nඅද පළමු ඉනිමේදී ශ්‍රී ලංකා පිතිකරුවන්ට එතරම් දක්ෂතාවක් දැක්වීමට හැකියාවක් ලැබුනේ නැහැ.\nපළමු ටෙස්ට් තරගයේදී ලකුණු අතරට පිවිසි කුසල් මෙන්ඩිස් හෝ ධනංජය සිල්වාට අද වැඩි ලකුණු සංඛ්‍යාවක් ලබා ගැනීමට බංග්ලාදේශ පන්දු යවන්නන්ගෙන් අවස්ථාවක් හිමි නොවීම විශේෂත්වයක්.\nඅද තරගයේදී නායක දිනේෂ් චන්දිමාල් කිසිදු ලකුණක් නොලබා දැවී ගියා.\nකුසල් මෙන්ඩිස් 68 යි. ධනංජය ද සිල්වා ලකුණු 19 ක් සහ අකිල ධනංජය ලකුණු 20 ක් රැස් කලා.\nදිල්රුවන් පෙරේරා 31 යි.\nසිය දෙවන ටෙස්ට් අර්ධ ශතකය රැස් කළ රොශේන් සිල්වා අවසන් කඩුල්ල ලෙසට දැවී ගියේ ලකුණු 56 ක් ලබා සිටියදීයි.\nපන්දු යැවීමේදී අබ්දුල් රසාක් සහ ටයිජුල් ඉස්ලාම් කඩුලු 4 බැගින් සහ මුශ්ෆිකර් රහීම් කඩුලු 2 ක් බිඳහෙලුවා.\nබංග්ලාදේශ පළමු ඉනිම තවත් සුලු වේලාවකින් ආරම්භ වීමට නියමිතයි.",
       "URL": "https://www.hirunews.lk/sports/183222/ශ්‍රී-ලංකා-පළමු-ඉනිම-222යි",
       "Category": "Sports",
       "Parent URL": "https://www.hirunews.lk/sports/all-news.php?pageID=256"
}