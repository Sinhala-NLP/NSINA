{
       "Source": "hirunews",
       "Timestamp": "Monday, 27 May 2013 - 19:08",
       "Headline": "ශ්‍රී ලංකා ක්‍රීඩකයන් ක්‍රිකට් උපන් බිමට.",
       "News Content": "චැම්පියන්ස් ලීග් කුසලාන ක්‍රිකට් තරගාවලියට සහභාගි වන ඇන්ජලෝ මැතිව්ස්ගේ නායකත්වයෙන් යුත් ශ්‍රී ලංකා ක්‍රිකට් කණ්ඩායම අද (27) අලූයම එංගලන්තය බලා පිටත්ව ගියා. ශ්‍රී ලංකා කණ්ඩායම සහභාගි වන පළමු තරගය ලබන ජුනි 9 වන දා නවසීලන්ත ක්‍රිකට් කණ්ඩායම සමග කාඩිෆ් හි සොපියා උද්‍යාන ක්‍රීඩාංගනයේ දී පැවැත්වීමට නියමිතයි. ශ්‍රී ලංකා කණ්ඩායම තරගාවලියේ ඒ කාණ්ඩය යටතේ තරග වදින අතර, ඊට එංගලන්තය,  ඕස්ට්‍රේලියාව සහ නවසීලන්තය යන කණ්ඩායම් ඇතුළත්. අයි.සී.සී. චැම්පියන්ස් ලීග් ක්‍රිකට් තරගාවලිය පළමුවරට ආරම්භ වුණේ 1998 වසරේදියි. මෙතෙක් පැවැති තරගාවලි වලදී දකුණු අප්‍රිකාව, බටහිර ඉන්දීය කොදෙව්,  ඕස්ට්‍රේලියා කණ්ඩායම් ශූරතාවය ද 2002 වසරේ පැවැති තරගාවලියේ දී ශ්‍රී ලංකාව සහ ඉන්දියාව සම ශූරතාව දිනා ගැනීමට ද සමත් වුණා.",
       "URL": "https://www.hirunews.lk/sports/59799/ශ්‍රී-ලංකා-ක්‍රීඩකයන්-ක්‍රිකට්-උපන්-බිමට",
       "Category": "Sports",
       "Parent URL": "https://www.hirunews.lk/sports/all-news.php?pageID=534"
}