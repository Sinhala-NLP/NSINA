{
       "Source": "hirunews",
       "Timestamp": "Sunday, 17 February 2019 - 19:31",
       "Headline": "කුසල් ජනිත් පෙරේරා ස්ථාන 58ක් ඉදිරියට",
       "News Content": "දකුණු අප්‍රිකාව පරදවා ශ්‍රී ලංකාවට විශිෂ්ඨ ටෙස්ට් ජයග්‍රහණයක් හිමිකර දුන් කුසල් ජනිත් පෙරේරා අයි.සී.සී. ටෙස්ට් පිතිකරු දර්ශකයේ ස්ථාන 58ක් ඉදිරියට පැමිණ තිබෙනවා.\nඒ අනුව ඔහු නම් කර ඇත්තේ පිතිකරු දර්ශකයේ 40 වන ස්ථානයටයි.\nදකුණු අප්‍රිකානු පිළට එරෙහිව ශ්‍රී ලංකාව මෙහෙය වූ දිමුත් කරුණාරත්න, එහි 10 වන ස්ථානයේ පසුවන අතර, ඇන්ජලෝ මැතිව්ස් 17 වන ස්ථානයේත්, දිනේෂ් චන්දිමාල් 27 වන ස්ථානයේත් රැදී සිටිනවා.\nපසුගිය වසරේ විරාට් කෝලිට පසුව වැඩිම ටෙස්ට් ලකුණු සංඛ්‍යාවක් රැස් කළ කුසල් මෙන්ඩිස් රැදී සිටින්නේ 29 වන ස්ථානයේයි.\nමේ අතර, පැට් කමින්ස්, ග්ලෙන් මැග්‍රාත්ට පසුව ප්‍රථම වරට අයි.සී.සී. ටෙස්ට් පන්දු යවන්නන්ගේ දර්ශකයේ පෙරමුණ ගත්  ඕස්ට්‍රේලියානු ක්‍රීඩකයා බවට පත්වී තිබෙනවා.\nදකුණු අප්‍රිකාව සමඟ පැවති පළමු ටෙස්ට් තරඟයේදී දස්කම් දැක්වූ කසුන් රාජිත සහ විශ්ව ප්‍රනාන්දු ද ටෙස්ට් පන්දු යවන්නන්ගේ දර්ශකයේ ඉදිරියට පැමිණ තිබෙනවා.\n\\r\\n",
       "URL": "https://www.hirunews.lk/sports/210616/කුසල්-ජනිත්-පෙරේරා-ස්ථාන-58ක්-ඉදිරියට",
       "Category": "Sports",
       "Parent URL": "https://www.hirunews.lk/sports/all-news.php?pageID=178"
}