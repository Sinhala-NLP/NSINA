{
       "Source": "hirunews",
       "Timestamp": "Wednesday, 26 October 2022 - 14:22",
       "Headline": "T20 ක්‍රිකට් ලෝක කුසලානයේ පළමු කාණ්ඩයේ දෙවන ස්ථානය ශ්‍රී ලංකාවට",
       "News Content": "පන්දුවාර විස්ස ලෝක කුසලාන ක්‍රිකට් තරගාවලියේ, එංගලන්තයට එරෙහිව මෙල්බන්හි අද පැවති තරගය ඩක්වත් ලුවිස් න්‍යාය මත අයර්ලන්තය ජය ගැනීමත් සමග ශ්‍රී ලංකාව පළමු කාණ්ඩයේ දෙවන ස්ථානයට පත්ව තිබෙනවා.\nඅද තරගයේ මුලින්ම පන්දුවට පහරදුන් අයර්ලන්තය පන්දුවාර 19 යි පන්දු දෙකක් අවසානයේ සියලුදෙනා දැවී ලකුණු 157ක් ලබා ගත් අතර, පිළිතුරු ඉනිම ක්‍රීඩා කළ එංගලන්තය වර්ෂාව ඇදහැලෙන විට පන්දුවාර 14 යි පන්දු 3 ක් අවසානයේ කඩුලු 5ක් දැවී ලබාගෙන තිබුණේ ලකුණු 105 ක් පමණයි.\nඒ අනුව ලකුණු 5 ක ජයක් අයර්ලන්තය හිමි වුණා. මේ වනවිට නවසීලන්තය පළමු කාණ්ඩයේ පෙරමුණ ගෙන සිටින අතර එංගලන්තය තුන්වන ස්ථානයේ සහ අයර්ලන්තය 4 වන ස්ථානයේ පසුවනවා.\nලකුණු සටහනේ ඕස්ට්‍රේලියාවට හිමිව ඇත්තේ පස්වන ස්ථානයයි.",
       "URL": "https://www.hirunews.lk/sports/318877/t20-ක්‍රිකට්-ලෝක-කුසලානයේ-පළමු-කාණ්ඩයේ-දෙවන-ස්ථානය-ශ්‍රී-ලංකාවට",
       "Category": "Sports",
       "Parent URL": "https://www.hirunews.lk/sports/all-news.php?pageID=12"
}