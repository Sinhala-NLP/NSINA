{
       "Source": "hirunews",
       "Timestamp": "Thursday, 10 August 2017 - 21:21",
       "Headline": "වසර 17කට පසු අර්ජුන යළි ක්‍රිකට් පිටියට (ඡායාරූප)",
       "News Content": "1996 ලෝක ක්‍රිකට් කුසලානය දිනූ නායකයා වන අර්ජුන රණතුංග ජාත්‍යන්තර ක්‍රිකට් පිටියෙන් සමුගත්තේ අද වැනි දිනයකදීයි.\nඑනම් මීට වසර 17කට පෙර 2000 වසරේ අගෝස්තු මස 10 වැනිදා අවසන් වුණු දකුණු අප්‍රිකාවට එරෙහිව අවසන් ටෙස්ට් ක්‍රිකට් තරගයේදීය.\nඑම තරගය පැවැත්වුණේ කොළඹ එස්. එස්. සී. පිටියේදී.\nඉන් වසර 17කට පසුව නැවත වරක් අද අර්ජුන රණතුංග ක්‍රිකට් පිටියේ තණතිල්ලට පිතිකරුවකු ලෙස පැමිණියා.\nඒ නීතිඥවරුගේ ලෝක කුසලාන ක්‍රිකට් තරගාවලියේ සමාරම්භක අවස්ථාට එක් වෙමින්.\nමීට වසර 17කට පෙරදී තම විශිෂ්ට ක්‍රීඩා විලාසය සිහි ගන්වමින් අර්ජුන රණතුංග සංකේතාත්මකව පන්දුව පහර දීමට මෙහිදී අමතක කළේ නැහැ.\nසමාරම්භක උත්සවය පැවැත්වුණේ ස්වර්ණමුත්තු ක්‍රීඩාංගණයේදීයි.\nමේ  අතර මෙම අවස්ථාවට එක්වෙමින් සිම්බාබ්වේ කණ්ඩායම සමග පැවති ක්‍රිකට් තරගාවලිය තුළ තරග පාවාදීමක් සිදුව ඇතිදැයි ජාත්‍යන්තර ක්‍රිකට් කවුන්සිලය පරීක්ෂණයක් කළ යුතු බව අමාත්‍ය අර්ජුන රණතුංග මහතා සඳහන් කළා.\nඔහු වැඩිදුරටත් පෙන්වා දෙන්නේ ක්‍රිකට් ක්‍රීඩාවේ වර්තමාන කඩා වැටීමට හේතුව පරිපාලනයේ ඇති දුර්වලතා වන බවයි.",
       "URL": "https://www.hirunews.lk/sports/168131/වසර-17කට-පසු-අර්ජුන-යළි-ක්‍රිකට්-පිටියට-ඡායාරූප",
       "Category": "Sports",
       "Parent URL": "https://www.hirunews.lk/sports/all-news.php?pageID=309"
}