{
       "Source": "hirunews",
       "Timestamp": "Saturday, 11 January 2020 - 13:13",
       "Headline": "ෂේන් වෝන්ගේ ටෙස්ට් තොප්පිය වෙන්දේසි වෙයි",
       "News Content": "ඕස්ට්‍රේලියාවේ හිටපු සුපිරි ක්‍රීඩක ෂේන් වෝන් ටෙස්ට් තරඟ සඳහා භාවිත කළ හිස් වැසුම  ඕස්ට්‍රේලියානු ඩොලර් මිලියනයකට වෙන්දේසි වී තිබෙනවා.\nඒ,  ඕස්ට්‍රේලියාවේ මේ දිනවල පවතින දරුණු ලැව්ගිනිවලින් විපතට පත්වූ පුද්ගලයින් වෙනුවෙන් ආධාර රැස් කිරීමේ වැඩසටහනකට සමගාමීව සිදුකළ වෙන්දේසියකදියි.\nඒ අනුව  ඕස්ට්‍රේලියාවේ බැංකුවක් විසින් ෂේන් වෝන් ටෙස්ට් තරඟ සඳහා භාවිතා හිස් වැසුම මිලදී ගෙන ඇති බවයි විදෙස් මාධ්‍ය වාර්තා කළේ.\nහිටපු ක්‍රීඩක ෂේන් වෝන් ටෙස්ට් කඩුලූ 708ක් ලබා ගත් ලොව සුපිරි පන්දු යවන්නෙක්.",
       "URL": "https://www.hirunews.lk/sports/232062/ෂේන්-වෝන්ගේ-ටෙස්ට්-තොප්පිය-වෙන්දේසි-වෙයි",
       "Category": "Sports",
       "Parent URL": "https://www.hirunews.lk/sports/all-news.php?pageID=119"
}