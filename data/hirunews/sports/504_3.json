{
       "Source": "hirunews",
       "Timestamp": "Wednesday, 13 November 2013 - 13:11",
       "Headline": "තෙන්ඩුල්කාර්ට සමුදීමට ලොව ක්‍රිකට් ප්‍රබලයන් එක්වෙයි.",
       "News Content": "ඉන්දීය සුපිරි ක්‍රිකට් ක්‍රීඩක සචින් තෙන්ඩුල්කාර්ගේ අවසන් ටෙස්ට් තරඟය නැරඹීම සඳහා ලොව සුපතල ක්‍රිකට් ක්‍රීඩකයින් රැසක් මුම්බායි - වංකඬේ ක්‍රීඩාංගනයට හෙට පැමිණීමට නියමිත බව ඉන්දීය වාර්තා සඳහන් කළා. බ්‍රයන් ලාරා, ස්ටීව් වෝ, ෂේන් වෝන් සහ මුත්තයියා මුරලිදරන්, ඇතුළු හිටපු ක්‍රිකට් ක්‍රීඩකයින් රැසක් වන බවයි වාර්තා වන්නේ. මේ අතර, බ්‍රයන් ලාරා මාධ්‍ය වෙත ප්‍රකාශ කර ඇත්තේ සචින් තෙන්ඩුල්කාර්ගෙන් ඇතිවන හිඩස කිසි දිනක ඉන්දීය කණ්ඩායමට පිරවිය නොහැකි බවයි. එමෙන්ම, වංකඬේ ක්‍රීඩාංගනයේදී ප්‍රේක්ෂකයින් 35,000 ක් පමණ ‘‘සචින්, සචින්’’ යනුවෙන් ප්‍රීතිඝෝෂාව කරන අවස්ථාව දැක බලා ගැනීමත් සිය ජීවිතයේ අමතක නොවන අත්දැකීමක් වනු ඇති බවටයි බ්‍රයන් ලාරා පවසන්නේ. කෙසේ වුවත්, මෙම තරගයේදී තෙන්ඩුල්කාර්ට ඉහළ ලකුණු සංඛ්‍යාවක් ලබා ගැනීම සහ තරගයේ ජය බටහිර ඉන්දීය කොදෙව් කණ්ඩායමට හිමිවීම තම අපේක්ෂාව බව ලාරා එහිදී වැඩිදුරටත් ප්‍රකාශ කර තිබෙනවා.",
       "URL": "https://www.hirunews.lk/sports/71303/තෙන්ඩුල්කාර්ට-සමුදීමට-ලොව-ක්‍රිකට්-ප්‍රබලයන්-එක්වෙයි",
       "Category": "Sports",
       "Parent URL": "https://www.hirunews.lk/sports/all-news.php?pageID=504"
}