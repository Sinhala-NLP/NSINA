{
       "Source": "hirunews",
       "Timestamp": "Sunday, 27 June 2021 - 19:29",
       "Headline": "ඔලිම්පික් යන ශ්‍රී ලාංකේය ක්‍රීඩක ක්‍රීඩිකාවන්ට දීමනා",
       "News Content": "මෙවර ඔලිම්පික් ක්‍රීඩා උළෙල නියෝජනය කරන ශ්‍රී ලාංකේය ක්‍රීඩක ක්‍රීඩිකාවන්ට ඇමෙරිකානු ඩොලර් 40 ක දෛනික දීමනාවක් සහ ඇමෙරිකානු ඩොලර් දසදහසක විශේෂ දීමනාවක් ලබාදීමට තීරණය කර තිබෙනවා.\nතරුණ හා ක්‍රීඩා අමාත්‍ය නාමල් රාජපක්ෂගේ උපදෙස් මත මෙම දීමනා ලබාදෙන බවයි එම අමාත්‍යාංශය නිවේදනය කලේ. එසේම, ඔලිම්පික් වරම් ලැබූ ශ්‍රී ලංකා ක්‍රීඩක ක්‍රීඩිකාවන් සඳහා ව්‍යාපාරික පන්තියේ ගුවන් පහසුකම් සලසා දීමට ද තීරණය කර තිබෙනවා.\nමීට අමතරව, පුහුණුකරුවන් හට ඇමෙරිකානු ඩොලර් 5000 ක් සමග ඇමෙරිකානු ඩොලර් 40ක දෛනික දීමනාවක් ද ලබාදීමටයි අමාත්‍ය නාමල් රාජපක්ෂ උපදෙස් දී ඇත්තේ.",
       "URL": "https://www.hirunews.lk/sports/275484/ඔලිම්පික්-යන-ශ්‍රී-ලාංකේය-ක්‍රීඩක-ක්‍රීඩිකාවන්ට-දීමනා",
       "Category": "Sports",
       "Parent URL": "https://www.hirunews.lk/sports/all-news.php?pageID=50"
}