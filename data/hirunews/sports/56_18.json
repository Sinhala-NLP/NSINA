{
       "Source": "hirunews",
       "Timestamp": "Monday, 10 May 2021 - 11:27",
       "Headline": "අවිශ්කට බංග්ලාදේශ තරඟ සංචාරය අහිමිවෙයි",
       "News Content": "ශ්‍රී ලංකා කණ්ඩායමේ පිතිකරු අවිශ්ක ප්‍රනාන්දුට බංග්ලාදේශ කණ්ඩායම සමඟ එළඹෙන තරඟ සංචාරය අහිමි වී ඇති බව ක්‍රිකට් ආරංචි මාර්ග පවසනවා.\nඒ පසුගියදා පැවති  ශාරීරික යෝග්‍යතා පරීක්ෂණය අසමත් වීම හේතුවෙන්.\nශ්‍රී ලංකා ක්‍රිකට් තේරීම් කමිටුව විසින් තෝරාගනු ලැබූ මුලික එක්දින සංචිතයේ ශාරීරික යෝග්‍යතා පරීක්ෂණය පසුගියදා සිදුකරනු ලැබුවා.\nඑමෙන්ම නිමා වූ බරහිර ඉන්දීය කොදෙව් සංචාරය ද ඔහුට අහිමි වී ගියේ ශාරීරික යෝග්‍යතා පරීක්ෂණ අසමත් වීම හේතුවෙන්.\nකෙසේ වෙතත් අවිෂ්ක ශාරීරික යෝග්‍යතා පරීක්ෂණය අසමත් සම්බන්ධව මේ දිනවල සමාජ මාධ්‍යවල කතාබහට ලක්වන මාතෘකාවක් වී තිබෙනවා.\nමේ අතර බංග්ලාදේශ තරඟ සංචාරයට එක්වන ශ්‍රී ලංකා සංචිතය අද සිට විශේෂ ජෛව ආරක්ෂණ බුබුලක් යත්තේ කටයුතු කරන බවයි වාර්තා වන්නේ.\nතරඟාවලිය සඳහා එක්වන ශ්‍රී ලංකා එක්දින සංචිතය ලබන 16 වනදා දිවයිනෙන් පිටත්ව යාමට නියමිතයි.",
       "URL": "https://www.hirunews.lk/sports/270938/අවිශ්කට-බංග්ලාදේශ-තරඟ-සංචාරය-අහිමිවෙයි",
       "Category": "Sports",
       "Parent URL": "https://www.hirunews.lk/sports/all-news.php?pageID=56"
}