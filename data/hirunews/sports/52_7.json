{
       "Source": "hirunews",
       "Timestamp": "Monday, 14 June 2021 - 10:34",
       "Headline": "නවසීලන්තය අයි.සී.සී. ටෙස්ට් දර්ශකයේ මුල්තැනට",
       "News Content": "එංගලන්තය පරදවා ටෙස්ට් තරඟාවලි ජයග්‍රහණයක් වාර්තා කළ නවසීලන්තය ජාත්‍යන්තර ක්‍රිකට් සම්මේලනයේ ටෙස්ට් කණ්ඩායම් දර්ශකයේ ප්‍රමුඛස්ථානයට පත්ව තිබෙනවා.\nඒ, මෙතෙක් එම ස්ථානයේ රැඳී සිටි ඉන්දියාව අභිබවමින්.\nඑංගලන්තය සමඟ එඩ්බැග්ස්ටන් හිදී පැවති දෙවන ටෙස්ට් තරඟයෙන් නවසීලන්තය ඊයේ කඩුළු 08 ක ජයක් වාර්තා කළා.\nඑය 1999 වසරෙන් පසු නවසීලන්තය, එංගලන්තයේදී ලැබූ ප්‍රථම ටෙස්ට් තරඟාවලි ජය මෙන්ම එංගලන්තයට එරෙහිව වාර්තා කළ තුන්වන අඛණ්ඩ තරඟාවලි ජයග්‍රහණයයි.\nඑංගලන්තය මෙලෙස සිය රටේදී ටෙස්ට් තරඟාවලියක් පරාජයට පත්වී ඇත්තේ 2014 වසරෙන් පසු ප්‍රථම වතාවටයි.",
       "URL": "https://www.hirunews.lk/sports/274246/නවසීලන්තය-අයි-සී-සී-ටෙස්ට්-දර්ශකයේ-මුල්තැනට",
       "Category": "Sports",
       "Parent URL": "https://www.hirunews.lk/sports/all-news.php?pageID=52"
}