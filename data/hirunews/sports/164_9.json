{
       "Source": "hirunews",
       "Timestamp": "Wednesday, 01 May 2019 - 8:13",
       "Headline": "බැංගලෝර් කණ්ඩායමේ තවත් බලාපොරොත්තුවක් වර්ෂාවට සේදී යයි",
       "News Content": "ඉන්දීය ප්‍රිමීයර් ලීග් තරඟාවලියට අදාළව රාජස්ථාන් රෝයල්ස් සහ රෝයල් චැලේන්ජර්ස් බැංගලෝර් කණ්ඩායම් අතර පැවති තරඟය වර්ෂාව හේතුවෙන් අතහැර දැමීමට සිදුවුණා.\nතරගය ආරම්භයට පෙර සිට වර්ෂාවෙන් බාධා එල්ල වූ බැවින් එය පන්දු වාර 5කට සීමා කිරීමටයි තීරණය කෙරුණේ.\nඒ අනුව පළමුව පන්දුවට පහර දුන් රෝයල් චැලේන්ජර්ස් බැංගලෝර් කණ්ඩායම පන්දු වාර 5 අවසානයේ කඩුලු 7ක් දැවී ලකුණු 62ක් රැස් කළා.\nපිළිතුරු ඉනිම ක්‍රීඩා කරමින් සිටි රාජස්ථාන් කණ්ඩායම පන්දු වාර 3යි පන්දු දෙකක් අවසානයේ එක් කඩුල්ලකට ලකුණු 41ක් ලබා සිටියදී පිටියට ඇද හැලුණු අධික වර්ෂාව හේතුවෙන් තරගය අතහැර දැමීමට තීරණය කෙරුණා.",
       "URL": "https://www.hirunews.lk/sports/215512/බැංගලෝර්-කණ්ඩායමේ-තවත්-බලාපොරොත්තුවක්-වර්ෂාවට-සේදී-යයි",
       "Category": "Sports",
       "Parent URL": "https://www.hirunews.lk/sports/all-news.php?pageID=164"
}