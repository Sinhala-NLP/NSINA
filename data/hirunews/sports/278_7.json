{
       "Source": "hirunews",
       "Timestamp": "Monday, 27 November 2017 - 10:30",
       "Headline": "ලොවක් හඬවා අවසන් ගමන් ගිය සුපිරි පිතිකරුවා නිසා සුපිරි තරඟයක් මැඳ ක්‍රීඩකයින්ගේ නෙත් යළිත් කඳුලින් තෙත්වෙයි",
       "News Content": "ඕස්ට්‍රේලියානු ක්‍රිකට් කණ්ඩායමේ ආරම්භක පිතිකරුවෙකු වූ ෆිල් හියුස් (Phillip Hughes) පන්දුවක් හිසේ වැදීමෙන් ජීවිතක්ෂයට පත්ව අද දිනට (නොවැම්බර් 27) වසර තුනක් සපිරෙනවා.\n2014 වසරේ නොවැම්බර්  මස 25 වන දින ඕස්ට්‍රේලියාවේ සිඩ්නි ක්‍රිකට් ක්‍රීඩාංගනයේ පැවති එරට පළමු පෙළ ක්‍රිකට් තරඟයක් අතර වේග පන්දු යවන ක්‍රීඩක ෂෝන් ඇබට්ගේ පන්දුවක් හිසේ වැදීමෙන් ඔහු අනතුරට පත්වනවා.\nඑම අවස්ථාවේ ප්‍රතිකාර සඳහා රෝහල් ගතකරන  හියුස් ඉන් දින දෙකකට පසු අද වැනි දිනක ජීවිතය හැර යන්නේ ලොව පුර සිටින ක්‍රිකට් ක්‍රීඩකයින්ගේ සහ ක්‍රීඩා ලෝලීන්ගේ නෙතට කඳුලක් එක් කරමින්.\nවමතින් පිත්ත හසුරුවන්නෙක් වන ෆිල් හියුස් ඔහුගේ 26 වන උපන්දිනයට දින තුනකට පෙර ජීවිතක්ෂයට පත්වීම තවත් සුවිශේෂී සිදුවීමක් වනවා.\n2009 වසරේ දී දකුණ අප්‍රිකාව සමඟ පැවති තරඟයකට මුහුණ දෙමින් ෆිල් හියුස්, ජාත්‍යන්තර ක්‍රිකට් පිටියට පිවිසෙනවා.\nදක්ෂ ආරම්භක පිතිකරුවෙක් මෙන්ම දක්ෂ කඩුලු රකින්නෙකුද වන මොහු ජාත්‍යන්තර ටෙස්ට් තරඟ 26කදී ලකුණු 1535ක් සහ ජාත්‍යන්තර එක්දින තරඟ 25කදී එක්දින ලකුණු 826ක් රැස් කරගෙන සිටියා.\nවයස අවුරුදු විස්සේ දී ජාත්‍යන්තර ක්‍රිකට් පිටියට පිවිසි මෙම සුවිශේෂී ක්‍රීඩකයාගේ වියෝව සිහිපත් කරමින් මේවන විට අළු බඳුන ටෙස්ට් ක්‍රිකට් තරඟාවලියට සහභාගී වී සිටින ඕස්ට්‍රේලියානු  ක්‍රීඩකයින් සහ තවත් ක්‍රිකට් ක්‍රීඩකයින් රැසක් ඔහුගේ මතකයන් ට්ව්ටර් ගිණුම් ඔස්සේ සිහිපත් කර තිබුනා.\nෆිල් හියුස්ගේ හිසේ පන්දුව වදින අවසථාව පහතින්...",
       "URL": "https://www.hirunews.lk/sports/177018/ලොවක්-හඬවා-අවසන්-ගමන්-ගිය-සුපිරි-පිතිකරුවා-නිසා-තරඟයක්-මැඳ-ක්‍රීඩකයින්ගේ-නෙත්-යළිත්-කඳුලින්-තෙත්වෙයි",
       "Category": "Sports",
       "Parent URL": "https://www.hirunews.lk/sports/all-news.php?pageID=278"
}