{
       "Source": "hirunews",
       "Timestamp": "Saturday, 20 July 2013 - 12:58",
       "Headline": "ශ්‍රී ලංකා දකුණු අප්‍රිකා පළමු එක්දින තරගය අද.",
       "News Content": "සංචාරක දකුණු අප්‍රිකානු කණ්ඩායම සහ ශ්‍රී ලංකා පිල අතර පළමු එක්දින ක්‍රිකට් තරගය කොළඹ ආර්.ප්‍රේමදාස ක්‍රීඩාංගනයේදී අද (20) පැවැත්වෙනවා. ශ්‍රී ලංකා කණ්ඩායමේ නායකත්වය දිනේෂ් චන්දිමාල් විසින් හොබවනු ලබන අතර, උපනායකත්වය ලහිරු තිරිමාන්නට හිමිව තිබෙනවා. ශ්‍රී ලංකාව සහ දකුණු අප්‍රිකාව අතර පළමු වරට එක්දින තරගයක් පැවැත්වුණේ 1992 වසරේ පැවති ලෝක කුසලාන ක්‍රිකට් තරගාවලියේදීයි. එහිදී කඩුලූ 3 ක තියුණු ජයක් හිමිකර ගැනීමට ශ්‍රී ලංකා පිල සමත්වුණා. ශ්‍රී ලංකාව සහ දකුණු අප්‍රිකාව අතර මෙතෙක් එක්දින ක්‍රිකට් තරගාවලි 5 ක් පවත්වා ඇති අතර කණ්ඩායම් දෙකම ඉන් තරගාවලි 2 ක බැගින් ජයග්‍රහණය කර තිබෙනවා. එක් තරගාවලියක් ජය පරාජයෙන් තොරව නිමාවට පත් වුණා. මෙවර සංචාරයට එක්වන දකුණු අප්‍රිකානු කණ්ඩායමේ ක්‍රීඩකයින් දෙදෙනෙකු හැර අනෙක් සියලූ ක්‍රීඩකයින්ගේ පළමු ශ්‍රී ලංකා ක්‍රිකට් සංචාරය ද මෙයයි.",
       "URL": "https://www.hirunews.lk/sports/63416/ශ්‍රී-ලංකා-දකුණු-අප්‍රිකා-පළමු-එක්දින-තරගය-අද",
       "Category": "Sports",
       "Parent URL": "https://www.hirunews.lk/sports/all-news.php?pageID=524"
}