{
       "Source": "hirunews",
       "Timestamp": "Sunday, 16 January 2022 - 22:36",
       "Headline": "ශ්‍රී ලංකාවට කඩුලු 5ක ජයක්",
       "News Content": "සිම්බාබ්වේ කණ්ඩායම සමග පැවති පළමු එක්දින ක්‍රිකට් තරගයෙන් කඩුලු 5ක ජයක් ලබාගැනීමට ශ්‍රී ලංකා කණ්ඩායම අද සමත්වුනා.\nපල්ලෙකැලේ ජාත්‍යන්තර ක්‍රීඩාංගණයේ පැවැත්වෙන තරගයේ කාසියේ වාසිය දිනා පළමුවෙන් පන්දුවට පහරදුන් සිම්බාබ්වේ කණ්ඩායම නියමිත පන්දුවාර 50 අවසානයේ කඩුලු 9ක් දැවී ලකුණු 296ක් රැස්කර ගැනීමට සමත්වුණා.\nSean Williams ලකුණු 100ක් ලබාගත්තේ පන්දු 87කට මුහුණ දෙමින්. ඒ හතරේ පහර 9ක් සහ හයේ පහ 2ක් ද සමගින්.\nමෙය ඔහුගේ පස්වන එක්දින ශතකය ලෙසටයි වාර්තා අතරට එක්වන්නේ.\nනායක Craig Ervine ලබාගත්තේ ලකුණු 9ක් පමණයි.\nRegis Chakabva ලකුණු 72ක් ලබාගත්තා. ඒ හතරේ පහර 6ක් සහ එක් හයේ පහරක් ද සමගින්.  Takudzwanashe Kaitano ලකුණු 42 යි.\nචාමික කරුණාරත්න කඩුලු 3යි. නුවන් ප්‍රදීප් සහ ජෙෆ්රි වැන්ඩසේ කඩුලු දෙක බැගින් බිඳහෙලුවා.\nපිළිතුරු ඉනිම වෙනුවෙන් පන්දුවට පහරදුන් ශ්‍රී ලංකා කණ්ඩායම පන්දුවාර 48යි පන්දු 3ක් අවසානයේ කඩුලු 5ක් දැවී ජයග්‍රාහී ඉලක්කය පසු කළා.\nපැතුම් නිස්සංක ලකුණු 75ක් රැස් කළේ හතරේ පහර 10ක් ද සමගින්. කුසල් මෙන්ඩිස් ලකුණු 26යි.\nදිනේෂ් චන්දිමාල් ලකුණු 75ක් ලබාගත්තා. චරිත් අසලංක 71යි. හතරේ පහර 6ක් සහ හයේ පහර දෙකක් ඔහුගේ ලකුණු 71කට ඇතුලත්.\nතරග තුනකින් සමන්විත එක්දින තරගාවලියේ මීළග තරගය ලබන 18 වන අගහරුවාදා පල්ලෙකැලේ ජාත්‍යන්තර ක්‍රීඩාංගණයේදී පැවැත්වීමට නියමිතයි.\nඅද තරගය සඳහා චාමික ගුණසේකර 203 වැනි ශ්‍රී ලංකා එක්දින ක්‍රීඩකයා ලෙසින් එක්දින වරම් හිමි කරගත්තා.",
       "URL": "https://www.hirunews.lk/294198/ශ්‍රී-ලංකාවට-කඩුලු-5ක-ජයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=30"
}