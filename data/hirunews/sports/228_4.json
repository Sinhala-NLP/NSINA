{
       "Source": "hirunews",
       "Timestamp": "Sunday, 03 June 2018 - 8:34",
       "Headline": "ආසියානු කාන්තා කුසලාන තරගාවලිය අද ඇරඹේ",
       "News Content": "ශ්‍රී ලංකාව, ඉන්දියාව, පාකිස්ථානය, බංග්ලාදේශය, තායිලන්තය සහ මැලේසියාව සහභාගිවන ආසියානු කුසලාන කාන්තා ක්‍රිකට් තරගාවලිය මැලේසියාවේදී අද ආරම්භ වනවා.\nවිස්සයි විස්ස තරගාවලියක් ලෙස පැවැත්වෙන මෙවර කාන්තා ආසියා කුසලාන තරග පෙළ, නොවැම්බරයේ බටහිර ඉන්දීය කොදෙව් දිවයින් හි පැවැත්වෙන විස්සයි විස්ස කාන්තා ලෝක කුසලාන තරගාවලියට පෙරහුරුවක් ලෙසයි සැළකෙන්නේ.\nමීට පෙර පැවති ආසියානු කුසලාන කාන්තා ක්‍රිකට් තරගාවලි හයකින් හතර වතාවක්ම අනුශූරියන් වූයේ ශ්‍රී ලංකාවයි.",
       "URL": "https://www.hirunews.lk/sports/192192/ආසියානු-කාන්තා-කුසලාන-තරගාවලිය-අද-ඇරඹේ",
       "Category": "Sports",
       "Parent URL": "https://www.hirunews.lk/sports/all-news.php?pageID=228"
}