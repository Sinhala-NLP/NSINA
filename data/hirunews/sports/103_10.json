{
       "Source": "hirunews",
       "Timestamp": "Saturday, 11 April 2020 - 13:50",
       "Headline": "ඕස්ට්‍රේලියානු නායකයා චෝදනා ඉවත දමයි",
       "News Content": "ඉන්දීය පිළේ අවසන් ඕස්ට්‍රේලියානු සංචාරයේදී ඉන්දීය නායක විරාට් කෝලිට එරෙහිව ප්‍රබල අභියෝගයක් සිදුනොකළ බවට එල්ල වන චෝදනා ඕස්ට්‍රේලියානු නායක ටිම් පේන් ප්‍රතික්ෂේප කළා.\nඑම ක්‍රිකට් සංචාරයේදී ඉන්දියාව, ඕස්ටේ්‍රලියාවට එරෙහිව එරට දී ලැබූ ප්‍රථම ටෙස්ට් තරගාවලි ජයග්‍රහණය වාර්තා කිරීමට සමත් වුණා.\nඕස්ට්‍රේලියානු පිළ විරාට් කෝලිගේ කණ්ඩායමට එරෙහිව ප්‍රබල අභියෝගයක් නොවූයේ ඇතැම් ක්‍රීඩකයන් අයි.පී.එල්. තරගාවලි කොන්ත්‍රාත්තු අහිමි වනු ඇතැයි බිය පළ කිරීම නිසා බව හිටපු නායක මයිකල් ක්ලාක් ප්‍රකාශ කර තිබුණා.\nඑහෙත් කිසිදු ක්‍රීඩකයෙකුගෙන් එවැනි උත්සාහයක් තමා නොදුටු බවයි ඕස්ටේ්‍රලියානු වත්මන් නායක ටිම් පේන් කියා සිටියේ.",
       "URL": "https://www.hirunews.lk/sports/238415/ඕස්ට්‍රේලියානු-නායකයා-චෝදනා-ඉවත-දමයි",
       "Category": "Sports",
       "Parent URL": "https://www.hirunews.lk/sports/all-news.php?pageID=103"
}