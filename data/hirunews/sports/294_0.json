{
       "Source": "hirunews",
       "Timestamp": "Saturday, 30 September 2017 - 17:38",
       "Headline": "පකිස්ථාන කාන්තා එක්දින කණ්ඩායමේ නායකත්වය බිස්මාහ් මාරූෆ්ට",
       "News Content": "පකිස්ථාන කාන්තා එක්දින ක්‍රිකට් කණ්ඩායමේ නායකත්වයට බිස්මාහ් මාරූෆ් පත්කර තිබෙනවා.\nඒ අනුව ඇය එක්දින සහ 20 යි 20 කණ්ඩායම් දෙකම මෙහෙයවනු ඇති.\nබිස්මා මාරූෆ් 20 යි 20 කණ්ඩායමේ නායකත්වයට පත් කෙරුනේ පසුගිය ජුනි මාසයේදීයි.\nපසුගියදා පැවති කාන්තා ක්‍රිකට් ලෝක කුසලාන තරගාවලියේදී කණ්ඩායමේ දක්ෂතා අවම මට්ටමක පැවතීම හමුවේ පකිස්ථාන ක්‍රිකට් පාලක මණ්ඩලය මෙම තීරණයට එළඹ තිබෙනවා.\nඑමෙන්ම මෙතෙක් කණ්ඩායමේ නායිකාව ලෙසට කටයුතු කළ සානා මීර් ඉදිරියේදී කණ්ඩායමට තෝරා ගැනීම පිළිබඳ විශේෂ අවධානයක් යොමු කරන බව ද ක්‍රිකට් පාලක මණ්ඩලය ප්‍රකාශකර ඇතැයි සඳහන්.\nමේ අතර පකිස්ථාන කාන්තා ක්‍රිකට් කණ්ඩායමේ සාමාන්‍යාධිකාරිණී ෂම්සා හෂ්මි ද එම තනතුරෙන් ඉවත් කර ඇති අතර කාන්තා ක්‍රිකට් තේරීම් කමිටුව ද විසුරුවාහැර තිබෙනවා.\nදීර්ඝ කාලයක් කාන්තා ක්‍රිකට් කණ්ඩායමේ කළමණාකාරිණිය ලෙසට කටයුතු කළ අයේෂා අශ්රා ද ධුරයෙන් ඉවත් කර ඇති අතර නව සාමාන්‍යාධිකාරීවරයා පත් කරන තෙක් ඇයට තාවකාලිකව අන්තර්වාර පත්වීමක් ලබාදී තිබෙනවා.",
       "URL": "https://www.hirunews.lk/sports/172239/පකිස්ථාන-කාන්තා-එක්දින-කණ්ඩායමේ-නායකත්වය-බිස්මාහ්-මාරූෆ්ට",
       "Category": "Sports",
       "Parent URL": "https://www.hirunews.lk/sports/all-news.php?pageID=294"
}