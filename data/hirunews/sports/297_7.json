{
       "Source": "hirunews",
       "Timestamp": "Tuesday, 19 September 2017 - 12:44",
       "Headline": "කකුල තැන් දෙකකින් කැඩුණු රෝසි නැවතත් ධාවන පථයට",
       "News Content": "සිය දකුණු පාදය ස්ථාන දෙකකින් කැඩී ගිය සුපිරි යතුරුපැදි ධාවක වැලන්ටිනෝ රෝසි දින 18ක් ඇතුළත නැවතත් ජාත්‍යන්තර යතුරුපැදි ධාවන පථයට පිවිස තිබෙනවා.\nඅවස්ථා 09කදී ලෝක ශුරතා මෝටෝ ජීපී ශූරතාවලිය ජය ගෙන ඇති ඉතාලියේ වැලන්ටිනෝ රෝසි පුහුණුව්ම් අතර තුර මෙම අනතුරට මුහුණ පෑවා.\nපසුගිය අගෝස්තු 31දා සිදුවූ අනතුරෙන් පසුව දින 18ක් වැනි කෙටි කාලයක් තුල නැවතත් ධාවන පථයට පිවිසීමට රෝසි සමත්ව තිබිම සම්බන්ධයෙන් ඔහුට ආදරය කරන ක්‍රීඩා ලෝලෝන් සතුට පල කරනවා.\nකෙසේ වෙතත් ක්‍රීඩා ලෝලීන් සහ තරඟකරුවන්  මවිත කරමින් වැලන්ටිනෝ රෝසි ස්පාඤ්ඤයේ මෙම සති අන්තයේදී පැවැත්වීමට නියමිත තරඟයට පිවිසීමට නියමුත අතර  හෙට මේ සම්බන්ධයෙන්  අවසන් තීරණය ගැනීමට නියමිත බවයි වාර්තා වන්නේ.\nදකුණු පාදය ස්ථාන දෙකකින් කැඩීම හේතුවෙන්  ශල්‍ය කර්මයකටද භාජනය වූ රෝසි ඉතාලියේ මාකෝ සිමොන්සලී ධාවන පථයේදී පුහුණුවීම් ආරම්භ කළ බව විදෙස් මාධ්‍ය වාර්තා කරනවා.",
       "URL": "https://www.hirunews.lk/sports/171288/කකුල-තැන්-දෙකකින්-කැඩුණු-රෝසි-නැවතත්-ධාවන-පථයට",
       "Category": "Sports",
       "Parent URL": "https://www.hirunews.lk/sports/all-news.php?pageID=297"
}