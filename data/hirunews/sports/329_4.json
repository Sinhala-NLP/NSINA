{
       "Source": "hirunews",
       "Timestamp": "Saturday, 03 June 2017 - 9:03",
       "Headline": "ශ්‍රී ලංකාව අද චැම්පියන්ස් කුසලාන අභියෝගය අරඹයි",
       "News Content": "චැම්පියන්ස් කුසලාන තරගාවලියට අදාළව ශ්‍රී ලංකාව මුහුණ දෙන පළමු තරඟය අද පැවැත්වෙනවා.\nඑහිදී ශ්‍රී ලංකාව තරඟ වදින්නේ ප්‍රබල දකුණු අප්‍රිකානු කණ්ඩායම් සමඟයි.\nනායක ඇන්ජලෝ මැතිව්ස් කායික ආබාධයකට ලක්වීම නිසා අද තරඟය උපුල් තරංග විසින් මෙහෙය වනු ඇති.\nලසිත් මාලිංග ද 2015 වසරෙන් පසු අද ප්‍රථම වරට ශ්‍රී ලංකාව නියෝජනය කරමින් එක් දින පිටියට පිවිසෙනවා.\nමේ අතර, චැම්පියන්ස් කුසලාන තරගාවලියට අදාළව ඕස්ට්‍රේලියාව සහ නවසීලන්තය අතර ඊයේ පැවති තරඟය වර්ෂාව නිසා අතරමඟ දී අත්හිටුවීමට සිදුවුණා.\nපළමුවෙන් පන්දුවට පහර දුන් නවසීලන්තය පන්දු වාර 45කදී ලකුණු 291ක් රැස් කළ අතර කේන් විලියම්සන් ශතකයක් රැස් කර ගැනීමට සමත් වුණා.\nවර්ෂාව නිසා තරඟය නතර කරන විට ඕස්ට්‍රේලියාව පන්දු වාර 9කදී කඩුලු 3ක් දැවී ලබා සිටි ලකුණු සංඛ්‍යාව 53ක්.\nමේ අතර ශ්‍රී ලංකා කණ්ඩායම ඊයේ දිනයේදී සිය පුහුණුවීම් කටයුතු වල නිරත වුණා.\nඒ එංගලන්තයේ ඕවල් ක්‍රීඩාංගනයේදීයි.\nඑහිදී ශ්‍රී ලංකා කණ්ඩායමේ ප්‍රවේගකාරී පිතිකරු කුසල් ජනිත් කැමරාකාචයට සිය නෙත යොමු කරමින් ඡායාරූප ලබාගන්නා ආකාරය බොහෝ දෙනෙකුගේ අවධානයට යොමුවුණා.\nඑම අවස්ථාව සහ ශ්‍රී ලංකා කණ්ඩායම පුහුණුවීම්වල නිරතවන අයුරු පහතින්.",
       "URL": "https://www.hirunews.lk/sports/162724/ශ්‍රී-ලංකාව-අද-චැම්පියන්ස්-කුසලාන-අභියෝගය-අරඹයි",
       "Category": "Sports",
       "Parent URL": "https://www.hirunews.lk/sports/all-news.php?pageID=329"
}