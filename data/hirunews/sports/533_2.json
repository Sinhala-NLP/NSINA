{
       "Source": "hirunews",
       "Timestamp": "Monday, 03 June 2013 - 8:47",
       "Headline": "විනිසුරු නොමැති වීමෙන් තරඟ නවතී.",
       "News Content": "ගල්කිස්ස විද්‍යා විද්‍යාලය සහ මහනුවර ශාන්ත අන්තෝනි විද්‍යාලය අතර ඊයේ පැවැත්වීමට නියමිතව තිබූ රග්බි තරඟය අතරමග නතර කිරීමට සංවිධායකයින්ට සිදුවුණා. ඒ, එම තරඟය විනිශ්චය කිරීම සඳහා විනිසුරුවන් පැමිණ නොසිටීම හේතුවෙන්. දෙපිලේම ක්‍රීඩකයන් මහනුවර බෝගම්බර ක්‍රීඩා පිටියට පිවිස සිටියා. නමුත් ක්‍රීඩකයින්ට යළි ක්‍රීඩාගාරයට යෑමට සිදුවූයේ තරඟය සඳහා විනිසුරුවන් පැමිණ නොසිටීම හේතුවෙන්. මේ සම්බන්ධයෙන් හිරු ප්‍රවෘත්ති අංශය ශ්‍රී ලංකා රග්බි විනිසුරු කමිටුවේ සාමාජික ඩිල්රෝයි ප්‍රනාන්දුගෙන් විමසීමක් කළා. ඔහු සඳහන් කළේ ඊයේ පැවති තරඟයට සිය විනිසුරුවන් සහභාගි නොකරන බවට පාසල් දෙකටම දැනුම් දුන් බවයි. පාසල් රග්බි තරඟාවලිවලදී දිගින් දිගටම විනිසුරුවරුවන්ට එල්ලවන බලපෑම් හේතුවෙන් මෙම තීරණය ගත් බවයි ඔහු වැඩිදුරටත් සඳහන් කළේ.",
       "URL": "https://www.hirunews.lk/sports/60183/විනිසුරු-නොමැති-වීමෙන්-තරඟ-නවතී",
       "Category": "Sports",
       "Parent URL": "https://www.hirunews.lk/sports/all-news.php?pageID=533"
}