{
       "Source": "hirunews",
       "Timestamp": "Saturday, 02 September 2017 - 16:17",
       "Headline": "ඉන්දු ශ්‍රී ලංකා අවසන් එක්දින තරඟය හෙට",
       "News Content": "ශ්‍රී ලංකා කණ්ඩායම සහ ඉන්දීය කණ්ඩායම අතර තරඟ 05කින් සමන්විත එක්දින තරඟාවලියේ අවසන් එක්දින තරඟය හෙට පැවැත්වෙනවා.\nතරඟය පැවැත්වෙන්නේ කොළඹ ආර්. ප්‍රේමදාස ක්‍රීඩාංගනයේදීයි.\nහෙට පැවැත්වෙන තරඟය පිළිබඳව දැනුවත් කිරීම සඳහා මාධ්‍ය හමුවක් අද කැඳවා තිබුණා.\nඑහිදී අදහස් දැක්වූ ශ්‍රී ලංකා කණ්ඩායමේ පිතිකරණ පුහුණුකරු අවිශ්ක ගුණවර්ධන සඳහන් කළේ මේ දිනවල කණ්ඩායමේ මානසික මට්ටම ඉහළ දැමීම සඳහා වැඩි වශයෙන් අවධානය යොමුකළ බවයි.\nපන්දුවට පහර දෙන පන්දු වාර 50 තුල නිලකුණු පන්දු සංඛ්‍යාව අඩුකර ගැනීමට සැලසුම් කර ඇති බව ඔහු වැඩිදුරටත් අදහස් දක්වමින් කියා සිටියා.\nමෙහිදී මාධ්‍යවේදීන් ප්‍රශ්න කර සිටියේ හෙට තරඟය සඳහා උපුල් තරංග ක්‍රීඩා කරනවා නම් කණ්ඩායමෙන් ඉවත්වෙන ක්‍රීඩකයා කවුරුන්ද යන්න පිළිබඳවයි.\nඑම ප්‍රශ්නයට පිළිතුරු දෙමින් අවිශ්ක ගුණවර්ධන ප්‍රකාශ කළේ තවම ඒ සම්බන්ධයෙන් තීරණයක් ගෙන නොමැති බවත් කණ්ඩායමේ කළමණාකාරීත්වය සහ තේරීම් කමිටුව ඒ සම්බන්ධයෙන් තීරණයක් ගනු ඇති බවටයි.\nශ්‍රී ලංකා එක්දින කණ්ඩායමේ නායක උපුල් තරංගට එක්දින තරඟ දෙකක තහනමක් පැනවූයේ ඉන්දියාව සමඟ පැවති දෙවන එක්දින තරඟයේදී අඩු පන්දුවාර වේගයක් රඳවා ගැනීම හේතුවෙන්.\nතරඟ 05කින් සමන්විත එක්දින තරඟාවලිය තරඟ  04ට බිංදුවක් ලෙස ඉන්දියාව මේ වනවිට ජයගෙන  සිටිනවා.\nrn\\r\\n",
       "URL": "https://www.hirunews.lk/sports/170002/ඉන්දු-ශ්‍රී-ලංකා-අවසන්-එක්දින-තරඟය-හෙට",
       "Category": "Sports",
       "Parent URL": "https://www.hirunews.lk/sports/all-news.php?pageID=301"
}