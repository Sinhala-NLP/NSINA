{
       "Source": "hirunews",
       "Timestamp": "Tuesday, 04 May 2021 - 8:19",
       "Headline": "දිල්ලි දිස්ත්‍රික් ක්‍රිකට් සම්මේලනයේ සේවකයින් පහකට කොරෝනා",
       "News Content": "මේ දිනවල අයි.පී.එල්. තරඟ පැවැත්වෙන අරුන් ජේයිට්ලි ක්‍රීඩාංගණය අයත් දිල්ලි දිස්ත්‍රික් ක්‍රිකට් සම්මේලනයේ සේවකයින් පස්දෙනෙකුට කොරෝනා ආසාදනය වී තිබෙනවා.\nමෙම ක්‍රීඩාංගණයේ 08 වනදා දක්වා අයි.පී.එල්. තරග පැවැත්වෙන අතර, අද දිනයේ මුම්බායි ඉන්දියන්ස් සහ සන්රයිසස් හයිද්‍රාබාද් කණ්ඩායම් අතර තරගය පැවැත්වීමටයි නියමිතව ඇත්තේ.\nකෙසේ වෙතත් දිල්ලි දිස්ත්‍රික් ක්‍රිකට් සම්මේලනයේ සභාපතිවරයා කියා සිටියේ කොරෝනා ආසාදිත සේවකයින් මේ දිනවල ක්‍රිකට් ක්‍රීඩාංගණයේ සේවා කටයුතුවල නිරත නොවන බවයි.",
       "URL": "https://www.hirunews.lk/sports/270370/දිල්ලි-දිස්ත්‍රික්-ක්‍රිකට්-සම්මේලනයේ-සේවකයින්-පහකට-කොරෝනා",
       "Category": "Sports",
       "Parent URL": "https://www.hirunews.lk/sports/all-news.php?pageID=57"
}