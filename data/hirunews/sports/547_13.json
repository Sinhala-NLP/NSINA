{
       "Source": "hirunews",
       "Timestamp": "Wednesday, 13 March 2013 - 13:20",
       "Headline": "ජාතික පාපන්දු කණ්ඩායමේ ප්‍රතිසංවිධානයක්.",
       "News Content": "ඉදිරි දකුණු ආසියානු පාපන්දු තරගාවලිය ඉලක්ක කරගෙන ශ්‍රී ලංකා ජාතික පාපන්දු කණ්ඩායමේ සුවිශේෂී ප්‍රතිසංවිධානයක් සිදුකිරීමට ශ්‍රී ලංකා පාපන්දු සම්මේලනය තීරණය කර තිබෙනවා. ඒ අනුව ඉදිරි සති කිහිපය තුළ දිවයින පුරා තරුණ පාපන්දු ක්‍රීඩකයින් ඉලක්ක කර ගනිමින් පුහුණු කඳවුරු කිහිපයක් පැවැත්වෙන බවයි පාපන්දු සම්මේලනයේ ප්‍රකාශකයෙකු හිරු ප්‍රවෘත්ති අංශයට කියා සිටියේ. මේ අතර, ශ්‍රී ලංකා ජාතික පාපන්දු කණ්ඩායමේ නව පුහුණුකරු ලෙස පත්වු බ්‍රසීල ජාතික පුහුණුකරු මෙම මාසය අවසානයේදී දිවයිනට පැමිණීමට නියමිතයි. ඔහු යටතේ ශ්‍රී ලංකා පාපන්දු කණ්ඩායම නව ක්‍රමවේදයක් ඔස්සේ පුහුණුවීම් කටයුතු ආරම්භ කරන බවයි වාර්තා වන්නේ.",
       "URL": "https://www.hirunews.lk/sports/55109/ජාතික-පාපන්දු-කණ්ඩායමේ-ප්‍රතිසංවිධානයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=547"
}