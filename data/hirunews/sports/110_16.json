{
       "Source": "hirunews",
       "Timestamp": "Friday, 28 February 2020 - 8:13",
       "Headline": "ඕස්ට්‍රේලියානු කාන්තා පිළට ජය",
       "News Content": "විස්සයි විස්ස කාන්තා ලෝක කුසලාන තරඟාවලියට අදාළව ඔස්ට්‍රේලියාව සහ බංග්ලාදේශය අතර ඊයේ පැවති තරඟය ලකුණු 86 කින් ජය ගැනීමට ඕස්ට්‍රේලියානු කණ්ඩායම සමත් වුණා.\nපළමුව පන්දුවට පහරදුන් ඔස්ට්‍රේලියාව නියමිත පන්දුවාර විස්ස අවසානයේ එක් කඩුල්ලක් පමණක් දැවී ලකුණු 189 ක් රැස්කළා.\nබංග්ලාදේශ කණ්ඩායමට පන්දුවාර විස්ස අවසානයේ කඩුළු 09 ක් දැවී ලබාගත හැකිවූයේ ලකුණු 103 ක් පමණයි.\nඉන්දියාව සහ නවසීලන්ත කාන්තා කණ්ඩායම් අතර පැවති තරඟය ලකුණු 03 කින් ඉන්දියාව ජයගත්තා.\nකාන්තා ලෝක කුසලාන තරඟාවලියේ ඒ කාණ්ඩයේ පෙරමුණ ගෙන සිටින්නේ ඉන්දීය කණ්ඩායමයි.\nඑංගලන්තය බී කාණ්ඩයේ පෙරමුණේ පසුවනවා.\nඒ කාණ්ඩය නියෝජනය කරන ශ්‍රී ලංකා කාන්තා කණ්ඩායම සමස්ත ලකුණු සටහනේ පසුවන්නේ 04 වන ස්ථානයේයී.",
       "URL": "https://www.hirunews.lk/sports/235392/ඕස්ට්‍රේලියානු-කාන්තා-පිළට-ජය",
       "Category": "Sports",
       "Parent URL": "https://www.hirunews.lk/sports/all-news.php?pageID=110"
}