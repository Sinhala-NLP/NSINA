{
       "Source": "hirunews",
       "Timestamp": "Thursday, 08 September 2016 - 8:52",
       "Headline": "විස්සයි විස්ස තරඟය පරාජය වීම ගැන කපුගෙදරගෙන් හෙළිදරව්වක්",
       "News Content": "ඔස්ට්‍රේලියාව සමග පළමු පන්දුවාර 20 ක්‍රිකට් තරගයේ පරාජයට ප්‍රභලතම හේතුව ග්ලේන් මැක්ස්වෙල්ගේ සුපිරි පිතිහරඹය බව ශ්‍රී ලංකා ක්‍රිකට්\nක්‍රීඩක චාමර කපුගෙදර පවසනවා.\nඔහු මේ බව පැවසුවේ ඊයේ තරගයෙන් අනතුරුව පල්ලෙකැලේ ක්‍රිකට් ක්‍රීඩාංගනයේ පැවති ප්‍රවෘත්ති සාකච්ඡාවකට එක්වෙමින්.\nපන්දුවාර 20 තරග ඉතිහාසයේ ශ්‍රී ලංකා කණ්ඩායම ඊයේ සිය දැවැන්තම පරාජයට මුහුණදුන්නේ ඔස්ට්‍රේලියාව සමග පල්ලෙකැලේදී පැවති පළමු පන්දුවාර\n20 ක්‍රිකට් තරගයෙන් ලකුණු 85 ක පරාජයක් ලබමින්.\nමෙම තරඟයේ කාසියේ වාසිය දිනූ ශ්‍රී ලංකා ක්‍රිකට් නායක දිනේෂ් චන්දිමාල් පළමුව පන්දුවට පහරදීමේ අවස්ථාව ඔස්ට්‍රේලියාවට ලබාදුන්නා.\nඔස්ට්‍රේලියාව මෙම තරඟාවලියේ ඕනෑම තරගයකදී පළමුවෙන් පන්දුවට පහරදුන් පළමු අවස්ථාව මෙයයි.",
       "URL": "https://www.hirunews.lk/sports/142505/විස්සයි-විස්ස-තරඟය-පරාජය-වීම-ගැන-කපුගෙදරගෙන්-හෙළිදරව්වක්",
       "Category": "Sports",
       "Parent URL": "https://www.hirunews.lk/sports/all-news.php?pageID=385"
}