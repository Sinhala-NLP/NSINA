{
       "Source": "hirunews",
       "Timestamp": "Wednesday, 16 June 2021 - 14:45",
       "Headline": "පාපන්දු වසන්තය යළි උදාවෙයි",
       "News Content": "පාපන්දු පිටියට යළි වසන්තය උදා කරමින් ලොව ප්‍රමුඛතම තරගාවලි 2ක් මේ දිනවල යුරෝපයේදී සහ දකුණු ඇමරිකාවේදී පැවැත්වෙනවා.\nයුරෝපයේ පැවැත්වෙන යුරෝ කුසලාන පාපන්දු තරගාවලියේ තරඟ 3ක් ඊයේ ක්‍රියාත්මක වුණා.\nඑහිදී ස්පාඤ්ඤය සහ ස්වීඩනය ඊ කාණ්ඩයෙන් තරඟ බිමට පිවිසි අතර එම තරඟයේ සම්පූර්ණ කාලය නිමා වන විට දෙපිළටම ගෝල රැස්කර ගැනීමට නොහැකිව තරඟය ජය පරාජයෙන් තොරව අවසන් වුණා.\nඑෆ් කාණ්ඩයෙන් පෘතුගාලය සහ බංගේරියාව තරග වැදුණු අතර ප්‍රේක්ෂකයින් 60,000කගේ සහභාගීත්වයෙන් පැවති මෙම තරඟයේ ගෝල 3ට බින්දුවක් ලෙස පහසු ජයක් හිමි කර ගන්නට පෘතුගාලය සමත් වුණා",
       "URL": "https://www.hirunews.lk/sports/274467/පාපන්දු-වසන්තය-යළි-උදාවෙයි",
       "Category": "Sports",
       "Parent URL": "https://www.hirunews.lk/sports/all-news.php?pageID=52"
}