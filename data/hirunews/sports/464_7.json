{
       "Source": "hirunews",
       "Timestamp": "Thursday, 18 June 2015 - 11:43",
       "Headline": "Update : ශ්‍රී ලංකා - පකිස්ථාන තරඟය : ශ්‍රී ලංකාව ලකුණු 19 යි",
       "News Content": "සංචාරක පාකිස්ථාන කණ්ඩායම සහ ශ්‍රී ලංකා කණ්ඩායම අතර පළමු ටෙස්ට් තරඟය මේ වනවිට ගාල්ල ජාත්‍යන්තර ක්‍රිකට් ක්‍රීඩාංගණයේදී ආරම්භ වී තිබෙනවා. අද පෙරවරු 11 යි 30 ට පමණ කාසියේ වාසිය උරගා බැලීම සිදුකළ අතර එහිදී කාසියේ වාසිය දිනූ පාකිස්ථාන කන්ඩායම පළමුව පන්දුවට පහරදීමට ශ්‍රී ලංකා කණ්ඩායමට ආරාධනා කළා. මෙම තරඟය ඊයේ ආරම්භවීමට නියමිතව තිබුණත් වැසි සහිත කාලගුණය හේතුවෙන් ඊයේ දිනය අතහැර දැමීමටයි සිදුවුණේ. කෙසේ වෙතත් මේ වනවිට පන්දුවට පහරදෙන ශ්‍රී ලංකා කණ්ඩායම කිසිදු කඩුල්ලක් නොදැවී ලකුණු 19 ක් ලබා සිටිනවා.\nUpdate : Thursday, 18 June 2015 - 13:21\n-----------------------------------------------------------\nශ්‍රී ලංකා - පකිස්ථාන තරඟය ඇරඹෙයි - කාසියේ වාසිය පකිස්ථානයට\nසංචාරක පකිස්ථාන කණ්ඩායම සහ ශ්‍රී ලංකා කණ්ඩායම අතර පළමු ටෙස්ට් තරඟය තවත් සුළු වේලාවකින් ආරම්භවීමට නියමිතව තිබෙනවා. තරඟයේ කාසියේ වාසිය දිනා ගැනීමට පකිස්ථාන කණ්ඩායම සමත් වුණා. ඒ අනුව ඔවුන් මුලින්ම පන්දුවට පහරදීම සදහා ශ්‍රී ලංකා කණ්ඩායමට ආරාධනය කළා.\nඊයේ (17) දිනයේ මෙම තරඟය ආරම්භවීමට නියමිතව තිබුණු ද ගාල්ල ජාත්‍යන්තර ක්‍රීඩාංගණයට අධික වර්ෂාවක් ඇදහැලීම හේතුවෙන් තරඟය අද දිනට කල් දැමුණා. අද අළුයම කාලයේ ද වර්ෂාව ඇද හැලීම හේතුවෙන් තරඟය ආරම්භ කිරීම ප්‍රමාද වීම හේතුවෙන් අද දිනයේ තරඟය බොහෝ විට පන්දුවාර 72කට සීමා කිරීමට විනිසුරුවන් තීරණය කර තිබෙනවා. ඒ අනුව දිවා ආහාර දහවල් 1.30ට සහ තේපැන් සදහා තරඟය 3.40ට නතර කරනු ඇති. පස්වරු 5.45ට අද දිනය සදහා තරඟය නතර කිරීමට විනිසුරුවන්ගේ බලාපොරොත්තුවනවා.",
       "URL": "https://www.hirunews.lk/sports/111641/ශ්‍රී-ලංකා-පකිස්ථාන-තරඟය-ඇරඹෙයි-කාසියේ-වාසිය-පකිස්ථානයට",
       "Category": "Sports",
       "Parent URL": "https://www.hirunews.lk/sports/all-news.php?pageID=464"
}