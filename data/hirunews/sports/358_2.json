{
       "Source": "hirunews",
       "Timestamp": "Saturday, 28 January 2017 - 20:19",
       "Headline": "පළමු තරඟයේ ජය දකුණු අප්‍රිකානුවන්ට",
       "News Content": "තරඟ පහකින් සමන්විත ශ්‍රී ලංකා දකුණු අප්‍රිකා එක්දින තරඟාවලියේ පළමු තරඟය කඩුලු අටකින් ජය හිමිකරගන්නට දකුණු අප්‍රිකානු කණ්ඩායම සමත් වුණා.\nදකුණු අප්‍රිකාවේ පෝට් එලිසබෙත්හි හිදී පැවති තරඟයේ පළමුවෙන් පන්දුවට පහරදුන් ශ්‍රී ලංකා කණ්ඩායම පන්දුවාර 48යි පන්දු 3කදී සියලුදෙනා දැවී රැස් කර ගත් ලකුණු සංඛ්‍යාව 181 ක්.\nලකුණු 182ක ජයග්‍රාහී ඉලක්කයක් හඹා ගිය දකුණු අප්‍රිකානුවන් පන්දුවාර 34යි පන්දු 02 කදී කඩුලු 02ක් පමණක් දැවී එම ඉලක්කය පසුකර යාමට සමත් වුණා.\nදකුණු අප්‍රිකාව වෙනුවෙන් හෂීම් අම්ලා ලකුණු 57 ක් රැස්කළ අතර, පෆ් ඩු ප්ලෙසිස් නොදැවී ලකුණු 55 ක් ලබාගත්තා.\nශ්‍රී ලංකා ඉනිමේ විශේෂ අවස්ථා පහතින් නරඹන්න.",
       "URL": "https://www.hirunews.lk/sports/153148/පළමු-තරඟයේ-ජය-දකුණු-අප්‍රිකානුවන්ට",
       "Category": "Sports",
       "Parent URL": "https://www.hirunews.lk/sports/all-news.php?pageID=358"
}