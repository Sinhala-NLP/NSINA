{
       "Source": "hirunews",
       "Timestamp": "Tuesday, 08 November 2022 - 21:02",
       "Headline": "\\\"Asia Junior Hopes මේස පන්දු තරඟාවලියට ශ්‍රී ලංකාවෙන් ක්‍රීඩකයින් දෙදෙනෙක්",
       "News Content": "කසකස්ථානයේ පැවති \\\"Asia Junior Hopes තරඟාවලිය සඳහා මහනුවර විද්‍යර්ථ විද්‍යාලයෙන් අගස්ත්‍ය අනන්දිත හා කොළඹ විශාඛා විද්‍යාලයෙන් සෙනායා තිසුලි තේරී පත් වුණු අතර ඔක්තෝබර් මස 29 වන දින කසකස්ථානය බලා ලංකාවෙන් පිටත් වී ගියා.\nඑහිදී 31/1/2/3 යන දිනයන් තුළ පුහුණු සැසියකට සම්බන්ධ වූ ඔවුන් නොවැම්බර් මස 4/5දිනයන් හිදී මේස පන්ඳු තරඟාවලියට සහභාගී වී ආසියාවේ පළමු අට දෙනා අතරට ඒමට වරම් ලැබුවා.\nතරඟාවලිය අවසානයේදී සෙනායා ක්‍රීඩිකාවන් 13 දෙනෙකු අතරින් 6 වන ස්ථානය ලබා ගැනීමටත් අගස්ත්‍ය ක්‍රීඩකයන් 16 දෙනෙකු අතරින් 7 ස්ථානය හිමි කරගැනීමටත් සමත් වුනා.\nමොවුන් දෙදෙනා සමඟ කිසිදු පුහුණුකරුවෙකු සහභාගී නොවුණු අතර තරඟාවලියේ දී ඔවුන් ක්‍රීඩාකරණු ලබුවේ කිසිදු පුහුණුකරුවෙකු නොමැතිවයි.",
       "URL": "https://www.hirunews.lk/sports/319929/asia-junior-hopes-මේස-පන්දු-තරඟාවලියට-ශ්‍රී-ලංකාවෙන්-ක්‍රීඩකයින්-දෙදෙනෙක්",
       "Category": "Sports",
       "Parent URL": "https://www.hirunews.lk/sports/all-news.php?pageID=12"
}