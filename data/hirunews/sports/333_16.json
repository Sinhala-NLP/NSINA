{
       "Source": "hirunews",
       "Timestamp": "Sunday, 07 May 2017 - 12:02",
       "Headline": "IPL වාර්තා පොත් වෙනස් කරමින් මාලිංගගෙන් වාර්තාවක්",
       "News Content": "ඉන්දීය ප්‍රිමියර් ලීග් තරගාවලියේ කඩුලු 150 සීමාව පසුකළ පළමු පන්දු යවන්නා බවට පත් වෙමින් IPL වාර්තා අතරට එක් වීමට ශ්‍රී ලංකා වේග පන්දුයවන ක්‍රීඩක ලසිත් මාලිංග ඊයේ සමත්වුණා.\nදිල්ලි ඩෙයාඩෙවිල්ස් කණ්ඩායම සහ මුම්බායි ඉන්දියන්ස් කණ්ඩායම අතර ඊයේ පැවැති තරඟයේදී තමන් යැවූ පන්දුවාර 02 තුලදී ලකුණු 05ක් පමණක් ලබා දී  දිල්ලි කණ්ඩායමේ කඩුලු දෙකක් බිද දමමින් මාලිංග මෙම වාර්තාව පිහිටවනු ලැබුවා.\nඒ අනුව මාලිංග සිය IPL කඩුලු සංඛ්‍යාව 151ක් බවට පත්කරගත් අතර තරඟ 105ක දී ඔහු මෙම දක්ෂතාවය දැක්වීම විශේෂත්වයක්.\nIPL තරගාවලියේ වැඩිම කඩුලු දවාගැනීම් අතර දෙවන ස්ථානය ඉන්දියාවේ අමිත් මිශ්රා පසුවන්නේ කඩුලු 133ක් දවා ගනිමින්.\nඑම සටහනේ තුන්වන ස්ථානය හිමිකර ගැනීමට කඩුලු 127ක් බිදහෙළා ඇති මුම්බායි ඉන්දියන්ස් කණ්ඩායමේ දග පන්දු යවන ක්‍රීඩක හර්බජාන් සිං සමත්ව සිටිනවා.",
       "URL": "https://www.hirunews.lk/sports/160788/ipl-වාර්තා-පොත්-වෙනස්-කරමින්-මාලිංගගෙන්-වාර්තාවක්",
       "Category": "Sports",
       "Parent URL": "https://www.hirunews.lk/sports/all-news.php?pageID=333"
}