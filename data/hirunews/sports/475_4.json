{
       "Source": "hirunews",
       "Timestamp": "Thursday, 16 April 2015 - 19:40",
       "Headline": "සංගා නැවතත් ක්‍රිකට් පිටියට",
       "News Content": "එළඹෙන එංගලන්ත ප්‍රාන්ත ක්‍රිකට් තරගාවලිය තමන්ට කලකට පසු නිදහසේ පිතිහරඹයේ යෙදිය හැකි අවස්ථාවක් උදාකරන තරගාවලියක් බව කුමාර් සංගක්කාර පවසනවා.\nප්‍රාන්ත ක්‍රිකට් තරගාවලියේදී සරේ ප්‍රාන්ත ක්‍රිකට් කණ්ඩායම නියෝජනය කරන සංගක්කාර කියා සිටියේ දින හතරේ තරඟයකදී එක්දින තරඟයකට වඩා පිතිකරුවෙකුට නිදහසේ පිතිකරණයේ යෙදිය හැකි බවයි.\nලෝක කුසලාන තරගාවලිය හේතුවෙන් මාස 3ක කාලයක් තමන්ට එම අවස්ථාව අහිමිව තිබූ බව ද සංගක්කාර පවසනවා.\nඑමෙන්ම මෙවර ප්‍රාන්ත තරගාවලියේදී සරේ ප්‍රාන්ත කණ්ඩායම වෙනුවෙන් සාර්ථක ඉනිම් කිහිපයක් ගොඩ නැගීම තම ප්‍රධාන අරමුණ බව ද එංගලන්ත මාධ්‍ය වෙත අදහස් දැක්වූ කුමාර් සංගක්කාර තවදුරටත් කියා සිටියා.",
       "URL": "https://www.hirunews.lk/sports/107678/සංගා-නැවතත්-ක්‍රිකට්-පිටියට",
       "Category": "Sports",
       "Parent URL": "https://www.hirunews.lk/sports/all-news.php?pageID=475"
}