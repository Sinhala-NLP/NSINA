{
       "Source": "hirunews",
       "Timestamp": "Monday, 29 April 2019 - 13:25",
       "Headline": "ලෝක කුසලාන බංග්ලාදේශ සංචිතයට 19 දෙනෙක්",
       "News Content": "ලෝක කුසලාන එක්දින ක්‍රිකට් තරගාවලිය සදහා සහභාගි වන බංග්ලාදේශ සංචිතයට  මේ වන විට ක්‍රීඩකයින් 19 දෙනෙකු ඇතුලත්ව සිටිනවා.\nපසුගියදා 15 දෙනෙකුගෙන් යුත් ලෝක කුසලාන සංචිතය නම් කිරිමෙන් පසු දග පන්දු යවන ක්‍රීඩක නයීම් හසන් සහ තුන් ඉරියව් ක්‍රීඩක යසීර් අලී නම් කිරිමටයි බංග්ලාදේශ ක්‍රිකට් පාලන මණ්ඩලය තීරණය කළේ.\nඅනතුරුව බටහිර ඉන්දීය කොදෙව් සහ අයර්ලන්ත කණ්ඩායම් සමග පැවත්වීමට නියමිත තුන් කොන් එක්දින තරගාවලිය සදහා ද තවත් ක්‍රිඩකයින් දෙදෙනෙකු  බංග්ලාදේශ  කණ්ඩායමට නම් කර තිබෙනවා.\nබටහිර ඉන්දීය කොදෙව්, අයර්ලන්ත සහ බංග්ලාදේශ තුන්කොන් එක්දින තරගාවලිය ඩබ්ලින් හිදි මැයි 05 වනදා ආරම්භ විමට නියමිතයි.",
       "URL": "https://www.hirunews.lk/sports/215391/ලෝක-කුසලාන-බංග්ලාදේශ-සංචිතයට-19-දෙනෙක්",
       "Category": "Sports",
       "Parent URL": "https://www.hirunews.lk/sports/all-news.php?pageID=164"
}