{
       "Source": "hirunews",
       "Timestamp": "Saturday, 26 October 2013 - 15:06",
       "Headline": "මැතිව්ස්ගේ පූනේ වොරියස් පිලේ අයි.පී.එල් සාමාජිකත්වය අත්හිටුවයි.",
       "News Content": "ඇන්ජලෝ මැතිව්ස් නායකත්වය දරන පූනේ වොරියස් කණ්ඩායමේ අයි.පී.එල් සාමාජිකත්වය තාවකාලිකව අත්හිටුවීමට ඉන්දීය ක්‍රිකට් පාලක මණ්ඩලය තීරණය කර තිබෙනවා. ඉන්දීය මාධ්‍ය වාර්තා සඳහන් කළේ තරඟ සංවිධායකයින් වෙත ගෙවිය යුතු ඇප මුදල් තැන්පත් කිරීම පැහැර හැරීම නිසා මෙම තීරණය ගෙන ඇති බවයි. ඒ අනුව, මී ළඟ අයි.පී.එල් තරගාවලියට එක්වීමට නම් ඉන්දීය ක්‍රිකට් පාලක මණ්ඩලය  වෙත පූනේ වොරියස් කණ්ඩායම බිලියන 1 යි දශම 7 කට අධික මුදලක් වෙත ගෙවිය යුතු වනවා. ඒ සඳහා ඔවුන්ට දින 30 ක කාලයක් හිමිවන බවයි වාර්තා වන්නේ.",
       "URL": "https://www.hirunews.lk/sports/70085/මැතිව්ස්ගේ-පූනේ-වොරියස්-පිලේ-අයි-පී-එල්-සාමාජිකත්වය-අත්හිටුවයි",
       "Category": "Sports",
       "Parent URL": "https://www.hirunews.lk/sports/all-news.php?pageID=507"
}