{
       "Source": "hirunews",
       "Timestamp": "Tuesday, 12 September 2017 - 14:05",
       "Headline": "තරඟ පවාදීම පිළිබඳ පරීක්ෂණ වාර්තාව ලබන සෙනසුරාදා",
       "News Content": "2016 වසරේ  ශ්‍රී ලංකා ක්‍රිකට්‌ ආයතනය විසින් සංවිධානය කරන ලද පළමු පෙළ ප්‍රිමියර් ක්‍රිකට්‌ තරගයකදී සිදුවූ බව කියන තරග පාවාදීමේ සිද්ධිය පිළිබඳ පරීක්‍ෂණ වාර්තාව ලබන සෙනසුරාදා (16) වැනිදා ක්‍රිකට්‌ ප්‍රධානීන් සිටින කළමනාකරණ කමිටුවේ දී සාකච්ඡා කිරීමට නියමිත බව ශ්‍රී ලංකා ක්‍රිකට්‌ උප සභාපති කේ.මතිවානන් හිරු වෙත ප්‍රකාශ කළා.\nදේශීය ක්‍රිකට් භාරව ද කටයුතු කරන නිලධාරියා වන කේ.මතිවානන් කියා සිටියේ වාර්තාව ගැන එදින සාකච්ඡා කර තීරණයක් ගන්නා බවයි.\n2016 වසරේ පානදුර ක්‍රීඩා සමාජය සහ කළුතර පී.සී.සී. කණ්‌ඩායම අතර පැවැති තරගයේ දී මෙසේ තරග පාවා දීමක් සිදු වුවා යයි චෝදනා එල්ල වුනා.\nවාර්තාව එදින සාකච්ඡා කර විධායක කමිටුවට භාර දීමට නියමිතයි.\nකෙසේ වෙතත් මෙම තරග පාවාදීමේ සිද්ධිය ගැන සෙවීමට පත් කළ කමිටුවේ වාර්තාව ඉතා ඉක්මනින් නිකුත් කරන බව මිට පෙර සඳහන් වුනා.\nඑහෙත් මාස හයක පමණ කාලයක්‌ අදාළ වාර්තාවේ තොරතුරු එළියට දැමීම ප්‍රමාද වී තිබෙනවා.\nමේ තත්වය මත එය තවත් ප්‍රමාද වන බවයි වාර්තා වන්නේ.",
       "URL": "https://www.hirunews.lk/sports/170726/තරඟ-පවාදීම-පිළිබඳ-පරීක්ෂණ-වාර්තාව-ලබන-සෙනසුරාදා",
       "Category": "Sports",
       "Parent URL": "https://www.hirunews.lk/sports/all-news.php?pageID=299"
}