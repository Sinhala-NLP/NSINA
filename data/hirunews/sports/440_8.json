{
       "Source": "hirunews",
       "Timestamp": "Monday, 16 November 2015 - 14:35",
       "Headline": "ඕස්ට්‍රේලියාව 100/2",
       "News Content": "සංචාරක නවසීලන්ත කණ්ඩායම සහ  ඕස්ට්‍රේලියාව අතර, පර්ත් හි පැවැත්වෙන දෙවන ටෙස්ට් තරඟයේ සිය දෙවන ඉනිම ක්‍රීඩා කරන  ඕස්ට්‍රේලියාව මේ වනවිට කඩුලූ 2 ක් දැවී ලකුණු 100ක් ලබා සිටිනවා.\nතරඟයේ පළමුව පන්දුවට පහරදුන්  ඕස්ට්‍රේලියාව කඩුලූ 9 ක් දැවී ලකුණු 559 ක් ලබා සිටියදී සිය ඉනිම අත්හිටවනු ලැබුවා. ඩේවිඞ් වොනර් ලකුණු 253 යි.\nනවසීලන්තය සිය පළමු ඉනිම වෙනුවෙන් සියල්ලන් දැවී ලබාගත්තේ ලකුණු 624 ක් පමණයි. රොස් ටේලර් ලකුණු 290 ක් ලබාගත්තා. මෙම තරඟයේදී  ඕස්ට්‍රේලියාවේ මිචෙල් ස්ටක් ලොව වේගවත්ම පන්දුව යැවූ පස්වන ක්‍රීඩකයා බවට පත්වීම විශේෂත්වයක්.\nඒ, පැයට කිලෝමීටර් 160 යි දශම 4 ක වේගයකින් පන්දුවක් යොමු කරමින්. දැනට ලොව වේගවත්ම පන්දුවට හිමිකම් කියන්නේ පැයට කිලෝමීටර් 161 යි දශම 3 ක වේගයකින් පන්දු යැවූ පාකිස්ථානයේ සොයිබ් අක්තාර්.",
       "URL": "https://www.hirunews.lk/sports/120303/ඕස්ට්‍රේලියාව-100-2",
       "Category": "Sports",
       "Parent URL": "https://www.hirunews.lk/sports/all-news.php?pageID=440"
}