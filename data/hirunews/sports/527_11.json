{
       "Source": "hirunews",
       "Timestamp": "Monday, 01 July 2013 - 8:45",
       "Headline": "බටහිර ඉන්දීය කොදෙව්වන්ට ජය.",
       "News Content": "බටහිර ඉන්දීය කොදෙව් දූපත් හි පැවැත්වෙන තුන්කොන් එක්දින ක්‍රිකට් තරඟාවලියට අදාළව ඊයේ දිනයේදී ඉන්දියාව සහ බටහිර ඉන්දීය කොදෙව් පිල අතර පැවති තරඟයෙන් බටහිර ඉන්දීය කොදෙව් පිල ජයග්‍රහණය කළා. කාසියේ වාසිය දිනාගත් බටහිර ඉන්දීය කොදෙව් පිල පන්දුවට පහරදීම සඳහා ඉන්දියාවට ආරාධනා කළා. ඒ අනුව ප්‍රථමයෙන් පන්දුවට පහරදුන් ඉන්දීය කණ්ඩායම නියමිත පන්දු වාර 50 අවසානයේ කඩුලූ 7 ක් දැවී ලකුණු 229 ක් රැස් කරගත්තා. පිළිතුරු ඉනිම ක්‍රීඩා කළ බටහිර ඉන්දීය කොදෙව් පිල පන්දු වාර 47 යි පන්දු 4 කදී කඩුලූ 9 ක් දැවී ලකුණු 230 ක් රැස් කරගනිමින් සිය ජයග්‍රහණය වාර්තා කළා.",
       "URL": "https://www.hirunews.lk/sports/62103/බටහිර-ඉන්දීය-කොදෙව්වන්ට-ජය",
       "Category": "Sports",
       "Parent URL": "https://www.hirunews.lk/sports/all-news.php?pageID=527"
}