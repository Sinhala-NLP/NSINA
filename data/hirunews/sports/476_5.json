{
       "Source": "hirunews",
       "Timestamp": "Thursday, 09 April 2015 - 13:14",
       "Headline": "ෆිල් හියුස් වෙනුවෙන් සැමරුම් තරඟයක්",
       "News Content": "පන්දුවක් හිසේ වැදීමෙන් මියගිය ඕස්ට්‍රේලියානු ක්‍රීඩක ෆිල් හියුස් අනුස්මරණය කරමින් ක්‍රිකට් තරඟයක් පැවැත්වීමට නේපාල ක්‍රිකට් සංගමය තීරණය කර තිබෙනවා. ඒ අනුව  ඕස්ට්‍රේලියානු කණ්ඩායමක් සහ නේපාල ක්‍රිකට් කණ්ඩායමක් අතර අප්‍රේල් 11 වැනිදා මෙම තරඟය පැවැත්වෙනු ඇති. මෙම තරඟය සඳහා පන්දු වාර 63 ක් ක්‍රීඩා කිරීමටද සැළසුම් කර තිබෙනවා. එහිදී එක් පිලකට ක්‍රීඩා කළ හැක්කේ පන්දු වාර 31 යි පන්දු 3 ක් පමණයි.  ඕස්ට්‍රේලියාවේ ප්‍රාන්ත තරඟයක් අතරතුර ෆිල් හියුස් පන්දුවක් හිසේ වැදී ක්‍රීඩා පිටියෙන් ඉවත්වනවිට ඔහු ලකුණු 63ක් ලබා සිටියා. එය සිහි කිරීම සඳහායි මෙම තරඟය පන්දු වාර 63 කට සීමා කර ඇත්තේ.",
       "URL": "https://www.hirunews.lk/sports/107220/ෆිල්-හියුස්-වෙනුවෙන්-සැමරුම්-තරඟයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=476"
}