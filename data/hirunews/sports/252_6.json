{
       "Source": "hirunews",
       "Timestamp": "Thursday, 22 February 2018 - 13:37",
       "Headline": "කෝලි නිදහස් කුසලානයෙන් ඉවත්වන ලකුණු",
       "News Content": "ශ්‍රී ලංකාවේ පැවැත්වෙන නිදහස් කුසලාන විස්සයි විස්ස තරගාවලියේදී ඉන්දීය ක්‍රිකට් නායක විරාත් කෝලි විවේක ගන්වන්නට ඉඩ ඇති බව එරට මාධ්‍ය වාර්තා කරනවා.\nතරගාවලි කිහිපයක් එක දිගට ක්‍රීඩා කිරීම නිසා ඔහු විවේකයක් අවශ්‍ය බව පැවසුවහොත් ඔහු නිදහස් කුසලාන තරගාවලියේදී විවේක ගැන්වීමට සුදානම් බව ඉන්දීය තේරීම් කමිටු සභාපතිවරයා පවසනවා.\nදකුණු අප්‍රිකාවේදී දීර්ඝ සංචාරයකට ඉන්දීය කණ්ඩායම සහභාගී වූ අතර එම තරගාවලියේ සියලු තරගවලට කෝලි ක්‍රීඩා කල අතර, ඒ නිසා, අවශ්‍ය නම් කොලිට විවේකයක් ලබාදීමට පසුබට නොවන බවයි තේරීම් කමිටු සභාපතිවරයා වැඩි දුරටත් පවසන්නේ.\nලබන 6වෙනිදා ආරම්භවන නිදහස් කුසලාන විස්සයි විස්ස තරගාවලියට ශ්‍රී ලංකාව, ඉන්දියාව සහ බංග්ලාදේශය එක්වීමට නියමිතයි.\nලබන සතියේදී නිදහස් කුසලානයට එක්වන ඉන්දීය කණ්ඩායම නම් කරන බවයි තේරීම් කමිටු සභාපතිවරයා සදහන් කලේ.",
       "URL": "https://www.hirunews.lk/sports/184249/කෝලි-නිදහස්-කුසලානයෙන්-ඉවත්වන-ලකුණු",
       "Category": "Sports",
       "Parent URL": "https://www.hirunews.lk/sports/all-news.php?pageID=252"
}