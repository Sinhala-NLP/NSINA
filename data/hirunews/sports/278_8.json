{
       "Source": "hirunews",
       "Timestamp": "Monday, 27 November 2017 - 9:20",
       "Headline": "ඉන්දු - ශ්‍රී ලංකා දෙවන ටෙස්ට් තරගයේ 04 වන දිනය අද",
       "News Content": "සංචාරක ශ්‍රී ලංකා කණ්ඩායම සහ ඉන්දියාව අතර නාග්පූර් හි පැවැත්වෙන දෙවන ටෙස්ට් තරඟයේ 04 වන දිනය අදයි.\nතුන්වන දිනය වූ ඊයේ දිනයේ තරඟය නතර කරන විට ශ්‍රී ලංකා කණ්ඩායම සිය දෙවන ඉනිම සඳහා එක් කඩුල්ලක් දැවී ලබා සිටි ලකුණු සංඛ්‍යාව 21ක්.\nපළමු ඉනිම ක්‍රීඩා කළ ඉන්දීය පිල කඩුලු 06 ක් දැවී ලකුණු 610 ක් ලබා සිටියදී සිය ඉනිම අත්හිටුවනු ලැබුවා.\nශ්‍රී ලංකාව පළමු ඉනිම සඳහා සියලූ දෙනා දැවී රැස් කළ ලකුණු සංඛ්‍යාව 205ක්.\nදෙවන ඉනිමේදී ශ්‍රී ලංකා පිළ තවමත් පසුවන්නේ ඉන්දියාවට වඩා ලකුණු 384ක් පිටුපසින්.\nමේ අතර ශ්‍රී ලංකා කණ්ඩායමේ දඟ පන්දු යවන ක්‍රීඩක ඩිල්රුවන් පෙරේරා සිය ටෙස්ට් ක්‍රිකට් දිවියේ සුවිශේෂී කඩයිමක් අසලට පැමිණ තිබෙනවා.\nඒ ජාත්‍යන්තර ටෙස්ට් කඩුලු 99ක් ලබා ගනිමින්.\nඒ අනුව තවත් එක් කඩුල්ලක් ලබාගතහොත් ජාත්‍යන්තර ටෙස්ට් කඩුලු 100 වාර්තා කිරීමට හැකියාව ඩිල්රුවන් පෙරේරාට හිමිවනවා.\nශ්‍රී ලංකා ඉන්දියා දෙවන ටෙස්ට් තරඟයේ තුන්වන දිනය වූ ඊයේ දිනයේදී ඉන්දීය කණ්ඩායමේ රවිචන්ද්‍රන් අශ්වින්ගේ කඩුල්ල දවා ගැනීමත් සමඟ ඩිල්රුවන් සිය 99 වන ටෙස්ට් කඩුල්ල වාර්තා කළා.\nඩිල්රුවන් පෙරේරා තව එක් කඩුල්ලක් දවා ගතහොත් ටෙස්ට් කඩුලු 100 සම්පුර්ණ කළ 06වන ශ්‍රී ලාංකික ක්‍රීඩකයා ලෙස වාර්තා අතරට එක්වනවා.\nrnrnrnrn\\r\\n",
       "URL": "https://www.hirunews.lk/sports/177013/ඉන්දු-ශ්‍රී-ලංකා-දෙවන-ටෙස්ට්-තරගයේ-04-වන-දිනය-අද",
       "Category": "Sports",
       "Parent URL": "https://www.hirunews.lk/sports/all-news.php?pageID=278"
}