{
       "Source": "hirunews",
       "Timestamp": "Sunday, 19 May 2013 - 7:57",
       "Headline": "බැංගලෝර්  - පන්ජාබ් ඊයේ තරඟ ජයගනී",
       "News Content": "ඉන්දීය ප්‍රිමියර් ලීග් තරඟාවලියේ තරඟ දෙකක් ඊයේ පැවැත්වුණා. එහිදී රෝයල් චැලෙන්ජර්ස් බැංගලෝර් සහ චෙන්නායි සුපර් කිංග්ස් කණ්ඩායම අතර පැවති තරඟය අයහපත් කාලගුණය හේතුවෙන් පන්දු වාර 8 කට සීමා වුණා. එහිදී බැංගලෝර් කණ්ඩායම පන්දු වාර 8 අවසානයේ කඩුලූ දෙකක් දැවී ලකුණු 106 ක් රැස් කළා. විරාත් කෝලි  නොදැවී ලකුණු 56 යි. චෙන්නායි කණ්ඩායමට නියමිත පන්දු වාර 8 අවසානයේ කඩුලූ 6 ක් දැවී ලබාගත හැකිවූයේ ලකුණු 82 ක් පමණයි. ඒ අනුව රෝයල් චැලෙන්ජර්ස් බැංගලෝර් කණ්ඩායම එම තරඟය ලකුණු 24 කින් ජයගත්තා.\nඅනෙක් තරඟය පැවැත්වුණේ කිංග්ස් ඉලෙවන් පන්ජාබ් කණ්ඩායම සහ මුම්බායි ඉන්දියන්ස් කණ්ඩායම අතරයි. එම තරඟය කිංග්ස් ඉලෙවන් පන්ජාබ් කණ්ඩායම ලකුණු 50 කින් ජයගත්තා. ඔවුන් පළමුවෙන් පන්දුවට පහරදෙමින් නියමිත පන්දුවාර 20 අවසානයේ කඩුලූ 8 ක් දැවී ලකුණු 183 ක් රැස් කළා. මුම්බායි කණ්ඩායමට පන්දුවාර 19 යි පන්දු එකකදී සියලූදෙනා දැවී ලබාගත හැකිවූයේ ලකුණු 133 ක් පමණයි.",
       "URL": "https://www.hirunews.lk/sports/59237/බැංගලෝර්-පන්ජාබ්-ඊයේ-තරඟ-ජයගනී",
       "Category": "Sports",
       "Parent URL": "https://www.hirunews.lk/sports/all-news.php?pageID=535"
}