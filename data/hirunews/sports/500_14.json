{
       "Source": "hirunews",
       "Timestamp": "Tuesday, 03 December 2013 - 13:27",
       "Headline": "වීඩීයෝ : ICC තිළිණ සඳහා ක්‍රීඩකයින් නම් කෙරේ.",
       "News Content": "අන්තර් ජාතික ක්‍රිකට් සම්මේලනයේ මෙවර තිළිණ ප්‍රදානය සඳහා ශ්‍රී ලංකා ක්‍රීඩකයන් කිහිප දෙනෙකුම නම් කර තිබෙනවා. අයි.සී.සී. ක්‍රිකට් තිළිණ සඳහා අවසන් ක්‍රීඩක ලැයිස්තු ජාත්‍යන්තර ක්‍රිකට් සම්මේලනය මගින් අද (03) ප්‍රකාශයට පත් කළා. ඒ අනුව කුමාර් සංගක්කාර වසරේ ක්‍රිකට් ක්‍රීඩකයා සඳහා පිරිනැමෙන ශ්‍රීමත් ගාර්ෆීල්ඞ් සෝබර්ස් තිළිණය සඳහා නම් කර ඇත්තේ එම්.එස්. දෝනි, ඇලෙස්ටෙයාර් කුක්, මයිකල් ක්ලාක්, ජේම්ස් ඇන්ඩර්සන් සහ හසීම් අම්ලා සමගයි.\nසංගක්කාර වසරේ එක්දින ක්‍රීඩකයා සඳහා වන තිළිණයට තෝරා ගැනුණු අවසන් ක්‍රීකඩයන් 6 දෙනාට ද ඇතුළත්. විස්සයි විස්ස ජාත්‍යන්තර තරගවලදී දැක්වූ හොඳම දස්කම වෙනුවෙන් අජන්ත මෙන්ඩිස් ද නම් කර ඇති අතර ඒ, සිම්බාබ්වේ පිළට එරෙහිව ලකුණු 8ක් ලබාදී කඩුලූ 6ක් ලබා ගනිමින් ඔහු දැක්වූ දස්කම වෙනුවෙන්.\nක්‍රිකට් ක්‍රීඩාවේ ජීව ගුණය රැකීම වෙනුවෙන් පිරිනැමෙන ස්පිරිට් ඔෆ් ද ක්‍රිකට් තිළිණය සඳහා මහේල නම් කර ඇත්තේ බංග්ලාදේශයේ ෆරාඞ් රීසා සමගින්.",
       "URL": "https://www.hirunews.lk/sports/72656/වීඩීයෝ-icc-තිළිණ-සඳහා-ක්‍රීඩකයින්-නම්-කෙරේ",
       "Category": "Sports",
       "Parent URL": "https://www.hirunews.lk/sports/all-news.php?pageID=500"
}