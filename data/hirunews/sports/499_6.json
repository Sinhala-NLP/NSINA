{
       "Source": "hirunews",
       "Timestamp": "Tuesday, 10 December 2013 - 12:49",
       "Headline": "ශ්‍රී ලංකා ක්‍රිකට් පුහුණුකරු ධුරයට තුන්කොන් සටනක්.",
       "News Content": "ශ්‍රී ලංකා ක්‍රිකට් පිලේ ජාතික පුහුණුකරු තනතුර සඳහා හිටපු සහායක පුහුණුකරු පෝල් ෆාබ්‍රේස්ගේ නම ද අවසන් අපේක්ෂකයන් අතරට එක්කර තිබෙනවා. ඊයේ ඔහු ශ්‍රී ලංකා ක්‍රිකට් ආයතනයේ සම්මුඛ පරීක්ෂණයකට ද සහභාගි වුණා. ඉදිරි සතියේ ඔහුට දෙවැනි පරීක්ෂණයකට ද සහභාගිවීමට සිදුවනවා. මේ අනුව, මාවන් අතපත්තු, මාර්ක් ඬේවිස් සහ පෝල් ෆාබ්‍රේස් යන තුන්දෙනා අතුරෙන් එක් අයෙක් වෙත ජාතික පුහුණුකරු තනතුර සඳහා තෝරා ගැණෙනු ඇති. ශ්‍රී ලංකා පිලේ වත්මන් පුහුණුකරු ග්‍රැහැම් ෆෝඞ් පාකිස්ථානය සමඟ පැවැත්වෙන තරගාවලියෙන් පසු, සිය තනතුරෙන් ඉවත් වනවා. ඔහු වෙනුවට තෝරා ගැනෙන නව පුහුණුකරු මේ මස අවසන් වනවිට නම් කිරීමටයි ශ්‍රී ලංකා ක්‍රිකට් ආයතනය සැලසුම් කර ඇත්තේ.",
       "URL": "https://www.hirunews.lk/sports/73132/ශ්‍රී-ලංකා-ක්‍රිකට්-පුහුණුකරු-ධුරයට-තුන්කොන්-සටනක්",
       "Category": "Sports",
       "Parent URL": "https://www.hirunews.lk/sports/all-news.php?pageID=499"
}