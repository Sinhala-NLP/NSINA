{
       "Source": "hirunews",
       "Timestamp": "Wednesday, 24 June 2015 - 13:36",
       "Headline": "යෂීර් ගැන වැඩියෙන් හොයමු - කෞෂාල් සිල්වා කියයි",
       "News Content": "හෙට කොළඹදී ආරම්භ වන ශ්‍රී ලංකා - පාකිස්ථාන දෙවන ටෙස්ට් තරඟයේදී පාකිස්ථාන කණ්ඩායමේ දඟ පන්දු යවන ක්‍රීඩක යෂීර් ෂා පිළිබඳව වැඩි අවධානයක් යොමුකළ යුතු බව ශ්‍රී ලංකා කණ්ඩායමේ ආරම්භක පිතිකරු කෞෂාල් සිල්වා පවසනවා. ඔහු සඳහන් කළේ ගාල්ලේ පැවති තරඟයේදී ශ්‍රී ලාංකීය පිතිකරුවන් යෂීර් ෂා ගේ පන්දු යැවීම හමුවේ දැඩි අපහසුතාවට පත්වූ බවයි. ඔහුගේ පන්දුයැවීම පිළිබඳව මීට වඩා ශ්‍රී ලංකා කණ්ඩායමේ පිතිකරුවන් අධ්‍යයනය කළ යුතු බව ද කෞෂාල් සිල්වා පෙන්වා දෙනවා. පළමු ටෙස්ට් තරඟයේ දෙවන ඉනිමේදී යෂීර් ෂා ලකුණු 76 කට කඩුලූ 6 ක් බිඳ හෙලූවා.",
       "URL": "https://www.hirunews.lk/sports/112020/යෂීර්-ගැන-වැඩියෙන්-හොයමු-කෞෂාල්-සිල්වා-කියයි",
       "Category": "Sports",
       "Parent URL": "https://www.hirunews.lk/sports/all-news.php?pageID=463"
}