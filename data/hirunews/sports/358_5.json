{
       "Source": "hirunews",
       "Timestamp": "Saturday, 28 January 2017 - 14:17",
       "Headline": "ඩේවිඩ් වෝනර් සහ ඩිවිලියස්ගෙන් සුපිරි පිතිකරු විරාත් කෝලිට අභියෝගයක්",
       "News Content": "2016 වසර තුල ජාත්‍යන්තර ටෙස්ට්,එක්දින සහ විස්සයි විස්ස තරඟවලදී ක්‍රීඩකයන් දැක්වූ දක්ෂතා අනුව අනතර් ජාතික ක්‍රිකට් කවුන්සිලය ක්‍රීඩකයන් ශ්‍රේණිගත කිරීම සිදුකර තිබෙනවා.\nඒ අනුව පසුගිය වසරේ එක්දින පිතිකරුවන් අතර පෙරමුණ ගැනීමට ඕස්ට්‍රේලියානු ක්‍රීඩක ඩේවිඩ් වෝනර් සමත්ව ඇති අතර එම සටහනේ දෙවන සහ තෙවන ස්ථානවල පිළිවෙලින් දකුණු අප්‍රිකානු ක්‍රීඩක ඒ.බී.ඩිවිලියස් සහ ඉන්දියාවේ විරාත් කෝලි පසුවනවා.\nඑක්දින පන්දු යවන්නන් අතර පෙරමුණේ සිටින්නේ නවසීලන්ත වේග පන්දු යවන ක්‍රීඩක ට්‍රේන් බෝල්ට්.\nඕස්ට්‍රේලියාවේ මිචල් ස්ටාර්ක් සහ දකුණු අප්‍රිකානුවේ ඉම්රාන් තාහිර් එක්දින පන්දු යවන්නන් අතර දෙවන සහ තුන්වන ස්ථානයන් හි පසුවනවා.\nපසුගිය වසරේ ටෙස්ට් පිතිකරුවන් අතර පෙරමුණේ පසුවන්නේ ඕස්ට්‍රේලියානු නායක ස්ටීව් ස්මිත්.\nටෙස්ට් පිතිකරුවන්ගේ ලැයිස්තුවේ දෙවන සහ තුන්වන ස්ථාන ඉන්දියාවේ විරාත් කෝලි සහ එංගලන්තයේ ජෝ රූට් හිමිකරගෙන ඇති අතර ටෙස්ට් පන්දු යවන්නන් අතර පළමු සහ දෙවන ස්ථානයන් වල ඉන්දියානු ක්‍රීඩකයන් දෙදෙනෙක් වන රවිචන්ද්‍රන් අශ්වින් සහ රවීන්ද්‍ර ජඩේජා පසුවීම විශේෂත්වයක්.\nටෙස්ට් පන්දු යවන්නන් අතර තුන්වන ස්ථානයේ ඕස්ට්‍රේලියානු ක්‍රීඩක ජෝෂ් හැසල්වුඩ් පසුවන අතර ශ්‍රිලංකාවේ රංගන හේරත් එහි සිව්වන ස්ථානයේ පසුවනවා.\nපන්දුවාර විස්සයි විස්ස තරඟවල විරාත් කෝලි  පිතිකරුවන්ගේ ලැයිස්තුවේ පෙරමුණේ පසුවන අතර දකුණු අප්‍රිකානු දඟ පන්දු යවන ක්‍රීඩක ඉම්රාන් තාහිර් පන්දු යවන්නන් අතර මුල් තැන හිමිකරගෙන සිටිනවා.",
       "URL": "https://www.hirunews.lk/sports/153125/ඩේවිඩ්-වෝනර්-සහ-ඩිවිලියස්ගෙන්-සුපිරි-පිතිකරු-විරාත්-කෝලිට-අභියෝගයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=358"
}