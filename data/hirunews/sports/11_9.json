{
       "Source": "hirunews",
       "Timestamp": "Wednesday, 14 December 2022 - 6:49",
       "Headline": "අවසන් තරගයට පිවිසුණු ආජන්ටීනියානුවන්",
       "News Content": "ලෝක කුසලාන පාපන්දු තරගාවලියේ අවසන් තරගයට සුදුසුකම් ලබාගැනීමට ප්‍රබල ආජන්ටීනියානුව සමත් වුණා.\nඒ, අද (14) පැවති අවසන් පූර්ව තරගයෙන් ක්‍රොඒෂියා ව ගෝල 3ට 0ක් ලෙස පරාජයට කරමින්.\nසුපිරි පාපන්දු ක්‍රීඩක ලයනල් මෙසී ආජන්ටිනාව වෙනුවෙන් මෙම තරගයේ දී ද ගෝලයක් වාර්තා කළා.\nතරගයේ 34 වැනි මිනිත්තුවේ දී දඬුවම් පහරක් සාර්ථක කරගනිමිනු යි මෙසී එම ගෝලය වාර්තා කළේ.\nපසු ව ආජන්ටිනා කණ්ඩායම වෙනුවෙන් Julián Álvarez දෙවැනි ගෝලය වාර්තා කළ අතර, ක්‍රොඒෂියා දැල් රකින්නාට ගෝලය රැක ගැනීමට හැකියාව ලැබුණේ නෑ.\nතරගයේ පළමු අර්ධය අවසන් වුණේ, ගෝල 2ට 0ක් ලෙස ආජන්ටිනාව පෙරමුණේ පසු වෙමින්.\nතරගයේ දෙවැනි අර්ධයේ දී ද නැවතත් ක්‍රියාත්මක වූ ආජන්ටිනාව, තරගයේ 69 වැනි මිනිත්තුවේ දී තුන් වැනි ගෝලයත් වාර්තා කළා.",
       "URL": "https://www.hirunews.lk/322633/අවසන්-තරගයට-පිවිසුණු-ආජන්ටීනියානුවන්",
       "Category": "Sports",
       "Parent URL": "https://www.hirunews.lk/sports/all-news.php?pageID=11"
}