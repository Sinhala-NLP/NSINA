{
       "Source": "hirunews",
       "Timestamp": "Tuesday, 21 May 2019 - 14:09",
       "Headline": "ගුවන් යානයේ කලහකාරි වූ හිටපු ක්‍රිකට් ක්‍රීඩකයා ගුවන් යානයෙන් ඉවතට",
       "News Content": "ඕස්ට්‍රේලියානු හිටපු ක්‍රිකට් ක්‍රීඩක සහ විස්තර විචාරක මයිකල් ස්ලේටර් ගුවන් යානයක් තුළ කලහකාරි ලෙස හැසිරීම හේතුවෙන් ඉන් ඉවත් කිරීමට ගුවන් සේවා බලධාරින් කටයුතු කර තිබෙනවා.\nසිඩ්නි සිට නිව් සවුත් වේල්ස් බලා පියාසර කිරීමට නියමිතව තිබූ ගුවන් යානයක් තුළ ඔහු මෙලෙස කලහකාරි ලෙස හැසිරී ඇති බවයි විදෙස් වාර්තා පවසන්නේ.\nආසන ගැටලුවක් මුල් කර ගනිමින් කාන්තාවන් දෙදෙනෙකු සමඟ මයිකල් ස්ලේටර් බහින් බස් වී ඇති බවට මාධ්‍ය වාර්තා පළවුව ද ඔහු එය ප්‍රතික්ෂේප කරමින් සඳහන් කර ඇත්තේ තම මිතුරන් දෙදෙනෙකු සමඟ එම බහින් බස්වීම සිදුවූ බවයි.\nකෙසේ වෙතත්, මෙම සිද්ධිය නිසා ගුවන් යානයේ සිටි සෙසු මගීන්ට සිදුවූ අපහසුතාවය සම්බන්ධයෙන් ස්ලේටර් පසුව සමාව ගෙන තිබෙනවා.",
       "URL": "https://www.hirunews.lk/sports/216817/ගුවන්-යානයේ-කලහකාරි-වූ-හිටපු-ක්‍රිකට්-ක්‍රීඩකයා-ගුවන්-යානයෙන්-ඉවතට",
       "Category": "Sports",
       "Parent URL": "https://www.hirunews.lk/sports/all-news.php?pageID=161"
}