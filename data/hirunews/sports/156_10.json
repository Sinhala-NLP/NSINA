{
       "Source": "hirunews",
       "Timestamp": "Wednesday, 12 June 2019 - 7:41",
       "Headline": "නවසීලන්තය පෙරමුණේ",
       "News Content": "ලෝක කුසලාන තරගාවලියේ ප්‍රසාද ලකුණු සටහනේ පළමු වන ස්ථානයේ පසුවන්නේ නවසීලන්ත කණ්ඩායමයි.\nඑහි දෙවන සහ තෙවන ස්ථාන පිළිවෙලින් එංගලන්තය සහ ඉන්දියාව පසුවන අතර, 4 වන සහ 5 වන ස්ථානවල පසුවන්නේ  ඕස්ට්‍රේලියාව සහ ශ්‍රී ලංකාවයි.\nවර්ෂාව හේතුවෙන් බංග්ලාදේශය සහ ශ්‍රී ලංකාව අතර ඊයේ පැවැත්වීමට නියමිතව තිබූ තරඟය අතහැර දැමීමට සිදුවුණා.\nඒ අනුව ප්‍රසාද ලකුණු සටහනේ ලකුණු 4ක්  ලබා ගනිමින් ශ්‍රී ලංකාව 5 වන ස්ථානයේ පසුවනවා. තරඟ 4කට සහභාගි වූ ශ්‍රී ලංකාව එක් තරඟයක් ජය ගෙන, එක් තරඟයක් පරාජයට පත්වූ අතර, තවත් තරඟ දෙකක් වර්ෂාව හේතුවෙන් අතහැර දැමීමට සිදුවුණා.\nමේ අතර, ලෝක කුසලාන තරගාවලියේ තවත් තරඟයක් අද එංගලන්තයේ ටවුන්ටන් හිදී පැවැත්වෙන්නේ  ඕස්ට්‍රේලියාව සහ පාකිස්තානය අතරයි.",
       "URL": "https://www.hirunews.lk/sports/218225/නවසීලන්තය-පෙරමුණේ",
       "Category": "Sports",
       "Parent URL": "https://www.hirunews.lk/sports/all-news.php?pageID=156"
}