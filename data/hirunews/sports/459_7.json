{
       "Source": "hirunews",
       "Timestamp": "Thursday, 23 July 2015 - 8:07",
       "Headline": "පාකිස්ථානය තරඟාවලිය 3 ට 1 ක් ලෙස ජයගනී",
       "News Content": "සංචාරක පාකිස්ථාන කණ්ඩායම සහ ශ්‍රී ලංකාව අතර පැවති එක්දින තරඟාවලිය තුනට එකක් ලෙස ජයගැනීමට පාකිස්ථාන කණ්ඩායම සමත්වුණා.  ඒ, ඊයේ පැවති සිව්වන එක්දින තරඟයද පාකිස්ථානය කඩුලූ 7 කින් ජයගැනීමත් සමඟයි. තරඟයේ පළමුව පන්දුවට පහරදුන් ශ්‍රී ලංකා කණ්ඩායම සිය පන්දු වාර 50 අවසානයේ කඩුලූ 9 ක් දැවී ලකුණු 256 ක් රැස් කළා. ළහිරු තිරිමාන්න ලකුණු 90 ක් රැස් කළ අතර, ටී.එම්. ඩිල්ෂාන් ලබාගත් ලකුණු සංඛ්‍යාව 50 ක්. පාකිස්ථාන ක්‍රීඩකයින් පන්දු වාර 40 යි පන්දු 5 ක් තුළදී සිය ජයග්‍රාහී ඉලක්කය පසුකළේ කඩුලූ 3 ක් පමණක් දැවී තිබියදියි. එහිදී පාකිස්ථානය වෙනුවෙන් අහමඞ් සෙෂාඞ් ලකුණු 95 ක් රැස් කළා. දෙරට අතර පස්වන එක්දින තරඟය එළඹෙන 26 වනදා හම්බන්තොට සූරියවැව ජාත්‍යන්තර ක්‍රිකට් ක්‍රීඩාංගණයේදී පැවැත්වීමට නියමිතයි.",
       "URL": "https://www.hirunews.lk/sports/113669/පාකිස්ථානය-තරඟාවලිය-3-ට-1-ක්-ලෙස-ජයගනී",
       "Category": "Sports",
       "Parent URL": "https://www.hirunews.lk/sports/all-news.php?pageID=459"
}