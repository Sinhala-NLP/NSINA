{
       "Source": "hirunews",
       "Timestamp": "Monday, 24 June 2013 - 19:35",
       "Headline": "ඕස්ට්‍රේලියානු ක්‍රිකට් පුහුණුකරු ඉවත් කෙරේ.",
       "News Content": "ඕස්ට්‍රේලියානු ක්‍රිකට් කණ්ඩායමේ පුහුණුකරු මිකී ආතර් එම ධූරයෙන් ඉවත් කිරීමට එරට ක්‍රිකට් පාලක මණ්ඩලය සූදානම් වනවා. විනය විරෝධී ක්‍රියාකලාපය සහ කණ්ඩායමේ ඉලක්ක සපුරා ගැනීමට නොහැකිවීම මෙම ඉවත් කිරීමට හේතු වන බවයි වාර්තා වන්නේ. දකුණු අප්‍රිකානු ජාතිකයෙකු වන මිකී ආතර්  ඕස්ට්‍රේලියාවේ පළමු විදේශීය ක්‍රිකට් පුහුණුකරුවායි. කෙසේ වුවත්,  ඕස්ට්‍රේලියානු කණ්ඩායම පසුගිය කාලයේ දිගින් දිගටම ලැබූ පරාජයන් සමගම කණ්ඩායමේ වෙනසක් කිරීමටයි  ඕස්ට්‍රේලියානු ක්‍රිකට් පාලක මණ්ඩලය සූදානම් වන්නේ. ඒ අනුව  ඕස්ට්‍රේලියානු ජාතික ක්‍රිකට් කණ්ඩායමේ නව ක්‍රිකට් පුහුණුකරු ලෙස එරට ඒ ක්‍රිකට් කණ්ඩායමේ වත්මන් පුහුණුකරු ඩැරී ලිමන් පත්වනු ඇති බවටයි  ඕස්ට්‍රේලියානු මාධ්‍ය පවසන්නේ.",
       "URL": "https://www.hirunews.lk/sports/61657/ඕස්ට්‍රේලියානු-ක්‍රිකට්-පුහුණුකරු-ඉවත්-කෙරේ",
       "Category": "Sports",
       "Parent URL": "https://www.hirunews.lk/sports/all-news.php?pageID=528"
}