{
       "Source": "hirunews",
       "Timestamp": "Sunday, 16 December 2018 - 14:35",
       "Headline": "කටාරය ලෝක පාපන්දු කුසලාන ක්‍රීඩාංගණය එළි දක්වයි",
       "News Content": "2022 වසරේ ලෝක පාපන්දු කුසලාන අවසන් මහා තරඟ පැවැත්වෙන ප්‍රධාන ක්‍රීඩාංගණය කටාරයේ එමීර්වරයා වන ෂෙයික් තමීන් බින් හමාඩ් අල්තානි විසින් එළිදක්වනු ලැබුවා.\nඑම අවස්ථාවට එක්සත් ජාතීන්ගේ සංවිධානයේ මහ ලේකම් අන්තෝනියෝ ගුටේරස් ඇතුලු අමුත්තන් රැසක් පැමිණ සිටියා.\nඅලුතින් බිහි කළ ලුසයිල් නගරයේ ඉදිකෙරුණු මෙම ක්‍රීඩාංගණයේ 80,000 කට පාපන්දු තරඟ නැරඹීමට හැකිවීම විශේෂත්වයක්.\nදෝහා අගනුවර සිට කිලෝමීටර් 15 ක් නුදුරින් ඉදිකර ඇති ක්‍රීඩාංගනය ඇතුලු නගර ව්‍යාපෘතියට වැයකර ඇති මුදල ඇමරිකානු ඩොලර් බිලියන 45ක්.\n2022 ලෝක කුසලාන තරඟාවලියේ සත්කාරකත්වය හිමිකරගෙන සිටින ස්වභාවික වායු සම්පතින් පොහොසත් කටාරය ඒ සඳහා ක්‍රීඩාංගණ 8ක් නිමවා තිබෙනවා.\nඊයේ මෙලෙස විවෘත කෙරුණේ එහි 08 වන සහ අවසාන ක්‍රීඩාංගණයයි.",
       "URL": "https://www.hirunews.lk/sports/206252/කටාරය-ලෝක-පාපන්දු-කුසලාන-ක්‍රීඩාංගණය-එළි-දක්වයි",
       "Category": "Sports",
       "Parent URL": "https://www.hirunews.lk/sports/all-news.php?pageID=190"
}