{
       "Source": "hirunews",
       "Timestamp": "Thursday, 01 February 2018 - 15:11",
       "Headline": "කුසල් මෙන්ඩිස් සහ ධනංජය ද සිල්වා ශ්‍රී ලංකා ඉනිම ශක්තිමත් කරයි",
       "News Content": "බංග්ලාදේශය පළමු ඉනිමේදී ලබාදුන් ප්‍රබල ඉලක්කය හඹා යන ශ්‍රී ලංකා ඉනිම ශක්තිමත් කිරීමට කුසල් මෙන්ඩිස් සහ ධනංජය ද සිල්වා සමත්ව සිටිනවා.\nචිතගොන්හිදී පැවැත්වෙන තරගයේ ශ්‍රී ලංකා පළමු ඉනිම මේ වන විට එක් කඩුල්ලක් දැවී ලකුණු 136 යි.\nදිමුත් කරුණාරත්න කිසිදු ලකුණක් නොලබා දැවී ගියා.\nකුසල් මෙන්ඩිස් ලකුණු 61 ක් සහ ධනංජය ද සිල්වා ලකුණු 75 ක් ලබා පන්දුවට පහරදෙමින් සිටිනවා.\nකුසල් මෙන්ඩිස් අද සිය 5 වන ටෙස්ට් අර්ධ ශතකය ලබාගත් අතර ධනංජය ද සිල්වා රැස්කලේ සිය 3 වන ටෙස්ට් අර්ධ ශතකයයි.\nමෙම පළමු ටෙස්ට් ක්‍රිකට් තරගයේ බංග්ලාදේශය සිය පළමු ඉනිම වෙනුවෙන් සියලුදෙනා දැවී ලකුණු 513 ක් රැස් කළා.",
       "URL": "https://www.hirunews.lk/sports/182610/කුසල්-මෙන්ඩිස්-සහ-ධනංජය-ද-සිල්වා-ශ්‍රී-ලංකා-ඉනිම-ශක්තිමත්-කරයි",
       "Category": "Sports",
       "Parent URL": "https://www.hirunews.lk/sports/all-news.php?pageID=258"
}