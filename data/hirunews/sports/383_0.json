{
       "Source": "hirunews",
       "Timestamp": "Thursday, 22 September 2016 - 7:43",
       "Headline": "පදක්කම් ලාභී දිනේෂ් ප්‍රියන්ත යළි දිවයිනට",
       "News Content": "රියෝ පැරා ඔලිම්පික් තරඟාවලියේදී  ලෝකඩ පදක්කමක් දිනාගත් දිනේෂ් ප්‍රියන්ත ඊයේ පස්වරුවේ දිවයිනට පැමිණියා.\nගුවන්  තොටුපල හිරු වාර්තාකරු සඳහන් කළේ දිනේෂ් ප්‍රියන්තට ගුවන් තොටුපලේදී උණුසුම් පිළිගැනීමක් හිමි වූ බවයි.\nදිනේෂ් ප්‍රියන්ත මෙවර රියෝ පැරා ඔලිම්පික් තරඟාවලියේදී සහභාගිවුණේ එෆ්. 46 කාණ්ඩයේ හෙල්ල විසිකිරීමේ තරඟ ඉසව්වටයි.\nඑම කාණ්ඩයට අයත්  වන්නේ එක් අතක් අහිමි හෝ එක් අතක් අප්‍රාණික ක්‍රීඩකයන්.\nමෙම ඉසව්වේ ලෝකඩ පදක්කම දිනාගැනීමට දිනේෂ් ප්‍රියන්ත සමත්වූයේ මීටර 58.23 ක දක්ෂතාවක් දක්වමින්.\nඑය ඔහුගේ පෞද්ගලික හොඳම දක්ෂතාවද වනවා.",
       "URL": "https://www.hirunews.lk/sports/143530/පදක්කම්-ලාභී-දිනේෂ්-ප්‍රියන්ත-යළි-දිවයිනට",
       "Category": "Sports",
       "Parent URL": "https://www.hirunews.lk/sports/all-news.php?pageID=383"
}