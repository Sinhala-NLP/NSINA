{
       "Source": "hirunews",
       "Timestamp": "Tuesday, 19 May 2015 - 20:15",
       "Headline": "වසර 6කට පසු පාකිස්ථානයේ සිහිනය සැබෑ වෙයි",
       "News Content": "වසර 6 කට පසු පාකිස්ථානයට පැමිණි ජාතික ක්‍රිකට් කණ්ඩායමක ආගමනය සටහන් කරමින් සිම්බාබ්වේ කණ්ඩායම අද (19) කරච්චි නුවරට ළඟාවුණා. ඒ, එක්දින තරඟ 3 ක සහ, විස්සයි විස්ස තරඟ දෙකක තරඟාවලියකට සහභාගිවීමටයි. 2009 වසරේදී ශ්‍රී ලංකා කණ්ඩායම ලාහෝර් නුවරදී ත්‍රස්තවාදී ප්‍රහාරයකට ලක්වීමෙන් පසු ජාතික ක්‍රිකට් කණ්ඩායමක් පාකිස්ථානයට පැමිණියේ නැහැ. එසේම සිම්බාබ්වේ කණ්ඩායම ලැගුම් ගෙන සිටින ලාහෝරයේ පිහිටි හෝටලයට දහසක පොලිස් බල ඇණියක් ආරක්ෂාව සඳහා යොදවා ඇති බවද වාර්තාවනවා.",
       "URL": "https://www.hirunews.lk/sports/109793/වසර-6කට-පසු-පාකිස්ථානයේ-සිහිනය-සැබෑ-වෙයි",
       "Category": "Sports",
       "Parent URL": "https://www.hirunews.lk/sports/all-news.php?pageID=468"
}