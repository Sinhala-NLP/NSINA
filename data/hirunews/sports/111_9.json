{
       "Source": "hirunews",
       "Timestamp": "Tuesday, 25 February 2020 - 8:06",
       "Headline": "නවසීලන්තය 100 වන ටෙස්ට් ජය ලබයි",
       "News Content": "අයි.සී.සී. ටෙස්ට් ශූරතා තරගාවලියේ සිය ප්‍රථම පරාජය අත්විදීමට විරාට් කෝලිගේ නායකත්වයෙන් යුත් ඉන්දීය පිළට ඊයේ සිදුවුණා.\nඒ, නවසීලන්තය සමඟ වෙලින්ටන් හි පැවති පළමු ටෙස්ට් තරඟයෙන් කඩුලූ 10කින් පරාජයට පත්වීමෙන්.\nපළමු ඉනිමේදී ලකුණු 165කට දැවී ගිය ඉන්දියාවට, දෙවන ඉනිමේදී රැස් කර ගත හැකි වූයේ ලකුණු 191ක් පමණයි.\nපළමු ඉනිමේ ලකුණු 348ක් රැස් කළ නවසීලන්තය ජයග්‍රහණය සඳහා අවශ්‍ය වූ ලකුණු 9 කිසිවෙකු නොදැවී ලබා ගත්තා.\nමෙය නවසීලන්තය ලැබූ 100 වන ටෙස්ට් ජයග්‍රහණය වන අතර ඔවුන් එය අයි.සී.සී. ටෙස්ට් කණ්ඩායම් දර්ශකයේ අංක එකේ පිළට එරෙහිව වාර්තා කිරීම විශේෂත්වයක්.",
       "URL": "https://www.hirunews.lk/sports/235166/නවසීලන්තය-100-වන-ටෙස්ට්-ජය-ලබයි",
       "Category": "Sports",
       "Parent URL": "https://www.hirunews.lk/sports/all-news.php?pageID=111"
}