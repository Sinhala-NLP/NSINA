{
       "Source": "hirunews",
       "Timestamp": "Wednesday, 23 November 2016 - 17:01",
       "Headline": "කොදෙව්වන්ට ශ්‍රී ලංකාවෙන් 331 ක ඉලක්කයක්",
       "News Content": "ශ්‍රී ලංකාව සහ බටහිර ඉන්දීය කොදෙව් කණ්ඩායම් අතර තරගයක් දැන් බුලවායෝහිදී පැවැත්වෙනවා.\nතරගයේ කාසියේ වාසිය දිනු කොදෙවුවන්ගේ ආරාධනය මත පළමුවෙන් පන්දුවට පහරදුන් ශ්‍රී ලංකාව නියමිත පන්දුවාර 50 අවසානයේ කඩුලු 7 ක් දැවී ලකුණු 330 ක් රැස් කලා.\nනිරෝෂන් දික්වැල්ල සහ කුසල් මෙන්ඩිස් ලකුණු 94 බැගින් ලබාගත්තා.\nනිරෝෂන් දික්වැල්ල ලකූණු 94 රැස් කලේ පන්දු 106 කට මුහුණ දෙමින්.\nඊට හතරේ පහර 7 ක් සහ එක් හයේ පහරක් ඇතුලත්.\nකුසල් මෙන්ඩිස් සිය ලකුණු 94 ලබා ගත්තේ හයේ පහර 5 ක් සහ හතරේ පහර 7 ක් සමග පන්දු 73 කට පමණක් මුහුණ දෙමින්.\nධනංජය ද සිල්වා 58 යි. පන්දු යැවීමේදී ජේසන් හෝල්ඩර් ලකුණු 57 කට කඩුලු 3 ක් බිඳහෙලුවා.\nකොදෙව් පිළිතුරු ඉනිම තවත් සුලු වේලාවකින් ආරම්භ වීමට නියමිතයි.",
       "URL": "https://www.hirunews.lk/sports/148179/කොදෙව්වන්ට-ශ්‍රී-ලංකාවෙන්-331-ක-ඉලක්කයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=371"
}