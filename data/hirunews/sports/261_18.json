{
       "Source": "hirunews",
       "Timestamp": "Tuesday, 23 January 2018 - 12:33",
       "Headline": "ශ්‍රී ලංකාවේ ඉදිරිය තීරණයවන තරඟය ඇරඹෙයි",
       "News Content": "බංග්ලාදේශයේ පැවැත්වෙන තුන්කොන් එක්දින තරඟාවලියේ තවත් තරඟයක් මේ වන විට ආරම්භ වී තිබෙනවා.\nබංග්ලාදේශ කණ්ඩායම සහ සිම්බාබ්වේ කණ්ඩායම් අතර පැවැත්වෙන මෙම තරඟය ශ්‍රී ලංකා කණ්ඩායමට තීරණාත්මක තරඟයක් බවයි ක්‍රිකට් විශාරකයින් පවසන්නේ.\nමෙම තරඟයේ කාසිය වාසිය දිනු බංග්ලාදේශය පළමුව පන්දුවට පහර දීමට තීරණය කළා.\nඅද තරඟයෙන් බංග්ලාදේශ කණ්ඩායම ජයගත හොත් ඔවුන් අවසන් මහා තරඟයට සුදුසුකම් ලබනවා.\nයම් හෙයකින් අද තරඟයෙන් සිම්බාබ්වේ කණ්ඩායම ජයග්‍රහණය කිරීමට සමත් වුවහොත්, ශ්‍රී ලංකාවට අවසන් තරඟය සඳහා පිවිසීමට නම් ලබන බ්‍රහස්පතින්දා බංග්ලාදේශය සමඟ පැවැත්වෙන තරඟය අනිවාර්යයෙන්ම ජයගත යුතු අතර දළ ලකුණු ලබා ගැනීමේ වේගය මත එහිදී අවසන් තරඟය සඳහා එක්වන කණ්ඩායම් තීරණය වනවා.\nඅද තරඟය බංග්ලාදේශ කණ්ඩායම ජය ගෙන ලබන බ්‍රහස්පතින්දා බංග්ලාදේශය සමඟ පැවැත්වෙන තරඟය ශ්‍රී ලංකා කණ්ඩායම ජය ගතහොත් ශ්‍රී ලංකාව බංග්ලාදේශ කණ්ඩායම සමඟ අවසන් මහා තරඟයේදී ක්‍රීඩා කරනු ඇති.\nශ්‍රී ලංකාව ලබන බ්‍රහස්පතින්දා පැවැත්වෙන තරඟය බංග්ලාදේශය හමුවේ පරාජය වුවහොත් අවසන් තරඟය සඳහා එක්වන කණ්ඩායම තීරණය වන්නේ සිම්බාබ්වේ කණ්ඩායාමේ සහ ශ්‍රී ලංකා කණ්ඩායමේ  දළ ලකුණු ලබා ගැනීමේ වේගය මතයි.",
       "URL": "https://www.hirunews.lk/sports/181796/ශ්‍රී-ලංකාවේ-ඉදිරිය-තීරණයවන-තරඟය-ඇරඹෙයි",
       "Category": "Sports",
       "Parent URL": "https://www.hirunews.lk/sports/all-news.php?pageID=261"
}