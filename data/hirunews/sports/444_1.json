{
       "Source": "hirunews",
       "Timestamp": "Saturday, 24 October 2015 - 13:39",
       "Headline": "Update: වැස්සෙන් තරඟයට බාධා - කොදෙව්වන් 224 ක් පිටුපසින්",
       "News Content": "ශ්‍රී ලංකාව සහ බටහිර ඉන්දීය කොදෙව් කණ්ඩායම අතර කොළඹ පී සරා  ඕවල් ක්‍රීඩාංගනයේ පැවැත්වෙන දෙවන ටෙස්ට් තරගයේ තුන්වන දිනය අදයි. අද (24) දිනය නිමා වනවිට ලකුණු 244 ක ජයග්‍රාහී ඉලක්කයක් හඹා යන කොදෙව් කණ්ඩායම එක් කඩුල්ලක් දැවී ලකුණු 20 ක් ලබා සිටියා.\nශ්‍රී ලංකාව පළමු ඉනිමේදී ලකුණු 200 ක් රැස් කළ අතර දෙවන ඉනිමේදී ලකුණු 206 ක් රැස් කළා.\nකොදෙව් කණ්ඩායමේ පළමු ඉනිම ලකුණු 166 කට සීමා වුණා. ඒ අනුව කොදෙව් කණ්ඩායම ජයග්‍රහණය සදහා කඩුලූ 9 ක් අතැතිව තවත් ලකුණු 224 ක් ලබා ගත යුතුයි.\nකොදෙව් දෙවන ඉනිම ආරම්භ වී ටික වේලාවකට පසු වර්ෂාවෙන් තරගයට බාධා එල්ල වුණා.\nUPDATE............................................\nසංචාරක බටහිර ඉන්දීය කොදෙව් පිළ සහ ශ්‍රී ලංකාව අතර දෙවන ටෙස්ට් තරඟයේ තුන්වන දිනය වන අද දිවා භෝජනයේදී, දෙවන ඉනිමේ පන්දුවට පහර දෙන ශ්‍රී ලංකා පිළ කඩුලූ 6ක් දැවී ලකුණු 165ක් ලබා සිටියා. මිලින්ද සිරිවර්ධන එහිදී ලකුණු 42ක් ලබා ගත් අතර, කුසල් මෙන්ඩිස් ලකුණු 39ක් රැස් කළා. නායක ඇන්ජලෝ මැතිව්ස් නොදැවී ලකුණු 31ක් ලබා කඩුල්ලේ රැදී සිටිනවා. ශ්‍රී ලංකා පිළ මුල් ඉනිම සඳහා ලකුණු 200ක් රැස් කළ අතර, කොදෙව් පිළ මුල් ඉනිම සඳහා ලබා ගත්තේ ලකුණු 163ක් පමණයි. මේ අනුව ශ්‍රී ලංකා පිළ දෙවන ඉනිමේදී ඉදිරියෙන් සිටින්නේ ලකුණු 202කින්.",
       "URL": "https://www.hirunews.lk/sports/119014/update-වැස්සෙන්-තරඟයට-බාධා-කොදෙව්වන්-224-ක්-පිටුපසින්",
       "Category": "Sports",
       "Parent URL": "https://www.hirunews.lk/sports/all-news.php?pageID=444"
}