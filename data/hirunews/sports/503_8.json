{
       "Source": "hirunews",
       "Timestamp": "Saturday, 16 November 2013 - 19:58",
       "Headline": "වීඩීයෝ: ඩක්වර්ත් ලූවිස්ගෙන් ශ්‍රී ලංකාවට ජය.",
       "News Content": "සංචාරක නවසීලන්ත කණ්ඩායම සමග පැවති අවසන් එක්දින තරඟය ඩක්වත් ලූවිස් න්‍යායට අනුව ලකුණු 36 කින් ජයගැනීමට ශ්‍රී ලංකාව අද සමත් වුණා. ඒ අනුව තරඟ 3 කින් සමන්විත එක්දින තරඟාවලිය අවසන් වූයේ ජය පරාජයෙන් තොරවයි. මෙම තරඟ 3 ටම වර්ෂාවෙන් බාධා එල්ලවීම විශේෂත්වයක්. අද තරඟයටද වර්ෂාවෙන් බාධා එල්ලවීම නිසා අවස්ථා දෙකකදී පන්දු වාර සංඛ්‍යාව සීමා කිරීමට විනිසුරුවරුන්ට සිදුවුණා. ඒ අනුව එක් පිලකට පන්දු වාර 33 බැගින් හිිමිවූ අතර මුලින්ම පන්දුවට පහරදුන් ශ්‍රී ලංකා කණ්ඩායම නියමිත පන්දු වාර 33 අවසානයේ කඩුලූ 8 ක් දැවී ලකුණු 211 ක් රැස් කළා. පිළිතුරු ඉනිම ක්‍රීඩා කළ නවසීලන්ත කණ්ඩායම පන්දුවට පහරදෙමින් සිටියදී 26 වන පන්දු වාරයේදී තරඟයට යළිත් වර්ෂාවෙන් බාධා එල්ලවුණා. ඒ වනවිට ඔවුන් කඩුලූ 6 ක් දැවී රැස් කරගෙන සිටි ලකුණු සංඛ්‍යාව 126 ක්. ඒ අනුව ඩක්වර්ත් ලූවිස් න්‍යාය මත මෙම තරඟයේ ජයග්‍රහණය ශ්‍රී ලංකාවට හිමි වුණා.",
       "URL": "https://www.hirunews.lk/sports/71519/වීඩීයෝ-ඩක්වර්ත්-ලූවිස්ගෙන්-ශ්‍රී-ලංකාවට-ජය",
       "Category": "Sports",
       "Parent URL": "https://www.hirunews.lk/sports/all-news.php?pageID=503"
}