{
       "Source": "hirunews",
       "Timestamp": "Monday, 16 February 2015 - 8:32",
       "Headline": "බටහිර ඉන්දීය කොදෙව්වන් 304 කට සීමා කරයි",
       "News Content": "ලෝක කුසලාන තරඟාවලියට අදාළව බී කාණ්ඩයට අයත් තවත් එක් තරඟයක් මේ වනවිට නවසීලන්තයේ නෙල්සන් ක්‍රීඩාංගණයේදී පැවැත්වෙනවා. තරඟය පැවැත්වෙන්නේ බටහිර ඉන්දීය කොදෙව් කණ්ඩායම සහ අයර්ලන්ත කණ්ඩායම අතරයි. කාසියේ වාසිය දිනාගත් අයර්ලන්ත කණ්ඩායම ප්‍රථමයෙන් පන්දුවට පහරදීමට බටහිර ඉන්දීය කොදෙව් කණ්ඩායමට ආරාධනා කළා. ඒ අනුව පන්දු වාර 50 ක් අවසානයේ කඩුලූ 7 ක් දැවී ලකුණු 304 ක් රැස් කරගත්තා. ඊයේ පැවති පාකිස්ථානය  සහ ඉන්දියාව අතර තරඟයෙන් ඉන්දීය කණ්ඩායම  ලකුණු 76 කින් ජයග්‍රහණය කළා.",
       "URL": "https://www.hirunews.lk/sports/103519/බටහිර-ඉන්දීය-කොදෙව්වන්-304-කට-සීමා-කරයි",
       "Category": "Sports",
       "Parent URL": "https://www.hirunews.lk/sports/all-news.php?pageID=488"
}