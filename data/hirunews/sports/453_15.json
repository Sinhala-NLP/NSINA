{
       "Source": "hirunews",
       "Timestamp": "Sunday, 30 August 2015 - 13:08",
       "Headline": "ඉන්දීය පළමු ඉනිම 312යි",
       "News Content": "කොළඹ එස්.එස්.සී. ක්‍රීඩාංගණයේ පැවැත්වෙන තුන්වන ටෙස්ට් තරඟයේදී ඉන්දීය පිලේ පළමු ඉනිම ලකුණු 312 කට සීමා කිරීමට ශ්‍රී ලංකා පන්දු යවන්නන් සමත්වුණා.  තරඟයේ තුන්වන දිනය වන අද (30) ඉන්දීය පිලේ මුල් ඉනිම නිමාවූ අතර, චෙටීෂ්වර් පුජාරා නොදැවී ලකුණු 145ක් රැස් කළා. ටෙස්ට් තරඟයකදී ආරම්භක පිතිකරු ලෙස පැමිණ ඉනිමේ අවසානය තෙක් නොදැවී සිටි හතරවන ඉන්දියානු පිතිකරු ලෙස ඔහු වාර්තා පොතට එක්වනු ඇති.\nඅමිට් මිස්රා ඉන්දියාව වෙනුවෙන් ලකුණු 59 ක් රැස් කළා. ධම්මික ප්‍රසාද් ලකුණු 100 කට කඩුලූ 4 ක් බිඳ හෙලූ අතර, රංගන හේරත් ලකුණු 84 කට ඉන්දීය කඩුලූ 3ක්  බිඳ හෙලූවා.\nපළමු ඉනිමේ ක්‍රීඩා කරන ශ්‍රී ලංකා පිල දිවා භෝජනය වනවිට කඩුලූ 5 ක් දැවී ලකුණු 47ක් ලබා ගත්තා.",
       "URL": "https://www.hirunews.lk/sports/115723/ඉන්දීය-පළමු-ඉනිම-312යි",
       "Category": "Sports",
       "Parent URL": "https://www.hirunews.lk/sports/all-news.php?pageID=453"
}