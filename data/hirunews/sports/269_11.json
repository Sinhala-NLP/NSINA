{
       "Source": "hirunews",
       "Timestamp": "Thursday, 28 December 2017 - 18:34",
       "Headline": "වාර්තා පොත් අලුත් කළ ඇලෙස්ට්‍රෙයා කුක්",
       "News Content": "එංගලන්තය සහ ඕස්ට්‍රේලියනු කණ්ඩායම අතර පැවැත්වෙන අළු බඳුන ටෙස්ට් ක්‍රිකට් තරඟාවලියේ සිව් වන තරඟය ඕස්ට්‍රේලියාවේ මෙල්බන් නුවරදී පැවැත්වෙනවා.\nමෙම තරඟයේදී අද (28) එංගලන්ත කණ්ඩායමේ හිටපු නායක ඇලෙස්ට්‍රෙයා කුක් ද්විත්ව ශතකයක් වාර්තා කිරීමට සමත්වුනා.\nකුක් අද වාර්තා කළ ද්විත්ව ශතකයත් සමඟ වැඩිම ටෙස්ට් ලකුණු ලාභීන් අතර 06 වන ස්ථානය දක්වා ඉදිරියට පැමිණීමට ඔහුට හැකිවීම විශේෂත්වයක්.\nඇලෙස්ට්‍රෙයා කුක් වැඩිම ටෙස්ට් ලකුණු ලාභීන් අතර 06 වන ස්ථානය දක්වා ඉදිරියට පැමිණියේ බටහිර ඉන්දීය කොදෙව් කණ්ඩායමේ හිටපු විශිෂ්ඨ පිතිකරු බ්‍රයන් ලාරා එම සටහනේ 07 වන ස්ථානය දක්වා පහළට දමමින්.\nශ්‍රී ලංකාවේ කුමාර් සංගක්කාර මෙම සටහන්නේ 05වන ස්ථානයේ රැඳී සිටිනවා.\nඅළු බඳුන ටෙස්ට් ක්‍රිකට් තරඟාවලියේ සිව් වන තරඟය සිව්වන දිනට තරඟය නතරකරන විට නොදැවී ක්‍රීඩා කරමින් සිටි  ඇලෙස්ට්‍රෙයා කුක් ලකුණු 244ක් රැස් කරගෙන සිටියා.\nපන්දු 409 ක් තුල ගොඩනැඟුණු ඔහුගේ ඉනිමට හතරේ පහර 27ක් ඇතුළත්.\nපළමු ඉනිම සඳහා ඕස්ට්‍රේලියනු කණ්ඩායම රැස් කළ ලකුණු 327ට පිළිතුරු වශයෙන් කුක් නොදැවුණු ඉනිමෙන් ශක්තිමත්ව එංගලන්තය පළමු ඉනිමට කඩුලු 09ක් දැවී ලකුණු 491ක් රැස් කරගෙන සිටිනවා.\nකුක් අද දිනට තරඟය අවසන් කළ අයුරු පහතින්...",
       "URL": "https://www.hirunews.lk/sports/179579/වාර්තා-පොත්-අලුත්-කළ-ඇලෙස්ට්‍රෙයා-කුක්",
       "Category": "Sports",
       "Parent URL": "https://www.hirunews.lk/sports/all-news.php?pageID=269"
}