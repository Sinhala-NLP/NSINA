{
       "Source": "hirunews",
       "Timestamp": "Saturday, 28 December 2019 - 7:39",
       "Headline": "දකුණු අප්‍රිකාව ඉදිරියෙන්",
       "News Content": "සෙන්චූරියන් හි පැවැත්වෙන එංගලන්ත - දකුණු අප්‍රිකානු පළමු ටෙස්ට් තරගයේ දෙවන දිනය අවසානයේ දෙවන ඉනිමේ පන්දුවට පහරදෙන දකුණු අප්‍රිකාව කඩුලු 04 ක් දැවී ලකුණු 72 ක් ලබා සිටියා.\nඔවුන් පළමු ඉනිම සඳහා ලකුණු 284 ක් රැස් කළ අතර, එංගලන්තය මුල් ඉනිම සඳහා ලබාගත්තේ ලකුණු 181 ක් පමණයි.\nඒ අනුව දකුණු අප්‍රිකාව දෙවන ඉනිමේ කඩුලු 06 ක් අතැතිව එංගලන්තයට වඩා ලකුණු 175 ක් ඉදිරියෙන් සිටිනවා.\nමේ අතර මෙල්බර්න් හි පැවැත්වෙන  ඕස්ට්‍රේලියානු - නවසීලන්ත දෙවන ටෙස්ට් තරගයේ තුන්වන දිනය වන අද පළමු ඉනිමේ පන්දුවට පහරදෙන නවසීලන්තය මේ වනවිට කඩුලු 6ක් දැවී ලකුණු 101 ක් ලබා සිටිනවා.\nඕස්ට්‍රේලියාව සිය මුල් ඉනිම සඳහා ලකුණු 467 ක් රැස් කළා.",
       "URL": "https://www.hirunews.lk/sports/231091/දකුණු-අප්‍රිකාව-ඉදිරියෙන්",
       "Category": "Sports",
       "Parent URL": "https://www.hirunews.lk/sports/all-news.php?pageID=121"
}