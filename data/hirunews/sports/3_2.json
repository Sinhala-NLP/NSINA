{
       "Source": "hirunews",
       "Timestamp": "Sunday, 17 September 2023 - 14:55",
       "Headline": "ආසියාවේ ශූරයින් කිරුළු පලඳවන අවසන් මහා තරගය ආරම්භයට සියල්ල සුදානම් (වීඩියෝ)(Update)",
       "News Content": "Update:\nඅයහපත් කාලගුණය නිසා, ශ්‍රී ලංකා - ඉන්දියා ආසියානු කුසලාන අවසන් තරගයේ ආරම්භය ප්‍රමාද වෙයි.\n=====\nආසියානු කුසලාන ක්‍රිකට් තරගාවලියේ අවසාන මහා තරගය ශ්‍රී ලංකාව සහ ඉන්දියාව අතර අද (17) කොළඹ ආර්. ප්‍රේමදාස ක්‍රීඩාංගණයේදී පැවැත්වෙනවා.\nඅවසන් තරගයේ කාසියේ වාසිය දිනා ගැනීමට ශ්‍රී ලංකා නායක දසුන් ශානක සමත් වුණා. ඔහු තීරණය කළේ පළමුව පන්දුවට පහර දීමටයි\nතරගය ශ්‍රී ලංකා වේලාවෙන් ප.ව. 3.00 ට ආරම්භ වීමට නියමිතයි.\nඅද දවසේ මේ වනවිට පැහැබර කාලගුණයක් ආර්. ප්‍රේමදාස ක්‍රීඩාංගණයට අවට අහසේ දක්නට ලැබෙන බව වාර්තා වෙනවා.\nඊයේ දවස වන විට අද තරගයේ සියලු ප්‍රවේශපත්‍ර අලෙවි වී අවසන් වු අතර මේ වනවිට ඉතා ඉහල ප්‍රේක්ෂක සහභාගීත්වයක් ආසියානු කුසලාන අවසන් මහා තරගයට ලැබී තිබෙනවා.\nජල බෝතල්, ලේසර් කිරණ ආලෝකයන්, නළා ආදිය රැගෙන පැමිණීමෙන් වලකින ලෙස ආරක්ෂක අංශ ප්‍රේක්ෂකයින්ගෙන් වැඩිදුරටත් ඉල්ලා සිටිනවා.\nශ්‍රී ලංකාව මේ වන විට ආසියානු කුසලානය 6 වතාවක් ජයග්‍රහනය කර ඇති අතර ඉන්දියාව 7 වතාවක් එහි ශූරයන් වී තිබෙනවා.\nඅද තරගය ශ්‍රී ලංකාව ජයග්‍රහණය කළ හොත් ඉන්දියාව සමග ශූරතාවය දිනු අවස්ථා ගණන සමාන වෙනවා.",
       "URL": "https://www.hirunews.lk/sports/348562/ආසියාවේ-ශූරයින්-කිරුළු-පලඳවන-අවසන්-මහා-තරගය-ආරම්භයට-සියල්ල-සුදානම්-වීඩියෝ-update",
       "Category": "Sports",
       "Parent URL": "https://www.hirunews.lk/sports/all-news.php?pageID=3"
}