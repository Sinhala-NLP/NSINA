{
       "Source": "hirunews",
       "Timestamp": "Wednesday, 05 August 2015 - 13:15",
       "Headline": "සිම්බාබ්වේ පැරදූ නවසීලන්තයට දෙවන තරඟයේ ජය",
       "News Content": "සිම්බාබ්වේ කණ්ඩායම සමඟ හරාරේ හි පැවැති දෙවන එක්දින තරඟය කඩුලූ 10කින් ජය ගැනීමට සංචාරක නවසීලන්ත කණ්ඩායම ඊයේ (04) සමත් වුණා. තරඟයේ පළමුව පන්දුවට පහර දුන් සිම්බාබ්වේ කණ්ඩායම නියමිත පන්දු වාර 50 අවසානයේ කඩුලූ 9ක් දැවී ලකුණු 235ක් ලබා ගත්තා. පිළිතුරු ඉනිම ක්‍රිඩා කළ නවසීලන්තය තරඟය ජය ගනු ලැබුවේ පන්දු වාර 42යි පන්දු දෙකකදී කිසිවෙකු නොදැවී ලකුණු 236ක් ලබා ගනිමින්. එහිදී ආරම්භක පිතිකරුවන් වන නොදැවී මාටින් ගප්ටිල් ලකුණු 116ක් සහ ටොම් ලේතම් ලකුණු 110ක් ලබා ගත්තා. දෙරට අතර තරඟ තුනකින් සමන්විත එක්දින තරගාවලියේ පළමු තරඟය සිම්බාබ්වේ කණ්ඩායම ජය ගත්තේ කඩුලූ 7කින්.",
       "URL": "https://www.hirunews.lk/sports/114384/සිම්බාබ්වේ-පැරදූ-නවසීලන්තයට-දෙවන-තරඟයේ-ජය",
       "Category": "Sports",
       "Parent URL": "https://www.hirunews.lk/sports/all-news.php?pageID=457"
}