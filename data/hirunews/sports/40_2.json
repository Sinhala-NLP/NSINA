{
       "Source": "hirunews",
       "Timestamp": "Saturday, 16 October 2021 - 13:20",
       "Headline": "පාකිස්ථාන A කණ්ඩායමට එරෙහි ශ්‍රී ලංකා A සංචිතය නම් කෙරේ",
       "News Content": "පාකිස්ථාන ඒ කණ්ඩායමට එරෙහිව තරග වැදීම සඳහා ක්‍රීඩකයන් 22 දෙනෙකුගෙන් යුත් ශ්‍රී ලංකා ඒ ක්‍රිකට් සංචිතය නම් කර තිබෙනවා.\nශ්‍රී ලංකා ක්‍රිකට් ප්‍රකාශ කළේ සදීර සමරවික්‍රමගේ නායකත්වයෙන් යුත් එම සංචිතය සඳහා ක්‍රීඩා අමාත්‍යවරයාගේ අනුමැතිය හිමිවී ඇති බවයි.\nසංචිතය සඳහා කළින් නම් කර සිටි ධනංජය ලක්ෂාන් තුවාල ලැබීම නිසා ඔහු වෙනුවට ළහිරු සමරකෝන් නම් කර ඇති අතර, ශ්‍රී ලංකා විස්සයි විස්ස ලෝක කුසලාන සංචිතයට අතිරේක ක්‍රීඩකයෙකු ලෙස එක්වූ ෂිරාන් ප්‍රනාන්දු වෙනුවට චාමික ගුණසේකර නම් කෙරුණා.\nඕෂධ ප්‍රනාන්දු, සහන් ආරච්චිගේ, විශ්ව ප්‍රනාන්දු, ලසිත් ඇඹුල්දෙණිය ඇතුලු ශ්‍රී ලංකා පිල මීට පෙර නියෝජනය කළ ක්‍රීඩකයන් ද සංචිතයට ඇතුළත්.\nපාකිස්ථාන ඒ කණ්ඩායම ශ්‍රී ලංකා සංචාරයේදී සිව්දින තරග දෙකකට සහ එක්දින තරග තුනකට සහභාගිවීමට නියමිතයි.",
       "URL": "https://www.hirunews.lk/sports/285166/පාකිස්ථාන-a-කණ්ඩායමට-එරෙහි-ශ්‍රී-ලංකා-a-සංචිතය-නම්-කෙරේ",
       "Category": "Sports",
       "Parent URL": "https://www.hirunews.lk/sports/all-news.php?pageID=40"
}