{
       "Source": "hirunews",
       "Timestamp": "Saturday, 06 July 2019 - 10:35",
       "Headline": "ටෙස්ට් සහ 20-20 තරඟාවලියක් සඳහා නවසීලන්තය ලබන අගෝස්තුවේ ශ්‍රී ලංකාවට",
       "News Content": "නවසීලන්ත කණ්ඩායම ලබන අගෝස්තු මාසයේ දී තරඟ සංචාරයක් සඳහා ශ්‍රී ලංකාවට පැමිණීමට නියමිතයි.\nමෙම තරඟ සංචාරයේ තරඟ කාලසටහන මේ වනවිට නිකුත්ව තිබෙනවා.\nනවසීලන්ත කණ්ඩායමේ මෙරට තරඟ සංචාරය සඳහා ටෙස්ට් තරඟ 02ක් සහ පන්දුවාර 20 තරඟ 03ක් ඇතුලත්.\nඒ අනුව දෙරට අතර පළමු ටෙස්ට් තරඟය ලබන අගෝස්තු මස 14 වනදා ආරම්භ වන්නේ ගාල්ල ජාත්‍යන්තර ක්‍රිකට් ක්‍රීඩාංගනයේදීයි.\nදෙවන ටෙස්ට් තරඟය කොළඹ පී. සරා ඕවල් ක්‍රීඩාංගනයේදී ආරම්භ වන්නේ අගෝස්තු මස 22 වනදායි.\nදෙරට අතර තරඟ 03කින් සමන්විත පන්දුවාර 20 තරඟාවලියේ පළමු තරඟය සහ දෙවන තරඟය කොළඹ ආර්. ප්‍රේමදාස ක්‍රීඩාංගනයේදී අගෝස්තු මස 31 වනදා සහ සැප්තැම්බර් මස 02 වනදා පැවැත්වීමටයි සැලසුම්කර ඇත්තේ.\nදෙරට අතර අවසන් 20-20 තරඟය සැප්තැම්බර් 06 වනදා පල්ලේකැලේ ක්‍රිකට් ක්‍රීඩාංගනයේදී පැවැත්වීමට නියමිතයි.\nටෙස්ට් තරඟාවලිය\n*පළමු ටෙස්ට් තරඟය අගෝස්තු  14 - ගාල්ල ජාත්‍යන්තර ක්‍රිකට් ක්‍රීඩාංගනයේදී\n*දෙවන ටෙස්ට් තරඟය අගෝස්තු මස 22 වනදා  - කොළඹ පී.සරා ඕවල් ක්‍රීඩාංගනයේදී\nපන්දුවාර විස්සයි විස්ස තරඟාවලිය\n*පළමු  20-20 තරඟය අගෝස්තු 31වනදා - කොළඹ ආර්. ප්‍රේමදාස ක්‍රීඩාංගනයේදී\n*දෙවන 20-20 තරඟය සැප්තැම්බර් 02 වනදා - කොළඹ ආර්. ප්‍රේමදාස ක්‍රීඩාංගනයේදී\n*තුන්වන 20-20 තරඟය සැප්තැම්බර් 06 වනදා - මහනුවර පල්ලේකැලේ ක්‍රිකට් ක්‍රීඩාංගනයේදී",
       "URL": "https://www.hirunews.lk/sports/219755/ටෙස්ට්-සහ-20-20-තරඟාවලියක්-සඳහා-නවසීලන්තය-ලබන-අගෝස්තුවේ-ශ්‍රී-ලංකාවට",
       "Category": "Sports",
       "Parent URL": "https://www.hirunews.lk/sports/all-news.php?pageID=152"
}