{
       "Source": "hirunews",
       "Timestamp": "Sunday, 13 August 2023 - 20:10",
       "Headline": "ශ්‍රී ලංකා පාපන්දු නිලවරණය පැවැත්විය යුතු ආකාරය ගැන FIFA වෙතින් මාර්ගෝපදේශ මාලාවක්",
       "News Content": "ශ්‍රී ලංකා පාපන්දු සම්මේලනයේ නිලවරණය පැවැත්විය යුතු ආකාරය සම්බන්ධයෙන් මාර්ගෝපදේශ මාලාව ජගත් පාපන්දු සම්මේලනය විසින් ශ්‍රී ලංකා පාපන්දු සම්මේලනය සහ ක්‍රීඩා අමාත්‍යවරයා වෙත යොමු කර තිබෙනවා.\nඒ අනුව ශ්‍රී ලංකා පාපන්දු නිලවරණය ලබන සැප්තැම්බර් මස 29 වැනිදා හෝ ඊට පෙර පවත්වන ලෙසයි දැනුම් දී ඇත්තේ.\nහෙට(14) ශ්‍රී ලංකා පදනම් ආයතනයේදී ශ්‍රී ලංකා පාපන්දු සම්මේලනයේ විශේෂ මහා සභා රැස්වීමක් පැවැත්වීමට නියමිත අතර එහිදී ශ්‍රී ලංකා පාපන්දු නිලවරණය පවත්වන ආකාරය සම්බන්ධයෙන් තීරණය කිරීමට නියමිතයි.",
       "URL": "https://www.hirunews.lk/sports/344711/ශ්‍රී-ලංකා-පාපන්දු-නිලවරණය-පැවැත්විය-යුතු-ආකාරය-ගැන-fifa-වෙතින්-මාර්ගෝපදේශ-මාලාවක්",
       "Category": "Sports",
       "Parent URL": "https://www.hirunews.lk/sports/all-news.php?pageID=9"
}