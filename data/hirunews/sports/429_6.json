{
       "Source": "hirunews",
       "Timestamp": "Friday, 05 February 2016 - 18:03",
       "Headline": "20 යි 20 කාටද ?",
       "News Content": "එදා මෙදා ශ්‍රී ලංකා ක්‍රිකට් කණ්ඩායම සුපිරි පිතිකරුවන් සුපිරි පන්දු යවන්නන් රැසක් ක්‍රීඩා ලෝකයට බිහි කර තිබෙනවා.\nපන්දු යවන්නන් මවිත කල පිතිහරඹයත් පිතිකරුවන් මවිතකර පන්දු යැවීමත් අප ක්‍රීඩකයන් විසින්  සිදුකර ඇති වික්‍රමයන් වලට හේතු උනා.\nලොව බිද හෙලීමට නොහැකි වාර්තා පවා ශ්‍රී ලංකා කණ්ඩායමේ නම ඉදිරිපිටයි ලියවි ඇත්තේ.\nජාත්‍යන්තර ටෙස්ට් පිටියේ එක් ඉනිමකදී වැඩිම ලකුණු ලබාගත් කණ්ඩායම ශ්‍රී ලංකා කණ්ඩායමයි. ඒ  1997 දී ඉන්දියාවට එරෙහිව ලකුණු 952ක්.\nඑපමණක් නොව 2006 දී එක්දින ‍ක්‍රික‍ට් පිටියේ නෙදර්ලන්තයට එරෙහිව ලකුණු 443ක් 2007 දී T 20 පිටියේ කෙන්යාවට එරෙහිව ලකුණු 260ක් රැස් කර ඉණිමක වැඩිම ලකුණු ලබා ගැනීමේ ගෞරවය තවමත් ඇත්තේ ශ්‍රී ලංකාව ඉදිරියේ.\nඑකම කණ්ඩායමක් විසින් මෙම වාර්තා තුනම තමන් සතු කර ගැනීමට උත්සහ කල ද එම වාසනාව ඔවුන් සතු වේවිද යන්න පිළබඳ පවතින්නේ සැකයක්.\n1996 එක්දින සහ 2014, T 20 ලෝක කුසලානය ජයග්‍රහණය කිරීමට පමණක් නොව සෑම තරගයකදීම ශ්‍රී ලංකා කණ්ඩායමේ  ශක්තිමත් බව පිළිබද කිසිවෙකුට හෝ අවතක්සේරු කිරීමට නොහැකියි.\nඉහත කී වාර්තා සහ තවත් බොහොමයක් දේ ශ්‍රී ලංකා කණ්ඩායමේ නාමය ඉදිරිපිට තිබියදී එළඹෙන T 20 ලෝක කුසලානය ජයගැනීමට ශ්‍රී ලංකාවට ඇති හැකියාව අවතක්සේරු කිරීමට කිසිවෙකුටත් නොහැක.\nතවමත් බලාපොරොත්තුව සහිත රට වෙනුවෙන් ක්‍රීඩා කරන ශක්තිමත් ක්‍රීඩකයන් ශ්‍රී ලංකා කණ්ඩායමේ සිටීම සතුටකි.\nශ්‍රී ලාංකිකයන්ගේ එකම පැතුම තවත් කුසලානයකට එහා ගිය යමක් රට වෙනුවෙන් ශ්‍රී ලංකා ක්‍රිකට් කණ්ඩායම විසින් සිදු කරනු ඇති බවයි.\nටිකක් පරණයි තමයි එත් මේ සොදුරු මතකය ගැන ලංකාවේ උපන් සැවොම සිහිකරන්නේ මහත් ආඩම්බරයෙන්.",
       "URL": "https://www.hirunews.lk/sports/125550/20-යි-කාටද",
       "Category": "Sports",
       "Parent URL": "https://www.hirunews.lk/sports/all-news.php?pageID=429"
}