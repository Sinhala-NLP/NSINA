{
       "Source": "hirunews",
       "Timestamp": "Thursday, 11 April 2013 - 20:05",
       "Headline": "කොල්කටාව පරදා බැංගලෝර් ජය ගනී.",
       "News Content": "අයි.පී.එල්. තරගාවලියේ අද (11) දිනයේ තරග දෙකක් පැවැත්වෙන අතර, පැවති පළමු තරගය කඩුළු 08 කින් ජය ගැනීමට රෝයල් චැලේන්ජර්ස් බැංගලෝර් කණ්ඩායම සමත් වුණා. ඒ ප්‍රතිවාදී කොල්කටා නයිට් රයිඩර්ස් කණ්ඩායම පරාජයට පත්කරමින්. තරගයේ මුලින්ම පන්දුවට පහරදුන්නේ කොල්කටා කණ්ඩායම නියමිත පන්දුවාර විස්ස අවසානයේ කඩුළු 08 ක් දැවී ලකුණු 154 ක් ලබා ගත්තා. පිළිතුරු ඉනිම ක්‍රීඩා කළ බැංගලෝර් කණ්ඩායම පන්දුවාර 17 යි පන්දු 03 කදී කඩුළු 02 ක් පමණක් දැවී ජයග්‍රාහී ඉලක්කය පසු කළා. බැංගලෝර් කණ්ඩායම වෙනුවෙන් ක්‍රිස් ගේල් පන්දු 50 කදී නොදැවී ලකුණු 85 ක් ලබා ගත්තා.\nඅද දිනයේ අනෙක් තරගය පූනේ හීදි ආරම්භ වන්නේ ඇන්ජලෝ මැතිව්ස් නායකත්වය දරන පූනේ වොරියර්ස් සහ රාජස්ථාන් රෝයල් කණ්ඩායම අතරයි.",
       "URL": "https://www.hirunews.lk/sports/56993/කොල්කටාව-පරදා-බැංගලෝර්-ජය-ගනී",
       "Category": "Sports",
       "Parent URL": "https://www.hirunews.lk/sports/all-news.php?pageID=542"
}