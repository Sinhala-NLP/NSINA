{
       "Source": "hirunews",
       "Timestamp": "Saturday, 09 May 2015 - 13:40",
       "Headline": "පාකිස්තාන තරඟ කාලසටහන",
       "News Content": "පාකිස්තානු ක්‍රිකට් පිළේ ශ්‍රී ලංකා සංචාරය සඳහා තරඟ සටහන දැන් ප්‍රකාශයට පත්වී තිබෙනවා. පාකිස්තානු පිළ ලබන ජුනි මාසයේ ශ්‍රී ලංකාවට පැමිණෙන අතර, ටෙස්ට් තරඟ 3කට සහභාගිවීමට නියමිතයි. ගාල්ලේ දී, කොළඹ පී. සාරා ක්‍රීඩාංගණයේදී සහ පල්ලෙකැළේ ජාත්‍යන්තර ක්‍රීඩාංගණයේදී එම ටෙස්ට් තරඟ පැවැත්වෙනු ඇති. තරඟ 5කින් යුත් එක්දින තරඟාවලිය ජුලි 11 වන දා දඹුල්ලේ දී ආරම්භ වන අතර එම තරඟ පල්ලෙකැළේ, කොළඹ සහ හම්බන්තොට දී ද පැවැත්වෙන බව ශ්‍රී ලංකා ක්‍රිකට් ආයතනය ප්‍රකාශ කළා. පාකිස්තාන ක්‍රිකට් පිළ පසුගිය වසරේ දී ද ශ්‍රී ලංකාවේ සංචාරය කළ අතර, එහිදී පැවැති ටෙස්ට් තරගාවලියෙන් දෙකට බින්දුවක් ලෙස පරාජයට පත්වුණා.",
       "URL": "https://www.hirunews.lk/sports/109138/පාකිස්තාන-තරඟ-කාලසටහන",
       "Category": "Sports",
       "Parent URL": "https://www.hirunews.lk/sports/all-news.php?pageID=470"
}