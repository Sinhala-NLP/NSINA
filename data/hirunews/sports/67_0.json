{
       "Source": "hirunews",
       "Timestamp": "Wednesday, 17 February 2021 - 20:09",
       "Headline": "ඉන්දියාවේ සාර්ථකම ටෙස්ට් නායකයා කෝලි",
       "News Content": "ඉන්දීය ක්‍රිකට් කණ්ඩායමේ නායක විරාට් කෝලි එරට සාර්ථකම ටෙස්ට් නායකයා බවට පත්ව තිබෙනවා.\nඒ අනුව ඉන්දියාවේදී ටෙස්ට් තරඟ 21ක් ජයග්‍රහණය සඳහා නායකත්වය ලබා දෙමින් හිටපු නායකයෙකු වූ එම්.එස්. දෝණි තැබූ වාර්තාව සම කිරීමට කෝලි සමත්ව ඇති බවයි විදෙස් වාර්තා සඳහන් කළේ.\nකෝලි ඉන්දියාව තුල පැවති ටෙස්ට් තරඟ 28කට නායකත්වය ලබා දී ඇති අතර ඉන් තරඟ 02ක් පරාජයට පත්ව තවත් තරඟ 05ක් ජය පරාජයෙන් තොරව අවසන් වී තිබෙනවා.\nදෝණි රටතුලදී ටෙස්ට් තරඟ 30කට නායකත්වය ලබා දී 06ක් ජය පරාජයෙන් තොරව අවසන්ව පරාජයට පත්ව ඇත්තේ තරඟ 03ක් පමණයි.\nඑංගලන්ත ක්‍රිකට් කණ්ඩායම මේ දිනවල ඉන්දියාවේ සංචාරයක නිරත වන අතර දෙරට අතර පැවති දෙවන ටෙස්ට් තරඟයේදී දැවන්ත ජයක් ලැබීමට කෝලිගේ නායකත්වය යටතේ ඉන්දීය කණ්ඩායමට හැකි වුණා.",
       "URL": "https://www.hirunews.lk/sports/262899/ඉන්දියාවේ-සාර්ථකම-ටෙස්ට්-නායකයා-කෝලි",
       "Category": "Sports",
       "Parent URL": "https://www.hirunews.lk/sports/all-news.php?pageID=67"
}