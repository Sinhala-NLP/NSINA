{
       "Source": "hirunews",
       "Timestamp": "Wednesday, 28 August 2019 - 17:29",
       "Headline": "අජන්ත මෙන්ඩිස් ක්‍රිකට් පිටියට සමුදෙයි",
       "News Content": "2015 වසරේදි අවසන් වරට ශ්‍රී ලංකාව නියෝජනය කළ ක්‍රිකට් පිටියේ අභිරහස් දඟ පන්දු යවන්නා ලෙස සැළකෙන අජන්ත මෙන්ඩිස් ක්‍රිකට් ක්‍රීඩාවෙන් සමුගැනීමට තීරණය කර තිබෙනවා.\n2008 වසරේ ශ්‍රී ලංකා පිලට මුල්වරට එක්වූ ඔහු ක්‍රීඩාවෙන් සමුගන්නා විට ටෙස්ට් කඩුලූ 70 ක්, එක්දින කඩුලූ 152 ක් සහ විස්සයි විස්ස ජාත්‍යන්තර කඩුලූ 66 ක් බිඳ හෙළා තිබෙනවා.\n1940 දශකයේ යොදාගත් කැරම් පන්දුව නැවතත් 2008 වසරේදී ක්‍රිකට් ලෝකයට හඳුන්වා දුන්නේ අජන්ත මෙන්ඩිස් විසින්. ශ්‍රී ලංකා යුද හමුදාව නියෝජනය කරන අජන්ත මෙන්ඩිස්, පළමු පෙළ තරගවලදී යුද හමුදා ක්‍රීඩා සමාජය නියෝජනය කළා.",
       "URL": "https://www.hirunews.lk/sports/223145/අජන්ත-මෙන්ඩිස්-ක්‍රිකට්-පිටියට-සමුදෙයි",
       "Category": "Sports",
       "Parent URL": "https://www.hirunews.lk/sports/all-news.php?pageID=142"
}