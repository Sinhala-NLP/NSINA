{
       "Source": "hirunews",
       "Timestamp": "Wednesday, 10 March 2021 - 14:36",
       "Headline": "කෙවින් සින්ක්ලෙයාර්ට එක්දින වරම්",
       "News Content": "ශ්‍රී ලංකා කණ්ඩායමට එරෙහිව අද පැවැත්වෙන පළමු එක්දින තරඟයේදී කොදෙව් කණ්ඩායම වෙනුවෙන් කෙවින් සින්ක්ලෙයාර් එක්දින වරම් හිමිකර ගැනීමට නියමිතයි.\nදෙරට අතර එක්දින තරග 62 ක් මේ වනවිට පවත්වා ඇති අතර ඉන් තරඟ 30 ක් ජයගෙන ඇත්තේ ශ්‍රී ලංකාවයි. කොදෙව් කණ්ඩායමට ජය ගත හැකිවූයේ තරග 28 ක් පමණයි.\nදෙරට අතර පැවති පන්දුවාර 20 තරගාවලිය කොදෙව් කණ්ඩායම ජය ගත්තේ දෙකට එකක් ලෙසින්.\nකෙසේ වෙතත් එක්දින තරගාවලිය 3 ට බින්දුවක් ලෙස ජයගැනීමට ශ්‍රී ලංකා කණ්ඩායමට හැකිවුවහොත් ජාත්‍යන්තර එක්දින ශ්‍රේණිගත කිරීම්වල එක් ස්ථානයක් ඉදිරියට පැමිණීමට හැකිවනවා.",
       "URL": "https://www.hirunews.lk/sports/264933/කෙවින්-සින්ක්ලෙයාර්ට-එක්දින-වරම්",
       "Category": "Sports",
       "Parent URL": "https://www.hirunews.lk/sports/all-news.php?pageID=64"
}