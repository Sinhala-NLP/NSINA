{
       "Source": "hirunews",
       "Timestamp": "Monday, 19 January 2015 - 8:40",
       "Headline": "බටහිර ඉන්දීය කොදෙව්වන් කඩුලූ 291/7 යි.",
       "News Content": "දකුණු අප්‍රිකාව වාර්තා කළ එක්දින තරඟ ඉතිහාසයේ දෙවන විශාලතම ලකුණු සංඛ්‍යාව හඹා ගිය බටහිර ඉන්දීය කොදෙව් පිල සිය පන්දුවාර 50 තුළදී කඩුලූ 7 ක් දැවී  ලකුණු 291 ක් රැස් කළා. මේ අනුව වාර්තා රැසක් පිහිටවූ මෙම එක්දින තරඟයෙන් දකුණු අප්‍රිකානු පිලට ලකුණු 148 ක ජයක් අත්වුණා. ජොහැනස්බර්ග් නුවර ඊයේ පැවති මෙම තරඟයේදී දකුණු අප්‍රිකානු ක්‍රීඩක ඒ.බී. ඩිවිලියර්ස් වේගවත්ම එක්දින ශතකය පන්දු 31 කදී වාර්තා කළ අතර පන්දු 44 ක් තුළ ඔහු ලකුණු 149 ක් ලබා ගත්තා. හෂීම් අම්ලා සහ රිලී රෝසොව් ද මෙහිදී ශතක රැස් කළ අතර දකුණු අප්‍රිකාව සිය පන්දු වාර 50 තුළ කඩුලූ දෙකක් දැවී ලකුණු 439 ක් රැස් කළා. තරඟ 5 කින් යුත් කොදෙව් - දකුණු අප්‍රිකානු එක්දින තරඟාවලියේ දෙකට බින්දුවක් ලෙස ඉදිරියෙන් සිටින්නේ දකුණු අප්‍රිකාවයි.",
       "URL": "https://www.hirunews.lk/sports/101510/බටහිර-ඉන්දීය-කොදෙව්වන්-කඩුලූ-291-7-යි",
       "Category": "Sports",
       "Parent URL": "https://www.hirunews.lk/sports/all-news.php?pageID=492"
}