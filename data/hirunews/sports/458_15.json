{
       "Source": "hirunews",
       "Timestamp": "Sunday, 26 July 2015 - 18:37",
       "Headline": "අවසන් සටනේ කුසල්, ඇන්ජි සහ මිලින්ද වැඩ පෙන්නයි",
       "News Content": "සංචාරක පාකිස්තාන පිළ සහ ශ්‍රී ලංකාව අතර පැවැත්වෙන අවසන් එක්දින තරගාවලියේ පළමුවෙන් පන්දුවට පහර දුන් ශ්‍රී ලංකා පිළ නියමිත පන්දු වාර 50 අවසානයේ කඩුලූ 4ක් දැවී ලකුණු 368 ක් ලබා ගත්තා.\nශ්‍රී ලංකා කණ්ඩායමේ ආරම්භක පිතිකරු කුසල් පෙරේරා ලකුණු 116ක් රැස් කිරීමට සමත් වූ අතර ඊට හයේ පහර 4ක්, හතරේ පහර 9ක් ඇතුළත් වුණා. ඇන්ජලෝ මැතිව්ස් නොදැවී ලකුණු 70ක් සහ මිලින්ද සිරිවර්ධන නොදැවී ලකුණු 52යි. ඊට අමතරව තිලකරත්න ඩිල්ශාන් ද ශ්‍රී ලංකා ඉනිම වෙනුවෙන් ලකුණු 62ක් ලබා ගත්තා.",
       "URL": "https://www.hirunews.lk/sports/113858/අවසන්-සටනේ-කුසල්-ඇන්ජි-සහ-මිලින්ද-වැඩ-පෙන්නයි",
       "Category": "Sports",
       "Parent URL": "https://www.hirunews.lk/sports/all-news.php?pageID=458"
}