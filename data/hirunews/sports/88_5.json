{
       "Source": "hirunews",
       "Timestamp": "Sunday, 23 August 2020 - 13:15",
       "Headline": "එංගලන්තය පිළිගැනීමට ඉන්දියාව සූදානමින්",
       "News Content": "ලබන පෙබරවාරි මාසයේ එංගලන්ත පිලේ ඉන්දීය ක්‍රිකට් සංචාරයක් අපේක්ෂා කරන බව ඉන්දීය ක්‍රිකට් පාලක මණ්ඩලයේ සභාපති සව්රව් ගංගුලි පවසනවා.\nඔහු කියා සිටියේ ලබන වසරේ අයි.පී.එල්. තරගාවලියට පෙර එම ටෙස්ට් තරගාවලිය ඉන්දියාව තුළ පැවැත්වීමට අදහස් කරන බවයි.\nමේ වසරේ සැප්තැම්බර් සහ ඔක්තෝම්බර් මාසවලදී එංගලන්ත ක්‍රිකට් පිල ඉන්දියාවේ ටෙස්ට් සංචාරයක නිරතවීමට නියමිතව තිබූ නමුත් කොවිඩ් 19 ගෝලීය වසංගතය හේතුවෙන් එම තරගාවලිය කල් දැමුණා.\nමේ වසරේ දෙසැම්බරයේ  ඕස්ට්‍රේලියාවේ සංචාරයක නිරතවන අතර, ඔවුන් නැවතත් ඉන්දියාවට පැමිණෙන්නේ එංගලන්ත ටෙස්ට් තරගාවලියට මුහුණදීම සඳහායි.",
       "URL": "https://www.hirunews.lk/sports/248447/එංගලන්තය-පිළිගැනීමට-ඉන්දියාව-සූදානමින්",
       "Category": "Sports",
       "Parent URL": "https://www.hirunews.lk/sports/all-news.php?pageID=88"
}