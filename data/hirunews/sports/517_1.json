{
       "Source": "hirunews",
       "Timestamp": "Friday, 30 August 2013 - 8:29",
       "Headline": "ආරොන් ෆින්ච්ගෙන් ලෝක වාර්තාවක්.",
       "News Content": "එංගලන්තය සමග ඊයේ (29) පැවති පළමු විස්සයි විස්ස තරගයෙන්  ඕස්ට්‍රේලියාව ලකුණු 39 ක ජයක් වාර්තා කළා. පළමුවෙන් පන්දුවට පහරදුන්  ඕස්ට්‍රේලියාව සිය පන්දුවාර 20 තුලදී කඩුලූ 6 ක් දැවී ලකුණු 248 ක් රැස් කළා. මෙහිදී  ඕස්ට්‍රේලියානු පිලේ ආරොන් ෆින්ච් පන්දු 63 කදී 6 පහර 14 ක් සහ 4 පහර 11 ක් සමග ලකුණු 156 ක් රැස් කිරීම විශේෂත්වයක්. 26 හැවිරිදි ෆින්ච්ගේ මෙම ලකුණු 156, විස්සයි විස්ස ක්‍රිකට් තරග ඉනිමකදී පිතිකරුවෙකු ලැබූ වැඩිම  ලකුණු සංඛ්‍යාව ලෙස ලෝක වාර්තා පොතට එක්වනු ඇති. පිළිතුරු වශයෙන් එංගලන්තය සිය පන්දුවාර 20 තුලදී කඩුලූ 6 ක් දැවී ලබා ගත්තේ ලකුණු 209 ක් පමණයි. එහිදී ජෝ රූට් එංගලන්තය වෙනුවෙන් පන්දු 49 කදී ලකුණු 90 ක් රැස් කළා.",
       "URL": "https://www.hirunews.lk/sports/66136/ආරොන්-ෆින්ච්ගෙන්-ලෝක-වාර්තාවක්",
       "Category": "Sports",
       "Parent URL": "https://www.hirunews.lk/sports/all-news.php?pageID=517"
}