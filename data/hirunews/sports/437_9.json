{
       "Source": "hirunews",
       "Timestamp": "Monday, 07 December 2015 - 8:48",
       "Headline": "ඉන්දීය - පාකිස්ථාන තරඟය සම්බන්ධයෙන් විශේෂ සාකච්ඡාවක්",
       "News Content": "ඉන්දියාව සහ පාකිස්ථානය අතර පැවැත්වීමට නියමිත ක්‍රිකට් තරඟාවලිය සම්බන්ධයෙන් අද විශේෂ සාකච්ඡාවක් පැවැත්වීමට නියමිත බව එරට මාධ්‍ය වාර්තා සඳහන් කළා.  ඉන්දීය රජයේ නිලධාරීන් සහ ක්‍රිකට් පාලක මණ්ඩලය අතර මෙම සාකච්ඡාව පැවැත්වීමට නියමිත බවයි වාර්තාවන්නේ.  දෙරට අතර තරඟය ශ්‍රී ලංකාවේ හෝ එංගලන්තයේ පැවැත්වීමට මීට පෙර අවධානය යොමු කර තිබුණා.\nඉන්දු - පාකිස්ථාන ක්‍රිකට් තරඟාවලියක් ශ්‍රී ලංකාවේ පැවැත්වීම සඳහා අනුමැතිය ලබාදීම ඉන්දීය රජය පමා කරමින් සිටින බව ක්‍රිකට් මාධ්‍ය මීට පෙර වාර්තා කළා. ඒ සඳහා පාකිස්ථාන අග්‍රාමාත්‍යවරයාගේ අනුමැතිය මේ වනවිට ලැබී තිබෙනවා. ඉන්දු - පාකිස්ථාන ක්‍රිකට් තරඟාවලිය ශ්‍රී ලංකාවේ පැවැත්වීම සඳහා යෝජනා වූයේ දෙරටේ ක්‍රිකට් ආයතන ප්‍රධානීන් අතර පසුගිය නොවැම්බර් 21 වනදා ඩුබායි පැවති සාකච්ඡාවේදියි.",
       "URL": "https://www.hirunews.lk/sports/121499/ඉන්දීය-පාකිස්ථාන-තරඟය-සම්බන්ධයෙන්-විශේෂ-සාකච්ඡාවක්",
       "Category": "Sports",
       "Parent URL": "https://www.hirunews.lk/sports/all-news.php?pageID=437"
}