{
       "Source": "hirunews",
       "Timestamp": "Sunday, 22 December 2019 - 7:59",
       "Headline": "ශ්‍රී ලංකා - පාකිස්ථාන දෙවන ටෙස්ට් තරගයේ සිව්වන දිනය අදයි",
       "News Content": "ශ්‍රී ලංකාව සහ පාකිස්ථානය අතර, කරච්චි නුවර පැවැත්වෙන දෙවන ටෙස්ට් තරඟයේ හතරවන දිනය අදයි. තුන්වන දිනය අවසානයේ පාකිස්ථානය සිය දෙවන ඉනිම සඳහා කඩුලු 2 ක් දැවී ලකුණු 395ක් රැස් කරගෙන සිටියා.\nඑහිදී අබිඞ් අලි, පාකිස්ථානය වෙනුවෙන් ලකුණු 174 ක් රැස් කර ගත් අතර, ශාන් මසූඞ් ලකුණු 135 ක් ලබා ගත්තා.\nඅබිඞ් අලි මෙහිදී සිය ප්‍රථම ටෙස්ට් තරග දෙකේදී ශතක ලබාගත් ප්‍රථම පාකිස්ථාන ක්‍රීඩකයා මෙන්ම ලොව එවැනි නවවන ක්‍රීඩකයා බවට පත්වුණා. ඊයේ දිනයේ දැවී ගිය කඩුලු 2 ම ලකුණු 88 කට ලබා ගත්තේ ළහිරු කුමාර විසින්.\nපාකිස්ථානය පළමු ඉනිමේදී ලකුණු 191 කට දැවී ගිය අතර, ශ්‍රී ලංකාව ලකුණු 271 ක් ලබා ගත්තා.\nමේ අනුව, පාකිස්ථානය දෙවන ඉනිමේ කඩුලු 8 ක් අතැතිව ශ්‍රී ලංකාවට වඩා ලකුණු 315 ක් ඉදිරියෙන් සිටිනවා.",
       "URL": "https://www.hirunews.lk/sports/230721/ශ්‍රී-ලංකා-පාකිස්ථාන-දෙවන-ටෙස්ට්-තරගයේ-සිව්වන-දිනය-අදයි",
       "Category": "Sports",
       "Parent URL": "https://www.hirunews.lk/sports/all-news.php?pageID=122"
}