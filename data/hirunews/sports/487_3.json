{
       "Source": "hirunews",
       "Timestamp": "Saturday, 21 February 2015 - 8:31",
       "Headline": "Update : කොදෙව්වන් හමුවේ පාකිස්ථානය අන්ත අසරණ තත්ත්වයක",
       "News Content": "ලෝක කුසලානයේ පාකිස්ථානය සහ කොදෙව්වන් අතර තරඟය මේ වන විට පැවැත්වෙනවා. තරඟයේ ප්‍රථමයෙන් පන්දුවන පහර දුන් කොදෙව්වන් ලකුණු 310ක් ලබාගත්තේ කඩුලු 6ක් පමණක් දැවී තිබියදීයී.\nමේ වන විට පිළිතුරු ඉණිම ක්‍රීඩා කරන පාකිස්ථානය පන්දුවාර 5කදී කඩුලු 4ක් දැවී ලබාගෙන ඇත්තේ ලකුණු 4ක් පමණයි. ඔවුන්ගේ ඉණිම ආරම්භයේදීම බිඳවැටීම නිසාවෙන් මේ වන විට අසීරු තත්වයක පසුවෙනවා.\nUpdate : Saturday, 21 February 2015 - 9:16\n-----------------------------------------------------\nබටහිර ඉන්දීය කොදෙව් පිළ 310/6යි\nලෝක කුසලාන එක්දින තරගාවලියට අදාළව පාකිස්තානය සහ බටහිර ඉන්දීය කොදෙව් කණ්ඩායම් අතර බී කාණ්ඩයේ තරඟයක් දැන් ක්‍රයිස්චර්ච් හිදී පැවැත්වෙනවා. කාසියේ වාසිය දිනූ පාකිස්තාන පිළ තරඟයේ පළමුවෙන් පන්දුවට පහර දෙන ලෙස බටහිර ඉන්දීය කොදෙව් පිළට ආරාධනා කළා.\nකොදෙව් පිළ මීට සුළු වේලාවකට පෙර නියමිත පන්දු වාර 50 අවසානයේ කඩුලූ 6ක් දැවී ලකුණු 310ක් ලබා සිය ඉනිම අවසන් කරනු ලැබුවා. ඩෙනේෂ් රම්ඞීන් ලකුණු 51යි.  ඩැරන් බ්‍රාවෝ ලකුණු 49යි. ලෙන්ඩල් සිමන් ලකුණු 50ක් ලබා ගත්තා.\nමේ අතර, බ්‍රිස්බෙන් නුවර - ගැබා ක්‍රීඩාංගණයේ පැවැත්වීමට නියමිත  ඕස්ට්‍රේලියාව සහ බංග්ලාදේශය අතර ලෝක කුසලාන ක්‍රිකට් තරගයට වර්ෂාවෙන් බාධා පැමිණිය හැකි බව  ඕස්ට්‍රේලියානු මාධ්‍ය සදහන් කළා. බ්‍රිස්බෙන් ප්‍රදේශය ඊයේ චණ්ඩ මාරුතයකට මුහුණ දුන් අතර එහිදී දැඩි වර්ෂාපතනයක් ද වාර්තා වුණා. තරඟය පන්දු වාර සංඛ්‍යාව සීමා කර හෝ පැවැත්වීමට හැකි වනු ඇතැයි ගැබා ක්‍රීඩාංගණයේ පරිපාලනය විශ්වාසය පළ කළා. කෙසේ නමුත්, බ්‍රිස්බෙන් නුවර ඊයේ පැවැත්වීමට නියමිතව තිබූ රග්බි තරඟ අයහපත් කාලගුණය හේතුවෙන් අවලංගු කිරීමට සිදුවුණා.",
       "URL": "https://www.hirunews.lk/sports/103933/කොදෙව්වන්-හමුවේ-පාකිස්ථානය-අන්ත-අසරණ-තත්ත්වයක",
       "Category": "Sports",
       "Parent URL": "https://www.hirunews.lk/sports/all-news.php?pageID=487"
}