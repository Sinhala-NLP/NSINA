{
       "Source": "hirunews",
       "Timestamp": "Tuesday, 28 November 2017 - 15:06",
       "Headline": "3 වන ටෙස්ට් තරගයෙන් රංගන හේරත් ඉවතට",
       "News Content": "ඉන්දීය කණ්ඩායම සමග පැවැත්වෙන තුන්වන ටෙස්ට් ක්‍රිකට් තරගයේ ශ්‍රි ලංකා සංචිතයෙන් රංගන හේරත් ඉවත් කර තිබෙනවා.\nඒ ඔහු විවේක ගැන්වීමේ අරමුණින්.\nරංගන හේරත් වෙනුවෙන් ශ්‍රී ලංකා සංචිතයට ජෙෆ්රි වැන්ඩසේ කැඳවා ඇති බවයි ශ්‍රී ලංකා ක්‍රිකට් ආරංචි මාර්ග ප්‍රකාශ කළේ.\nසංචාරක ශ්‍රී ලංකා කණ්ඩායම සහ ඉන්දියාව අතර තුන්වන ටෙස්ට් ක්‍රිකට් තරගය ලබන සෙනසුරාදා දිල්ලිහිදී ආරම්භ වීමට නියමිතයි.\nදෙරට අතර පළමු ටෙස්ට් තරගය ජය පරාජයෙන් තොරව අවසන් වු අතර දෙවන තරගයෙන් ඉන්දියාවට ඉනිමක සහ ලකුණු 239 ක ජයක් හිමිවුනා.",
       "URL": "https://www.hirunews.lk/sports/177134/3-වන-ටෙස්ට්-තරගයෙන්-රංගන-හේරත්-ඉවතට",
       "Category": "Sports",
       "Parent URL": "https://www.hirunews.lk/sports/all-news.php?pageID=278"
}