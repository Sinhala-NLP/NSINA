{
       "Source": "hirunews",
       "Timestamp": "Sunday, 19 September 2021 - 9:22",
       "Headline": "IPL සැණකෙලිය අද සිට යළි",
       "News Content": "කොවිඩ් අවදානම හේතුවෙන් පසුගිය මැයි මාසයේදී අතරමග නවතා දැමුණු අයි.පී.එල්. තරගාවලියේ ඉතිරි තරග අද සිට එක්සත් අරාබි එමීර් රාජ්‍යයේදී පැවැත්වෙනවා.\nපළමු තරගය චෙන්නායි සුපර් කිංග්ස් සහ මුම්බායි ඉන්දියන්ස් කණ්ඩායම් අතර ශ්‍රී ලංකා වේලාවෙන් රාත්‍රී 7.30ට ආරම්භවීමට නියමිතයි.\nතරගාවලියේ තරග 29ක් මේ වන විට පවත්වා අවසන් අතර අවසන් මහා තරගය ද ඇතුළුව ඩුබායි, අබුඩාබි සහ සාජා ක්‍රීඩාංගණවල පැවැත්වීමට නියමිත තරග සංඛ්‍යාව 30ක්.\nඅයි.පී.එල් තරගාවලියේ ඉතිරි තරග අද ආරම්භ කරන විට ප්‍රසාද ලකුණු සටහනේ පෙරමුණ ගන්නට දිල්ලි කැපිටල්ස් කණ්ඩායම සමත් වී තිබෙනවා.\nඒ ප්‍රසාද ලකුණු 12ක් ලබා ගනිමින්.\nඑහි දෙවන ස්ථානයේ චෙන්නායි සුපර් කිංග්ස් කණ්ඩායමත් තුන් වන ස්ථානයේ රෝයල් චැලෙන්ජර්ස් බැංගලෝර් කණ්ඩායමත් පසුවනවා.",
       "URL": "https://www.hirunews.lk/sports/282627/ipl-සැණකෙලිය-අද-සිට-යළි",
       "Category": "Sports",
       "Parent URL": "https://www.hirunews.lk/sports/all-news.php?pageID=43"
}