{
       "Source": "hirunews",
       "Timestamp": "Sunday, 29 January 2017 - 9:40",
       "Headline": "සිඩ්නි කණ්ඩායමෙන් ගිලිහුණු බිග් බෑෂ් ශුරතාව පර්ත් කණ්ඩායම ඩැහැගනී",
       "News Content": "2017 බිග් බෑෂ් තරඟාවලියේ ශුරතාවය හිමිකරගන්නට Perth Scorchers කණ්ඩායම ඊයේ සමත් වුණා.\nඒ Sydney Sixers කණ්ඩායම කඩුලු 09කින් පරාජය කරමින්.\nකාසියේ වාසිය දිනාගත් Perth Scorchers කණ්ඩායම පළමුව පන්දුවට පහර දීමේ අවස්ථාව Sydney කණ්ඩායමට ආරාධනා කළා.\nඒ අනුව පන්දුවාර 20 තුල Sydney කණ්ඩායම කඩුලු 09ක් දැවී ලකුණු 141ක් රැස් කිරීමට සමත් වුණා.\nපිළිතුරු ඉනිම ක්‍රීඩාකළ Perth Scorchers කණ්ඩායම ලකුණු 142ක ජයග්‍රාහී සීමාව පසුකර යෑමට සමත් වුණේ එක් කඩුල්ලක් පමණක් දැවී තිබියදී.\nඑහිදී Michael Klinger පන්දු 49කදී ලකුණු 71ක් රැස්කර ගනිමින් Perth Scorchers කණ්ඩායම ජයග්‍රහණය කරා රැගෙන ගියා.\nතරඟයේ වීරයා ලෙස Perth කණ්ඩායමේ Jhye Richardson සම්මාන හිම්කරගත් අතර මෙවර තරඟාවලියේ වීරයා වුයේ CA Lynn.\nතරඟයේ විශේෂ අවස්ථා පහතින්.",
       "URL": "https://www.hirunews.lk/sports/153162/සිඩ්නි-කණ්ඩායමෙන්-ගිලිහුණු-බිග්-බෑෂ්-ශුරතාව-පර්ත්-කණ්ඩායම-ඩැහැගනී",
       "Category": "Sports",
       "Parent URL": "https://www.hirunews.lk/sports/all-news.php?pageID=358"
}