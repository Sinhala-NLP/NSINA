{
       "Source": "hirunews",
       "Timestamp": "Saturday, 08 April 2017 - 11:59",
       "Headline": "පාකිස්තානය අභිබවා කොදෙව්වන් ජය ලබයි",
       "News Content": "සංචාරක පාකිස්තාන කණ්ඩායම සමඟ ඊයේ පැවති පළමු එක් දින ක්‍රිකට් තරඟය කඩුළු 04කින් ජය ගැනීමට බටහිර ඉන්දීය කොදෙව් කණ්ඩායම සමත් වුණා.\nමෙම තරඟයේ පළමුවෙන් පන්දුවට පහර දුන් පාකිස්ථානු කණ්ඩායම නියමිත පන්දුවාර 50 අවසානයේ කඩුලු 05ක් දැවී ලකුණු 308ක් රැස් කර ගැනීමට සමත් වුණා.\nබටහිර ඉන්දීය කොදෙව් කණ්ඩායම පන්දුවාර 49ක් තුළ කඩුලු 06ක් පමණක් දැවි එම ඉලක්කය පසුකර යමින් තරඟයේ ජය වාර්තා කළා.\nකොදෙව් කණ්ඩායමක් ලකුණු 300ක ඉලක්කයක් හඹාගොස් එක්දින තරඟයක් ජයග්‍රහණය කළ පළමු අවස්ථාව මෙය වීම විශේෂත්වයක්.\nතරඟ 03කින් සමන්විත මෙම එක්දින තරඟාවලියේ එකට බිංදුවක් ලෙස කොදෙව් කණ්ඩායම මේ වන විට පෙරමුණේ පසුවනවා.\nතරඟයේ විශේෂ අවස්ථා පහතින්.",
       "URL": "https://www.hirunews.lk/sports/158771/පාකිස්තානය-අභිබවා-කොදෙව්වන්-ජය-ලබයි",
       "Category": "Sports",
       "Parent URL": "https://www.hirunews.lk/sports/all-news.php?pageID=340"
}