{
       "Source": "hirunews",
       "Timestamp": "Wednesday, 14 June 2017 - 12:49",
       "Headline": "කෝලි පෙරමුණට",
       "News Content": "අන්තර් ජාතික ක්‍රිකට් කවුන්සිලයේ නවතම එක්දින ශ්‍රේණිගත කිරීම්වලට අනුව පිතිකරණ ලැයිස්තුවේ පෙරමුණ ගැනීමට ඉන්දීය නායක විරාට් කෝලි සමත් වී තිබෙනවා.\nඒ ඕස්ට්‍රේලියාවේ ඩේවිඩ් වෝනර් සහ දකුණු අප්‍රිකාවේ ඒ.බී.ඩිවිලියස් දෙවන සහ තුන්වන ස්ථානවලට පත් කරමින්.\nඑහි පන්දු යවන්නන්ගේ ලැයිස්තුවේ පෙරමුණ ගෙන ඇත්තේ  ඕස්ට්‍රේලියාවේ ජොශ් හෙසල්වුඩ්.\nමීට පෙර දකුණු අප්‍රිකානු වේග පන්දු යවන ක්‍රීඩක කගීසෝ රබාඩා එහි පෙරමුණ ගෙන සිටියා.\nඅන්තර්ජාතික ක්‍රිකට් කවුන්සිලය ඊයේ එළිදැක්වූ නවතම ශ්‍රේණිගත කිරීම් ලැයිස්තුවේ මුල් 10 දෙනා අතරට ශ්‍රී ලංකාවේ එකදු පිතිකරුවෙකු හෝ පන්දු යවන්නෙකු ඇතුළත්ව නැහැ.",
       "URL": "https://www.hirunews.lk/sports/163538/කෝලි-පෙරමුණට",
       "Category": "Sports",
       "Parent URL": "https://www.hirunews.lk/sports/all-news.php?pageID=325"
}