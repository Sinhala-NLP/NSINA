{
       "Source": "hirunews",
       "Timestamp": "Thursday, 02 April 2015 - 9:01",
       "Headline": "නව අතුරු පාලක කමිටුවට පූර්ණ නිදහස - ක්‍රීඩා ඇමති",
       "News Content": "ශ්‍රී ලංකා ක්‍රිකට් ආයතනයේ කටයුතු වෘත්තීමය ලෙස පරිපාලනය කිරීමට නව අතුරු පාලක කමිටුවට පූර්ණ නිදහස ලබාදෙන බව ක්‍රීඩා අමාත්‍ය නවීන් දිසානායක පවසනවා. කොළඹ ඊයේ පැවති මාධ්‍ය හමුවකට එක්වෙමින් අමාත්‍යවරයා සඳහන් කළේ පුද්ගලික න්‍යාය පත්‍රවලට අනුව කටයුතු කළ කාලය අවසන් කර ඇති බවයි.\nමෙහිදී වැඩිදුරටත් අදහස් දක්වමින් අමාත්‍යවරයා ප්‍රකාශ කළේ ඇතැම් පුද්ගලයන් ජගත් ක්‍රිකට් කවුන්සිලයට ලබාදී ඇති වැරදි තොරතුරු නිවැරදි කිරීමට පියවර ගන්නා බවයි.\nමෙම මාධ්‍ය හමුවට නව ක්‍රිකට් අතුරු පාලක කමිටුවේ සභාපති, හිටපු ටෙස්ට් ක්‍රිකට් ක්‍රීඩක සිදත් වෙත්තමුණිද එක්ව සිටියා.",
       "URL": "https://www.hirunews.lk/sports/106724/නව-අතුරු-පාලක-කමිටුවට-පූර්ණ-නිදහස-ක්‍රීඩා-ඇමති",
       "Category": "Sports",
       "Parent URL": "https://www.hirunews.lk/sports/all-news.php?pageID=477"
}