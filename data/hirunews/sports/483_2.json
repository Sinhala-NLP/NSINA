{
       "Source": "hirunews",
       "Timestamp": "Tuesday, 10 March 2015 - 8:17",
       "Headline": "අයර්ලන්තය 144/2යි",
       "News Content": "ලෝක කුසලාන ක්‍රිකට් තරඟ මාලාවේ 34 වන තරඟය ලෙස ඉන්දියාව සහ අයර්ලන්තය අතර තරඟය අද (10) හැමිල්ටන් හිදී ආරම්භ වුණා. බී කාණ්ඩයේ තරඟයක් ලෙසයි මෙය පැවැත්වෙන්නේ. කාසියේ වාසිය දිනා තරඟයේ පළමුවෙන් පන්දුවට පහර දෙන අයර්ලන්ත කණ්ඩායම මේ වන විට පන්දු වාර 31 ක් අවසානයේ කඩුළු දෙකක් දැවී ලකුණු 144ක් ලබා සිටිනවා.\nඉන්දියාව බී කාණ්ඩයේ පළමු ස්ථානයේ පසුවන අතර, අයර්ලන්තය පසුවන්නේ එහි සිව් වන ස්ථානයේයි.\nමේ අතර, ලෝක කුසලාන තරඟාවලියට අදාළව ඊයේ පැවැති තරඟයෙන් පරාජයට පත්වීමත් සමඟ එංගලන්තය ලෝක කුසලාන තරගාවලියෙන් ඉවත් වුණා. ඒ අනුව තරගාවලියේ ඒ කාණ්ඩය යටතේ අර්ධ අවසන් පූර්ව වටය සඳහා බංග්ලාදේශය,  ඕස්ට්‍රේලියාව, නවසීලන්තය සහ ශ්‍රී ලංකාව සුදුසුකම් ලැබුවා.",
       "URL": "https://www.hirunews.lk/sports/105130/අයර්ලන්තය-144-2යි",
       "Category": "Sports",
       "Parent URL": "https://www.hirunews.lk/sports/all-news.php?pageID=483"
}