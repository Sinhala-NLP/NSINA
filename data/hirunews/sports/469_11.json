{
       "Source": "hirunews",
       "Timestamp": "Saturday, 16 May 2015 - 8:16",
       "Headline": "බැංගලෝර් පිළට තියුණු ජයක්",
       "News Content": "ඉන්දීය ප්‍රිමියර් ලීග් තරඟාවලියේ 52 වන තරඟය සන්රයිසස් හයිද්‍රාබාද් සහ රෝයල් චැලෙන්ජර්ස් බැංගලෝර් කණ්ඩායම අතර ඊයේ (15) පැවැත්වුණා. එය කඩුලූ 6කින් ජය ගත්තේ බැංගලෝර් කණ්ඩායමයි. වර්ෂාව නිසා පන්දු වාර සංඛ්‍යාව සීමා වූ තරඟයේ මුලින්ම පන්දුවට පහර දුන් හයිද්‍රාබාද් කණ්ඩායම පන්දුවාර 11කදී කඩුලූ 3ක් දැවී ලකුණු 135ක් රැස් කළා.\nහයිද්‍රාබාද් ඉනිම\nඩක්වත් ලූවිස් ක්‍රමවේදය අනුව බැංගලෝර් කණ්ඩායමට පන්දු වාර 6කදී ජයග්‍රහණය සඳහා ලකුණු 81ක ඉලක්කයක් හිමි වුණා. පන්දු වාර 5යි පන්දු 5කදී එම ඉලක්කය සපුරා ගැනීමට ඔවුන් සමත්වීම විශේෂත්වයක්.\nමෙහිදී වේගවත් පිතිහරඹයක නිරත වූ බැංගලෝර් කණ්ඩායමේ ආරම්භක පිතිකරු ක්‍රිස් ගේල් පන්දු 10කදි හයේ පහර 3ක් සහ හතරේ පහර 4ක් සමගින් ලකුණු 35ක් රැස්කර ගැනීමට සමත් වුණා.\nක්‍රිස් ගේල්ගේ වේගවත් ඉනිම පහතින් නරඹන්න...\nඑමෙන්ම නායකත්වයේ ඉනිමක් ක්‍රීඩා කළ විරාත් කෝලි පන්දු 19කට මුහුණදී වේගවත් ලකුණු 44ක් ලබාගත්තා. ඊට හයේ පහර 3ක් සහ හතරේ පහර 3ක් ඇතුළත්.\nකෝලිගේ ඉනිම පහතින් නරඹන්න....\nමෙම තරඟයේ අවසන් පන්දුවාරය ඉතා තියුණු මුහුණුවරක් ගනු ලැබුවා. ඒ පන්දු 6කට ලකුණු 13 ලබාගැනීමේ අවශ්‍යතාවය මතයි.\nතරඟයේ අවසන් පන්දුවාරය පහතින් බලන්න....\nබැංගලෝර් ඉනිම\nමෙම තරඟයේ විශේෂ අවස්ථා සහිත සම්පූර්ණ වීඩියෝව පහතින් නරඹන්න....",
       "URL": "https://www.hirunews.lk/sports/109551/බැංගලෝර්-පිළට-තියුණු-ජයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=469"
}