{
       "Source": "hirunews",
       "Timestamp": "Friday, 06 February 2015 - 13:00",
       "Headline": "ලෝක කුසලානය ගැන ශ්‍රී ලංකාවට බලාපොරොත්තුවක්",
       "News Content": "කිසිදු ලෝක කුසලාන ක්‍රිකට් තරගාවලියකදී, කුසලානය දිනා ගන්නා කණ්ඩායම ලෙස ඉදිරිපත් නොවුන ද, ශ්‍රී ලංකා ක්‍රිකට් පිල  ඕනෑම මොහොතක තරගාවලියක් ජයගත හැකි කණ්ඩායමක් බව ප්‍රවීන ක්‍රිකට් ක්‍රීඩකයන් දෙදෙනෙකු ප්‍රකාශ කළා. හිටපු ඉන්දීය නායක රාහුල් ඩ‍්‍රාවිඞ් සහ දකුණු අප්‍රිකානු පිලේ හිටපු නායක ග්‍රැහැම් ස්මිත් මේ බව කියා සිටියේ මෙවර ලෝක කුසලාන තරගාවලියේ ශ්‍රී ලංකා පිලට පවතින අවස්ථා පිළිබඳ විචාරයක් ඉදිරිපත් කරමින්. 1996 වසරේ ලෝක කුසලානය ශ්‍රී ලංකාව දිනා ගත්තේ ටෙස්ට් වරම් ලබා වසර 14 ක් ඇතුළතයි. ඉන් පසු ශ්‍රී ලංකා පිල දෙවරක්ම ලෝක කුසලාන අනුශූරයන් බවට පත්වුණා. මහේල, සංගක්කාර සහ දිල්ෂාන් වැනි පළපුරුදු ක්‍රීඩකයන් මෙන්ම අවශ්‍ය අවස්ථාවේදී නැගී සිටින නායක ඇන්ජලෝ මැතිව්ස් ශ්‍රී ලංකා පිල තරඟාවලියේ ඉදිරියට රැගෙන යනු ඇති බව රාහුල් ඩ‍්‍රාවිඞ් සහ ග්‍රැහැම් ස්මිත්ගේ අදහසයි.",
       "URL": "https://www.hirunews.lk/sports/102796/ලෝක-කුසලානය-ගැන-ශ්‍රී-ලංකාවට-බලාපොරොත්තුවක්",
       "Category": "Sports",
       "Parent URL": "https://www.hirunews.lk/sports/all-news.php?pageID=489"
}