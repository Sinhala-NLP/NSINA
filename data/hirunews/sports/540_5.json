{
       "Source": "hirunews",
       "Timestamp": "Sunday, 21 April 2013 - 7:52",
       "Headline": "චෙන්නායි සහ බැංගලෝර් ජය ලබයි.",
       "News Content": "ඉන්දීය ප්‍රිමියර් ලීග් තරඟාවලියේ තවත් තරඟ 2 ක් ඊයේ පැවැත්වුණා. පළමු තරඟය පැවැත්වුණේ කොල්කටා නයිට්රයිඩර්ස් සහ චෙන්නායි සුපර් කිංග්ස් කණ්ඩායම අතරයි. එය කඩුලූ 4 කින් ජයගැනීමට චෙන්නායි කණ්ඩායම සමත්වුණා. කොල්කටා නයිට්රයිඩර්ස් කණ්ඩායම පන්දු වාර 20 අවසානයේ කඩුලූ 9 ක් දැවී ලකුණු 119 ක් රැස් කළ අතර පන්දු වාර 19 යි පන්දු 1 කදී කඩුලූ 6 ක් දැවී ජයග්‍රාහී ඉලක්කය සපුරාගැනීමට චෙන්නායි කණ්ඩායම සමත්වුණා.\nඊයේ දෙවන තරඟය පැවැත්වුණේ රෝයල් චැලෙන්ජර්ස් බැංගලෝර් කණ්ඩායම සහ රාජස්ථාන් රෝයල්ස් කණ්ඩායම අතරයි. එය කඩුලූ 7 කින් ජයගැනීමට බැංගලෝර් කණ්ඩායම සමත්වුණා. පළමුවෙන් පන්දුවට පහරදුන් රාජස්ථාන් රෝයල්ස් කණ්ඩායම සියලූදෙනා දැවී ලබාගත්තේ ලකුණු 117 ක් පමණයි. පන්දුවාර 17 යි පන්දු 5 කදී කඩුලූ 3 ක් පමණක් දැවී ලකුණු 123ක් ලබා තරඟය ජයග්‍රහණය කිරීමට බැංගලෝර් කණ්ඩායම සමත්වුණා.",
       "URL": "https://www.hirunews.lk/sports/57518/චෙන්නායි-සහ-බැංගලෝර්-ජය-ලබයි",
       "Category": "Sports",
       "Parent URL": "https://www.hirunews.lk/sports/all-news.php?pageID=540"
}