{
       "Source": "hirunews",
       "Timestamp": "Friday, 08 September 2017 - 19:18",
       "Headline": "ශ්‍රී ලංකාවේ ක්‍රිකට් ක්‍රීඩාව පිළිබද ජගත් කවුන්සිලයට පැහැදීමක් නැහැ - ධර්මසේන",
       "News Content": "මෙරට වර්තමාන ක්‍රිකට් ක්‍රීඩාව පිළිිබඳ ජගත් ක්‍රිකට් කවුන්සිලය ද පැහැදීමකින් නොසිටින බව හිටපු ක්‍රීඩකයෙකු මෙන්ම ප්‍රවීන ක්‍රිකට් විනිසුරුවරයෙකු වන කුමාර ධර්මසේන පවසනවා.\nඔහු මේ බව පැවසුවේ ක්‍රිකට් ක්‍රීඩාව සම්බන්ධයෙන් පැවති වැඩමුළුවකට එක්වෙමින්.\nමේ අතර පෞද්ගලික තීරණයක් හේතුවෙන් තමන් පසුගිය වසර 4 ක කාලයක් තුලදී ශ්‍රී ලංකා කණ්ඩායමේ තරඟවලට විනිසුරු ලෙසින් එක්වීමෙන් වැළකී සිටිය බවද ඔහු එහිදී වැඩිදුරටත් ප්‍රකාශ කරා.\nමේ අතර, ශ්‍රී ලංකා ක්‍රිකට් කණ්ඩායමේ හිටපු නායක මහේල ජයවර්ධන මේ වන විට මෙරට ක්‍රිකට් ක්ෂේත්‍රය මුහුණ පා ඇති තත්ත්වය පිළිබඳ අදහස් දක්වමින් පෙන්වා දෙන්නේ ඒ සඳහා පාසල් ක්‍රිකට් ගොඩනැගීමේ විධිමත් සැලස්මක් සකස් කළ යුතු බවයි.",
       "URL": "https://www.hirunews.lk/sports/170467/ශ්‍රී-ලංකාවේ-ක්‍රිකට්-ක්‍රීඩාව-පිළිබද-ජගත්-කවුන්සිලයට-පැහැදීමක්-නැහැ-ධර්මසේන",
       "Category": "Sports",
       "Parent URL": "https://www.hirunews.lk/sports/all-news.php?pageID=299"
}