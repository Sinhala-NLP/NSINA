{
       "Source": "hirunews",
       "Timestamp": "Saturday, 08 August 2015 - 8:28",
       "Headline": "ශ්‍රී ලංකා සංචිතය නම් කෙරේ",
       "News Content": "ඉන්දියාව සමඟ පැවැත්වෙන ටෙස්ට් තරගාවලිය සඳහා වූ ශ්‍රී ලංකා සංචිතය ඊයේ නම් කළා. ඇන්ජලෝ මැතිව්ස්ගේ නායකත්වයෙන් යුත් කණ්ඩායමේ උප නායකයා ලහිරු තිරිමාන්නයි. කෞෂාල් පෙරේරා, දිමුත් කරුණාරත්න, කුමාර් සංගක්කාර, දිනේෂ් චන්දිමාල්, උපුල් තරංග, කුසල් ජනිත් සහ ජෙහාන් මුබාරක් පිතිකරුවන් ලෙස කණ්ඩායමට එක්වනවා. රංගන හේරත්, දිල්රුවන් පෙරේරා, තරිඳු කෞශාල්, නුවන් ප්‍රදීප්, ධම්මික ප්‍රසාද් සහ විශ්ව ප්‍රනාන්දු පන්දු යවන්නන් ලෙස කණ්ඩායමට එක් කර තිබෙන බව ශ්‍රී ලංකා ක්‍රිකට් ආයතනය සඳහන් කළා. ශ්‍රී ලංකාව සහ ඉන්දියාව අතර පළමු ටෙස්ට් තරඟය ලබන 12 වන දා ගාල්ලේදී ආරම්භ වීමට නියමිතයි.\nමේ අතර, සංචාරක ඉන්දීය කණ්ඩායම සහ ශ්‍රී ලංකා ක්‍රිකට් සභාපතිවරයාගේ කණ්ඩායම අතර කොළඹ ආර්.ප්‍රේමදාස ක්‍රීඩාංගනයේ පැවැත්වෙන තුන්දින තරඟයේ අවසන් දිනය අදයි. ඊයේ තරඟය නිමා කරන විට ඉන්දීය කණ්ඩායම සිය දෙවන ඉනිම සඳහා කඩුලූ 3 ක් දැවී ලකුණු 112 ක් ලබා සිටියා. ශ්‍රී ලංකා ක්‍රිකට් සභාපතිවරයාගේ පිල මුල් ඉනිම සඳහා සියලූ දෙනා දැවී ලබා ගත්තේ ලකුණු 121ක් පමණයි. ඉන්දීය කණ්ඩායම සිය පළමු ඉනිම වෙනුවෙන් ලකුණු 351ක් ලබා ගත්තා.",
       "URL": "https://www.hirunews.lk/sports/114537/ශ්‍රී-ලංකා-සංචිතය-නම්-කෙරේ",
       "Category": "Sports",
       "Parent URL": "https://www.hirunews.lk/sports/all-news.php?pageID=456"
}