{
       "Source": "hirunews",
       "Timestamp": "Saturday, 13 April 2019 - 12:49",
       "Headline": "සිම්බාබ්වේ කණ්ඩායමට තියුණු ජයක්",
       "News Content": "සංචාරක එක්සත් අරාබි එමීර් ක්‍රිකට් කණ්ඩායම සමඟ පැවති තරඟ 04කින් සමන්විත එක්දින තරඟාවලියේ දෙවන තරඟයේදී ලකුණු 04ක තියුණු ජයක් වාර්තා කිරීමට සිම්බාවේ කණ්ඩායම ඊයේ සමත් වුණා.\nහරාරේ හි පැවති මෙම තරඟයේදී පළමුව පන්දුවට පහර දෙමින් සිටි එක්සත් අරාබි එමීර් කණ්ඩායම පන්දුවාර 35ක් අවසානයේ කඩුළු 09කට ලකුණු 169ක් ලබා සිටියදී වර්ෂාවෙන් බාධා එල්ල වුණා.\nපසුව ඩක්වත් ලූවිස් න්‍යායට අනුව පන්දුවාර 35ක් තුල සිම්බාවේ කණ්ඩායමට පන්දුවාර 35ක් තුල ලකුණු 210ක ඉලක්කයක් හිමි වුණා.\nපිලිතුරු ඉනිම ක්‍රීඩා කරමින් සිටි සිම්බාවේ කණ්ඩායම පන්දුවාර 32ක් අවසානයේ කඩුළු 04කට ලකණු 185ක් ලබා සිටියදී යලි වර්ෂාවෙන් බාධා එල්ල වූ අතර ඒ අනුව තරඟය නවතා දැමීමට සිදුවුණා.\nපසුව ඩක්වත් ලූවිස් න්‍යායට අනුව ලකුණු 04ක තියුණු ජයක් සිම්බාවේ කණ්ඩායමට හිමි වුණා.",
       "URL": "https://www.hirunews.lk/sports/214396/සිම්බාබ්වේ-කණ්ඩායමට-තියුණු-ජයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=167"
}