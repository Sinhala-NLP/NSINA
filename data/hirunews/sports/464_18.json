{
       "Source": "hirunews",
       "Timestamp": "Sunday, 14 June 2015 - 8:15",
       "Headline": "පාකිස්ථානය සහ සභාපති කණ්ඩායම අතර තරඟය ජය පැරදුමෙන් තොරව අවසන්",
       "News Content": "සංචාරක පාකිස්ථාන කණ්ඩායම සහ ශ්‍රී ලංකා ක්‍රිකට් සභාපතිවරයාගේ කණ්ඩායම අතර කොළඹ කෝල්ට්ස් ක්‍රීඩාංගණයේ පැවති තුන්දින තරඟය ඊයේ ජය පරාජයෙන් තොරව අවසන් වුණා. තරඟයේ පළමුව පන්දුවට පහරදුන් පාකිස්ථාන කණ්ඩායම සිය පළමු ඉනිම වෙනුවෙන් ලකුණු 247 ක් රැස් කළ අතර, දෙවන ඉනිමේදී ලකුණු 257 ක් ලබාගත්තා. ශ්‍රී ලංකා ක්‍රිකට් සභාපතිවරයාගේ කණ්ඩායමට පළමු ඉනිමේදී රැස්කරගත හැකිවූයේ ලකුණු 241ක් පමණයි. ජයග්‍රහණය සඳහා ලකුණු 264 ක ඉලක්කයක් හඹා ගිය ඔවුන් ඊයේ දිනයේ තරඟය නතර කරන විට කඩුලූ 3 කට ලකුණු 129 ක් රැස් කරගෙන සිටියා.",
       "URL": "https://www.hirunews.lk/sports/111347/පාකිස්ථානය-සහ-සභාපති-කණ්ඩායම-අතර-තරඟය-ජය-පැරදුමෙන්-තොරව-අවසන්",
       "Category": "Sports",
       "Parent URL": "https://www.hirunews.lk/sports/all-news.php?pageID=464"
}