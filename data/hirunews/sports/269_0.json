{
       "Source": "hirunews",
       "Timestamp": "Saturday, 30 December 2017 - 14:58",
       "Headline": "ඉන්දීය පිල කේප් ටවුන් නුවරට",
       "News Content": "මාස දෙකක දීර්ඝ ක්‍රිකට් චාරිකාවක් සඳහා විරාට් කෝලිගේ නායකත්වයෙන් යුත් ඉන්දීය ක්‍රිකට් පිල ඊයේ (29) දකුණු අප්‍රිකාවේ කේප් ටවුන් නුවරට ළඟා  වුණා.\nඉන්දීය පිල දකුණු අප්‍රිකාවේදී ටෙස්ට් තරඟ 03 කට, එක්දින තරඟ 06 කට සහ විස්සයි විස්ස ජාත්‍යන්තර තරඟ 03 කට සහභාගි වීමට නියමිතයි.\nජනවාරි 5 වනදා නිව්ලන්ඩ්ස් හිදී දකුණු අප්‍රිකාව සහ ඉන්දියාව ප්‍රථම ටෙස්ට් තරඟය ආරම්භ කරන අතර, ඉන්දීය පිලේ දකුණු අප්‍රිකානු චාරිකාව නිමවන්නේ ලබන වසරේ පෙබරවාරි 24 වනදායි.\nමේ අතර, සංචාරක ඉන්දීය පිල සමඟ පැවැත්වෙන ටෙස්ට් තරඟාවලිය සදහා දකුණු අප්‍රිකාව ක්‍රීඩකයන් 15 දෙනෙකුගෙන් යුත් සංචිතයක් නම් කර තිබෙනවා.\nඊට ෆෆ් ඩුප්ලෙසි සහ වේග පන්දු යවන ක්‍රීඩක ඩේල් ස්ටේන්ද එක්වන බවයි ක්‍රීඩා ආරංචි මාර්ග සදහන් කළේ.\nක්‍රිස් මොරිස් ද දකුණු අප්‍රිකානු සංචිතයට යළි කැදවා තිබෙනවා.\nඩුප්ලෙසි දකුණු අප්‍රිකානු ටෙස්ට් කණ්ඩායමට නායකත්වය ලබා දෙන අතර, ක්වින්ටන් ඩි කොක් කණ්ඩායමේ කඩුලු රකින්නා ලෙස කටයුතු කරනු ඇති.\nදකුණු අප්‍රිකානු සංචිතය පහතින්.\nෆෆ් ඩුප්ලෙසි (නායක), හෂීම් අම්ලා, ක්වින්ටන් ඩි කොක්, ටැම්බා බැවුමා, තියෝනස් ඩි බ්‍රයන්, ඒ.බී ඩිවිලියස්, ඩීන් එල්ගර්, කෙෂ්වා මහරාජ්, එයිඩ්න් මාක්රම්, මෝර්නි මෝකල්, ක්‍රිස් මොරිස්, ඇන්ඩීල් ෆැලික්වේල්, වර්නන් ෆිලෙන්ඩර්, කන්ගිසෝ රබාඩා, ඩේල් ස්ටේන්.",
       "URL": "https://www.hirunews.lk/sports/179728/ඉන්දීය-පිල-කේප්-ටවුන්-නුවරට",
       "Category": "Sports",
       "Parent URL": "https://www.hirunews.lk/sports/all-news.php?pageID=269"
}