{
       "Source": "hirunews",
       "Timestamp": "Wednesday, 26 February 2020 - 7:38",
       "Headline": "වසර 5 කට පසු සූරියවැව දිවා-රාත්‍රී තරගයක්",
       "News Content": "ශ්‍රී ලංකාව සහ බටහිර ඉන්දීය කොදෙව් කණ්ඩාම අතර දෙවන එක්දින තරගය අද සූරියවැව ජාත්‍යන්තර ක්‍රීඩාංගණයේදී පැවැත්වෙනවා.\nඒ, දිවා - රාත්‍රී තරගයක් ලෙසයි. 2017 වසරේදී අවසන් වරට සූරියවැව ක්‍රීඩාංගණයේ දිවා තරගයක් ලෙස එක්දින තරගයක් පවත්වා ඇති අතර, ඒ අනුව වසර 3 කට පසුවයි එහි ජාත්‍යන්තර තරගයක් පැවැත්වෙන්නේ.\nඑසේම සූරියවැව ක්‍රීඩාංගණයේ දිවා - රාත්‍රී තරගයක්, වසර 5 කට පසු පැවැත්වීමද විශේෂත්වයක්.\nමේ අතර පළමු තරගයට ක්‍රීඩා කළ කණ්ඩායමම අද තරගයට ක්‍රීඩා කරන බවයි ඊයේ පැවති මාධ්‍ය හමුවකදී ශ්‍රී ලංකා පුහුණුකරු මිකී ආතර් ප්‍රකාශ කළේ.\nශ්‍රී ලංකා කණ්ඩායම සූරියවැව ක්‍රීඩාංගණයේදී එක්දින තරග 19 කට  එක්වී ඇති අතර, ඉන් 8 ක් ජයග්‍රහණය කර තිබෙනවා.",
       "URL": "https://www.hirunews.lk/sports/235250/වසර-5-කට-පසු-සූරියවැව-දිවා-රාත්‍රී-තරගයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=111"
}