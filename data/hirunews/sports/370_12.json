{
       "Source": "hirunews",
       "Timestamp": "Sunday, 27 November 2016 - 14:08",
       "Headline": "තීරණාත්මක තරගය ඇරඹෙයි",
       "News Content": "සිම්බාබ්වේ තුන්කොන් තරගාවලියේ අවසන් මහා තරගය ශ්‍රී ලංකාව සහ සිම්බාබ්වේ කණ්ඩායම අතර බුලවායෝහිදී දැන් පැවැත්වෙනවා.\nතරගයේ කාසියේ වාසිය දිනු සිම්බාබ්වේ කණ්ඩායමයි පළමුවෙන් පන්දුවට පහරදෙමින් සිටින්නේ.\nඔවුන් පන්දුවාර 8 ක් අවසානයේ කඩුලු 2 ක් දැවී ලබාසිටි ලකුණු සංඛ්‍යාව 31 ක්.\nපළමු කඩුල්ල ලෙස පීටර් මුවර් එක් ලකුණක් ලබා සිටියදී සුරංග ලක්මාල්ගේ පන්දුවකට සචිත් පතිරණ අතට උඩ පන්දුවක් ලබා දෙමින් දැවී ගියා.\nලකුණු 10 ක් ලබා සිටි ආරම්භක පිතිකරු හැමිල්ටන් මසකඩ්සා පිටියෙන් ඉවත් වුනේ නුවන් කුලසේකරගේ පන්දුවක් හමුවේ කඩුල්ල මුවා කිරීමේ වරදට හසුවීමෙන්.",
       "URL": "https://www.hirunews.lk/sports/148436/තීරණාත්මක-තරගය-ඇරඹෙයි",
       "Category": "Sports",
       "Parent URL": "https://www.hirunews.lk/sports/all-news.php?pageID=370"
}