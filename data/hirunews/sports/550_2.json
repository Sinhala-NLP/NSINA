{
       "Source": "hirunews",
       "Timestamp": "Saturday, 02 March 2013 - 12:58",
       "Headline": "ඉන්දු - ඕස්ට්‍රේලියා දෙවන ටෙස්ට් තරඟය ඇරඹේ.",
       "News Content": "සංචාරක  ඕස්ට්‍රේලියානු ක්‍රිකට් පිල සහ ඉන්දියාව අතර පැවැත්වෙන බෝඩර් - ගවස්කාර් ටෙස්ට් තරඟාවලියේ දෙවන ටෙස්ට් තරඟය අද හයිද්‍රාබාද්හිදී ආරම්භ වුණා. පළමු දිනයේම අසරණ භාවයට පත්ව ඇති  ඕස්ට්‍රේලියානු පිතිකරුවන් මේ වනවිට සිය පළමු ඉනිම සඳහා කඩුලූ 4 ක් දැවී ලකුණු 83 ක් ලබා සිටිනවා. කාසියේ වාසිය දිනූ  ඕස්ට්‍රේලියානු නායකයා පළමුවෙන් පන්දුවට පහරදීමට තීරණය කලත් ඉන්දීය කණ්ඩායමේ වේග පන්දු යවන ක්‍රීඩක බුවනේෂ්වර් කුමාර් ගේ පන්දු යැවීම හමුවේ  ඕස්ට්‍රේලියාවේ ආරම්භක පිතිකරුවන් දෙදෙනාම දැවී ගියේ අඩු ලකුණු සංඛ්‍යාවක් ලබා සිටියදියි. දිවා ආහාරය සඳහා තරඟය නතර කරනවිට  ඕස්ට්‍රේලියාව කඩුලූ 4 කට ලකුණු 83 ක් ලබා සිටින අතර නොදැවී ක්‍රීඩා කරන නායක මයිකල් ක්ලාක් ලකුණු 20 ක් ලබා සිටියා. ඉන්දීය කණ්ඩායම වෙනුවෙන් පන්දු යැවීමේදී බුනේෂ්වර් කුමාර් ලකුණු 36 කට කඩුලූ 3 ක්ද රවීචන්ද්‍රන් අස්වින් එක් කඩුල්ලක්ද දවා ගත්තා.",
       "URL": "https://www.hirunews.lk/sports/54412/ඉන්දු-ඕස්ට්‍රේලියා-දෙවන-ටෙස්ට්-තරඟය-ඇරඹේ",
       "Category": "Sports",
       "Parent URL": "https://www.hirunews.lk/sports/all-news.php?pageID=550"
}