{
       "Source": "hirunews",
       "Timestamp": "Thursday, 10 January 2013 - 7:58",
       "Headline": "පළමු එක් දින තරගය හෙට මෙල්බර්න් නුවරදී",
       "News Content": "ශ්‍රී ලංකාව සහ  ඕස්ට්‍රේලියාව අතර පැවැත්වෙන පළමු එක්දින තරඟය හෙට  ඕස්ට්‍රේලියාවේ මෙල්බර්න් නුවරදී ආරම්භ වීමට නියමිතයි. මෙම එක්දින තරඟය සඳහා කුසල් පෙරේරා සහ ළහිරු තිරිමාන්න යන ක්‍රීඩකයන් දෙදෙනාගෙන් එක් අයෙකු එක්වීමට නියමිත බවයි ක්‍රික් ඉන්ෆෝ වෙබ් අඩවිය සඳහන් කරන්නේ. මීට කලින් පැවති ටෙස්ට් තරඟ තුනේදීම  ඕස්ට්‍රේලියානු කණ්ඩායම ජයග්‍රහණය කළා. මෙම එක්දින ක්‍රිකට් තරඟාවලියට පසුගිය ටෙස්ට් තරඟාවලියේදී ඇතිවූ ආබාධයක් හේතුවෙන් කුමාර් සංගක්කාර ක්‍රීඩා කරන්නේ නැහැ.",
       "URL": "https://www.hirunews.lk/sports/51155/පළමු-එක්-දින-තරගය-හෙට-මෙල්බර්න්-නුවරදී",
       "Category": "Sports",
       "Parent URL": "https://www.hirunews.lk/sports/all-news.php?pageID=559"
}