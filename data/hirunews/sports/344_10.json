{
       "Source": "hirunews",
       "Timestamp": "Wednesday, 22 March 2017 - 18:58",
       "Headline": "බංග්ලාදේශයට එරෙහි පුහුණු තරගයෙන් ශ්‍රී ලංකා ක්‍රිකට් සභාපතිගේ පිළට ජය",
       "News Content": "සංචාරක බංග්ලාදේශ කණ්ඩායම සමග පැවති පුහුණු එක්දින තරගයෙන් ලකුණු 2 ක ජයක් ලබාගැනීමට ශ්‍රී ලංකා ක්‍රිකට් සභාපතිවරයාගේ කණ්ඩායම සමත්වුනා.\nකොළඹ සී සී සී ක්‍රීඩාංගණයේ පැවති තරගයේ කාසියේ වාසිය දිනු බංග්ලාදේශ කණ්ඩායමේ ආරාධනය මත පළමුවෙන් පන්දුවට පහරදුන් ශ්‍රී ලංකා කණ්ඩායම නියමිත පන්දුවාර 50 අවසානයේ කඩුලු 7 ක් දැවී ලකුණු 354 ක් රැස් කලා.\nකුසල් ජනිත් පෙරේරා 64 යි. සඳුන් වීරක්කොඩි ලකුණු 67 ක් ලබාගත්තා.\nධනංජය ද සිල්වා 52 යි.\nපිළිතුරු ඉනිම වෙනුවෙන් පන්දුවට පහරදුන් බංග්ලාදේශ කණ්ඩායමට නියමිත පන්දුවාර 50 අවසානයේ කඩුලු 8 ක් දැවී ලබාගැනීමට හැකිවුයේ ලකුණු 352 ක් පමණයි.\nසබීර් රහ්මන් ලකුණු 72 ක් සහ මහමුදුල්ලා නොදැවී 71 ක් ලබාගත්තා.\nපන්දු යැවීමේදී අකිල ධනංජය කඩුලු 3 ක් සහ චතුරංග ද සිල්වා කඩුලු 2 ක් බිඳහෙලුවා.\nසංචාරක බංග්ලාදේශය සහ ශ්‍රී ලංකාව අතර තරග 3 කින් සමන්විත එක්දින තරගාවලියේ පළමු තරගය ලබන සෙනසුරාදා දඹුල්ලේදී පැවැත්වීමට නියමිතයි.",
       "URL": "https://www.hirunews.lk/sports/157478/බංග්ලාදේශයට-එරෙහි-පුහුණු-තරගයෙන්-ශ්‍රී-ලංකා-ක්‍රිකට්-සභාපතිගේ-පිළට-ජය",
       "Category": "Sports",
       "Parent URL": "https://www.hirunews.lk/sports/all-news.php?pageID=344"
}