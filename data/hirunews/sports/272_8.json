{
       "Source": "hirunews",
       "Timestamp": "Monday, 18 December 2017 - 13:38",
       "Headline": "අළු බඳුන තුන, අවසන් දිනය අද",
       "News Content": "එංගලන්ත සහ ඕස්ට්‍රේලියාව අතර පැවැත්වෙන අළු බඳුන ටෙස්ට් තරගාවලියේ තුන්වන තරඟයේ අවසන් දිනය අදයි.\nපර්ත් හි පැවැත්වෙන මෙම තරඟයේ සිය දෙවන ඉනිම ක්‍රීඩා කරමින් සිටින එංගලන්ත කණ්ඩායම කඩුලු  06 ක් දැවී ලබා සිටි ලකුණු සංඛ්‍යාව 188ක්.\nපළමු ඉනිම සඳහා ඔවුන් සියලුදෙනා දැවී ලකුණු 403ක් රැස් කළ අතර, පළමු ඉනිම සඳහා ඕස්ට්‍රේලියාව කඩුලු 09ක් දැවී ලකුණු 662 ක් ලබා සිටියදී සිය ඉනිම අත්හිටවනු ලැබුවා.\nඒ අනුව මේ වනවිට සිය දෙවන ඉනිම ක්‍රීඩා කරන එංගලන්ත කණ්ඩායම ඕස්ට්‍රේලියානු පළමු ඉනිමට වඩා ලකුණු 71ක් පිටුපසින් සිටින්නේ කඩුලු 04ක් අතැතිවයි.",
       "URL": "https://www.hirunews.lk/sports/178680/අළු-බඳුන-තුන-අවසන්-දිනය-අද",
       "Category": "Sports",
       "Parent URL": "https://www.hirunews.lk/sports/all-news.php?pageID=272"
}