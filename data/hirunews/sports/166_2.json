{
       "Source": "hirunews",
       "Timestamp": "Friday, 19 April 2019 - 13:18",
       "Headline": "ආසියාතික මළල ක්‍රීඩා ශූරතාවලියට හිමාෂ සහ ගයන්තිකා",
       "News Content": "දෝහා කටාර් හි කලීෆා ක්‍රීඩාංගණයේදී ඉරිදා ආරම්භ වන 23 වන ආසියාතික මලල ක්‍රීඩා ශූරතාවලිය සඳහා හිමාෂ ඒෂාන් සහ ගයන්තිකා අබේරත්න සහභාගි වනවා.\nහිමාෂ මේ වසර මුලදී පැවති ජාතික මළල ක්‍රීඩා තරගාවලියේ දී මීටර් 100 ඉසව්වෙන් නව ජාතික වාර්තාවක් පිහිටුවීමට සමත් වුණා.\nඔහු එහිදී වාර්තා කළ කාලය තත්ත්පර 10.22ක්.\nඊට අමතරව හිමාෂ දෝහා ආසියාතික මළල ක්‍රීඩා තරගාවලියේ මීටර් 200 ඉසව්ව සඳහා ද තරඟ වැදීමට නියමිතයි.\nඔහු එම ඉසව්වෙන් වාර්තා කර ඇති හොඳම කාලය තත්ත්පර 21.17ක්.\nආසියාතික තරගාවලියට සහභාගි වන ගයන්තිකා අබේරත්න මීටර් 800 ඉසව්වෙන් පදක්කමක් ජයග්‍රහණය කරනු ඇතැයි අපේක්ෂා කෙරෙන අතර, ඇය කාන්තා මීටර් 1500 ඉසව්වට ද සහභාගිවීමට නියමිතයි.\nහිමාෂ සහ ගයන්තිකා තරගාවලියේ සමාරම්භක දිනය වන ලබන ඉරිදා මූලික තරඟවලට සහභාගි වනු ඇති.",
       "URL": "https://www.hirunews.lk/sports/214764/ආසියාතික-මළල-ක්‍රීඩා-ශූරතාවලියට-හිමාෂ-සහ-ගයන්තිකා",
       "Category": "Sports",
       "Parent URL": "https://www.hirunews.lk/sports/all-news.php?pageID=166"
}