{
       "Source": "hirunews",
       "Timestamp": "Saturday, 03 September 2022 - 20:36",
       "Headline": "ආසියානු දැල් පන්දු ශූරතාවලියේදී ඉන්දියාව පරදවා ශ්‍රී ලංකාවට ජයක්",
       "News Content": "ආසියානු දැල් පන්දු ශූරතාවලියට අදාළව ඉන්දියාව සමග අද පැවති පළමු තරගය ජය ගැනීමට ශ්‍රී ලංකා ක්‍රීඩිකාවන් සමත් වුණා.\nඒ ගෝල 102ට 14ක් ලෙසයි.\nසිංගප්පූරුවේ පැවැත්වෙන ආසියානු ශූරතා දැල්පන්දු තරගාවලියේ තමන් සහභාගි වූ පළමු තරගයේ විශිෂ්ට ජයග්‍රහණයක් හිමිකරගැනීමට ශ්‍රී ලංකා දැල්පන්දු කණ්ඩායම සමත්වුණා.\nඉන්දීය කණ්ඩායම සමඟ පැවැති මෙම තරගයේ ලකුණු තත්වය දැක්වුණේ ලකුණු 102-14ක් ලෙසටයි.\nපළමු අර්ධය අවසානයේ ලකුණු 34-2ක් ලෙස පෙරමුණ ගත් ශ්‍රී ලංකා කණ්ඩායම තරගයේ දෙවන අර්ධය නිමාවට පත්වන විට තම ජයග්‍රාහී රිද්මය පවත්වා ගන්නා ශ්‍රී ලංකා කණ්ඩායම ලකුණු 58-3 ලෙස පෙරමුණ ගැනීමට සමත් වුණා .\nතෙවන අර්ධය අවසානයේ ශ්‍රී ලංකා කණ්ඩායම ලකුණු 79-10ක් ලෙස පෙරමුණ ගත් ශ්‍රී ලංකා කණ්ඩායම තරගයේ අවසන් අර්ධය ද පෙරමුණ ගෙන පහසුවෙන් තරගය ජයගත්තා.\nමේ අතර තරගාවලියේ පළමු තරගය වූ සිංගප්පූරුව සහ ජපානය අතර පැවති තරගය ලකුණු 103-03ක් ලෙස ජයග්‍රහණය කිරීමට සිංගප්පූරුව සමත්වුණා.",
       "URL": "https://www.hirunews.lk/sports/314479/ආසියානු-දැල්-පන්දු-ශූරතාවලියේදී-ඉන්දියාව-පරදවා-ශ්‍රී-ලංකාවට-ජයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=14"
}