{
       "Source": "hirunews",
       "Timestamp": "Friday, 02 February 2018 - 16:08",
       "Headline": "ශ්‍රී ලංකාව කඩුලු 3 කට ලකුණු 504 යි",
       "News Content": "සංචාරක ශ්‍රී ලංකා කණ්ඩායම සහ බංග්ලාදේශය අතර පළමු ටෙස්ට් ක්‍රිකට් තරගයේ තුන්වන දිනය චිතගොන්හිදී නිමාවට පත්වුනා.\nදිනය අවසානයේ පළමු ඉනිම වෙනුවෙන් පන්දුවට පහරදෙන ශ්‍රී ලංකාව කඩුලු 3 ක් දැවී ලබාසිටි ලකුණු සංඛ්‍යාව 504 ක්.\nරොශේන් සිල්වා ලකුණු 87 ක් සහ නායක දිනේෂ් චන්දිමාල් ලකුණු 37 ක් ලබා පන්දුවට පහරදෙමින් සිටිනවා.\nකුසල් මෙන්ඩිස් ලකුණු 196 ක් සහ ධනංජය ද සිල්වා ලකුණු 173 ක් ලබාගත්තා.\nද්විත්ව ශතකය ආසන්නයට පැමිණ සිටි කුසල් මෙන්ඩිස් අද අවාසනාවන්ත දැවී යාමකට ලක්වුනා.\nපිටියෙන් ඉවත්වන විට ඔහු ලබා සිටි ලකුණු සංඛ්‍යාව 196 ක්.\nහතරේ පහර 22 ක් සහ එක් හයේ පහරක් ද සමගිනුයි ඔහු එම ලකුණු 196 රැස් කළේ.\nටජිබුල් ඉස්ලාම්ගේ පන්දුවකට මුශ්ෆිකර් රහීම් අතට උඩ පන්දුවක් ලබාදෙමින් ඔහු දැවී ගියා.\nඅද ඔහුගේ උපන්දිනය වීමද විශේෂත්වයක්.\nවිදෙස් ක්‍රීඩා මාධ්‍ය වාර්තා කළේ මෙන්ඩිස් සිය උපන්දිනය පිටිය මැදම සැමරූ බවයි.\nදිමුත් කරුණාරත්න කිසිදු ලකුණක් නොලබා දැවී ගියා.\nබංග්ලාදේශ පළමු ඉනිම සියලුදෙනා දැවී 513 යි.",
       "URL": "https://www.hirunews.lk/sports/182717/ශ්‍රී-ලංකාව-කඩුලු-3-කට-ලකුණු-504-යි",
       "Category": "Sports",
       "Parent URL": "https://www.hirunews.lk/sports/all-news.php?pageID=258"
}