{
       "Source": "hirunews",
       "Timestamp": "Tuesday, 15 September 2015 - 13:47",
       "Headline": "රොෂාන් මහානාම ඉවත් වෙයි",
       "News Content": "වසර 12ක්  ජාත්‍යන්තර ක්‍රිකට් තරග තීරකවරයෙකු වූ රොෂාන් මහානාම මේ වසර අවසානයේදී එම ධූරයෙන් ඉවත් වීමට තීරණය කර තිබෙනවා.\n2004 වර්ෂයේ ජාත්‍යන්තර ක්‍රිකට් කවුන්සිලයේ තරග තීරකවරයෙකු ලෙස ධූරයේ වැඩ ආරම්භ කළ මහානාම ටෙස්ට් තරග 58ක්, එක්දින තරග 222  සහ විස්සයි විස්ස තරග 35ක් වෙනුවෙන් මේ දක්වා සිය සේවය ලබාදෙනු ලැබුවා. එමෙන්ම ලෝක කුසලාන තරගාවලි තුනක් සහ 2009 වසරේ අයි.සී.සී. චැම්පියන්ස් තරගාවලියේද තරග තීරකවරයෙකු ලෙස රොෂාන් මහානාම කටයුතු කරනු ලැබුවා.\nමේ වසර අවසානයේ සිය ධූරයෙන් ඉල්ලා අස්වීමෙන් අනතුරුව මහානාම සිය පවුල සමග වැඩි කාලයක් ගත කිරීමට සහ ඔහුගේ ව්‍යාපාරයන් දියුණු කිරීමටයි ඔහුගේ අදහස වී ඇත්තේ.",
       "URL": "https://www.hirunews.lk/sports/116617/රොෂාන්-මහානාම-ඉවත්-වෙයි",
       "Category": "Sports",
       "Parent URL": "https://www.hirunews.lk/sports/all-news.php?pageID=450"
}