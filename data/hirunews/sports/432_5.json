{
       "Source": "hirunews",
       "Timestamp": "Saturday, 16 January 2016 - 13:22",
       "Headline": "19 න් පහළ ලෝක කුසලානයට ශ්‍රී ලංකාවෙන් නිලදරුවන් 3 ක්",
       "News Content": "බංග්ලාදේශයේ පැවැත්වෙන අයි.සී.සී වයස අවුරුදු 19 න් පහළ ලෝක කුසලාන ක්‍රිකට් තරගාවලිය සදහා ශ්‍රී ලාංකිකයන් තුන්දෙනෙකු ද නිලධාරින් ලෙස නම් කර තිබෙනවා.\nඒ අනුව, ග්‍රැහැම් ලැබ්රෝයි තරග තීරකයෙකු ලෙස නම් කර ඇති අතර, රුචිර පල්ලියගුරුගේ සහ රවීන්ද්‍ර විමලසිරි තරගාවලියේ විනිසුරු මඩුල්ලට ඇතුළත්.\nඅයි.සී.සී වයස අවුරුදු 19 න් පහළ ලෝක කුසලාන තරගාවලිය ජනවාරි 27 වනදා සිට පෙබරවාරි 14 වනදා දක්වා පැවැත්වීමට නියමිතයි.\nඒ සදහා සහභාගි වන ශ්‍රී ලංකා පිල මෙහෙයවනු ලබන්නේ ගාල්ල - රිච්මන්ඞ් විද්‍යාලයේ චරිත් අකලංක විසින්.\nලෝක කුසලාන තරගාවලියට සහභාගි වීම සදහා ශ්‍රී ලංකා පිල වයස අවුරුදු 19 න් පහළ පිල ඊයේ අලූයම බංග්ලාදේශය බලා පිටත්ව ගියා.",
       "URL": "https://www.hirunews.lk/124134/19-න්-පහළ-ලෝක-කුසලානයට-ශ්‍රී-ලංකාවෙන්-නිලදරුවන්-3-ක්",
       "Category": "Sports",
       "Parent URL": "https://www.hirunews.lk/sports/all-news.php?pageID=432"
}