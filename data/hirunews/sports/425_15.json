{
       "Source": "hirunews",
       "Timestamp": "Friday, 26 February 2016 - 11:01",
       "Headline": "විශ්‍රාමය ගැන මාලිංගගෙන් ඉඟියක්",
       "News Content": "ආසියානු කුසලාන තරගාවලියේ ඊයේ එක්සත් අරාබි එමීර් කණ්ඩායම සමග පැවති තරගයෙන් පසු ලසිත් මාලිංග සිය විශ්‍රාම යාම පිළිබඳ ඉගියක් ලබාදුන්නා.\nඔහු ප්‍රකාශ කලේ තමා මේවන විට 20යි 20 තරග දිවියෙන් සමු ගැනීමට ආසන්නව සිටින බවයි.\nමහේල ජයවර්ධන සහ කුමාර් සංගක්කාර සිය විශ්‍රාම යාම පිළිබඳ හෙළිකල ආකාරයෙන් 20 යි 20 ලෝක කුසලානයට පෙර විශ්‍රාමය පිළිබඳ හෙළි කරන්නේදැයි මාධ්‍යවේදීන් විමසු පැනයකට පිළිතුරු දෙමින් මාලිංග මෙම අදහස් පළකලා.\nදණහිසේ ආබාධයක් හේතුවෙන් ලසිත් මාලිංග පසුගිය මාුෂ 3 ක පමණ කාලයක් තරගවලට සහභාගී වුයේ නැහැ.\nමෙම තත්වය මත තමාට ඉදිරි ක්‍රිකට් දිවිය පිළිබඳ තීරණයක් ගැනීමට සිදුවනු ඇතැයි මාලිංග මීට පෙර මාධ්‍යයට ප්‍රකාශකර තිබුනා.\nතමාට ඇති දණහිසේ ආබාධය පුර්ණ වශයෙන් සුවවනු ඇතැයි අපේක්ෂා නොකරන බවයි ඔහු පෙන්වා දෙන්නේ.\nවසර 12 ක් ජාතික කණ්ඩායමට තරග කල 32 හැවිරිදි තමාට ආබාධ තත්වයක් පැවතිය ද ඊට ප්‍රතිකාර ලබාගැනීමට දීර්ඝ කාලයක් විවේක ගැනීමට නොහැකි බව මාලිංග ප්‍රකාශ කරනවා.\nඑලෙස විවේක ගතහොත් එය තරග දිවියෙන් විශ්‍රාම ගැනීමක් වනු ඇතැයි ද මාලිංග සඳහන් කලා.\nඒ හේතුවෙන් නුදුරේදීම තම ක්‍රිකට් දිවිය පිළිබඳ තීරණයක් ගන්නා බවයි ලසිත් මාලිංග කියාසිටියේ.",
       "URL": "https://www.hirunews.lk/sports/127186/විශ්‍රාමය-ගැන-මාලිංගගෙන්-ඉඟියක්",
       "Category": "Sports",
       "Parent URL": "https://www.hirunews.lk/sports/all-news.php?pageID=425"
}