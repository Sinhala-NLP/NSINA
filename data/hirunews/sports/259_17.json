{
       "Source": "hirunews",
       "Timestamp": "Sunday, 28 January 2018 - 16:44",
       "Headline": "මුම්බායි ඉන්දියන්ස්, කණ්ඩායමට, ශ්‍රී ලංකාවෙන් අලුතින්ම එක්කරගත් සුපිරි තරුව",
       "News Content": "අයි.පී.එල්. ක්‍රීඩක වෙන්දේසියේදී ඉන්දියානු රුපියල් ලක්ෂ 50ක මුදලකට මුම්බායි ඉන්දියන්ස් කණ්ඩායම ශ්‍රී ලංකා දඟ පන්දු යවන ක්‍රීඩක අකිල ධනංජය මිලදී ගෙන තිබෙනවා.\nඒ අනුව මෙවර IPL වෙන්දේසිය සඳහා ශ්‍රී ලංකාවෙන් ඉදිරිපත් වූ ක්‍රීඩකයින් අතරින් අලෙවි වූ පළමු ක්‍රීඩකයා අකිල ධනංජයයි.\nමෙවර වෙන්දේසිය සඳහා ශ්‍රී ලංකාවෙන් ක්‍රීඩකයින් 18 දෙනෙකු ඉදිරිපත් වී සිටියා.\nනමුත් ශ්‍රී ලංකා කණ්ඩායමේ තිසර පෙරේරා , කුසල්, දික්වැල්ල සහ ලසිත් මාලිංග යන ප්‍රබල ක්‍රීඩකයන් තවමත් අලෙවි වී නැහැ.\nනමුත් තවමත් ටෙස්ට් ක්‍රීඩා කර නොමැති ඇෆ්ගනිස්ථානයේ ක්‍රීඩකයින් තිදෙනෙකු මේ වනවිට IPL තරඟාවලිය සඳහා කණ්ඩායම් විසින් මිළදී ගෙන තිබෙනවා.\nරෂිඩ් ඛාන්, මුජිබ් සඩ්රාන් සහ මොහොමඩ් නබී මෙවර  IPL තරඟාවලිය සඳහා තේරී පත්වූ  ඇෆ්ගනිස්ථාන ක්‍රීඩකයින් තිදෙනායි.\nඅද දිනයේදී යොවුන් දඟ පන්දු යවන ක්‍රීඩක 16 හැවිරිදි මුජිබ් සඩ්රාන් කෝටි 9.5 කට මුදලකට කිංග්ස් ඉලෙවන්ස් පන්ජාබ් කණ්ඩායම මිළදී ගත්තා.\nමේ අතර අතර නේපාල කණ්ඩායමේ ක්‍රීඩකයෙකු වන සන්දීප් ලමචේන් ඉහළ මිළකට අලෙවි වී තිබෙනවා.\nමෙවර අයි.පී.එල්. ක්‍රීඩක වෙන්දේසියට ක්‍රීඩකයින් 581 දෙනෙකු ඇතුළත්වනවා.",
       "URL": "https://www.hirunews.lk/sports/182262/මුම්බායි-ඉන්දියන්ස්-කණ්ඩායමට-ශ්‍රී-ලංකාවෙන්-අලුතින්ම-එක්කරගත්-සුපිරි-තරුව",
       "Category": "Sports",
       "Parent URL": "https://www.hirunews.lk/sports/all-news.php?pageID=259"
}