{
       "Source": "hirunews",
       "Timestamp": "Wednesday, 18 March 2015 - 7:17",
       "Headline": "අප සුදානම්",
       "News Content": "ශ්‍රී ලංකා කණ්ඩායම අර්ධ අවසන් පූර්ව වටයට පිවිසුණේ ඒ කාණ්ඩයේ ශූරතා ලකුණු සටහනේ 3 වන ස්ථානයේ පසුවෙමින්.\nදකුණු අප්‍රිකාව බී කාණ්ඩයේ දෙවන කණ්ඩායම ලෙස මේ වටයට සුදුසුකම් ලැබුවා.\nශ්‍රී ලංකාව සහ දකුණු අප්‍රිකාව ලෝක කුසලාන තරග 4 කදී එකිනෙකා මුණ ගැසී තිබෙනවා.\nඉන් තරග දෙකක ජය දකුණු අප්‍රිකාවටත් එක් තරගයක ජය ශ්‍රී ලංකාවටත් හිමිවෙද්දී එක් තරගයක් ලකුණු සමවීම නිසා අවසන් වුණේ ජයපරාජයෙන් තොරවයි.\nකෙසේ වෙතත් ලෝක කුසලාන තරගාවලියක පිළිමලුන් පිටුදැකීමේ වටයකදී එක් තරගයක් හෝ ජය ගැනීමට දකුනු අප්‍රිකානුවන් මෙතෙක් සමත් වී නැහැ.\nඑංගලන්තයට එරෙහිව ශතකයක් වාර්තා කළත් ඉන් පසු තරග දෙකේදී  ආරම්භක පිතිකරුවෙකු ලෙස අසාර්ථක වූ ලහිරු තිරිමාන්න හෙට තරගයේදී  මැද පෙළ පිතිකරුවෙකු ලෙස භාවිත කරමින් කුසල් ජනිත්ට පිතිකරණ ලයිස්තුවේ උසස් වීමක් ලබා දීමට වැඩි ඉඩ කඩක් පවතිනවා.\nආබාධයකට ලක්ව සිටින රංගන හේරත්ගේ තත්ත්වය පිළිබද අද උදෑසන පැවති මාධ්‍ය හමුවකදී ශ්‍රී ලංකා ක්‍රිකට් නායක ඇන්ජලෝ මැතිව්ස් අදහස් පළ කළා.",
       "URL": "https://www.hirunews.lk/sports/105727/අප-සුදානම්",
       "Category": "Sports",
       "Parent URL": "https://www.hirunews.lk/sports/all-news.php?pageID=480"
}