{
       "Source": "hirunews",
       "Timestamp": "Saturday, 08 June 2019 - 19:43",
       "Headline": "සත්කාරයන්ගෙන් වාර්තාවක් සමඟ බංගලියන්ට දැවැන්ත ඉලක්කයක්",
       "News Content": "ලෝක කුසලාන එක්දින තරඟාවලියේ බංග්ලාදේශය සහ එංගලන්තය අතර තරඟය මේ වන විට වේල්සයේ කාඩිෆ් හිදී පැවැත්වෙනවා.\nතරඟයේ කාසියේ දිනාගත් බංගලාදේශ කණ්ඩායම තීරණය කළේ පළමුව පන්දුවට පහර දීමටයි.\nලද අවස්ථාවෙන් උපරිම ඵලය නෙලා ගත් එංගලන්ත පිතිකරුවන් බංග්ලාදේශ පන්දු යවන්නට දැඩි ප්‍රහාරයක් එල්ල කළා.\nඒ අනුව ඔවුන් පන්දුවාර 50 අවසානයේ දී කඩුලු 6කට ලකුණු 386ක් ලබා ගැනීමට සමත් වුණා.\nමෙම ලකුණු සංඛ්‍යාව මෙවර තරඟාවලියේ කණ්ඩායමකට එරෙහිව ලබාගත් ඉහළම ලකුණු සංඛ්‍යාව මෙය වනවා.\nඑක්දින ඉතිහාසයේ එංගලන්තය වැඩිම වාර ගණනාවක් ලකුණු 300 සිමාව පසු කළ 7 වන අවස්ථාව ලෙස මෙය ඉතිහාස ගත වනවා.\nජේසන් රෝයි සහ ජොනි බෙස්ට්‍රෝ එක්ව එංගලන්ත පළමු කඩුල්ල වෙනුවෙන් ලකුණු 128ක ශතක සබඳතාවක් ගොඩනැගුවා.\nඑංගලන්තය වෙනුවෙන් ජේසන් රෝයි ලකුණු 153ක්ද, ජොනි බෙස්ට්‍රෝ ලකුණු 51ක් ද, ජෝස් බට්ලර් ලකුණු 64ක් ලබා ගැනීමට සමත් වුණා.\nලකුණු 387ක ඉලක්කයක් හඹා යන බංග්ලාදේශ කණ්ඩායම මේ වන විට පන්දුවාර 12කදී එක් කඩුල්ලක් දැවී ලකුණු 63ක් ලබාගෙන සිටිනවා.\nමේ අතර, ඇෆ්ගනිස්ථානය සහ නවසීලන්තය අතර තරඟයේ පළමුව පන්දුවට පහරදෙන ඇෆ්ගනිස්ථාන කණ්ඩායම පන්දුවාර 14 ක් අවසානයේ කඩුලූ 4  ක් දැවී ලකුණු 70 ක් ලබා සිටිනවා.\\r\\n",
       "URL": "https://www.hirunews.lk/sports/217994/සත්කාරයන්ගෙන්-වාර්තාවක්-සමඟ-බංගලියන්ට-දැවැන්ත-ඉලක්කයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=157"
}