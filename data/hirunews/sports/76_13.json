{
       "Source": "hirunews",
       "Timestamp": "Tuesday, 01 December 2020 - 10:34",
       "Headline": "ජැෆ්නා ස්ටැලියන්ස් සහ කැන්ඩි ටස්කර්ස් කණ්ඩායම්වලට ජය",
       "News Content": "ලංකා ප්‍රීමියර් ලීග් තරඟාවලියේ ඊයේ පැවති තරඟ දෙකෙන් ජැෆ්නා ස්ටැලියන්ස් සහ කැන්ඩි ටස්කර්ස් කණ්ඩායම් ජයග්‍රහණ වාර්තා කළා.\nහම්බන්තොට සූරියවැව මහින්ද රාජපක්ෂ ජාත්‍යන්තර ක්‍රීඩාංගනයේ පැවති පළමු තරඟයේදී ජැෆ්නා ස්ටැලියන්ස් පිල කඩුළු 07 ක් දැවී ලකුණු 218 ක් ලබාගත් අතර, එහිදී නායක තිසර පෙරේරා පන්දු 44 කින් ලකුණු 97 ක් රැස් කළේ හයේ පහර 07 ක් සහ හතරේ පහර 08 ක් සමඟින්.\nපිළිතුරු වශයෙන් දඹුල්ල වයිකින්ස් පිලට පන්දුවාර 19 යි එක් පන්දුවකදී සියලු ක්‍රීඩකයින් දැවී ලබාගත හැකිවූයේ ලකුණු 152 ක් පමණයි.\nඊයේ පැවති දෙවන තරඟයේදී කැන්ඩි ටස්කර්ස් පිල ගෝල් ග්ලැඩියේටර්ස් පිලට එරෙහිව ලකුණු 25 ක ජයක් වාර්තා කළා. කැන්ඩි ටස්කර්ස් පිල සිය පන්දුවාර විස්ස තුළදී කඩුළු 05 ක් දැවී ලකුණු 196 ක් රැස් කළා.\nඑහිදී බ්‍රෙන්ඩන් ටේලර් නොදැවී ලකුණු 51 ක්ද, කුසල් මෙන්ඩිස් ලකුණු 49 ක්ද ලබාගත්තා.\nපිළිතුරු වශයෙන් ගෝල් ග්ලැඩියේටර්ස් පිල සිය පන්දුවාර විස්ස තුළදී කඩුළු 07 ක් දැවී ලකුණු 171 ක් ලබා ගත්තා. ධනුෂ්ක ගුණතිලක ලකුණු 82 යි.",
       "URL": "https://www.hirunews.lk/sports/256035/ජැෆ්නා-ස්ටැලියන්ස්-සහ-කැන්ඩි-ටස්කර්ස්-කණ්ඩායම්වලට-ජය",
       "Category": "Sports",
       "Parent URL": "https://www.hirunews.lk/sports/all-news.php?pageID=76"
}