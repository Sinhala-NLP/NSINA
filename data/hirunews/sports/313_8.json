{
       "Source": "hirunews",
       "Timestamp": "Monday, 24 July 2017 - 16:51",
       "Headline": "ශ්‍රී ලංකාවේ පුහුණුකරුවන් ලෙස අලුතින්ම පත්වූ හිටපු සුපිරි පිතිකරු යුගල මෙන්න",
       "News Content": "ශ්‍රී ලංකා ක්‍රිකට් කණ්ඩායමේ පිතිකරණ අංශයේ පුහුණුකරු ශ්‍රීලංකා කණ්ඩායමේ  හිටපු සුපිරි පිතිකරුවෙකු වන හෂාන් තිලකරත්න පත්කර තිබෙනවා.\nඉන්දු ශ්‍රීලංකා ටෙස්ට් තරඟාවලියේදී ඔහු මෙම ධුරය දරණු ඇති.\nදෙපිල අතර එක්දින තරඟාවලිය සදහා පිතිකරණ පුහුණුකරු ලෙස අවිශ්ක ගුණවර්ධන පත්කිරීමට ශ්‍රීලංකා ක්‍රිකට් ආයතනය පියවර ගෙන ඇති බව සදහන්.\nශ්‍රී ලංකා වේගපන්දු පුහුණුකරු චම්පක රාමනායක පසුගියදා ඉන් ඉවත් වීමෙන් පසුව චමින්ද වාස් එම තනතුරට පත් කෙරුණා.\nඉන්දීය ක්‍රිකට් කණ්ඩායමේ  ශ්‍රී ලංකා සංචාරයේදී පස්දින ටෙස්ට් තරග තුනක් එක්දින තරග පහක් හා 20 – 20 තරගයක් පැවැත්වීමට නියමිතයි.\nටෙස්ට් තරග තුන ජුලි 26 – 30 දක්වා ගාල්ල ජාත්‍යන්තර ක්‍රිකට් ක්‍රීඩාංගණයේත් අගෝස්තු 3 – 7 දක්වා කොළඹ එස්. එස්. සී. ක්‍රීඩාංගණයේත් අගෝස්තු 12 – 16 දක්වා මහනුවර පල්ලේකැලේ ක්‍රීඩාංගණයේත් පැවැත්වීමට නියමිතයි.\nඑක්දින තරඟ පහ අගෝස්තු 20 (දඹුල්ල) අගෝස්තු 24 (පල්ලේකැලේ) අගෝස්තු 27 (පල්ලේකැලේ) අගෝස්තු 31 (මාලිගාවත්ත ප්‍රේමදාස ක්‍රීඩාංගණය) හා සැප්තැම්බර් 3 (මාලිගාවත්ත ප්‍රේමදාස ක්‍රීඩාංගණය) පැවැත්වීමට නියමිතයි.\nමේ සෑම දිනකටම පසුදා විවේක දිනයක් නම්කර ඇත්තේ වර්ෂාව පැවතුනහොත් විවේක දිනයේ දී එම එක්දින තරගය පැවැත්වීමේ අරමුණින්.\nඑකම 20 – 20 තරඟය පැවැත්වෙන්නේ සැප්තැම්බර් 6 වැනිදා ආර්. ප්‍රේමදාස ක්‍රීඩාංගණයේදී.",
       "URL": "https://www.hirunews.lk/sports/166664/ශ්‍රී-ලංකාවේ-පුහුණුකරුවන්-ලෙස-අලුතින්ම-පත්වූ-හිටපු-සුපිරි-පිතිකරු-යුගල-මෙන්න",
       "Category": "Sports",
       "Parent URL": "https://www.hirunews.lk/sports/all-news.php?pageID=313"
}