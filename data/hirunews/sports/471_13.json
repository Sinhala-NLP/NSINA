{
       "Source": "hirunews",
       "Timestamp": "Tuesday, 05 May 2015 - 12:32",
       "Headline": "සිම්බාබ්වේ කණ්ඩායමේ පාකිස්තාන සංචාරය අවදානම්",
       "News Content": "සිම්බාබ්වේ ක්‍රිකට් කණ්ඩායම පාකිස්තානයේ සංචාරය කිරීමට තීරණය කිරීම පිළිගත නොහැකි අවදානමක් බව ජාත්‍යන්තර ක්‍රිකට් ක්‍රීඩකයන්ගේ සම්මේලනය පවසනවා. එම සංචාරය සම්බන්ධයෙන් තවදුරටත් අවදානය යොමු කරන ලෙසට සිම්බාබ්වේ ක්‍රීඩකයින්ට අවවාද කරන බවයි එම ක්‍රිකට් සම්මේලනය නිවේදනයක් නිකුත් කරමින් පවසන්නේ. 2009 වසරේදී ශ්‍රී ලංකා ක්‍රිකට් කණ්ඩායමට ලාහෝර් නුවර දී එල්ල වූ ත්‍රස්ත ප්‍රහාරයෙන් අනතුරුව, කිසිදු ජාතික කණ්ඩායමක් මේ දක්වා පාකිස්තානයේ සංචාරය කර නැහැ. සිම්බාබ්වේ කණ්ඩායමේ සංචාරය වෙනුවෙන් ඇමරිකානු ඩොලර් ලක්ෂ 5ක මුදලක් ගෙවීමට පාකිස්තාන ක්‍රිකට් පාලක මණ්ඩලය එකඟතාවය පළ කර තිබෙනවා. දෙරට අතර තරගාවලියට විස්සයි විස්ස තරඟ 2ක් සහ එක්දින තරඟ 3ක් ඇතුළත්.",
       "URL": "https://www.hirunews.lk/sports/108867/සිම්බාබ්වේ-කණ්ඩායමේ-පාකිස්තාන-සංචාරය-අවදානම්",
       "Category": "Sports",
       "Parent URL": "https://www.hirunews.lk/sports/all-news.php?pageID=471"
}