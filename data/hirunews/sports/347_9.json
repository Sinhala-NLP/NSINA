{
       "Source": "hirunews",
       "Timestamp": "Saturday, 11 March 2017 - 16:18",
       "Headline": "දකුණු අප්‍රිකානුවන් දෙදෙනෙක් එක්දින පිටියේ අණසක පතුරවයි",
       "News Content": "අන්තර් ජාතික ක්‍රිකට් කවුන්සිලය විසින්  ප්‍රකාශයට පත් කළ නවතම ශ්‍රේණි ගත කිරීම අනුව ලොව අංක එකේ එක්දින පිතිකරු ලෙස මුල් තැන ගැනීමට දකුණු අප්‍රිකාවේ ඒ. බී. ඩිවිලියස් සමත්ව සිටිනවා.\nඩේවිඩ් වෝනර් සහ වීරත් කෝලි එම සටහනේ පිළිවෙලින් දෙවන සහ තුන්වන ස්ථානයන් හි රැදී සිටිනවා.\nඒ. බී. ඩිවිලියස් පසුගිය වසර හතක කාලය තුළ එක්දින පිතිකරුවන්ගේ ලැයිස්තුවේ පළමු ස්ථානයට පත්වු දසවන අවස්ථාව මෙයවීම ද විශේෂත්වයක්.\nජාත්‍යන්තර එක් දින පන්දු යවන්නන් අතර ප්‍රමුඛ ස්ථානය ගැනීමට දකුණු අප්‍රිකාවේම ඉම්රාන් තාහිර් සමත්ව සිටිනවා.\nඑක්දින පිතිකරුවන්ගේ සහ පන්දු යවන්නන්ගේ ලැයිස්තුවේ පළමු දස දෙනා අතරට කිසිදු ශ්‍රී ලාංකික පිතිකරුවෙකුගේ හෝ පන්දු යවන්නෙකුගේ නමක් එක්වී නැහැ.\nඑක් දින තරඟවලදී තුන් ඉරියව්වෙන්ම දක්ෂතා දැක්වූ ක්‍රීඩකයන් අතර පෙරමුණ ගැනීමට බංග්ලාදේශයේ ෂකිබ් අල් හසන් සමත්ව ඇති අතර ඇෆ්ගනිස්ථානයේ මොහොමඩ් නබි එහි දෙවන ස්ථානයේද ශ්‍රී ලංකාවේ ඇන්ජලෝ මැතිව්ස් තුන්වන ස්ථානයේද පසු වනවා.",
       "URL": "https://www.hirunews.lk/sports/156618/දකුණු-අප්‍රිකානුවන්-දෙදෙනෙක්-එක්දින-පිටියේ-අණසක-පතුරවයි",
       "Category": "Sports",
       "Parent URL": "https://www.hirunews.lk/sports/all-news.php?pageID=347"
}