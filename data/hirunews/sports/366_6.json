{
       "Source": "hirunews",
       "Timestamp": "Tuesday, 20 December 2016 - 16:41",
       "Headline": "පොපි සැමරුම සංකේතවත් කළාට ලැබුණු දඬුවම  (ඡායාරූප)",
       "News Content": "පොපි සැමරුම සංකේතවත් කරමින් පොපි ලාංඡනය පැළද ක්‍රීඩා කිරීමේ වරදට බ්‍රිතාන්‍ය පාපන්දු ක්‍රිඩකයන්ට යුරෝ 35,000ක දඩයක් නියමකර තිබෙනවා.\nපසුගියදා ස්කොට්ලන්ත පාපන්දු කණ්ඩායම සමග පැවති තරගයකදී බ්‍රිතාන්‍ය පාපන්දු ක්‍රිඩකයන් මෙලෙස පොපි ලාංඡන පැළද ක්‍රීඩා කළ බවයි විදෙස් වාර්තා සදහන් කරන්නේ.\nජාත්‍යන්තර පාපන්දු තරගයකදී ආගමික හෝ දේශපාලනික ලාංඡනයක් ප්‍රදර්ශනය කිරීමේ චෝදනාව යටතේයි බ්‍රිතාන්‍ය ක්‍රිඩකයන්ට මෙම දඩය පැනවීමට අන්තර්ජාතික පාපන්දු සම්මේලනය කටයුතු කර ඇත්තේ.\nමේ සම්බන්ධව අදහස් දක්වා ඇති බ්‍රිතාන්‍ය අග්‍රාමාත්‍යවරිය පවසා ඇත්තේ තම විරුවන් සැමරීමට ක්‍රීඩකයන්ට අයිතියක් ඇති බවයි.",
       "URL": "https://www.hirunews.lk/sports/150177/පොපි-සැමරුම-සංකේතවත්-කළාට-ලැබුණු-දඬුවම-ඡායාරූප",
       "Category": "Sports",
       "Parent URL": "https://www.hirunews.lk/sports/all-news.php?pageID=366"
}