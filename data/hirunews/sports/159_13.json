{
       "Source": "hirunews",
       "Timestamp": "Friday, 31 May 2019 - 16:56",
       "Headline": "කොදෙව්වන් පාකිස්ථාන ඉනිම වනසයි",
       "News Content": "මෙවර එක්දින ලෝක කුසල තරඟාවලියේ බලාපොරොත්තු තැබිය හැකි කණ්ඩායම් දෙකක් වන බටහිර ඉන්දීය කොදෙව් සහ පකිස්ථාන කණ්ඩායම් අතර තරඟය මේ වන විට ක්‍රියාත්මකයි.\nතරඟයේ කාසිය වාසිය දිනූ කොදෙව් ආරාධනයෙන් පළමුව පන්දුවට පහර දීමේ අවස්ථාව පාකිස්ථානයට හිමි වුණා.\nඑහිදී පකිස්ථාන ඉනිම ලකුණු 105කට සීමා කරන්නට කොදෙව් වේග පන්දු බලඇණිය සමත් වුනේ පන්දුවාර 21යි පන්දු 04ක් තුල පාකිස්ථාන සියලු පිතිකරුවන් දවා ගනිමින්.\nපාකිස්ථාන වෙනුවෙන් බාබර් අසාම් සහ ෆකර් සමාන් ලකුණු 22 බැගින් රැස් කළා.\nපන්දු යැවීමේදී ජේසන් හෝල්ඩර් කඩුලු 03ක් සහ සුපිරි පන්දු යැවීමක නිරතවූ ඔෂේන් තෝමස් පන්දුවාර 05යි පන්දු 04ක් තුල ලකුණු 27කට කඩුලු 04ක් බිඳ දැමුවා.\nකලකට පසු කොදෙව් කණ්ඩායමේ දොරටු විවරවූ තුන් ඉරියව් ක්‍රීඩක ඇන්ඩි රසෙල් කඩුලු 02ක් දවා ගත්තේ ෆකර් සමාන් සහ ස්ර්ෆාස් අහමඩ් ගොදුරු කරගනිමින්.\nජයග්‍රණය සඳහා බටහිර ඉන්දීය කොදෙව් කණ්ඩායමට පන්දුවාර 50 තුල හිමිව ඇති ඉලක්කය ලකුණු 106ක්.",
       "URL": "https://www.hirunews.lk/sports/217466/කොදෙව්වන්-පාකිස්ථාන-ඉනිම-වනසයි",
       "Category": "Sports",
       "Parent URL": "https://www.hirunews.lk/sports/all-news.php?pageID=159"
}