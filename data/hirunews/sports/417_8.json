{
       "Source": "hirunews",
       "Timestamp": "Thursday, 07 April 2016 - 12:59",
       "Headline": "විස්සයි විස්ස තරඟාවලියට එක්වන කණ්ඩායම් සංඛ්‍යාව වැඩි කෙරේ",
       "News Content": "ඉදිරියේදී පැවැත්වීමට නියමිත විස්සයි විස්ස ලෝක කුසලාන තරඟාවලි සඳහා සහභාගි වන කණ්ඩායම් සංඛ්‍යාව වැඩි කිරීම කෙරෙහි අවධානය යොමුව ඇති බව ජාත්‍යන්තර ක්‍රිකට් කවුන්සිලයේ ප්‍රධාන විධායක නිලධාරී ඩේවිඩ්  රිචඩ්සන් පවසනවා.\nසම්මුඛ සාකච්ඡාවක් ලබාදෙමින් ඔහු කියා සිටියේ මෙම තරඟාවලිය ප්‍රේක්ෂකයන් අතර ජනප්‍රිය වීම ඊට හේතුව බවයි.\nඒ අනුව සුපිරි වටයේ කණ්ඩායම් 10 ක් වෙනුවට කණ්ඩායම් 12 ක් ඉදිරියේදී මෙම තරඟාවලියට එක්වනු ඇති.\nජාත්‍යන්තර ක්‍රිකට් කවුන්සිලයේ ප්‍රධාන විධායක නිලධාරීවරයා සඳහන් කළේ දැනට මෙම තරඟාවලියේදී එක් කණ්ඩායමක් තරඟයකින් පරාජයට පත්වුවහොත් මුළු තරඟාවලියෙන්ම ඉවත්වීමට සිදුවන බවයි.\nඑහෙත් ඉදිරියේදී ලෝක කුසලාන තරඟාවලියට එක්වන කණ්ඩායම් සංඛ්‍යාව වැඩිකිරීම මගින් එක් පිලකට තරඟ දෙකක් පරාජය වුවද එහි රැඳී සිටීමට හැකියාව පවතිනවා.",
       "URL": "https://www.hirunews.lk/sports/130327/විස්සයි-විස්ස-තරඟාවලියට-එක්වන-කණ්ඩායම්-සංඛ්‍යාව-වැඩි-කෙරේ",
       "Category": "Sports",
       "Parent URL": "https://www.hirunews.lk/sports/all-news.php?pageID=417"
}