{
       "Source": "hirunews",
       "Timestamp": "Saturday, 16 November 2013 - 13:40",
       "Headline": "තුන්වන එක්දින තරඟයටත් වර්ෂාවෙන් බාධා.",
       "News Content": "සංචාරක නවසීලන්ත කණ්ඩායම සහ ශ්‍රී ලංකාව අතර දඹුල්ල ජාත්‍යන්තර ක්‍රිකට් ක්‍රීඩාංගනයේ පැවැත්වෙන තුන්වන එක්දින තරඟයට වර්ෂාවෙන් බාධා එල්ල වී තිබෙනවා. දඹුල්ල ක්‍රීඩාංගනයේ එක්දින තරඟ පැවැත්වෙන්නේ වසර 3 කට පසුවයි. ක්‍රීඩාංගනයට වර්ෂාව ඇද හැලෙන විට මුලින්ම පන්දුවට පහරදෙන ශ්‍රී ලංකා කණ්ඩායම පන්දුවාර 21 යි පන්දු 4 ක් අවසානයේදී කඩුලූ 4 ක් දැවී ලකුණු 132 ක් ලබා සිටියා. දිල්ෂාන් ලකුණු 53 කට දැවී ගිය අතර මහේල ජයවර්ධන ලකුණු 46 ක් ලබා ගත්තා.",
       "URL": "https://www.hirunews.lk/sports/71503/තුන්වන-එක්දින-තරඟයටත්-වර්ෂාවෙන්-බාධා",
       "Category": "Sports",
       "Parent URL": "https://www.hirunews.lk/sports/all-news.php?pageID=503"
}