{
       "Source": "hirunews",
       "Timestamp": "Friday, 09 June 2017 - 11:30",
       "Headline": "විරාත් කෝලි පරාජයට හේතු කියයි",
       "News Content": "ඊයේ තරගයේදී ශ්‍රී ලංකා කණ්ඩායමේ මුල් පෙළ පිතිකරුවන් ඉතා හොඳින් ක්‍රීඩා කළ බව ඉන්දීය නායක විරාත් කෝලි පවසනවා.\nකෙසේවෙතත් තම කණ්ඩායම ද සුපුරුදු පරිදි දස්කම් දැක්වු බවයි ඔහු කියාසිටියේ.\nඊයේ තරග පරාජයෙන් අනතුරුව මාධ්‍ය වෙත අදහස් දැක්වු කෝලි සඳහන් කළේ සෑම දිනකම ජයග්‍රහණය කිරීමට ඉන්දීය කණ්ඩායමට හැකියාවක් නොමැති බවයි.\nඊයේ තරගයේ අත්දැකීම් උපයෝගී කර ගනිමින් මීළග තරගවලදී ප්‍රතිවාදී කණ්ඩායමට ඉහළ ඉලක්කයක් ලබාදිය යුතු බව ද ඉන්දීය නායකයා කියාසිටියා.\nශූරයන්ගේ කුසලාන තරගාවලියේ ඉන්දියාව සමග පැවති තරගයෙන් ශ්‍රී ලංකාවට ඊයේ කඩුලු 7 ක ජයක් හිමිවුනා.\nඊයේ තරග පරාජය හමුවේ ඉදිරි තරගවලදී තව තවත් දක්ෂතා දක්වා ලකුණු රැස් කිරීමට සහ පන්දු රැකීමේ අවශ්‍යතාව පෙන්නුම් කෙරෙන බව විරාත් කෝලි කියාසිටියා.\nශ්‍රී ලංකාවට මෙම තරගය ජයග්‍රහණය කිරීමට ප්‍රධාන වශයෙන් හේතු වුයේ තම කණ්ඩායමේ පන්දු යැවීම සහ පිතිකරණය දුර්වල මට්ටමක පැවතීම බව ද ඉන්දීය කණ්ඩායමේ නායක විරාත් කෝලි සඳහන් කළා.",
       "URL": "https://www.hirunews.lk/sports/163164/විරාත්-කෝලි-පරාජයට-හේතු-කියයි",
       "Category": "Sports",
       "Parent URL": "https://www.hirunews.lk/sports/all-news.php?pageID=327"
}