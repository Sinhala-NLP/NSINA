{
       "Source": "hirunews",
       "Timestamp": "Monday, 12 June 2017 - 13:39",
       "Headline": "ජය පැරදුමෙන් අවසන් වුණත් ශ්‍රී ලංකාව අවසන් පුර්ව වටයට",
       "News Content": "අයි. සී. සී ශූරයන්ගේ කුසලාන ක්‍රිකට් තරඟාවලියේ පාකිස්ථාන සහ ශ්‍රී ලංකාව අතර අද පැවැත්වෙන තරඟය ජය ගන්නා කණ්ඩායම අවසන් පූර්ව වටයට සුදුසුකම් ලබනවා.\nඒ අනුව අද තියුණු තරගයක් ප්‍රේක්ෂකයන්ට දැක බලා ගත හැකි බවයි ක්‍රීඩා විචාරකයින් පෙන්වා දෙන්නේ.\nශූරයින්ගේ කුසලාන තරගාවලි 07 ක් තුල පාකිස්ථානය සහ ශ්‍රී ලංකාව අතර තරග 03ක් පවත්වා ඇති අතර ඉන් තරග දෙකක් ජය ගත්තේ පාකිස්තාන කණ්ඩායමයි.\nකෙසේ නමුත් පාකිස්ථානයට මෙතෙක් තරගාවලියේ අවසන් තරගයකට සුදුසුකම් ලබා ගැනිමට හැකියාව ලැබී නැහැ.\nආබාධයකට ලක්ව තරගාවලියෙන් ඉවත් වු කුසල් ජනිත් පෙරේරා වෙනුවට සංචිතයට නම් කල ධනංජය සිල්වා අද තරගයට ක්‍රිඩා කිරිමට වැඩි ඉඩක් පවතින බව නායක ඇන්ජලෝ මැතිව්ස් ඊයේ පැවති මාධ්‍ය හමුවකට එක්වෙමින් කියා සිටියා.\nඑමෙන්ම පුහුණුවිම් අතරතුර දි පන්දුවක් හිසේ වැදීමෙන් අනතුරකට ලක්වූ තුන් ඉරියව් ක්‍රිඩක තිසර පෙරේරා අද තරගයට ක්‍රිඩා කරන බව ද මැතිව්ස් එහිදි සදහන් කර තිබුනා.\nමේ වන විට තරගාවලියේ ඒ කාණ්ඩය යටතේ එංගලන්තය සහ බංග්ලාදේශය අවසන් පුර්ව වටය සදහා සුදුසකම් ලබා සිටින අතර බී කාණ්ඩය යටතේ ඉන්දිය කණ්ඩායම ඊයේ දිනයේදි අවසන් පුර්ව වටයට සුදුසුකම් ලැබුවේ දකුණු අප්‍රිකාව පරාජයට පත්කරමින්.\nඒ, අනුව අද දිනයේ ජයගන්නා කණ්ඩායම එංගලන්තය සමග අනිද්දා අවසන් පුර්ව තරගයට ක්‍රිඩා කිරීම සදහා සුදුසුකම් ලබාගනු ඇති.\nක්‍රිඩා විචාරකයින් පෙන්වා දෙන්නේ අද තරගය ජය පරාජයෙන් තොරව අවසන් වුවද ශ්‍රී ලංකා කණ්ඩායමට අවසන් පුර්ව වටයට සුදුසුකම් ලැබීමේ ඉඩක් පවතින බවයි.",
       "URL": "https://www.hirunews.lk/sports/163388/ජය-පැරදුමෙන්-අවසන්-වුණත්-ශ්‍රී-ලංකාව-පුර්ව-වටයට",
       "Category": "Sports",
       "Parent URL": "https://www.hirunews.lk/sports/all-news.php?pageID=326"
}