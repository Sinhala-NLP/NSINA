{
       "Source": "hirunews",
       "Timestamp": "Friday, 18 October 2019 - 7:34",
       "Headline": "ඉන්දු - පාකිස්තාන ක්‍රිකට් සබඳතා යළි ඇරඹීමේ තීරණය රාජ්‍ය නායකයන් අතේ - ගංගුලි",
       "News Content": "ඉන්දු - පාකිස්තාන ක්‍රිකට් සබඳතා යළි ආරම්භ කිරීම දෙරටේ දේශපාලන නායකත්වය විසින් තීරණය කළ යුතු බව ඉන්දීය ක්‍රිකට් පාලක මණ්ඩලයේ නව සභාපති - හිටපු ක්‍රිකට් නායක සව්රව් ගංගුලි පවසනවා. ඔහු කියා සිටියේ ඒ සඳහා මුලින්ම ඉන්දීය රජයේ එකඟත්වය පළ විය යුතු බවයි.\nඑමෙන්ම, දෙරට අතර ක්‍රිකට් තරඟ යළි පැවැත්වීමට නම් පාකිස්තාන අගමැති ඉම්රාන් ඛාන් ද එකඟ විය යුතු බවයි ගංගුලි කියා සිටියේ.\nපාකිස්තාන ක්‍රිකට් ආයතනයේ භාරකරු ලෙස කටයුතු කරන්නේ ද හිටපු ක්‍රිකට් නායකයෙකු වන අගමැති ඉම්රාන් ඛාන්.",
       "URL": "https://www.hirunews.lk/sports/226466/ඉන්දු-පාකිස්තාන-ක්‍රිකට්-සබඳතා-යළි-ඇරඹීමේ-තීරණය-රාජ්‍ය-නායකයන්-අතේ-ගංගුලි",
       "Category": "Sports",
       "Parent URL": "https://www.hirunews.lk/sports/all-news.php?pageID=134"
}