{
       "Source": "hirunews",
       "Timestamp": "Sunday, 27 December 2020 - 21:51",
       "Headline": "ශ්‍රී ලංකා - දකුණු අප්‍රිකා පළමු ටෙස්ට් තරඟයේ දෙවන දිනය නිමා වෙයි",
       "News Content": "සංචාරක ශ්‍රී ලංකා කණ්ඩායම සහ දකුණු අප්‍රිකානු කණ්ඩායම අතර පැවැත්වෙන පළමු ටෙස්ට් තරඟයේ දෙවන දිනය අද නිමාවට පත් වුණා.\nතරඟය නතර කරන විට සිය ප්‍රථම ඉනිම සඳහා ලකුණු රැස්කරමින් සිටි දකුණු අප්‍රිකානු කණ්ඩායම කඩුලු 4ක් දැවි ලබා සිටි ලකුණු සංඛ්‍යාව 317 ක්.\nඑහිදී දකුණු අප්‍රිකාව වෙනුවෙන් ඩීන් එල්ගර් ලකුණු 95ක් ද, එඩීන් මක්‍රම් ලකුණු 68 ක් ද රැස්කරගත්තා.\nතරඟයේ කාසියේ වාසිය දිනා ප්‍රථමයෙන් පන්දුවට පහර දුන් ශ්‍රී ලංකා කණ්ඩායම සියලු දෙනා දැවි ලකුණු 396ක් ලබාගැනීමටයි සමත් වුණේ.\nශ්‍රී ලංකා කණ්ඩායම වෙනුවෙන් දිනේෂ් චන්දිමාල් ලකුණු 85 ක් රැස්කළා.\nඒ අනුව ශ්‍රී ලංකා පළමු ඉනිමට වඩා දකුණු අප්‍රිකාව ලකුණු 79ක් පිටුපසින් සිටින්නේ කඩුලු 6ක් අතැතිවයි.\nතරඟය පැවැත්වෙන්නේ දකුණු අප්‍රිකාවේ සෙන්චූරියන් හිදී.",
       "URL": "https://www.hirunews.lk/sports/258094/ශ්‍රී-ලංකා-දකුණු-අප්‍රිකා-පළමු-ටෙස්ට්-තරඟයේ-දෙවන-දිනය-නිමා-වෙයි",
       "Category": "Sports",
       "Parent URL": "https://www.hirunews.lk/sports/all-news.php?pageID=72"
}