{
       "Source": "hirunews",
       "Timestamp": "Wednesday, 28 January 2015 - 13:56",
       "Headline": "වේග පන්දු යැවීම උගන්වන්න රුමේෂ් රත්නායක එයි",
       "News Content": "ශ්‍රී ලංකා ක්‍රිකට් කණ්ඩායමේ වේග පන්දු යැවීමේ පුහුණුකරු ලෙස හිටපු වේග පන්දු යවන ක්‍රීඩකයෙකු වූ රුමේෂ් රත්නායක පත් කර තිබෙනවා. 1982 වසරේ සිට 1993 වසර දක්වා ජාතික ක්‍රිකට් කණ්ඩායම නියෝජනය කළ රුමේෂ් රත්නායක ශ්‍රී ලංකාව වෙනුවෙන් ටෙස්ට් තරඟ 23කට සහ එක්දින තරඟ 70කට සහභාගි වුණා. මීට පෙර 2011 වසරේ ශ්‍රී ලංකා ක්‍රිකට් කණ්ඩායමේ ප්‍රධාන පුහුණුකරුවෙකු සහ 2007 වසරේදී සහාය පුහුණුකරුවෙකු ලෙස කටයුතු කළ ඔහු කැනඩා ජාතික ක්‍රිකට් කණ්ඩායමේ පුහුණුකරු ලෙස ද කටයුතු කර තිබෙනවා.",
       "URL": "https://www.hirunews.lk/sports/102238/වේග-පන්දු-යැවීම-උගන්වන්න-රුමේෂ්-රත්නායක-එයි",
       "Category": "Sports",
       "Parent URL": "https://www.hirunews.lk/sports/all-news.php?pageID=491"
}