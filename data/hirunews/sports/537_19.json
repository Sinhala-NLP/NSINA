{
       "Source": "hirunews",
       "Timestamp": "Sunday, 05 May 2013 - 14:05",
       "Headline": "ඕස්ට්‍රේලියානු කණිෂ්ඨ බැඞ්මින්ටන් තරගාවලියේ යුගල ශූරතාව ශ්‍රී ලංකාවට.",
       "News Content": "ඕස්ට්‍රේලියානු කණිෂ්ඨ බැඞ්මින්ටන් තරගාවලියේ යුගල ශූරතාවය දිනා ගැනීමට ශ්‍රී ලංකාවේ සචින් ඩයස් සහ බුවනෙක ගුණතිලක සමත්වුණා. ඔවුන් හමුවේ අවසන් තරගයේදී පරාජයට පත්වුණේ ශ්‍රේණිගත කිරීම් ලැයිස්තුවේ දෙවන ස්ථානයේ පසුවන  ඕස්ට්‍රේලියාවේ ඇන්තනී ජේ. සහ පිට් සෙන්ග්. වයස අවුරුදු 19 න් පහළ මෙම තරගාවලිය  ඕස්ට්‍රේලියාවේ වික්ටෝරියා ප්‍රාන්තයේ පැවැත්වුණු අතර, ඊට ශ්‍රී ලංකාව නියෝජනය කරමින් ක්‍රීඩක ක්‍රීඩිකාවන් 14 දෙනෙකු සහභාගි වුණා. සචින් සහ බුවනෙක මූලික වටයේ තරගයකදී ශ්‍රේණිගත කිරීම් ලැයිස්තුවේ අංක 01 පසුවන ක්‍රීඩකයින් දෙදෙනා ද පරාජය කිරීමට සමත්වුණා.",
       "URL": "https://www.hirunews.lk/sports/58395/ඕස්ට්‍රේලියානු-කණිෂ්ඨ-බැඞ්මින්ටන්-තරගාවලියේ-යුගල-ශූරතාව-ශ්‍රී-ලංකාවට",
       "Category": "Sports",
       "Parent URL": "https://www.hirunews.lk/sports/all-news.php?pageID=537"
}