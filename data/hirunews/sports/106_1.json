{
       "Source": "hirunews",
       "Timestamp": "Saturday, 21 March 2020 - 20:01",
       "Headline": "ටෝකියෝ ඔලිම්පික් උළෙල කල් දැමිය යුතු බව බ්‍රිතාන්‍යය කියයි",
       "News Content": "කොරෝනා වෛරසයත් සමඟ මතුව තිබෙන තත්වය හමුවේ 2020 ටෝකියෝ ඔලිම්පික් උළෙල අනිවාර්යයෙන්ම කල් දැමිය යුතු බව බ්‍රිතාන්‍යයේ නව මළල ක්‍රීඩා සභාපති නික් කවඞ් පවසනවා.\nඒ අනුව සුදුසුකම් ලැබීමේ තරග පවා අවලංගු කළ යුතු බවයි ඔහු සඳහන් කර ඇත්තේ.\nකොරෝනා වෛරසය පාලනය කරන තුරු ඔලිම්පික් ක්‍රීඩා උළෙල කල් තබන ලෙස රටවල් රැසක් මේ වනවිට ජාත්‍යන්තර ඔලිම්පික් කමිටුවෙන් ඉල්ලා තිබෙනවා.\nමේ පිළිබඳ සළකා බලමින් සිටින බවයි ඊයේ එම කමිටුවේ සභාපති තෝමස් බැච් මාධ්‍ය වෙත ප්‍රකාශ කර තිබුණේ.",
       "URL": "https://www.hirunews.lk/sports/236956/ටෝකියෝ-ඔලිම්පික්-උළෙල-කල්-දැමිය-යුතු-බව-බ්‍රිතාන්‍යය-කියයි",
       "Category": "Sports",
       "Parent URL": "https://www.hirunews.lk/sports/all-news.php?pageID=106"
}