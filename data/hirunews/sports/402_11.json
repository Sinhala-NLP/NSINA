{
       "Source": "hirunews",
       "Timestamp": "Friday, 01 July 2016 - 12:34",
       "Headline": "පස්වැනි තරගය තීරණාත්මකයි",
       "News Content": "ශ්‍රී ලංකාව සමග පැවැත්වෙන එක්දින තරගාවලියේ ජයග්‍රහණය මේ වනවිටත් අත්කර ගෙන සිටින එංගලන්තය අයි.සී.සී එක්දින දර්ශකයේ පස් වන ස්ථානයට පත්ව තිබෙනවා.\nතරග 5 කින් යුත් එක්දින තරගාවලියේ 4 වන තරගයෙන් පසු එංගලන්තය 2 ට බින්දුවක් ලෙස තරගාවලිය ජයග්‍රහණය කළා.\nමේ වනවිට එංගලන්තය සහ ශ්‍රී ලංකාව වර්ගීකරණ ලකුණු 104 බැගින් ලබා සිටින අතර, ප්‍රසාද ලකුණු අතින් එංගලන්තය ඉදිරියෙන් සිටිනවා.\nකෙසේ නමුත්, පස්වන තරගයෙන් ශ්‍රී ලංකාව ජයග්‍රහණය කළහොත් එංගලන්තය නැවත දර්ශකයේ 6 වන ස්ථානයට පත්වන  අතර,  ශ්‍රී ලංකාවට පස්වන ස්ථානය හිමිවනු ඇති.\nශ්‍රී ලංකාව සහ එංගලන්තය අතර පස්වන එක්දින තරගය හෙට කාඩිෆ් හිදී පැවැත්වීමට නියමිතයි.",
       "URL": "https://www.hirunews.lk/136935/පස්වැනි-තරගය-තීරණාත්මකයි",
       "Category": "Sports",
       "Parent URL": "https://www.hirunews.lk/sports/all-news.php?pageID=402"
}