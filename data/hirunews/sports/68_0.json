{
       "Source": "hirunews",
       "Timestamp": "Sunday, 07 February 2021 - 15:38",
       "Headline": "තරඟය මැද සිරාජ්, කුල්දීප් දබරය ? සමාජ මාධ්‍ය උණුසුම් කරයි  (වීඩියෝ)",
       "News Content": "සංචාරක එංගලන්ත කණ්ඩායම සහ ඉන්දීය කණ්ඩායම අතර පැවැත්වෙන පළමු ටෙස්ට් තරඟය චෙන්නායි හිදී මේ වනවිටත් ක්‍රියාත්මකයි\nතරඟය අතර තුර සිදුවූ සිදුවීමක් සම්බන්ධයෙන් මේ වනවිට ඉන්දීය මාධ්‍යවල දැඩි අවධානයට යොමුව තිබෙනවා.\nඉන්දිය කණ්ඩායමේ දඟ පන්දු යවන ක්‍රීඩක කුල්දීප් යාදෙව් සහ වේග පන්දු යවන ක්‍රීඩක මොහොමඩ් සිරාජ් අතර මෙම සිදුවීම සිදුව ඇති අතර මේ සම්බන්ධයෙන් වන වීඩියෝවක් වනවිට සමාජ මාධ්‍ය හරහා හුවමාරු වෙමින් තිබෙනවා.\nක්‍රීඩා විවේකාගාරයේ දී මොහොමඩ් සිරාජ් විසින් කුල්දීප්ගේ බෙල්ලෙන් අල්ලා අදින ආකාරයකුයි එහි දැක්වෙන්නේ.\nමෙම සිදුවීම සිදුවන අවස්ථාවේ ඒ, අසල ඉන්දීය ක්‍රිකට් කණ්ඩායමේ ප්‍රධාන පුහුණුකරු රවි ශාස්ත්‍රී රැඳී සිටීමත් විශේෂත්වයක්.\nඇතැම් ඉන්දීය මාධ්‍ය මෙම සිදුවීම කුල්දීප් සහ සිරාජ් අතර ඇතිවූ ගැටුමක් ලෙසයි වාර්තා කරන්නේ.\nකෙසේ වෙතත් මෙම සිදුවීමට පාදක වූ හේතුව තවමත් නිශ්චිතව අනාවරණය වී නොමැති අතර මෙම ක්‍රීඩකයින් දෙදෙනාගේ සිදුවීම සමාජ මාධ්‍යවල මේ වනවිටත් හුවමාරු වෙමින් පවතිනවා.\nඑම සිදුවීම පහතින්..",
       "URL": "https://www.hirunews.lk/sports/261902/තරඟය-මැද-සිරාජ්-කුල්දීප්-දබරය-සමාජ-මාධ්‍ය-උණුසුම්-කරයි-වීඩියෝ",
       "Category": "Sports",
       "Parent URL": "https://www.hirunews.lk/sports/all-news.php?pageID=68"
}