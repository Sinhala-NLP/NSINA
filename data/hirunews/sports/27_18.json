{
       "Source": "hirunews",
       "Timestamp": "Sunday, 13 February 2022 - 14:17",
       "Headline": "මහීෂ් තීක්ෂණටත් අයි. පී. එල් හි ඉහළ මිලක් තීරණය වෙයි",
       "News Content": "ඉන්දීය ප්‍රිමියර් ලීග් තරගාවලියේ 15 වන කලාපය සඳහා ක්‍රීඩක වෙන්දේසිය අද (13) දෙවන දිනටත් බෙංගලූරු හිදී ආරම්භ වූ අතර එහිදී ශ්‍රී ලංකා පිළේ නවක දග පන්දු යවන ක්‍රීඩක මහීෂ් තීක්ෂණ චෙන්නායි සුපර් කිංග්ස් පිළ විසින් මිලදී ගනු ලැබුවා.\nඒ, ඉන්දීය රුපියල් ලක්ෂ 70කටයි.\nඑය මහ බැංකු විනිමය අනුපාතිකයට අනුව ශ්‍රී ලංකා මුදලින් රුපියල් එක් කෝටි 88 ලක්ෂ 27,900ක මුදලක්.\nඊට පෙර ශ්‍රී ලංකා පිළේ වේග පන්දු යවන ක්‍රීඩක දුශ්මන්ත චමීර ඉන්දීය රුපියල් කෝටි දෙකකට මිලදී ගනු ලැබුවේ ලක්නව් සුපර් ජයන්ට්ස් පිල විසින්.\nඅයි.පී.එල් ක්‍රීඩක වෙන්දේසියේ පළමු දිනය වූ ඊයේ ශ්‍රී ලංකාවේ තුන්ඉරියව් ක්‍රීඩක වනිදු හසරංග රෝයල් චැලෙන්ජර්ස් බැංගලෝර් කණ්ඩායම විසින් ඉන්දීය රුපියල් දස කෝටි හැත්තෑපන් ලක්ෂයකට මිල දී ගත්තා.",
       "URL": "https://www.hirunews.lk/296914/මහීෂ්-තීක්ෂණටත්-අයි-පී-එල්-හි-ඉහළ-මිලක්-තීරණය-වෙයි",
       "Category": "Sports",
       "Parent URL": "https://www.hirunews.lk/sports/all-news.php?pageID=27"
}