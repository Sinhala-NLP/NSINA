{
       "Source": "hirunews",
       "Timestamp": "Friday, 12 October 2018 - 19:41",
       "Headline": "අයි.සී.සී.ය ක්‍රිකට් ආයතනයේ තවත් පිරිසක් ලුහුබඳී",
       "News Content": "ශ්‍රී ලංකාවේ මේ දිනවල විමර්ශනයක නිරත වන අයි.සී.සී. දූෂණ මර්දන නිලධාරීන් ශ්‍රී ලංකා ක්‍රිකට් ආයතනයේ තවත් පිරිසක් සම්බන්ධයෙන් අවදානය යොමු කර තිබෙනවා.\nඒ, ශ්‍රී ලංකා - එංගලන්ත එක්දින ක්‍රිකට් තරගාවලියේ සේවයට යොදවා ඇති ශ්‍රී ලංකා ක්‍රිකට් ආයතනයේ නිළධාරීන් පිළිබද තොරතුරු එක්රැස් කරමින්.\nතරගාවලියක විවිධ වගකීම් සඳහා යොදවන නිලධාරීන්ට තරඟ පාවාදීම් සඳහා වක්‍රව සම්බන්ධවීමට ඇති ඉඩකඩ හේතුවෙන් අයි.සී.සී. ය මෙලෙස අවදානය යොමු කරන බවයි වාර්තා වන්නේ.\nමේ අතර, ශ්‍රී ලංකාව  සහ එංගලන්තය අතර දෙවන එක්දින තරඟ හෙට (13) දඹුල්ල ජාත්‍යන්තර ක්‍රිකට් ක්‍රීඩාංගණයේදී පැවැත්වෙනවා.",
       "URL": "https://www.hirunews.lk/sports/201996/අයි-සී-සී-ය-ක්‍රිකට්-ආයතනයේ-තවත්-පිරිසක්-ලුහුබඳී",
       "Category": "Sports",
       "Parent URL": "https://www.hirunews.lk/sports/all-news.php?pageID=201"
}