{
       "Source": "hirunews",
       "Timestamp": "Sunday, 15 November 2020 - 19:08",
       "Headline": "ICC ටෙස්ට් ශූරතා තරගාවලිය ගැන ජාත්‍යන්තර ක්‍රිකට් සම්මේලනයේ අලුත්ම තීරණය",
       "News Content": "අයි.සී.සී. ටෙස්ට් ශූරතා තරගාවලියේ අවසන් මහා තරගය සඳහා සුදුසුකම් ලබන කණ්ඩායම් ඔවුන් හිමි කර ගන්නා ජයග්‍රහණ ප්‍රතිශතය අනුව, තීරණය කිරීමට ජාත්‍යන්තර ක්‍රිකට් සම්මේලනය තීරණය කර තිබෙනවා.\nඒ සඳහා අවසන් අනුමැතිය හිමිවනු ඇත්තේ ඉදිරි සතියේ ඇරඹෙන අයි.සී.සී. ප්‍රධාන විධායක කමිටු රැස්වීමේදීයි.\nකොරෝනා වෛරස් ගෝලීය වසංගතය හේතුවෙන් පසුගිය මාස 06 තුල එම තරගාවලියට අදාළ තරග බොහොමයක් පැවැත්වීමට හැකිවූයේ නැහැ.\nඅයි.සී.සී. සමාරම්භක ටෙස්ට් ශූරතා තරගාවලියේ අවසන් මහා තරගය ලබන වසරේ ජුනි මාසයේ ලන්ඩනයේ ලෝඩ්ස් ක්‍රීඩාංගනයේදී පැවැත්වීමට නියමිතයි.",
       "URL": "https://www.hirunews.lk/sports/254786/icc-ටෙස්ට්-ශූරතා-තරගාවලිය-ගැන-ජාත්‍යන්තර-ක්‍රිකට්-සම්මේලනයේ-අලුත්ම-තීරණය",
       "Category": "Sports",
       "Parent URL": "https://www.hirunews.lk/sports/all-news.php?pageID=78"
}