{
       "Source": "hirunews",
       "Timestamp": "Monday, 19 September 2016 - 19:08",
       "Headline": "ඉන්දියාවෙන් සිහින කණ්ඩායමක්",
       "News Content": "සිය 500 වන ටෙස්ට් ක්‍රිකට් තරඟයට සමගාමීව සිහින කණ්ඩායම නම් කිරීමට ඉන්දියාව සැරසෙනවා.\nසංචාරක නවසීලන්ත පිළ සමඟ සැප්තැම්බර් 22 වන දා කාන්පූර් හිදී ආරම්භ වන්නේ ඉන්දියාව මුහුණ දෙන 500 වන ටෙස්ට් තරඟයයි.\nඊට සමගාමීව ඉන්දීය සිහින කණ්ඩායම නම් කිරීම සඳහා ලොව පුරා ක්‍රිකට් ලෝලීන්ගෙන් ඡන්ද විමසීමක් සිදුකෙරෙනවා.\nඒ සඳහා ඉන්දීය ක්‍රිකට් කණ්ඩායමේ ෆේස්බුක් පිටුව ඔස්සේ  ඕනෑම අයෙකුට ඡුන්දය ප්‍රකාශ කළ හැකියි.\nදැනටමත් ඒ සඳහා ලක්ෂයකට වැඩි ක්‍රීඩාලෝලීන් සිය ඡුන්දය ප්‍රකාශ කර ඇති බවයි ඉන්දීය ක්‍රිකට් පාලක මණ්ඩලයේ සභාපති අනුරංග් ඨාකූර් ප්‍රකාශ කළේ.",
       "URL": "https://www.hirunews.lk/sports/143349/ඉන්දියාවෙන්-සිහින-කණ්ඩායමක්",
       "Category": "Sports",
       "Parent URL": "https://www.hirunews.lk/sports/all-news.php?pageID=383"
}