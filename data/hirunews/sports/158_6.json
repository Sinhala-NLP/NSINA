{
       "Source": "hirunews",
       "Timestamp": "Wednesday, 05 June 2019 - 12:32",
       "Headline": "ක්‍රීඩකයින්ගේ තීරණ ගැන හතුරුසිංහගෙන් චෝදනා",
       "News Content": "ඇෆ්ගනිස්ථාන කණ්ඩායම සමඟ ඊයේ පැවති තරඟයේදී ඇතැම් ක්‍රීඩකයින් ගත් තීරණ අවස්ථානුකූළව වෙනස් කර ගැනීමට තිබූ බව ශ්‍රී ලංකා කණ්ඩායමේ ප්‍රධාන පුහුණුකරු චන්දික හතුරුසිංහ පවසනවා.\nතරඟයෙන් අනතුරුව පැවති මාධ්‍ය හමුවට එක්වෙමින් ඔහු මේ බව කියා සිටියා.\nඊයේ පැවති තරඟය ඩක්වත් ලූවිස් න්‍යාය මත ලකුණු 34 කින් ජය ගැනීමට ශ්‍රී ලංකා කණ්ඩායම සමත් වුණා.\nමෙය ලෝක කුසලාන තරගාවලියේදී ශ්‍රී ලංකා කණ්ඩායම ලැබූ පළමු තරග ජයග්‍රහණය ද වනවා.\nමේ අතර, ඊයේ තරගයේදී ශ්‍රී ලංකා කණ්ඩායමේ මැදපෙළ පිතිකරුවන් කුඩා ළමුන් සේ ක්‍රීඩා කළ බව ශ්‍රී ලංකා ක්‍රිකට් කණ්ඩායමේ හිටපු නායකයෙකු වන තිලකරත්න දිල්ෂාන් ප්‍රකාශ කළා.\nඒ විදෙස් මාධ්‍යයක් වෙත අදහස් දක්වමින්.",
       "URL": "https://www.hirunews.lk/sports/217752/ක්‍රීඩකයින්ගේ-තීරණ-ගැන-හතුරුසිංහගෙන්-චෝදනා",
       "Category": "Sports",
       "Parent URL": "https://www.hirunews.lk/sports/all-news.php?pageID=158"
}