{
       "Source": "hirunews",
       "Timestamp": "Sunday, 06 November 2016 - 6:35",
       "Headline": "සිම්බාබ්වේ ශ්‍රී ලංකා දෙවන ටෙස්ට් තරගයේ සිදුවන විශේෂ දේ",
       "News Content": "විනිසුරු තීරණ යළි සලකා බැලීමේ ක්‍රමය හෙවත් DRS  ක්‍රමය අද ආරම්භ වන සිම්බාබ්වේ ශ්‍රී ලංකා දෙවන ටෙස්ට් ක්‍රිකට් තරගයේදී භාවිත කිරීමට තීරණය වී තිබෙනවා.\nපසුගිය තරගවලදී ලැබු පරාජයන් හේතුකර ගනිමින් සිම්බාබ්වේ ක්‍රිකට් බලධාරීන් මෙම තීරණය ගෙන ඇති බවයි  ක්‍රිකට් පුවත් සේවා පෙන්වා දෙන්නේ.\nඅනතුරුව එළඹෙන තුන්කොන් තරගාවලියට ද  DRS  ක්‍රමය භාවිත කෙරෙනු ඇති.\nවිනිසුරු තීරණ යළි සලකා බැලීමේ ක්‍රමය යොදා ගැනීම හමුවේ දැරීමට සිදුවන අධික වියදම් හමුවේයි සිම්බාබ්වේ බලධාරීන් එය ඉවත්කර තිබුනේ.\nඑහෙත් විදේශීය ක්‍රිකට් විකාශකයන්ගේ බලපෑම් හමුවේ පසුගිය අගෝස්තු මාසයේ නවසීලන්තය සමග පැවති තරගාවලියේදීත් ඔවුන් DRS  ක්‍රමය යොදාගෙන තිබුනාග.\nශ්‍රී ලංකාව සමග පැවැත්වෙන ටෙස්ට් තරග 2ටම විනිසුරු තීරණ යළි සලකා බැලීමේ ක්‍රමය යොදා ගැනීමේ අපේක්ෂාවෙන් පසුවුව ද පළමු තරගයට එය යොදා ගැනීමට අවශ්‍ය කටයුතු සම්පාදනය කර ගැනීමට නොහැකි බවයි සිම්බාබ්වේ ක්‍රිකට් බලධාරීන් ප්‍රකාශ කලේ.\nඒ හේතුවෙන් අද ආරම්භ වන දෙවන තරගයට ක්‍රමය යොදා ගන්නා බව ඔවුන් ප්‍රකාශකර තිබෙනවා.\nසංචාරක ශ්‍රී ලංකා කණ්ඩායම සහ සිම්බාබ්වේ කණ්ඩායම් අතර දෙවන ටෙස්ට් ක්‍රිකට් තරගය අද හරාරේහිදී ආරම්භ වීමට නියමිතයි.",
       "URL": "https://www.hirunews.lk/sports/146921/සිම්බාබ්වේ-ශ්‍රී-ලංකා-දෙවන-ටෙස්ට්-තරගයේ-සිදුවන-විශේෂ-දේ",
       "Category": "Sports",
       "Parent URL": "https://www.hirunews.lk/sports/all-news.php?pageID=374"
}