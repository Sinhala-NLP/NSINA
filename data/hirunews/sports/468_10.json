{
       "Source": "hirunews",
       "Timestamp": "Friday, 22 May 2015 - 9:00",
       "Headline": "ටිම් සවුදිගෙන් මාධ්‍යවේදිනියකට ප්‍රහාරයක්",
       "News Content": "නවසීලන්ත ක්‍රිකට් කණ්ඩායමේ ටිම් සවුදි විසින් මාධ්‍යවේදිනයකට ප්‍රහාරයක් එල්ල කර තිබෙනවා. ඒ, එංගලන්තය සහ නවසීලන්තය අතර පළමු ටෙස්ට් ක්‍රිකට් තරගය ලෝඩ්ස් පිටියේදී ආරම්භ වීමට පෙර පැවති අවසන් පුහුණුවීම් අතරතුරදීයි. මෙලෙස ප්‍රහාරයක් එල්ල වී තිබෙන්නේ විදෙස් මාධ්‍යවේදිනියක වන මෙලින්ඩා ෆාරෙල්ටයි. අදාළ තරගය මාධ්‍යවේදිනිය තරගය ආරම්භ කිරීමට පෙර ලෝඩ්ස් ක්‍රීඩාංගණයේ එක් අන්තයක සිට තව ත් දෙදෙනෙකු සමගින් සිය නිවේදන කටයුතුවල නිරත වෙමින් සිට තිබෙනවා. එම අවස්ථාවේදී ටිම් සවුදිගේ පිත්තෙන් එල්ල කරන ලද පහරකින් ඇදී ආ පන්දුව ඇගේ පිට කොන්ද ප්‍රදේශයේ තදින් වැදී තිබෙනවා. එම අවස්ථාවේදීම ටිම් සවුදි අදාළ මාධ්‍යවේදිනිය වෙත පැමිණ ඇයගෙන් සමාව ඉල්ලා තිබෙනවා.\nමෙම සිදුවීමේ වීඩියෝව පහතින් බලන්න.....",
       "URL": "https://www.hirunews.lk/sports/109941/ටිම්-සවුදිගෙන්-මාධ්‍යවේදිනියකට-ප්‍රහාරයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=468"
}