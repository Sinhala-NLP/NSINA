{
       "Source": "hirunews",
       "Timestamp": "Tuesday, 04 June 2019 - 7:57",
       "Headline": "ශ්‍රී ලංකා - ඇෆ්ගනිස්ථාන ගැටුම අද",
       "News Content": "මෙවර ලෝක කුසලාන තරගාවලියේ ශ්‍රී ලංකාව මුහුණ දෙන දෙවන තරඟය නැවතත් වේල්සයේ කාඩිෆ් නුවර දී අද (04) පැවැත්වෙනවා.\nඑහිදී ශ්‍රී ලංකාව මුහුණ දෙන්නේ ඉදිරියට පැමිණෙන නවක කණ්ඩායමක් වන ඇෆ්ගනිස්ථානයටයි.\nපසුගිය වසරේ ආසියානු කුසලාන තරඟාවලියේදී ශ්‍රී ලංකාව අවසන් වටයෙන් ඉවත් කිරීමට ඇෆ්ගනිස්ථානය සමත් වුණා.\nඑමෙන්ම, පසුගිය ලෝක කුසලාන තරඟාවලියට පසු ඔවුන් ශ්‍රී ලංකාවට වඩා එක්දින ජයග්‍රහණ ලබා තිබෙනවා.\nකෙසේ නමුත්, ශ්‍රී ලංකා පිළේ වේග පන්දු යවන ක්‍රීඩක ලසිත් මාලිංග, කාඩිෆ් හි ඊයේ පැවති මාධ්‍ය හමුවේදී කියා සිටියේ,\nදක්ෂතා දැක්වීමට නොහැකිවීම පිළිබදව සෑම ක්‍රීඩකයෙකුට ලැජ්ජාවක් ඇත්නම් අද තරඟය අභියෝගයක් නොවන බවයි.",
       "URL": "https://www.hirunews.lk/sports/217669/ශ්‍රී-ලංකා-ඇෆ්ගනිස්ථාන-ගැටුම-අද",
       "Category": "Sports",
       "Parent URL": "https://www.hirunews.lk/sports/all-news.php?pageID=158"
}