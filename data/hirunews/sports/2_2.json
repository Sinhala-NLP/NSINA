{
       "Source": "hirunews",
       "Timestamp": "Sunday, 24 September 2023 - 11:44",
       "Headline": "වනිඳුට එක්දින ලෝක කුසලානයත් අහිමි වෙයි",
       "News Content": "ශ්‍රී ලංකා සුපිරි තුන් ඉරියව් ක්‍රිඩක වනිදු හසරංගට 2023 එක්දින ලෝක කුසලාන ක්‍රිකට් තරගාවලිය අහිමිව තිබෙනවා.\nපසුගියදා නිමා වු ලංකා ප්‍රිමියර් ලීග් තරගාවලිය අතරවාරයේදි ආබාධයකට ලක්වු වනිදු හසරංගට ආසියානු කුසලාන තරගාවලියද අහිමි වු අතර පසුව පසුගියදා යළි පුහුණුවීම් ආරම්භ කිරිමට ඔහු කටයුතු කර තිබුනේ.\nඒ අතරවාරයේදි යළි පාදයේ ආබාධයකට ලක්වීම හේතුවෙනුයි වනිදු හසරංගට එක්දින ලෝක කුසලානය අහිමිව ඇත්තේ.\nවනිඳුගේ පාදයේ ආබාධය තෙවැනි කාණ්ඩයට අයත් බැවින් ශල්‍යකර්මයක් සිදුකරනවා නැද්ද යන්න සම්බන්ධයෙන් වෛද්‍යවරුන් විසින් ඉදිරියේදි තීරණය කිරීමට නියමිතයි.\nමේ අතර ආබාධයකට ලක්ව සුවය ලබමින් සිටින දුෂ්මන්ත චමීරටද එක්දින ලෝක කුසලාන තරගාවලිය අහිමිව තිබෙනවා. ඒ ආබාධයෙන් අනතුරුව සුවය ලැබුවද සුපුරුදු රිද්මයට පැමිණිමට දුෂ්මන්ත චමීර අපොහොසත් වීම හේතුවෙන්.",
       "URL": "https://www.hirunews.lk/sports/349249/වනිඳුට-එක්දින-ලෝක-කුසලානයත්-අහිමි-වෙයි",
       "Category": "Sports",
       "Parent URL": "https://www.hirunews.lk/sports/all-news.php?pageID=2"
}