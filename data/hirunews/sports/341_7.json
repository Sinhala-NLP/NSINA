{
       "Source": "hirunews",
       "Timestamp": "Tuesday, 04 April 2017 - 23:10",
       "Headline": "බංග්ලාදේශයට එරෙහි පළමු 20 යි 20 තරගයෙන් ශ්‍රී ලංකාවට ජය",
       "News Content": "සංචාරක බංග්ලාදේශ කණ්ඩායම සමග පැවති පළමු 20 යි 20 තරගයෙන් කඩුුලු 6 ක ජයක් ලබාගැනීමට ශ්‍රී ලංකා කණ්ඩායම සමත්වුනා.\nකොළඹ ආර් ප්‍රේමදාස ක්‍රීඩාංගණයේ පැවති තරගයේ කාසියේ වාසිය දිනා පළමුවෙන් පන්දුවට පහරදුන් බංග්ලාදේශ කණ්ඩායම නියමිත පන්දුවාර 20 අවසානයේ කඩුලු 6 ක් දැවී ලකුණු 155 ක් ලබාගත්තා.\nපන්දු යැවීමේදී ලසිත් මාලිංග කඩුලු 2 ක් බිඳහෙලුවා.\nපිළිතුරු ඉනිම වෙනුවෙන් පන්දුවට පහරදුන් ශ්‍රී ලංකා කණ්ඩායම පන්දුවාර 18 යි පන්දු 5 ක් අවසානයේ කඩුළු 4 ක් පමණක් දැවී ජයග්‍රාහී ඉලක්කය පසු කළා.\nතම 6 වන 20 යි 20 අර්ධ ශතකය ලබාගත් කුසල් පෙරේරා දැවී යන විට ලකුණු 77 ක් ලබා සිටියා.\nපන්දු 53කින් ලබාගත් එම වේගවත් ලකුණු 77 ට හයේ පහර 1 ක් සහ හතරේ පහර 9 ක් ඇතුලත් වුනා.\nනායක උපුල් තරංග 24 යි.\nදිල්ෂාන් මුණවීර ලකුණු 8 ක් ලබා සිටියදී පිටියෙන් ඉවත්වුනා.\nඅසේල ගුණරත්න ලකුණු 17 ක් ලබා සිටියදී දුවද්දී දැවී යාමකට හසුවුනා.\nසීකුගේ ප්‍රසන්න පන්දු 12 කින් නොදැවී ලකුණු 22 ක් රැස් කලේ 6 පහර 2 ක් සහ එක් හතරේ පහරක් සමගින්.\nශ්‍රී ලංකාව සහ බංග්ලාදේශය අතර දෙවන සහ අවසන් 20 යි 20 තරගය අනිද්දා කොළඹ ආර් ප්‍රේමදාස ක්‍රීඩාංගණයේදී පැවැත්වීමට නියමිතයි.",
       "URL": "https://www.hirunews.lk/sports/158503/බංග්ලාදේශයට-එරෙහි-පළමු-20-යි-තරගයෙන්-ශ්‍රී-ලංකාවට-ජය",
       "Category": "Sports",
       "Parent URL": "https://www.hirunews.lk/sports/all-news.php?pageID=341"
}