{
       "Source": "hirunews",
       "Timestamp": "Sunday, 04 September 2022 - 21:44",
       "Headline": "සෙරීනා විලියම්ස් ටෙනිස් පිටියෙන් සමුගැනීම ප්‍රකාශයට පත්කරයි",
       "News Content": "ඇමරිකානු සුපිරි ටෙනිස් ක්‍රීඩිකා සෙරීනා විලියම්ස් ටෙනිස් පිටියෙන් සමුගැනීම ප්‍රකාශයට පත්කර තිබෙනවා.\nමෙවර ඇමරිකානු විවෘත ටෙනිස් තරගාවලියේ කාන්තා කේවල අංශයේ සිව්වැනි වටය සඳහා සෙරීනා ඊයේ සහභාගී වූ අතර ඒ ඔස්ට්‍රේලියානු ක්‍රීඩිකා අජ්ලා ටොම්ජනොවික් සමගයි.\n‍\nලෝක ශ්‍රේණිගත කිරීම්වල 46 වැනි ස්ථානයේ රැඳී සිටින ඔස්ට්‍රේලියානු ක්‍රීඩිකාව හමුවේ සෙරීනා තරග වට 2-1 ක් ලෙස පරාජයට පත් වුණා.\nඑම තරගයේ අවසන් ලකුණු සටහන දැක්වුනේ 75, 6-7 හා 6-1 ලෙසයි. මෙම පරාජයත් සමගිනුයි සෙරීනා විලියම්ස් සිය සමුගැනීම ප්‍රකාශයට පත් කර ඇත්තේ.\nවසර 27ක වෘත්තීය ටෙනිස් ක්‍රීඩා දිවිය තුළ ග්‍රෑන්ඩ් ස්ලෑම් ශූරතා 23කට හිමිකම් කීමට සෙරීනා විලියම්ස් සමත් වූණා.\nඉන් 23ක් කේවල ඉසව්වලින් දිනාගෙන ඇති අතර යුගල ශූරතා 14ක් හා මිශ්‍ර යුගල ශූරතා දෙකක් ඊට ඇතුළත්.\nඇය ජයගත් සමස්ත කේවල තරග ප්‍රමාණය 847ක්.\nලොව කාන්තා ටෙනිස් පිටියේ ඉදිරියෙන්ම සිටින ක්‍රීඩිකාවක් වන සෙරීනා විලියම්ස් මේ වන විට 40 හැවිදිරි වියෙහි පසුවනවා.",
       "URL": "https://www.hirunews.lk/sports/314566/සෙරීනා-විලියම්ස්-ටෙනිස්-පිටියෙන්-සමුගැනීම-ප්‍රකාශයට-පත්කරයි",
       "Category": "Sports",
       "Parent URL": "https://www.hirunews.lk/sports/all-news.php?pageID=14"
}