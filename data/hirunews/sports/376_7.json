{
       "Source": "hirunews",
       "Timestamp": "Saturday, 29 October 2016 - 9:05",
       "Headline": "සිම්බාබ්වේ 100යට රංගන ප්‍රමුඛ ශ්‍රී ලංකා කණ්ඩායම පිටියට පිවිසෙන හැටි",
       "News Content": "ශ්‍රී ලංකාව සහ සිම්බාබ්වේ අතර පළමු ටෙස්ට් තරඟය හරාරේ නුවර දී අද ආරම්භ වනවා.\nඑය රංගන හේරත් ශ්‍රී ලංකා පිළේ නායකත්වය උසුලන ප්‍රථම ටෙස්ට් තරඟය මෙන්ම සිම්බාබ්වේ කණ්ඩායමේ 100 වන ටෙස්ට් තරඟය වීම විශේෂත්වයක්.\nසිම්බාබ්වේ පිළ ඉන්දීය උපමහද්වීපයේ කණ්ඩායම්වලට එරෙහිව ටෙස්ට් ජයග්‍රහණ 11ක් වාර්තා කළ ද ශ්‍රී ලංකාව සමඟ පැවති ටෙස්ට් තරඟ 15න් එක තරඟයක් හෝ ජය ගැනීමට සමත් වී නැහැ.\nරංගන හේරත් මෙම තරගාවලියට පිවිසෙන්නේ ශ්‍රී ලංකාව වෙනුවෙන් දෙවනුව වැඩිම ටෙස්ට් කඩුලු සංඛ්‍යාවක් එනම්, කඩුලු  355ක් ලබා ගත් චමින්ද වාස්ට වඩා කඩුලු  24ක් පිටුපසින්.\nශ්‍රී ලංකා පිළ අවසන් වරට සිම්බාබ්වේ ටෙස්ට් සංචාරයක නිරත වූයේ 2004 වසරේ මාවන් අතපත්තුගේ නායකත්වයෙන්.",
       "URL": "https://www.hirunews.lk/sports/146321/සිම්බාබ්වේ-100යට-රංගන-ප්‍රමුඛ-ශ්‍රී-ලංකා-කණ්ඩායම-පිටියට-පිවිසෙන-හැටි",
       "Category": "Sports",
       "Parent URL": "https://www.hirunews.lk/sports/all-news.php?pageID=376"
}