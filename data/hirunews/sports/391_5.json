{
       "Source": "hirunews",
       "Timestamp": "Thursday, 18 August 2016 - 14:36",
       "Headline": "ඔස්ට්‍රේලියා නායකයා සමාව ඉල්ලයි",
       "News Content": "ශ්‍රී ලංකාව සමග පැවති ටෙස්ට් තරගාවලිය 3 ට බින්දුවක් ලෙස පරාජයට පත්වීම පිළිබඳ සිය ක්‍රිකට් ලෝලීන්ගෙන් සමාව ඉල්ලන බව ඔස්ට්‍රේලියා ක්‍රිකට් නායක ස්ටීවන් ස්මිත් පවසනවා.\nවිශේෂයෙන් මෙම තරග සංචාරය වෙනුවෙන් ශ්‍රී ලංකාවට පැමිණි ඔස්ට්‍රේලියා ක්‍රිකට් ලෝලීන්ගෙන් සමාව සමාව ඉල්ලා සිටින බවයි ඔහු සඳහන් කර ඇත්තේ.\nඑමෙන්ම ලබන වසරේ පැවැත්වෙන ඉන්දීය තරග සංචාරයට පෙර ආසියානු කලාපීය රටවවලට අනුව හැඩගැසීමට තම පිතිකරුවන්ට මෙන්ම දග පන්දු යවන්නන්ට ද දැඩි වගකීමක් පැවරෙන බව ද ස්ටීවන් ස්මිත් ප්‍රකාශකර තිබෙනවා.\nශ්‍රී ලංකා තරග සංචාරය ඉතා අසීරු එකක් වු බව ද ඔහු සඳහන් කලා.\nආසියානු කලාපීය රටකදී අඛණ්ඩව තරග සංචාරයක් පරාජයට පත්වු තුන්වන අවස්ථාව මෙය බවයි ඔස්ට්‍රේලියා නායකයා පෙන්වා දෙන්නේ.\nමෙම ටෙස්ට් තරගාවලියේදී අනුගමනය කල කිසිදු පියවරක් සාර්ථක නොවු බව ද ඔහු ප්‍රකාශ කලා.\nපිතිකරුවන් මෙන්ම පන්දු යවන්නන් ද ශ්‍රී ලංකාවේ තත්වයන්ට හැඩ ගැසීමට නොහැකි වු බවයි ස්ටීවන් ස්මිත් කියාසිටියේ.\nකෙසේවෙතත් ඔවුන් තම උපරිමයෙන් ක්‍රීඩා කල බව ද ඔහු සඳහන් කරනවා.",
       "URL": "https://www.hirunews.lk/sports/140920/ඔස්ට්‍රේලියා-නායකයා-සමාව-ඉල්ලයි",
       "Category": "Sports",
       "Parent URL": "https://www.hirunews.lk/sports/all-news.php?pageID=391"
}