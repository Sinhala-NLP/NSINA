{
       "Source": "hirunews",
       "Timestamp": "Tuesday, 07 February 2017 - 7:14",
       "Headline": "චන්දිමාල් විවේක ගන්වයි",
       "News Content": "ශ්‍රී ලංකාව සහ දකුණු අප්‍රිකාව අතර 4 වන එක්දින තරඟය කේප් ටවුන් හිදී අද පැවැත්වෙනවා.\nපළමු තරඟ තුනෙන්ම ජයග්‍රහණය කළේ දකුණු අප්‍රිකාවයි. එමෙන්ම අද තරඟය සහ සිකුරාදා පැවැත්වෙන 5 වන එක්දින තරඟයෙන් ද ජයග්‍රහණය කළහොත් දකුණු අප්‍රිකාවට අයි.සී.සී. එක්දින දර්ශකයේ  ඕස්ට්‍රේලියාව අභිබවා ප්‍රමුඛස්ථානය හිමි කර ගැනීමට හැකි වනු ඇති.\nඑමෙන්ම ශ්‍රී ලංකාව මෙම තරගාවලිය ඇතුළුව ටෙස්ට් වරම් ලැබූ කණ්ඩායම් සමඟ පැවැති පසුගිය එක්දින තරගාවලි හයෙන්ම පරාජයට පත්වී තිබෙනවා.\nවිශේෂයෙන් ශ්‍රී ලංකා පිළේ පිතිකරුවන් දස්කම් දැක්වීමට අපොහොසත්වීම මෙම පරාජයට ප්‍රධාන හේතුවක්.\nකණ්ඩායමේ ජ්‍යෙෂ්ඨතම ක්‍රීඩකයෙකු වන දිනේෂ් චන්දිමාල් පසුගිය ඉනිම 12දී ලකුණු රැස් කිරීමේ සාමාන්‍යය 16.36ක් පමණයි.\nපිතිකරුවන් බොහොමයක් සිය කඩුලු පූජා කිරීම මෙම තරගාවලියේදී දක්නට ලැබුණා.\nමේ අතර අද තරඟයේදී දිනේෂ් චන්දිමාල් විවේක ගන්වා ඒ වෙනුවට නවක ක්‍රීඩක සඳුන් වීරක්කොඩි යෙදවීමට නියමිත බව ශ්‍රී ලංකා ක්‍රිකට් ආරංචි මාර්ග සඳහන් කළා.",
       "URL": "https://www.hirunews.lk/sports/153828/චන්දිමාල්-විවේක-ගන්වයි",
       "Category": "Sports",
       "Parent URL": "https://www.hirunews.lk/sports/all-news.php?pageID=356"
}