{
       "Source": "hirunews",
       "Timestamp": "Tuesday, 28 August 2018 - 17:13",
       "Headline": "සුපිරි ක්‍රිකට් ක්‍රීඩකයා සිය බිරිඳව නිවසින් පන්නා දමයි (ඡායාරූප)",
       "News Content": "දෑවැද්ද පිළිබඳ ගැටලුවක් පදනම් කර ගනිමින් තමාව නිවසින් එලවා දැමු බව බංග්ලාදේශ ක්‍රිකට් ක්‍රීඩක මොසැඩෙක් හුසේන්ගේ බිරිඳ චෝදනා කරනවා.\n22 හැවිරිදි මැද පෙළ පිතිකරුවා මීර වසර 6 කට පමණ පෙර විවාහ වී තිබුනේ සිය ඥාති සහෝදරියක් සමගයි.\nමෙම සිද්ධිය පිළිබඳ බිරිඳ කළ පැමිණිල්ලක් සම්බන්ධයෙන් විමර්ශණ සිදු කරන ලෙසට අතිරේක මහේස්ත්‍රාත්වරයෙකු පොලිසියට නියෝග කර තිබෙනවා.\nඇයගේ නීතිඥයන් සඳහන් කර ඇත්තේ දෑවැද්ද පදනම් කර ගනිමින් මොසැඩෙක් හුසේන් පසුගිය කාලය පුරාම බිරිඳට හිරිහැර කර ඇති බවයි.\nඅමරිකානු ඩොලර් දොලොස් දහසකට වැඩි මුදලක් දෑවැද්ද වශයෙන් ඉල්ලා මැද පෙළ පිතිකරුවා බිරිඳට හිරිහැර කර ඇතැයි නීතිඥවරුන් පෙන්වාදී තිබෙනවා.\nකෙසේවෙතත් මොසැඩක් හුසේන්ගේ සොයුරා ප්‍රකාශකර ඇත්තේ විවාහය ආරම්භයේ සිටම ඔවුන් දෙපළ අතර මත ගැටුම් පැවති බවයි.\nතමාට දික්කසාද වීමට අවශ්‍ය බව පවසමින් බංග්ලාදේශ මැද පෙළ පිතිකරුවා අදාළ ලියකියවිලි ද බිරිඳ වෙත යොමුකර තිබෙනවා.\nකෙසේවෙතත් එම ලිපි ලේඛනවල දැක්වෙන ප්‍රමාණයට වඩා වැඩි මුදලක් ඇය ඉල්ලා සිටින බවටයි මොසැඩක් හුසේන්ගේ සොයුරා හෙළිකර ඇත්තේ.\nඑම මුදල නොලැබීම හේතුවෙන් ඇය විවිධ අසත්‍ය පුවත් පතුරවමින් සිටින බව ද ඔහු සඳහන් කළා.\nමේ අතර බංග්ලාදේශ මැද පෙළ පිතිකරුවා සැප්තැම්බර් 13 වනදා එක්සත් අරාබි එමීර් රාජ්‍යයේදී ආරම්භ වන ආසියානු කුසලානයේ බංග්ලාදේශ සංචිතය ද නියෝජනය කරනවා.",
       "URL": "https://www.hirunews.lk/sports/198625/සුපිරි-ක්‍රිකට්-ක්‍රීඩකයා-සිය-බිරිඳව-නිවසින්-පන්නා-දමයි-ඡායාරූප",
       "Category": "Sports",
       "Parent URL": "https://www.hirunews.lk/sports/all-news.php?pageID=211"
}