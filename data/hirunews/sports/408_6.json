{
       "Source": "hirunews",
       "Timestamp": "Friday, 27 May 2016 - 12:44",
       "Headline": "එකක් ගත්තොත් හේරත් 300 යි",
       "News Content": "ශ්‍රී ලංකාව සහ එංගලන්තය අතර දෙවන ටෙස්ට් තරගය ඩර්හැම් ප්‍රාන්තයේ චෙස්ටර් - ලේ - ස්ට්‍රීට් හිදී අද (27) ආරම්භ වනවා.\nපළමු තරගයේදී ඉනිමක පරාජයක් ලැබූ ශ්‍රී ලංකා පිල එම තරගයේදී නැවත නැගී සිටීමට උත්සාහ කරන බව ශ්‍රී ලංකා නායක ඇන්ජලෝ මැතිව්ස් ප්‍රකාශ කළා.\nශ්‍රී ලංකා පිලේ වේග පන්දු යවන්නෙකු වන දුෂ්මන්ත චමීර කායික ආබාධයකට ලක්වීම හේතුවෙන් සුරංග ලක්මාල් බොහෝදුරට මෙම තරගයේදී කණ්ඩායමට එක්වනු ඇති.\nතවත් එක් කඩුල්ලක් ලබා ගතහොත් ශ්‍රී ලංකා පිලේ රංගන  හේරත්ට කඩුලූ 300 ලබා ගත් තුන්වන ශ්‍රී ලාංකික ක්‍රීඩකයා බවට පත්වීමට මෙම තරගයේදී අවස්ථාව සැලසෙනු ඇති.",
       "URL": "https://www.hirunews.lk/sports/134147/එකක්-ගත්තොත්-හේරත්-300-යි",
       "Category": "Sports",
       "Parent URL": "https://www.hirunews.lk/sports/all-news.php?pageID=408"
}