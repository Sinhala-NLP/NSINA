{
       "Source": "hirunews",
       "Timestamp": "Sunday, 08 September 2019 - 22:35",
       "Headline": "අයවැය වාර්තාවට නොගිය පාසල් දරුවන්ගේ හැඳුනුම්පතේ ලාභය",
       "News Content": "තරගාවලි සඳහා සහභාගී වන සියලුම පාසල් ක්‍රීඩක ක්‍රීඩිකාවන් සඳහා විශේෂ හැඳුනුම්පතක් ලබා ගැනීම අනිවාර්ය කරමින් පාසල් බැඩ්මින්ටන් සංගමය නියෝගයක් නිකුත් කළේ 2017 වසරේදී.\nඒ සඳහා එක් දරුවෙකුගෙන් රුපියල් 150 ක මුදලක් අය කරන අතර ඡායාරූපය ද පාසැල විසින් ලබා දිය යුතුයි.\nකෙසේ වෙතත් පාසල් බැඩ්මින්ටන් සංගමය විසින් ලබා දෙන මෙම හැඳුනුම්පත මුද්‍රණය කිරීම සඳහා රුපියල් 50 ක් හෝ වියදම් වන්නේ නැහැ.\nවඩාත්ම පුදුමයට කරුණ වන්නේ මෙම හැඳුනුම්පත් සඳහා ගෙවන මුදල් පාසල් බැඩ්මින්ටන් සංගමයේ ගිණුමට බැර නොකර සංගමයේ නියෝජිතයන්ගේ අතට ලබා දෙන මෙන් කර තිබෙන දැනුම් දීමයි.\nඑමෙන්ම බැංකුවක් හරහා එවන මුදල් බැර කිරීමට නියෝග කර තිබෙන්නේ ද සංගමයේ මාධ්‍ය නිලධාරීවරයෙකුගේ පෞද්ගලික ගිණුමකටයි.\nපසුගිය වසර තුළ පමණක් ක්‍රීඩක හැඳුනුම්පත් 5000 කට අධික ප්‍රමාණයක් නිකුත් කර ඇති බව ශ්‍රී ලංකා පාසල් බැඩ්මින්ටන් සංගමයේ ප්‍රගති සමාලෝචන\nවාර්තාවේ සඳහන් වනවා.\nනමුත් එම ගනුදෙනුවට අදාළ වාර්තා කිසිවක් පසුගිය වසරේ දෙකේම අයවැය වාර්තා වල සඳහන් වන්නේ නැහැ.\nඑසේ නම් එක් හැඳුනුම්පතකින් රුපියල් 100 කට වැඩි ලාභයක් ලබා ගැනීම හරහා උපයා ගත් ලක්ෂ ගණන් මුදල් වලට සිදු වුයේ කුමක්ද.?",
       "URL": "https://www.hirunews.lk/sports/223884/අයවැය-වාර්තාවට-නොගිය-පාසල්-දරුවන්ගේ-හැඳුනුම්පතේ-ලාභය",
       "Category": "Sports",
       "Parent URL": "https://www.hirunews.lk/sports/all-news.php?pageID=140"
}