{
       "Source": "hirunews",
       "Timestamp": "Monday, 15 February 2021 - 8:34",
       "Headline": "විස්සයි විස්ස තරඟ 100ක් ජය ගත් ලොව පළමු රට බවට පාකිස්තානය පත්වෙයි",
       "News Content": "සංචාරක දකුණු අප්‍රිකා කණ්ඩායම සමඟ පැවැති තරග 03කින් යුත් පන්දුවාර 20යි 20 ක්‍රිකට් තරගාවලිය තරග 2-1ක් ලෙස ජය ගනිමින් පන්දුවාර 20යි 20 ජාත්‍යන්තර තරග 100ක් ජයගත් ලොව පළමු රට බවට පත් වීමට පාකිස්තාන කණ්ඩායම ඊයේ සමත් වුණා.\nඒ, දෙරට අතර ලාහෝර්හි පැවැති තෙවැනි හා අවසන් 20යි 20 තරගයෙන් පාකිස්තානය කඩුලු‍ 04ක ජයක් වාර්තා කිරීමත් සමගයි.\nතරඟයේ කාසියේ වාසිය දිනූ පාකිස්තාන කණ්ඩායම පළමුව දකුණු අප්‍රිකාවට පන්දුවට පහරදීමේ අවස්ථාව ලබාදුන් අතර, ඒ අනුව පන්දුවාර 20 තුළ දී ඔවුන් කඩුලු‍ 8ක් දැවී ලකුණු 164ක් රැස් කළා.\nපිළිතුරු ඉනිම ක්‍රීඩා කළ පාකිස්තානය කඩුලු‍ 06ක් දැවී සිටියදී ජයග්‍රාහී ඉලක්කය පසු කළේ පන්දුවාර 18.4ක් අවසානයේදීයි.",
       "URL": "https://www.hirunews.lk/sports/262615/විස්සයි-විස්ස-තරඟ-100ක්-ජය-ගත්-ලොව-පළමු-රට-බවට-පාකිස්තානය-පත්වෙයි",
       "Category": "Sports",
       "Parent URL": "https://www.hirunews.lk/sports/all-news.php?pageID=67"
}