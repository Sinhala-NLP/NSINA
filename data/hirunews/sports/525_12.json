{
       "Source": "hirunews",
       "Timestamp": "Saturday, 13 July 2013 - 13:07",
       "Headline": "ඒ.බී.ඩිවිලියර්ස් යළිත් මුල්තැනට.",
       "News Content": "බටහිර ඉන්දීය කොදෙව් තුන්කොන් තරගාවලියෙන් පසු ඊයේ (12) නිකුත් කෙරුණු අයි.සී.සී. නවතම එක්දින ක්‍රීඩක දර්ශකයේ ඉදිරියට පැමිණීමට ශ්‍රී ලංකා ක්‍රිකට් ක්‍රීඩකයන් කිහිප දෙනෙකුම සමත්ව සිටිනවා. එහිදී රංගන හේරත් එක්දින පන්දු යවන්නන්ගේ දර්ශකයේ ස්ථාන 14ක් ඉදිරියට පැමිණ ඇති අතර ඔහු නම් කර ඇත්තේ 11 වන ස්ථානයටයි. නායක ඇන්ජලෝ මැතිව්ස් ද පන්දු යවන්නන්ගේ දර්ශකයේ ස්ථාන 9ක් ඉදිරියට පැමිණ ඇති අතර ඔහුට එහි 13 වන ස්ථානය හිමි තිබෙනවා. හිටපු නායක කුමාර් සංගක්කාර එක් ස්ථානයකින් ඉදිරියට පැමිණ පිතිකරු ලැයිස්තුවේ 5 වන ස්ථානය හිමි කරගෙන ඇති අතර, ජයග්‍රාහක ඉන්දීය පිළේ නායක මහේන්ද්‍ර සිං දෝනිට හිමිව ඇත්තේ 6 වන ස්ථානයයි. මහේල ජයවර්ධන ද නැවතත් පළමු ක්‍රීඩකයන් 20 දෙනා අතරට ඇතුළත්ව සිටින අතර පිතිකරු ලැයිස්තුවේ 18 වන ස්ථානය හිමිව තිබෙනවා. එහි මුල් තැන හිමිව ඇත්තේ එහි මුල් තැන දකුණු අප්‍රිකානු නායක ඒ.බී. ඩිවිලියර්ස්ටයි.",
       "URL": "https://www.hirunews.lk/sports/62941/ඒ-බී-ඩිවිලියර්ස්-යළිත්-මුල්තැනට",
       "Category": "Sports",
       "Parent URL": "https://www.hirunews.lk/sports/all-news.php?pageID=525"
}