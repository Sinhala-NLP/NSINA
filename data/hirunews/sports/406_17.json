{
       "Source": "hirunews",
       "Timestamp": "Saturday, 04 June 2016 - 18:57",
       "Headline": "බැට් එකට වෙනසක්",
       "News Content": "ක්‍රිකට් පිත්තේ ප්‍රමාණය සම්බන්ධයෙන් නව නීති රීති සම්පාදනය කරන ලෙස ඉදිරිපත්වූ ඉල්ලීමකට ජාත්‍යන්තර ක්‍රිකට් කවුන්සිලයේ කැමැත්ත පළවී තිබෙනවා.\nමුල් පෙළේ් ක්‍රිකට් ක්‍රීඩකයන් ගණනාවක් ඊට අදාළව ඉල්ලීම් සිදුකර තිබූ අතර, ලෝඩ්ස් ක්‍රිඩාංගණයේ දින දෙකක් පුරා පැවති සාකච්ඡාවකින් අනතුරුවයි මෙම තීරණය ගෙන ඇත්තේ.\nපිතිකරුවන් පමණ ඉක්මවා ලකුණු රැස් කිරීම ක්‍රිකට් පිත්තේ ප්‍රමාණය වෙනස් කිරීමට හේතුවී තිබෙනවා.\nක්‍රිකට් පිත්තේ පළල වැඩි වීම හේතුවෙන් ක්‍රීඩකයන් හයේ පහර සහ හතරේ පහර වැඩි වශයෙන් එල්ල කරන බවයි ජාත්‍යන්තර ක්‍රිකට් කවුන්සිලයේ නිගමනය වී ඇත්තේ.\nඑම තත්වය මත ක්‍රමක්‍රමයෙන් ක්‍රිකට් යනු පිතිකරුවන්ගේ පමණක් තරගයක් බවට පත්වනු ඇතැයි ක්‍රිකට් කවුන්සිලය මත පළකරනවා.\nඒ අනුව ක්‍රිකට් පිති සකස් කිරීමේදී පන්දුව සහ පිත්ත අතර මනා තුලනයක් පවත්වා ගත හැකිවන අයුරින් ඒවා නිර්මාණය කිරීමටයි තීරණය වී ඇත්තේ.",
       "URL": "https://www.hirunews.lk/sports/134787/බැට්-එකට-වෙනසක්",
       "Category": "Sports",
       "Parent URL": "https://www.hirunews.lk/sports/all-news.php?pageID=406"
}