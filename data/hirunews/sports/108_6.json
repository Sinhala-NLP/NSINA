{
       "Source": "hirunews",
       "Timestamp": "Saturday, 07 March 2020 - 19:49",
       "Headline": "හිරු මාධ්‍ය අනුග්‍රහයෙන් පැවති ගුවන් හමුදා පාපැදි සවාරිය අවසන්",
       "News Content": "හිරුගේ මාධ්‍ය අනුග්‍රහයෙන් දින 03 ක් පුරා පැවති 21 වන ගුවන් හමුදා පාපැදි සවාරිය අද (07) අවසන් වුණා.\nඒ පාපැදි සවාරියේ පළමු ස්ථානය යුද හමුදාවේ තුෂාන් රාජපක්ෂට හිමිකර දෙමින්.\nදෙවන ස්ථානය යුද හමුදාවේම අවිශ්ක දිල්රුවන් හිමිකර ගත් අතර, තුන්වන ස්ථානය හිමිවුණේ සුපර් වේඩ් ක්‍රීඩා සමාජය නියෝජනය කළ දර්ශන ප්‍රසාද්ටයි. පසුගිය බ්‍රහස්පතින්දා කොළඹින් මෙම පාපැදි සවාරිය ආරම්භ වූ අතර එහි පළමු අදියර අවසන් වූයේ මහනුවරින්.\nදෙවන අදියර මහනුවර සිට ත්‍රිකුණාමලය දක්වාත්, තුන්වන අදියර ත්‍රිකුණාමලයේ සිට අනුරාධපුරය දක්වාත් ක්‍රියාත්මක වුණා.",
       "URL": "https://www.hirunews.lk/sports/236034/හිරු-මාධ්‍ය-අනුග්‍රහයෙන්-පැවති-ගුවන්-හමුදා-පාපැදි-සවාරිය-අවසන්",
       "Category": "Sports",
       "Parent URL": "https://www.hirunews.lk/sports/all-news.php?pageID=108"
}