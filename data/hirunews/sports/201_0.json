{
       "Source": "hirunews",
       "Timestamp": "Sunday, 14 October 2018 - 8:14",
       "Headline": "මාලිංග ලැබුණු අවස්ථාව ගැන කියයි",
       "News Content": "පසුගිය වසර එකහමාරක කාලය තුළ තේරීම් කමිටුවට තමා පිළිබඳ සැළසුමක් නොතිබූ බව ශ්‍රී ලංකා පිලේ වේග පන්දු යවන ක්‍රීඩක ලසිත් මාලිංග පවසනවා.\nඑහෙත් තමාට දැන් අවස්ථාවක් ලැබී ඇති  බවයි විදෙස් මාධ්‍ය වෙත ප්‍රකාශකර ඇත්තේ. .\nතමා තවමත් ලසිත් මාලිංග බව තහවුරු කිරීම තම අපේක්ෂාව බව ඔහු එමඟින් අවධාරණය කළා.\nශ්‍රී ලංකාව සහ එංගලන්තය අතර දඹුල්ලේ ඊයේ පැවති දෙවන එක්දින තරගයේදි මාලිංග සුපුරුදු දස්කම් දක්වමින් ලකුණු 44 කට එංගලන්ත කඩුලූ 5 ක් බිඳ හෙලීමට සමත්වුණා.\nඑංගලන්ත පිලේ ප්‍රබල පිතිකරුවන් වන ජේසන් රෝයි සහ ලකුණු 92 ක් රැස් කළ ඔයන් මෝගන් ද දැවී ගියේ ලසිත් මාලිංගගේ පන්දුවලටයි.",
       "URL": "https://www.hirunews.lk/sports/202082/මාලිංග-ලැබුණු-අවස්ථාව-ගැන-කියයි",
       "Category": "Sports",
       "Parent URL": "https://www.hirunews.lk/sports/all-news.php?pageID=201"
}