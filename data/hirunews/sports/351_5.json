{
       "Source": "hirunews",
       "Timestamp": "Saturday, 25 February 2017 - 11:00",
       "Headline": "සහෝදරයන් කොළඹ එස්.එස්.සී. පිටියේ තරඟ වදිද්දී, සල්පිටි - රයිගම් සටන මොරටුව ද සොයිසා ක්‍රීඩාංගණයේදි",
       "News Content": "කොළඹ තර්ස්ටන් සහ ඉසිපතන විද්‍යාල අතර 54 වන වරට පැවැත්වෙන සහෝදරයන්ගේ සටන මහා ක්‍රිකට් තරඟ කොළඹ එස්.එස්.සී. ක්‍රීඩාංගනයේදී  ඊයේ ආරම්භ වුණා.\nමේ තරඟයේ පළමුවෙන් පන්දුවට පහරදුන් තර්ස්ටන් ක්‍රීඩකයන් පළමු ඉනිමට සියල්ලන් දැවී ලකුණු 228 ක් ලබාගත්තා.\nචරණ නානායක්කාර ලකුණු 58 යි.\nපන්දු යැවීමේදී නෙරංජන් වන්නිආරච්චි සහ ලහිරු දිල්ෂාන් අතරේ කඩුලු 3 බැගින් බෙදී ගියා.\nඊයේ දිනයට තරඟය නතර කරන විට පළමු ඉනිම ක්‍රීඩා කරන ඉසිපතන විද්‍යාලය කඩුලු 3 ක් දැවී රැස්කරගෙන සිටි ලකුණු සංඛ්‍යාව 78 ක්.\nමේ අතර හොරණ තක්ෂිලා මධ්‍ය විද්‍යාලය සහ පිළියන්දල මධ්‍ය මහා විද්‍යාලය අතර 46 වන සල්පිටි - රයිගම් සටන මොරටුව ද සොයිසා ක්‍රීඩාංගණයේදි ආරම්භ වුණා.\nපළමුවෙන් පන්දුවට පහරදුන් පිළියන්දල මධ්‍ය මහා විද්‍යාලය සියල්ලන් දැවී රැස් කළ ලකුණු සංඛ්‍යාව 262 ක්.\nකුෂාන් සෙනුර ශතකයක් වාර්තා කිරීමට සම්ත වූ අතර සෙනෙත් වින්විනු කඩුළු 5 ක් බිඳ හෙළුවා.\nඊයේ දිනයට තරඟය නතර කරන විට හොරණ තක්ෂිලා මධ්‍ය විද්‍යාලය පළමු ඉනිමට කිසිවෙක් නොදැවී ලකුණු 20 ක් ලබා සිටියා.",
       "URL": "https://www.hirunews.lk/sports/155414/සහෝදරයන්-කොළඹ-එස්-සී-පිටියේ-තරඟ-වදිද්දී-සල්පිටි-රයිගම්-සටන-මොරටුව-ද-සොයිසා-ක්‍රීඩාංගණයේදි",
       "Category": "Sports",
       "Parent URL": "https://www.hirunews.lk/sports/all-news.php?pageID=351"
}