{
       "Source": "hirunews",
       "Timestamp": "Monday, 11 March 2013 - 15:41",
       "Headline": "බංග්ලාදේශය ලකුණු 638යි.",
       "News Content": "සංචාරක බංග්ලාදේශ කණ්ඩායම සහ ශ්‍රී ලංකා කණ්ඩායම අතර තරගයේ පළමු ඉනිම සඳහා බංග්ලාදේශ කණ්ඩායම සියලූ දෙනා දැවී ලකුණු 638ක් රැස් කළා. ගාල්ල ජාත්‍යන්තර ක්‍රීඩාංගණයේ පැවැත්වෙන තරගයේ සිව් වන දිනය වන අද (11)  තරගය තේ පානය සඳහා නතර කිරීමට ආසන්නව තිබියදී බංග්ලාදේශ පිළේ අවසන් කඩුල්ල දැවී ගියේ. බංග්ලාදේශය වෙනුවෙන් නායක මුෂ්ෆිකිර් රහීම් ලකුණු 200ක් ලබා ගත් අතර එය බංග්ලාදේශ පිතිකරුවෙකු ටෙස්ට් ඉනිමක ලබා ගත් වැඩිම ලකුණු සංඛ්‍යාව ද වනවා. මීට අමතරව මොහොමඞ් අස්රෆුල් ලකුණු 190ක් ද රැස් කළා. ශ්‍රී ලංකා කණ්ඩායම සිය ප්‍රථම ඉනිම සඳහා කඩුලූ 4ක් දැවී ලකුණු 570ක් ලබා ගත්තා. මේ අනුව බංග්ලාදේශ කණ්ඩායම ශ්‍රී ලංකා කණ්ඩායමට වඩා ලකුණු 68ක් ඉදිරියෙන් පසුවනවා.",
       "URL": "https://www.hirunews.lk/sports/54995/බංග්ලාදේශය-ලකුණු-638යි",
       "Category": "Sports",
       "Parent URL": "https://www.hirunews.lk/sports/all-news.php?pageID=548"
}