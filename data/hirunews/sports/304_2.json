{
       "Source": "hirunews",
       "Timestamp": "Sunday, 27 August 2017 - 23:11",
       "Headline": "තුන්වන එක්දින තරඟයෙන් ඉන්දියාවට කඩුලු 06ක ජයක්",
       "News Content": "ශ්‍රි ලංකා කණ්ඩායම සමඟ පැවති තුන්වන එක්දින තරඟය කඩුලු 06කින් ජය ගන්නට ඉන්දීය කණ්ඩායම සමත් වුණා.\nමෙම තරඟ සංචාරයේ ශ්‍රී ලංකාවට හිමිවූ ප්‍රථම කාසියේ දිනාගත් වැඩබලන නායක චාමර කපුගෙදර පළමුවෙන් පන්දුවට පහරදීමට තීරණය කළා.\nශ්‍රී ලංකාව නියමිත පන්දු වාර 50 තුළ කඩුලු 09ක් දැවී රැස්කළ ලකුණු සංඛ්‍යාව 217ක්.\nමාස 20කට පමණ පසු එක්දින තරඟයක් ක්‍රීඩා කළ ළහිරු තිරිමාන්න ලකුණු 80 ක් ලබා ගත්තා.\nදිනේෂ් චන්දිමාල් ලකුණු 36යි.\nපන්දු යැවීමේදී ජස්ප්‍රිත් බුම්රා කඩුලු 05ක් දවා ගැනීමට සමත්වුණා.\nලකුණු 218ක ජයග්‍රාහී ඉලක්කයක් හඹා ගිය ඉන්දීය කණ්ඩායම වෙනුවෙන් රෝහිත් ශර්මා ශතකයක් වාර්තා කිරීමට සමත්වූ අතර මහේන්ද්‍ර සිං දෝනි ඔහුට අඟනා සහයක් ලබාදෙමින් නොදැවී 67 ලකුණු රැස් කළා.\nතරඟ 05කින් සමන්විත එක්දින තරඟාවලියේ තරඟ 03ට බිංදුවක් ලෙස ඉන්දීය කණ්ඩායම පෙරමුණ ගනිමින් තරඟ 02ක් ඉතිරිව තිබියදී එක්දින තරඟාවලියේ ශූරතාව හිමිකර ගත්තා.\nමේ අතර ඉන්දීය කණ්ඩායමට ජයග්‍රහණය සඳහා ලකුණු 08ක් අවශ්‍යව තියදී ක්‍රීඩා ලෝලීන් විසින් තරඟයට බාධා කිරීම හේතුවෙන් තරඟය මද වේලාවකට නතරකරන්නට විනිසුරුවන්ට සිදුවුණා.\nකෙසේ නමුත් ක්‍රීඩාංගනයට විශේෂ පොලිස් ආරක්ෂාවක් මෙන්ම කැරළි මර්දන ඒකකයේ භට පිරිස්ද කැඳවීමෙන් පසු තත්වය පාලනය කිරීමට හැකිවුණා.\nඅනතුරුව තරගය නැවත රාත්‍රී 10.30 ට පමණ ආරම්භ වු අතර එහිදි ජයග්‍රහනය සදහා අවශ්‍යව තිබු ඉතිරි ලකුණු 08 සිය ඉනිමේ 46 වන පන්දුවාරයේ පළමු පන්දුව අවසානයේ ලබා ගැනීමට ඉන්දීය කණ්ඩායම සමත්වුණා.\nrnrnrnrnrn\\r\\n\n\\r\\nrnrnrnrnrn",
       "URL": "https://www.hirunews.lk/sports/169539/තුන්වන-එක්දින-තරඟයෙන්-ඉන්දියාවට-කඩුලු-06ක-ජයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=304"
}