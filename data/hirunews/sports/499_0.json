{
       "Source": "hirunews",
       "Timestamp": "Thursday, 12 December 2013 - 7:43",
       "Headline": "ශ්‍රී ලංකාව පරදා, පාකිස්ථානයට කඩුලූ 3 ක ජයක්.",
       "News Content": "ශ්‍රී ලංකාව සහ පාකිස්ථානය අතර ඩුබායිහි ඊයේ (11) පැවති පළමු විස්සයි විස්ස තරගයෙන් කඩුලූ 3 ක ජයක් හිමිකර ගැනීමට පාකිස්ථානු කණ්ඩායම සමත්වුණා. තරගයේ පළමුවෙන් පන්දුවට පහරදුන් ශ්‍රී ලංකා කණ්ඩායම නියමිත පන්දුවාර 20 අවසානයේ කඩුලූ 5 ක් දැවී ලබා ගත්තේ ලකුණු 145 ක් පමණයි. එහිදී ඇන්ජලෝ මැතිව්ස් ලකුණු 50 ක් ද ලහිරු තිරිමාන්න ලකුණු 23ක් ද ලබා ගැනීමට සමත්වුණා. පිළිතුරු ඉනිම ක්‍රීඩා කළ පාකිස්ථානු කණ්ඩායම පන්දුවාර 19 යි එක් පන්දුවක් අවසානයේ කඩුලූ 7 ක් පමණක් දැවී තිබියදී තරගයේ ජය වාර්තා කළේ ලකුණු 146 ක් ලබා ගනිමින්. සයිඞ් අෆ්රිඞී පන්දු 20 ක් තුළ නොදැවී ලබා ගත් ලකුණු සංඛ්‍යාව 39 ක්. පන්දු යැවීමේදී මාලිංග කඩුලූ 3 ක් දවා ගනු ලැබුවා.",
       "URL": "https://www.hirunews.lk/sports/73250/ශ්‍රී-ලංකාව-පරදා-පාකිස්ථානයට-කඩුලූ-3-ක-ජයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=499"
}