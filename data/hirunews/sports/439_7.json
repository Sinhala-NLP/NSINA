{
       "Source": "hirunews",
       "Timestamp": "Tuesday, 24 November 2015 - 8:20",
       "Headline": "ශ්‍රී ලංකා ක්‍රිකට් නිළවරණයට නාම යෝජනා භාර ගැනේ",
       "News Content": "ශ්‍රී ලංකා ක්‍රිකට් නිළවරණය සඳහා නාම යෝජනා භාර ගැනීම අද සිට ආරම්භ වනවා.\nලබන ජනවාරි 3 වන දා පැවැත්වීමට නියමිත ක්‍රිකට් නිළවරණය සඳහා නාම යෝජනා භාර ගැනීම දෙසැම්බර් 4 වන දා අවසන් වනු ඇති.\nක්‍රීඩා සමාජ 86කින් පාර්ශවකරුවන් 147 දෙනෙකු මෙම නිළවරණයේදී ඡන්දය ප්‍රකාශ කිරීමට නියමිතව තිබෙනවා.\nක්‍රිකට් අතුරු පාලක මණ්ඩලය වෙනුවට ලබන වසර මුලදී නිළවරණයකින් පාලක මණ්ඩලයක් තෝරා පත් කර ගන්නා බව ක්‍රීඩා අමාත්‍යවරයා මීට පෙර ප්‍රකාශ කළා.\nඑය ජාත්‍යන්තර ක්‍රිකට් සම්මේලනය මගින් ශ්‍රී ලංකාව වෙත දැනුම් දී ඇති නිර්දේශයක් ද වනවා.",
       "URL": "https://www.hirunews.lk/sports/120725/ශ්‍රී-ලංකා-ක්‍රිකට්-නිළවරණයට-නාම-යෝජනා-භාර-ගැනේ",
       "Category": "Sports",
       "Parent URL": "https://www.hirunews.lk/sports/all-news.php?pageID=439"
}