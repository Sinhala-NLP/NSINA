{
       "Source": "hirunews",
       "Timestamp": "Thursday, 09 May 2013 - 7:54",
       "Headline": "චෙන්නායි සුපර් කිංග්ස් කණ්ඩායම ලකුණු 77 කින් ජයගනී.",
       "News Content": "අයි පී එල් තරඟාවලියට අදාළව ඊයේ දිනයේදී එක් තරඟයක් නිමාවට පත්වුණා. ඒ, චෙන්නායි සුපර් කිංග්ස් කණ්ඩායම සහ සන්රයිසස් හයිද්‍රාබාද් කණ්ඩායම අතරයි. එම තරඟයෙන් චෙන්නායි සුපර් කිංග්ස් කණ්ඩායම ලකුණු 77 ක ජයග්‍රහණයක් ලබාගත්තා. ප්‍රථමයෙන් පන්දුවට පහරදුන් චෙන්නායි සුපර් කිංග්ස් කණ්ඩායම නියමිත පන්දු වාර 20 අවසානයේ කඩුලූ 3 ක් දැවී ලකුණු 223 ක් ලබාගැනීමට සමත්වුණා. පිළිතුරු ඉනිම ක්‍රීඩා කළ සන්රයිසස් හයිද්‍රාබාද් කණ්ඩායම පන්දු වාර 20 අවසානයේදී කඩුලූ 8 ක් දැවී ලබාගත්තේ ලකුණු 146 ක් පමණයි. අයි පී එල් තරඟාවලියට අදාළව අද දිනයේදී තරඟ දෙකක් පැවැත්වෙනවා. කිංග්ස් ඉලෙවන් පන්ජාබ් කණ්ඩායම සහ රාජස්ථාන් රෝයල්ස් කණ්ඩායම අතර එක් තරඟයක් පැවැත්වෙන අතර අනෙක් තරඟය පැවැත්වෙන්නේ පූනේ වොරියර්ස් කණ්ඩායම සහ කොල්කටා නයිට් රයිඩර්ස් කණ්ඩායම අතරයි.",
       "URL": "https://www.hirunews.lk/sports/58611/චෙන්නායි-සුපර්-කිංග්ස්-කණ්ඩායම-ලකුණු-77-කින්-ජයගනී",
       "Category": "Sports",
       "Parent URL": "https://www.hirunews.lk/sports/all-news.php?pageID=537"
}