{
       "Source": "hirunews",
       "Timestamp": "Saturday, 18 March 2017 - 18:00",
       "Headline": "හතරවන දිනය අවසානයේ ශ්‍රී ලංකාව 268 යි",
       "News Content": "සංචාරක බංග්ලාදේශ කණ්ඩායම සහ ශ්‍රී ලංකාව අතර දෙවන ටෙස්ට් ක්‍රිකට් තරගයේ හතරවන දිනය කොළඹ පී සරා ඕවල් ක්‍රීඩාංගණයේදී පැවැත්වුනා.\nදිනය නිමාවන විට සිය දෙවන ඉනිම වෙනුවෙන් පන්දුවට පහරදෙමින් සිටින ශ්‍රී ලංකා කණ්ඩායම කඩුලු 8 ක් දැවී ලකුණු 268 ක් රැස්කරගෙන සිටිනවා.\nදිල්රුවන් පෙරේරා ලකුණු 26 ක් සහ සුරංග ලක්මාල් ලකුණු 16 ක් ලබා නොදැවී ක්‍රීඩා කරනවා.\nදිමුත් කරුණාරත්න අද සිය 5 වන ටෙස්ට්  ශතකය ලබාගත්තා.\nශකීබ් අල් හසන්ගේ පන්දුවකට සොවුම්ය සර්කාර් අතට උඩ පන්දුවක් ලබාදෙමින් ඔහු දැවී යන විට ලබා සිටි ලකුණු සංඛ්‍යාව 126 ක්.\nකුසල් මෙන්ඩිස් 36 යි. උපුල් තරංග ලකුණු 26 කට දැවීගියා.\nශ්‍රී ලංකා පළමු ඉනිම සියලුදෙනා දැවී 338 යි. බංග්ලාදේශය පළමු ඉනිම සඳහා ලකුණු 467 ක් ලබාගත්තා.",
       "URL": "https://www.hirunews.lk/sports/157171/හතරවන-දිනය-අවසානයේ-ශ්‍රී-ලංකාව-268-යි",
       "Category": "Sports",
       "Parent URL": "https://www.hirunews.lk/sports/all-news.php?pageID=345"
}