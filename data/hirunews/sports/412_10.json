{
       "Source": "hirunews",
       "Timestamp": "Sunday, 01 May 2016 - 7:43",
       "Headline": "දිල්ලි ඩෙයාර්  ඩෙවිල්ස් සහ සන්රයිසස් හයිද්‍රාබාද් ජයගනී",
       "News Content": "ඉන්දීය ප්‍රිමියර් ලීග් තරඟාවලියට අදාළව තවත් තරඟ දෙකක් ඊයේ පැවැත්වුණා.\nදිල්ලි ඩෙයාර් ඩෙවිල්ස් කණ්ඩායම සහ කොල්කටා නයිට් රයිඩර්ස් කණ්ඩායම අතර පැවති තරඟයෙන් දිල්ලි ඩෙයාර් ඩෙවිල්ස් කණ්ඩායම ලකුණු 27 කින් ජයග්‍රහණය කළා.\nසිය පන්දු වාර විස්ස අවසානයේ කඩුලූ 8 කට දිල්ලි ඩෙයාර් ඩෙවිල්ස් කණ්ඩායම ලබාගත් ලකුණු සංඛ්‍යාව ලකුණු 186ක්.\nඑහෙත් පිළිතුරු ඉනිම ක්‍රීඩා කළ කොල්කටා නයිට් රයිඩර්ස් කණ්ඩායමට පන්දු වාර 18 යි පන්දු තුනක් අවසානයේ සියලූ ක්‍රීඩකයන් දැවී ලබාගත හැකිවූයේ ලකුණු 159 ක් පමණයි.\nමේ අතර සන්රයිසස් හයිද්‍රබාද් කණ්ඩායම සහ රෝයල් චැලෙන්ජර්ස් බැංගලෝර් කණ්ඩායම අතර ඊයේ පැවති තරඟය සන්රයිසස් හයිද්‍රබාද් කණ්ඩායම ලකුණු 15 කින් ජයග්‍රහණය කළා.\nසිය පන්දු වාර විස්ස අවසානයේ සන්රයිසස් හයිද්‍රාබාද් කණ්ඩායම කඩුලූ 6 කට ලබාගත්  ලකුණු 194 ක ඉලක්කය හඹා ගිය රෝයල් චැලෙන්ජර්ස් බැංගලෝර් පිලට පන්දු වාර විස්ස අවසන් වනවිට ලබාගත හැකිවූයේ කඩුලූ 6 කට  ලකුණු 179 ක් පමණයි.",
       "URL": "https://www.hirunews.lk/sports/132130/දිල්ලි-ඩෙයාර්-ඩෙවිල්ස්-සහ-සන්රයිසස්-හයිද්‍රාබාද්-ජයගනී",
       "Category": "Sports",
       "Parent URL": "https://www.hirunews.lk/sports/all-news.php?pageID=412"
}