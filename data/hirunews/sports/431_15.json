{
       "Source": "hirunews",
       "Timestamp": "Tuesday, 19 January 2016 - 8:44",
       "Headline": "භානුක - තරංග - ලක්ෂාන් අන්තර් සමාජ දෙවනත් කරයි",
       "News Content": "අන්තර් සමාජ තුන්දින ක්‍රිකට් තරඟාවලියේ මේ වනවිට වැඩිම ලකුණු ලබාගත් පිතිකරුවා ලෙස පෙරමුණ ගැනීමට එස්.එස්.සී. කණ්ඩායමේ මිනෝද් භානුක සමත්ව තිබෙනවා. තරඟ 6 කට සහභාගිවෙමින්  ඔහු ලකුණු 604 ක් ලබාගෙන සිටින අතර, ඊට ශතක දෙකක්ද ඇතුළත්.\nපිතිකරුවන් අතර හොඳම සාමාන්‍ය අගය ලබාගෙන සිටින්නේ ටැමිල් යූනියන් කණ්ඩායම නියෝජනය කරන තරංග පරණවිතානයි. ඔහු 104.4 ක සාමාන්‍යයක් ලබාගෙන ඇත්තේ තරඟ 6 කට සහභාගි වී ලකුණු 522 ක් රැස් කරගනිමින්. ඊට ශතක දෙකක් සහ අර්ධ ශතක දෙකක්ද ඇතුළත්.\nපන්දු යැවීමේදී ඉදිරියෙන්ම සිටින සී සී සී පිලේ ලක්ෂාන් සඳකැන්, මේ වනවිට තරඟ 6කට සහභාගිවී කඩුලූ 32 ක් දවාගෙන තිබෙනවා.",
       "URL": "https://www.hirunews.lk/sports/124277/භානුක-තරංග-ලක්ෂාන්-අන්තර්-සමාජ-දෙවනත්-කරයි",
       "Category": "Sports",
       "Parent URL": "https://www.hirunews.lk/sports/all-news.php?pageID=431"
}