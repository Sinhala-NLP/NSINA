{
       "Source": "hirunews",
       "Timestamp": "Friday, 02 April 2021 - 7:01",
       "Headline": "කොදෙව්වන්ට එරෙහි දෙවන ටෙස්ට් තරගයේ ශ්‍රී ලංකාවට ලකුණු 377 ක ඉලක්කයක්",
       "News Content": "බටහිර ඉන්දීය කොදෙව් පිල සමඟ ඇන්ටිගුවා හි පැවැත්වෙන දෙවන ටෙස්ට් තරගයේ අවසන් දිනය අදයි.\nඊයේ හතරවන දිනය අවසානයේ දෙවන ඉනිමේ පන්දුවට පහරදෙන ශ්‍රී ලංකා පිල කිසිවෙකු නොදැවී ලකුණු 29 ක් ලබා සිටියා.\nබටහිර ඉන්දීය කොදෙව් පිල මුල් ඉනිම සඳහා ලකුණු 354 ක් රැස් කළ අතර, දෙවන ඉනිමේදී කඩුලු හතරක් දැවී ලකුණු 280 ක් ලබා පන්දුවට පහරදීම අත්හිටවූවා.\nඑහිදී නායක ක්‍රේග් බ්‍රැත්වේට් ලකුණු 85 ක් ද, ජේසන් හෝල්ඩර් නොදැවී ලකුණු 71 ක්ද රැස් කළා.\nශ්‍රී ලංකා පිල මුල් ඉනිම සඳහා ලකුණු 258 ක් රැස් කළ අතර, ඒ අනුව ජයග්‍රහණය සඳහා ලැබී ඇත්තේ ලකුණු 377 ක ඉලක්කයක්.\nශ්‍රී ලංකා පිල කඩුලු 10 ම ඇතැතිව මේ වනවිට කොදෙව් පිලට වඩා ලකුණු 348 ක් පිටුපසින් සිටිනවා.",
       "URL": "https://www.hirunews.lk/sports/267259/කොදෙව්වන්ට-එරෙහි-දෙවන-ටෙස්ට්-තරගයේ-ශ්‍රී-ලංකාවට-ලකුණු-377-ක-ඉලක්කයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=61"
}