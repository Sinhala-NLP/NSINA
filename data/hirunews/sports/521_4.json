{
       "Source": "hirunews",
       "Timestamp": "Monday, 05 August 2013 - 13:49",
       "Headline": "පැරදුණත් ශ්‍රී ලංකාව තවමත් පෙරමුණේ.",
       "News Content": "විස්සයි විස්ස ලෝක ක්‍රිකට් ශ්‍රේණිගත කිරීම්වලදී ශ්‍රී ලංකාව තවමත් පෙරමුණේ පසුවීමට සමත්ව තිබෙනවා. නවතම ශ්‍රේණිගත කිරීම්වලට අනුව ශ්‍රී ලංකා කණ්ඩායම ප්‍රසාද ලකුණු 125ක් ලබාගෙන පළමු ස්ථානයේ පසුවන අතර, ප්‍රසාද ලකුණු 124 ක් ලබා ගත් පාකිස්ථානයට හිමිව ඇත්තේ දෙවන ස්ථානයයි. ප්‍රසාද ලකුණු 121 ක් ලබා ගත් ඉන්දියාවට තුන්වන ස්ථානය හිමිව තිබෙනවා. ප්‍රසාද ලකුණු 120 ක් ලබා ගත් බටහිර ඉන්දීය කොදෙව්වන්ට ශ්‍රේණිගත කිරීම් ලැයිස්තුවේ හිමිව ඇත්තේ සිව් වන ස්ථානයයි. එමෙන්ම, ඊයේ (04) ශ්‍රී ලංකාව පරාජයට පත් කරමින් තරග 3 කින් සමන්විත 20 යි 20 තරගාවලිය ජයග්‍රහණය කළ දකුණු අප්‍රිකානුවන් ද ප්‍රසාද ලකුණු 120 ක් ලබා ගනිමින් කොදෙව්වන් සමඟ  සම තත්ත්වයේ පසුවනවා. හෙට පැවැත්වෙන තරඟය ද දකුණු අප්‍රිකානුවන් ජයග්‍රහණය කළහොත් ඔවුන්ට කොදෙව්වන් පස් වන ස්ථානයට පත් කර ශ්‍රේණිගත කිරීම්වල සිව් වන ස්ථානය හිමිකර ගැනීමට හැකිවනු ඇති.",
       "URL": "https://www.hirunews.lk/sports/64458/පැරදුණත්-ශ්‍රී-ලංකාව-තවමත්-පෙරමුණේ",
       "Category": "Sports",
       "Parent URL": "https://www.hirunews.lk/sports/all-news.php?pageID=521"
}