{
       "Source": "hirunews",
       "Timestamp": "Wednesday, 13 July 2022 - 20:31",
       "Headline": "දිමුත්, මැතිව්ස්, චන්දිමාල් ඇතුළු 05ක් පෙරමුණට",
       "News Content": "ඕස්ට්‍රේලියාව සමග පැවති ටෙස්ට් තරගාවලියේ දැක්වූ දක්ෂතා හේතුවෙන් ශ්‍රී ලංකා කණ්ඩායමේ දිමුත් කරුණාරත්න, ඇන්ජලෝ මැතිව්ස්, දිනේෂ් චන්දිමාල්, කුසල් මෙන්ඩිස්, සහ ඕෂධ ප්‍රනාන්දු අයි.සී.සී. ප්‍රසාද ලකුණු සටහනේ ඉදිරියට පැමිණ සිටිනවා.\nඒ අනුව, 8 වන ස්ථානයේ සිටි දිමුත් කරුණාරත්න 7 වන ස්ථානයට පැමිණ ඇති අතර ඇන්ජලෝ මැතිව්ස් 14 වන ස්ථානයටත් දිනේෂ් චන්දිමාල් 19 වන ස්ථානයටත් පත්ව තිබෙනවා.\nකුසල් මෙන්ඩිස් පසුවන්නේ 49 වන ස්ථානය වන අතර, ඕෂධ ප්‍රනාන්දු 69 වන ස්ථානයට පත්ව තිබෙනවා.",
       "URL": "https://www.hirunews.lk/sports/309917/දිමුත්-මැතිව්ස්-චන්දිමාල්-ඇතුළු-05ක්-පෙරමුණට",
       "Category": "Sports",
       "Parent URL": "https://www.hirunews.lk/sports/all-news.php?pageID=17"
}