{
       "Source": "hirunews",
       "Timestamp": "Tuesday, 29 October 2013 - 14:53",
       "Headline": "වීඩියෝ: ශ්‍රී ලංකා ඒ පිලට ලකුණු 53 ක ජයක්.",
       "News Content": "සංචාරක කෙන්යා ක්‍රිකට් කණ්ඩායම සහ ශ්‍රී ලංකා ඒ කණ්ඩායම අතර අද (29) පැවති දෙවන නිල නොවන විස්සයි විස්ස ජාත්‍යන්තර ක්‍රිකට් තරගය ලකුණු 53 කින් ජය ගැනීමට ශ්‍රී ලංකා ඒ කණ්ඩායම සමත් වුණා. කොළඹ එන්.සී.සී. ක්‍රීඩාංගණයේ පැවති තරගයේ පළමුවෙන් පන්දුවට පහරදුන් ශ්‍රී ලංකා ඒ කණ්ඩායම සිය පන්දුවාර 20 අවසානයේ කඩුලූ 7ක් දැවී ලකුණු 187ක් රැස් කළා. දමිත් ගුණතිලක ලකුණු 70 යි. නායක දිනේෂ් චන්දිමාල් ලකුණු 24 ක් ලබා ගත්තා. ලකුණු 188 ක ජයග්‍රාහී ඉලක්කයක් හඹාගිය කෙන්යා කණ්ඩායමට නියමිත පන්දුවාර විස්ස අවසානයේ කඩුළු 06 ක් දැවී ලබාගත හැකිවූයේ ලකුණු 134 ක් පමණයි. පන්දු යැවීමේදී සීක්කුගේ ප්‍රසන්න ලකුණු 21 කට කඩුළු 02 ක් බිඳ හෙළුවා. කණ්ඩායම් දෙක අතර පැවති පළමු විස්සයි විස්ස තරගයද ජයග්‍රහණය කළේ ශ්‍රී ලංකා ඒ කණ්ඩායමයි.\n\\r\\n\n\\r\\n\n\\r\\n\n\\r\\n\n\\r\\n\n\\r\\n\n\\r\\n\n\\r\\n",
       "URL": "https://www.hirunews.lk/sports/70274/වීඩියෝ-ශ්‍රී-ලංකා-ඒ-පිලට-ලකුණු-53-ක-ජයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=506"
}