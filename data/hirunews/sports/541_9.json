{
       "Source": "hirunews",
       "Timestamp": "Monday, 15 April 2013 - 8:52",
       "Headline": "චෙන්නායි සුපර් කිංග්ස් කණ්ඩායම / පූනේ වොරියර්ස් තරඟය අද.",
       "News Content": "අයි.පී.එල් තරගාවලියට අදාළව අද දිනයේදීත් එක් තරඟයක් පැවැත්වෙනවා. ඒ චෙන්නායි සුපර් කිංග්ස් කණ්ඩායම සහ පූනේ වොරියර්ස් කණ්ඩායම අතරයි. ඊයේ දිනයේදී තරඟ දෙකක් පැවැත්වුනු අතර එම තරඟවලදී කොල්කටා නයිට් රයිඩර්ස් කණ්ඩායම සහ රාජස්ථාන් රෝයල්ස් කණ්ඩායම ජයග්‍රහණ ලබාගැනීමට සමත්වුණා. පළමු තරඟය පැවැත්වුණේ කොල්කටා නයිට් රයිඩර්ස් කණ්ඩායම සහ සන්රයිසස් හයිද්‍රාබාද් කණ්ඩායම අතරයි. එහිදී කොල්කටා නයිට් රයිඩර්ස් කණ්ඩායම නියමිත පන්දු වාර 20 අවසානයේදී කඩුලූ 4 ක් දැවී ලකුණු 180 ක් ලබාගත්තා. සන් රයිසස් කණ්ඩායම නියමිත පන්දු වාර 20 අවසානයේදී කඩුලූ 7 ක් දැවී ලකුණු 132 ක් ලබාගත්තා.\nඅනෙක් තරඟය පැවැත්වුණේ කිංග්ස්ඉලෙවන් පන්ජාබ් කණ්ඩායම සහ රාජස්ථාන් රෝයල්ස් කණ්ඩායම අතරයි. එහිදී රාජස්ථාන් රෝයල්ස් කණ්ඩායම කඩුලූ 6 ක ජයග්‍රහණයක් ලබාගත්තා.",
       "URL": "https://www.hirunews.lk/sports/57185/චෙන්නායි-සුපර්-කිංග්ස්-කණ්ඩායම-පූනේ-වොරියර්ස්-තරඟය-අද",
       "Category": "Sports",
       "Parent URL": "https://www.hirunews.lk/sports/all-news.php?pageID=541"
}