{
       "Source": "hirunews",
       "Timestamp": "Saturday, 27 July 2019 - 13:15",
       "Headline": "මොහොමඞ් අමීර් ටෙස්ට් පිටියට සමුදෙයි",
       "News Content": "පාකිස්තාන පිළේ වේග පන්දු යවන ක්‍රීඩක මොහොමඩ් අමීර් ටෙස්ට් ක්‍රිකට් ක්‍රීඩාවෙන් විශ්‍රාම ගන්නා බව නිවේදනය කළා.\nකෙසේ නමුත්, 27 හැවිරිදි අමීර්, එක්දින සහ විස්සයි විස්ස තරඟ සඳහා තවදුරටත් සහභාගි වනු ඇති.\nටෙස්ට් තරඟ 36කට සහභාගි වී ඇති මොහොමඞ් අමීර් කඩුලූ 119ක් බිඳ හෙලා ඇති අතර, කඩුලූ 4ක් හෝ 5ක් බිඳ හෙලා ඇති අවස්ථා සංඛ්‍යාව 10ක්.\n2009 වසරේ 17 හැවිරිදි වියේදී ශ්‍රී ලංකාවට එරෙහිව ගාල්ල ජාත්‍යන්තර ක්‍රීඩාංගණයෙන් ටෙස්ට් පිටියට පිවිසි අමීර් ටෙස්ට් තරඟ 14කදී කඩුලූ 51ක් ලබා සිටියදී තරඟ පාවාදීමේ චෝදනාවට වරදකරු වීම නිසා වසර 5ක තහනමකට ලක්වුණා.\nනැවතත් 2016 වසරේ ජුලි මාසයේ ජාත්‍යන්තර පිටියට පිවිසි මොහොමඩ් අලි ඉන් පසුව සහභාගි වූ ටෙස්ට් තරඟ 22 දී කඩුලූ 68ක් බිද හෙලා තිබෙනවා.",
       "URL": "https://www.hirunews.lk/sports/221134/මොහොමඞ්-අමීර්-ටෙස්ට්-පිටියට-සමුදෙයි",
       "Category": "Sports",
       "Parent URL": "https://www.hirunews.lk/sports/all-news.php?pageID=147"
}