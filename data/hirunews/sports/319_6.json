{
       "Source": "hirunews",
       "Timestamp": "Monday, 03 July 2017 - 13:16",
       "Headline": "හතුරුසිංහ ගැන බංග්ලාදේශ ක්‍රිකට් ආයතනය කියන දේ",
       "News Content": "ශ්‍රී ලංකා ක්‍රිකට් කණ්ඩායමේ හිස්වී ඇති ප්‍රධාන පුහුණුකරු ධුරයට චන්දික හතුරුසිංහ බඳවා පිළිබඳව ශ්‍රී ලංකාවේ අවධානය යොමුව ඇති වුවත් ඔහු සිය කොන්ත්‍රාත්තුව අවසන් වන තෙක් බංග්ලාදේශයේ රැඳී සිටිනු ඇතැයි බංග්ලාදේශ ක්‍රිකට් ආයතනය පවසනවා.\n2019 වසරේ ලෝක කුසලානය අවසන් වන තෙක් හතුරුසිංහ බංග්ලාදේශ ක්‍රිකට් කණ්ඩායමේ ප්‍රධාන පුහුණුකරු ධුරය සඳහා ගිවිසුම් ගතව ඇති බවයි වාර්තා වන්නේ.\nඕනෑම කෙනෙකුට ඔහුව පුහුණුකරුවෙකු ලෙස අවශ්‍ය විය හැකි බවත්, අපි ඔහුත් සමඟ මේ ගැන සාකච්ඡා නොකළ බවත් අපි ඔහු සමඟ 2019 ලෝක කුසලානය තෙක් ගිවිසුම් ගතව සිටින බවත් බංග්ලාදේශ ක්‍රිකට් ආයතනයේ සභාපති නස්මුල් හසන් පවසනවා.\nනස්මුල් සඳහන් වැඩිදුරටත් පවසන්නේ හතුරුසිංහ ගිවිසුම් ගත කාලය දක්වා ඔවුන් සමඟ රැඳී සිටින බවට විශ්වාස කරන බවයි.\nශ්‍රී ලංකා කණ්ඩායමේ ප්‍රධාන පුහුණුකරු ලෙස කටයුතු කළ ග්‍රැහැම් ෆෝඩ් එම ධුරයෙන් ඉවත්වීමත් සමගින් ශ්‍රී ලංකවේ ප්‍රධාන පුහුණුකරු ධුරය හිස්ව තිබෙනවා.\nමේ වනවිට ශ්‍රීලංකා කණ්ඩායමේ අතුරු පුහුණුකරු ලෙස නික් පෝතාස් කටයුතු කරනවා.",
       "URL": "https://www.hirunews.lk/sports/164978/හතුරුසිංහ-ගැන-බංග්ලාදේශ-ක්‍රිකට්-ආයතනය-කියන-දේ",
       "Category": "Sports",
       "Parent URL": "https://www.hirunews.lk/sports/all-news.php?pageID=319"
}