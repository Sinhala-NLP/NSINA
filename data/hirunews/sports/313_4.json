{
       "Source": "hirunews",
       "Timestamp": "Tuesday, 25 July 2017 - 19:37",
       "Headline": "ඔලිම්පික් නියෝජනය කළ ශ්‍රී ලාංකිකයින් ඇගයීමට ලක් කෙරේ",
       "News Content": "1948 වසරේ සිට ඔලිම්පික් තරඟ නියෝජනය කළ ශ්‍රී ලාංකික ක්‍රීඩක ක්‍රීඩිකාවන් රන් සම්මානයෙන් පිදීමේ උපහාර උත්සවයක් ඊයේ කොටුව ජනාධිපති මන්දිරයේදී පවත්වනු ලැබුවේ ජනාධිපති මෛත්‍රීපාල සිරිසේනගේ ප්‍රධානත්වයෙන්.\nඑහිදී ඔලිම්පික් තරග නියෝජනය කළ ක්‍රීඩක ක්‍රීඩිකාවන් 40 දෙනෙකු ජනාධිපතිවරයා අතින් රන් සම්මානයෙන් පිදුම් ලැබූ බවයි ජනාධිපති මාධ්‍ය අංශය සඳහන් කළේ.\nජාතියේ ගෞරවය සහ කීර්තිය ලෝකය හමුවට ගෙන ගිය ක්‍රීඩක ක්‍රීඩිකාවන් ඇගයීමට ලැබීම පිළිබඳව තමන් සතුටුවන බවයි එහිදී ජනාධිපති මෛත්‍රිපාල සිරිසේන තවදුරටත් කියා සිටියේ.",
       "URL": "https://www.hirunews.lk/sports/166765/ඔලිම්පික්-නියෝජනය-කළ-ශ්‍රී-ලාංකිකයින්-ඇගයීමට-ලක්-කෙරේ",
       "Category": "Sports",
       "Parent URL": "https://www.hirunews.lk/sports/all-news.php?pageID=313"
}