{
       "Source": "hirunews",
       "Timestamp": "Sunday, 08 May 2016 - 8:22",
       "Headline": "කෝලි යලිත් IPL පිටිය කළඹයි",
       "News Content": "ඉන්දීය ප්‍රිමියර් ලීග් තරඟාවලියේ ඊයේ පැවති තරඟයකදී පූනේ පිල පරදවා කඩුලූ 7 ක ජයක් ලැබීමට රෝයල් චැලෙන්ජර්ස් බැංගලෝර් පිල සමත්වුණා.\nඑහිදී පළමුවෙන් පන්දුවට පහරදුන් පූනේ පිල කඩුලූ 6 ක් දැවී ලකුණු 191 ක් රැස් කළා.\nඅජින්ක්‍යා රහානේ ලකුණු 74 ක් රැස් කළ අතර, ෂේන් වොට්සන් ලකුණු 24 කට කඩුලූ 3 ක් බිඳ හෙලූවා.\nපිළිතුරු වශයෙන් බැංගලෝර් පිල පන්දු වාර 19 යි පන්දු තුනකදී කඩුලූ 3 ක් දැවී ලකුණු 195 ක් ලබමින් තරඟයේ ජය හිමිකරගත්තා.\nවිරාත්  කෝලි එහිදී පන්දු 58 කදී ලකුණු 108 ක් රැස් කළේ හයේ පහර හතක් සහ හතරේ පහර අටක් සමඟින්.\nඑය විරාත් කෝලි මෙවර අයි.පී.එල්. තරඟ වාරයේදී ලැබූ දෙවන ශතකයයි.",
       "URL": "https://www.hirunews.lk/sports/132669/කෝලි-යලිත්-ipl-පිටිය-කළඹයි",
       "Category": "Sports",
       "Parent URL": "https://www.hirunews.lk/sports/all-news.php?pageID=411"
}