{
       "Source": "hirunews",
       "Timestamp": "Friday, 29 October 2021 - 20:11",
       "Headline": "කොදෙව්වන්ට ලකුණු 03ක තියුණු ජයක් - තරගාවලියෙන් බංග්ලාදේශය ඉවතට",
       "News Content": "ලෝක කුසලාන සුපිරි 12 වටය තරගයේ අද (29) පැවති බටහිර ඉන්දීය කොදෙව් සහ බංග්ලාදේශය අතර තරගයෙන් කොදෙව් පිලට ලකුණු 03ක තියුණු ජයක් හිමි වුණා.\nඑහිදී පළමුව පන්දුවට පහර දුන් කොදෙව් කණ්ඩායම කඩුළු 07ක් දැවී, ලකුණු 142ක් ලබා ගත්තා.\nජයග්‍රහණයට ලකුණු 143ක ඉලක්කයක් හඹා ගිය, බංග්ලාදේශ කණ්ඩායමට පන්දුවාර 20 අවසානයේ කඩුළු 05ක් දැවී ලබාගත හැකි වූයේ, ලකුණු 139ක් පමණි.\nඒ අනුව කොදෙව් පිලට එම තරගයෙන් ලකුණු 03ක තියුණු ජයක් අත්වුණා.\nබංග්ලාදේශ කණ්ඩායම ඒ ලද පරාජයත් සමග, 20-20 ලෝක කුසලාන ක්‍රිකට් තරගාවලියෙන් ඉවත් වීමට ඔවුන්ට සිදු වනවා.",
       "URL": "https://www.hirunews.lk/sports/286430/කොදෙව්වන්ට-ලකුණු-03ක-තියුණු-ජයක්-තරගාවලියෙන්-බංග්ලාදේශය-ඉවතට",
       "Category": "Sports",
       "Parent URL": "https://www.hirunews.lk/sports/all-news.php?pageID=38"
}