{
       "Source": "hirunews",
       "Timestamp": "Saturday, 09 November 2019 - 20:16",
       "Headline": "ආසියානු කාන්තා රග්බි තරගාවලිය ඇරඹේ",
       "News Content": "ලබන වසරේ ජපානයේ ටෝකියෝ නුවර පැවැත්වෙන ඔලිම්පික් උලෙළ සඳහා සුදුසුකම් ලැබීමේ ආසියානු කාන්තා රග්බි තරගාවලියක් චීනයේ ගුවන්ෂු හිදී අද ආරම්භ වුණා.\nමෙම සත්සාමාජික තරගාවලියට ශ්‍රී ලංකාව ඇතුලූ රටවල් 8 ක් සහභාගි වනවා.\nසමාරම්භක තරගයේදී ශ්‍රී ලංකා කාන්තා රග්බි පිල පරදවා ලකුණු 27ට 7ක ජයග්‍රහණයක් හිමිකරගැනීමට හොංකොං  පිල සමත්වුණා.\nකෙසේ නමුත් අද පැවති තවත් තරගයකදී දකුණු කොරියාව පරදවා ලකුණු 19ට පහක ජයක් අත්කරගැනීමට ශ්‍රී ලංකා කාන්තා රග්බි පිල සමත්වී තිබෙනවා.",
       "URL": "https://www.hirunews.lk/sports/227967/ආසියානු-කාන්තා-රග්බි-තරගාවලිය-ඇරඹේ",
       "Category": "Sports",
       "Parent URL": "https://www.hirunews.lk/sports/all-news.php?pageID=130"
}