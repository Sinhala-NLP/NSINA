{
       "Source": "hirunews",
       "Timestamp": "Monday, 28 August 2017 - 10:24",
       "Headline": "ඊයේ පැවති ඉන්දු - ලංකා තරඟය අතරතුර ක්‍රීඩාලෝලීන් කලහකාරී ලෙස හැසිරෙද්දී හිටපු නායකයා පිටිය මැද නිදා ගනී",
       "News Content": "ශ්‍රී ලංකා කණ්ඩායම සමඟ ඊයේ පැවති තුන්වන එක්දින තරඟය කඩුලු 06කින් ජයගන්නට ඉන්දීය කණ්ඩායම ඊයේ සමත් වුණේ තවත් තරඟ 02ක් ඉතිරිව තිබියදී ඉන්දීය කණ්ඩායමට එක්දින තරඟාවලියේ ශූරතාවය හිමිකර දෙමින්.\nමහනුවර පල්ලේකැලේ ක්‍රීඩාංගනයේ  පැවති මෙම තරඟයේදී ඉන්දීය කණ්ඩායමට ජයග්‍රහණය සඳහා ලකුණු 08ක් අවශ්‍යව තිබූ අවස්ථාවේදී තරඟය නරඹමින් සිටි ක්‍රීඩාලෝලීන් පිටිය දෙසට ජල බෝතල් ප්‍රහාර එල්ල කරනු ලැබුවා.\nඔවුන්ගේ මෙම ප්‍රකෝපකාරී හැසිරීම් පාලනය කිරීම සදහා විශේෂ පොලිස්  කැරළි මර්දන ඒකකයේ භට පිරිස් කැඳවීමට සිදුවුණා.\nකෙසේ වෙතත් විනිසුරුවන්ට සිදුවුනේ  එම තත්වය හේතුවෙන් තරඟය පැය භාගයකට අසන්න කාලයක් නතර කර තබන්නටයි.\nඑම කාලය තුල පිටිය මැද සිදුවූ විශේෂ සිදුවීමක් සම්බන්ධයෙන් මේ වන විට දෙස් විදෙස් ක්‍රිකට් ක්‍රීඩා ලෝලීන්ගේ අවධානය මේ වන විට යොමුව තිබෙනවා.\nඒ එම අවස්ථවේ පිටියේ පන්දුවට පහර දෙමින් සිටි ඉන්දීය කණ්ඩායමේ හිටපු නායක මහේන්ද්‍ර  සිං දෝනි ක්‍රීඩා පිටිය මත වැතිරී නිදා ගැනීම සම්බන්ධයෙන්.\nඑම අවස්ථාව වීඩියෝ ගතකර ඉන්දීය නායක විරාත් කෝලි විසින් සිය ට්විටර් ගිණුමට එක්කර තිබීමද විශේෂත්වයක්.\nකෙසේ වෙතත් ක්‍රීඩා කිරීමෙන් ඇතිවූ වෙහස නිවාගැනීම සඳහා ලැබුණු කෙටි විවේක කාලය තුල දෝනි මෙලෙස ක්‍රීඩා පිටිය මත වැතිරී නිදා ගත් බවයි වාර්තා වන්නේ.\nඑම අවස්ථාව පහතින්..\nrnrnrnrnrnrn\\r\\n\nrnrnrnrnrnrn\\r\\n\npic.twitter.com/VY3RtLSi6l\n\\r\\nrnrnrnrnrnrn— Virat Kohli (@Cricvids1)\nAugust 27, 2017\n\\r\\nrnrnrnrnrnrnrnrnrnrnrn\\r\\n",
       "URL": "https://www.hirunews.lk/sports/169561/ඊයේ-පැවති-ඉන්දු-ලංකා-තරඟය-අතරතුර-ක්‍රීඩාලෝලීන්-කලහකාරී-ලෙස-හැසිරෙද්දී-හිටපු-නායකයා-පිටිය-මැද-නිදා-ගනී",
       "Category": "Sports",
       "Parent URL": "https://www.hirunews.lk/sports/all-news.php?pageID=304"
}