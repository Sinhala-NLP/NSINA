{
       "Source": "hirunews",
       "Timestamp": "Monday, 14 May 2018 - 10:39",
       "Headline": "හයිද්‍රාබාදය පරදා චෙන්නායි පිළට විශිෂ්ඨ ජයක්",
       "News Content": "චෙන්නායි සුපර් කිංග්ස් කණ්ඩායමට සහ සන්රයිසස් හයිද්‍රාබාද් කණ්ඩායම අතර ඊයේ පැවති තරඟයෙන් කඩුලු 08ක විශිෂ්ඨ ජයක් ලබාගන්නට චෙන්නායි කණ්ඩායම සමත් වුණා.\nමේ වන විට ප්‍රසාද ලකුණු ලබාගැනීම් සටහනේ මුල් ස්ථාන දෙකේ පසුවන මෙම කණ්ඩායම් දෙක අතර පැවති තරඟය ඉතා තියුණු මුහුණුවරක් ගනු ලැබුවා.\nතරඟයේ සන්රයිසස් කණ්ඩායම පළමුව පන්දුවට පහරදෙමින් කඩුලු 04 ට ලකුණූ 179ක් ලබා ගත්තා.\nචෙන්නායි කණ්ඩායම එම තරඟයේ ජය ගත්තේ පන්දුවාර 19ක් අවසානයේ කඩුලු 02ක් දැවීි ලකුණු 180ක් ලබා ගනිමින්.\nඑහිදී චෙන්නායි පිල වෙනුවෙන් ප්‍රවේගකාරී ඉනිමක් ක්‍රීඩා කළ අම්බති රයිදු නොදැවී ශතකයක් රැස් කරමින් සිය කණ්ඩායම ජයග්‍රහණයකරා රැගෙන ගියා.\nතරඟයේ වීරයා සම්මානය අම්බති රයිදු විසින් හිමිකරගත්තා.\nමේ අතර මෙම තරඟයේදී කේන් විලියම්සන්ගේ දැවීයාම පිළිබඳව බොහෝ දෙනෙකුගේ අවධානයට ලක්වූ සිදුවීමක් බවට පත් වුණා.\nඒ චෙන්නායි ක්‍රීඩක ඩ්වේන් බ්‍රාවෝගේ විශිෂ්ඨ උඩ පන්දු රැකීම හේතුවෙන්.\nෂාදුල් ටකූර් යැවූ හයිද්‍රාබාද් ඉනිමේ  17 වන පන්දුවාරයේ පළමු පන්දුවට විලියම්සන් තර්ඩ් මෑන් කලාපයකට පහරක් එල්ල කරනවා.\nඉහළින් ඇදී යන එම පන්දුව දෙසට වේගයෙන් දිව එන බ්‍රාවෝ උඩපන්දුවක් ලෙස එම පන්දුව රැකගන්නේ පන්දුවට පහරදුන්  විලියම්සන් පවා විමතියට පත් කරමින්.\nතරඟයේ විශේෂ අවස්ථා පහතින්.\nrnrnrnrnrn\\r\\n\n\\r\\nrnrnrnrnrn\nවිලියම්සන්ගේ දැවීයාම පහතින්.\nrnrnrnrnrn\\r\\n\n\\r\\nrnrnrnrnrn",
       "URL": "https://www.hirunews.lk/sports/190691/හයිද්‍රාබාදය-පරදා-චෙන්නායි-පිළට-විශිෂ්ඨ-ජයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=232"
}