{
       "Source": "hirunews",
       "Timestamp": "Sunday, 08 February 2015 - 8:15",
       "Headline": "ලෝක කුසලානයට ධම්මික ප්‍රසාද් නැහැ",
       "News Content": "ශ්‍රී ලංකා පිලේ වේග පන්දු යවන ක්‍රීඩක ධම්මික ප්‍රසාද්ට පුහුණුවීම් අතරතුර තුවාල සිදුවීම හේතුවෙන් ඔහු ලෝක කුසලාන තරඟාවලියට සහභාගි කරවීමට නොහැකිවනු ඇතැයි ශ්‍රී ලංකා ක්‍රිකට් ආයතනය ප්‍රකාශ කළා. ඊයේ පැවති පුහුණු සැසියකදී පන්දුවක් රැකීමට යාමේදී අතක ආබාධයක් ඇතිවීම ඊට හේතුවයි. එක්ස් කිරණ පරීක්ෂාවේදී හෙළිවී ඇත්තේ එහිදී ඔහුගේ අස්ථි බිඳීමක් සිදුව ඇති බවයි. ධම්මික ප්‍රසාද් වෙනුවට වෙනත් ක්‍රීඩකයෙකු යෙදවීම ජාත්‍යන්තර ක්‍රිකට් සම්මේලනයේ නීතිරීතිවලට අනුකූලව සිදු කෙරෙනු ඇති.",
       "URL": "https://www.hirunews.lk/sports/102898/ලෝක-කුසලානයට-ධම්මික-ප්‍රසාද්-නැහැ",
       "Category": "Sports",
       "Parent URL": "https://www.hirunews.lk/sports/all-news.php?pageID=489"
}