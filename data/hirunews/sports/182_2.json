{
       "Source": "hirunews",
       "Timestamp": "Monday, 28 January 2019 - 13:29",
       "Headline": "ශ්‍රි ලංකා ක්‍රිකට් කණ්ඩායමේ පුහුණුකරු අංශයේ ප්‍රබල වෙනසක්",
       "News Content": "ශ්‍රි ලංකා ක්‍රිකට් කණ්ඩායමේ පුහුණුකරු අංශයේ ප්‍රබල වෙනසක් සිදුකිරීමට ශ්‍රි ලංකා ක්‍රිකට් ආයතන බලධාරීන් තීරණයකර ඇති බවට තොරතුරු වාර්තා වනවා.\nමේ අනුව පුහුණුකරුවන්ගේ වෙනසක් සිදුකරමින් මීලඟ දකුණු අප්‍රිකා සංචාරයට ප්‍රමුඛ පුහුණුකරුවෙක් එක්කර නොගැනීමට තීරණය කර ඇති බවත් සඳහන්.\nඔහු ශ්‍රී ලංකාවට කැඳවා ක්‍රිකට් ආයතනය සමඟ එළඹ ඇති ගිවිසුම පිළිබඳව නැවත සාකච්ඡා කිරීමට බලාපොරොත්තු වන බවයි වාර්තා වන්නේ.\nඅදාල පුහුණුකරුවා ජාතික කණ්ඩායමේ ක්‍රීඩකයින් සමඟ ගැටලු ඇතිකර ගැනීම හේතුවෙන් මේ වනවිට කණ්ඩායම තුල විවිධ අර්බුද හටගෙන ඇති බවයි පැවසෙනේ.\nක්‍රිකට් ආරංචි මාර්ග පවසන්නේ මෙම තත්ත්වය තුල කණ්ඩායමක් ලෙස ශ්‍රී ලංකා ක්‍රිකට් කණ්ඩායම අනාගතයේ තවත් ගැටළුකාරී වීමට ඉඩ ඇති හෙයින් මෙම තීරණය ගෙන ඇති බවයි.",
       "URL": "https://www.hirunews.lk/sports/209202/ශ්‍රි-ලංකා-ක්‍රිකට්-කණ්ඩායමේ-පුහුණුකරු-අංශයේ-ප්‍රබල-වෙනසක්",
       "Category": "Sports",
       "Parent URL": "https://www.hirunews.lk/sports/all-news.php?pageID=182"
}