{
       "Source": "hirunews",
       "Timestamp": "Sunday, 09 August 2015 - 13:46",
       "Headline": "ජෝ රූට් පිතිකරු දර්ශකයේ එක",
       "News Content": "අලූබඳුන කුසලාන තරගාවලියේදී  ඕස්ට්‍රේලියාව පරාජය කළ එංගලන්ත පිලේ මුල්පෙළ පිතිකරු ජෝ රූට් ජාත්‍යන්තර ක්‍රිකට් සම්මේලනයේ පිතිකරු දර්ශකයේ පළමු තැනට  පැමිණ තිබෙනවා. 4 වන අලූබඳුන ටෙස්ට් තරගයෙන් එංගලන්තය ඊයේ (08) ඉනිමක සහ ලකුණු 78 ක ජයක් වාර්තා කළ අතර, එහිදී ජෝ රූට් එංගලන්තය වෙනුවෙන් ලකුණු 130 ක් රැස් කළා.\nමේ අනුව, දකුණු අප්‍රිකානු ක්‍රීඩක ඒ.බී.ඩිවිලියර්ස් අයි.සී.සී. පිතිකරු දර්ශකයේ දෙවන ස්ථානයට පත්වන අතර තුන්වන ස්ථානය  ඕස්ට්‍රේලියාවේ ස්ටීව් ස්මිත්ටත් 4 වන ස්ථානය දකුණු අප්‍රිකාවේ හෂීම් අම්ලාටත් හිමිවනවා.\nඅයි.සී.සී. පිතිකරු දර්ශකයේ ප්‍රමුඛස්ථානය හෙබවූ සංගක්කාරට දැන් හිමිව ඇත්තේ පස්වන ස්ථානයයි. එහි 6 වන ස්ථානය ශ්‍රී ලංකා නායක ඇන්ජලෝ මැතිව්ස්ට හිමිව තිබෙනවා.",
       "URL": "https://www.hirunews.lk/sports/114607/ජෝ-රූට්-පිතිකරු-දර්ශකයේ-එක",
       "Category": "Sports",
       "Parent URL": "https://www.hirunews.lk/sports/all-news.php?pageID=456"
}