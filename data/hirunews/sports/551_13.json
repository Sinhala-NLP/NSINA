{
       "Source": "hirunews",
       "Timestamp": "Thursday, 21 February 2013 - 13:24",
       "Headline": "මුරලි ශ්‍රී ලංකා පුහුණු සංචිතයේ උපදේශක තනතුරට.",
       "News Content": "ලොව සුපිරි දඟ පන්දු යවන්නා ලෙස සැළකෙන මුත්තයියා මුරලිදරන් ශ්‍රී ලංකා පුහුණු සංචිතයේ උපදේශකයෙකු ලෙස කටයුතු කිරිමට සූදානම් වනවා. එළඹෙන බංග්ලාදේශ සංචාරයේදී මුරලිගේ සහය ඒ සඳහා හිමිවනු ඇති. මුරලිදරන් ශ්‍රි ලංකා කණ්ඩායමේ ස්ථිර පුහුණුකරුවෙකු ලෙස බඳවාගැනීමට ශ්‍රී ලංකා ක්‍රිකට් ආයතනය බලාපොරොත්තු වනවා. එහෙත් ඔහු මේ වනවිට  ඕස්ට්‍රේලියානු ප්‍රාන්ත විස්සයි විස්ස ක්‍රිකට් තරඟාවලිය නියෝජනය කරන බැවින් ඊට බාධාවක් වී ඇති බවයි වාර්තාවන්නේ. ශ්‍රී ලංකා කණ්ඩායමේ හිටපු වේග පන්දු යවන ක්‍රීඩක චමින්ද වාස් මේ වනවිට කණ්ඩායමේ නිත්‍ය වේග පන්දු පුහුණුකරු ලෙස පත්කර තිබෙනවා. ටෙස්ට් සහ එක්දින පිටියේ වැඩිම කඩුළුලාභියා ලෙස සැළකෙන මුරලි ටෙස්ට් කඩුලූ 800 ක් සහ එක්දින කඩුලූ 534 ක් ලබාගැනීමට සමත්ව අවසන්.",
       "URL": "https://www.hirunews.lk/sports/53833/මුරලි-ශ්‍රී-ලංකා-පුහුණු-සංචිතයේ-උපදේශක-තනතුරට",
       "Category": "Sports",
       "Parent URL": "https://www.hirunews.lk/sports/all-news.php?pageID=551"
}