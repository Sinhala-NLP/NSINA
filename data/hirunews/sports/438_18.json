{
       "Source": "hirunews",
       "Timestamp": "Friday, 27 November 2015 - 8:54",
       "Headline": "Update: රෝස පන්දු තරඟයේ නවසීලන්ත ඉනිම 202කට සීමා වෙයි",
       "News Content": "ලොව පළමු දිවා රාත්‍රී ටෙස්ට් ක්‍රිකට් තරඟය  ඕස්ට්‍රේලියාවේ ඇඩිලේඞ් නුවරදී අද ආරම්භ වුණා. ඒ,  ඕස්ට්‍රේලියාව සහ නවසීලන්තය අතරයි. තරඟය සඳහා රෝස පැහැති පන්දුවක් යොදා ගැනීම ද විශේෂත්වයක්. තරඟයේ කාසියේ වාසිය  දිනා ගත් නවසීලන්ත කණ්ඩායම පළමුවෙන් පන්දුවට පහරදීමට තීරණය කළා. ඒ අනුව ඔවුන් සිය පළමු ඉනිම සඳහා සියලූ දෙනා දැවී රැස් කළේ ලකුණු 202ක් පමණයි.  ඕස්ට්‍රේලියා කණ්ඩායම අද දිනය නිමා වන විට සිය පළමු ඉනිම වෙනුවෙන් කඩුලූ 2ක් දැවී ලකුණු 54ක් ලබා සිටියා.\nUpdate: Friday, 27 November 2015 - 20:14\n----------------------------------\nලොව පළමු දිවා රාත්‍රී ටෙස්ට් තරගය අද\nලොව පළමු දිවා රාත්‍රී ටෙස්ට් ක්‍රිකට් තරඟය අද (27) ඕස්ට්‍රේලියාවේ ඇඩිලේඩ් නුවරදී ආරම්භ වනවා. ඒ,  ඕස්ට්‍රේලියාව සහ නවසීලන්තය අතරයි.\nඅද පැවැත්වෙන තරඟය සඳහා රෝස පැහැති පන්දුවක් යොදාගැනීමටයි තීරණය කර ඇත්තේ. සාමාන්‍යයෙන් මෙතෙක් ටෙස්ට් තරඟ පැවතියේ දිවා තරඟ ලෙසයි.\nඕස්ට්‍රේලියාවේ ටෙස්ට් ක්‍රිකට් තරඟ නරඹන ප්‍රේක්ෂක සංඛ්‍යාව වැඩි කරගැනීමේ අරමුණිනුයි මෙලෙස දිවා රාත්‍රී ටෙස්ට් තරඟ පැවැත්වීමට තීරණය කර ඇත්තේ.\nඅද ආරම්භ වන තරඟය සඳහා ක්‍රීඩා ලෝලීන් 40000 ක් පමණ පැමිණෙනු ඇතැයි අපේක්ෂිතයි.",
       "URL": "https://www.hirunews.lk/sports/120912/update-රෝස-පන්දු-තරඟයේ-නවසීලන්ත-ඉනිම-202කට-සීමා-වෙයි",
       "Category": "Sports",
       "Parent URL": "https://www.hirunews.lk/sports/all-news.php?pageID=438"
}