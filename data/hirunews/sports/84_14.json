{
       "Source": "hirunews",
       "Timestamp": "Monday, 21 September 2020 - 12:54",
       "Headline": "බංග්ලාදේශ පුහුණුවීම් අතරතුර PCR පරීක්ෂණයක්",
       "News Content": "ටෙස්ට් තරග තුනක් සඳහා ශ්‍රී ලංකාවේ සංචාරය කිරීමට නියමිත බංග්ලාදේශ පුහුණු සංචිතය මේ වනවිට පුහුණුවීම් ආරම්භ කර තිබෙනවා.\nඑරට ක්‍රිකට් පාලක මණ්ඩලය ප්‍රකාශ කළේ නම් කළ 27 දෙනෙකුගේ සංචිතය තෝරාගත් විශේෂ ප්‍රදේශයක සෞඛ්‍ය නිර්දේශ මත පුහුණුවීම් සිදුකරන බවයි.\nකෙසේ වෙතත් පුහුණුවීම්වල නිරතවූ එක් ක්‍රීඩකයෙකුට කොරෝනා රෝග ලක්ෂණ පෙන්නුම් කිරීම හේතුවෙන් ඔහුව පී.සී.ආර්. පරීක්ෂණයකට ලක් කර තිබෙනවා.\nඑහිදී වෛරසය ආසාදනය වී නොමැති බවට තහවුරු වුවද, ඔහු පුහුණුවීම්වල නිරතවන අනෙකුත් ක්‍රීඩකයින්ගෙන් වෙන් කර තැබීමටයි කටයුතු කර ඇත්තේ.\nලබන 27 වනදා බංග්ලාදේශ ටෙස්ට් ක්‍රිකට් කණ්ඩායම ශ්‍රී ලංකාවේ සංචාරය කිරීමට නියමිත අතර, පළමු ටෙස්ට් තරගය ඔක්තෝම්බර් 23 වනදා මහනුවර පල්ලෙකැලේ ක්‍රීඩාංගනයේදී ආරම්භවීමට නියමිතයි.",
       "URL": "https://www.hirunews.lk/sports/250738/බංග්ලාදේශ-පුහුණුවීම්-අතරතුර-pcr-පරීක්ෂණයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=84"
}