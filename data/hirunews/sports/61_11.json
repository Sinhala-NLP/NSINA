{
       "Source": "hirunews",
       "Timestamp": "Tuesday, 30 March 2021 - 18:54",
       "Headline": "ක්‍රිකට් ලොව ශ්‍රී ලංකාවට හිමි තැන",
       "News Content": "ජාත්‍යන්තර ක්‍රිකට් කවුන්සිලයේ නවතම එක්දින කණ්ඩායම් ශ්‍රේණිගත කිරීම්වල මේ වන විට පිලිවෙලින් පළමු ,දෙවන සහ තෙවන ස්ථාන හිමිකරගෙන  තිබෙන්නේ ප්‍රසාද ලකුණු 121ක් ලබා ගෙන තිබෙන එංගලන්තය පළමු ස්ථානයේද ,ප්‍රසාද ලකුණු 119ක් ලබා ගෙන තිබෙන ඉන්දියාව දෙවන ස්ථානයේද ,ප්‍රසාද ලකුණු 118ක් ලබා ගෙන තිබෙන නවසීලන්තය තුන් වන ස්ථානයේද පසුවනවා.\nමෙම ශ්‍රේණිගත කිරීමේදී  ප්‍රසාද ලකුණු 80ක් ලබාගෙන ඇති ශ්‍රී ලංකාවට 8වන ස්ථානය හිමිව ඇති අතර බංගලාදේශය ශ්‍රේණිගත කිරීමේ  7 වන ස්ථානයේ පසුවන්නේ ප්‍රසාද ලකුණු 89ක් ලබා ගනිමින්.\nඑමෙන්ම පන්දුවාර 20 නවතම ශ්‍රේණිගත කිරීම් වල පළමු ස්ථානයත් ප්‍රබල එංගලන්ත කණ්ඩායම හිමි කරගන තිබෙන අතර ඒ සඳහා ඔවුන් ලබාගෙන ඇති ප්‍රසාද ලකුණු සංක්‍යාව 272ක්.\nමෙම ලැයිස්තුවේ දෙවන ස්ථානය ඉන්දියාවටත් තෙවන ස්ථානය ඔස්ට්‍රේලියාවටත් හිමි වී තිබෙනවා.\nඑම ලැයිස්තුවේ ශ්‍රී ලංකාවට හිමිව තිබෙන්නේ 10 වන ස්ථානයි.\nමෙහි විශේෂත්වය වන්නේ පළපුරුදු  ශ්‍රී ලංකාවට ඉදිරියෙන් 9 වන ස්ථානයේ බංගලාදේශය පසුවන අතර  7වන ස්ථානය කෝඩුකාර  ඇෆ්ගනිස්ථානයට  හිමිව තිබෙනවා.\nනවතම ටෙස්ට් ශ්‍රේණිගත කිරීම්වල ප්‍රසාද ලකුණු 120ක් ලබාගත් ඉන්දියාව පළමු ස්ථානයේ පසුවනවා.\nදෙවන ස්ථානයේ  ප්‍රසාද ලකුණු 118ක් ලබාගත් නවසීලන්තය පසුවන අතර ප්‍රසාද ලකුණු 113ක් ලබාගත් ප්‍රබල ඔස්ට්‍රේලියාණු කණ්ඩායම පසුවන්නේ තුන්වන ස්ථානයෙයි.\nටෙස්ට් කණ්ඩායම් වර්ගීකරණයේ ප්‍රසාද ලකුණු 83ක් ලබා ගෙන ඇති ශ්‍රී ලංකාව පසුවන්නේ 6 වන ස්ථානයෙයි.",
       "URL": "https://www.hirunews.lk/sports/267026/ක්‍රිකට්-ලොව-ශ්‍රී-ලංකාවට-හිමි-තැන",
       "Category": "Sports",
       "Parent URL": "https://www.hirunews.lk/sports/all-news.php?pageID=61"
}