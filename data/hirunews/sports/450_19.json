{
       "Source": "hirunews",
       "Timestamp": "Tuesday, 15 September 2015 - 12:55",
       "Headline": "පිතිකරු දර්ශකයේ මෝගන්, ටේලර් ඉදිරියට",
       "News Content": "අන්තර් ජාතික ක්‍රිකට් සම්මේලනයේ නවතම ක්‍රිකට් පිතිකරු දර්ශකයට අනුව එංගලන්ත නායක ඉයොන් මෝගන් සහ ජේම්ස් ටේලර් ඉදිරියට පැමිණීමට සමත්වී තිබෙනවා. එංගලන්ත ඕස්ට්‍රේලියානු එක්දින තරඟාවලියේදී දස්කම් දැක්වූ  ඕස්ට්‍රේලියානු ක්‍රීඩකයන් වන මිචෙල් මාෂ් සහ මැතිව් වේඩ් ද පිතිකරු දර්ශකයේ ඉදිරියට පැමිණියා. කෙසේ නමුත් එක්දින පිතිකරු දර්ශකයේ ප්‍රමුඛස්ථානය දකුණු අප්‍රිකානු ක්‍රීඩක ඒ. බී. ඩිවිලියස්ට හිමිව ඇති අතර දෙවන තැන තවත් දකුණු අප්‍රිකානු ක්‍රීඩකයෙකු වන හෂීම් අම්ලාට හිමිව තිබෙනවා. එහි තුන්වන ස්ථානය ඉන්දීය ක්‍රීඩක විරාට් කෝලිට හිමිව ඇති අතර පස්වන ස්ථානය හිමිව ඇත්තේ ශ්‍රී ලංකා ක්‍රීඩක ටී. එම්. ඩිල්ෂාන්ටයි.",
       "URL": "https://www.hirunews.lk/sports/116610/පිතිකරු-දර්ශකයේ-මෝගන්-ටේලර්-ඉදිරියට",
       "Category": "Sports",
       "Parent URL": "https://www.hirunews.lk/sports/all-news.php?pageID=450"
}