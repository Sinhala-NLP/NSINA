{
       "Source": "hirunews",
       "Timestamp": "Friday, 19 April 2013 - 19:39",
       "Headline": "හිරු එළියෙන් ෆොක්ස් හිල් සුපර් ක්‍රොස් හෙට.",
       "News Content": "ශ්‍රී ලංකා යුද හමුදා විද්‍යා පීඨය සහ මෝටර් රථ සහ යතුරුපැදි ධාවකයින්ගේ සංගමය 21 වන වරටත් සංවිධානය කරන ෆොක්ස් හිල් සුපර් ක්‍රොස් ධාවන තරගාවලිය හෙට (20) දියතලාව ෆොක්ස් හිල් ධාවන පථයේ දී ආරම්භ වනවා. මෙවරත් තරගාවලිය සඳහා මාධ්‍ය ශක්තිය එක් කරන්නේ හිරු එෆ්.එම්. ගුවන් විදුලියයි. 1913 වසරේ ආරම්භ වූ ෆොක්ස් හිල් ධාවන තරගාවලියට මේ වසරේ දී ශතවර්ෂයක් සම්පූර්ණවීම ද  විශේෂත්වයක්. දේශීය හා විදේශීය තරගකරුවන් 200කට අධික පිරිසක් සහභාගි වන මෙවර තරගාවලියට ප්‍රධාන පෙළේ ඉන්දීය මෝටර් රථ ධාවන ශූරයින් දෙදෙනෙකු සහ යතුරුපැදි ශූරයින් තුන්දෙනෙකු ද සහභාගිවීමට නියමිතයි. හෙට පැවැත්වෙන ෆොක්ස් හිල් ධාවන තරගාවලිය පිළිබදව අදහස් දක්වන ශ්‍රී ලංකා යුද හමුදා විද්‍යා පීඨයේ අණදෙන නිලධාරී සහ ෆොක්ස් හිල් තරගාවලියේ සංවිධායක මණ්ඩලයේ  සභාපති බ්‍රිගේඩියර් ඉඳුනිල් රණසිංහ.\n\\r\\n\n[MP3]s57458[/MP3]",
       "URL": "https://www.hirunews.lk/sports/57458/හිරු-එළියෙන්-ෆොක්ස්-හිල්-සුපර්-ක්‍රොස්-හෙට",
       "Category": "Sports",
       "Parent URL": "https://www.hirunews.lk/sports/all-news.php?pageID=540"
}