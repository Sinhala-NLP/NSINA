{
       "Source": "hirunews",
       "Timestamp": "Monday, 07 January 2013 - 18:44",
       "Headline": "ඉන්දියාව පාකිස්තානයට බෑ කියයි.",
       "News Content": "පාකිස්තානයේ ක්‍රිකට් සංචාරයක් සඳහා ඉන්දීය ක්‍රිකට් පිළට කළ ඇරයුමක් එරට ක්‍රිකට් පාලක මණ්ඩලය විසින් ප්‍රතික්ෂේප කර තිබෙනවා. 2009 වසරේ ලාහෝරයේ දී ශ්‍රී ලංකා ක්‍රිකට් පිළට එල්ල වූ ත්‍රස්ත ප්‍රහාරයෙන් පසු ජාත්‍යන්තර ක්‍රිකට් පිළක් පාකිස්තානයේ සංචාරය කර නැහැ. එහි ජාත්‍යන්තර තරග යළි පැවැත්වීම සඳහා පාකිස්තාන ක්‍රිකට් පාලක මණ්ඩලය දරණ උත්සාහයේ එක් පියවරක් ලෙසයි ඒ සඳහා ඉන්දියාවට ඇරයුම් කර ඇත්තේ. පාකිස්තාන ක්‍රිකට් පාලක මණ්ඩලයේ ප්‍රධානී සකා අෂ්රොෆ් චෙන්නායි නුවර පැවැති ඉන්දු - පාකිස්තාන පළමු එක්දින තරගය අතරතුර ඉන්දීය ක්‍රිකට් පාලක මණ්ඩල සභාපති එන්. සිරිනිවාසන් හමුවූ අවස්ථාවේදී ද මේ සඳහා ඉල්ලීමක් කළ බව සඳහන්. කෙසේ නමුත් ඉන්දීය ක්‍රිකට් බලධාරීන්ගේ අදහස වී ඇත්තේ ජාත්‍යන්තර ක්‍රිකට් සම්මේලනය විසින් ආරක්ෂක හේතූන් මත පාකිස්තානයේ තරග සඳහා විනිසුරුවන් නම් නොකිරීම නිසා තමන්ට ඒ සඳහා අවශ්‍යතාවක් තිබුණ ද හැකියාවක් නොමැති බවයි.",
       "URL": "https://www.hirunews.lk/sports/50999/ඉන්දියාව-පාකිස්තානයට-බෑ-කියයි",
       "Category": "Sports",
       "Parent URL": "https://www.hirunews.lk/sports/all-news.php?pageID=559"
}