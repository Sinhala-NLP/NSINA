{
       "Source": "hirunews",
       "Timestamp": "Thursday, 25 January 2018 - 17:13",
       "Headline": "IPL වෙන්දේසියේ, මහේලගේ බලාපොරොත්තුව හෙළිකරයි",
       "News Content": "මෙවර IPL තරඟාවලියේ ක්‍රීඩක වෙන්දේසිය අනිද්දා ඉන්දියාවේ බැංගලෝර් නුවරදී ආරම්භ වීමට නියමිතයි.\nපසු ගියවර තරඟාවලියේ ශුරයන් බවට පත්වූ මහේල ජයවර්ධන පුහුණුකාරීත්වය දැරූ මුම්බායි ඉන්දියන්ස් කණ්ඩායම මෙවර තරඟාවලියේදීද පෙරළියක් කිරීමට බලාපොරොත්තුවෙන් සිටිනවා.\nලෝකයේම අවධානය IPL වෙන්දේසිය වෙත යොමුව තිබෙන අවස්ථාවක වෙන්දේසියේදී තම ඉලක්ක ගැන මහේල ඉන්දියාවේදී අදහස් දක්වා තිබුුණා.\nඔහු පැවසුවේ මෙවැන්නක්...\n\\\"වෙන්දේසිය කාටත් විවෘත තැනක්. ඕන දෙයක් එතනදි වෙන්න පුළුවන්. හැම කණ්ඩායමක්ම ශක්තිමත් සංචිතයක් හදාගන්න තමයි බලාපොරොත්තු වෙන්නෙ. අපිත් උත්සාහ කරන්නෙ ඒ දේම කරන්න. අපිට ඒ පිළිබඳව දැන්ම කියන්න බෑ. ගියවර තරඟාවලියට එක්වූ කණ්ඩායම වැනි කණ්ඩායමක් හදා ගැනීමයි අපේ උත්සාහය. විශිෂ්ට ගණයේ ක්‍රීඩකයින් හඳුනා ගැනීම තමයි අප කළ යුත්තේ. අපි උත්සාහ කරනවා ඔප මට්ටම් නොකළ දියමන්ති සොයා ගන්න.\\\"",
       "URL": "https://www.hirunews.lk/sports/182030/ipl-වෙන්දේසියේ-මහේලගේ-බලාපොරොත්තුව-හෙළිකරයි",
       "Category": "Sports",
       "Parent URL": "https://www.hirunews.lk/sports/all-news.php?pageID=260"
}