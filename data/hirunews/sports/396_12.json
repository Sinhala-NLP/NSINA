{
       "Source": "hirunews",
       "Timestamp": "Wednesday, 03 August 2016 - 12:56",
       "Headline": "ඔලිම්පික් උළෙලට සරණාගතයන් පැමිණෙයි",
       "News Content": "මෙවර ඔලිම්පික් ක්‍රීඩා උළෙල සදහා සරණාගතයින් නියෝජනය කරමින් සහභාගි වන කණ්ඩායම ඊයේ (02* බ්‍රසීලයේ - රියෝද ජැනයිරෝ නුවරට ළගා වුණා.\nඑහිදී ඔවුන් පිළිගැනීම සදහා විශේෂ උත්සවයක් ද පැවැත්වුණා.\nඊට සහභාගි වූ සරණාගත ඔලිම්පික් කණ්ඩායම නියෝජනය කරන සුඩාන සම්භවයක් සහිත මලල ක්‍රීඩක පෝලෝ ලොක්රෝ කියා සිටියේ සරණාගත කණ්ඩායමකට අවස්ථාවක් ලබාදෙමින් ජාත්‍යන්තර ඔලිම්පික් කමිටුව මනුෂ්‍යත්වය වෙනුවෙන් ඔලිම්පික් ක්‍රීඩාව තුළ අවස්ථාවක් හිමිකර දුන් බවයි.\nමේ මස 6 වනදා ඇරඹෙන ඔලිම්පික් ක්‍රීඩා උළෙලේ දී මෙම සරණාගත කණ්ඩායම තරඟ සඳහා ඉදිරිපත් වන්නේ ඔලිම්පික් ධජය යටතේයි.\nලොව මිලියන 65 ක් වන සරණාගතයින් නියෝජනය කරමින් සහභාගි වන මෙම කණ්ඩායමට දකුණු සුඩානය, සිරියාව, ඉතියෝපියාව, කොංගෝව යන රටවලින් ක්‍රීඩකයින් 10 දෙනෙකු සහභාගි වනවා.",
       "URL": "https://www.hirunews.lk/sports/139730/ඔලිම්පික්-උළෙලට-සරණාගතයන්-පැමිණෙයි",
       "Category": "Sports",
       "Parent URL": "https://www.hirunews.lk/sports/all-news.php?pageID=396"
}