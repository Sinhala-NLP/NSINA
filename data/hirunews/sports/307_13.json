{
       "Source": "hirunews",
       "Timestamp": "Wednesday, 16 August 2017 - 16:38",
       "Headline": "තරංග මැද පෙළට යද්දී මැතිව්ස් පන්දුව අතට ගනී ?",
       "News Content": "ශ්‍රී ලංකා කණ්ඩායම සහ ඉන්දීය කණ්ඩායම අතර පැවැත්වෙන එක්දින සහ පන්දුවාර 20-20 තරඟාවලියට සමගාමීව මාධ්‍ය හමුවක් කොළඹ එස්.එස්.සී. පිටියේදී අද පැවැත් වුණා.\nඑම මාධ්‍ය හමුවට එක්වෙමින් ශ්‍රී ලංකා එක්දින කණ්ඩායමේ නායක උපුල් තරංග පැවසුවේ ඉන්දියාව සමඟ පැවති ටෙස්ට් තරඟාවලිය පරාජයෙන් උගත් පාඩම් එක්දින තරගාවලිය හොදින් ක්‍රීඩා කිරීමට යොදා ගන්නා බවයි.\nමෙම මාධ්‍ය හමුවේදී සඳහන් වුණේ ටෙස්ට් තරඟාවලියේදී උපුල් තරංග ආරම්භක පිතිකරු ලෙස ක්‍රීඩා කළ ද එක්දින තරඟාවලියේදී තරංග කණ්ඩායමේ මැද පෙළ පිතිකරුවෙකු ලෙස ක්‍රීඩා කිරීමට බොහෝ විට ඉඩකඩ පවතින බවයි.\nමේ අතර අබාධයක් හේතුවෙන් පන්දු යැවීමෙන් වැළකී සිටි තුන්ඉරියව් ක්‍රීඩක ඇන්ජලෝ මැතිව්ස් මෙම තරඟාවලිය තුලදී පන්දු යැවීමට ඉඩකඩ පවතින බව නායක උපුල් තරංග මෙම මාධ්‍ය හමුවේදී පවසා සිටියා.\nඑහිදී වැඩිදුරටත් අදහස් දැක්වූ තරංග පවසා සිටියේ ලසිත් මාලිංග වැනි ක්‍රීඩකයෙක් කණ්ඩායම තුල සිටීම කණ්ඩායමට විශාල ශක්තියක් බවයි.\nකණ්ඩායම සිටිය යුතු තැන පෙන්වීමට මෙම එක්දින තරඟාවලිය යොදා ගන්නා බවත් නිමාවූ චැම්පියන්ස් කුසලාන තරඟාවලියේදී ඉන්දීය කණ්ඩායම එංගලනත්යේදි පරාජය කළ බවත් උපුල් තරංග අදහස් දක්වමින් කියා සිටියා.",
       "URL": "https://www.hirunews.lk/sports/168592/තරංග-මැද-පෙළට-යද්දී-මැතිව්ස්-පන්දුව-අතට-ගනී",
       "Category": "Sports",
       "Parent URL": "https://www.hirunews.lk/sports/all-news.php?pageID=307"
}