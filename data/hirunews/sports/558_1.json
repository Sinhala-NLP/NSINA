{
       "Source": "hirunews",
       "Timestamp": "Wednesday, 16 January 2013 - 18:30",
       "Headline": "පාපැදි ශූර ලාන්ස් ආම්ට්‍රෝං ගේ නවතම හෙළිදරව්ව.",
       "News Content": "ජාත්‍යන්තර පාපැදි ශූර ලාන්ස් ආම්ස්ට්‍රෝං මාධ්‍යයට හෙලි කරන කරුණු අනුව ඉදිරි ඔලිම්පික් තරඟවලදී පාපැදි තරඟ පැවැත්වීම කෙරෙහි යළි සිතාබැලීමට සිදුවන බව ජාත්‍යන්තර ඔලිම්පික් කමිටුව ප්‍රකාශ කළා. එහි සාමාජික ඩික් පවුන්ඞ්  මේ බව සඳහන් කර ඇත්තේ ආම්ස්ට්‍රෝං සම්බන්ධයෙන් පැතිර යන නවතම පුවත් සැළකිල්ලට ගෙනයි. ඔහු සමග සිදුකළ විශේෂ සම්මුඛ සාකච්ඡාවක් අනිද්දා ජාත්‍යන්තර මාධ්‍ය කිහිපයකින් විකාශය වීමට නියමිතයි. එහිදී ඔහු ජාත්‍යන්තර පාපැදි සම්මේලනය තහනම් උත්තේජක මැඩලීමට පියවර නොගන්නා බව හැඟවෙන කරුණු ප්‍රකාශ කළහොත් එය සළකා බැලීමට සිදුවන බවයි ඩික් පවුන්ඞ් සඳහන් කර ඇත්තේ. ඇතැම්විට අදාළ ප්‍රකාශ ඔලිම්පික් තරඟවලින් පාපැදි තරඟ ඉවත් කිරීමට තරම් හේතුවනු ඇති බවද ඔහු ප්‍රකාශ කළා.",
       "URL": "https://www.hirunews.lk/sports/51545/පාපැදි-ශූර-ලාන්ස්-ආම්ට්‍රෝං-ගේ-නවතම-හෙළිදරව්ව",
       "Category": "Sports",
       "Parent URL": "https://www.hirunews.lk/sports/all-news.php?pageID=558"
}