{
       "Source": "hirunews",
       "Timestamp": "Saturday, 19 August 2017 - 17:44",
       "Headline": "බංග්ලාදේශ ටෙස්ට් සංචිතයෙන් ප්‍රබලයන් දෙදෙනෙක් ඉවතට",
       "News Content": "ඔස්ට්‍රේලියාව සමග පැවැත්වෙන පළමු ටෙස්ට් ක්‍රිකට් තරගයට සහභාගී වන බංග්ලාදේශ සංචිතය නම්කර තිබෙනවා.\n2015 වසරේ අගෝස්තු මාසයේදී අවසන් වරට ටෙස්ට් තරගයකට ක්‍රීඩා කළ නසීර්  හුසේන් මෙම සංචිතයට කැඳවා තිබීම විශේෂත්වයක්.\nඑමෙන්ම ශෆියුල් ඉස්ලාම් ද සංචිතයට කැඳවා තිබෙනවා.\nඔහු අවසන් වරට බංග්ලාදේශ ටෙස්ට් සංචිතය නියෝජනය කළේ පසුගිය වසරේ ඔක්තෝම්බර් මාසයේදීයි.\nබංග්ලාදේශය සහ ඔස්ට්‍රේලියාව අතර පළමු ටෙස්ට් ක්‍රිකට් තරගය ලබන 27 වනදා මීර්පුර්හිදී ආරම්භ වනවා.\nබංග්ලාදේශ කණ්ඩායමේ ආරම්භක පිතිකරුවෙකු වන මොමිනුල් හක් පළමු වරට සංචිතයෙන් ඉවත් කර තිබෙනවා.\nඔහු ජාත්‍යන්තර තරග බිමට පිවිසියේ 2013 වසරේදීයි.\nජ්‍යෙෂ්ඨ පිතිකරුවෙකු වන මහමුදුල්ලා සමග මොමිනුල් හක් ආරම්භක පිතිකරු ලෙසට තරග කළා.\nමහමුදුල්ලා ද බංග්ලාදේශ ටෙස්ට් සංචිතයෙන් ඉවත් කරනු ලැබුවේ ශ්‍රී ලංකාව සමග පැවති පළමු තරගයේදීයි.\nමෙවර 14 දෙනෙකුගෙන් යුත් ටෙස්ට් සංචිතයට ඉම්රුල් කයිස් මොමිනුල් හක් වෙනුවෙන් කැඳවා තිබෙනවා.\nශ්‍රී ලංකා තරග සංචාරයෙන් අනතුරුව බංග්ලාදේශ කණ්ඩායම ශූරයන්ගේ කුසලානයේ අවසන් තරග දක්වා රැගෙන ඒමට මහමුදුල්ලාගෙන් වැඩි දායකත්වයක් හිමිවුනා.\nඑහෙත් ඔහු යළිත් ටෙස්ට් සංචිතයට කැඳවීම තුලින් බංග්ලාදේශ එක්දින කණ්ඩායමට අවාසි සහගත බවයි ක්‍රිකට් විචාරකයන් පෙන්වා දෙන්නේ.\n14 දෙනෙකුගෙන් යුත් බංග්ලාදේශ ටෙස්ට් සංචිතයට නායක මුශ්ෆිකර් රහීම් / තමින් ඉක්බාල් / ඉම්රුල් කයිස් / ලිටන් දාස් / සොවුම්ය සර්කාර් / ශකීබ් අල් හසන් / සබීර් රහමන් සහ මුස්ටෆිසුර් රහමන් ද ඇතුලත්.\nටයිජුල් ඉස්ලාම් / මෙහෙදි හසන් / තක්සින් අහමඩ් / මොසදෙක් හුසේන් / නසීර් හුසේන් සහ ශෆියුල් ඉස්ලාම් සංචිතයේ සෙසු ක්‍රීඩකයන් වනවා.",
       "URL": "https://www.hirunews.lk/sports/168855/බංග්ලාදේශ-ටෙස්ට්-සංචිතයෙන්-ප්‍රබලයන්-දෙදෙනෙක්-ඉවතට",
       "Category": "Sports",
       "Parent URL": "https://www.hirunews.lk/sports/all-news.php?pageID=306"
}