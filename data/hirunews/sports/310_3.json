{
       "Source": "hirunews",
       "Timestamp": "Sunday, 06 August 2017 - 10:41",
       "Headline": "දිමුත් කරුණාරත්නගෙන් ශතකයක්",
       "News Content": "සංචාරක ඉන්දීය කණ්ඩායම සහ ශ්‍රී ලංකාව අතර දෙවන ටෙස්ට් ක්‍රිකට් තරගයේ 4 වන දිනය කොළඹ එස් එස් සී ක්‍රීඩාංගණයේදී දැන් පැවැත්වෙනවා.\nසිය දෙවන ඉනිම වෙනුවෙන් පන්දුවට පහරදෙන ශ්‍රී ලංකාව මේවන විට කඩුලු 2 ක් දැවී ලකුණු 230 ක් ලබා සිටිනවා.\nදිමුත් කරුණාරත්න සිය 6 වන ටෙස්ට් ශතකය ලබා ගැනීමට ද මීට මොහොතකට පෙර සමත්වුනා.\nඔහු මේවන විට ලකුණු 103 ක් ලබා පන්දුවට පහරදෙමින් සිටින අතර හතරේ පහර 13 ක් ද දිමුත් කරුණාරත්නගේ ශතකයට ඇතුලත් වුනා.\nමලින්ද පුෂ්පකුමාර ලකුණු 16 යි.\nසිය තුන්වන ටෙස්ට් ශතකය රැස් කළ කුසල් මෙන්ඩිස් ලකුණු 110 කට දැවී ගිය අතර දිමුත් කරුණාරත්න සහ කුසල් මෙන්ඩිස් දෙවන කඩුල්ල සඳහා රැස් කළ ලකුණු සංඛ්‍යාව 191 ක්.\nතරගයේ පළමු ඉනිමේදී ඉන්දියාව කඩුලූ 9 ක් දැවී ලකුණු 622 ක් රැස් කළ අතර, ශ්‍රී ලංකාව මුල් ඉනිම සඳහා ලබාගත්තේ ලකුණු 183 ක් පමණයි.",
       "URL": "https://www.hirunews.lk/sports/167747/දිමුත්-කරුණාරත්නගෙන්-ශතකයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=310"
}