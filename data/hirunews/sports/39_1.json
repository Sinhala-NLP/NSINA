{
       "Source": "hirunews",
       "Timestamp": "Monday, 25 October 2021 - 23:03",
       "Headline": "ළහිරු කුමාර සහ ලිටන් දාස් අතර ගැටුම සමථයකට",
       "News Content": "අයි.සී.සී පන්දුවාර 20 ලෝක කුසලාන තරඟාවලියේ ඊයෙ පැවති ශ්‍රී ලංකාව සහ බංග්ලාදේශය අතර තරගය අතරතුර දී ක්‍රීඩාපිටිය මැද ගැටුමකට මැදි වූ ශ්‍රී ලංකා වේග පන්දු යවන ක්‍රීඩක ළහිරු කුමාර සහ බංග්ලාදේශ කණ්ඩායමේ ලිටන් දාස් අතර අනවබෝධය සමථයකට පත් වූ බව වාර්තා වනවා.\nශ්‍රී ලංකා කණ්ඩායමේ වේගපන්දු යැවීමේ පුහුණුකරු චමින්ද වාස් කියා සිටියේ ඊයේ සවසම ලහිරු කුමාර ගොස් ලිටන් දාස් හමුවී සිදුවීම සම්බන්ධයෙන් ඔහුගේ කනගාටුව ප්‍රකාශ කළ බවයි.\nවේග පන්දු යවන්නන් ලෙස උද්වේගකර බව සෑම විට ම තිබිය යුතු වුවත් ඊයේ ක්‍රීඩාපිටිය මැද දී ඇතිවූ සිද්ධිය අතිශයින් අනවශ්‍ය එකක් බවයි ඔහු වැඩිදුරටත් පවසා සිටියේ.",
       "URL": "https://www.hirunews.lk/sports/286056/ළහිරු-කුමාර-සහ-ලිටන්-දාස්-අතර-ගැටුම-සමථයකට",
       "Category": "Sports",
       "Parent URL": "https://www.hirunews.lk/sports/all-news.php?pageID=39"
}