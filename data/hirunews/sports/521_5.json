{
       "Source": "hirunews",
       "Timestamp": "Monday, 05 August 2013 - 8:22",
       "Headline": "දකුණු අප්‍රිකාවට විස්සයි විස්ස තරගාවලියේ ජය.",
       "News Content": "ශ්‍රී ලංකා කණ්ඩායම සමග පැවති දෙවන විස්සයි විස්ස තරගය ලකුණු 22 කින් ජය ගැනීමට සංචාරක දකුණු අප්‍රිකානු කණ්ඩායම ඊයේ (04) සමත් වුණා. හම්බන්තොට - සූරියවැව මහින්ද රාජපක්ෂ ක්‍රීඩාංගනයේ පැවති තරගයේ මුලින්ම පන්දුවට පහරදුන් දකුණු අප්‍රිකානු කණ්ඩායම නියමිත පන්දුවාර විස්ස අවසානයේ කඩුළු 06 ක් දැවී ලකුණු 145 ක් ලබා ගත්තා. එහිදී ඬේවිඞ් මිලර් ලබාගත් ලකුණු සංඛ්‍යාව 36 ක්. පන්දු යැවීමේදී කුලසේකර සහ සචිත්‍ර සේනානායක කඩුළු 02 බැගින් බිඳ හෙළුවා. පිළිතුරු ඉනිම ක්‍රීඩා කළ ශ්‍රී ලංකා කණ්ඩායමට නියමිත පන්දුවාර විස්ස අවසානයේ කඩුළු 07 ක් දැවී ලබා ගැනීමට හැකිවූයේ ලකුණු 123 ක් පමණයි. හුදෙකලා සටනක නිරත වූ සංගක්කාර ලකුණු 39 ක් ලබා ගත්තා. මේ අනුව දෙරට අතර පැවති විස්සයි විස්ස තරගාවලියේ ජය 02 ට 0 ක් ලෙස දකුණු අප්‍රිකාවට හිමිවුණා. දෙරට අතර අවසන් විස්සයි විස්ස තරගය හෙට හම්බන්තොටදී පැවැත්වීමට නියමිතයි.",
       "URL": "https://www.hirunews.lk/sports/64440/දකුණු-අප්‍රිකාවට-විස්සයි-විස්ස-තරගාවලියේ-ජය",
       "Category": "Sports",
       "Parent URL": "https://www.hirunews.lk/sports/all-news.php?pageID=521"
}