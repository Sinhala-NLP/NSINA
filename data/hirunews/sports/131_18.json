{
       "Source": "hirunews",
       "Timestamp": "Friday, 01 November 2019 - 17:10",
       "Headline": "T 20 තරඟාවලියේ ජය කැන්ගරුවන්ට",
       "News Content": "ශ්‍රී ලංකාව සමඟ පැවති විස්සයි විස්ස තරඟාවලිය තුනට බිංදුවක් ලෙස ජයගැනීමට ඕස්ට්‍රේලියාව අද සමත්වුණා.\nඒ ශ්‍රී ලංකාව සමඟ පැවති අවසන් විස්සයි විස්ස තරඟය කඩුලු 7කින් ජයගනිමින්.\nමෙල්බර්න් හි පැවති තරඟයේ කාසියේ වාසිය දිනා පළමුව පන්දුවට පහරදුන් ශ්‍රී ලංකා කණ්ඩායම පන්දු වාර 20 අවසානයේ ලබාගත්තේ ලකුණු 143 ක් පමණයි.\nඑහිදී කුසල් ජනිත් ලකුණු 57ක් සහ අවිෂ්ක ප්‍රනාන්දු ලකුණු 20ක් රැස් කළා.\nඅනෙත් කිසිදු ක්‍රීඩකයකුට ලකුණු 20 සිමාව පසු කිරීමට ඕස්ට්‍රේලියා පන්දු යවන්නන් ඉඩ ලබා දුන්නේ නැහැ.\nපන්දු යැවීමේදී මිචෙල් ස්ටාර්ක්,කේන් රිචඩ්සන් සහ පැට් කමින්ස් කඩුලු 2ක බැගින් බිඳහෙළුවා.\nපිලිතුරු ඉනිම වෙනුවෙන් පන්දුවට පහර දුන් ඕස්ට්‍රේලියානු කණ්ඩායම පන්දුවාර 17යි පන්දු 4 ක් තුළ කඩුලු 3ක් දැවී ලකුණු 145ක් ලබා ගනිමින් තරඟයේ ජය හිමි කර ගත්තා.\nඩේවිඩ් වෝනර් නොදැවී ලකුණු 50ක් ලබාගත්තා. ආරොන් ෆින්ච් ලකුණු 37 ක් ලබා ගැනීමට සමත් වුනා.\nතරඟ තුනකින් සමන්විත තරඟයේ තරඟාවලියේ විරයා සම්මානය ඩේවිඩ් වෝනර්ට හිමි වුනා.",
       "URL": "https://www.hirunews.lk/sports/227410/t-20-තරඟාවලියේ-ජය-කැන්ගරුවන්ට",
       "Category": "Sports",
       "Parent URL": "https://www.hirunews.lk/sports/all-news.php?pageID=131"
}