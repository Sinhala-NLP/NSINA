{
       "Source": "hirunews",
       "Timestamp": "Tuesday, 02 April 2013 - 19:08",
       "Headline": "අයි.පී.එල්. සමාරම්භය  අද.",
       "News Content": "6 වන වතාවටත් සංවිධාන කෙරෙන ඉන්දීය ප්‍රිමියර් ලීග් තරගාවලියේ සමාරම්භක උත්සවය අද ශ්‍රී ලංකාවේ වේලාවෙන් රාත්‍රී 7 ට කොල්කටා හි සෝල්ට් ලේක් ක්‍රීඩාංගණයේ දී පැවැත්වෙනවා. කොල්කටා හි විශාලතම ක්‍රීඩාංගණය වන මෙහි නරඹන්නන් එක්ලක්ෂ 20,000කට සහභාගි වීමේ හැකියාව පවතිනවා. කොල්කටා නයිට්රයිඩර්ස් පිළේ හිමිකරු බොලිවුඞ් සුපිරි නළු ෂාරුක් ඛාන් කියා සිටියේ අද පැවැත්වෙන අයි.පී.එල්. සමාරම්භක උත්සවය මෙතෙක් නොදුටු චමත්කාරජනක සංදර්ශනයක් වනු ඇති බවයි. ෂාරුක් ඛාන්, කත්‍රිනා කයිෆ් සහ දීපිකා පදුකෝන් ඇතුළු ඉන්දීය සුපිරි තරු සමාරම්භක උත්සවයට එක්වීම විශේෂත්වයක්.\nමෙවර අයි.පී. එල්. තරඟාවලියට කණ්ඩායම් 9 ක් තරඟ වදින අතර තරඟ 76 ක් පැවැත්වීමට නියමිතයි. පළමු තරඟය හෙට පැවැත්වෙන්නේ කොල්කටා නයිට් රයිඩර්ස් සහ දිල්ලි ඩෙයාර් ඩෙවිල්ස් කණ්ඩායම අතරයි.",
       "URL": "https://www.hirunews.lk/sports/56436/අයි-පී-එල්-සමාරම්භය-අද",
       "Category": "Sports",
       "Parent URL": "https://www.hirunews.lk/sports/all-news.php?pageID=543"
}