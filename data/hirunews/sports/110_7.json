{
       "Source": "hirunews",
       "Timestamp": "Sunday, 01 March 2020 - 13:00",
       "Headline": "කොදෙව් ශ්‍රී ලංකා තෙවන එක්දින තරඟයේදී කණ්ඩායම් දෙකේම වෙනසක්",
       "News Content": "සංචාරක බටහිර ඉන්දීය කොදෙව් පිල හා ශ්‍රී ලංකාව අතර තුන්වන සහ අවසාන එක්දින තරගය පල්ලෙකැලේ ජාත්‍යන්තර ක්‍රීඩාංගණයේදී දිවා රාත්‍රී තරගයක් ලෙස අද පැවැත්වෙනවා.\nතරගාවලියේ දෙකට බින්දුවක් ලෙස ඉදිරියෙන් සිටින්නේ ශ්‍රී ලංකාවයි. අද තරගය සඳහා දසුන් ශානක පිතිකරුවෙකු ලෙස එක්විය හැකි අතර, නුවන් ප්‍රදීප් වෙනුවට ළහිරු කුමාර එක් කිරීමට ඉඩ ඇති බවයි වාර්තාවන්නේ.\nකොදෙව් පිල සිය කණ්ඩායමට දඟ පන්දු යවන්නෙකු ලෙස හේඞ්න් වොල්ෂ් එක් කිරීමට අපේක්ෂා කරනවා.\nබටහිර ඉන්දීය කොදෙව් කණ්ඩායම ශ්‍රී ලංකාවේදී සහභාගිවූ පසුගිය එක්දින තරග අටෙන්ම පරාජයට පත්වී ඇති අතර, අවසන් වරට ඔවුන් ජයග්‍රහණයක් වාර්තා කළේ 2005 වසරේ ෂිවනරීන් චන්ද්‍රපෝල්ගේ නායකත්වය යටතේයි.",
       "URL": "https://www.hirunews.lk/sports/235552/කොදෙව්-ශ්‍රී-ලංකා-තෙවන-එක්දින-තරඟයේදී-කණ්ඩායම්-දෙකේම-වෙනසක්",
       "Category": "Sports",
       "Parent URL": "https://www.hirunews.lk/sports/all-news.php?pageID=110"
}