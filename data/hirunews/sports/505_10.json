{
       "Source": "hirunews",
       "Timestamp": "Wednesday, 06 November 2013 - 13:16",
       "Headline": "ශ්‍රී ලංකා ක්‍රිකට් පුහුණුකරු තේරීමේ සම්මුඛ පරීක්ෂණ අද.",
       "News Content": "ශ්‍රී ලංකා ක්‍රිකට් කණ්ඩායමේ පුහුණුකරු තෝරා ගැනීම සඳහා වන සම්මුඛ පරීක්ෂණ අද පස්වරුවේදී ශ්‍රී ලංකා ක්‍රිකට් ආයතනයේදී පැවැත්වෙනවා. දෙස් විදෙස් අයදුම්කරුවන් 11 දෙනෙකු අතරින් 05 දෙනෙකු අද (06) පැවැත්වෙන සම්මුඛ පරීක්ෂණය සඳහා කැඳවා ඇති බව සඳහන්. මාවන් අතපත්තු, රුවන් කල්පගේ සහ රොමේෂ් කළුවිතාරණ දේශීය අයදුම්කරුවන් ලෙස මෙම සම්මුඛ පරීක්ෂණයට සහභාගී වනු ඇති. විදෙස් අයදුම්කරුවන් ලෙස මීට එක්වන්නේ  ඕස්ට්‍රේලියානු වත්මන් පුහුණුකරු ස්ටීව් රික්සන් සහ එංගලන්ත සසෙක්ස් ප්‍රාන්ත ක්‍රිකට් කණ්ඩායමේ පුහුණුකරු වන දකුණු අප්‍රිකාවේ මාක් ඬේව්ස්. ඔවුන් රංජිත් ප්‍රනාන්දුගේ ප්‍රධානත්වයෙන් යුත් කමිටුව හමුවේ සම්මුඛ පරීක්ෂණයට මුහුණ දෙනු ඇති.",
       "URL": "https://www.hirunews.lk/sports/70820/ශ්‍රී-ලංකා-ක්‍රිකට්-පුහුණුකරු-තේරීමේ-සම්මුඛ-පරීක්ෂණ-අද",
       "Category": "Sports",
       "Parent URL": "https://www.hirunews.lk/sports/all-news.php?pageID=505"
}