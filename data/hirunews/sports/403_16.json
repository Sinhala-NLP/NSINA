{
       "Source": "hirunews",
       "Timestamp": "Friday, 24 June 2016 - 7:10",
       "Headline": "අනිල් කුම්බ්ලේ ඉන්දීය පිලේ ප්‍රධාන පුහුණුකරු ධුරයට",
       "News Content": "අනිල් කුම්බ්ලේ ඉන්දීය ක්‍රිකට් කණ්ඩායමේ ප්‍රධාන පුහුණුකරු ලෙස පත් කර තිබෙනවා.\nඑය මූලිකව වසරක කාලයක් සදහා බලපැවැත්වෙනු ඇති.\nකුම්බ්ලේගේ පළමු වගකීම වන්නේ තරග 4 කින් යුත් බටහිර ඉන්දීය කොදෙව් ටෙස්ට් චාරිකාවයි.\nඉන්දීය ක්‍රිකට් පිලේ අධ්‍යක්ෂවරයා ලෙස රවී ශාස්ත්‍රිගේ කාලසීමාව පසුගිය විස්සයි විස්ස ලෝක කුසලාන තරගාවලියෙන් අවසන් වුණා.\nඒ අනුව, ඉන්දීය පිලේ ක්‍රීඩකයන් මෙහෙයවීම සදහා ප්‍රධාන පුහුණුකාර තනතුරට අයදුම්පත් කැදවූ අතර, ඒ සදහා 57 දෙනෙකු ඉදිරිපත්ව සිටියා.\nපසුව, ඉන් 21 දෙනෙකු කෙටි ලැයිස්තුවකට ඇතුළත් කෙරුණු අතර දැන් එම තනතුරට පත් කළ අනිල් කුම්බ්ලේ ඒ අතර නොසිටීම විශේෂත්වයක්.",
       "URL": "https://www.hirunews.lk/sports/136304/අනිල්-කුම්බ්ලේ-ඉන්දීය-පිලේ-ප්‍රධාන-පුහුණුකරු-ධුරයට",
       "Category": "Sports",
       "Parent URL": "https://www.hirunews.lk/sports/all-news.php?pageID=403"
}