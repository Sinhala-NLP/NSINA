{
       "Source": "hirunews",
       "Timestamp": "Saturday, 04 December 2021 - 13:41",
       "Headline": "නවසීලන්ත පන්දු යවන්නෙක් ටෙස්ට් ඉනිමක කඩුලු 10 ම දවාගනී",
       "News Content": "ඉන්දියාව සමඟ මුම්බායි හි පැවැත්වෙන දෙවන ටෙස්ට් තරගයේ දී නවසීලන්ත පිලේ පන්දු යවන්නෙකු වන ඉජාස් පටෙල් ඉන්දීය මුල් ඉනිමේ කඩුලු 10 ම දවාගැනීමට සමත්වුණා.\nපන්දු වාර 47 යි පන්දු 5 ක් යවමින් නිලකුණු පන්දු වාර 12 ක් සමඟ ලකුණු 119 ක් ලබාදී ඔහු එම කඩුලු 10 බිඳ හෙලුවා.\nඑය, ජාත්‍යන්තර ටෙස්ට් ක්‍රිකට් තරගයක ඉනිමකදී පන්දු යවන්නෙකු කඩුලු 10 දවාලූ තුන්වන අවස්ථාවයි.\nමීට පෙර එංගලන්ත ක්‍රීඩක ජිම් ලේකර් 1956 වසරේ ඕස්ටේ්‍රලියාවට එරෙහිව ඉනිමක කඩුලු 10 ම දවාලූ අතර, ඉන්දීය ක්‍රීඩක අනිල් කුම්බ්ලේ පාකිස්ථානයට එරෙහිව 1999 වසරේදී එම දස්කම දැක්වීමට සමත්වුණා.",
       "URL": "https://www.hirunews.lk/290005/නවසීලන්ත-පන්දු-යවන්නෙක්-ටෙස්ට්-ඉනිමක-කඩුලු-10-ම-දවාගනී",
       "Category": "Sports",
       "Parent URL": "https://www.hirunews.lk/sports/all-news.php?pageID=34"
}