{
       "Source": "hirunews",
       "Timestamp": "Wednesday, 22 September 2021 - 8:39",
       "Headline": "රාජස්ථාන් පිලට තියුණු ජයක්",
       "News Content": "ඩුබායිහි දී ඊයේ පැවති ඉන්දීය ප්‍රීමියර් ලීග් තරගාවලියේ තරගයකින් පන්ජාබ් කිංග්ස් පිල පරදවා ලකුණු දෙකක තියුණු ජයක් වාර්තා කිරීමට රාජස්ථාන් රෝයල්ස් පිල සමත් වුණා.\nරාජස්ථාන් පිල සිය පන්දුවාර විස්ස තුළ දී සියලු ක්‍රීඩකයින් දැවී ලකුණු 185ක් රැස්කළ අතර, අර්ෂදීප් සිං ලකුණු 32කට කඩුලු 05ක් ද මොහොමඩ් ෂමී ලකුණු 21කට කඩුලු 03ක් ද බිඳ හෙලුවා.\nලකුණු 186 ක ඉලක්කයක් හඹාගිය පන්ජාබ් කිංග්ස් පිලට අවසන් පන්දුවාර දෙකේ දී කඩුලු 08ක් අතැති ව ලකුණු 08ක් පමණක් රැස්කළ යුතු වූවත්, ඔවුන් සිය පන්දුවාර විස්ස අවසන් කළේ කඩුලු 04ක් දැවී ලකුණු 183ක් ලබා ගනිමින්.\nඅවසන් පන්දුවාරයේදී කාර්තික් ත්‍යාගි කඩුලු 02ක් බිඳ හෙලුවේ එක් ලකුණක් පමණක් ලබාදෙමින්.",
       "URL": "https://www.hirunews.lk/sports/282890/රාජස්ථාන්-පිලට-තියුණු-ජයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=42"
}