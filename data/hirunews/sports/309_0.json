{
       "Source": "hirunews",
       "Timestamp": "Friday, 11 August 2017 - 12:31",
       "Headline": "දික්වැල්ලගේ කඳුරට මංගල තරගය හෙට ඇරඹේ",
       "News Content": "ශ්‍රී ලංකා පිලේ නවක ක්‍රීඩක නිරෝෂන් දික්වැල්ලගෙන් ඉදිරියේදී විශිෂ්ඨ දස්කම් අපේක්ෂා කල හැකි බව ක්‍රික් ඉන් ෆෝ ක්‍රීඩා විචාරයක් මගින් පෙන්වා දෙනවා.\nපල්ලේකැලේ දී හෙට (12) ආරම්භ වන ඉන්දු - ශ්‍රී ලංකා තුන්වන ටෙස්ට් තරගය නිරෝෂන් දික්වැල්ල සිය උපන් ගමේදී මුහුණදෙන ප්‍රථම ජාත්‍යන්තර තරගයයි.\nමහනුවර ත්‍රිත්ව විද්‍යාලයේ ආදි ශිෂ්‍යයෙකු වූ දික්වැල්ල ශ්‍රී ලංකා ක්‍රිකට් පිලට පාසල් ක්‍රිකට් තුලින් බිහිවූ තවත් තාරකාවක් බවයි ක්‍රික් ඉන් ෆෝ වෙබ් අඩවිය වෙත වාර්තාවක් ගොනුකරන සිධාර්ත් මොංගියා සදහන් කළේ.\nමේ දක්වා එක්දින තරග 19 කට ක්‍රීඩා කර ඇති නිරෝෂන් දික්වැල්ල ශතක 2 ක් ද ලබාගෙන තිබෙනවා.\nඔහු ටෙස්ට් තරග 9 කට ද ක්‍රීඩා කර තිබෙනවා.",
       "URL": "https://www.hirunews.lk/sports/168172/දික්වැල්ලගේ-කඳුරට-මංගල-තරගය-හෙට-ඇරඹේ",
       "Category": "Sports",
       "Parent URL": "https://www.hirunews.lk/sports/all-news.php?pageID=309"
}