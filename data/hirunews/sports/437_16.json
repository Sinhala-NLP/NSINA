{
       "Source": "hirunews",
       "Timestamp": "Saturday, 05 December 2015 - 18:44",
       "Headline": "ශ්‍රී ලංකාවට එරෙහි පුහුණු තරගයේ ජය නවසීලන්තයට",
       "News Content": "සංචාරක ශ්‍රී ලංකා කණ්ඩායම සහ නවසීලන්ත ක්‍රිකට් සභාපතිවරයාගේ පිල අතර පැවති තුන්දින පුහුණු තරඟය ජය පරාජයෙන් තොරව අද අවසන් වුණා.\nශ්‍රී ලංකාව පළමු ඉනිමට ලකුණු 193 ක් ද දෙවන ඉනිම සඳහා කඩුලූ 6 ක් දැවී ලකුණු 226 ක් ද රැස් කළා.\nශ්‍ර‍්‍රී ලංකාව වෙනුවෙන් පළමු සහ දෙවන ඉනිම්වලදී දිමුත් කරුණාරත්න, උදාර ජයසුන්දර, කිතුරුවන් විතානගේ සහ නායක ඇන්ජලෝ මැතිව්ස් අර්ධ ශතක වාර්තා කිරීම විශේෂත්වයක්.\nඅද තරඟය නතර කරන විට සිය පළමු ඉනිම ක්‍රීඩා කළ නවසීලන්ත ක්‍රිකට් සභාපතිවරයාගේ පිල කඩුලූ 8 ක් දැවී රැස් කර ගෙන සිටි ලකුණු සංඛ්‍යාව 399 ක්. නවසීලන්තයේ ක්වීන්ස්ටවුන්හිදීයි තරගය පැවැත්වුනේ.\nශ්‍රී ලංකාව සහ නවසීලන්තය අතර පළමු ටෙස්ට් ක්‍රිකට් තරඟය ලබන 10 වනදා ඩනඞීන් හිදී ආරම්භවීමට නියමිතයි.",
       "URL": "https://www.hirunews.lk/sports/121427/ශ්‍රී-ලංකාවට-එරෙහි-පුහුණු-තරගයේ-ජය-නවසීලන්තයට",
       "Category": "Sports",
       "Parent URL": "https://www.hirunews.lk/sports/all-news.php?pageID=437"
}