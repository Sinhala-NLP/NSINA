{
       "Source": "hirunews",
       "Timestamp": "Thursday, 12 February 2015 - 19:36",
       "Headline": "සුදු පන්දුවේ ශූරයන් තෝරන කුසලාන සටන ඇරඹේ",
       "News Content": "11 වන ලෝක කුසලාන ක්‍රිකට් තරඟාවලියේ සමාරම්භක උත්සව  ඕස්ට්‍රේලියාවේ මෙල්බර්න් නුවර සහ නවසීලන්තයේ ක්‍රයිස්චර්ච් හිදී පැවැත්වුණා. නවසීලන්තයේ ක්‍රයිස්චර්ච් හි පැවති සමාරම්භක උත්සවයට කුඩා ළමයින් සහ නවසීලන්තයේ විවිධ ක්ෂේත්‍රයන්හි සුවිශේෂී දක්ෂතා දැක්වූ පුද්ගලයින් සහභාගීවීමද විශේෂත්වයක්. එමෙන්ම  ඕස්ට්‍රේලියාවේ මෙල්බර්න් නුවර පැවති සමාරම්භක උත්සවයට ලෝක කුසලානයට තරඟ වදින රටවල් නියෝජනය කරමින් ගීත සහ නර්ථන ඇතුළත් කර තිබූ අතර, පසුව  ඕස්ට්‍රේලියාවේ ජනප්‍රිය සංගීතවේදීන් ඉදිරිපත් කළ සංගීත සංදර්ශනයක්ද පැවැත්වුණා. ක්‍රයිස්චර්ච් හා මෙල්බර්න් හි පැවති සමාරම්භක උත්සවවලට සෑම කණ්ඩායමක්ම නියෝජනය කරමින් ක්‍රීඩකයින් ඊට සහභාගී වී සිටියා.\nමෙවර ලෝක කුසලන ක්‍රිකට් තරඟාවලියේ සමාරම්භක තරඟය ලෙස ශ්‍රී ලංකාව සහ නවසීලන්තය අතර තරඟය ලබන 14 වැනිදා ක්‍රයිස්චර්ච් හිදි පැවැත්වීමට නියමිතයි.",
       "URL": "https://www.hirunews.lk/sports/103278/සුදු-පන්දුවේ-ශූරයන්-තෝරන-කුසලාන-සටන-ඇරඹේ",
       "Category": "Sports",
       "Parent URL": "https://www.hirunews.lk/sports/all-news.php?pageID=488"
}