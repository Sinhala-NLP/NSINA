{
       "Source": "hirunews",
       "Timestamp": "Friday, 20 May 2022 - 8:06",
       "Headline": "ගුජරාට් ටයිටන්ස් පිලට කඩුලු අටක පරාජයක්",
       "News Content": "මුම්බායි වන්කඩේ ක්‍රීඩාංගණයේ ඊයේ පැවති අයි.පී.එල්. තරගයේ දී ගුජරාට් ටයිටන්ස් පිල කඩුලු අටකින් පරාජයට පත් කරමින් රෝයල් චැලෙන්ජර්ස් බැංගලෝර් පිල ප්‍රසාද ලකුණු සටහනේ මුල් කණ්ඩායම් 4 අතරට පැමිණීමට සමත්වුණා.\nගුජරාට් පිල සිය පන්දු වාර විස්ස තුළ කඩුලු පහකට ලකුණු 168 ක් රැස් කළ අතර, එහිදී ජොෂ් හේස්ල්වුඩ් ලකුණු 39 කට කඩුලු දෙකක් බිඳ හෙලුවා.\nවනිඳු හසරංග සිය පන්දු වාර හතර තුළ ලකුණු 25 ක් පමණක් ලබා දී ඩේවිඩ් මිලර්ගේ කඩුල්ල දවාලීමට සමත් වුණා.\nබැංගලෝර් පිල පන්දු වාර 18 යි පන්දු 4ක දී කඩුලු 2 ක් දැවී ලකුණු 170 ක් ලබමින් තරගයේ ජය හිමිකර ගත්තා. විරාට් කෝලි ලකුණු 73 යි.",
       "URL": "https://www.hirunews.lk/sports/304790/ගුජරාට්-ටයිටන්ස්-පිලට-කඩුලු-අටක-පරාජයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=20"
}