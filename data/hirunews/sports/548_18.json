{
       "Source": "hirunews",
       "Timestamp": "Friday, 08 March 2013 - 9:52",
       "Headline": "කාසියේ වාසිය ශ්‍රී ලංකාවට.",
       "News Content": "සංචාරක බංග්ලාදේශ කණ්ඩායම සහ ශ්‍රී ලංකාව අතර පැවැත්වෙන තරග දෙකකින් යුත් ටෙස්ට් තරගාවලියේ පළමු තරගය ගාල්ල ජාත්‍යන්තර ක්‍රීඩාංගනයේදී මේ වනවිට ආරම්භ වී තිබෙනවා. කාසියේ වාසිය දිනාගත් ශ්‍රී ලංකා නායක ඇන්ජලෝ මැතිව්ස් මුලින්ම පන්දුවට පහරදීමට තීරණය කළා. මැතිව්ස් ශ්‍රී ලංකා ටෙස්ට් කණ්ඩායමට නායකත්වය ලබාදෙන පළමු තරගයද මෙය වනවා. ශ්‍රී ලංකාව වෙනුවෙන් කිත්රුවන් විතානගේ අද ටෙස්ට් වරම් හිමිකර ගැනීමද විශේෂත්වයක්. මෙරට ක්‍රිකට් ඉතිහාසයේ ටෙස්ට් තරගයකට නායකත්වය ලබාදෙන ලාබාලතම නායකයා ලෙස වාර්තා පොත් අතරට එක්වීමට ඇන්ජලෝ මැතිව්ස්ට (25) අද (08) අවස්ථාව හිමිවුණා.",
       "URL": "https://www.hirunews.lk/sports/54797/කාසියේ-වාසිය-ශ්‍රී-ලංකාවට",
       "Category": "Sports",
       "Parent URL": "https://www.hirunews.lk/sports/all-news.php?pageID=548"
}