{
       "Source": "hirunews",
       "Timestamp": "Wednesday, 28 February 2018 - 18:35",
       "Headline": "ආරම්භක පිතිකරුවෙකුට තරඟ තහනමක්",
       "News Content": "පකිස්ථාන ක්‍රිකට් කණ්ඩායමේ ආරම්භක පිතිකරු ශසයිබ් හසන්ට වසරක තරග තහනමක් පනවා තිබෙනවා.\nඒ පකිස්ථාන ක්‍රිකට් පාලක මණ්ඩලය විසින් පත් කළ විශේෂ කමිටුවක විමර්ශනයකින් අනතුරුවයි.\nපසුගිය වසරේ පැවති පකිස්ථාන සුපර් ලීග් තරගාවලියේදී තරග පාවාදීමේ චෝදනාවක් ආරම්භක පිතිකරුවාට එල්ලවී තිබෙනවා.\n28 හැවිරිදි ශසයිබ් හසන් කොන්ත්‍රාත් පදනමේ සිටින ක්‍රීඩකයෙකු විසින් රැකිය යුතු නීති රීති පකිස්ථාන සුපර් ලීග් තරගාවලියේදී උල්ලංඝණය කර ඇතැයි චෝදනා පවතිනවා.\nචෝදනාවලට අනුව පැනවු තරග තහනමට අමතරව ආරම්භක පිතිකරුවාට පකිස්ථාන රුපියල් මිලියනයක දඩ මුදලක් ද පනවා ඇතැයි සඳහන්.\nදෙවන වරට පැවති පකිස්ථාන සුපර් ලීග් තරගාවලියේදී කරච්චි කිංග්ස් කණ්ඩායම නියෝජන කළ ශසයිබ් හසන්ට මෙන්ම එම කණ්ඩායමේ තවත් ක්‍රීඩකයන් 6 දෙනෙකුට විවිධ චෝදනා එල්ලවී තිබෙනවා.",
       "URL": "https://www.hirunews.lk/sports/184769/ආරම්භක-පිතිකරුවෙකුට-තරඟ-තහනමක්",
       "Category": "Sports",
       "Parent URL": "https://www.hirunews.lk/sports/all-news.php?pageID=250"
}