{
       "Source": "hirunews",
       "Timestamp": "Thursday, 24 January 2013 - 13:13",
       "Headline": "ආසියාවම නියෝජනය කිරීමට විමුක්තිට වරම්.",
       "News Content": "පසුගිය 19 වැනිදා සහ 20 යන දෙදින තුළ ප්‍රංශයේ පැරිස් නුවර පැවති 2013 කරාතේ ප්‍රිමියර් ලීග් තරගාවලිය නියෝජනය කිරීම සඳහා ශ්‍රී ලංකාවට ද අවස්ථාව හිමිවුණා. ශ්‍රී ලංකාව වෙනුවෙන් කිලෝග්‍රෑම් 60 බර පන්තිය නියෝජනය කරමින් ඊට සහභාගි වූයේ විමුක්ති චාමර ගුණරත්නයි. තරඟාවලිය සඳහා රටවල් 50 ක් නියෝජනය කරමින් තරඟකරුවන් 500 කට ආසන්න සංඛ්‍යාවක් සහභාගි වී තිබෙනවා. ආසියානු රටවල් නියෝජනය කරමින් සහභාගි වූ එකම ක්‍රීඩකයා වූයේද ශ්‍රී ලංකාව නියෝජනය කළ විමුක්ති චාමර ගුණරත්න වීම විශේෂත්වයක්.\n2006 වසරේ ශ්‍රී ලංකාවේ පැවති දකුණු ආසියානු ක්‍රීඩා උළෙලේදී රන් පදක්කමක් දිනාගත් විමුක්ති, 2010 වසරේදී බංග්ලාදේශයේ පැවති කරාතේ තරඟාවලියේදී ලෝකඩ පදක්කමක් දිනාගත්තා.",
       "URL": "https://www.hirunews.lk/sports/52026/ආසියාවම-නියෝජනය-කිරීමට-විමුක්තිට-වරම්",
       "Category": "Sports",
       "Parent URL": "https://www.hirunews.lk/sports/all-news.php?pageID=556"
}