{
       "Source": "hirunews",
       "Timestamp": "Thursday, 10 December 2015 - 10:51",
       "Headline": "නවසීලන්තය කඩුලු 8 කට ලකුණු 409 යි",
       "News Content": "සංචාරක ශ්‍රී ලංකා කණ්ඩායම සහ නවසීලන්තය අතර පළමු ටෙස්ට් ක්‍රිකට් තරයේ පළමු දිනය අද ඩනීඩන්හිදී පැවැත්වුනා.\nදිනය නිමාවන විට පළමු ඉනිම වෙනුවෙන් පන්දුවට පහරදෙමින් සිටි නවසීලන්තය කඩුලු 8 ක් දැවී ලබාසිටි ලකුණු සංඛ්‍යාව 409 ක්.\nමාටින් ගප්ටිල් 156 යි. කේන් විලියම්සන් ලකුණු 88 ක් රැස්කලා. බ්‍රෙන්ඩන් මැකලම් ලකුණු 75 යි.\nඩග් බ්‍රෙස්වෙල් සහ නෙයිල් වැග්නර් පන්දුවට පහරදෙමින් සිටිනවා.\nසුරංග ලක්මාල් / නුවන් ප්‍රදීප් සහ දුෂ්‍යමන්ත චමීර කඩුලු 2 බැගින් බිඳහෙලුවා. සංචාරක ශ්‍රී ලංකා කණ්ඩායම සහ නවසීලන්තය අතර ටෙස්ට් තරගාවලියට තරග 2 ක් ඇතුලත්.\nඅනතුරුව දෙරට අතර එක්දින තරගාවලිය ආරම්භ වන අතර ඊට තරග 5 ක් ඇතුලත් වනවා. ශ්‍රී ලංකා කණ්ඩායමේ නවසීලන්ත සංචාරයට 20 යි 20 තරග දෙකක් ද ඇතුලත්ව තිබෙනවා.",
       "URL": "https://www.hirunews.lk/sports/121725/නවසීලන්තය-කඩුලු-8-කට-ලකුණු-409-යි",
       "Category": "Sports",
       "Parent URL": "https://www.hirunews.lk/sports/all-news.php?pageID=436"
}