{
       "Source": "hirunews",
       "Timestamp": "Wednesday, 02 November 2016 - 15:32",
       "Headline": "පකිස්ථාන කණ්ඩායමට නව පුහුණුකරුවෙක්",
       "News Content": "පකිස්ථාන ක්‍රිකට් කණ්ඩායමේ පන්දු යැවීමේ පුහුණුකරු ලෙස අසාර් මහමුද් පත්කර තිබෙනවා.\nඒ වසර දෙකක කොන්ත්‍රාත් කාලයක් සඳහායි.\nඅසාර් මහමුද් පකිස්ථාන කණ්ඩායමේ හිටපු තුන් ඉරියව් ක්‍රීඩකයකු ද වනවා.\nඑළඹෙන 17 වනදායින් ආරම්භ වන පකිස්ථාන නවසීලන්ත සංචාරයත් සමග නව පන්දු යැවීමේ පුහුණුකරුවා සිය සේවය ආරම්භ කරනු ඇති.\n41 හැවිරිදි අසාර් මහමුද් පළමු වරට පකිස්ථාන කණ්ඩායමට කැඳවනු ලැබුවේ පසුගිය පෙබරවාරි මාසයේ පැවති ආසියානු කුසලාන තරගාවලියටයි.\nමුෂ්ඨාක් අහමඩ් වෙනුවෙන් තාවකාලිකව කැඳවුව ද එතැන් සිට ලෝක කුසලාන 20 යි 20 තරගාවලිය දක්වාම ඔහු මුෂ්ඨාක් අහමඩ් සමග පුහුණු කිරීමේ කටයුතුවල නිරතවුනා.\nඑමෙන්ම පසුගිය අගෝස්තු මාසයේ එංගලන්තය සමග පැවති සීමිත පන්දුවාර තරගාවලියේදීත් අසාර් මොහොමඩ් පකිස්ථාන කණ්ඩායම සමග එක්ව සිටියා.\nඑංගලන්ත සංචාරයෙන් අනතුරුව මේ දක්වා පකිස්ථානයට පන්දු යැවීමේ ස්ථිර පුහුණුකරුවකු නොමැතිවයි කටයුතු කරනු ලැබුවේ.",
       "URL": "https://www.hirunews.lk/sports/146662/පකිස්ථාන-කණ්ඩායමට-නව-පුහුණුකරුවෙක්",
       "Category": "Sports",
       "Parent URL": "https://www.hirunews.lk/sports/all-news.php?pageID=375"
}