{
       "Source": "hirunews",
       "Timestamp": "Sunday, 11 July 2021 - 8:55",
       "Headline": "ශ්‍රී ලංකා ක්‍රිකට් ක්‍රීඩකයින්ට අදත් කොරෝනා පරීක්ෂණ",
       "News Content": "ශ්‍රී ලංකා ක්‍රිකට් කණ්ඩායමේ ක්‍රීඩකයින්ට අද තවත් කොරෝනා පරීක්ෂණයක් සිදුකරන බව ශ්‍රී ලංකා ක්‍රිකට් වෛද්‍ය කමිටුවේ ප්‍රධානී මහාචාර්ය අර්ජුන ද සිල්වා ප්‍රකාශ කළා.\nහිරු ප්‍රවෘත්ති අංශය කළ විමසීමකදී ඔහු කියා සිටියේ ඒ අනුව ඉන්දීය තරගාවලිය සම්බන්ධයෙන් ඉදිරි තීරණ ගැනීමට නියමිත බවයි.\nක්‍රිකට් ආයතනය මීට පෙර ප්‍රකාශ කළේ අනිද්දා පැවැත්වීමට නියමිතව තිබූ දෙරට අතර එක්දින තරගාවලිය ලබන 18 වනදා සහ පන්දු වාර විස්ස තරගාවලිය ලබන 25 වනදා පැවැත්වීමට තීරණය කර ඇති බවයි.\nකෙසේ වෙතත් කණ්ඩායමේ ජෛව බුබුලට එක්වූ සඳුන් වීරක්කොඩිට කොරෝනා ආසාදනය වීමත් සමඟ පුහුණු සංචිතයේ ක්‍රීඩකයින් 13 දෙනා නිරෝධායනයට ලක්කිරීමටයි කටයුතු කෙරුණේ.",
       "URL": "https://www.hirunews.lk/sports/276661/ශ්‍රී-ලංකා-ක්‍රිකට්-ක්‍රීඩකයින්ට-අදත්-කොරෝනා-පරීක්ෂණ",
       "Category": "Sports",
       "Parent URL": "https://www.hirunews.lk/sports/all-news.php?pageID=49"
}