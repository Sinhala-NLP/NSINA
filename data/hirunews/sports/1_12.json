{
       "Source": "hirunews",
       "Timestamp": "Wednesday, 27 September 2023 - 9:07",
       "Headline": "ආසියානු ක්‍රීඩා උළෙලේ පදක්කම්වලින් චීනය පෙරමුණේ",
       "News Content": "ආසියානු ක්‍රීඩා උළෙලේ පදක්කම් සටහනේ පෙරමුණ ගැනීමට සත්කාරක චීනය සමත්ව තිබෙනවා.\nඒ, රන් 53 ක්, රිදී 28 ක් සහ ලෝකඩ 13 ක් සමගින් සමස්ත පදක්කම් 84 ක් හිමිකරගනිමින්.\nඑහි දෙවන ස්ථානයේ පසුවන්නේ දකුණු කොරියාවයි.\nඒ රන් 14, රිදී 16 ක් ලබාගනිමින්.\nඔවුන් ලබාගෙන ඇති ලෝකඩ පදක්කම් 19 ද සමග සමස්ත පදක්කම් 49 ක් දිනාගෙන තිබෙනවා.\nතුන්වන ස්ථානය ලබාගෙන ඇත්තේ ජපානයයි.\nඒ, රන් 8ක්, රිදී 20 ක් සහ ලෝකඩ පදක්කම් 18 ක් ලබාගනිමින්.\nඉන්දියාව පදක්කම් සටහනේ 6 වන ස්ථානයේ පසුවන අතර, ශ්‍රී ලංකාව රිදී පදක්කමක් දිනාගනිමින් 21වන ස්ථානයේ පසුවනවා.",
       "URL": "https://www.hirunews.lk/sports/349518/ආසියානු-ක්‍රීඩා-උළෙලේ-පදක්කම්වලින්-චීනය-පෙරමුණේ",
       "Category": "Sports",
       "Parent URL": "https://www.hirunews.lk/sports/all-news.php?pageID=1"
}