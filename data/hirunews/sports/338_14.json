{
       "Source": "hirunews",
       "Timestamp": "Sunday, 16 April 2017 - 12:39",
       "Headline": "කොල්කටා නයිට්රයිඩර්ස් අයි.පී.එල් පෙරමුණ ගනී",
       "News Content": "ඉන්දිය ප්‍රිමියර් ලීග් තරඟාවලියේ මෙතෙක් පැවති තරඟවලදී කොල්කටා නයිට්රයිඩර්ස් සහ මුම්බායි ඉන්දියන්ස් කණ්ඩායම් ජයග්‍රහණ 3 බැගින් ලබා පෙරමුණේ සිටිනවා.\nදිල්ලි හයිද්‍රාබාද් සහ පන්ජාබ් කණ්ඩායම් ජයග්‍රහණ දෙක බැගින් හිමිකර ගැනීමට සමත් වුණා.\nමේ අතර, මුම්බායි ඉන්දියන්ස් කණ්ඩායම සහ ගුජරාට් ලයන්ස් කණ්ඩායම අතර තරඟායක් මුම්බායි හිදී අද පැවැත්වෙනවා.\nකායික යෝග්‍යතාව පිළිබද ගැටලුවක් නිසා පසුගිය තරඟයට සහභාගි නොවූ ලසිත් මාලිංග අද තරඟය සදහා සහභාගි වනු ඇතැයි අපේක්ෂිතයි.\nතරඟ තුනකට සහභාගි වී එක් ජයග්‍රහණයක් පමණක් ලබා සිටින ගුජරාට් පිල මෙම තරඟායේදී ලකුණු සටහනේ ඉදිරියට යාමට දැඩි උත්සාහයක නිරත වනු ඇති.\nඅයි.පී.එල් තරඟාවලියේ තවත් තරඟයක් බැංගලෝරයේදී අද පැවැත්වෙන අතර, එහිදී තරඟා වදින්නේ විරාට් කෝලිගේ නායකත්වයෙන් යුත් රෝයල් චැලෙන්ජර්ස් බැංගලෝර් කණ්ඩායම සහ පූනේ සුපර් ජයන්ට්ස් කණ්ඩායමයි.",
       "URL": "https://www.hirunews.lk/sports/159290/කොල්කටා-නයිට්රයිඩර්ස්-අයි-පී-එල්-පෙරමුණ-ගනී",
       "Category": "Sports",
       "Parent URL": "https://www.hirunews.lk/sports/all-news.php?pageID=338"
}