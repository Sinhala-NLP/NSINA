{
       "Source": "hirunews",
       "Timestamp": "Saturday, 31 October 2015 - 7:38",
       "Headline": "ලෝක රග්බි කුසලානයේ තෙවැනි ස්ථානය දකුණු අප්‍රිකාවට",
       "News Content": "මෙවර රග්බි ලෝක කුසලාන තරගාවලියේ තුන්වන ස්ථානය සඳහා ඊයේ පැවැති තරඟයෙන් ආර්ජන්ටිනාව පරදවා ලකුණු 24ට 13ක ජයක් ලැබීමට දකුණු අප්‍රිකාව සමත් වුණා. තරඟයේ අර්ධයක් නිම වූ අවස්ථාවේ දකුණු අප්‍රිකාව 16ට බින්දුවක් ලෙස ඉදිරියෙන් සිටියා. එහිදී දකුණු අප්‍රිකානු ක්‍රීඩක බ්‍රයන් හබානා, ලෝක කුසලාන ජයග්‍රහණය සඳහා ජෝනා ලෝමු වාර්තා කළ උත්සාහක ලකුණු 15 සම කිරීමට සමත් වුණා. මෙවර රග්බි ලෝක කුසලාන තරගාවලියේ අවසන් මහා තරඟය අද (31) පැවැත්වෙන්නේ නවසීලන්ත ඕල්බ්ලැක්ස් පිළ සහ  ඕස්ට්‍රේලියානු වොලබීස් කණ්ඩායම් අතරයි. ලෝක කුසලාන අවසන් මහා තරඟයකදී ඕස්ට්‍රේලියාව සහ නවසීලන්තය මුණ ගැසෙන ප්‍රථම අවස්ථාව ද මෙයයි.",
       "URL": "https://www.hirunews.lk/sports/119386/ලෝක-රග්බි-කුසලානයේ-තෙවැනි-ස්ථානය-දකුණු-අප්‍රිකාවට",
       "Category": "Sports",
       "Parent URL": "https://www.hirunews.lk/sports/all-news.php?pageID=443"
}