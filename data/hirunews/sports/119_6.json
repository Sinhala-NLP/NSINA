{
       "Source": "hirunews",
       "Timestamp": "Saturday, 11 January 2020 - 22:54",
       "Headline": "මහජන මුදල් අපතේ යවමින් මන්දගාමීව ඉදිවෙන බණ්ඩාරවෙල ක්‍රීඩාංගනවලට අත්ව ඇති ඉරණම",
       "News Content": "හිටපු ක්‍රීඩා අමාත්‍යවරයා සමයේ බණ්ඩාරවෙල නගරයේ පිහිටි ක්‍රීඩාංගණ කිහිපයකම නවීකරණ කටයුතු ආරම්භ කළත් අද වන විට එම ක්‍රීඩාංගණ වලට අත්ව ඇත්තේ  කණගාටුදායක ඉරණමක්.\nමේ හේතුවෙන් ප්‍රදේශයේ ක්‍රීඩක ක්‍රීඩිකාවන් දැඩි දුෂ්කරතාවට පත්ව තිබෙනවා.\nබණ්ඩාරවෙල මහජන ක්‍රීඩාංගණය ජාත්‍යන්තර මට්ටමේ ක්‍රීඩා පිටියක් ලෙස සංවර්ධනය කරන්නට 2019 මැයි 10දා වැඩ ආරම්භ කලේ මාස 06ක් තුල වැඩ අවසන් කිරීමේ බලාපොරොත්තුවෙන්.\nනමුත් අදට මාස 8ක් ගතවුවත් එම ක්‍රීඩාංගනයේ වැඩ අවසන්ව නොමැති අතර රුපියල් මිලියන 20ක වියදමින් ප්‍රේක්ෂගාරයක් ඉදිකරන්නට මුල් ගල තැබුවත් අද ඇත්තේ ප්‍රේක්ෂකාරය වෙනුවට තැන තැන කැපූ වළවල් සහ පස් ගොඩවල් පමණයි.\nප්‍රදේශයේ පාරවල් හදන මුවාවෙන් පස් වලින් වැසි යද්දී බලධාරීන් මේ සිදු කරන්නේ ක්‍රීඩක ක්‍රීඩිකාවන්ගේ දස්කම් ද තම අදුරදර්ශී ක්‍රියා පිළිවෙතින් වසා දමන්න ද ?\nමහජන මුදල් අපතේ යවමින් බලධාරීන් කරනා මෙම විනාසයට ඉක්මන් විසදුමක් ලබාදෙන්නට නව ක්‍රීඩා අමාත්‍යවරයාට හෝ නොහැකි වුවහොත් බන්ඩාරවෙල ක්‍රීඩක ක්‍රිඩිකාවන්ගේ හෙට දවසට කාගේනම් පිහිටක්ද ?",
       "URL": "https://www.hirunews.lk/sports/232092/මහජන-මුදල්-අපතේ-යවමින්-මන්දගාමීව-ඉදිවෙන-බණ්ඩාරවෙල-ක්‍රීඩාංගනවලට-අත්ව-ඇති-ඉරණම",
       "Category": "Sports",
       "Parent URL": "https://www.hirunews.lk/sports/all-news.php?pageID=119"
}