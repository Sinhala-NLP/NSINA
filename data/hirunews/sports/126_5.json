{
       "Source": "hirunews",
       "Timestamp": "Thursday, 05 December 2019 - 19:39",
       "Headline": "දකුණු ආසියානු ක්‍රීඩා උළෙලෙන් ශ්‍රී ලංකාවට තවත් රන් පදක්කම් 04 ක්",
       "News Content": "නේපාලයේ කත්මණ්ඩු නුවර පැවත්වෙන 13 වන දකුණු ආසියානු ක්‍රීඩා උළෙලේ අද පැවති මළල ක්‍රිඩා ඉසව්  වලින් රන්පදක්කම් 04ක් දිනා ගැනිමට ශ්‍රී ලංකා ක්‍රීඩක ක්‍රිඩිකාවන් සමත්වුනා.\nමිටර 400 පිිරිමි සහ කාන්තා ඉසව්වේන් රන් පදක්කම දිනා ගැනිමට අරුණ දර්ශන සහ දිල්ෂි කුමාරසිංහ සමත් වු අතර කාන්තා මිටර සියය කඩුලූ මතින් දිවිමේ තරගයේ දි රන්පදක්කම දිනාගත්තේ ලක්ෂිකා සුගන්ධියි.\nඑමෙන්ම, පිරිමි නිදහස් ආර පිරිමි ඉසව්වෙන් රන් පදක්කම දිනා ගැනීමට මැතිව් අබේසිංහ සමත් වූ අතර, බර ඉසිලීමේ ඉසව්වෙන් කිලෝග්‍රෑම් 55 බර පන්තියෙන් රන් පදක්කම දිනා ගැනීමට ඩිලංක ඉසුරු අද සමත් වුණා.\nකාන්තා තුන්පිම්ම ඉසව්ව නියෝජන කල හසිනි ප්‍රබෝධා බාලසුරිය එහි රන්පදක්කම හිමිකරගත්තා.\nඒ අනුව පාකිස්ථානය අභිබවා පදක්කම් සටහනේ තුන්වන ස්ථානයට පැමිණිමට ශ්‍රී ලංකාව සමත් වුනේ රන් පදක්කම් 13 ක් රිදි පදක්කම් 29 ක් සහ ලෝකඩ පදක්කම් 46 ක් ලබාගනිමින්.\nරන් පදක්කම් 45 ක් ලබා ගත් ඉන්දියාව පදක්කම් සටහනේ පෙරමුණේ පසුවන අතර දෙවැනි ස්ථානයේ රැදි සිටින්නේ රන් පදක්කම් 34 ක් ලබා සිටින නේපාලයයි.",
       "URL": "https://www.hirunews.lk/sports/229635/දකුණු-ආසියානු-ක්‍රීඩා-උළෙලෙන්-ශ්‍රී-ලංකාවට-තවත්-රන්-පදක්කම්-04-ක්",
       "Category": "Sports",
       "Parent URL": "https://www.hirunews.lk/sports/all-news.php?pageID=126"
}