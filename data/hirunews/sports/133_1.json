{
       "Source": "hirunews",
       "Timestamp": "Sunday, 27 October 2019 - 8:16",
       "Headline": "කැන්ගරුවන්ට එරෙහි ශ්‍රී ලංකා විස්සයි විස්ස සටන අද ඇරඹේ",
       "News Content": "ශ්‍රී ලංකාව සහ ඕස්ටේ්‍රලියාව අතර විස්සයි විස්ස ජාත්‍යන්තර තරගාවලිය ඇඩිලේඩ් හිදී අද ආරම්භ වනවා.\nලසිත් මාලිංගගේ නායකත්වයෙන් යුත් ශ්‍රී ලංකා කණ්ඩායම දැඩි ආත්ම විශ්වාසයකින් තරගාවලියට අවතීර්ණ වන්නේ යොවුන් ක්‍රීඩකයන්ගෙන් සමන්විත විස්සයි විස්ස පිල ලොව අංක එකේ කණ්ඩායම වූ පාකිස්ථානය පූර්ණ පරාජයකට ලක් කිරීමෙන් අනතුරුවයි.\nපාකිස්ථාන තරගාවලියට සහභාගි නොවූ ලසිත් මාලිංගට අමතරව කුසල් මෙන්ඩිස් සහ නිරෝෂන් දික්වැල්ල ද ඕස්ට්‍රේලියානු තරගාවලියට එක්වන අතර, පාකිස්ථාන සංචාරයේදී දස්කම් දැක්වූ ධනුෂ්ක ගුණතිලක, භානුක රාජපක්ෂ, ඕෂධ ප්‍රනාන්දු සහ වනිදු හසරංගටද කණ්ඩායාමේ ප්‍රමුඛත්වයක් හිමිවනු ඇති.\nආරොන් ෆින්ච්ගේ නායකත්වයෙන් යුත් ඕස්ටේ්‍රලියානු පිලට ඬේවිඩ් වෝනර් සහ ස්ටීවන් ස්මිත් ද එක්ව සිටින අතර, ඔවුන් දෙදෙනා මෙලෙස විස්සයි විස්ස ජාත්‍යන්තර තරගාවලියකදී ඕස්ට්‍රේලියාව නියෝජනය කරන්නේ වසරකට පසුවයි.\nදකුණු අප්‍රිකාවේදී පන්දුව පළුදු කිරීමේ වරදට වසරක ක්‍රිකට් තහනමකට ලක්වූ වෝනර් සහ ස්මිත් ටෙස්ට් සහ එක්දින තරගවලට සහභාගි වුවද, තහනමින් පසු විස්සයි විස්ස ජාත්‍යන්තර තරගාවලියකට එක්වන්නේ ශ්‍රී ලංකාවට එරෙහිවයි.\nශ්‍රී ලංකාව ඕස්ට්‍රේලියාව සහභාගිවූ විස්සයි විස්ස ජාත්‍යන්තර තරග හයකින් පහක්ම ජයග්‍රහණය කර ඇති අතර, ඕස්ට්‍රේලියාවට එරෙහිව 2017 වසරේ පැවති විස්සයි විස්ස තරගාවලියද දෙකට එකක් ලෙස ජයග්‍රහණය කළා.",
       "URL": "https://www.hirunews.lk/sports/227058/කැන්ගරුවන්ට-එරෙහි-ශ්‍රී-ලංකා-විස්සයි-විස්ස-සටන-අද-ඇරඹේ",
       "Category": "Sports",
       "Parent URL": "https://www.hirunews.lk/sports/all-news.php?pageID=133"
}