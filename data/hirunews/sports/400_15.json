{
       "Source": "hirunews",
       "Timestamp": "Saturday, 09 July 2016 - 19:05",
       "Headline": "මංජුලට තවත් අවස්ථාවක්",
       "News Content": "ශ්‍රී ලංකා උස පැනීමේ ශූර මංජුල කුමාරට ඔලිම්පික් ක්‍රීඩා උළෙල සඳහා සුදුසුකම් ලැබීමට අවශ්‍ය පරිසාධන මට්ටම සපුරාලීම සඳහා  යළි අවස්ථාවක් ලබාදීමට ශ්‍රී ලංකා මළල ක්‍රීඩා සම්මේලනය තීරණය කර තිබෙනවා.\n94 වන ජාතික මළල ක්‍රීඩා ශූරතාවලිය දියගම - මහින්ද රාජපක්ෂ ක්‍රීඩාංගණයේදී ඊයේ (08) ආරම්භ වූ අතර, එහිදී උස පැනීමේ ඉසව්ව නියෝජනය කළ මංජුල කුමාර රන් පදක්කම දිනා ගත්තා.\nඑහෙත් ඔහුගේ දක්ෂතාව ඔලිම්පික් පරිසාධන මට්ටමට පැමිණ තිබුණේ නැහැ.\nරියෝ ඔලිම්පික් උළෙල සඳහා සුදුසුකම් ලැබීමේ උස මීටර් 2.29 ක් වුවත් මංජුල කුමාරට ඊයේ පැනීමට හැකිවූ උපරිම උස වූයේ මීටර් 2.24 ක්.",
       "URL": "https://www.hirunews.lk/sports/137613/මංජුලට-තවත්-අවස්ථාවක්",
       "Category": "Sports",
       "Parent URL": "https://www.hirunews.lk/sports/all-news.php?pageID=400"
}