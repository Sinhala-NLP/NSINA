{
       "Source": "hirunews",
       "Timestamp": "Saturday, 13 July 2019 - 19:18",
       "Headline": "ඉන්දීය ප්‍රේක්ෂකයින්ට නවසීලන්ත ක්‍රීඩකයෙකුගෙන් ඉල්ලීමක්",
       "News Content": "ලන්ඩනයේ ලෝඩ්ස් ක්‍රීඩාංගණයේ හෙට පැවැත්වෙන මෙවර අයි.සී.සී. ලෝක කුසලාන අවසන් මහා තරඟයේ ප්‍රවේශ පත්‍ර නිල අන්තර්ජාල වේදිකාව ඔස්සේ සාධාරණ මිලට අලෙවි කරන්නැයි නවසීලන්ත පිලේ ක්‍රීඩක ජේම්ස් නිශාම් ඉන්දීය ක්‍රීඩාලෝලීන්ගෙන් ඉල්ලීමක් කරනවා.\nමෙවර තරගාවලියේ අවසන් මහා තරගයට ඉන්දියාව සුදුසුකම් ලබනු ඇතැයි අපේක්ෂාවෙන් ඔවුන් හෙට පැවැත්වෙන තරගයේ ප්‍රවේශ පත්‍ර විශාල සංඛ්‍යාවක් කලින් මිලදී ගනු ලැබුවා.\nඑහෙත් නවසීලන්තය වෙතින් අවසන් පූර්ව තරගයේදී පරාජය ලැබීම නිසා අවසන් මහා තරගයට සුදුසුකම් ලැබුවේ එංගලන්තය සහ නවසීලන්තයයි.\nමේ නිසා ඇතැම් ඉන්දීය ක්‍රීඩාලෝලීන් හෙට තරගය සදහා වූ සිය ප්‍රවේශ පත්‍ර ස්ටර්ලින් පවුම් 16,000 දක්වා මුදලකට යළි අලෙවි වන බව වාර්තා වනවා.\nඑය රුපියල් තිස් පන් ලක්ෂය ඉක්ම වූ මුදලක්.\nඅවසන් පූර්ව තරගයේ ඉන්දියාව පැරදවීමට දායක වූ ජේම්ස් නිශාම් ඉල්ලා සිටියේ ක්‍රීඩාලෝලීන් සියලූදෙනා ධනවතුන් නොවන බැවින් තමන්ට අවශ්‍ය නොවන ප්‍රවේශ පත්‍ර නිල ආකාරයෙන් සාධාරණ මිලකට ලබා දෙන ලෙසයි.",
       "URL": "https://www.hirunews.lk/sports/220250/ඉන්දීය-ප්‍රේක්ෂකයින්ට-නවසීලන්ත-ක්‍රීඩකයෙකුගෙන්-ඉල්ලීමක්",
       "Category": "Sports",
       "Parent URL": "https://www.hirunews.lk/sports/all-news.php?pageID=150"
}