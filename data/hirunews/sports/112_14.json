{
       "Source": "hirunews",
       "Timestamp": "Tuesday, 18 February 2020 - 7:59",
       "Headline": "අචිනිගේ සෞඛ්‍ය තත්ත්වය යහපත්",
       "News Content": "දකුණු අප්‍රිකාව සමඟ පැවති කාන්තා විස්සයි විස්ස ලෝක කුසලාන පෙරහුරු තරඟයේදී පන්දුවක් හිසේ වැදී තුවාල ලැබූ අචිනි කුලසූරියගේ තත්ත්වය යහපත් වන අතර ඇයට දරුණු ආබාධයක් නොමැති බව ඕස්ට්‍රේලියානු වාර්තා සඳහන් කළා.\nඑම තරඟයේදී හතරේ සීමාවේ සිට උඩ පන්දුවක් රැක ගැනීමට යාමෙන් ඇගේ හිසේ පන්දුව පතිත වී ක්‍රීඩාංගණයේ ඇද වැටුණු අතර පසුව රෝහල් ගත කෙරුණා.\nකෙසේ වෙතත් රාජකීය ඇඩිලේඩ් රෝහලෙන් ඇය නික්ම ගොස් ඇති බවයි වාර්තා වන්නේ.\nවිස්සයි විස්ස කාන්තා ලෝක කුසලාන නිළ තරගාවලියේ ශ්‍රී ලංකාව මුහුණ දෙන පළමු තරඟය ලබන 22 වන දා පැවැත්වෙන්නේ නවසීලන්තය සමඟයි.",
       "URL": "https://www.hirunews.lk/sports/234674/අචිනිගේ-සෞඛ්‍ය-තත්ත්වය-යහපත්",
       "Category": "Sports",
       "Parent URL": "https://www.hirunews.lk/sports/all-news.php?pageID=112"
}