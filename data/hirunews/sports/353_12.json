{
       "Source": "hirunews",
       "Timestamp": "Friday, 17 February 2017 - 12:54",
       "Headline": "ඉන්දීය පිලට ඩොලර් මිලියනය හිමි වෙයි ද ?",
       "News Content": "ඕස්ට්‍රේලියාව සමඟ ලබන 23 වනදා ආරම්භ වන පළමු ටෙස්ට් තරඟයෙන් ජයග්‍රහණය කළහොත් ඉන්දීය ක්‍රිකට් පිලට ඇමරිකානු ඩොලර් මිලියනයක මුදල් ත්‍යාගයක් පිරිනැමෙනවා.\nජාත්‍යන්තර ක්‍රිකට් සම්මේලනය එය පිරිනමන්නේ එමගින් අයි.සී.සී. ටෙස්ට් දර්ශකයේ ප්‍රමුඛත්වය ඉන්දියාවට සහතික වන බැවින්.\nඉන්දියාව පසුගිය ටෙස්ට් තරඟ 19න්ම අපරාජිතව සිටින අතර තරඟ 20 කින් ඉන්දියාව තුළ පරාජයට පත්වී නැහැ.\nඅයි.සී.සී. ටෙස්ට් දර්ශකයේ කණ්ඩායම් ශූරතාව අවසන් වරට සලකා බැලෙන්නේ අප්‍රේල් පළමුවැනිදායි.\nඑහිදී  ඕස්ට්‍රේලියාවට ශූරයන් වීමට නම් තරඟ 4 කින් යුත් ටෙස්ට් තරඟාවලියේදී  ඉන්දියාව 3 ට බින්දුවක් ලෙස පරාජයට පත් කළ යුතුයි.\nඅයි.සී.සී ටෙස්ට් ශූරතාව සඳහා පිරිනැමෙන ත්‍යාග මුදල 2015 වසරේදී ඩොලර් පන්ලක්ෂයේ සිට මිලියනය දක්වා ඉහළ නංවනු ලැබුවා.",
       "URL": "https://www.hirunews.lk/sports/154712/ඉන්දීය-පිලට-ඩොලර්-මිලියනය-හිමි-වෙයි-ද",
       "Category": "Sports",
       "Parent URL": "https://www.hirunews.lk/sports/all-news.php?pageID=353"
}