{
       "Source": "hirunews",
       "Timestamp": "Saturday, 13 July 2013 - 19:29",
       "Headline": "මාලිංගට බෝතලයෙන් ගැසූ විදේශිකයා මුදා හැරේ.",
       "News Content": "බටහිර ඉන්දීය කොදෙව් හි පැවති තුන්කොන් තරගාවලියේ අවසන් මහා තරගයේදී ලසිත් මාලිංගට බෝතල් ප්‍රහාරයක් එල්ල කළ ටි‍්‍රනිඩෑඞ් ජාතිකයා ඩොලර් දහසක බැඳුම්කරයකට යටත් කර මුදාහැරීමට පෝට් ඔෆ් ස්පේන් අධිකරණය ඊයේ නියෝග කළා. ඒ, ඔහු ඊයේ (13) අධිකරණය හමුවේ පෙනී සිටි අවස්ථාවේදීයී. එහිදී අධිකරණය ප්‍රකාශ කළේ ඉදිරි වසරක කාලයක් තුළ යළිත් වරක් මෙවැනි සාමය කඩකිරීමේ සිදුවීමකට ඔහු සම්බන්ධ වුවහොත් සති දෙකක බරපතල වැඩ සහිත සිරදඬුවමකට යටත් කරන බවයි. ශ්‍රී ලංකාව සහ ඉන්දියාව අතර අවසන් මහා තරගයේදී ලසිත් මාලිංගට එල්ල වූ මෙම බෝතල් ප්‍රහාරයත් සමග තරගයද මිනිත්තු කිහිපයකට නවතා දැමීමට සිදුවුණා.",
       "URL": "https://www.hirunews.lk/sports/62963/මාලිංගට-බෝතලයෙන්-ගැසූ-විදේශිකයා-මුදා-හැරේ",
       "Category": "Sports",
       "Parent URL": "https://www.hirunews.lk/sports/all-news.php?pageID=525"
}