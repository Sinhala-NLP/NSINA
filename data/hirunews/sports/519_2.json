{
       "Source": "hirunews",
       "Timestamp": "Saturday, 17 August 2013 - 8:02",
       "Headline": "අසරුදීන්ට ඇරයුමක්.",
       "News Content": "ඉන්දියාවේ ජම්මු - කාශ්මීර් ප්‍රාන්ත ක්‍රිකට් කණ්ඩායමේ පුහුණුකරු ධුරය සඳහා හිටපු ඉන්දීය ක්‍රිකට් නායක මොහොමඞ් අසරුදීන්ට ආරාධනා කර තිබෙනවා. ජම්මු - කාශ්මීර් ක්‍රිකට් සම්මේලනයේ සභාපති ෆාරුක් අබ්දුල්ලා පවසන්නේ මීළඟ තරගාවලි ඉලක්ක කරගෙන ඔහු  තම කණ්ඩායමට එක් කර ගැනීමට බලාපොරොත්තු වන බවයි. කෙසේ වුවත් මේ සම්බන්ධයෙන් අසරුදීන් මෙතෙක් අවසන් තීරණයක් ගෙන නොමැති බවයි වාර්තා වන්නේ. එමෙන්ම ඔහුට මෙම ධුරය භාර ගැනීම සඳහා නීතිමය බාධාවක් ද පවතිනවා. ඒ, තරග පාවාදීමේ සිද්ධියක් සම්බන්ධයෙන් ඉන්දීය ක්‍රිකට් පාලක මණ්ඩලය හමුවේ ඔහු වැරදිකරුවෙකු බවට පත්ව තිබීම හේතුවෙන්.",
       "URL": "https://www.hirunews.lk/sports/65238/අසරුදීන්ට-ඇරයුමක්",
       "Category": "Sports",
       "Parent URL": "https://www.hirunews.lk/sports/all-news.php?pageID=519"
}