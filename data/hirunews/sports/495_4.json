{
       "Source": "hirunews",
       "Timestamp": "Friday, 02 January 2015 - 12:46",
       "Headline": "ටිම් සවුදිට දෙවන ටෙස්ට් තරගය අහිමිවන ලකුණු.",
       "News Content": "ප්‍රබල ක්‍රීඩකයන් කිහිපදෙනෙකු තුවාල ලැබීම නිසා, ශ්‍රී ලංකාව සහ නවසීලන්තය අතර, වෙලින්ටන් හිදී හෙට (03) ආරම්භ වන දෙවන ටෙස්ට් ක්‍රිකට් තරගයේදී නවසීලන්ත කණ්ඩායම අසීරු තත්ත්වයකට පත්ව ඇති බව වාර්තා වනවා. විශේෂයෙන් පළමු ටෙස්ට් තරඟයේදී දස්කම් දැක්වූ ටිම් සවුදි මෙලෙස කායික ආබාධයකට ලක්ව ඇති අතර, ජේම්ස් නීෂම් ගේ සහභාගිත්වය ද අවිනිෂ්චිත බව සඳහන්. දෙවන ටෙස්ට් තරඟය සඳහා නිරෝෂන් දික්වැල්ල වෙනුවට ශ්‍රී ලංකා පිලට දිනේෂ් චන්දිමාල් එක්විය හැකි අතර, තරිඳු කෞෂල් තරඟයට එක් කර ගැනීම පිළිබඳ මෙතෙක් අවසන් තීරණයකට එළඹ නැහැ. ධම්මික ප්‍රසාද් වෙනුවට නුවන් ප්‍රදීප් යෙදීම පිළිබඳව ද ශ්‍රී ලංකා ක්‍රිකට් කළමනාකාරිත්වයේ අවධානය යොමුව තිබෙනවා.",
       "URL": "https://www.hirunews.lk/sports/100469/ටිම්-සවුදිට-දෙවන-ටෙස්ට්-තරගය-අහිමිවන-ලකුණු",
       "Category": "Sports",
       "Parent URL": "https://www.hirunews.lk/sports/all-news.php?pageID=495"
}