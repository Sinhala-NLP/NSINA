{
       "Source": "hirunews",
       "Timestamp": "Saturday, 02 January 2016 - 9:19",
       "Headline": "ශ්‍රී ලංකා නවසීලන්ත 4 වන එක්දින තරගය නෙල්සන්හිදී",
       "News Content": "සංචාරක ශ්‍රී ලංකා කණ්ඩායම සහ නවසීලන්තය අතර හතරවන එක්දින ක්‍රිකට් තරගය නෙල්සන්හිදී දැන් පැවැත්වෙනවා.\nඅද තරගයේ ආරම්භයට වර්ෂාවෙන් දැඩි බාධාවක් එල්ලවුනා.\nඒ හේතුවෙන් එක් කණ්ඩායමකට පන්දුවාර 24 බැගින් ලබාදී තරගය පැවැත්වීමටයි තීරණය කෙරුනේ.\nඒ අනුව කාසියේ වාසිය දිනු ශ්‍රී ලංකාව පළමුවෙන් පන්දුවට පහරදීමේ අවස්ථාව නවසීලන්තයට ලබාදුන්නා.\nමේවන විට පන්දුවට පහරදෙමින් සිටින නවසීලන්තය පන්දුවාර 9 ක් අවසානයේ කඩුලු 3 ක් දැවී ලබාසිටින ලකුණු සංඛ්‍යාව 75 ක්.\nමාටින් ගප්ටිල් ලකුණු 27 යි. රොස් ටේලර් සමගින් හෙන්රි නිකලස් පන්දුවට පහරදෙමින් සිටිනවා.",
       "URL": "https://www.hirunews.lk/123246/ශ්‍රී-ලංකා-නවසීලන්ත-4-වන-එක්දින-තරගය-නෙල්සන්හිදී",
       "Category": "Sports",
       "Parent URL": "https://www.hirunews.lk/sports/all-news.php?pageID=434"
}