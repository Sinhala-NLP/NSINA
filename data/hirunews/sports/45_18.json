{
       "Source": "hirunews",
       "Timestamp": "Tuesday, 10 August 2021 - 8:37",
       "Headline": "බංග්ලාදේශයට ඓතිහාසික ජයක්",
       "News Content": "සංචාරක ඕස්ට්‍රේලියානු පිල සමඟ ඩකා නුවරදී ඊයේ පැවති පස්වන විස්සයි විස්ස ජාත්‍යන්තර තරඟයෙන් බංග්ලාදේශය ලකුණු 60 ක ජයක් වාර්තා කළා.\nබංග්ලාදේශ පිල සිය පන්දුවාර විස්ස තුළදී කඩුළු 08 ක් දැවී රැස්කළ ලකුණු සංඛ්‍යාව 122 ක්.\nපිළිතුරු වශයෙන් ඕස්ට්‍රේලියානු පිල පන්දුවාර 13 යි පන්දු 04 කදී සියලු ක්‍රීඩකයින් දැවී ලබාගත්තේ ලකුණු 62 ක් පමණයි.\nඑය ඕස්ට්‍රේලියානු විස්සයි විස්ස ජාත්‍යන්තර තරඟයකදී ලැබූ අඩුම ලකුණු සංඛ්‍යාවයි.\nබංග්ලාදේශය වෙනුවෙන් පන්දුවෙන් දස්කම් දැක්වූ ශකීබ් අල් හසන් ලකුණු 09 ක් පමණක් ලබාදී කඩුළු 04 ක් බිඳ හෙලූ අතර, මොහොමඩ් සයිෆුඩීන් ලකුණු 12 කට කඩුළු 03 ක් බිඳ හෙලුවා.\nනසුම් අහමඩ් ලකුණු 08 කට කඩුළු 02 යි.\nමේ අනුව ඕස්ට්‍රේලියාව සමඟ පැවති විස්සයි විස්ස තරඟාවලිය 4 ට 1 ක් ලෙස ජයග්‍රහණය කළේ බංග්ලාදේශයයි.\nඊයේ අවසන් තරඟයේ වීරයා මෙන්ම තරඟාවලියේ වීරයා ලෙසද නම් කෙරුණේ ශකීබ් අල් හසන්.",
       "URL": "https://www.hirunews.lk/sports/279313/බංග්ලාදේශයට-ඓතිහාසික-ජයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=45"
}