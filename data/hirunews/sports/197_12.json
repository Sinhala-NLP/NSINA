{
       "Source": "hirunews",
       "Timestamp": "Sunday, 28 October 2018 - 6:21",
       "Headline": "විස්සයි විස්ස ශ්‍රී ලංකාව පරදී",
       "News Content": "ශ්‍රී ලංකා පිලේ දුර්වල පන්දු රැකීම හමුවේ ජේසන් රෝයි පන්දු 36 කින් ලකුණු 69 ක් රැස් කිරීමත්, ආරම්භක පිතිකරුවන් ඇතුලූ ශ්‍රී ලංකා ක්‍රීඩකයන් හත්දෙනෙකු එංගලන්ත දඟ පන්දුවලට ගොදුරුවීමත් නිසා ඊයේ පැවති විස්සයි විස්ස තරගයෙන් එංගලන්තය හමුවේ ශ්‍රී ලංකාව ලකුණු 30 ක පරාජයක් ලැබුවා.\nකොළඹ ආර්. ප්‍රේමදාස ක්‍රීඩාංගණයේ පැවති එම තරගයේදී කාසියේ වාසිය දිනූ ශ්‍රී ලංකා නායක තිසර පෙරේරා පළමුවෙන් පන්දුවට පහරදෙන ලෙස එංගලන්තයට ආරාධනා කළා.\nඔවුන් සිය පන්දු වාර විස්ස තුළදී කඩුලූ 8 ක් දැවී ලකුණු 187 ක් රැස් කිරීමට සමත්වුණා.\nශ්‍රී ලංකා පිල පන්දු වාර විස්ස තුළදී සියලූ ක්‍රීඩකයන් දැවී රැස් කළේ ලකුණු 157 ක් පමණයි.\nඑහිදී නායක තිසර පෙරේරා පමණක් පන්දු 31 කදී හයේ පහර හයක් සමඟ ලකුණු 57 ක් රැස් කිරීමට සමත්වුණා.\nදිගු කළකට පසු එංගලන්තය නියෝජනය කළ ජෝ ඩෙන්ලි ලකුණු 19 කට කඩුලූ 4 ක් බිඳ හෙලූ අතර, අදිල් රෂීඞ් ලකුණු ලකුණු 11 කට කඩුලූ 3 ක් බිඳ හෙලූවා.",
       "URL": "https://www.hirunews.lk/sports/203077/විස්සයි-විස්ස-ශ්‍රී-ලංකාව-පරදී",
       "Category": "Sports",
       "Parent URL": "https://www.hirunews.lk/sports/all-news.php?pageID=197"
}