{
       "Source": "hirunews",
       "Timestamp": "Friday, 26 November 2021 - 8:30",
       "Headline": "තම ඉලක්කය ටෙස්ට් ලකුණු 10,000 පසු කිරීම බවට දිමුත් කරුණාරත්නගෙන් ප්‍රකාශයක්",
       "News Content": "ටෙස්ට් ලකුණු දස දහසක් රැස් කරගැනීම තමාගේ ඉලක්කයක් බවත්, ඒ සඳහා ටෙස්ට් තරග 100කට හෝ සහභාගි වීමට අපේක්ෂා කරන බවත් ශ්‍රී ලංකා නායක දිමුත් කරුණාරත්න පවසනවා.\nශ්‍රී ලංකා නායකයා මේ බව ප්‍රකාශ කළේ, බටහිර ඉන්දීය කොදෙව් පිල සමඟ ගාල්ල ජාත්‍යන්තර ක්‍රීඩාංගණයේ පැවති පළමු ටෙස්ට් තරගය අවසානයේ මාධ්‍ය වෙත අදහස් දක්වමින්.\nඑම තරගය ශ්‍රී ලංකා පිල ලකුණු 187කින් ජයග්‍රහණය කළ අතර, දිමුත් කරුණාරත්න පළමු ඉනිමේ ලකුණු 147ක් සහ දෙවන ඉනිමේ ලකුණු 83ක් රැස් කළා.\nමෙතෙක් ටෙස්ට් ලකුණු 10,000 ඉක්මවා රැස් කරගෙන ඇත්තේ කුමාර් සංගක්කාර සහ මහේල ජයවර්ධන පමණයි.\nදැනට දිමුත් කරුණාරත්න රැස් කරගෙන ඇති ටෙස්ට් ලකුණු සංඛ්‍යාව 5,406 ක්.\nඔහු මේ වසර තුළ දී ටෙස්ට් ලකුණු 854 ක් රැස් කළේ ලකුණු 77.63ක සාමාන්‍යයක් රඳවාගනිමින්.",
       "URL": "https://www.hirunews.lk/sports/289205/තම-ඉලක්කය-ටෙස්ට්-ලකුණු-10000-පසු-කිරීම-බවට-දිමුත්-කරුණාරත්නගෙන්-ප්‍රකාශයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=35"
}