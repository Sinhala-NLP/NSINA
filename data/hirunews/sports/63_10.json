{
       "Source": "hirunews",
       "Timestamp": "Sunday, 14 March 2021 - 13:32",
       "Headline": "එංගලන්ත - ශ්‍රී ලංකා ප්‍රවීණයින් අද ගැටෙයි",
       "News Content": "ඉන්දියාවේ පැවැත්වෙන රෝඩ් සේෆ්ටි වර්ල්ඩ් සීරිස් ආරාධිත විස්සයි විස්ස ක්‍රිකට් තරගාවලියේ තවත් තරගයක් අද පැවැත්වෙන්නේ ශ්‍රී ලංකා ප්‍රවීනයන්ගේ කණ්ඩායම සහ එංගලන්ත ක්‍රිකට් ප්‍රවීනයන් අතරයි.\nචටිස්ගාර් ප්‍රාන්තයේ රායිපූර් හි පැවැත්වෙන එම තරගාවලියේ මේ දක්වා පැවති තරගවලින් ශ්‍රී ලංකා ලෙජන්ඩ්ස් පිල තරග 5කින් හතරක් ජයග්‍රහණය කර දෙවන ස්ථානයේ පසුවනවා.\nපළමු තැන හිමිකරගෙන සිටින්නේ තරග හයකින් පහක් ජයගත් ඉන්දීය පිලයි.\nඑංගලන්තය ජයග්‍රහණය කර ඇත්තේ තරග තුනකින් දෙකක් පමණයි.\nශ්‍රී ලංකා ලෙජන්ඩ්ස් පිල ටී.එම්. ඩිල්ෂාන් විසින් මෙහෙයවනු ලබන අතර, එංගලන්ත ලෙජන්ඩ්ස් පිල මෙහෙයවන්නේ කෙවින් පීටර්සන් විසින්.",
       "URL": "https://www.hirunews.lk/sports/265293/එංගලන්ත-ශ්‍රී-ලංකා-ප්‍රවීණයින්-අද-ගැටෙයි",
       "Category": "Sports",
       "Parent URL": "https://www.hirunews.lk/sports/all-news.php?pageID=63"
}