{
       "Source": "hirunews",
       "Timestamp": "Thursday, 30 May 2019 - 14:37",
       "Headline": "කාසියේ වාසිය දිනු දකුණු අප්‍රිකාව පන්දු රැකීමට තීරණය කරයි",
       "News Content": "ලෝක කුසලාන එක්දින ක්‍රිකට් තරගාවලියේ පළමු තරගය තවත් සුලු වේලාවකින් ආරම්භ වීමට නියමිතයි.\nසත්කාරක එංගලන්තය සහ දකුණු අප්‍රිකාව අතර පැවැත්වෙන තරගයේ කාසියේ වාසිය දිනු දකුණු අප්‍රිකාව පළමුවෙන් පන්දු යැවීමටයි තීරණය කර ඇත්තේ.\nඑංගලන්තයේ ඕවල් ක්‍රීඩාංගණයේදී තරගය පැවැත්වෙනවා.\nමෙවර ලෝක කුසලානයේ ශූරතාව හිමිකරගන්නා කණ්ඩායමට ඇමරිකානු ඩොලර් මිලියන 4ක ත්‍යාග මුදලක් හිමි වන බවයි ජාත්‍යන්තර ක්‍රිකට් කවුන්සිලය නිවේදනය කළේ.\nඑය රුපියල් හැත්තෑකෝටි අසූලක්ෂයකට ආසන්න මුදලක්.\nඅනුශූරයන්ට ඩොලර් මිලියන 2ක ත්‍යාග මුදලක් හිමි වන අතර අවසන් පූර්ව වටයේ පරාජිත කණ්ඩායම් දෙකට ඩොලර් අට ලක්ෂයක් හිමි වනවා.\nලෝක කුසලාන ක්‍රිකට් තරගාවලිය ජුලි මස 16 වන දා දක්වා දින 46ක් පුරා පැවැත්වෙන අතර ශ්‍රී ලංකාව සහභාගිවන පළමු තරගය ජූනි මස 1 වනදා නවසීලන්ත කණ්ඩායම සමඟ කාඩිෆ් හිදී පැවැත්වෙනු ඇති.",
       "URL": "https://www.hirunews.lk/sports/217394/කාසියේ-වාසිය-දිනු-දකුණු-අප්‍රිකාව-පන්දු-රැකීමට-තීරණය-කරයි",
       "Category": "Sports",
       "Parent URL": "https://www.hirunews.lk/sports/all-news.php?pageID=159"
}