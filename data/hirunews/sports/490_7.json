{
       "Source": "hirunews",
       "Timestamp": "Tuesday, 03 February 2015 - 14:19",
       "Headline": "ඕස්ට්‍රේලියාව අංක 1ට",
       "News Content": "මෙවර ලෝක කුසලාන ක්‍රිකට් තරගාවලියේදී  ඕස්ට්‍රේලියාව ජාත්‍යන්තර එක්දින දර්ශකයේ අංක එකේ කණ්ඩායම ලෙස තරගාවලියට පිවිසෙනු ඇති. තුන්කොන් එක්දින තරගාවලියේදී ලද ජයග්‍රහණය හේතුවෙන්  ඕස්ට්‍රේලියාව ප්‍රසාද ලකුණු 120ක් ලබා දර්ශකයේ පළමු ස්ථානයේ සිටින අතර දෙවන තැන සිටින ඉන්දියාවට හිමිව ඇත්තේ ප්‍රසාද ලකුණු 114ක් පමණයි. ප්‍රසාද ලකුණු 113ක් ලැබූ දකුණු අප්‍රිකාව තුන්වන ස්ථානයේ සිටින අතර ලකුණු 108ක් ලබා ඇති ශ්‍රී ලංකාව 4 වන ස්ථානයේ පසුවනවා. දර්ශකයේ 5 වන ස්ථානය එංගලන්තයටත්, 6 වන ස්ථානය නවසීලන්තයටත් 7 වන ස්ථානය පාකිස්තානයටත් හිමිව තිබෙනවා. පාකිස්තානය සමඟ අද (03) පැවැත්වෙන දෙවන එක්දින තරඟයෙන් ජයග්‍රහණය කළහොත් නවසීලන්තය දර්ශකයේ තවදුරටත් ඉහළ යනු ඇති.",
       "URL": "https://www.hirunews.lk/sports/102602/ඕස්ට්‍රේලියාව-අංක-1ට",
       "Category": "Sports",
       "Parent URL": "https://www.hirunews.lk/sports/all-news.php?pageID=490"
}