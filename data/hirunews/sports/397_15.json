{
       "Source": "hirunews",
       "Timestamp": "Wednesday, 27 July 2016 - 19:22",
       "Headline": "අද තරඟයටත් වර්ෂාවෙන් බාධා",
       "News Content": "සංචාරක  ඕස්ට්‍රේලියානු කණ්ඩායම සමඟ  පල්ලෙකැලේ ක්‍රිකට් ක්‍රීඩාංගණයේ පැවැත්වෙන පළමු ටෙස්ට් තරඟයට වර්ෂාව හේතුවෙන් අද දිනයේද බාධා එල්ලවුණා.\nඒ අනුව තරඟය පස්වරු තුනට පමණ දෙවන දිනය සඳහා නතර කරන විට  දෙවන ඉනිම ක්‍රීඩා කරන ශ්‍රී ලංකා කණ්ඩායම එක් කඩුල්ලක් දැවී ලකුණු 6 ක් ලබා සිටියා.\nපළමු ඉනිම සඳහා  ඕස්ට්‍රේලියානු කණ්ඩායමට අද රැස් කරගත හැකිවූයේ සියලූම ක්‍රීඩකයින් දැවී ලකුණු 203 ක් පමණයි.\nමෙහිදී රංගන හේරත් ලකුණු 49 කට කඩුලූ 4ක් ලබාගත්තා.\nතම මංගල ටෙස්ට් තරඟයට ක්‍රීඩා කරන ලක්ෂාන් සඳකැන් ලකුණු 58 ක් ලබාදී බිඳ හෙලු කඩුලු සංඛ්‍යාව 4 ක්.\nඒ අනුව ලකුණු 86 ක් පිටුපස සිට ශ්‍රී ලංකා කණ්ඩායම සිය දෙවන ඉනිම ආරම්භ කළත් වර්ෂාවෙන් තරඟයට බාධා එල්ලවුණා.",
       "URL": "https://www.hirunews.lk/sports/139162/අද-තරඟයටත්-වර්ෂාවෙන්-බාධා",
       "Category": "Sports",
       "Parent URL": "https://www.hirunews.lk/sports/all-news.php?pageID=397"
}