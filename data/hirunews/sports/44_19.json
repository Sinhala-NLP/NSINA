{
       "Source": "hirunews",
       "Timestamp": "Monday, 23 August 2021 - 13:09",
       "Headline": "ටෝකියෝ පැරාලිම්පික් උළෙල හෙට ඇරඹේ",
       "News Content": "කොරෝනා වෛරස් ගෝලීය වසංගතය නිසා වසරක් පමා වූ ටෝකියෝ පැරාලිම්පික් උළෙල හෙට ආරම්භ වනවා.\nඒ ප්‍රේක්ෂක සහභාගිත්වයකින් තොරව පසුගිය 8 වනදා අවසන් වූ ගිම්හාන ඔලිම්පික් ක්‍රීඩා උළෙල පැවැත්වූවාටත් වඩා දැඩි සෞඛ්‍ය මාර්ගෝපදේශ යටතේයි.\nපසුගිය ජූලි පළවනදා සිට ඔලිම්පික් ක්‍රීඩා උළෙලට සම්බන්ධ ආසාදිතයන් 547 දෙනෙකු හඳුනා ගැණුනු අතර, සමාරම්භක උළෙල ආසන්නයේ පැරාලිම්පික් ක්‍රීඩා උළෙලට සහභාගි වන 131 දෙනෙකුට දැනටමත් කොරෝනා ආසාදනය වී තිබෙනවා.\nඔලිම්පික් උළෙල මෙන්ම පැරාලිම්පික් උළෙල පැවැත්වෙන්නේ ද ටෝකියෝ නුවර කොරෝනා වෛරසය සඳහා හදිසි තත්ත්වයක් ප්‍රකාශයට පත් කර තිබියදීයි.\nකෙසේ නමුත්, පැරාලිම්පික් උළෙල ද සාර්ථක අන්දමින් පැවැත්වීමට හැකිවනු ඇති බවත්, ඒ සඳහා අතිරේක ක්‍රියාමාර්ග ගැනීමට සූදානම් බවත් ටෝකියෝ 2020 ප්‍රධාන විධායක ටොෂිරෝ මුටෝ කියා සිටියා.",
       "URL": "https://www.hirunews.lk/sports/280413/ටෝකියෝ-පැරාලිම්පික්-උළෙල-හෙට-ඇරඹේ",
       "Category": "Sports",
       "Parent URL": "https://www.hirunews.lk/sports/all-news.php?pageID=44"
}