{
       "Source": "hirunews",
       "Timestamp": "Friday, 02 August 2019 - 11:08",
       "Headline": "ශ්‍රී ලංකා - නවසීලන්ත විස්සයි විස්ස තරග තුනම පල්ලෙකැලේ ජාත්‍යන්තර ක්‍රීඩාංගනයට",
       "News Content": "ශ්‍රී ලංකාව සහ නවසීලන්තය අතර පැවැත්වීමට නියමිත පළමු සහ දෙවන විස්සයි විස්ස ජාත්‍යන්තර දෙක ද පල්ලෙකැලේ ජාත්‍යන්තර ක්‍රීඩාංගනය වෙත මාරු කර තිබෙනවා.\nකොළඹ ආර්.ප්‍රේමදාස ක්‍රීඩාංගනයේ අලූත්වැඩියා කිරීමක් ඊට හේතුවයි.\nමේ අනුව, අගෝස්තු 31 වනදා සහ සැප්තැම්බර් දෙවනදා පැවැත්වීමට විස්සයි විස්ස ජාත්‍යන්තර තරග දෙක ද පල්ලෙකැලේ ක්‍රීඩාංගනයේදී පැවැත්වෙනු ඇති.\nසැප්තැම්බර් 6 වනදා තුන්වන විස්සයි විස්ස තරගය ද එහි පැවැත්වීමටයි පෙර සිටම කටයුතු යොදා තිබුණේ.\nනවසීලන්ත පිලේ ශ්‍රී ලංකා සංචාරය ලබන 8 වනදා ආරම්භ වන අතර, පළමු ටෙස්ට් තරගය 14 වනදා ගාල්ලේදී ආරම්භ වීමට නියමිතයි.",
       "URL": "https://www.hirunews.lk/sports/221362/ශ්‍රී-ලංකා-නවසීලන්ත-විස්සයි-විස්ස-තරග-තුනම-පල්ලෙකැලේ-ජාත්‍යන්තර-ක්‍රීඩාංගනයට",
       "Category": "Sports",
       "Parent URL": "https://www.hirunews.lk/sports/all-news.php?pageID=147"
}