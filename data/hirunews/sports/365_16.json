{
       "Source": "hirunews",
       "Timestamp": "Friday, 23 December 2016 - 13:09",
       "Headline": "ආසියානු යොවුන් තරඟාවලියේ අවසන් මහ තරඟය අද",
       "News Content": "ආසියානු කුසලාන යොවුන් ක්‍රිකට් තරඟාවලියේ අවසන් මහා තරඟය කොළඹ ආර් ප්‍රේමදාස ක්‍රිඩාංගණයේදී අද පැවැත්වෙනවා.\nඑහිදී තරඟවදින්නේ ශ්‍රී ලංකා වයස අවුරුදු 19 න් පහළ කණ්ඩායම සහ ඉන්දීය වයස අවුරුදු 19 න් පහළ කණ්ඩායමයි.\nදිවා රාත්‍රි තරඟයක් වන මෙය පස්වරු 2.30ට ආරම්භවීමට නියමිතයි.\nඉන්දියාව පසුගිය ආසියානු යොවුන් කුසලාන තරඟාවලි දෙකම ජයග්‍රහණය කළ අතර, ශ්‍රී ලංකාව මෙවර තරඟාවලියේ ආරම්භක තරඟයේදී නේපාලය පරදවා ජයග්‍රහණය කළේ එක් ලකුණකින්.\nඑහෙත් බංග්ලාදේශයට එරෙහිව අවසන් පූර්ව වටයේදී ජයග්‍රහණය කරමින් ශ්‍රී ලංකා පන්දු යවන්නන් දස්කම් දැක්වීමට සමත්වුණා.",
       "URL": "https://www.hirunews.lk/sports/150410/ආසියානු-යොවුන්-තරඟාවලියේ-අවසන්-මහ-තරඟය-අද",
       "Category": "Sports",
       "Parent URL": "https://www.hirunews.lk/sports/all-news.php?pageID=365"
}