{
       "Source": "hirunews",
       "Timestamp": "Wednesday, 15 January 2020 - 13:03",
       "Headline": "කෝලි වරද පිලි ගනී",
       "News Content": "අත්හදා බැලීමක් සිදුකිරීමට යාම නිසා  ඕස්ට්‍රේලියාව සමග ඊයේ පැවති පළමු එක්දින තරඟය පරාජයට පත්වූ බව ඉන්දීය ක්‍රිකට් නායක විරාට් කෝලි ප්‍රකාශ කළා.\nතුන්වන ක්‍රීඩකයා ලෙස තරගයේදී ක්‍රීඩා කරන නමුත්, ඊයේ තරගයේදී සිය ස්ථානය වෙනස් කරමින් 4 වන ස්ථානයේ ක්‍රීඩා කිරීමට පැමිණීම නිසා මෙම පරාජය උරුම වූ බවයි තරගයෙන් අනතුරුව පැවති මාධ්‍ය හමුවේදී ඔහු කියා සිටියේ.\nඊයේ තරගයේදී ඉන්දියාව ලබාදුන් ඉලක්කය  ඕස්ට්‍රේලියානු ආරම්භක පිතිකරුවන් දෙදෙනා වන ඬේවිඞ් වෝනර් සහ අරොන් ෆින්ච් පසුකර ගියේ ලකුණු 258 ක සබදතාව සමගින්.\nඑය ඉන්දියාවට එරෙහිව එක්දින තරඟයකදී ආරම්භක පිතිකරුවන් දෙදෙනෙකු රැස් කළ ඉහළ ලකුණු සංඛ්‍යාව ලෙසයි වාර්තා අතරට එක්වුණේ.",
       "URL": "https://www.hirunews.lk/sports/232322/කෝලි-වරද-පිලි-ගනී",
       "Category": "Sports",
       "Parent URL": "https://www.hirunews.lk/sports/all-news.php?pageID=118"
}