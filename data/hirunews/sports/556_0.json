{
       "Source": "hirunews",
       "Timestamp": "Monday, 28 January 2013 - 7:28",
       "Headline": "දෙවන 20 - 20 තරඟය අද.",
       "News Content": "ඕස්ට්‍රේලියාව සහ ශ්‍රී ලංකාව අතර දෙවන විස්සයි - විස්ස තරඟය අද මෙල්බර්න් හිදී පැවැත්වෙනවා. ශ්‍රී ලංකාව තරඟයට එක්වන්නේ පළමු විස්සයි - විස්ස තරඟයෙන් ලද ජයග්‍රහණයේ උද්දාමයත් සමගයි. කෙසේ වෙතත් අද පැවැත්වෙන තරඟය කෙසේ හෝ ජයගැනීම තම බලාපොරොත්තුව බව  ඕස්ට්‍රේලියානු කණ්ඩායම ප්‍රකාශ කරනවා. විස්සයි - විස්ස තරඟාවලියේ ජයග්‍රහණය ශ්‍රී ලංකාවට හිමිවීම වැළැක්වීම ඔවුන්ගේ අරමුණයි. කෙසේ වෙතත් දැනට විස්සයි - විස්ස ශ්‍රේණිගතකිරීම්වල ඉදිරියෙන් පසුවන ශ්‍රී ලංකා කණ්ඩායම පරාජය කිරීම  ඕස්ට්‍රේලියාවට පහසු නොවන බව ක්‍රීඩා විචාරකයන් පෙන්වා දෙනවා.",
       "URL": "https://www.hirunews.lk/sports/52254/දෙවන-20-තරඟය-අද",
       "Category": "Sports",
       "Parent URL": "https://www.hirunews.lk/sports/all-news.php?pageID=556"
}