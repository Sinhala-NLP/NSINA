{
       "Source": "hirunews",
       "Timestamp": "Friday, 21 June 2013 - 18:48",
       "Headline": "චැම්පියන්ස් අවසන් තරගයේ විනිසුරු ධර්මසේන.",
       "News Content": "අයි.සී.සී. ශූරයින්ගේ කුසලාන තරගාවලියේ එංගලන්තය සහ ඉන්දියාව අතර අනිද්දා (23) පැවැත්වෙන අවසන් මහා තරගයේ විනිසුරු මඩුල්ල නම් කර තිබෙනවා. ඒ අනුව ශ්‍රී ලංකාවේ කුමාර ධර්මසේන සහ  ඕස්ට්‍රේලියාවේ රොඞ් ටකර් තරගයේ ප්‍රධාන විනිසුරුවන් ලෙස කටයුතු කරනු ඇති.  ඕස්ට්‍රේලියාවේ බෲස් ඔක්සන්ෆර්ඞ් තුන්වන විනිසුරුවරයා ලෙස කටයුතු කරන අතර, සිව්වන විනිසුරුවරයා ලෙස කටයුතු කරන්නේ පාකිස්තානයේ අලීම් ඩා විනිසුරුවරයායී. මෙම තරගයේ තරග තීරකවරයා ලෙස ශ්‍රී ලංකාවේ රංජන් මඩුගල්ල කටයුතු කරනවා.",
       "URL": "https://www.hirunews.lk/sports/61465/චැම්පියන්ස්-අවසන්-තරගයේ-විනිසුරු-ධර්මසේන",
       "Category": "Sports",
       "Parent URL": "https://www.hirunews.lk/sports/all-news.php?pageID=529"
}