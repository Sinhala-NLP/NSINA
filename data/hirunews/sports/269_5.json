{
       "Source": "hirunews",
       "Timestamp": "Friday, 29 December 2017 - 16:28",
       "Headline": "ක්‍රිකට් පිටිය උඩු යටිකුරු කරමින් 20 - 20 පිටියේ පෙරළිකාරයා, රැකගත් විශිෂ්ඨ උඩපන්දුව",
       "News Content": "නවසීලන්ත කණ්ඩායම සහ බටහිර ඉන්දීය කොදෙව් කණ්ඩයම අතර අද (29) පැවති පළමු 20-20 තරඟය ලකුණු 47කින් ජයගන්නට නවසීලන්තය සමත් වුණා.\nමෙම ජයග්‍රහණත් සමඟ තරඟ 03කින් සමන්විත 20-20 තරඟාවලිය තරඟ එකට බින්දුවක් ලෙස නවසීලන්තය පෙරමුණ ගත්තා.\nනෙල්සන් හි, සාක්ටන් ඕවල් ක්‍රීඩාංගනයේදී පැවති තරඟයේ පළමුව පන්දුවට පහර දුන් නවසීලන්තය කඩුලු 07කට ලකුණු 187ක් රැස් කිරීමට සමත් වුණා.\nඑහිදී නවසීලන්තය වෙනුවෙන් ග්ලෙන් ෆිලිප්ස් සහ කොලින් මුන්රෝ අර්ධ ශතක රැස් කළා.\nපන්දු යැවීමේදී කාලෝස් බ්‍රාත්වේට් සහ ජෙරම් ටේලර් කඩුලු 02 බැගින් බිද දැමුවා.\nමෙම තරඟයේදී  නවසීලන්තය ඉනිමේදී 20 - 20 පිටියේ පෙරළිකාර චරිතයක් වන කොදෙව් ක්‍රීඩක කාලෝස් බ්‍රාත්වේට් රැකගත් උඩ පන්දුවක් පිළිබඳව මේ වන විට බොහෝ දෙනෙකුගේ අවධානය යොමුව තිබෙනවා.\nලකුණු 53ක් ලබා සිටි කොලින් මුන්රෝ ලබා දෙන උඩ පන්දුවක් හතරේ සීමාවට යාර කිහිපයක් මෙපිටින් සිට බ්‍රාත්වේට් රැක ගන්නේ පන්දුව බිම පතිත වීමට ඉතා අසන්න අවස්ථාවකයි.\nමෙහිදී ලකුණු 188ක ඉලක්කයක් හඹා ගිය කොදෙව් කණ්ඩයමට පන්දුවාර 19කදී සියලු ක්‍රීඩකයින් දැවී ලබා ගැනීමට හැකි වුයේ ලකුණු 140ක් පමණයි.\nසෙත් රාන්ස් සහ ටීම් සවුති කොදෙව් කඩුලු 03 බැඟින් බිඳ දැමීමට සමත් වුණා.\nකාලෝස් බ්‍රාත්වේට් විසින් රැකගත් විශිෂ්ඨ උඩ පන්දුව සහ තරඟයේ විශේෂ අවස්ථා පහතින්...",
       "URL": "https://www.hirunews.lk/sports/179650/ක්‍රිකට්-පිටිය-උඩු-යටිකුරු-කරමින්-20-පිටියේ-පෙරළිකාරයා-රැකගත්-විශිෂ්ඨ-උඩපන්දුව",
       "Category": "Sports",
       "Parent URL": "https://www.hirunews.lk/sports/all-news.php?pageID=269"
}