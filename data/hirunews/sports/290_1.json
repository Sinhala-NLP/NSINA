{
       "Source": "hirunews",
       "Timestamp": "Monday, 16 October 2017 - 13:59",
       "Headline": "ශ්‍රී ලංකා කණ්ඩායම තුන්වන 20-20 තරඟයට පකිස්ථාන තරඟ පැමිණෙන බව පාකිස්තාන ක්‍රිකට් සභාපති කියයි",
       "News Content": "ශ්‍රී ලංකා කණ්ඩායම සහ පකිස්ථාන කණ්ඩායම අතර පැවැත්වීමට සැලසුම් කර තිබූ තුන්වන පන්දුවාර විස්සයි විස්ස තරඟය කලින් සැලසුම් කළ පරිදි පාකිස්තානයේ ලාහෝර් නුවර ගඩාෆි ක්‍රීඩාංගණයේ දී පැවැත්වෙන බව පාකිස්තාන ක්‍රිකට් සභාපති නජාම් සේති දුන්යා සඳහන් කළ බව එරට මාධ්‍ය වාර්තා කරනවා.\nශ්‍රී ලංකා ක්‍රිකට් කණ්ඩායම පාකිස්තානයට පැමිණෙන බව ශ්‍රී ලංකා ක්‍රිකට් විධායක කමිටු සමාජිකයෙක් පාකිස්තාන ක්‍රිකට් සභාපතිට තහවුරු කර ඇති බව එරට මාධ්‍ය වැඩිදුරටත් වාර්තා කරන්නේ.\nනවසීලන්තයේ පැවති ජාත්‍යන්තර ක්‍රිකට් කවුන්සිලයේ විශේෂ රැස්වීමකට සහභාගී වී නැවත පැමිණි අතර තුර ලාහෝර්හි ඇලමා ඉක්බාල් ජාත්‍යන්තර ගුවන් තොටුපලේදී පකිස්ථාන ක්‍රිකට් සභාපතිවරයා මේ සම්බන්ධයෙන් මාධ්‍යවේදීන් හමුවේ කරුණු දක්වා තිබෙනවා.\nමේ අතර ශ්‍රී ලංකාව සහ පාකිස්තානය අතර පැවැත්වීමට නියමිත තෙවැනි විස්සයි විස්ස තරඟය සඳහා පාකිස්තානයේ ලාහෝර් නුවර යාමට ශ්‍රී ලංකා කණ්ඩායමේ පුහුණුකරුවන් ඇතුළු සහායක කාර්ය මණ්ඩලය කැමැත්ත පළකර ඇති බව වාර්තා වනවා.\nදෙරට අතර පැවැත්වෙන මෙම තරඟය ලාහෝර් නුවරදී පැවැත්වීමට ගෙන ඇති තීරණය පිළිබඳ යළි සලකා බලන්නැයි ඉල්ලමින් ශ්‍රී ලංකා ක්‍රිකට් ක්‍රීඩකයන් 40 දෙනෙකු ක්‍රිකට් ආයතනය වෙත ලිපියක්ද පසුගියදා භාර දෙනු ලැබුවා.\nකෙසේ වෙතත් ක්‍රීඩකයන්ගේ මෙම ඉලලීම සම්බන්ධයෙන් ශ්‍රී ලංකා ක්‍රිකට් අයතනයේ තීරණය අද ප්‍රකාශ කිරීමට නියමිතයි.",
       "URL": "https://www.hirunews.lk/sports/173619/ශ්‍රී-ලංකා-කණ්ඩායම-තුන්වන-20-තරඟයට-පකිස්ථාන-තරඟ-පැමිණෙන-බව-පාකිස්තාන-ක්‍රිකට්-සභාපති-කියයි",
       "Category": "Sports",
       "Parent URL": "https://www.hirunews.lk/sports/all-news.php?pageID=290"
}