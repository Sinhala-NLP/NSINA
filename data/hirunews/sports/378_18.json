{
       "Source": "hirunews",
       "Timestamp": "Friday, 14 October 2016 - 7:43",
       "Headline": "Update : ශ්‍රී ලංකා ඒ කණ්ඩායම 101/7",
       "News Content": "සංචාරක බටහිර ඉන්දීය කොදෙව් ඒ කණ්ඩායම සමග පල්ලෙකැලේ ජාත්‍යන්තර ක්‍රීඩාංගනයේ පැවැත්වෙන සිව්දින නිල නොවන ටෙස්ට් තරගයේ අවසන් දිනය වන අද (14) දිවා භෝජනය සදහා තරගය නතර කරන විට ශ්‍රී ලංකා ඒ කණ්ඩායම දෙවන ඉනිම සදහා කඩුලු 7 ක් දැවී ලකුණු 101 ක් ලබා සිටියා.\nබටහිර ඉන්දීය කොදෙව් පිල මෙම තරගයේ පළමු ඉනිමේදී කඩුලු 9 ක් දැවී ලකුණු 509 ක් රැස් කළ අතර, දෙවන ඉනිමේදී කඩුලු 3 ක් දැවී ලකුණු 216 ක් ලබා පන්දුවට පහරදීම අත්හිටුවනු ලැබුවා.\nපළමු ඉනිමේදී ලකුණු 245 කට දැවී ගිය ශ්‍රී ලංකා ඒ පිල තවමත් සිටින්නේ කොදෙව් ඒ කණ්ඩායමට වඩා ලකුණු 380 ක් පිටුපසින්.\nUpdate- Friday, October 14, 2016 12.55\n--------------------------------------------------------\nසංචාරක බටහිර ඉන්දීය කොදෙව් ඒ කණ්ඩායම සහ ශ්‍රී ලංකා ඒ පිල අතර පල්ලෙකැලේ ජාත්‍යන්තර ක්‍රීඩාංගනයේ පැවැත්වෙන සිව්දින නිල නොවන ටෙස්්ට් තරගයේ අවසන් දිනය අදයි.\nබටහිර ඉන්දීය කොදෙව් පිල මෙම තරගයේ පළමු ඉනිමේදී කඩුලු 9 ක් දැවී ලකුණු 509 ක් රැස් කළ අතර, දෙවන ඉනිමේදී කඩුලු 3 ක් දැවී ලකුණු 216 ක් ලබා පන්දුවට පහරදීම අත්හිටුවනු ලැබුවා.\nපළමු ඉනිමේදී ලකුණු 245 කට දැවී ගිය ශ්‍රී ලංකා ඒ පිල ඊයේ තුන්වන දිනය නිමා වනවිට කඩුලු 2 ක් දැවී ලකුණු 36 ක් ලබා සිටියා.\nශ්‍රී ලංකා ඒ පිල තවමත් සිටින්නේ කොදෙව් ඒ කණ්ඩායමට වඩා ලකුණු 445 ක් පිටුපසින්.",
       "URL": "https://www.hirunews.lk/sports/145171/update-ශ්‍රී-ලංකා-ඒ-කණ්ඩායම-101-7",
       "Category": "Sports",
       "Parent URL": "https://www.hirunews.lk/sports/all-news.php?pageID=378"
}