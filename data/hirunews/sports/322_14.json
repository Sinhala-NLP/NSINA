{
       "Source": "hirunews",
       "Timestamp": "Friday, 23 June 2017 - 13:58",
       "Headline": "මහේල එංගලන්ත විස්සයි විස්ස තරඟාවලියෙන් ඉවත් වෙයි",
       "News Content": "එංගලන්තයේ නැට් - වෙස්ට් බ්ලාස්ට් 20 යි 20 තරඟාවලිය සදහා ලැන්කෂයර් ප්‍රාන්තය නියෝජනය කරන ප්‍රවීන ශ්‍රී ලංකා ක්‍රීඩක මහේල ජයවර්ධන පුද්ගලික හේතුන් මත ඉන් ඉවත් වීමට තීරණය කර තිබෙනවා.\nමහේල එම කණ්ඩායම සදහා ක්‍රීඩා කිරීමට දේශීය ක්‍රීඩකයෙකු ලෙස සුදුසුකම් ලැබූයේ ඔහුගේ බිරිදගේ ඩෙන්මාර්ක සම්භවය හේතුවෙන්.\nලැන්කෂයර් පිල ඩර්හැම් සමග ජූලි 7 වනදා සිය ප්‍රථම තරඟයට සහභාගි වීමට නියමිතව තිබුණා.\nමහේල ඉන් ඉවත්වීම පිළිබදව ලැන්කෂයර් කළමනාකාරිත්වය කනස්සල්ල පළ කර තිබෙනවා.\nමහේල මීට පෙර එංගලන්ත විස්සයි විස්ස තරගාවලියේදී සසෙක්ස් සහ සමර්සෙට් කණ්ඩායම් නියෝජනය කර ඇති අතර අයි.පී.එල්. තරඟාවලිය සදහා ජයග්‍රාහී මුම්බායි ඉන්දියන්ස් පිලේ ප්‍රධාන පුහුණුකරු ලෙස කටයුතු කළා.",
       "URL": "https://www.hirunews.lk/sports/164251/මහේල-එංගලන්ත-විස්සයි-විස්ස-තරඟාවලියෙන්-ඉවත්-වෙයි",
       "Category": "Sports",
       "Parent URL": "https://www.hirunews.lk/sports/all-news.php?pageID=322"
}