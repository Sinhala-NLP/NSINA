{
       "Source": "hirunews",
       "Timestamp": "Friday, 28 June 2013 - 19:03",
       "Headline": "අන්තර් පාසල් ලීග් රග්බි ශූරතාව ධර්මරාජයට.",
       "News Content": "අන්තර් පාසල් ලීග් රග්බි තරගාවලියේ ශූරතාවය දිනා ගැනීමට මහනුවර ධර්මරාජ විද්‍යාලයීය කණ්ඩායම අද (28) සමත් වුණා. ඒ, කොළඹ රාජකීය විද්‍යාලය සමග අද (28) පැවැති තරගය අවසන්වීමත් සමගයි. රාජකීය පිටියේ පැවැති තරගය ලකුණු 17ට 17ක් ලෙස ජය පරාජයකින් තොරව නිමා වුණා. එහෙත් මෙතෙක් පැවැති තරග සටහනට අනුව ප්‍රසාද ලකුණු සටහනේ පෙරමුණේ සිටියේ ධර්මරාජ කණ්ඩායමයි. ඒ අනුව ඔවුන් මෙම ශූරතාවය හිමි කර ගත් අතර, ධර්මරාජ විද්‍යාලය පාසල් ලීග් තරගාවලියක් ජයග්‍රහණය කළේ පළමු වතාවටයි.",
       "URL": "https://www.hirunews.lk/sports/61965/අන්තර්-පාසල්-ලීග්-රග්බි-ශූරතාව-ධර්මරාජයට",
       "Category": "Sports",
       "Parent URL": "https://www.hirunews.lk/sports/all-news.php?pageID=528"
}