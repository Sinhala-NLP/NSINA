{
       "Source": "hirunews",
       "Timestamp": "Friday, 07 February 2020 - 17:37",
       "Headline": "ශෂීකලා සිරිවර්ධන ජාත්‍යන්තර ක්‍රිකට් පිටියට සමුදීමට සැරසෙයි",
       "News Content": "ශ්‍රි ලංකාවෙන් බිහිවූ දක්ෂ තුන්ඉරියව් ක්‍රීඩිකාවක් වන ශෂීකලා සිරිවර්ධන ජාත්‍යන්තර ක්‍රිකට් පිටියට සමුදීමට තීරණය කර ඇති බව වාර්තා වනවා.\nඕස්ට්‍රේලියාවේ පැවැත්වෙන පන්දුවාර 20 ලෝක කුසලාන කාන්තා ක්‍රිකට් තරඟාවලියෙන් අනතුරුව ඇය ක්‍රිකට් පිටියට සමුදීමටයි තීරණය කර ඇත්තේ.\n2003 වසරේ ජාත්‍යන්තර ක්‍රිකට් පිටියට පිවිසි ශෂීකලා සිරිවර්ධන ශ්‍රී ලංකා කාන්තා ක්‍රිකට් කණ්ඩායමේ නායකත්වය ද හොබවනු ලැබුවා.\nඑක්දින තරඟ 58 කදී ශ්‍රී ලංකා කාන්තා කණ්ඩායම මෙහෙයවා ඇති ඇය ඉන් තරඟ 18 කදී සිය කණ්ඩායම ජයග්‍රහණය කරා රැගෙන ගොස් තිබෙනවා.\nශ්‍රී ලංකාව වෙනුවෙන් වැඩිම එක්දින තරඟ සංඛ්‍යාවකට ක්‍රීඩාකර ඇති ශෂීකලා මේ දක්වා එක්දින තරඟ 118ක්  සහ විස්සයි විස්ස තරඟ 77ක් ක්‍රීඩා කර තිබෙනවා.",
       "URL": "https://www.hirunews.lk/sports/233914/ශෂීකලා-සිරිවර්ධන-ජාත්‍යන්තර-ක්‍රිකට්-පිටියට-සමුදීමට-සැරසෙයි",
       "Category": "Sports",
       "Parent URL": "https://www.hirunews.lk/sports/all-news.php?pageID=114"
}