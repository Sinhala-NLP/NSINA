{
       "Source": "hirunews",
       "Timestamp": "Monday, 11 April 2022 - 21:30",
       "Headline": "මිලියන 21ක ජනතාවගේ රටක් 226ක් විසින් විනාශ කරලා - සංගක්කාර",
       "News Content": "පුද්ගලයන් 226 දෙනකු විසින් ශ්‍රී ලංකාවේ මිලියන 21ක ජනතාවගේ අනාගතය විනාශ කර ඇතැයි හිටපු ටෙස්ට් නායකයකු වන කුමාර සංගක්කාර පවසනවා.\nරට තුළ වත්මන් අරගලය ආරම්භ කර ඇත්තේ වඩාත් අවදියෙන් සිටින, වඩාත් අධිෂ්ඨානශීලී සහ නිර්භීත පරපුරක් බවයි හිටපු ටෙස්ට් නායකයා සඳහන් කර ඇත්තේ.\nමිලියන 21ක ජනතාවක් ජිවත් වන රටක් මිනිසුන් 226ක් විසින් විනාස කර ඇති අතර අප විසින් තෝරා පත් කර ගන්නා ලද නායකයින්ගෙගේ ප්‍රතිපත්ති හමුවේ රට දරුණු මූල්‍ය තත්වයකට පත්ව ඇති බව ඔහු ප්‍රකාශ කළා.\nතම පුරවැසියන් මෙම ජීවිත තර්ජනාත්මක තත්වයට පත් කිරීම පිළිබඳ පාලකයන් කිසිසේත්ම පසු නොතැවෙන බවයි සංගක්කාර පෙන්වා දෙන්නේ.\nජාතික හෝ භාරකාර රජයක් පිළිබඳ සාකච්ඡා වෙමින් පවතින අතර මෙම අර්බුදයට ක්ෂණික, කෙටි කාලීන සහ දිගු කාලීන විසඳුම් ජනතාවට අවශ්‍ය බව ප්‍රකාශ කරනවා.\nගෑස් විදුලිය හෝ අත්‍යවශ්‍ය ආහාර ද්‍රව්‍ය ලබාදෙන බවට පොරොන්දු මත ජනතාව තවදුරටත් දේශපාලඥයන් පිළිබඳ විශ්වාසය නොතබනු ඇති බව ඔහු පෙන්වා දෙනවා.",
       "URL": "https://www.hirunews.lk/sports/301757/මිලියන-21ක-ජනතාවගේ-රටක්-226ක්-විසින්-විනාශ-කරලා-සංගක්කාර",
       "Category": "Sports",
       "Parent URL": "https://www.hirunews.lk/sports/all-news.php?pageID=23"
}