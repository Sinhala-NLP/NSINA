{
       "Source": "hirunews",
       "Timestamp": "Tuesday, 09 April 2013 - 13:35",
       "Headline": "මාලිංග ආවොත් පරිපූර්ණයි. - පොන්ටින්",
       "News Content": "ඉන්දීය ප්‍රිමියර් ලීග් තරගාවලිය යටතේ අද (09) දිනයේ දී තරග 2ක් පැවැත්වීමට නියමිතයි. ඒ, රෝයල්ස් චැලෙන්ජර්ස් බැංගලෝර් කණ්ඩායම සහ සන්රයිසස් හයිද්‍රාබාද් කණ්ඩායම් අතර සහ මුම්බායි ඉන්දියන්ස් සහ දිල්ලි ඩෙයාර් ඩෙවිල්ස් කණ්ඩායම් අතරයි.  මුම්බායි හි පැවැත්වෙන තරගය සඳහා අද දිනයේ දී ලසිත් මාලිංග බොහෝදුරට ක්‍රීඩා කරනු ඇති බව ඉන්දීය මාධ්‍ය වාර්තා කළා. මුම්බායි කණ්ඩායම මීට පෙර සහභාගි වූ තරග දෙකටම ලසිත් මාලිංග සහභාගි වූයේ නැහැ. චෙන්නායි හි පැවැති තරගයට ඔහු සහභාගි නොවුණේ එහි තිබෙන ශ්‍රී ලංකාවට එරෙහි විරෝධය හේතුවෙන්. අනෙක් තරගයට කොන්දේ ඇති වූ ආබාධයක් නිසා ඔහු සහභාගි නොවුණු බව ඉන්දීය මාධ්‍ය වාර්තා කළා. අද තරගයේ දී ලසිත් මාලිංග ක්‍රීඩාකළහොත් මුම්බායි කණ්ඩායම සර්ව සම්පූර්ණ වනු ඇති බව එහි නායක රිකී පොන්ටින් ප්‍රකාශ කර තිබුණා.",
       "URL": "https://www.hirunews.lk/sports/56841/මාලිංග-ආවොත්-පරිපූර්ණයි-පොන්ටින්",
       "Category": "Sports",
       "Parent URL": "https://www.hirunews.lk/sports/all-news.php?pageID=542"
}