{
       "Source": "hirunews",
       "Timestamp": "Tuesday, 21 May 2013 - 19:08",
       "Headline": "අයි.පී.එල්. පෙත්සමක් ප්‍රතික්ෂේප වෙයි.",
       "News Content": "ඉන්දීය පී‍්‍රමියර් ලීග් තරගාවලියේ ඉදිරි තරග 04 කල් දමන ලෙස ඉන්දීය ශ්‍රේෂ්ඨාධිකරණයට ඉදිරිපත් කර තිබූ පෙත්සම අද (21) ප්‍රතික්ෂේප වුණා. තරග පාවාදීමේ චෝදනා එල්ල වීමත් සමග එම කටයුතු අවසන් වනතෙක් ඉදිරි තරග කල්දමන ලෙසයි එම පෙත්සම මගින් ඉල්ලා තිබුණේ. එහිදී ශ්‍රේෂ්ඨාධිකරණය සඳහන් කළේ තරග කල් දැමීම සම්බන්ධයෙන් ශ්‍රේෂ්ඨාධිකරණයට බලයක් නොමැති බවත්, තරග පාවාදීම් සම්බන්ධයෙන් ක්‍රීඩකයින්ට එරෙහිව කටයුතු කිරීමේ වගකීම ඇත්තේ ඉන්දීය ක්‍රිකට් පාලක මණ්ඩලයට බවයි. තවද ක්‍රිකට් තරග පාවාදීම සම්බන්ධයෙන් ක්‍රියාත්මකවීමේදී ඉන්දීය ක්‍රිකට් පාලක මණ්ඩලයේ උදාසීනභාවය පිළිබඳවද ශ්‍රේෂ්ඨාධිකරණය දැඩි ලෙස චෝදනා කළා. මේ අතර, අයි.පී.එල්. තරගාවලියේ අවසන් වටයේ තීරණාත්මක තරඟයක් අද චෙන්නායි සුපර් කිංග්ස් කණ්ඩායම සහ මුම්බායි ඉන්දියන්ස් කණ්ඩායම අතර දිල්ලි හිදී රාත්‍රි 08 ට ආරම්භවීමට නියමිතයි.",
       "URL": "https://www.hirunews.lk/sports/59414/අයි-පී-එල්-පෙත්සමක්-ප්‍රතික්ෂේප-වෙයි",
       "Category": "Sports",
       "Parent URL": "https://www.hirunews.lk/sports/all-news.php?pageID=535"
}