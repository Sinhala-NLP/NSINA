{
       "Source": "hirunews",
       "Timestamp": "Thursday, 07 May 2015 - 19:50",
       "Headline": "ලංකාවේ ඒ පිළේ වැඩ ආයෙත් පෙන්නයි",
       "News Content": "සංචාරක පාකිස්තානු ඒ කණ්ඩායම සහ ශ්‍රී ලංකා ඒ කණ්ඩායම අතර පැවැත්වෙන පළමු නිල නොවන ටෙස්ට් තරඟයේ දෙවන දිනය සඳහා තරඟය අද (07) නතර කරන විට සිය පළමු ඉනිම ක්‍රීඩා කරන ශ්‍රී ලංකා කණ්ඩායම කඩුළු 03 ක් දැවී ලකුණු 95 ක් රැස්කරගෙන සිටියා. ඒ, පාකිස්තානු ඒ කණ්ඩායම පළමු ඉනිමට සියලූ දෙනා දැවී රැස්කළ ලකුණු 401 ට පිළිතුරු ලෙසයි. පාකිස්තාන ඉනිම වෙනුවෙන් අර්ධ ශතක 03 ක් වාර්තා වුණා. උමාර් අමීන් ලකුණු 99 යි. කුරාම් මන්සූර් ලකුණු 82 ක්ද, ෆවාඞ් අලාම් ලකුණු 72 ක්ද රැස්කළා. පන්දු යැවීමේදී ශ්‍රී ලංකා ඒ කණ්ඩායම වෙනුවෙන් තරිඳු ධනංජය ලකුණු 117 කට කඩුළු 06 ක් බිඳ හෙළුවා.",
       "URL": "https://www.hirunews.lk/sports/109033/ලංකාවේ-ඒ-පිළේ-වැඩ-ආයෙත්-පෙන්නයි",
       "Category": "Sports",
       "Parent URL": "https://www.hirunews.lk/sports/all-news.php?pageID=471"
}