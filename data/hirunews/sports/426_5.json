{
       "Source": "hirunews",
       "Timestamp": "Tuesday, 23 February 2016 - 8:32",
       "Headline": "UAE  කණ්ඩායම ආසියානු කුසලානයට සුදුසුකම් ලබයි",
       "News Content": "එක්සත් අරාබි එමීර් රාජ්‍යයේ ක්‍රිකට් පිළ මෙවර ආසියානු කුසලානයේ ප්‍රධාන තරගාවලිය සඳහා සුදුසුකම් ලැබුවා.\nඒ ඕමානය සමඟ ඊයේ පැවැති තරඟය ජයග්‍රහණය කරමින්.\nශ්‍රී ලංකාව, ඉන්දියාව, පාකිස්තානය සහ බංග්ලාදේශය යන ටෙස්ට් වරම් ලැබූ රටවල් හැරුණු කොට අනෙකුත් ආසියාතික කණ්ඩායම් අතර තරගාවලියකිනුයි ඔවුන් මෙලෙස සුදුසුකම් ලැබුයේ.\nඊයේ පැවැති තරඟයේදී එක්සත් අරාබි එමීරය සිය පන්දු වාර 20 තුළදී කඩුලූ 6ක් දැවී ලකුණු 172ක් රැස් කලා.\nපිළිතුරු වශයෙන්  ඕමාන පිළට පන්දු වාර 20කදී කඩුලූ 8ක් දැවී ලබා ගත හැකි වූයේ ලකුණු 101ක් පමණයි.\nමේ අනුව ලකුණු 71ක ජයක් ලැබූ එක්සත් අරාබි එමීර් පිළ අනිද්දා පැවැත්වෙන ආසියානු කුසලාන තරගයේදී ශ්‍රී ලංකාවට මුහුණ දෙනු ඇති.",
       "URL": "https://www.hirunews.lk/sports/126926/uae-කණ්ඩායම-ආසියානු-කුසලානයට-සුදුසුකම්-ලබයි",
       "Category": "Sports",
       "Parent URL": "https://www.hirunews.lk/sports/all-news.php?pageID=426"
}