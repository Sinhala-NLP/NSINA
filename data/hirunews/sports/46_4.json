{
       "Source": "hirunews",
       "Timestamp": "Saturday, 07 August 2021 - 10:20",
       "Headline": "සංචාරක ඉන්දීය කණ්ඩායම හා එංගලන්තය අතර පළමු ටෙස්ට් තරඟයේ 4 වන දිනය අදයි",
       "News Content": "සංචාරක ඉන්දීය කණ්ඩායම හා එංගලන්ත අතර පැවැත්වෙන පළමු ටෙස්ට් ක්‍රිකට් තරගයේ 4 වන දිනය අදයි.\nතුන්වන දිනයට ඊයේ තරඟය නිමා වන විට සිය දෙවැනි ඉනිම ක්‍රීඩා කරමින් සිටින එංගලන්තය කිසිදු කඩුල්ලක් නොදැවී ලකුණු 25ක් රැස් කරගෙන සිටියා.\nවර්ෂාව හේතුවෙන් ඊයේ ද වැඩි පන්දුවාර සංඛ්‍යාවක් ක්‍රියාත්මක කිරීමට හැකි වූයේ නැහැ.\nදිනය ආරම්භ කරන විට සිය පළමු ඉනිම ක්‍රීඩා කරමින් සිටි ඉන්දීය කණ්ඩායමේ සියලු‍ පිතිකරුවන් ලකුණු 278කට සීමා කිරීමට එංගලන්ත පන්දු යවන්නන් සමත් වුණා.\nමෙම තරගයේ පළමුවෙන් පන්දුවට පහරදුන් එංගලන්ත කණ්ඩායමට සියලු‍ දෙනා දැවී රැස්කර ගැනීමට හැකියාව ලැබුණේ ලකුණු 183 ක් පමණයි. ඒ අනුව එංගලන්ත කණ්ඩායම ඉන්දියාවට වඩා මේ වන විට ලකුණු 70ක් පිටුපසින් පසුවනවා.",
       "URL": "https://www.hirunews.lk/sports/279090/සංචාරක-ඉන්දීය-කණ්ඩායම-හා-එංගලන්තය-අතර-පළමු-ටෙස්ට්-තරඟයේ-4-වන-දිනය-අදයි",
       "Category": "Sports",
       "Parent URL": "https://www.hirunews.lk/sports/all-news.php?pageID=46"
}