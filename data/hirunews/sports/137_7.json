{
       "Source": "hirunews",
       "Timestamp": "Tuesday, 01 October 2019 - 7:42",
       "Headline": "ෂෙහාන්, දසුන් වාර්තාගත සබඳතාවක - කරච්චියේදී ශ්‍රී ලංකාවට පරාජයක්",
       "News Content": "2009 වසරේ ජනවාරි 21 වන දායින් පසු ශ්‍රී ලංකා ජාතික ක්‍රිකට් කණ්ඩායම පාකිස්තානයේ කරච්චි ජාතික ක්‍රීඩාංගණයේදී ඊයේ සහභාගි වූ දෙවන එක්දින තරඟයෙන් ලකුණු 67ක පරාජයක් ලැබුවා.\nකෙසේ නමුත්, එහිදී ශ්‍රී ලංකා පිළේ ෂෙහාන් ජයසූරිය සහ දසුන් ශානක එක්දින තරඟවල 6 වන කඩුල්ල සඳහා නව ශ්‍රී ලංකා වාර්තාවක් පිහිටුවීමට සමත් වුණා.\nපාකිස්තානය සිය පන්දු වාර 50 දී කඩුලූ 7ක් දැවී ලබා ගත් ලකුණු 305 හඹා යමින් ඔවුන් දෙදෙනා 6 වන කඩුල්ලට ලබා ගත් ලකුණු 177 එක්දින තරඟ ඉතිහාසයේ සිව් වන හොඳම සබඳතාව ද වනවා.\nපාකිස්තාන ඉනිමේදී බාබර් අසාම් සිය 11 වන එක්දින ශතකය වාර්තා කළ අතර, ශ්‍රී ලංකා ඉනිම ලකුණු 238කට සීමා කිරීමට පාකිස්තාන පිළේ උස්මාන් ෂින්වාරි දායක වුණේ ලකුණු 51කට කඩුලූ 5ක් බිද හෙලමින්.\nෂෙහාන් ජයසූරිය සිය මංගල එක්දින ශතකයට ලකුණු 4ක් තිබියදී දැවී ගිය අතර, දසුන් ශානක ලකුණු 68ක් ලබා ගැනීමට සමත් වුණා.\nශ්‍රී ලංකාව සහ පාකිස්තානය අතර, පළමු එක්දින තරඟය වර්ෂාව නිසා අතහැර දැමූ අතර, තුන් වන තරඟය නැවතත්  කරච්චි ජාතික ක්‍රීඩාංගණයේදී හෙට පැවැත්වීමට නියමිතයි.",
       "URL": "https://www.hirunews.lk/sports/225352/ෂෙහාන්-දසුන්-වාර්තාගත-සබඳතාවක-කරච්චියේදී-ශ්‍රී-ලංකාවට-පරාජයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=137"
}