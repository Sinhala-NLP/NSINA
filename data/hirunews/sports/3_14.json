{
       "Source": "hirunews",
       "Timestamp": "Monday, 11 September 2023 - 23:02",
       "Headline": "පාකිස්ථානය පරදවා ඉන්දියාව ලකුණු 228කින් ජය ගනී",
       "News Content": "ආසියානු කුසලාන ක්‍රිකට් තරගාවලියේ සුපිරි 4 වටයේ ඉන්දියාව සහ පාකිස්ථාන අතර ඊයේ (10) පැවති තරගය වර්ෂාව නිසා අතරමගදී නවතා දැමීමට තීරණය කළා.\nදෙවන දිනයට තරගය නතර වූ තැනින් අද (11) පස්වරු 3.00 ට නැවත තරගය ආරම්භ කළා.\nඅද දවසේ ඉන්දියාවට සාර්ථක ආරම්භයක් ලබාදෙමින් Virat Kohli ලකුණු 122 ,KL Rahul ලකුණු 111 ලබා ගත්තා.\nපන්දු යැවීමේදී Shaheem Shah Afridi කඩුලු 01, Shadab Khan කඩුලු 01 බැගින් දවා ගත්තා.\nඒ අනුව ඉන්දීය කණ්ඩායම පන්දු ඕවර 50 අවසානයේදී කඩුලු 02 ක් දැවී ලකුණු 356ක් ලබා ගත්තා.\nඅද තරගය ජය ගැනීමටනම් පාකිස්ථානය ලැබුණු ඉලක්කය ලකුණු 357 ක්.\nපිළිතුරු ඉනිම ක්‍රීඩා කිරීමට පිටියට පැමිණි පාකිස්ථන කණ්ඩායමට පන්දු ඕවර 32 දී සියළු දෙනාම දැවී ලකුණු 128 ක් ලබා ගත්තා.\nඒ අනුව අද තරගය ඉන්දීය කණ්ඩායම ලකුණු 228 කින් ජයග්‍රහණය කළා.\nපාකිස්ථාන කණ්ඩායමේ Fakhar Zaman ලකුණු 27, Agha Salman ලකුණු 23, Iftikhar Ahmed ලකුණු 23 ක් තම කණ්ඩායම වෙනුවෙන් ලබා ගත්තා.\nKuldeep Yadav කඩුලු 5, Shardul Thakur කඩුලු 1,Haridik Pandya කඩුලු 1, Jasprit Bumrah කඩුලු 1 බැගින් ඉන්දීය කණ්ඩායමේ කඩුලු දවා ගත්තා.",
       "URL": "https://www.hirunews.lk/sports/347975/පාකිස්ථානය-පරදවා-ඉන්දියාව-ලකුණු-228කින්-ජය-ගනී",
       "Category": "Sports",
       "Parent URL": "https://www.hirunews.lk/sports/all-news.php?pageID=3"
}