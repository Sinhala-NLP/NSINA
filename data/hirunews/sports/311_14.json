{
       "Source": "hirunews",
       "Timestamp": "Tuesday, 01 August 2017 - 8:10",
       "Headline": "සුපිරි දඟ පන්දු යවන්නා වසර 79 කට පසු තැබූ සුපිරි වාර්තාව මෙන්න",
       "News Content": "සංචාරක දකුණු අප්‍රිකානු පිළ සමඟ පැවැති 03 වන ටෙස්ට් තරඟයෙන් ලකුණු 239ක ජයක් හිමි කර ගැනීමට එංගලන්තය ඊයේ සමත් වුණා.\nඑය ලන්ඩන් ඕවල් ක්‍රීඩාංගණයේ පැවැති 100 වන ටෙස්ට් තරඟය වීම ද විශේෂත්වයක්.\nඑංගලන්තය පළමු ඉනිම සඳහා ලකණු 353ක් ද දෙවන ඉනිම සඳහා කඩුලු 08ක් දැවී ලකුණු 313ක් ද රැස් කළා.\nපළමු ඉනිමේදී ලකුණු 175කට දැවී ගිය දකුණු අප්‍රිකානු පිළ දෙවන ඉනිමේදී ලබා ගත්තේ ලකුණු 205ක් පමණයි.\nදකුණු අප්‍රිකානු දෙවන ඉනිමේදී එංගලන්ත පිළේ මොයින් අලි කඩුලු ත්‍රිත්වයක් ලබා ගැනීමට සමත් වූ අතර, එය ඕවල් ක්‍රීඩාංගණයේ පළමු ටෙස්ට් කඩුලු ත්‍රිත්වය මෙන්ම එංගන්ත දඟ පන්දු යවන්නෙකු වසර 79කින් ලබා ගත් පළමු කඩුලූ ත්‍රිත්වය ලෙසින් වාර්තා පොතට එක්වූවා..\nඑමෙන්ම ටෙස්ට් ක්‍රිකට් ක්‍රීඩාවේ අදටත් පන්දු යැවීමේ වාර්තාව ලෙස එංගලන්ත ක්‍රීඩක ජිම් ලේකර් ලකුණු 90කට කඩුලු 19ක් බිද හෙලුවේ 1956 වසරේ ජුලි 31 වන දා වීම විශේෂත්වයක්.\nවසර 79 කට පසු මොයින් අලි තැබූ සුපිරි වාර්තාව ඇතුළු විශේෂ අවස්ථා මෙන්න",
       "URL": "https://www.hirunews.lk/sports/167282/සුපිරි-දඟ-පන්දු-යවන්නා-වසර-79-කට-පසු-තැබූ-වාර්තාව-මෙන්න",
       "Category": "Sports",
       "Parent URL": "https://www.hirunews.lk/sports/all-news.php?pageID=311"
}