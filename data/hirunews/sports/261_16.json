{
       "Source": "hirunews",
       "Timestamp": "Tuesday, 23 January 2018 - 14:23",
       "Headline": "IPL  වෙන්දේසියට තෝරාගත් ශ්‍රී ලංකා ක්‍රීඩකයින්",
       "News Content": "IPL ක්‍රීඩක වෙන්දේසිය ලබන 27 සහ 28 යන දෙදින තුළ ඉන්දියාවේ බැංගලෝර් නුවරදී පැවැත්වීමට නියමිතයි.\nපසුගියදා වෙන්දේසිය සදහා ක්‍රීඩකයින්ගේ නිර්දේශ කළ අතර එම ක්‍රීඩකයින් අතරින් වෙන්දේසියට තෝරාගත් අවසන් ලැයිස්තුව මේ වනවිට නිකුත් කර තිබෙනවා.\nඑම ලැයිස්තුවට අනුව වෙන්දේසිය සඳහා ඉදිරිපත් කර ඇත්තේ ක්‍රීඩකයින් 1172ක් අතරින් 578ක් පමණයි.\nමේ අනුව ක්‍රීඩකයින් 18 දෙනකු පමණක් ශ්‍රී ලංකාවෙන් මෙවර IPL වෙන්දේසියට ඉදිරිපත් වනවා.\nකෙසේ වෙතත් මීට පෙර ශ්‍රී ලංකා ක්‍රීඩකයින් 39 දෙනෙකු මෙම වෙන්දේසියට සඳහා ඉදිරිපත් කිරීමට නියමිතව තිබූ බවයි වාර්තා වුණේ.\nශ්‍රී ලංකාවෙන් ඉදිරිපත් වන අනජලෝ මැතිව්ස්ට රුපියල් කෝටි 4.4ක මුලික ලංසුව ඉදිරිපත් කර ඇති අතර ලසිත් මාලිංගට කෝටි 2.24ක මුලික ලංසුවක් ඉදිරිපත් කර තිබෙනවා.\nඅනෙකුත් ක්‍රීඩකයින්ට ඉදිරිපත් කර අති මුලික ලංසුව වන්නේ රුපියල් කොටි 1.12ක්.\nවෙන්දේසියට ඉදිරිපත් කර ඇති ශ්‍රී ලංකා ක්‍රීඩකයින් වන්නේ.\n1. ඇන්ජලෝ මැතිව්ස්\n2. ලසිත් මාලිංග\n3. නිරෝෂන් දික්වැල්ල\n4. කුසල් පෙරේරා\n5. අකිල ධනංජය\n6. ලක්ෂාන් සඳකැන්\n7. සචිත්‍ර සේනානායක\n8. උපුල් තරංග\n9. අසේල ගුණරත්න\n10. තිසර පෙරේරා\n11. දිල්ෂාන් මුණවීර\n12. සික්කුගේ ප්‍රසන්න\n13. දසුන් ශානක\n14. දුෂ්මන්ත චමිර\n15. නුවන් කුලසේකර\n16. සුරංග ලක්මාල්\n17. ධනංජය ද සිල්වා\n18. ඉසුරු උදාන",
       "URL": "https://www.hirunews.lk/sports/181815/ipl-වෙන්දේසියට-තෝරාගත්-ශ්‍රී-ලංකා-ක්‍රීඩකයින්",
       "Category": "Sports",
       "Parent URL": "https://www.hirunews.lk/sports/all-news.php?pageID=261"
}