{
       "Source": "hirunews",
       "Timestamp": "Wednesday, 10 July 2013 - 7:27",
       "Headline": "අවසන් තරගයට ශ්‍රී ලංකාව සහ ඉන්දියාව.",
       "News Content": "බටහිර ඉන්දීය කොදෙව් තුන්කොන් එක්දින ක්‍රිකට් තරගාවලියේ ශ්‍රී ලංකාව සහ ඉන්දියාව අතර ඊයේ (09) පැවැති තරගයේ ජය ඉන්දීය කණ්ඩායමට හිමි වුණා. තරගයේ මුලින්ම පන්දුවට පහර දුන් ඉන්දීය කණ්ඩායම පන්දු වාර 29කදී කඩුලූ 3ක් දැවී ලකුණු 119ක් රැස් කළා. ඉන්දීය කණ්ඩායම පන්දුවට පහර දෙන අවස්ථාවේ වර්ෂාවෙන් බාධා එල්ල වූ අතර, අනතුරුව ඩක්වත් ලූවිස් ක්‍රමවේදයට අනුව ශ්‍රී ලංකා කණ්ඩායමට පිළිතුරු ඉනිම ක්‍රීඩා කිරීමට විනිසුරුවන් අවස්ථාව ලබා දුන්නා. ඒ අනුව ශ්‍රී ලංකා කණ්ඩායමට පන්දු වාර 26කදී ලකුණු 178ක ඉලක්කයක් හිමි වුණු අතර, ශ්‍රී ලංකා ක්‍රීඩකයන්ට පන්දු වාර 24යි පන්දු 4කදී සියලූ දෙනා දැවී ලබා ගත හැකි වූයේ ලකුණු 96ක් පමණයි.\nඉන්දීය කණ්ඩායම වෙනුවෙන් විශිෂ්ඨ පන්දු යැවීමක නිරත වූ බුවනේෂ් කුමාර් ලකුණු 8කට කඩුලූ 4ක් දවා ගත්තා. ඊයේ (09) ඉන්දීය කණ්ඩායම ලැබූ ජයග්‍රහණයත් සමගම ලබන 11 වන දා පැවැත්වෙන අවසන් මහා තරගයට ශ්‍රී ලංකාව සහ ඉන්දියාව සුදුසුකම් ලබා ගත්තා.",
       "URL": "https://www.hirunews.lk/sports/62698/අවසන්-තරගයට-ශ්‍රී-ලංකාව-සහ-ඉන්දියාව",
       "Category": "Sports",
       "Parent URL": "https://www.hirunews.lk/sports/all-news.php?pageID=526"
}