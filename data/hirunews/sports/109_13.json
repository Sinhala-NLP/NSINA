{
       "Source": "hirunews",
       "Timestamp": "Tuesday, 03 March 2020 - 22:56",
       "Headline": "ක්‍රිකට් ආයතනය කෝප් කමිටුවට වගකිව යුතුයි - නීති ප්‍රවිනයින්",
       "News Content": "පසුගිය මස 26 වනදා හම්බන්තොට මහින්ද රාජපක්ෂ ක්‍රීඩාංගණයේ පැවති කොදෙව් - ශ්‍රී ලංකා දෙවන එක්දින තරගය නැරඹීම සඳහා ශ්‍රී ලංකා ක්‍රිකට් ආයතනයේ උසස් නිලධාරින් සහ සේවකයින් පිරිසක් ගුවන් මගින් පැමිණි පුවතක් අපි RED කාර්ඩ් ඔස්සේ අනාවරණ කළා.\nඑහිදී අප පෙන්වා දුන්නේ සිය හිතවතුන්ගේ සුඛ විහරණය උදෙසා ශ්‍රී ලංකා ක්‍රිකට් ප්‍රධානීන් ක්‍රීඩකයින් දහදිය මහන්සියෙන් උපයා දෙන මුදල් කාබාසිනියා කරනා ආකාරයයි.\nක්‍රීඩකයින්ගේ කර මතින් ගොස් තමන්ගේ සහ තම හිතවතුන්ගේ මඩි තරකර ගැනීමට දක්ෂ වත්මන් ක්‍රිකට් ප්‍රධානින් එම තරගය සඳහා එක්වූ ක්‍රීඩකයින් දක්ෂිණ අධිවේගී මාර්ගය ඔස්සේ බස් රථයක නංවා පිටත්කර හරින්නට කටයුතු කර තිබුනා.\nහිටපු පරිපාලනයේ බළල් අතක් ලෙසින් පැමිණ බලය හිමිකර ගත් වත්මන් ක්‍රිකට් ආයතන ප්‍රධානියා සිය ආයතනයේ මෙවැනි විගඩම් පිළිබඳව අදහසක් පළකළා.\nශ්‍රී ලංකා ක්‍රිකට් ආයතන ප්‍රධානියාගේ මෙම අඳ බාල ප්‍රකාශය සම්බන්ධයෙන් අප මෙරට නීති ප්‍රවිනයින්ගෙන් විමසා සිටියා.",
       "URL": "https://www.hirunews.lk/sports/235730/ක්‍රිකට්-ආයතනය-කෝප්-කමිටුවට-වගකිව-යුතුයි-නීති-ප්‍රවිනයින්",
       "Category": "Sports",
       "Parent URL": "https://www.hirunews.lk/sports/all-news.php?pageID=109"
}