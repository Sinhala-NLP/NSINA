{
       "Source": "hirunews",
       "Timestamp": "Monday, 25 May 2020 - 13:46",
       "Headline": "පිතිකරුවන්ට සිදුවන වාසියක් ගැන ඉර්ෆාන් පතාන් කියයි",
       "News Content": "මිනිස් ඛේඨය උපයෝගී කරගනිමින් පන්දුව ඔප දැමීමට නොහැකි ආකාරයට නීති පැනවීම තුළින් පිතිකරුවන්ට වාසියක් සිදුවන බව ඉන්දීය හිටපු වේග පන්දු යවන ක්‍රීඩක ඉර්ෆාන් පතාන් පෙන්වා දෙනවා.\nක්‍රික් ඉන් ෆෝ වෙබ් අඩවිය වෙත සම්මුඛ සාකච්ඡාවක් ලබාදෙමින් ඔහු ප්‍රකාශ කර ඇත්තේ මෙම තහනම තවත් වසර දෙකක් පමණ ගතවනතුරු පවතිනු ඇති බවයි.\nකොවිඩ් වසංගතය හේතුවෙන් මෙම තහනම පැනවීමට ජගත් ක්‍රිකට් කවුන්සිලයේ ක්‍රිකට් කමිටුව පසුගියදා තීරණය කළ අතර, ඉර්ෆාන් පතාන් පෙන්වා දෙන්නේ මේ හේතුවෙන් පන්දු යවන්නන්ට අවාසියක් සිදුවන බවයි.",
       "URL": "https://www.hirunews.lk/sports/241469/පිතිකරුවන්ට-සිදුවන-වාසියක්-ගැන-ඉර්ෆාන්-පතාන්-කියයි",
       "Category": "Sports",
       "Parent URL": "https://www.hirunews.lk/sports/all-news.php?pageID=97"
}