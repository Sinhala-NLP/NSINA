{
       "Source": "hirunews",
       "Timestamp": "Tuesday, 24 May 2016 - 16:12",
       "Headline": "ශ්‍රී ලංකා සංචාරයට එන ඔස්ට්‍රේලියා සංචිතය නම් කරයි - ප්‍රබලයන් දෙදෙනෙකුත් ඒ අතර",
       "News Content": "ශ්‍රී ලංකා ක්‍රිකට් සංචාරයකට එක්වන ඔස්ට්‍රේලියා සංචිතය නම්කර තිබෙනවා.\nපසුගිය සමයේ තරග තහනමකට ලක්ව සිටි මොයිස් හෙන්රික් ද සංචිතයට නම්කර ඇති බවයි ක්‍රිකට් පුවත් සේවාවල දැක්වෙන්නේ.\n2013 වසරේ ඉන්දීය සංචාරයේදීයි මොයිස් හෙන්රික්ට තරග තහනමක් පැනවුනේ.\nඔස්ට්‍රේරලියා කණ්ඩායම ජුලි මාසයේදී ශ්‍රී ලංකා තරග සංචාරය ආරම්භ කිරීමට නියමිතයි.\nඑමෙන්ම වේග පන්දු යවන ක්‍රීඩක මිචෙල් ස්ටක් ද 15 දෙනෙකුගෙන් යුත් සංචිතයට අයත්.\nසංචිතයේ නායකයා ලෙස ස්ටීවන් ස්මිත් කටයුතු කරනවා.\nඩේවිඩ් වෝනර් / ජැක්සන් බර්ඩ් / ජෝ බර්න්ස් / නේදන් නිලි / ජෝෂ් හේස්ල්වුඩ් / උස්මන් කවාජා සහ නේදන් ලයන් ද මෙම සංචිතයට ඇතුලත්.\nඑහි සෙසු ක්‍රීඩකයන් ලෙස ෂොන් මාර්ෂ් / පීටර් නෙවිල් / ස්ටෙෆන් ඕ කිෆී සහ ඇඩම් වෝගස් නම්කර තිබෙනවා.\nකණ්ඩායමට කැඳවු මොයිස් හෙන්රික් මෙන්ම මිචෙල් ස්ටක් ශ්‍රී ලංකා සංචාරයට දැඩිව ප්‍රයෝජනවත් වනු ඇති බවයි ඔස්ට්‍රේලියා ක්‍රිකට් බලධාරීන් විශ්වාසය පළකරන්නේ.\nතරග 3 කින් සමන්විත ඔස්ට්‍රේලියා ශ්‍රී ලංකා ටෙස්ට් තරගාවලිය ජුලි 26 වනදා ආරම්භ වනවා.\nදෙරට අතර එක්දින තරග 5 ක් සහ 20 යි 20 තරග 2 ක් ද පැවැත්වීමට නියමිතයි.",
       "URL": "https://www.hirunews.lk/sports/133918/ශ්‍රී-ලංකා-සංචාරයට-එන-ඔස්ට්‍රේලියා-සංචිතය-නම්-කරයි-ප්‍රබලයන්-දෙදෙනෙකුත්-ඒ-අතර",
       "Category": "Sports",
       "Parent URL": "https://www.hirunews.lk/sports/all-news.php?pageID=408"
}