{
       "Source": "hirunews",
       "Timestamp": "Friday, 17 May 2019 - 10:34",
       "Headline": "ලෝක කුසලාන තරඟාවලියට කුමාර් සංගක්කාර එක්වේ",
       "News Content": "ලෝක කුසලාන තරඟාවලියට කුමාර් සංගක්කාර එක්වේ..\\\"\nලෝක කුසලාන ක්‍රිකට් තරඟාවලිය සඳහා එක්වන තරඟ විස්තර විචාරකයන් නම ලේඛනය අන්තර් ජාතික ක්‍රිකට් කවුන්සිලයේ නිල වෙබ් අඩවිය විසින් ඊයේ (16) නිවේදනය කළා.\nඑම කණ්ඩායමට ඇතුලත් එකම ශ්‍රී ලංකා විස්තර විචාරකයා වන්නේ කුමාර් සංගක්කාර පමණි.\nකෙසේ වෙතත් ජාත්‍යන්තර ක්‍රිකට් පිටියේ ජනප්‍රිය ශ්‍රී ලංකාවේ විස්තර විචාරකයෙක් වන හිටපු ක්‍රීඩක රසල් ආනල්ඩ් මෙවර තරඟාවලියේ විස්තර විචාරකයෙක් ලෙස නම් කර නැහැ.\nඅන්තර් ජාතික ක්‍රිකට් කවුන්සිලය ප්‍රකාශ කල ලෝක කුසලානය විස්තර විචාරයට එක්වන අනෙකුත් සාමාජිකයින් වන්නේ නසාර් හුසේන්, ඉයන් බිෂොප්, සව්රෝව් ගංගුලි, මේල් ජෝන්ස්, මයිකල් ඇතර්ටන්, ඇලිසන් මිචෙල්, බ්‍රෙන්ඩන් මැකලම්, ග්‍රෑම් ස්මිත්, වසීම් අක්‍රම්, ෂෝන් පොලොක්, මයිකල් ස්ලේටර්, මාර්ක් නිකලස්, මයිකල් හෝල්ඩින්, ඉෂා ගුහා, පොමි මබන්ග්වා, සන්ජෙර් මන්ජේකාර්, හර්ෂා බෝග්ලේ, සයිමන් ඩුල්, ඉයන් ස්මිත්, රමිස් රාජා, අතර් අලී ඛාන් සහ ඉයන් වෝර්ඩ් නම් කර තිබෙනවා.\nලබන 30 වැනිදා ලන්ඩනයේ ඕවල් ක්‍රිකට් ක්‍රීඩාංගණයේදී ක්‍රිකට් ක්‍රීඩාවේ මෞලි මංගල්‍ය වන ලබන ලෝක කුසලාන එක්දින ක්‍රිකට් තරඟාවලිය ආරම්භ වීමට නියමිතයි.\nලෝක කුසලානයට කණ්ඩායම් 10 සහභාගී වන අතර ලන්ඩනය සහ වේල්සයේ ස්ථාන 11ක් කේන්ද්‍ර කරගනිමින් මෙවර තරඟාවලිය පැවැත්වෙනවා.",
       "URL": "https://www.hirunews.lk/sports/216534/ලෝක-කුසලාන-තරඟාවලියට-කුමාර්-සංගක්කාර-එක්වේ",
       "Category": "Sports",
       "Parent URL": "https://www.hirunews.lk/sports/all-news.php?pageID=162"
}