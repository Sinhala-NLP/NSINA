{
       "Source": "hirunews",
       "Timestamp": "Sunday, 09 February 2020 - 17:27",
       "Headline": "19 න් පහළ ලෝක කුසලාන අවසන් මහා තරඟයේදී බංග්ලාදේශය ඉදිරියේ ඉන්දීය යොවුන් ක්‍රීඩකයන් අසරණ වෙයි",
       "News Content": "දකුණු අප්‍රිකාවේ පැවැත්වෙන වයස අවුරුදු 19න් පහළ ලෝක කුසලාන අවසන් මහා තරඟයේ බංග්ලාදේශ කණ්ඩායමේ ආරාධනයෙන් පළමුව පහරදුන් ඉන්දීය 19 න් පහළ කාණ්ඩායම ලකුණු 177කට සීමා කරන්නට බංග්ලාදේශ යොවුන් ක්‍රීඩකයින් සමත් වුණා.\nඒ අනුව අවසන් මහා තරඟය ජයග්‍රහණය සඳහා බංග්ලාදේශ යොවුන් කණ්ඩායමට හිමිව ඇති ඉලක්කය ලකුණු 178ක්.\nයශාෂ්වි ජයිස්වාල් ලකුණු 88ක් තිලික් වර්මා ලකුණු 38ක් සහ ධරව් ජුරෙල් ලකුණු 22ක් ඉන්දීය කණ්ඩායම වෙනුවෙන් රැස් කළා.\nපන්දු යැවීමේදී අවිෂේක් ඩාස් කඩුලු 03ක්, ශොරිෆුල් ඉස්ලාම් සහ හසන් සකිබ් කඩුලු 02 බැගින් බිඳ දැමුවා.\n19 න් පහළ ලෝක කුසලාන  තරඟාවලියේ අවසන් මහා තරගයට සුදුසුකම් ලැබීම සඳහා ඉන්දියාව අවසන් පුර්ව තරඟයේදී පරාජය කළේ පාකිස්ථාන කණ්ඩායමයි.\nබංග්ලාදේශය, නවසීලන්තය පරදවා අවසන් තරගයට සුදුසුකම් ලැබුවා.",
       "URL": "https://www.hirunews.lk/sports/234046/19-න්-පහළ-ලෝක-කුසලාන-අවසන්-මහා-තරඟයේදී-බංග්ලාදේශය-ඉදිරියේ-ඉන්දීය-යොවුන්-ක්‍රීඩකයන්-අසරණ-වෙයි",
       "Category": "Sports",
       "Parent URL": "https://www.hirunews.lk/sports/all-news.php?pageID=114"
}