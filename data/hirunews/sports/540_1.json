{
       "Source": "hirunews",
       "Timestamp": "Monday, 22 April 2013 - 8:23",
       "Headline": "අයි පී එල් - චෙන්නායි සුපර් කිංග්ස් / රාජස්ථාන් රෝයල්ස් අද හමුවෙයි.",
       "News Content": "ඉන්දීය ප්‍රිමියර් ලීග් තරගාවලියට අදාළව ඊයේ දිනයේ දී තරග 2ක් පැවැත්වුණා. පළමු තරගය පැවැත්වුණේ මුම්බායි ඉන්දියන්ස් සහ දිල්ලි ඩෙයාර් ඩෙවිල්ස් කණ්ඩායම් අතරයි. පළමුවෙන් පන්දුවට පහර දුන් මුම්බායි ඉන්දියන්ස් කණ්ඩායම පන්දු වාර 20 අවසානයේ කඩුලූ 4ක් දැවී ලකුණු 161ක් ලබා ගත්තා. පිළිතුරු ඉනිම ක්‍රීඩා කළ මහේල ජයවර්ධනගේ නායකත්වයෙන් යුත් දිල්ලි ඩෙයාර් ඩෙවිල්ස් කණ්ඩායම පන්දු වාර 17 කදී එක් කඩුල්ලක් පමණක් දැවී සිය ජයග්‍රහණය තහවුරු කරගත්තා. අනෙක් තරඟය පැවැත්වෙුණේ කිංග්ස් ඉලෙවන් පන්ජාබ් සහ පූනේ වොරියස් කණ්ඩායම අතරයි. පූනේ වොරියර්ස් කණ්ඩායම කඩුලූ 4 ක් දැවී නියමිත පන්දු වාර 20 අවසානයේදී ලකුණු 185 ක් රැස් කරගත්තා. පිළිතුරු ඉනිම ක්‍රීඩා කළ කිංග්ස් ඉලෙවන් පන්ජාබ් කණ්ඩායම පන්දු වාර 19 යි පන්දු 5 ක් අවසානයේ කඩුලූ 3 ක් දැවී සිය ජයග්‍රාහී ඉලක්කය පසු කළා. අද දිනයේදී අයිපීඑල් තරඟාවලියට අදාළව තවත් එක් තරඟයක් පැවැත්වෙනවා. ඒ, චෙන්නායි සුපර් කිංග්ස් කණ්ඩායම සහ රාජස්ථාන් රෝයල් කණ්ඩායම අතරයි.",
       "URL": "https://www.hirunews.lk/sports/57586/අයි-පී-එල්-චෙන්නායි-සුපර්-කිංග්ස්-රාජස්ථාන්-රෝයල්ස්-අද-හමුවෙයි",
       "Category": "Sports",
       "Parent URL": "https://www.hirunews.lk/sports/all-news.php?pageID=540"
}