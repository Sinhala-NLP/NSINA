{
       "Source": "hirunews",
       "Timestamp": "Saturday, 26 September 2020 - 14:41",
       "Headline": "බංග්ලාදේශ කණ්ඩායමේ තරඟ සංචාරයට කුමක් සිදුවෙයිද ?",
       "News Content": "ලබන මාසයේදී පැවැත්වීමට නියමිත බංග්ලාදේශ ක්‍රිකට් කණ්ඩායමේ ශ්‍රී ලංකා ටෙස්ට් තරග සංචාරය ද මේ වනවිට පැවැත්වීම අවිනිශ්චිත වී ඇත්තේ ඔවුන් දින 14ක කාලයක් නිරෝධායනය වීම සඳහා අකමැත්ත පළ කිරීම හේතුවෙන්.\nතරගාවලිය ඉලක්ක කරගනිමින් බංග්ලාදේශ කණ්ඩායමේ ක්‍රීඩකයන් 27 දෙනෙකු පුහුණුවීම් ආරම්භ කර කර ඇති අතර බංග්ලාදේශ ක්‍රීඩක අබු ජයාද්ට කොවිඩ් 19 අසාදනය වී ඇති බව මේවන විට තහවුරු වී තිබෙනවා.\nකොවිඩ් වැළැක්වීමේ කාර්ය සාධක බලකායෙන් ලැබෙන උපදෙස් පිළිබඳ අපි බංග්ලාදේශ ක්‍රිකට් පාලක මණ්ඩලය දැනුවත් කරනවා.\nකාර්ය සාධක බලකායෙන් ලැබෙන සෞඛ්‍ය මාර්ගෝපදේශයන් පිළිපදින්න බංග්ලාදේශ ක්‍රිකට් බලධාරීන් සුදානම් නැහැ කියලා ඔවුන් අපිව දැනුවත් කළහොත් තරගාවලිය අවලංගු කරන්න කටයුතු කරනවා.\nඊට පස්සේ අපි තරගාවලිය ලබන වසරේදී හෝ 2022 වසරේදී පැවැත්වීමට සැලසුම් කරනවා.",
       "URL": "https://www.hirunews.lk/sports/251163/බංග්ලාදේශ-කණ්ඩායමේ-තරඟ-සංචාරයට-කුමක්-සිදුවෙයිද",
       "Category": "Sports",
       "Parent URL": "https://www.hirunews.lk/sports/all-news.php?pageID=84"
}