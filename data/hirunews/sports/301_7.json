{
       "Source": "hirunews",
       "Timestamp": "Sunday, 03 September 2017 - 18:40",
       "Headline": "අවසන් එක්දින තරඟයේදී ඉන්දියාවට ලකුණු 239ක ඉලක්කයක්",
       "News Content": "සංචාරක ඉන්දීය පිළ සහ ශ්‍රී ලංකාව අතර 05 වන සහ අවසාන එක්දින තරඟය ආර්. ප්‍රේමදාස ක්‍රීඩාංගණයේදී මේ වනවිට පැවැත්වෙනවා.\nතරඟයේ කාසිය වාසිය දිනු ශ්‍රී ලංකා කණ්ඩායමේ නායක උපුල් තරංග තීරණය කළේ පළමුව පන්දුවට පහර දීමටයි.\nඒ අනුව ශ්‍රී ලංකා කණ්ඩායම පන්දු වාර 49යි පන්දු 04ක් තුල සියලු දෙනා දැවී රැස්කළ ලකුණු සංඛ්‍යාව 238ක්.\nශ්‍රී ලංකා කණ්ඩායම වෙනුවෙන් නායක උපුල් තරංග පන්දු 34කදී හතරේ පහර 09ක් සමඟින් වේගවත් ලකුණු 48ක් රැස් කළා.\nශ්‍රී ලංකා ඉනිමේ හතරවන කඩුල්ලට අගනා සම්බන්ධතාවයක් ළහිරු තිරිමාන්න සහ ඇන්ජලෝ මැතිව්ස් ගොඩ නැගූ අතර ළහිරු තිරිමාන්න ලකුණු 97ක් සහ ඇන්ජලෝ මැතිව්ස් ලකුණු 55ක් රැස් කිරීමට සමත්වුණා.\nපන්දු යැවීමේදී ඉන්දියානු කණ්ඩායම වෙනුවෙන් බුවනේශ්වර් කුමාර් කඩුලු  05ක් සහ ජස්ප්‍රිට් බුම්රා කඩුලු 02ක් බිඳ දැමුවා.\nඒ අනුව ජයග්‍රහණය සඳහා ඉන්දීය කණ්ඩායමට හිමිව ඇති ඉලක්කය ලකුණු 239ක්.",
       "URL": "https://www.hirunews.lk/sports/170070/අවසන්-එක්දින-තරඟයේදී-ඉන්දියාවට-ලකුණු-239ක-ඉලක්කයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=301"
}