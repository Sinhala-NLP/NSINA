{
       "Source": "hirunews",
       "Timestamp": "Tuesday, 03 March 2020 - 13:37",
       "Headline": "එංගලන්ත පිල ශ්‍රී ලංකා සංචාරයේදී අතට අත නොදෙයි",
       "News Content": "කොරෝනා වෛරස් අවදානම හේතුවෙන් ශ්‍රී ලංකා සංචාරයේදී ද පුද්ගලයන් අතර ගැටීම අවම වශයෙන් පවත්වා ගැනීමට අදහස් කරන බව එංගලන්ත ක්‍රිකට් පිල ප්‍රකාශ කර තිබෙනවා.\nශ්‍රී ලංකාව බලා නික්මීමට පෙර එංගලන්ත නායක ජෝ රූට් සඳහන් කර ඇත්තේ ඒ සඳහා විශේෂයෙන් තරඟවලදී අතට අත දීමෙන් වැළකී සිටීමට අපේක්ෂා කරන බවයි.\nඑහිදී අත මිට මොලවා සුළු ස්පර්ශයකින් ප්‍රතිවාදී පිලේ ක්‍රීඩකයන්ට ආචාර කිරීම එංගලන්ත ක්‍රීඩකයන්ගේ බලාපොරොත්තුවයි.\nටෙස්ට් තරඟ දෙකකින් යුත් සංචාරයක් සඳහා එංගලන්ත පිල අද පස්වරුවේ ශ්‍රී ලංකාවට පැමිණීමට නියමිතයි.",
       "URL": "https://www.hirunews.lk/sports/235694/එංගලන්ත-පිල-ශ්‍රී-ලංකා-සංචාරයේදී-අතට-අත-නොදෙයි",
       "Category": "Sports",
       "Parent URL": "https://www.hirunews.lk/sports/all-news.php?pageID=109"
}