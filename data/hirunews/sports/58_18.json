{
       "Source": "hirunews",
       "Timestamp": "Sunday, 25 April 2021 - 13:06",
       "Headline": "ශ්‍රී ලංකා කණ්ඩායම තම ප්‍රථම ඉනිම අත්හිටුවයි",
       "News Content": "බංගලාදේශයට එරෙහිව පැවැත්වෙන පළමු ටෙස්ට් ක්‍රිකට් තරගයේ සිය ප්‍රථම ඉනිම අත්හිටුවීමට ශ්‍රී ලංකා කණ්ඩායම තීරණය කර තිබෙනවා.\nඒ්, කඩුලු 8 ක් දැවි ලකුණු 648 ක් ලබා සිටියදීයි.\nඑහිදී ශ්‍රී ලංකා කණ්ඩායම වෙනුවෙන් නායක දිමුත් කරුණාරත්න ලකුණු 244 ක් ද, ධනංජය සිල්වා ලකුණු 166 ක් රැස්කරගැනීමට සමත් වුණා.\nතරගයේ ප්‍රථමයෙන් පන්දුවට පහර දුන් බංගලාදේශ කණ්ඩායම කඩුලු 7 ක් දැවි ලකුණු 541 ක් ලබා සිටියදී සිය ඉනිම අත්හිටුවීමටයි තීරණය කළේ.\nඒ් අනුව ශ්‍රී ලංකා කණ්ඩායම බංගලාදේශ  පළමු ඉනිමට වඩා ලකුණු 107 ක් ඉදිරියෙන් සිටිනවා.\nමහනුවර පල්ලේකැලේ ජාත්‍යන්තර ක්‍රිකට් ක්‍රීඩාංගණයේදී පැවැත්වෙන මෙම තරගයේ අවසන් දිනය අදයි.",
       "URL": "https://www.hirunews.lk/sports/269462/ශ්‍රී-ලංකා-කණ්ඩායම-තම-ප්‍රථම-ඉනිම-අත්හිටුවයි",
       "Category": "Sports",
       "Parent URL": "https://www.hirunews.lk/sports/all-news.php?pageID=58"
}