{
       "Source": "hirunews",
       "Timestamp": "Monday, 11 February 2013 - 13:25",
       "Headline": "චරිත් වෙනුවට මයිකල් ?",
       "News Content": "ශ්‍රී ලංකා ක්‍රිකට් කණ්ඩායමේ කළමනාකරු චරිත් සේනානායක සිය ධුරයෙන් ඉවත් කිරීමට කටයුතු කළ බව ශ්‍රිී ලංකා ක්‍රිකට් ආයතනයේ සභාපති උපාලි ධර්මදාස පවසනවා. ඔහු සඳහන් කළේ ශ්‍රී ලංකා ක්‍රිකට් ආයතනයේ විධායක සභාව රැස්වී මෙම තීරණය ගත් බවයි. හිටපු කළමනාකරු චරිත් සේනානායක සිය සේවා කාලය තුළදී නිසි පරිදි සේවය ලබා නොදීම  ඔහු ඉවත්කිරීමට ප්‍රධාන හේතුව බවද ශ්‍රී ලංකා ක්‍රිකට් ආයතනය ප්‍රකාශ කළා. චරිත් සේනානායකගෙන් පුරප්පාඩුවන ශ්‍රී ලංකා ක්‍රිකට් කණ්ඩායමේ කළමනාකාර ධුරයට මයිකල් ද සොයිසා ගේ නම යෝජනා වී ඇති බව ශ්‍රී ලංකා ක්‍රිකට් ආයතනයේ සභාපති උපාලි ධර්මදාස කියා සිටියා. මෙතෙක් ඔහු එම තනතුර භාරගන්නේද නැද්ද යන්න පිළිබඳව ප්‍රතිචාරයක් දක්වා නොමැති බවයි සභාපතිවරයා කියා සිටියේ. කෙසේ වෙතත් නව කළමනාකරු වසරක සේවා කාලයක් සඳහා බඳවා ගැනීමට නියමිත බවයි ශ්‍රී ලංකා ක්‍රිකට් ආයතනයේ සභාපති උපාලි ධර්මදාස හිරු ප්‍රවෘත්ති අංශයට කියා සිටියේ.",
       "URL": "https://www.hirunews.lk/sports/53178/චරිත්-වෙනුවට-මයිකල්",
       "Category": "Sports",
       "Parent URL": "https://www.hirunews.lk/sports/all-news.php?pageID=553"
}