{
       "Source": "hirunews",
       "Timestamp": "Monday, 05 December 2016 - 13:59",
       "Headline": "මේරියන්ස් - සී.සී.සී ජය වාර්තා කරයි",
       "News Content": "පසුගිය සති අන්තයේ පැවති අන්තර් සමාජ ක්‍රිකට් තරඟවලදී හලාවත මේරියන්ස් සහ කොළඹ ක්‍රිකට් සමාජය ජයග්‍රහණ වාර්තා කිරීමට සමත්වුණා.\nබදුරලිය ක්‍රීඩා සමාජය සමඟ පැවති තරඟය ලකුණු 290 කින් ජයගැනීමට හලාවත මේරියන්ස් කණ්ඩායම සමත්වූ අතර, කොළඹ ක්‍රීඩා සමාජය ලකුණු 109 කින් ජයග්‍රහණය කළේ සැරසෙන්ස් ක්‍රීඩා සමාජය පරාජයට පත් කරමින්.\nමේ අතර සිංහල ක්‍රීඩා සමාජය සහ ටැමිල් යූනියන් කණ්ඩායම අතර පැවති තරඟයත්, කුරුණෑගල ක්‍රීඩා සමාජය සහ ශ්‍රී ලංකා නාවික හමුදා පිල අතර පැවති තරඟයත්, ශ්‍රී ලංකා වරාය අධිකාරිය කණ්ඩායම සහ ගුවන් හමුදා කණ්ඩායම අතර තරඟයද නිමාවට පත්වුණේ ජය පරාජයෙන් තොරවයි.",
       "URL": "https://www.hirunews.lk/sports/149007/මේරියන්ස්-සී-ජය-වාර්තා-කරයි",
       "Category": "Sports",
       "Parent URL": "https://www.hirunews.lk/sports/all-news.php?pageID=369"
}