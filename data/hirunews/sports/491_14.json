{
       "Source": "hirunews",
       "Timestamp": "Sunday, 25 January 2015 - 7:56",
       "Headline": "නවසීලන්තය 315 / 5.",
       "News Content": "ශ්‍රී ලංකාව සහ නවසීලන්තය අතර 6 වන එක්දින තරඟය ඩනෙඞීන් හිදී අද (25) උදෑසන ආරම්භ වුණා. කාසියේ වාසිය දිනූ නවසීලන්ත නායක බ්‍රෙන්ඩන් මැකලම් පළමුවෙන් පන්දුවට පහරදීමට තීරණය කළා. නවසීලන්ත පිල සිය පන්දුවාර 50 අවසානයේ කඩුලූ 8 ක් දැවී ලකුණු 315 ක් ලබා ගත්තා. නවසීලන්ත පිල වෙනුවෙන් කේන් විලියම්සන් ලකුණු 97 ක් රැස් කළ අතර, රොස් ටේලර් ලකුණු 96 ක් ලබා ගත්තා. ධම්මික ප්‍රසාද් ලකුණු 59 කට කඩුලූ 2 ක් බිඳ හෙලූවා. කායික ආබාධයකට ලක්වීම නිසා ඇන්ජලෝ මැතිව්ස් අද තරඟයට ද සහභාගි නොවන අතර, කණ්ඩායම මෙහෙයවන්නේ ලහිරු තිරිමාන්න විසින්. මෙතෙක් පැවති තරඟවලදී නවසීලන්තය ජයග්‍රහණ 3 ට එකක් ලෙස ඉදිරියෙන් සිටින අතර, තරගාවලිය සම කිරීමට නම් ශ්‍රී ලංකාව අද තරඟය මෙන්ම, ජනවාරි 29 වැනිදා වෙලින්ටන්හිදී පැවැත්වෙන 7 වන එක්දින තරඟය ද ජයගත යුතුයි.",
       "URL": "https://www.hirunews.lk/sports/101947/නවසීලන්තය-315-5",
       "Category": "Sports",
       "Parent URL": "https://www.hirunews.lk/sports/all-news.php?pageID=491"
}