{
       "Source": "hirunews",
       "Timestamp": "Saturday, 09 November 2013 - 8:20",
       "Headline": "ශ්‍රී ලංකාවට පොද වැස්සක්.",
       "News Content": "නවසීලන්ත පිළේ ශ්‍රී ලංකාවේ චාරිකාව ජාත්‍යන්තර තරඟ කාන්තාරයක හුදෙකලා වී සිටින ශ්‍රී ලංකාවට පොද වැස්සක් බව ක්‍රිකට් විචාරකයන් පෙන්වා දෙනවා. ශ්‍රී ලංකා පිළ සහභාගිවීමට නියමිතව තිබූ තරගාවලි කිහිපයක්ම විවිධ හේතූන් මත අවලංගුවීම ඊට හේතුවයි. කෙසේ නමුත්, නවසීලන්ත පිළේ හොදම පිතිකරුවන් දෙදෙනා වන බ්‍රෙන්ඩන් මැකලම් සහ රොස් ටේලර් තරගාවලියට සහභාගි නොවීම කණගාටුදායක කරුණක් ලෙසයි ක්‍රික් ඉන්ෆෝ විචාරකයන් හැදින්වූයේ. ශ්‍රී ලංකාව සහ නවසීලන්තය අතර පළමු එක්දින තරගය හෙට හම්බන්තොට - සූරියවැව ක්‍රීඩාංගණයේ දී පැවැත්වීමට නියමිතයි.",
       "URL": "https://www.hirunews.lk/sports/71019/ශ්‍රී-ලංකාවට-පොද-වැස්සක්",
       "Category": "Sports",
       "Parent URL": "https://www.hirunews.lk/sports/all-news.php?pageID=505"
}