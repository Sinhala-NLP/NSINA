{
       "Source": "hirunews",
       "Timestamp": "Wednesday, 03 June 2015 - 18:55",
       "Headline": "හිටපු  පාපන්දු ලොක්කෝ  6කට වරෙන්තු",
       "News Content": "ජගත් පාපන්දු සම්මේලනයේ හිටපු නිලධාරින් දෙදෙනෙකු ඇතුළු පුද්ගලයින් 6 දෙනෙකුට ජාත්‍යන්තර පොලිසිය වරෙන්තු නිකුත් කර තිබෙනවා. විදෙස් වාර්තා සඳහන් කළේ සම්මේලනයේ හිටපු නියෝජ්‍ය සභාපති ජැක් වෝනර් සහ විධායක කමිටු සාමාජික නිකලස් ලියොස් ද ඊට අයත් බවයි.\nඅනෙක්  හතර දෙනා එහි විධායක සාමාජිකයින් බව සඳහන්.\nජගත් පාපන්දු සම්මේලනයේ සිදුව ඇතැයි පැවසෙන මූල්‍ය වංචා සම්බන්ධයෙන් ඔවුන්ට චෝදනා එල්ල වී තිබෙනවා. පාපන්දු ලෝක කුසලාන තරගාවලියේ සත්කාරකත්වය පිරිනැමීම සම්බන්ධයෙන් ජගත් පාපන්දු සම්මේලනයේ උප සභාපතිවරයෙකු ඇතුළු ඉහළ පෙලේ නිලධාරින් 7 දෙනෙකුද ඇමෙරිකානු එෆ්.බී.අයි ආයතනය පසුගියදා අත්අඩංගුවට ගනු ලැබුවා.\nඑසේම, ජගත් පාපන්දු සම්මේලනයේ සභාපති ධුරයට පසුගියදා යළි තේරී පත් වූ ජෝශප් බ්ලැටර් ඊයේ (02)එම තනතුරෙන් ඉල්ලා අස්වුණේ ද සිද්ධිය සම්බන්ධයෙන් සිදුකෙරෙන පරීක්ෂණ හේතුවෙන්. වසර ගණනාවක සිට ජගත් පාපන්දු සම්මේලනයේ සිදුව ඇතැයි කියන මූල්‍ය අක්‍රමිකතාවල වටිනාකම ශ්‍රී ලංකා රුපියල් කෝටි 2000 කට ආසන්නයි.",
       "URL": "https://www.hirunews.lk/sports/110682/හිටපු-පාපන්දු-ලොක්කෝ-6කට-වරෙන්තු",
       "Category": "Sports",
       "Parent URL": "https://www.hirunews.lk/sports/all-news.php?pageID=466"
}