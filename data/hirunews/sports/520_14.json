{
       "Source": "hirunews",
       "Timestamp": "Thursday, 08 August 2013 - 8:16",
       "Headline": "අවසන් වූ පන්දුවාර විස්ස ගැන හිතන්න යමක්.",
       "News Content": "දකුණු අප්‍රිකාව සමග පැවති පන්දු වාර 20 ක්‍රිකට් තරඟාවලිය පෙරේදා නිමාවට පත්වූයේ මෙරට ක්‍රිකට් බලධාරීන්ට යළිත් සිතන්නට යමක් ඉතිරි කරමින්. තරඟාවලිය තුළදී තේරීම් කමිටුවේ සහ නවක ක්‍රීඩකයින්ගේ දායකත්වය නිසි අයුරින් ලැබුණේද යන්න පිළිබඳව විමසීමට හිරු ප්‍රවෘත්ති අංශය තීරණය කළා. පන්දු වාර විස්ස ක්‍රිකට් කණ්ඩායම් වර්ගීකරණයේ අංක එක ස්ථානය තවදුරටත් රැකගන්නට ශ්‍රී ලංකා කණ්ඩායමට හැකිවුණේ පෙරේදා දකුණු අප්‍රිකාව සමග පැවති අවසන් පන්දු වාර විස්ස ක්‍රිකට් තරඟය කඩුලූ හයකින් ජයගැනීමත් සමගයි. කෙසේ වුවත් මෙම තරඟාවලිය නිමාවූයේ තරඟ දෙකට එකක් ලෙස    දකුණු අප්‍රිකාව විසින් ශ්‍රී ලංකාව පරාජයට පත් කරමින්. තේරීම් කමිටුව මෙම තරගාවලියේදී සිදුකළ අත්හදා බැලීම් යම් පමණකට සාර්ථක වූවද, ඇතැම් ඒවා සාර්ථක වූයේ ද යන්න ගැටළුවක්. ජ්‍යෙෂ්ඨ පිතිකරුවන් දෙදෙනෙකු පමණක් තරගයකට යොදා ගැනීම ඉන් සාර්ථක වූ අතර නවක ක්‍රීඩකයන්ගේ ආදේශයන් ප්‍රමාණවත් පරිදි සාර්ථක වූයේ නැහැ. තිරිමාන්න, චන්දිමාල් සහ කුසල් ජනිත් අසාර්ථකවීම ඒ අතරින් කැපී පෙනෙනවා. එහෙත් මෙම තරගාවලියට කැඳවා තිබූ ඇන්ජලෝ පෙරේරාට අවස්ථාවක් නොලැබීමද කණගාටුවට කරුණක්. මෙවන් පසුබිමක් තුළ පන්දුවාර විස්ස ලෝක කුසලාන ක්‍රිකට් තරගාවලිය ඉලක්ක කර ගනිමින් තේරීම් කමිටුව විසින් පැහැදිලි ප්‍රතිපත්තියක් අනුගමනය කිරීමේ වැදගත්කමද අවධාරණය කළ යුතුයි.\nකෙසේ වෙතත්, පෙරේදා පැවති තරගයෙන් අනතුරුව මාධ්‍ය වෙත අදහස් දැක්වු තිලකරත්න ඩිල්ෂාන් අවධාරණය කළේ ජ්‍යෙෂ්ඨ ක්‍රීඩකයන් තුන් දෙනෙකු කණ්ඩායමට එක් කළේ නම් තරගාවලිය ජයග්‍රහණය කිරීමට වැඩි ඉඩක් තිබූ බවයි.\n\\r\\n\n[MP3]s64642[/MP3]",
       "URL": "https://www.hirunews.lk/sports/64642/අවසන්-වූ-පන්දුවාර-විස්ස-ගැන-හිතන්න-යමක්",
       "Category": "Sports",
       "Parent URL": "https://www.hirunews.lk/sports/all-news.php?pageID=520"
}