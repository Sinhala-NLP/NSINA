{
       "Source": "hirunews",
       "Timestamp": "Wednesday, 03 May 2017 - 12:40",
       "Headline": "සුපිරි පිතිකරුවෙකුට ශතක අහිමි කළ ලකුණු එක",
       "News Content": "සංචාරක පකිස්ථාන කණ්ඩායම සහ බටහිර ඉන්දීය කොදෙව් කණ්ඩායම අතර දෙවන ටෙස්ට් ක්‍රිකට් තරඟය මේ දිනවල බාබඩෝස් හි කෙන්සිංටන් ඕවල් ක්‍රීඩාංගනයේදී පැවැත්වෙනවා.\nසිය ජාත්‍යන්තර ක්‍රිකට් දිවියේ අවසන් තරඟ 03ට ක්‍රීඩා කරන පකිස්ථාන ටෙස්ට් නායක මිස්බා උල් හක් හට 99 අවාසනාව ගෙනදෙන ලකුණක් බවට පත්ව තිබෙනවා.\nඒ ඔහු අවස්ථා දෙකකදී ශතකයන් පෙනී පෙනී ලකුණු 99 කට දැවීයාම හේතුවෙන්.\nපසුගිය 21 දා සිට 25 දා දක්වා ජැමෙයිකාවේ කිංග්ස්ටන්හි, සබීනා පාක් ක්‍රීඩාංගණයේ පැවැති පළමු ටෙස්ට් තරඟයේදී පාකිස්තාන කණ්ඩායමේ පළමු ඉනිමේ මිස්බා ලකුණු 99 රැස්කරගෙන සිටියදී අනෙක් අන්තයේ අවසන් ක්‍රීඩකයා වූ මොහොමඩ් අබ්බාස් දැවීයාම හේතුවෙන් සිය ශතකය පෙනෙන මානයේ සිට ක්‍රීඩාගාරය යෑමට මිස්බාට සිදුවුණා.\nඑසේම පසුගිය 30 දා ආරම්භ වූ දෙවන ටෙස්ට් තරඟයේදී පාකිස්තාන පළමු ඉනිමේදී ඊයේ මිස්බා අවාසනාවන්ත ලෙස ලකුණු 99ට දැවී යන්නේ ජේසන් හෝල්ඩර්ගේ පන්දුවකට ෂායි හෝප් අතට උඩ පන්දුවක් ලබා දෙමින්.\nඒ අනුව අවස්ථා දෙකකදීම එක් ලකුණකින් මිස්බාට ටෙස්ට් ශතක දෙකක් අහිමි වීම විශේෂත්වයක්.",
       "URL": "https://www.hirunews.lk/sports/160501/සුපිරි-පිතිකරුවෙකුට-ශතක-අහිමි-කළ-ලකුණු-එක",
       "Category": "Sports",
       "Parent URL": "https://www.hirunews.lk/sports/all-news.php?pageID=334"
}