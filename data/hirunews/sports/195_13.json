{
       "Source": "hirunews",
       "Timestamp": "Friday, 09 November 2018 - 16:36",
       "Headline": "එංගලන්තයට ලකුණු 211 ක ජයක්",
       "News Content": "ශ්‍රී ලංකා කණ්ඩායම සමග පැවති පළමු ටෙස්ට් ක්‍රිකට් තරගයෙන් ලකුණු 211 ක ජයක් ලබාගැනීමට එංගලන්තය සමත්වුනා.\nදෙවන ඉනිමේදී ශ්‍රී ලංකාවට හිමිවු ඉලක්කය ලකුණු 462 ක්.\nකෙසේවෙතත් ඔවුන්ට සියලුදෙනා දැවී ලබාගැනීමට හැකිවුයේ ලකුණු 250 ක් පමණයි.\nගාල්ල ජාත්‍යන්තර ක්‍රීඩාංගණයේ පැවති තරගයේ කාසියේ වාසිය දිනා පළමුවෙන් පන්දුවට පහරදුන් එංගලන්තය පළමු ඉනිම සඳහා සියලුදෙනා දැවී ලකුණු 342 ක් ලබා ගත්තා.\nශ්‍රී ලංකා පළමු ඉනිම සියලුදෙනා දැවී 203 යි.\nදෙවන ඉනිම වෙනුවෙන් පන්දුවට පහරදුන් එංගලන්තය කඩුලු 6 ක් දැවී ලකුණු 322 ක් ලබා සිටියදී ඉනිම අත්හිටවනු ලැබුවා.\nශ්‍රී ලංකා දෙවන ඉනිමේදී කුසල් මෙන්ඩිස් ලකුණු 45 ක් සහ ඇන්ජෙලෝ මැතිව්ස් ලකුණු 53 ක් ලබාගත්තා.\nසංචාරක එංගලන්ත කණ්ඩායම සහ ශ්‍රී ලංකාව අතර දෙවන ටෙස්ට් ක්‍රිකට් තරගය ලබන බදාදා පල්ලෙකැලේ ජාත්‍යන්තර ක්‍රීඩාංගණයේදි පැවැත්වීමට නියමිතයි.",
       "URL": "https://www.hirunews.lk/sports/203892/එංගලන්තයට-ලකුණු-211-ක-ජයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=195"
}