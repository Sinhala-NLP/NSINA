{
       "Source": "hirunews",
       "Timestamp": "Tuesday, 06 March 2018 - 20:41",
       "Headline": "ශ්‍රී ලංකාවට 175 ක ඉලක්කයක්",
       "News Content": "නිදහස් කුසලාන තුන්කොන් 20 යි 20 තරගාවලියේ පළමු තරගය ජය ගැනීමට ශ්‍රී ලංකාවට ලකුණු 175 ක ඉලක්කයක් හිමිව තිබෙනවා.\nකාසියේ වාසිය දිනු ශ්‍රී ලංකා කණ්ඩායමේ ආරාධනය මත පළමුවෙන් පන්දුවට පහරදුන් ඉන්දියාව නියමිත පන්දුවාර 20 අවසානයේ කඩුලු 5 ක් දැවී ලකුණු 174 ක් රැස් කළා.\nවේගවත් පිතිහරඹයක නිරතවූ ශිකර් ධවාන් ලකුණු 90 ක් ලබාගත්තේ පන්දු 49 කින්.\nහයේ පහර 6 ක් සහ හතරේ පහර 6 ක් ඊට ඇතුලත්  වුනා.\nමනීෂ් පාන්ඩේ 37 යි.\nපන්දු යැවීමේදී දුෂ්මන්ත චමීර කඩුලු 2 ක් බිඳහෙලුවා.\nකොළඹ ආර් ප්‍රේමදාස ක්‍රීඩාංගණයේ පැවැත්වෙන තරගයේ ශ්‍රී ලංකා පිළිතුරු ඉනිම තවත් සුලු වේලාවකින් ආරම්භ වීමට නියමිතයි.",
       "URL": "https://www.hirunews.lk/sports/185293/ශ්‍රී-ලංකාවට-175-ක-ඉලක්කයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=249"
}