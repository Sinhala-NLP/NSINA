{
       "Source": "hirunews",
       "Timestamp": "Tuesday, 17 December 2013 - 13:20",
       "Headline": "වීඩීයෝ : අළුබඳුන කුසලානය ඕස්ට්‍රේලියාවට.",
       "News Content": "අළුබඳුන කුසලාන ක්‍රිකට් තරගාවලියේ තුන්වන ටෙස්ට් තරගය ලකුණු 150කින් ජයග්‍රහණය කරමින් මෙවර අලූබදුන කුසලාන තරගාවලියේ ජයග්‍රාහකයා බවට පත්වීමට  ඕස්ට්‍රේලියාව අද (17) සමත් වුණා. තරගයේ මුලින්ම පන්දුවට පහර දුන්  ඕස්ට්‍රේලියාව සිය පළමු ඉනිම සඳහා ලකුණු 385ක් රැස් කළා. ඊට පිළිතුරු ලෙස එංගලන්තය සිය දෙවැනි ඉනිම සඳහා සියලූ දෙනා දැවී ලබා ගත්තේ ලකුණු 251ක්. අනතුරුව  ඕස්ට්‍රේලියාව සිය දෙවැනි ඉනිම සඳහා කඩුලූ 6ක් දැවී ලකුණු 369ක් ලබා ගනිමින් තරගයේ ජයග්‍රහණය සඳහා  ඕස්ට්‍රේලියානු කණ්ඩායමට ලකුණු 503ක ඉලක්කයක් ලබා දුන්නා. කෙසේ වුවත්, එංගලන්ත කණ්ඩායමට සිය දෙවැනි ඉනිම සඳහා සියලූ දෙනා දැවී ලබා ගත හැකි වූයේ ලකුණු 353ක් පමණයි. ඒ අනුව තරග 5කින් සමන්විත තරගාවලියේ පළමු තරග 3ම ජයග්‍රහණය කරමින් තරගාවලියේ ජය තමන් සතු කර ගැනීමට  ඕස්ට්‍රේලියාව සමත් වුණා.",
       "URL": "https://www.hirunews.lk/sports/73595/වීඩීයෝ-අළුබඳුන-කුසලානය-ඕස්ට්‍රේලියාවට",
       "Category": "Sports",
       "Parent URL": "https://www.hirunews.lk/sports/all-news.php?pageID=498"
}