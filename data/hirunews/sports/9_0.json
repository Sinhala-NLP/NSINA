{
       "Source": "hirunews",
       "Timestamp": "Sunday, 13 August 2023 - 23:21",
       "Headline": "ලංකා ප්‍රීමියර් ලීග් ක්‍රිකට් තරගාවලියේ 18 වැනි තරගයේ ජය කලම්බූ ස්ට්‍රයිකර්ස්ට",
       "News Content": "ලංකා ප්‍රීමියර් ලීග් ක්‍රිකට් තරගාවලියේ 18 වැනි තරගය අද (13) කලම්බූ ස්ට්‍රයිකර්ස් කණ්ඩායම හා බී ලව් කැන්ඩි කණ්ඩායම අතර තරගය කොළඹ ආර්. ප්‍රේමදාස ක්‍රීඩාංගණයේදී පැවැත්වුණා.\nඅද තරගයේදී කලම්බූ ස්ට්‍රයිකර්ස් කණ්ඩායම බී ලව් කැන්ඩි කණ්ඩායම පරදා ලකුණු 09 ජයක් වාර්තා කළා.\nඅද තරගයේ කාසියේ වාසිය කලම්බූ ස්ට්‍රයිකර්ස් කන්ඩායම හිමිකර ගත් අතර ඔවුන් පළමුව පන්දුවට පහරදීමට තීරණය කළා. පන්දු වාර 20 අවසානයේදී කඩුලු 09 ක් දැවී ලකුණු 169 ක් ලබා ගැනීමට කලම්බූ ස්ට්‍රයිකර්ස් සමත් වූ අතර පැතුම් නිශ්ශංක 51 යි, නිපුන් ධනංජය 40 ක් හා මොහොමඩ් නවාෂ් 21 තම කණ්ඩායම වෙනුවෙන් ලබා ගත්තා.\nපන්දු යැවීමේදි වනිදු හසරංග, ඇන්ජලෝ මැතීව්ස් හා ඉසුරු උදාන කඩුලු 02 බැගින් ද, නුවන් ප්‍රදීප් හා චතුරංගද සිල්වා කඩුලු 01 බැගින්ද ලබා ගත්තා.\nපිළිතුරු ඉනිම ක්‍රීඩා කිරීම සඳහා පිටියට පිවිසි බී ලව් කැන්ඩි කණ්ඩායම ලබාගත හැකි වූයේ පන්දු වාර 20 අවසානයේ කඩුලු 08 ක් දැවී ලකුණු 160 ක් පමණි වනිදු හසරංග 40, Asif Ali 33, අශාන් බණ්ඩාර 22 තම කණ්ඩායම වෙනුවෙන් ලබා ගත්තා\nපන්දු යැවීමේදි මතීශ පතිරණ 02, Jeffrey Vandersay 02, Iftikar Ahemed 01, Naseem Shah 01, චාමික කරුණාරත්න 01, බැගින් කඩුලු දවා ගත්තා.",
       "URL": "https://www.hirunews.lk/sports/344721/ලංකා-ප්‍රීමියර්-ලීග්-ක්‍රිකට්-තරගාවලියේ-18-වැනි-තරගයේ-ජය-කලම්බූ-ස්ට්‍රයිකර්ස්ට",
       "Category": "Sports",
       "Parent URL": "https://www.hirunews.lk/sports/all-news.php?pageID=9"
}