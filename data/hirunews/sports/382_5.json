{
       "Source": "hirunews",
       "Timestamp": "Monday, 26 September 2016 - 19:04",
       "Headline": "500 වන තරඟයෙන් ඉන්දියාවට ජය",
       "News Content": "සංචාරක නවසීලන්ත පිළ සමඟ කාන්පූර් හි පැවැති පළමු ටෙස්ට් තරඟයෙන් ලකුණු 197ක ජයක් ලැබීමට ඉන්දියාව අද සමත් වුණා.\nමෙය ඉන්දියාව මුහුණ දුන් 500 වැනි ටෙස්ට් තරඟය වීම ද විශේෂත්වයක්.\nඉන්දියාව මුල් ඉනිම සඳහා ලකුණු 318ක් ද දෙවන ඉනිම සඳහා කඩුලූ 5ක් දැවී ලකුණු 377ක් ද රැස් කළා.\nපළමු ඉනිමේ ලකුණු 262කට දැවී ගිය නවසීලන්ත පිළ දෙවන ඉනිමේදී ලකුණු 236කට සීමා කිරීමට ඉන්දීය පන්දු යවන්නන් සමත් වුණා.\nසිව් වන ඉනිමේ ලකුණු 434ක ඉලක්කයක් හිමි වූ නවසීලන්තය ඊයේ තරඟයේ 4 වන දිනය අවසානයේදී කඩුලූ 4ක් දැවී ලකුණු 93ක් රැස්කරගෙන සිටියා.\nලූක් රොන්චි ලකුණු 80ක් ලබා ගත් අතර, මිචෙල් සැන්ට්නර් ලකුණු 71ක් ලබා ගත්තා.\nරවිචන්ද්‍රන් අශ්වින් ලකුණු 132කට කඩුලූ 6යි. ඉන්දියාව සහ නවසීලන්තය අතර දෙවන ටෙස්ට් තරඟය සැප්තැම්බර් 30 වන දා කොල්කටා හිදී ඇරඹීමට නියමිතයි.",
       "URL": "https://www.hirunews.lk/sports/143884/500-වන-තරඟයෙන්-ඉන්දියාවට-ජය",
       "Category": "Sports",
       "Parent URL": "https://www.hirunews.lk/sports/all-news.php?pageID=382"
}