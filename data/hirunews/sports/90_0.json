{
       "Source": "hirunews",
       "Timestamp": "Friday, 07 August 2020 - 20:29",
       "Headline": "බංග්ලාදේශ ක්‍රිකට් පිල ශ්‍රී ලංකාවේ සංචාරයට සූදානම්",
       "News Content": "කොවිඩ් 19 ගෝලීය වසංගතය නිසා කල් දමන ලද ශ්‍රී ලංකා ක්‍රිකට් සංචාරය ඔක්තෝම්බර් මාසයේදී ක්‍රියාත්මක කළ හැකි බව බංග්ලාදේශ ක්‍රිකට් පාලක මණ්ඩලය දැනුම් දී තිබෙනවා.\nටෙස්ට් තරග 3 ක් සහ විස්සයි විස්ස තරග 3 ක චාරිකාවක් සඳහා ලබන සැප්තැම්බර් 24 වනදා ශ්‍රී ලංකාව වෙත නික්මීමට සූදානම් බව බංග්ලාදේශ ක්‍රිකට් පාලක මණ්ඩලයේ මෙහෙයුම් සභාපති අක්‍රම් ඛාන් කියා සිටියා.\nකෙසේ නමුත්, ඒ සඳහා ශ්‍රී ලංකා ක්‍රිකට් අනුමැතිය අපේක්ෂා කරන බවයි ඔහු වැඩිදුරටත් සඳහන් කළේ.\nශ්‍රී ලංකා ක්‍රිකට් යෝජනා කර ඇත්තේ බංග්ලාදේශය සමග ටෙස්ට් තරග දෙකක් සහ විස්සයි විස්ස තරග 3ක් පැවැත්වීමටයි.",
       "URL": "https://www.hirunews.lk/sports/247323/බංග්ලාදේශ-ක්‍රිකට්-පිල-ශ්‍රී-ලංකාවේ-සංචාරයට-සූදානම්",
       "Category": "Sports",
       "Parent URL": "https://www.hirunews.lk/sports/all-news.php?pageID=90"
}