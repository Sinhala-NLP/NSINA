{
       "Source": "hirunews",
       "Timestamp": "Saturday, 24 December 2016 - 13:43",
       "Headline": "ශ්‍රී ලංකාවට ඇති දකුණු අප්‍රිකානු අභියෝගය",
       "News Content": "ශ්‍රී ලංකාව සහ දකුණු අප්‍රිකාව අතර ටෙස්ට් තරගාවලිය ලබන සඳුදා පෝට්එලිසබෙත් හිදි ආරම්භ වනවා.\nවේග පන්දු යවන්නන්ට හිතකර ඉපිලෙන දකුණු අප්‍රිකානු තණතිලි ශ්‍රී ලාංකික පිතිකරුවන්ට දැඩි අභියෝගයක් බවයි ක්‍රීඩා විචාරකයන් පෙන්වා දෙන්නේ.\nවර්ණභේදවාදී සමයේ ක්‍රිකට් තහනමකට ලක්ව සිටි දකුණු අප්‍රිකාව නැවතත් ජාත්‍යන්තර පිටියට පිවිසි වසර 24ක් ගත වුවද ශ්‍රී ලංකාව එහිදී සහභාගි වී ඇත්තේ ටෙස්ට් තරඟ 10කට පමණයි.\nඑම කාලය තුළ එංගලන්තය ටෙස්ට් තරඟ 23කට ද, ඕස්ට්‍රේලියාව තරඟ 20කට ද, ඉන්දියාව තරඟ 17කට ද සහභාගි වී තිබෙනවා.\nමෙලෙස ශ්‍රී ලාංකික ක්‍රීඩකයන්ට දකුණු අප්‍රිකාවේදී ප්‍රමාණවත් තරඟ සංඛ්‍යාවක් හිමි නොවීම ද එහි තණතිලිවලට හුරු වීම අභියෝගයක්.\nකෙසේ නමුත්, ශ්‍රී ලංකා පිළේ දඟ පන්දු යවන ක්‍රීඩක රංගන හේරත් කියා සිටියේ පසුගිය ටෙස්ට් තරඟ 5ම ජයග්‍රහණය කළ ශ්‍රී ලංකා පිළ දකුණු අප්‍රිකානු තරගාවලිය පිළිබඳව සුබවාදී ආකල්පයකින් පසු වන බවයි.",
       "URL": "https://www.hirunews.lk/sports/150480/ශ්‍රී-ලංකාවට-ඇති-දකුණු-අප්‍රිකානු-අභියෝගය",
       "Category": "Sports",
       "Parent URL": "https://www.hirunews.lk/sports/all-news.php?pageID=365"
}