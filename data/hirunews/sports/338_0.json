{
       "Source": "hirunews",
       "Timestamp": "Thursday, 20 April 2017 - 17:54",
       "Headline": "ශූරයන්ගේ කුසලානයට බංග්ලාදේශය සංචිතය නම් කරයි",
       "News Content": "ශූරයන්ගේ කුසලාන තරගාවලියට සහභාගී වන බංග්ලාදේශ සංචිතය නම්කර තිබෙනවා.\nක්‍රීඩකයින් 15 දෙනෙකුගෙන් යුත් එම සංතියට ශෆියුල් ඉස්ලාම් ද යළි කැඳවා තිබීම විශේෂත්වයක්.\nශ්‍රී ලංකාව සමග පැවති එක්දින තරගාවලියයට එක්වු නුරුල් හසන් / සුබයිස් රෝයි මෙන්ම ශුවගාටා හොම් ට මෙම සංචිතයට එක්වීමට අවස්ථාවක් හිමිවී නැහැ.\nමෙම සංචිතයේ නායකත්වය මශ්රෆි මොටාසාට හිමිව ඇති අතර මුශ්ෆිකර් රහීම් කඩුලු රකින්නා ලෙසට කටයුතු කරනවා.\nතමින් ඉක්බාල් / සෞම්ය සර්කාර් / ඉම්රුල් කයිස් / ශකීබ් අල් හසන් / සබීර් රහ්මාන් / මහමුදුල්ලා / මොසැද්දෙක් හුසේන් / මුස්ටෆිසුර් රහ්මාන් / රුබෙල් හුසේන් / තක්ෂින් අහමඩ් / සුන්සමුල් ඉස්ලාම් සහ මෙහෙදි හසන් සංචිතයේ සෙසු ක්‍රීඩකයන් වනවා.\nමෙම සංචිතයට ඇතුලත් නොවු නුරුල්  හසන් සහ සුබයිස් රෝයි ශ්‍රී ලංකාව තුල කිසිදු එක්දින තරගාවලියකට ක්‍රීඩා කර නැහැ.\nකෙසේවෙතත් ඔවුන් නවසීලන්තය සමග පසුගියදා පැවති එක්දින තරගාවලියකට එක්වුනා.\nසංචිතයට කැඳවා ඇති 27 හැවිරිදි වේග පන්දු යවන ක්‍රීඩක ශෆියුල් ඉස්ලාම්  අවසන් වරට එක්දින තරගාවලියකට ක්‍රීඩා කළේ 2016 වසරේ ඔක්තෝම්බර් මාසයේදී එංගලන්තයට එරෙහිවයි.\nඑක්දින තරග 56 කින් ඔහු ලබාගෙන ඇති කඩුලු සංඛ්‍යාව 63 ක්.\nබංග්ලාදේශ තේරීම් කමිටුව සඳහන් කරන්නේ සංචිත නම් කිරීමේදී ශෆියුල් ඉස්ලාම් නම් කිරීමට හැකියාව තිබුන ද ඔහුගේ ආබාධ තත්වයන් ඊට බාධා වු බවයි.",
       "URL": "https://www.hirunews.lk/sports/159600/ශූරයන්ගේ-කුසලානයට-බංග්ලාදේශය-සංචිතය-නම්-කරයි",
       "Category": "Sports",
       "Parent URL": "https://www.hirunews.lk/sports/all-news.php?pageID=338"
}