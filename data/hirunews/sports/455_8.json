{
       "Source": "hirunews",
       "Timestamp": "Monday, 17 August 2015 - 20:45",
       "Headline": "කෝලි නායකයෙකු ලෙස දක්ෂ නෑ - සුනිල් ගවස්කාර්",
       "News Content": "ඉන්දීය ක්‍රිකට් නායක විරාට් කෝලිගේ පෞද්ගලික දක්ෂතා යහපත් මට්ටමක පැවතුණ ද නායකයෙකු ලෙස තවමත් සාර්ථක වී නොමැති බව හිටපු ඉන්දීය ක්‍රිකට් නායක සුනිල් ගවස්කාර් පවසනවා. ඕස්ට්‍රේලියාව, බංග්ලාදේශය සහ ශ්‍රී ලංකාව හමුවේ ඉන්දීය කණ්ඩායම විරාට් කෝලිගේ නායකත්වය යටතේ පරාජය වීමත් සමඟයි ගවස්කාර් මේ බව සඳහන් කළේ. කෙසේ වුවත්, විරාට් කෝලිගේ නායකත්වය යටතේ ලබන පරාජයන්ට ඔහු වගකිව යුතු නොමැති බවත් ඊට ඉන්දීය ක්‍රිකට් තේරීම් කමිටුව වගකිව යුතු බවයි සුනිල් ගවස්කාර් පෙන්වා දෙන්නේ. මේ අතර, පසුගිය දා ශ්‍රී ලංකාව සමඟ පැවැති ටෙස්ට් තරගයේදී ශතකයක් ලබා ගනිමින් විරාට් කෝලි වාර්තාවක් ද පිහිටවනු ලැබුවා. ඒ, ටෙස්ට් නායකයෙකු ලෙස තමන් සහභාගි වූ තරඟ 4කදී ශතක 4ක් ලබා ගැනීමේ වාර්තාවයි. මීට පෙර මෙම වාර්තාවට හිමිකම් කියනු ලැබුවේ සුනිල් ගවස්කාර් සහ සිම්බාබ්වේ කණ්ඩායමේ හිටපු නායක ඇලෙස්ටෙයාර් කුක් යන ක්‍රීඩකයිනුයි.",
       "URL": "https://www.hirunews.lk/sports/115054/කෝලි-නායකයෙකු-ලෙස-දක්ෂ-නෑ-සුනිල්-ගවස්කාර්",
       "Category": "Sports",
       "Parent URL": "https://www.hirunews.lk/sports/all-news.php?pageID=455"
}