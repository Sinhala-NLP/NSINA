{
       "Source": "hirunews",
       "Timestamp": "Saturday, 02 July 2022 - 14:25",
       "Headline": "ප්‍රංශ පාපැදි සවාරිය ඇරඹේ",
       "News Content": "ලොව පැරණිතම පාපැදි සවාරිය වන ප්‍රංශ පාපැදි සවාරිය ඊයේ (02) ඩෙන්මාර්කයේ කෝපන්හේග් කේන්ද්‍ර කර ගනිමින් ආරම්භ වුණා.\nමෙවර තරගාවලිය සඳහා කණ්ඩායම් 22ක් සහභාගී වී සිටින අතර ඊට අයත් තරගකරුවන් සංඛ්‍යාව 218ක්.\nවැසිබර කාලගුණික තත්ත්වයක් යටතේ පැවති කාල ගාණනය කිරීමේ අදියර කිලෝමීටර 13 දශම 2කින් සමන්විත වුණා.\nඑහිදී මෙම කාළ ගාණනය කිරිමේ අදියර ජය ගැනීමට බෙල්ජියමේ ඉව්ස් ලැම්පර්ට්ට හැකියාව ලැබුණා.\nලැම්පර්ට්ට මෙම අදියර අවසන් කිරීමට ගත වූ කාලය විනාඩි 15යි තත්ත්පර 17ක්.\nඑහි දෙවැනි ස්ථානය බෙල්ජියමේම වුර්ට් වැන් අර්ට් දිනා ගත් අතර පසුගිවර ශූරයා වු ස්ලෝවේනියාවේ ටඩෙජ් පොගාකර් තුන්වැනි ස්ථානය දිනා ගත්තා.",
       "URL": "https://www.hirunews.lk/sports/308825/ප්‍රංශ-පාපැදි-සවාරිය-ඇරඹේ",
       "Category": "Sports",
       "Parent URL": "https://www.hirunews.lk/sports/all-news.php?pageID=18"
}