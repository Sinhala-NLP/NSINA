{
       "Source": "hirunews",
       "Timestamp": "Wednesday, 07 August 2013 - 13:25",
       "Headline": "D.R.S ක්‍රමය ගැන විවේචනයක්.",
       "News Content": "ජාත්‍යන්තර ක්‍රිකට් තරඟවලදී ක්‍රියාත්මක විනිසුරු තීරණ අභියෝගයට ලක් කිරීමේ ක්‍රමවේදය හෙවත් ඞී.ආර්.එස් ක්‍රමය අසාර්ථක බව එංගලන්ත ක්‍රිකට් කණ්ඩායමේ අධ්‍යක්ෂ සහ සිම්බාබ්වේ හිටපු නායක ඇන්ඩි ෆලවර් පවසනවා. නිවැරදි තීන්දුවක් ලබාගැනීම සඳහා මෙම ක්‍රමවේදය හඳුන්වා දුන්නත්, මෑත ඉතිහාසයේ ඇතැම් අවස්ථාවල වැරදි තීරණ ප්‍රකාශයට පත් වූ බව ඔහුගේ අදහසයි. එම නිසා විනිසුරු තීරණ අභියෝගයට ලක් කිරීමේ ක්‍රමවේදය ක්‍රියාත්මක කරන්නේ නම්, ක්‍රිකට් තරඟවලදී ඊට එක්ව සිටින විනිසුරුවරුන්ට උපරිම තාක්ෂණ පහසුකම් ලබාදිය යුතු බව ඇන්ඩි ෆලවර් අවධාරණය කරනවා.",
       "URL": "https://www.hirunews.lk/sports/64592/d-r-s-ක්‍රමය-ගැන-විවේචනයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=520"
}