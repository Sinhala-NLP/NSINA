{
       "Source": "hirunews",
       "Timestamp": "Sunday, 23 July 2017 - 8:32",
       "Headline": "කාන්තා ලෝක කුසලානයට එංගලන්තය සහ ඉන්දියාව අද තරඟ බිමේ",
       "News Content": "අයි.සී.සී. කාන්තා ලෝක කුසලාන ක්‍රිකට් තරගාවලියේ අවසන් මහා තරඟය ලන්ඩන් ඕවල් ක්‍රීඩාංගණයේදී අද පැවැත්වෙනවා.\nඑහිදී තරඟ වදින්නේ ඉන්දීය කාන්තා ක්‍රිකට් පිළ සහ සත්කාරක එංගලන්තයයි.\n2005 වසරේදී ද ඉන්දීය නායිකාව වූ මිතාලි රාජ් විසින් ඉන්දීය කාන්තා ක්‍රිකට් පිළ මෙහෙය වනු ලබන අතර, ඇය ලෝක කුසලාන අවසන් මහා තරඟ දෙකකදී ඉන්දීය පිළට නායකත්වය දැරූ ප්‍රථම තැනැත්තිය වනවා.\nඑංගලන්තය මීට පෙර තුන් වතාවක් කාන්තා ලෝක ක්‍රිකට් කුසලානය ජයග්‍රහණය කර ඇති අතර, ඉන්දියාව 2005 වසරේදී අනුශූරතාව හිමි කර ගත්තා.",
       "URL": "https://www.hirunews.lk/sports/166546/කාන්තා-ලෝක-කුසලානයට-එංගලන්තය-සහ-ඉන්දියාව-අද-තරඟ-බිමේ",
       "Category": "Sports",
       "Parent URL": "https://www.hirunews.lk/sports/all-news.php?pageID=313"
}