{
       "Source": "hirunews",
       "Timestamp": "Friday, 04 February 2022 - 14:09",
       "Headline": "එංගලන්ත ක්‍රිකට් පිලේ ප්‍රධාන පුහුණුකරු තනතුරෙන් ඉවතට",
       "News Content": "මෙවර අළු බඳුන ටෙස්ට් තරගාවලියේදී පූර්ණ පරාජයක් අත්කරගත් එංගලන්ත ක්‍රිකට් පිලේ ප්‍රධාන පුහුණුකරු ක්‍රිස් සිල්වර්වුඩ් වහා ක්‍රියාත්මක වන පරිදි තනතුරෙන් ඉවත් කර තිබෙනවා.\nඑමෙන්ම එංගලන්ත පිලේ කළමනාකාර අධ්‍යක්ෂවරයා වූ ඈෂ්ලි ජයිල්ස් ද ඉවත් කිරීමටයි එංගලන්ත ක්‍රිකට් පාලක මණ්ඩලය තීරණය කර ඇත්තේ.\nඑංගලන්ත ක්‍රිකට් පිලේ පන්දු යැවීමේ පුහුණුකරු වූ සිල්වර්වුඩ් 2019 වසරේදී ප්‍රධාන පුහුණුකරු තනතුරට පත්වූයේ ටේ‍රවර් බේලීස්ගෙන් අනතුරුවයි.",
       "URL": "https://www.hirunews.lk/sports/296147/එංගලන්ත-ක්‍රිකට්-පිලේ-ප්‍රධාන-පුහුණුකරු-තනතුරෙන්-ඉවතට",
       "Category": "Sports",
       "Parent URL": "https://www.hirunews.lk/sports/all-news.php?pageID=28"
}