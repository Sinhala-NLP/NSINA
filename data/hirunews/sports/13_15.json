{
       "Source": "hirunews",
       "Timestamp": "Saturday, 24 September 2022 - 23:44",
       "Headline": "ශ්‍රී ලංකා පාපන්දුවේ හෙට දවස - පාපන්දු සභාපතිගෙන් පිළිතුරක් (වීඩියෝ)",
       "News Content": "මෙම වසරේ මැයි මස 31වැනිදා වන විට නිලවරණය පවත්වන්නට නොහැකි වූ ක්‍රීඩා සංගම් සඳහා ඔක්තෝම්බර් මස 31වැනිදා දක්වා කාලය ලබා දෙමින් පසුගිය 16 වැනිදා ක්‍රීඩා අමාත්‍යංශය විසින් නිකුත් කරන ලද ගැසට් නිවේදනය අවලංගු කරමින් ක්‍රීඩා අමාත්‍යංශය විසින් ඊයේ යළි අති විශේෂ ගැසට් නිවේදනයක් නිකුත් කරනු ලැබුවා.\nඒ අනුව නිලවරණය පවත්වන්නට නොහැකි වූ ශ්‍රී ලංකා පාපන්දු සම්මේලනය ඇතුළුව සංගම්වල නිලකාලයත් මින් අවසන් වනවා.\nකෙසේ වෙතත් මෙම ඇති විශේෂ ගැසට් නිවේදනය නිකුත් කරන්නට පෙර ඊයේ වත්තලදී පැවති ශ්‍රී ලංකා පාපන්දු සම්මේලනයේ විශේෂ මහා සභා රැස්වීමේ වලංගු භාවය සම්බන්ධයෙන් මේවන විට මතුව ඇත්තේ ප්‍රශ්නාර්ථයක්.\nඑවන් වටපිටාවක් තුළ අද ශ්‍රී ලංකා පාපන්දු සම්මේලනයේ හිටපු සභාපති අරුණ ද සිල්වා මහතා කුරුවත්ත පොලිසිය වෙත පැමිණිල්ලක් සිදුකළේ ශ්‍රී ලංකා පාපන්දු සම්මේලනයේ වත්මන් සභාපති සහ ලේකම් ඇතුළු නිලධාරින් තවදුරටත් ශ්‍රී ලංකා\nපාපන්දු මුලස්ථානයේ රැඳී සිටීම නීති විරෝධී බවට පවසමින්.\nඅදාල ගැටලුව සම්බන්ධයෙන්Hiru Sports කළ විමසීමකදී ශ්‍රී ලංකා පාපන්දු සම්මේලනයේ සභාපති ජස්වර් උමාර් මහතා අදහස් පලකළ සිටියා.\n2022 ලෝක ශූරතා ජීවිතාරක්ෂක තරගාවලිය මෙම මස 27වැනිදා සිට ලබන මස 02වැනිදා දක්වා ඉතාලිය කේන්ද්‍ර කරගනිමින් පැවැත්වීමට නියමිතව ඇත්තේ රටවල් 44ක සහභාගිත්වයෙන්.\nමෙවර තරගාවලිය සඳහා ශ්‍රී ලංකාවෙන් ක්‍රීඩකයින් සිව්දෙනෙකු සහ එක් ක්‍රීඩිකාවක් සුදුසුකම් ලබා ගත්තේ දකුණු ආසියාවේ ශූරයින් ලෙසින්.\nඒසේම ඔවුන් 2018 වසරේදී ලෝක ශූරතා ජීවිතාරක්ෂක තරගාවලිය පදක්කමක් දිනූ පළමු සහ එකම දකුණු ආසියානු කණ්ඩායම බවටත් පත්වුණා.\nතත්ත්වය එසේවුවත් මෙම ක්‍රීඩක ක්‍රීඩිකාවන්ගේ ඉතාලි ගමනට කණකොකා හඬමින් ඇත්තේ ශ්‍රී ලංකා ජීවිතාරක්ෂක කණ්ඩායමට එරෙහිව ගොනුකරන ලඳ අභියාචනයක් හේතුවෙන්.\nඒ එම අභියාචනාව විභහග කරන්නට ක්‍රීඩා අමාත්‍යංශයේ බලධාරීන් දින කිහිපයක් ගත කරද්දී, එය අවසන් වෙද්දී ශ්‍රී ලංකා ජීවිතාරක්ෂක කණ්ඩායමට ඉතාලි වීසා අයදුම් කිරීමේ කාලයත් අවසන් වී තිබුණා.\nනමුත් ලක්මව ජගත් කෙලිබිමේදී ඉහලින් ඔසවන්නට වෙර දරණ මෙම ක්‍රීඩක ක්‍රීඩිකාවන් සිය සිහිනය එතරම් පහසුවෙන් අතහරින්නට නම් කැමති නැහැ.",
       "URL": "https://www.hirunews.lk/sports/316235/ශ්‍රී-ලංකා-පාපන්දුවේ-හෙට-දවස-පාපන්දු-සභාපතිගෙන්-පිළිතුරක්-වීඩියෝ",
       "Category": "Sports",
       "Parent URL": "https://www.hirunews.lk/sports/all-news.php?pageID=13"
}