{
       "Source": "hirunews",
       "Timestamp": "Friday, 09 June 2017 - 16:06",
       "Headline": "ජයග්‍රහණය ආපදාවන්ට ලක්වූවන්ට පුද කරන ශ්‍රී ලංකා නායකයා, ජයග්‍රහණය සැමරූ හැටි",
       "News Content": "ඉන්දියාව සමඟ ඊයේ පැවති තරඟය කඩුලු 8 කින් ජයගැනීමට ශ්‍රී ලංකා කණ්ඩායම සමත් වූණා.\nතරඟය ජයග්‍රහණය කිරීමෙන් අනතුරුව පිටිය මැද දී ඇන්ජලෝ මැතිව්ස් තම ජර්සියේ පිටුපස ලියා ඇති නම සහ අංකය (69) සිය පිත්ත යොදාගනිමින් ප්‍රදර්ශනය කිරීම මේ වන විට බොහෝ දෙනෙකුගේ අවධානයට ලක්ව තිබෙනවා.\nකෙසේ වෙතත් මැතිව්ස්ගේ මෙම ක්‍රියාවෙන් තමන් ප්‍රවේගකාරී පිතිකරුවෙක් සහ තරඟකාරී නායකයෙක් බවට සියලු දෙනාට සිහිපත් කරන අතර, විස්තර විචාරකයින් පවසන්නේ ඇන්ජලෝ මැතිව්ස් ජයග්‍රහනය භුක්ති විදමින් ජයග්‍රාහී ලෙස පිත්ත එසවූ බවයි.\nඑමෙන්ම මැතිව්ස්ගේ එම ක්‍රියාව පෙන්වීමෙන් අනතුරුව කැමරා කෝණය යොමුවන්නේ මාලිංග දෙසටයි.\nමේ අතර ඉන්දියාවට එරෙහිව ඊයේ (08) ලබාගත් ජයග්‍රහණය ආපදා තත්ත්වයෙන් පීඩාවට පත්වූවන් සදහා පිරිනමන බව ශ්‍රී ලංකා ක්‍රිකට් කණ්ඩායමේ නායක ඇන්ජලෝ මැතිව්ස් පවසනවා.\nට්විටර් පණිවුඩයක් නිකුත් කරමින් ඔහු ප්‍රකාශ කර ඇත්තේ් තරගය ජයග්‍රහණය සදහා දැක්වූ ආශිර්වාදයන්ට ශ්‍රී ලංකා ක්‍රීඩාලෝලීන්ට ස්තුතිවන්ත වන බවයි.\nජයග්‍රහණයෙන් අනතුරුව මාධ්‍ය වෙත අදහස් දැක්වූ ශ්‍රී ලංකා නායක ඇන්ජලෝ මැතිව්ස් කියා සිටියේ ඉන්දියාව පරදවා මෙම ජයග්‍රහණය ලැබීම කිසිවෙකු අපේක්ෂා නොකළ ද තමන්ට ඒ පිළිබද විශ්වාසයක් පැවති බවයි.\nශ්‍රී ලංකාව හඹා ගිය ලකුණු 322 ක වාර්තාගත ඉලක්කය ශූරයන්ගේ කුසලාන තරගාවලියකදී කණ්ඩායමක් හඹා ගිය වැඩිම ලකුණු සංඛ්‍යාව වීම ද විශේෂත්වයක්.\nමැතිව්ස් තම ජර්සියේ පිටුපස පෙන්වූ එම අවස්ථාව පහතින්",
       "URL": "https://www.hirunews.lk/sports/163187/ජයග්‍රහණය-ආපදාවන්ට-ලක්වූවන්ට-පුද-කරන-ශ්‍රී-ලංකා-නායකයා-සැමරූ-හැටි",
       "Category": "Sports",
       "Parent URL": "https://www.hirunews.lk/sports/all-news.php?pageID=327"
}