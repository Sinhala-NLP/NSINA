{
       "Source": "hirunews",
       "Timestamp": "Saturday, 25 February 2017 - 12:44",
       "Headline": "ජාත්‍යන්තර ක්‍රිකට් පිටියේ දක්ෂයන් සම්මානයට පාත්‍ර වෙයි",
       "News Content": "ලොව ප්‍රමුඛතම ක්‍රිකට් වෙබ් අඩවියක් වන cricinfo වෙබ් අඩවිය විසින් වාර්ෂිකව සංවිධාන කරන සම්මාන උළෙල ඊයේ රාත්‍රියේ පැවැත්වුණා.\nඑහිදී වසරේ හොදම ටෙස්ට් ඉනිම ක්‍රීඩාකළ ක්‍රීඩකයා ලෙස පසුගිය වසරේ දකුණු අප්‍රිකාවට එරෙහිව පන්දු 198කදී  ලකුණු 258 ක් රැස්කළ එංගලන්තයේ ඛෙන් ස්ටොක් සම්මානයට පාත්‍ර වූණා.\nමේ අතර ඛෙන් ස්ටොක්ගේ ඉනිමට අභියෝගයක් කරමින් හොදම ටෙස්ට් ඉනිම ලෙස පසුගිය වසරේ කුසල් මෙන්ඩිස් ඕට්‍රේලියාවට එරෙහිව වාර්තා කළ ලකුණු 176 ද ඇතුළත් වී තිබීමද විශේෂත්වයක්.\nපසුගිය වසරේ හොදම ටෙස්ට් පන්දු යවන්නා වුයේ එංගලන්ත කණ්ඩායමේ වේග පන්දු යවන ක්‍රීඩක ස්ටුවඩ් බ්‍රෝඩ්.\n2016 වසරේ එක්දින තරඟ වලදී ක්‍රීඩකයන් දැක්වූ දක්ෂතා මත දකුණු අප්‍රිකාවේ කුවින්ටන් ඩී කොක් වසරේ එක්දින පිතිකරු ලෙස සම්මාන දිනා ගත් අතර වසරේ දක්ෂතම එක්දින පන්දු යවන්නා වුයේ බටහිර ඉන්දීය කොදෙව් ක්‍රීඩක සුනිල් නෙරායන්.\nජාත්‍යන්තර විස්සයි විස්ස පිටියේ හොදම පිතිකරු ලෙස කොදෙව් ක්‍රීඩක කාලෝස් බ්‍රාත්වෙයිට් සම්මාන දිනාගත් අතර බංග්ලාදේශ ක්‍රීඩක මුෂ්ෆිකර් රහමන් 2016 වසරේ විස්සයි විස්ස පන්දු යවන්නා ලෙස cricinfo සම්මාන උළෙලේදී සම්මාන දිනාගත්තා.\nමෙහිදී වසරේ හොදම නායකයා ලෙස වීරාත් කෝලි සම්මාන දිනාගැනීම විශේෂත්වයක්.",
       "URL": "https://www.hirunews.lk/sports/155421/ජාත්‍යන්තර-ක්‍රිකට්-පිටියේ-දක්ෂයන්-සම්මානයට-පාත්‍ර-වෙයි",
       "Category": "Sports",
       "Parent URL": "https://www.hirunews.lk/sports/all-news.php?pageID=351"
}