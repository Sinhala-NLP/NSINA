{
       "Source": "hirunews",
       "Timestamp": "Monday, 15 January 2018 - 7:41",
       "Headline": "IPL ක්‍රීඩකයින් සඳහා වන ආරම්භක වෙන්දේසි මුදල ප්‍රකාශයට",
       "News Content": "මෙවර ඉන්දීය ප්‍රිමියර් ලීග් ක්‍රිකට් තරඟාවලියේ වෙන්දේසියට ඉදිරිපත් කර ඇති ක්‍රීඩකයින් සඳහා වන ආරම්භක වෙන්දේසි මුදල ඊයේ (14) ප්‍රකාශයට පත් කළා.\nඒ අනුව ක්‍රීඩකයින් 36 දෙනෙකු වෙන්දේසි කිරීම ආරම්භ කිරීමට නියමිත මුදල ශ්‍රී ලංකා රුපියල් කෝටි හතර හමාරකට ආසන්නයි.\nමෙම කාණ්ඩයට ඇතුළත් විදෙස් ක්‍රීඩකයින් සංඛ්‍යාව 23ක්.\nඒ අතරට ශ්‍රී ලංකා එක්දින ක්‍රිකට් නායක ඇන්ජලෝ මැතිව්ස් ද ඇතුළත්.\nඅයි.පී.එල්. තරඟාවලිය ආරම්භයේ සිටම මුම්බායි ඉන්දියන්ස් කණ්ඩායමේ නිත්‍ය ක්‍රීඩකයෙකු වූ ශ්‍රී ලංකාවේ ලසිත් මාලිංග මෙවර ක්‍රීඩක වෙන්දේසියට ඉදිරිපත් කිරීම විශේෂත්වයක්.\nඒ අනුව ඔහු කාණ්ඩගත කොට ඇති ආරම්භක වෙන්දේසි මුදල ශ්‍රී ලංකා රුපියල් කෝටි දෙකහමාරකට ආසන්න වනවා.\n2018 අයි.පී.එල්. තරඟාවලියේ ක්‍රීඩක වෙන්දේසිය ලබන 27 සහ 28 යන දිනවල බැංගලෝරයේදී පැවැත්වීමට නියමිතයි.\nඒ සදහා ක්‍රීඩකයින් 1122 දෙනෙක් ඉදිරිපත් කර ඇති අතර, ඊට ඇතුළත් ශ්‍රී ලංකා ක්‍රීඩකයින් සංඛ්‍යාව 39 ක්.",
       "URL": "https://www.hirunews.lk/sports/181053/ipl-ක්‍රීඩකයින්-සඳහා-වන-ආරම්භක-වෙන්දේසි-මුදල-ප්‍රකාශයට",
       "Category": "Sports",
       "Parent URL": "https://www.hirunews.lk/sports/all-news.php?pageID=264"
}