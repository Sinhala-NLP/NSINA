{
       "Source": "hirunews",
       "Timestamp": "Tuesday, 21 May 2019 - 9:22",
       "Headline": "ඇෆ්ගනිස්ථාන ක්‍රිකට් පාලක මණ්ඩලය පිල් හිමන්ස්ට ක්‍රිකට් එපා කරයි",
       "News Content": "ලෝක කුසලාන ක්‍රිකට් තරඟාවලියෙන් පසු ඇෆ්ගනිස්ථාන කණ්ඩායමේ ප්‍රධාන පුහුණුකරු වන පිල් සිමන්ස් ඉවත් වීමට තීරණය කර තිබෙනවා.\nමේ සම්බන්ධයෙන් ඔහු මේ වන විටත් ඇෆ්ගනිස්ථාන ක්‍රිකට් පාලක මණ්ඩලය දැනුවත් කර ඇති බවයි වාර්තා වන්නේ.\nපිල් හිමන්ස් සහ ඇෆ්ගනිස්ථාන ක්‍රිකට් පාලක මණ්ඩලය අතර අත්සන් කර ඇති ගිවිසුමට අනුව ලෝක කුසලාන එක්දින තරඟාවලියෙන් පසු ප්‍රධාන පුහුණුකාර ධුරයේ වගකීම් වලින් ඔහු නිදහස් වීමට නියමිතයි.\nකෙසේ වෙතත් ඇෆ්ගනිස්ථාන කණ්ඩායම ලෝක කුසලාන එක්දින තරඟාවලියේ දක්වන දක්ෂතා මත පිල් හිමන්ස්ගේ ගිවිසුම් කාලය දීර්ඝ කිරීම සම්බන්ධයෙන් සලකා බලන බවයි එරට ක්‍රිකට් පාලක මණ්ඩලය සඳහන් කරන්නේ.\nක්‍රිකට් කණ්ඩායමේ නායකත්වය වෙනස් කිරීමට ගත් තීරණය සම්බන්ධයෙන් ක්‍රිකට් පාලක මණ්ඩලය අතර ඇතිවූ මතභේදයක් හේතුවෙන් පිල් හිමන්ස් මෙම තීරණය ගැනීමට හේතුව වී ඇති බවයි විදෙස් මාධ්‍ය වාර්තා කරන්නේ.\n2017 වසරේ අගභාගයේ පිල් හිමන්ස් ඇෆ්ගනිස්ථානය කණ්ඩායමේ ප්‍රධාන පුහුණුකරු ධුරයේ වැඩ භාර ගනු ලැබුවා.\nඑහිදී ඔහු ධුරයේ වැඩ භාරගනිමින් කියා සිටියේ තමන්ට ඇෆ්ගනිස්ථාන කණ්ඩායම ලෝක කුසලාන තරඟාවලිය සඳහා හොදින් සුදානම් කිරීමට හැකි බවයි.",
       "URL": "https://www.hirunews.lk/sports/216789/ඇෆ්ගනිස්ථාන-ක්‍රිකට්-පාලක-මණ්ඩලය-පිල්-හිමන්ස්ට-ක්‍රිකට්-එපා-කරයි",
       "Category": "Sports",
       "Parent URL": "https://www.hirunews.lk/sports/all-news.php?pageID=161"
}