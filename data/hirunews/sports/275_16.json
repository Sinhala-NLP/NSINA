{
       "Source": "hirunews",
       "Timestamp": "Wednesday, 06 December 2017 - 14:47",
       "Headline": "ධනංජය ද සිල්වා ආබාධයකට ලක්වෙයි",
       "News Content": "ලකුණු 410 ක ජයග්‍රාහී ඉලක්කයක් හඹා යන ශ්‍රී ලංකා දෙවන ඉනිම ශක්තිමත් කිරීමට වැඩි දායකත්වයක් ලබාදුන් ධනංජය ද සිල්වා පාදයේ ආබාධයක් හේතුවෙන් පිටියෙන් ඉවත් කෙරුනා.\nසිය 3 වන ටෙස්ට් ශතකය ලබාගත් ඔහු පිටියෙන් ඉවත්වන විට ලබාසිටි ලකුණු සංඛ්‍යාව 119 ක්.\nඔහුගේ ශතකය හේතුවෙන් ශ්‍රී ලංකාවට මෙම තරගයේ ජයග්‍රහණය පිළිබඳ බලාපොරොත්තුවක් තබා ගැනීමට ද හැකියාවක් ලැබී තිබෙනවා.\nමෙම ඉනිම වාර්තා අතරට එක් වන්නේ විදේශයකදී ශ්‍රී ලංකා ක්‍රීඩකයෙක් විසින් වසර දහයකට පසුව හතරවන ඉනිමකදී ලබාගත් පළමු ශතකය ලෙසටයි.\nමීට පෙර මෙම දක්ෂතාවය දක්වා ඇත්තේ ශ්‍රී ලංකා හිටපු සුපිරි පිතිකරු කුමාර් සංගක්කාර විසින් Hobart හිදී 2007 වසරේ ලකුණු 192 රැස්කරමින්.\nසිය දෙවන ඉනිම වෙනුවෙන් පන්දුවට පහරදෙමින් සිටින ශ්‍රී ලංකා කණ්ඩායම මේවන විට කඩුලු 5 ක් දැවී ලබා සිටින ලකුණු සංඛ්‍යාව 248 ක්.\nරොෂේන් සිල්වා ලකුණු 41 ක් සහ නිරෝෂන් දික්වැල්ල ලකුණු 26 ක් ලබා පන්දුවට පහරදෙමින් සිටිනවා.",
       "URL": "https://www.hirunews.lk/sports/177733/ධනංජය-ද-සිල්වා-ආබාධයකට-ලක්වෙයි",
       "Category": "Sports",
       "Parent URL": "https://www.hirunews.lk/sports/all-news.php?pageID=275"
}