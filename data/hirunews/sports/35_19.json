{
       "Source": "hirunews",
       "Timestamp": "Wednesday, 17 November 2021 - 7:29",
       "Headline": "සිව්කොන් පාපන්දු තරගාවලියේ ශ්‍රී ලංකාව අවසන් තරගයට",
       "News Content": "මහින්ද රාජපක්ෂ කුසලාන සිව්කොන් පාපන්දු කුසලානයේ අවසන් මහා තරගයට සුදුසුකම් ලැබීමට ශ්‍රී ලංකා පාපන්දු කණ්ඩායම ඊයේ (16) සමත් වුණා.\nඒ, බංග්ලාදේශය සමඟ පැවති තරඟයේදී 2ට 1ක් ලෙස ගෝල වාර්තා කරමින්.\nඒ අනුව ශ්‍රී ලංකාව සහ ෂී ෂෙල්ස් රාජ්‍ය අතර අවසන් තරගය අනිද්දා (18) රාත්‍රියේ කොළඹ රීඩ් මාවත ක්‍රීඩා සංකීර්ණයේදී පැවැත්වෙනු ඇති.\nවසර 2006න් පසුව අන්තර් ජාතික පාපන්දු තරගාවලියක අවසන් මහා ත‍රගයට ශ්‍රී ලංකාව පැමිණි පළමු අවස්ථාව මෙය වනවා.\nමේ අතර ඊයේ (16) පස්වරුවේ ෂී - ෂෙල්ස් සහ මාලදිවයින අතර පැවති තරගය නිලකුණු තත්ත්වයක් මැද අවසන් වීම හේතුවෙන් වැඩිම ප්‍රසාද ලකුණු මත ෂී - ෂෙල්ස් කණ්ඩායම අවසන් මහා තරගයට නිර්දේශ වුණා.",
       "URL": "https://www.hirunews.lk/sports/288252/සිව්කොන්-පාපන්දු-තරගාවලියේ-ශ්‍රී-ලංකාව-අවසන්-තරගයට",
       "Category": "Sports",
       "Parent URL": "https://www.hirunews.lk/sports/all-news.php?pageID=35"
}