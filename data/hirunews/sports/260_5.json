{
       "Source": "hirunews",
       "Timestamp": "Saturday, 27 January 2018 - 15:17",
       "Headline": "තුන්කොන් සටන ජයගන්නට පන්දුවාර 50 තුල ශ්‍රී ලංකාවෙන් බංග්ලාදේශට ලැබුණු ඉලක්කය මෙන්න",
       "News Content": "තුන්කොන් එක්දින තරඟාවලියේ ශ්‍රී ලංකා කණ්ඩායම හා බංග්ලාදේශ කණ්ඩායම අතර පැවැත්වෙන අවසන් මහ තරඟයේ පළමුවෙන් පන්දුවට පහර දුන් ශ්‍රී ලංකා කණ්ඩායම පන්දුවාර 50 අවසානයේ සියල්ලන් දැවී  ලකුණු 221ක් රැස් කිරීමට සමත් වුණා.\nඑහිදී ශ්‍රී ලංකා කණ්ඩායම වෙනුවෙන් උපුල් තරංග ලකුණු 56ක් රැස් කළ අතර දිනේෂ් චන්දිමාල් සහ නිරෝෂන් දික්වැල්ල පිළිවෙලින් ලකුණු 45ක් සහ 42 බැගින් රැස් කළා.\nආරම්භ පිතිකරුවන් ලෙස උපුල් තරංග සමඟ පිටියට පිවිසි ධනුෂ්ක ගුණතිලකට ලකුණු 06 කට දැවී ගියා.\nධනුෂ්කගේ දැවීයාමෙන් පසු පිටියට පිවිසි කුසල් මෙන්ඩිස් හයේ පහර 03ක් සහ හතරේ පහර 02ක් සමඟින් පන්දු 09 කදී ලකුණු 28ක් රැස් කළා.\nමෙහෙදී හසාන් යැවූ ශ්‍රී ලංකා ඉනිමේ පස්වන පන්දුවාරයේ කුසල් මෙන්ඩිස් හයේ පහර 03ක් සහ හතරේ පහරක් පිට පිට පන්දු 04කදී එල්ල කළේ පන්දු රකින්නන් ප්‍රේක්ෂකයින් කරමින්.\nපන්දු යැවීමේදී රුබෙල් හුසේන් කඩුලු 04ක් බිඳ දැමුවා.\nඒ අනුව තරඟය ජය ගැනීමට බංග්ලාදේශ කණ්ඩායමට පන්දුවාර 50 තුල හිමිව ඇති ඉලක්කය 222ක්.",
       "URL": "https://www.hirunews.lk/sports/182197/තුන්කොන්-සටන-ජයගන්නට-පන්දුවාර-50-තුල-ශ්‍රී-ලංකාවෙන්-බංග්ලාදේශට-ලැබුණු-ඉලක්කය-මෙන්න",
       "Category": "Sports",
       "Parent URL": "https://www.hirunews.lk/sports/all-news.php?pageID=260"
}