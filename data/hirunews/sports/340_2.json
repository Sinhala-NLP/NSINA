{
       "Source": "hirunews",
       "Timestamp": "Monday, 10 April 2017 - 7:06",
       "Headline": "මුම්බායි ඉන්දියන්ස් කණ්ඩායම IPL පළමු ජය වාර්තා කරයි",
       "News Content": "ඉන්දීය පී‍්‍රමියර් ලීග් තරඟාවලියට අදාළව ඊයේ පැවති මුම්බායි ඉන්දියන්ස් කණ්ඩායම සහ කොල්කටා නයිට්රයිඩස්  කණ්ඩායම් අතර තරඟයේ ජයග්‍රහණ වාර්තා කිරීමට මුම්බායි ඉන්දියන්ස් කණ්ඩායම සමත් වුණා.\nමුම්බායි ඉන්දියන්ස් කණ්ඩායම මෙම ජයග්‍රහණය වාර්තා කළේ කඩුලු 04කින්.\nතරඟය පැවත්වුනේ මුම්බායි නුවර වන්කඩේ ක්‍රීඩාංගනයේදී.\nතරඟයේ පළමුව පන්දුවට පහරදුන් කොල්කටා පිල සිය පන්දුවාර 20 අවසානයේදී කඩුලු 07ක් දැවී ලකුණු 178ක් ලබා ගත්තා.\nඑහිදී අගනා ඉනිමක් ක්‍රීඩාකළ මනීෂ් පාන්ඩේ නොදැවී ලකුණු 81ක් ලබා ගැනීමට සමත්වුණා.\nමෙවර IPL තරඟාවලියේ පළමු තරඟයට සහභාගී වූ ලසිත් මාලිංග මුම්බායි පිළ වෙනුවෙන් කඩුලු 02 දවාගත්තා.\nපිළිතුරු ඉනිම ක්‍රීඩා කළ මුම්බායි ඉන්දියන්ස් කණ්ඩායම පන්දුවාර 19යි පන්දු 05කදී කඩුලු 05ක් දැවී අදාල ඉලක්කය පසුකර යෑමට සමත්වුණා.\nහතරේ පහර 05ක් සහ හයේ පහර 03ක් සමගින් පන්දු 29ක් තුල ලකුණු 50ක් ලබාගත් මුම්බායි කණ්ඩායමේ නිතිෂ් රනා තරඟයේ වීරයා සම්මානය හිමිකර ගත්තා.",
       "URL": "https://www.hirunews.lk/sports/158878/මුම්බායි-ඉන්දියන්ස්-කණ්ඩායම-ipl-පළමු-ජය-වාර්තා-කරයි",
       "Category": "Sports",
       "Parent URL": "https://www.hirunews.lk/sports/all-news.php?pageID=340"
}