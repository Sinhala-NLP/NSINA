{
       "Source": "hirunews",
       "Timestamp": "Sunday, 04 February 2018 - 10:18",
       "Headline": "මොමිනුල් හක් ගෙන් අර්ධ ශතකයක්",
       "News Content": "ශ්‍රී ලංකාව සමග පැවැත්වෙන පළමු ටෙස්ට් ක්‍රිකට් තරගයේ දෙවන ඉනිමේ දී සිය 13 වන ටෙස්ට් අර්ධ ශතකය ලබාගැනීමට මොමිනුල් හක් සමත්වුනා.\nපන්දු 80 කින් ඔහු ලබාගත් ලකුණු 50 ට හතරේ පහර 2 ක් සහ එක් හයේ පහරක් ඇතුලත්.\nබංග්ලාදේශ පළමු ඉනිම ශක්තිමත් කළ මොමිනුල් හක් ලකුණු 176 ක් ලබාගත්තා.\nදෙවන ඉනිමේ දී තමින් ඉක්බාල් ලකුණු 62 ක්, ඉම්රුල් කයිස් ලකුණු 19 ක් සහ මුශ්ෆිකර් රහීම් ලකුණු 2 ක් ලබා සිටියදී දැවී ගියා.\nමොමිනුල් හක් ලකුණු 52 ක් සහ ලීටන් ඩාස් ලකුණු 35 ක් ලබා පන්දුවට පහරදෙමින් සිටිනවා.\nදෙවන ඉනිම වෙනුවෙන් පන්දුවට පහරදෙන බංග්ලාදේශය මේවන විට කඩුලු 3 ක් දැවී ලබාසිටින ලකුණු සංඛ්‍යාව 150 ක්.\nබංග්ලාදේශය සිය පළමු ඉනිම වෙනුවෙන් සියලුදෙනා දැවී ලකුණු 513 ක් ලබාගත් අතර ශ්‍රී ලංකාව පළමු ඉනිම කඩුලු 9 කට ලකුණු 713 ක්ව තිබියදී අත්හිටවනු ලැබුවා.",
       "URL": "https://www.hirunews.lk/sports/182848/මොමිනුල්-හක්-ගෙන්-අර්ධ-ශතකයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=257"
}