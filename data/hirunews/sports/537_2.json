{
       "Source": "hirunews",
       "Timestamp": "Friday, 10 May 2013 - 13:03",
       "Headline": "චැම්පියන්ස් කුසලානයේ පෙර පුහුණු තරග 31 දා සිට.",
       "News Content": "එංගලන්තයේ පැවැත්වෙන චැම්පියන්ස් කුසලාන ක්‍රිකට් තරගාවලියේ පෙරහුරු තරග සටහන ජාත්‍යන්තර ක්‍රිකට් සම්මේලනය මගින් දැන් ප්‍රකාශයට පත් කර තිබෙනවා. ඒ අනුව ශ්‍රී ලංකාව සහ පාකිස්තානය අතර පළමු පෙරහුරු තරගය ලබන මැයි 31 වැනිදා එඞ්බැස්ටන් හිදී පැවැත්වෙනු ඇති. එය දිවා රාත්‍රි තරගයක්. ජුනි පළමුවැනිදා ඉන්දියාව සහ ශ්‍රී ලංකාව එම ක්‍රීඩාංගනයේදීම තරග වදින අතර එය දිවා තරගයක් ලෙසයි පැවැත්වෙන්නේ. ජුනි 04 වැනිදා ශ්‍රී ලංකාව සහ බටහිර ඉන්දීය කොදෙව් පිල අතර තරගය පැවැත්වීමට නියමිතයි. අයි.සී.සී. චැම්පියන්ස් කුසලාන තරගාවලිය ජුනි 06 වැනිදා සිට ජුනි 23 වැනිදා දක්වා පැවැත්වීමට නියමිතයි.",
       "URL": "https://www.hirunews.lk/sports/58715/චැම්පියන්ස්-කුසලානයේ-පෙර-පුහුණු-තරග-31-දා-සිට",
       "Category": "Sports",
       "Parent URL": "https://www.hirunews.lk/sports/all-news.php?pageID=537"
}