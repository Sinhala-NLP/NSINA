{
       "Source": "hirunews",
       "Timestamp": "Saturday, 26 December 2020 - 22:18",
       "Headline": "පළමු දිනය අවසානයේ ශ්‍රී ලංකාව කඩුළු 06ක් දැවී ලකුණු 340යි",
       "News Content": "ශ්‍රී ලංකා - දකුණු අප්‍රිකා පළමු ටෙස්ට් තරගය අද දකුණු අප්‍රිකාවේ සෙන්චූරියන්හිදී ආරම්භ වුණා.\nමාස 11කට ආසන්න කාලයට පසු යළි ටෙස්ට් ක්‍රිකට් පිටියට පිවිසි ශ්‍රී ලංකා කණ්ඩායම තරගයේ කාසියේ වාසිය දිනා ගනිමින් පළමුව පන්දුවට පහර දීමට\nතීරණය කළා.\nවනිඳු හසරංගට අද ශ්‍රී ලංකා 151 වැනි ටෙස්ට් ක්‍රීඩකයා ලෙසින් ටෙස්ට් වරම් හිමි වෙද්දී, මෙම තරගයේ ආරම්භයට පෙර දකුණු අප්‍රිකා කණ්ඩායම විසින් ජාතිවාදයට එරෙහි \\\"බ්ලැක් ලයිව්ස් මැටර්\\\" (Black Lives Matter) ව්‍යාපාරයට සහය පළ කල සිටියා.\nපළමු ඉනිම ආරම්භ කළ ශ්‍රී ලංකා ඉනිමේ මුල් කඩුලු තුන ලකුණු 54ක් තුළ බිඳ වැටුණා.\nබිඳවැටෙමින් තිබු ශ්‍රී ලංකා ඉනිමට ජිවය ගෙන දුන් ධනංජය ද සිල්වා සහ දිනේෂ් චන්දිමාල් සිව්වැනි කඩුල්ලට ලකුණු 131ක් එක්කළේ මෙම පිටියේ ශ්‍රී ලංකා\nපිතිකරුවන් දෙදෙනෙකු ඕනෑම කඩුල්ලක් සඳහා ගොඩ නැගූ හොඳම සබඳතාව සටහන් කරමින්.\nලකුණු 79ක් ලබා සිටි ධනංජයගේ පාදයේ ඇති වූ ආබාධයක් හේතුවෙන් ඔහුට අවාසනාවන්ත ලෙස පිටියෙන් ඉවත් වන්නට සිදු වුණා.\n19 වැනි ටෙස්ට් අර්ධශතකය වාර්තාකළ දිනේෂ් චන්දිමාල් ලකුණු 85 ක් රැස්කළා.\nනිරෝෂන් දික්වැල්ල ලකුණු 49යි.\nපළමු දිනය සඳහා තරගය නතර කරන විට සිය පළමු ඉනිම ක්‍රීඩා කරමින් සිටින ශ්‍රී ලංකාව කඩුළු 06ක් දැවී ලකුණු 340ක් ලබා දිනයේ වැඩි ගෞරව දිනාගත්තා.\nපන්දු යැවීමේදී වියාන් මුල්ඩර් ලකුණු 68කට කඩුලු 3ක් බිඳ හෙළුවා.",
       "URL": "https://www.hirunews.lk/sports/258035/පළමු-දිනය-අවසානයේ-ශ්‍රී-ලංකාව-කඩුළු-06ක්-දැවී-ලකුණු-340යි",
       "Category": "Sports",
       "Parent URL": "https://www.hirunews.lk/sports/all-news.php?pageID=72"
}