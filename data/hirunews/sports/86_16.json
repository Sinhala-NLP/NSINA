{
       "Source": "hirunews",
       "Timestamp": "Saturday, 05 September 2020 - 7:16",
       "Headline": "එංගලන්තයට තියුණු ජයක්",
       "News Content": "සංචාරක ඕස්ට්‍රේලියානු පිල සමඟ පැවති පළමු විස්සයි විස්ස ජාත්‍යන්තර තරගයෙන් ලකුණු දෙකක තියුණු ජයක් ලැබීමට එංගලන්තය සමත්වුණා.\nසවුතැම්ප්ටන් හි දී ඊයේ පැවති මෙම තරගයේදී කාසියේ වාසිය දිනූ ඕස්ට්‍රේලියාව පළමුවෙන් පන්දුවට පහරදෙන ලෙස එංගලන්තයට ආරාධනා කළ අතර, ඔවුන් සිය පන්දු වාර විස්ස තුළදී කඩුලු 07 ක් දැවී ලකුණු 162 ක් රැස් කළා.\nඩේවිඩ් මාලන් ලකුණු 66 යි.\nපිළිතුරු වශයෙන් ඕස්ට්‍රේලියානු පිල සිය පන්දු වාර විස්ස තුළදී කඩුලු 06ක් දැවී රැස් කළේ ලකුණු 160 ක් පමණයි.\nඩේවිඩ් වෝනර් ලකුණු 58ක් ලබාගත් අතර, ජොෆ්රා ආචර් සහ අඩිල් රෂිඩ් කඩුලු 02 බැගින් බිඳ හෙලුවා.",
       "URL": "https://www.hirunews.lk/sports/249445/එංගලන්තයට-තියුණු-ජයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=86"
}