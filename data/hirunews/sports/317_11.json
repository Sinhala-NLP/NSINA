{
       "Source": "hirunews",
       "Timestamp": "Monday, 10 July 2017 - 7:54",
       "Headline": "ශ්‍රී ලංකා - සිම්බාබ්වේ තීරණාත්මක තරඟය අද",
       "News Content": "සංචාරක සිම්බාබ්වේ කණ්ඩායම සහ ශ්‍රී ලංකාව අතර පස්වන සහ අවසන් තරඟය හම්බන්තොට සූරියවැව ක්‍රීඩාංගණයේදී අද පැවැත්වෙනවා.\nමේ වනවිට කණ්ඩායම් දෙකම තරග දෙක බැගින් ජයගෙන සම තත්වයේ පසුවන අතර, අද තරඟය දෙපාර්ශවයටම තීරණාත්මක බවයි ක්‍රිකට් විචාරකයින් සඳහන් කළේ.\nමේ අතර ශ්‍රී ලංකා කණ්ඩායම සමග පැවති සිව්වන එක්දින තරඟයෙන් අනතුරුව සිම්බාබ්වේ කණ්ඩායමට ජාත්‍යන්තර ක්‍රිකට් කවුන්සිලය විසින් දඩ මුදලක් නියම කෙරුණා.\nඒ,  සිව්වන එක් දින ක්‍රිකට් තරඟයේදී පන්දු යැවීම සඳහා වැඩි කාලයක් වැය කිරීම හේතුවෙන්.\nමේ හේතුවෙන් සිම්බාබ්වේ නායක ග්‍රෑම් ක්‍රෙමර්ට තරඟ මුදලින් සියයට 20ක දඩයක් සහ අනෙකුත් ක්‍රීඩකයින්ට තරඟ මුදලින් සියයට 10ක මුදලක් දඩ වශයෙන් නියම කෙරුණා.\nමේ අතර දෙරට අතර පැවති තුන්වන එක් දින තරගයේ දී ශ්‍රී ලංකා ක්‍රිකට් කණ්ඩායමටද ජාත්‍යන්තර ක්‍රිකට් කවුන්සිලය විසින් දඩයක් නියම කරනු ලැබුවේ පන්දු යැවීම සඳහා වැඩි කාලයක් ලබා ගැනීම මීට හේතුවෙන්.\nඒ අනුව වසරක් තුල කණ්ඩායම් දෙකම එම වරද සිදු කළහොත් දෙපිළේම නායකයන් හට තරඟ තහනමක් පැනවීමට ජාත්‍යන්තර ක්‍රිකට් කවුන්සිලය පියවර ගනු ඇති.",
       "URL": "https://www.hirunews.lk/sports/165499/ශ්‍රී-ලංකා-සිම්බාබ්වේ-තීරණාත්මක-තරඟය-අද",
       "Category": "Sports",
       "Parent URL": "https://www.hirunews.lk/sports/all-news.php?pageID=317"
}