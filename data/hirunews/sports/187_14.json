{
       "Source": "hirunews",
       "Timestamp": "Monday, 31 December 2018 - 13:33",
       "Headline": "ශ්‍රී ලංකා ක්‍රිකට් ගැන සෙවීමට ජාත්‍යන්තර ක්‍රිකට් කවුන්සිලයෙන් කාර්යාලයක්",
       "News Content": "ශ්‍රී ලංකා ක්‍රිකට්හි සිදුව ඇති දූෂණ පිළිබදව සොයා බැලීමට ජාත්‍යන්තර ක්‍රිකට් කවුන්සිලයේ දෂණ මර්දන ඒකකයේ කාර්යාලයක් මෙරට තුළ පිහිටුවීමට එම කවුන්සිලය තීරණය කර තිබෙනවා.\nඅදාළ කාර්යාලය පූර්ණ කාලීනව ශ්‍රී ලංකාවේ පිහිටුවන බවයි ජාත්‍යන්තර ක්‍රිකට් කවුන්සිලය ප්‍රකාශ කර ඇත්තේ.\nමේ අතර, නවසීලන්තය සමග ආරම්භ වීමට නියමිත එක්දින තරගාවලිය සහ පන්දුවාර 20 තරගය සදහා සදීර සමරවික්‍රම ශ්‍රී ලංකා කණ්ඩායමට කැදවා තිබෙනවා.\nඒ නවසීලන්තයට එරෙහිව පැවති දෙවන ටෙස්ට් තරගයේදී ආබාධයට ලක්වූ ඇන්ජලෝ මැතිව්ස් වෙනුවටයි.\nතරග 3 කින් සමන්විත එක්දින තරගාවලියේ පළමු තරගය ලබන බ්‍රහස්පතින්දා ආරම්භ වීමට නියමිතයි.",
       "URL": "https://www.hirunews.lk/sports/207170/ශ්‍රී-ලංකා-ක්‍රිකට්-ගැන-සෙවීමට-ජාත්‍යන්තර-ක්‍රිකට්-කවුන්සිලයෙන්-කාර්යාලයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=187"
}