{
       "Source": "hirunews",
       "Timestamp": "Thursday, 05 September 2013 - 12:42",
       "Headline": "ශ්‍රී ලංකා පාපන්දු කණ්ඩායම හැලේ.",
       "News Content": "දකුණු ආසියානු පාපන්දු සම්මේලන ශුරතාවලියේ අවසන් වටයට සුදුසුකම් ලැබීමට ශ්‍රී ලංකා කණ්ඩායමට නොහැකිවී තිබෙනවා. නේපාලයේ පැවැත්වෙන තරඟාවලියේ මුලික වටයේ පළමු තරඟ දෙකේදී ලැබූ පරාජය මීට හේතුවයි. පසුගිය 2 වැනිදා මාලදිවයින සමග පැවති පළමු තරඟයේදී ශ්‍රී ලංකා කණ්ඩායම ගෝල 10 ට බින්දුවක් ලෙස දැවැන්ත පරාජයක් ලැබූ අතර ඊයේ ඇෆ්ගනිස්ථානය සමග පැවති තරඟය ගෝල 3 ට එකක් ලෙස පරාජයට පත්වුණා. ඒ අනුව ශ්‍රී ලංකා කණ්ඩායම මීළඟට තරඟ වදින භූතානය සමග තරඟයෙන් ජයග්‍රහණය කළද අවසන් වටයට පිවිසීමට හැකියාවක් ලැබෙන්නේ නැහැ. තරඟාවලියේ ඒ කාණ්ඩයේ මේ වනවිට ඉදිරියෙන්ම පසුවීමට නේපාලය සහ ඉන්දියාව සමත්ව තිබෙන අතර ශ්‍රී ලංකාව නියෝජනය කරන බී කාණ්ඩයේ ඉදිරියෙන්ම පසුවීමට මාලදිවයින සහ ඇෆ්ගනිස්ථානය සමත්ව තිබෙනවා.",
       "URL": "https://www.hirunews.lk/sports/66546/ශ්‍රී-ලංකා-පාපන්දු-කණ්ඩායම-හැලේ",
       "Category": "Sports",
       "Parent URL": "https://www.hirunews.lk/sports/all-news.php?pageID=516"
}