{
       "Source": "hirunews",
       "Timestamp": "Saturday, 19 January 2013 - 7:37",
       "Headline": "දෝනි, උපන් ගමට.",
       "News Content": "සංචාරක එංගලන්තය පිළ සහ ඉන්දියාව අතර තුන්වන එක්දින ජාත්‍යන්තර ක්‍රිකට් තරගය අද (19) පැවැත්වෙනවා. එය දිවා රාත්‍රී තරගයක්. මෙම තරගයේ විශේෂත්වය වන්නේ ඉන්දීය ක්‍රිකට් නායක මහේන්ද්‍ර සිං දෝනි උපන් නගරය වන නැගෙනහිර ඉන්දියාවේ ජාර්කාන්ද් ප්‍රාන්තයේ රන්චි නගරයේ පැවැත්වෙන ප්‍රථම ජාත්‍යන්තර තරගය වීමයි. එය අලූතින් ඉදිකළ ක්‍රීඩාංගණයක්. මා ඕවාදීන්ගේ කැරලි සහ දේශපාලන අස්ථාවරභාවය නිසා බාහිර ලෝකය දැන සිටි මෙම ප්‍රාන්තයෙන් ඉන්දීය ක්‍රිකට් නායකයා බිහි වූ බව බොහෝ දෙනා නොදැන සිටි කරුණක්. තරගයට පෙර ඊයේ පැවැති මාධ්‍ය හමුවේදී ද දෝනි මේ බව අවධාරණය කළා. ඉන්දියාව සහ එංගලන්තය අතර මෙතෙක් පැවැති එක්දින තරග දෙක දෙපිළම එක් ජයග්‍රහණය බැගින් ලබා සමව පවතිනවා. මේ නිසා දෝනි උපන් නගරයේ පැවැත්වෙන තුන් වන තරගය, තරගාවලියේ ජයග්‍රහණය සදහා තීරණාත්මක වනු ඇති.\n\\r\\n",
       "URL": "https://www.hirunews.lk/sports/51693/දෝනි-උපන්-ගමට",
       "Category": "Sports",
       "Parent URL": "https://www.hirunews.lk/sports/all-news.php?pageID=557"
}