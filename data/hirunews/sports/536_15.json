{
       "Source": "hirunews",
       "Timestamp": "Sunday, 12 May 2013 - 12:58",
       "Headline": "සිම්බාබ්වේට විශිෂ්ඨ ජයක්.",
       "News Content": "සංචාරක බංග්ලාදේශ කණ්ඩායම සමග පැවති පළමු විස්සයි - විස්ස ජාත්‍යන්තර තරඟයෙන් ලකුණු 6 ක තියුණු ජයක් ලැබීමට සිම්බාබ්වේ පිල ඊයේ සමත්වුණා. බුලවායෝ නුවර පැවති මෙම තරඟයේදී කාසියේ වාසිය දිනා පළමුවෙන් පන්දුවට පහරදුන් සිම්බාබ්වේ පිල කඩුලූ 5ක් දැවී ලකුණු 168 ක් රැස් කළා. බංග්ලාදේශ කණ්ඩායමට සිය පන්දු වාර 20 තුළදී කඩුලූ 8 ක් දැවී ලබාගත හැකිවූයේ ලකුණු 162 ක් පමණයි.\nමේ අතර අයි. පී. එල්. තරඟාවලියේ තවත් තරඟ දෙකක් අද පැවැත්වෙනවා. හයිද්‍රාබාද් පිල ඊයේ ලැබූ ජයග්‍රහණය හේතුවෙන් බැංගලෝර් කණ්ඩායමට සහ රාජස්ථාන් රෝයල්ස් කණ්ඩායම්වලට එම තරඟ තීරණාත්මක වනු ඇති. බැංගලෝර් පිල, කොල්කටා පිල සමග අද තරඟ වදින අතර රාජස්ථාන් රෝයල්ස් පිල තරඟ වදින්නේ ලකුණු සටහනේ ඉදිරියෙන්ම සිටින චෙන්නායි පිල සමගයි.",
       "URL": "https://www.hirunews.lk/sports/58832/සිම්බාබ්වේට-විශිෂ්ඨ-ජයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=536"
}