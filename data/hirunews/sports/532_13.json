{
       "Source": "hirunews",
       "Timestamp": "Wednesday, 05 June 2013 - 13:02",
       "Headline": "චැම්පියන්ස් තරගාවලිය ඔට්ටුකරුවන්ගෙන් බේරා ගැනීමේ සූදානමක්.",
       "News Content": "අයි.සී.සී චැම්පියන්ස් කුසලාන තරගාවලිය තරග ඔට්ටු තබන්නන්ගෙන් බේරා ගැනීම සඳහා විශේෂ ආරක්ෂක වැඩපිලිවෙළක් යෙදීමට එංගලන්ත ක්‍රිකට් පාලක මණ්ඩලය පියවර ගෙන තිබෙනවා. ඒ සඳහා ස්කොට්ලන්ඞ්යාඞ් පොලිසිය සහ ලන්ඩන් මෙට්‍රොපොලිටන් පොලිසියේ සහය ලබා ගැනීමටයි එරට ක්‍රිකට් පාලක මණ්ඩලය තීරණය කර ඇත්තේ. චැම්පියන්ස් කුසලාන ක්‍රිකට් තරගාවලිය හෙට ආරම්භ වීමත් සමඟම ලෝකය පුරා සිටින ක්‍රිකට් ඔට්ටු තබන්නන් එංගලන්තයට පැමිණෙනු ඇති බවටයි විශ්වාසය පළ කරන්නේ. මීට අමතරව, ඩුබායි සහ ඉන්දියාව හරහා ක්‍රියාත්මක වන ජාත්‍යන්තර ඔට්ටු ජාල පිළිබඳව ද මෙහිදී අවධානය යොමුව තිබෙනවා.",
       "URL": "https://www.hirunews.lk/sports/60349/චැම්පියන්ස්-තරගාවලිය-ඔට්ටුකරුවන්ගෙන්-බේරා-ගැනීමේ-සූදානමක්",
       "Category": "Sports",
       "Parent URL": "https://www.hirunews.lk/sports/all-news.php?pageID=532"
}