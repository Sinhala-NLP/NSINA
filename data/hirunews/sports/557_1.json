{
       "Source": "hirunews",
       "Timestamp": "Monday, 21 January 2013 - 19:07",
       "Headline": "ඬේවිඞ් වෝනර්ට අයි.සී.සී. යෙන් දැඩි අවවාද.",
       "News Content": "ශ්‍රී ලංකාව සමඟ ඊයේ (20) පැවති 4 වන එක්දින තරගයේදී විනිසුරුගේ තීරණයට අප්‍රසාදය පළ කිරීම හේතුවෙන්  ඕස්ට්‍රේලියානු පිතිකරු ඬේවිඞ් වෝනර්ට ජාත්‍යන්තර ක්‍රිකට් සම්මේලනය විසින් දැඩි ලෙස අවවාද කර තිබෙනවා. සිඞ්නි නුවර පැවති මෙම ක්‍රිකට් තරගය තීරණයකින් තොරව අවසන් වුව ද,  ඕස්ට්‍රේලියාව පන්දුවට පහර දෙන අවස්ථාවේදී වෝනර් විනිසුරුගේ සංඥා නොතකා දිගටම කඩුල්ලේ රැඳී සිටියා. පසුව ඔහු පිටියෙන් ඉවත්ව ගියේ එම තීන්දුවට අප්‍රසාදය පළ කොට හිසවනමින්. කෙසේ නමුත්, තිසර පෙරේරාගේ පන්දුවකට කඩුල්ල මුවාකළ වරදට ඔහු දැවී ගිය ක්‍රීඩකයෙකු ලෙස නම් කළ ද ඔහු නොදැවුණු ක්‍රීඩකයෙකු බවයි කැමරා ප්‍රතිරූපනවලින් පෙනී ගියේ. එහෙත් එය අභියෝගයකට ලක් කිරීම සඳහා  ඕස්ට්‍රේලියාවට අවස්ථාවක් පැවතුණේ නැහැ.",
       "URL": "https://www.hirunews.lk/sports/51852/ඬේවිඞ්-වෝනර්ට-අයි-සී-යෙන්-දැඩි-අවවාද",
       "Category": "Sports",
       "Parent URL": "https://www.hirunews.lk/sports/all-news.php?pageID=557"
}