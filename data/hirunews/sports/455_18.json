{
       "Source": "hirunews",
       "Timestamp": "Friday, 14 August 2015 - 8:25",
       "Headline": "ශ්‍රී ලංකාව දැනට දෙවන ඉනිමේ කඩුලූ 2 ට ලකුණු 5 යි",
       "News Content": "ශ්‍රී ලංකාව සහ ඉන්දියාව අතර ගාල්ල ජාත්‍යන්තර ක්‍රීඩාංගනයේ පැවැත්වෙන පළමු ටෙස්ට් තරඟයේ තුන්වන දිනය අදයි. ඊයේ (13) තරඟයේ දෙවන දිනය නිමා වනවිට ශ්‍රී ලංකා පිල දෙවන ඉනිම සඳහා කඩුලූ 2 ක් දැවී ලබා සිටියේ ලකුණු 5 ක් පමණයි. මේ අනුව, ශ්‍රී ලංකා පිල තවමත් සිටින්නේ ඉන්දියාවට වඩා ලකුණු 187 ක් පිටුපසින්. ශ්‍රී ලංකා පිලේ ආරම්භක පිතිකරුවන් වන දිමුත් කරුණාරත්න සහ කෞෂාල් සිල්වා ලකුණු නොලබා දැවී ගිය අතර, කඩුල්ලේ රැදී සිටින්නේ කුමාර් සංගක්කාර සමඟ ධම්මික ප්‍රසාද්. ඊට පෙර ඉන්දීය පිල මුල් ඉනිම සඳහා ලකුණු 375 ක් රැස් කළා. ශ්‍රී ලංකා පිල මුල් ඉනිම සඳහා ලබා ගත්තේ ලකුණු 183ක් පමණයි.",
       "URL": "https://www.hirunews.lk/sports/114881/ශ්‍රී-ලංකාව-දැනට-දෙවන-ඉනිමේ-කඩුලූ-2-ට-ලකුණු-5-යි",
       "Category": "Sports",
       "Parent URL": "https://www.hirunews.lk/sports/all-news.php?pageID=455"
}