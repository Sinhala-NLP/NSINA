{
       "Source": "hirunews",
       "Timestamp": "Saturday, 15 February 2020 - 20:09",
       "Headline": "සංගක්කාරගේ එම්.සී.සී. පිල පාකිස්තානයේදී ජය ලබයි",
       "News Content": "පාකිස්ථානයේ සංචාරයක නිරත වන, කුමාර සංගක්කාරගේ නායකත්වයෙන් යුත් එංගලන්ත එම්.සී.සී. ක්‍රිකට් පිල ලාහෝරයේ ගඩාෆි ක්‍රීඩාංගනයේ ඊයේ පැවති විස්සයි විස්ස තරගයෙන් කඩුලූ 4 ක ජයක් වාර්තා කළා.\nතරගය පැවැත්වුණේ ලාහෝර් - කොලන්ඩාර්ස් කණ්ඩායම සමගයි.\nපළමුවෙන් පන්දුවට පහරදුන් ලාහෝර් පිල සිය පන්දුවාර 20 තුළදී කඩුලූ 5 ක් දැවී ලකුණු 135ක් රැස් කළ අතර, එම්.සී.සී. පිල පන්දුවාර 19යි පන්දු 2කදී කඩුලූ 6ක් දැවී ලකුණු 136ක් ලබමින් තරඟයේ ජය හිමි කර ගත්තා.\nඑහිදී රවී බොපාරා ලකුණු 42ක් රැස් කළ අතර, කුමාර සංගක්කාර පන්දු 28 කදී ලකුණු 25ක් රැස් කළේ හතරේ පහර 3ක් ද සමගින්.\nඑම්.සී.සී. පිල පාකිස්ථාන ප්‍රිමියර් ලීග් තරගාවලියේ කණ්ඩායමක් වන පාකිස්ථාන් ශහීන්ස් පිල සමග හෙට පන්දුවාර පනහේ තරගයකට සහභාගි වීමට නියමිතයි.",
       "URL": "https://www.hirunews.lk/sports/234499/සංගක්කාරගේ-එම්-සී-සී-පිල-පාකිස්තානයේදී-ජය-ලබයි",
       "Category": "Sports",
       "Parent URL": "https://www.hirunews.lk/sports/all-news.php?pageID=113"
}