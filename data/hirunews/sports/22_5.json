{
       "Source": "hirunews",
       "Timestamp": "Wednesday, 27 April 2022 - 8:55",
       "Headline": "රාජස්ථාන් රෝයල්ස් පිලට ලකුණු 29ක ජයක්",
       "News Content": "අයි.පී.එල්. තරඟාවලියේ ඊයේ පැවති තවත් තරඟයකින් රෝයල් චැලෙන්ජර්ස් බැංගලෝර් කණ්ඩායම පරදවා ලකුණු 29ක ජයක් ලැබීමට රාජස්ථාන් රෝයල්ස් කණ්ඩායම සමත් වුණා.\nතරඟයේ පළමුව පන්දුවට පහර දුන් රාජස්ථාන් කණ්ඩායම නියමිත පන්දුවාර 20 අවසානයේ කඩුළු 08ක් දැවී ලකුණු 144ක් රැස් කළා.\nපිළිතුරු ඉනිම ක්‍රීඩා කළ බැංගලොර් කණ්ඩායමට පන්දුවාර 19යි පන්දු 3ක් තුල සියලු දෙනා දැවී ලබාගත හැකි වූයේ ලකුණු 115ක් පමණයි.\nබැංගලෝර් කණ්ඩායම වෙනුවෙන් ක්‍රීඩා කරන ශ්‍රී ලංකා ක්‍රීඩක වනිදු හසරංග කඩුළු 02ක් දවා ගත්තා.\nමේ වනවිට ප්‍රසාද ලකුණු සටහනේ පෙරමුණ ගැනීමට රාජස්ථාන් රෝයල්ස් කණ්ඩායම සමත්ව ඇති අතර වැඩිම කඩුළුලාභින් අතර වනිදු හසරංග පසුවන්නේ 04 වන ස්ථානයේයි.\nඔහු අයි පී එල් තරඟාවලිය තුල කඩුළු 13ක් දවා ගෙන තිබෙනවා.",
       "URL": "https://www.hirunews.lk/sports/302915/රාජස්ථාන්-රෝයල්ස්-පිලට-ලකුණු-29ක-ජයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=22"
}