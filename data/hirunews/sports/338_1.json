{
       "Source": "hirunews",
       "Timestamp": "Thursday, 20 April 2017 - 14:37",
       "Headline": "ශූරයන්ගේ කුසලානයට එන රටවල් දෙකක් සංචිත නම් කරයි",
       "News Content": "2017 ශූරයන්ගේ කුසලාන තරගාවලියට සහභාගී වන ඔස්ට්‍රේලියා සංචිතය නම්කර තිබෙනවා.\nඑහි නායකත්වය හිමිව ඇත්තේ ස්ටීවන් ස්මිත්ටයි. ඩේවිඩ් වෝනර් / පැට් කමින්ස් / ඒරන් ෆින්ච් / ජොන් හැස්ටින්ග්ස් / ජෝෂ් හැසල්වුඩ් / ට්‍රැවිස් හෙඩ් / මොයිස් හෙන්රික්ස් / ක්‍රිස් ලියන් / ග්ලේන් මැක්ස්වෙල් / ජේම්ස් පැටින්සන් / මිචෙල් ස්ටක් / මාර්කස් ස්ටොනිස් / මැතිව් වේඩ් සහ ඇඩම් සම්පා සංචිතයේ සෙසු ක්‍රීඩකයන් වනවා.\nමේ අතර මෙම තරගාවලියට එක්වන දකුණු අප්‍රිකාව ද සිය සංචිතය ප්‍රකාශයට පත්කර තිබෙනවා.\nඑම සංචිතයේ නායකත්වය හිමිවී ඇත්තේ ක්වින්ටන් ඩි කොක්ටයි.\nහෂීම් අම්ලා / පෆ් ඩු ප්ලෙසි / ඒ බී ඩිවිලියස් / ජේ පී ඩුමිනි / ඩේවිඩ් මිලර් / ෆර්හාන් බෙහර්ඩින් / ක්‍රිස් මොරිස් / වේන් පර්නෙල් / ඇන්ඩි පෙහ්ලුක්වායෝ / කගිසෝ රබාඩා / ඉම්රාන් තහීර් / ඩ්වේන් ප්‍රිටෝරියස් / කේශව් මහරාජ් සහ මෝනේ මෝකල් එම සංචිතයට ඇතුලත්.\nදකුණු අප්‍රිකා සංචිතයේ විශේෂත්වය වන්නේ වේග පන්දු යවන ක්‍රීඩක මෝනේ මෝකල් යළිත් කැඳවා තිබීමයි.\nඑමෙන්ම මෙතෙක් ජාතික කණ්ඩායමට නම් නොකෙරුනු කේශව් මහරාජ් ද මෙම සංචිතයට එක්වීම විශේෂත්වයක්.\n8 වන වරටත් පැවැත්වෙන ශූරයන්ගේ කුසලාන තරගාවලිය මෙවර ජුනි පළමුවනදා සිට 18 වනදා දක්වා පැවැත්වීමට නියමිතයි.\nමෙවර තරගාවලියට එන ශ්‍රී ලංකා සංචිතය ඉදිරි දින කිහිපයේදී නම් කෙරෙනු ඇති.",
       "URL": "https://www.hirunews.lk/sports/159586/ශූරයන්ගේ-කුසලානයට-එන-රටවල්-දෙකක්-සංචිත-නම්-කරයි",
       "Category": "Sports",
       "Parent URL": "https://www.hirunews.lk/sports/all-news.php?pageID=338"
}