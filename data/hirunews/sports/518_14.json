{
       "Source": "hirunews",
       "Timestamp": "Monday, 19 August 2013 - 18:56",
       "Headline": "ශ්‍රී ලංකා 17න් පහළ පිළට ඉනිමක ජයක්.",
       "News Content": "එංගලන්තයේ සංචාරයක නිරත වන ශ්‍රී ලංකා වයස අවුරුදු 17න් පහළ ක්‍රිකට් කණ්ඩායම එහි පැවැති පළමු තුන්දින තරගයෙන් ඉනිමක සහ ලකුණු 80ක ජයග්‍රහණයක් හිමි කර ගත්තා. ඊයේ (18) අවසන් වූ මෙම තරගයේ දී එංගලන්ත වයස අවුරුදු 17න් පහළ පිළ පළමු ඉනිම සඳහා ලකුණු 191කට දැවී ගිය අතර, එහිදී රවීන් සේයර් ලකුණු 71කට කඩුළු 8ක් බිද හෙලූවා. ශ්‍රී ලංකා වයස අවුරුදු 17න් පහළ පිළ මුල් ඉනිම සඳහා කඩුලූ 9කට ලකුණු 399ක් රැස් කළා. එහිදී සහන් ආරච්චිගේ ශතකයක් රැස් කළ අතර, චමිල කරුණාරත්න, කාවින් බණ්ඩාර සහ අවිෂ්ක ප්‍රනාන්දු අර්ධ ශතක රැස් කිරීමට සමත් වුණා. එංගලන්ත පිළ දෙවන ඉනිමේදී ලකුණු 128කට දැවී ගියා.",
       "URL": "https://www.hirunews.lk/sports/65415/ශ්‍රී-ලංකා-17න්-පහළ-පිළට-ඉනිමක-ජයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=518"
}