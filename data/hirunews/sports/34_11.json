{
       "Source": "hirunews",
       "Timestamp": "Monday, 06 December 2021 - 7:17",
       "Headline": "එල්.පී.එල්. පළමු ජය ගාල්ලට",
       "News Content": "ලංකා ප්‍රිමියර් ලීග් විස්සයි විස්ස තරගාවලියේ ඊයේ පැවති සමාරම්භක තරගය ලකුණු 54කින් ජයගැනීමට ගෝල් ග්ලැඩියේටර්ස් කණ්ඩායම සමත් වුණා.\nතරගයේ කාසියේ වාසිය දිනූ ජැෆ්නා කිංග්ස් කණ්ඩායම පළමුව පන්දුවට පහරදීම සඳහා ගෝල් ග්ලැඩියේටර්ස් කණ්ඩායමට ආරාධනා කළා.\nඒ අනුව භාණුක රාජපක්ෂගේ නායකත්වයෙන් යුත් ගෝල් කණ්ඩායම නියමිත පන්දුවාර විස්ස අවසානයේ දී කඩුලු හතක් දැවී ලකුණු 164ක් රැස් කළා.\nනායක භානුක රාජපක්ෂ ලකුණු 56යි.\nසමිට් පටෙල් ලකුණු 42ක් ලබාගත්තා.\nපිලිතුරු ඉනිම ක්‍රීඩා කළ තිසර පෙරේරාගේ නායකත්වයෙන් යුත් ජැෆ්නා කිංග්ස් කණ්ඩායම පන්දු වාර 18යි පන්දු හතරක් තුළ සියලු දෙනා දැවී ලබාගත හැකි වූයේ ලකුණු 110ක් පමණයි.\nමේ අතර දඹුල්ල ජයන්ට්ස් සහ කැන්ඩි වොරියර්ස් මෙන්ම කලම්බු ස්ටාර්ස් සහ ගෝල් ග්ලැඩියේටර්ස් කණ්ඩායම් අතර තරග අද පැවැත්වෙනවා.",
       "URL": "https://www.hirunews.lk/sports/290132/එල්-පී-එල්-පළමු-ජය-ගාල්ලට",
       "Category": "Sports",
       "Parent URL": "https://www.hirunews.lk/sports/all-news.php?pageID=34"
}