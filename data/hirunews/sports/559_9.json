{
       "Source": "hirunews",
       "Timestamp": "Tuesday, 08 January 2013 - 19:42",
       "Headline": "අධික සීතල පරාජයට හේතුවයි.",
       "News Content": "ඉන්දියාව සමග පසුගියදා නවදිල්ලියේදී පැවති එක්දින ක්‍රිකට් තරඟයේ පරාජයට හේතුව අධික සීතල බව පාකිස්ථාන ක්‍රිකට් කණ්ඩායමේ නායක මිස්බා උල් හක් පවසනවා. ඉන්දියාව සහ පකිස්ථානය අතර තරඟ 3 කින් සමන්විත එක්දින ක්‍රිකට් තරඟාවලිය සහ විස්සයි විස්ස පසුගිය දෙසැම්බර් මාසයේ ආරම්භ වුණා. එම තරඟ 3 කින්  තරඟ 2 ක් ජයග්‍රහණය කරමින් තරඟාවලියේ ජය පකිස්ථානය විසින් හිමිකරගත්තා. චෙන්නායි හි සහ කොල්කටා හි පැවති පළමු  සහ දෙවන එක්දින ක්‍රිකට් තරඟ දෙකම විශිෂ්ඨ ලෙස ජයග්‍රහණය කළ පාකිස්ථාන කණ්ඩායම නවදිල්ලියේ පැවති පස්වන තරඟයත් ජයග්‍රහණය කරනු ඇතැයි බොහෝ දෙනා විශ්වාසය පළ කළා. කෙසේ වුවත් එම තරඟය ලකුණු 10 කින් පරාජයට පත්වුනා. තරඟ සංචාරය නිමකොට යළි මව්බිමට පැමිණීමෙන් අනතුරුව පාකිස්ථාන ක්‍රිකට් නායකයා ප්‍රකාශ කර සිටියේ  දිල්ලි තරඟයේදී අධික ශීතල පැවතීමත් මීදුම හේතුවෙනුත් තම පිතිකරුවන්ට හොඳින් තරඟ වැදීමට නොහැකි වූ බවයි. මේ දිනවල උතුරු ඉන්දියාවට පවතින අධික සීතල සමග අවසන් එක් දින තරඟය පැවති ක්‍රීඩා පිටියේ උෂ්ණත්වය වාර්තාවූයේ සෙල්සියස් අංශක 9 ක් ලෙසයි.",
       "URL": "https://www.hirunews.lk/sports/51074/අධික-සීතල-පරාජයට-හේතුවයි",
       "Category": "Sports",
       "Parent URL": "https://www.hirunews.lk/sports/all-news.php?pageID=559"
}