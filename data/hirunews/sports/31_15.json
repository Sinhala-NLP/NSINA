{
       "Source": "hirunews",
       "Timestamp": "Friday, 31 December 2021 - 18:30",
       "Headline": "වයස අවුරුදු 19න් පහළ ආසියානු කුසලාන ක්‍රිකට් තරගාවලියේ අවසන් තරගයේ ජය ඉන්දියාවට",
       "News Content": "එක්සත් අරාබි එමීර් රාජ්‍යයේ ඩුබායි හිදී නිමාව දුටු වයස අවුරුදු 19න් පහළ ආසියානු කුසලාන ක්‍රිකට් තරගාවලියේ අවසන් තරගයේ ජය අත්කර ගන්නට ඉන්දීය කණ්ඩායම සමත් වුණා.\nඒ ශ්‍රී ලංකා කණ්ඩායම කඩුලු 09කින් පරාජය කරමින්.\nකාසියේ වාසිය දිනා පළමුව පන්දුවට පහරදුන් ශ්‍රී ලංකා කණ්ඩායමට පන්ඳුවාර 38ක් තුළ දී කඩුලු 9ක් දැවී රැස්කර ගැනීමට හැකි වූයේ ලකුණු 106ක් පමණයි.\nතරගයට අතරමැද දී පතිත වූ දැඩි වර්ෂාව හේතුවෙන් තරගය දෙපලටම පන්ඳුවාර 38ට සීමා කෙරුණා.\nශ්‍රී ලංකා කන්ඩායමේ ඉදිරිපෙළ පිතිකරුවන් සියලු දෙනා ඉන්දීය පන්දු යවන්නන් හමුවේ අසරණ වූ අතර, ශ්‍රී ලංකා කණ්ඩායමේ පළමු කඩුලු හතම මුළු ලකුණු සංඛ්‍යාව 57 ක් ව තිබියදී බිඳවැටෙනවා.\nඉන් අනතුරුව ඊයේ තරගයේ දී මෙන්ම පසුපෙළ පිතිකරුවන් ලකුණු සංඛ්‍යාව ඉදිරියට ගෙන යන්නට යම් සටනක නිරත වුවද එය සාර්ථක වූයේ නැහැ.\nකෙසේ වෙතත් අවසාන කඩුලූ 3 ට රවීන් ද සිල්වා, යසිරු රුද්‍රිගූ සහ මතීෂ පතිරණ ලකුණු 49 ක් එක්කර ගන්නට සමත් වුණා.\nපන්දු යැවීමේදී ඉන්දිීය කණ්ඩායමේ විකී ඔස්ට්වාල් කඩුලු 3ක් දවාගත් අතර කෞෂාල් තම්බේ කඩුලු 2ක් බිඳ හෙලුවා.\nපන්දු ඕවර තිස් අටක් තුළදී ලකුණු 102 ක ජයග්‍රාහී ඉලක්කයක් හඹාගිය ඉන්දීය කණ්ඩායම පන්දුවාර 21.3 දී ලකුණු 104 ක් රැස් කර ගත්තේ ඔවුන්ගේ එක් කඩුල්ලක් පමණක් බිඳ වැටී තිබියදීයි.\nඅන්ක්‍රිෂ් රගුවන්ශි නොදැවී ලකුනු 51යි, ෂෙයික් රෂීඩ් නොදැවී ලකුණු 31 යි.\nමේ අනුව ඉන්දීය කණ්ඩායම පන්දු 63ක්හ ඉතිරිව තිබියදී ශ්‍රී ලංකා කණ්ඩායමය ලබා දුන් ඉලක්කය පහසුවෙන් පසුකර යමින් වයස අවුරුදු 19න් පහළ ආසියානු කුසලානය දිනා  ගැනීමට සමත් වුණා.",
       "URL": "https://www.hirunews.lk/sports/292677/වයස-අවුරුදු-19න්-පහළ-ආසියානු-කුසලාන-ක්‍රිකට්-තරගාවලියේ-අවසන්-තරගයේ-ජය-ඉන්දියාවට",
       "Category": "Sports",
       "Parent URL": "https://www.hirunews.lk/sports/all-news.php?pageID=31"
}