{
       "Source": "hirunews",
       "Timestamp": "Monday, 09 September 2013 - 8:32",
       "Headline": "ක්‍රිකට් විශේෂ විධායක කමිටු රැස්වීම අද.",
       "News Content": "ශ්‍රී ලංකා ක්‍රිකට් විශේෂ විධායක කමිටු රැස්වීමක් අද (09) පැවැත්වෙනවා. ක්‍රිකට් උපසභාපතිවරයාගේ ඉල්ලා අස්වීම, ශ්‍රී ලංකා කණ්ඩායමේ ඉදිරි තරග සංචාර ආදිය පිළිබඳව මෙහිදී සලකා බැලෙනු ඇති. හිරු ප්‍රවෘත්ති අංශය කළ විමසීමකදී ශ්‍රී ලංකා ක්‍රිකට් සභාපති ජයන්ත ධර්මදාස ප්‍රකාශ කළේ අවලංගු කෙරුණු සිම්බාබ්වේ තරග සංචාරය වෙනුවට විකල්ප සංචාර පිළිබඳව ශ්‍රී ලංකා ක්‍රිකට් ආයතනය සලකා බලමින් සිටින බවයි. ඒ අනුව එංගලන්තය,  ඕස්ට්‍රේලියාව සහ බටහිර ඉන්දීය කොදෙව් කණ්ඩායම්වලට තරග සංචාර සඳහා ඉල්ලීම් ඉදිරිපත් කර තිබෙනවා. ඒ පිළිබඳ මෙතෙක් ප්‍රතිචාර ලැබී නොමැති බවයි    ශ්‍රී ලංකා ක්‍රිකට් සභාපතිවරයා සඳහන් කළේ. ශ්‍රී ලංකා කණ්ඩායම සහභාගි වන මීළඟ තරගාවලිය නොවැම්බරයේදී පැවැත්වෙන්නේ සංචාරක නවසීලන්ත කණ්ඩායම සමගයි.\n\\r\\n",
       "URL": "https://www.hirunews.lk/sports/66808/ක්‍රිකට්-විශේෂ-විධායක-කමිටු-රැස්වීම-අද",
       "Category": "Sports",
       "Parent URL": "https://www.hirunews.lk/sports/all-news.php?pageID=515"
}