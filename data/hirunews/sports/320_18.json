{
       "Source": "hirunews",
       "Timestamp": "Thursday, 29 June 2017 - 18:44",
       "Headline": "හෙට තරගයේ දී මැතිව්ස් නොකරන දේ",
       "News Content": "2000 වසරට පසු ගාල්ලේ පැවැත්වෙන පළමු එක්දින තරගයේ අවසන් 11 දෙනා හෙට (30) තණතිල්ල පරික්ෂා කර තීන්දු කරන බව ශ්‍රී ලංකා ක්‍රිකට් නායක ඇන්ජලෝ මැතිව්ස් පවසනවා.\nක්‍රිකට් ආයතනයේ දී අද (29) පැවැත්වූ මාධ්‍ය හමුවේ දී ඔහු මේ බව කියා සිටියා.\nතමන් හෙට තරගයේ ද පන්දු නොයවන බව පැවසු මැතිව්ස් සුළං හා රස්නය නිසා තණ තීරුව ගැන ද සිතා අවසන් 11 දෙනා තීරණය කරන බව ප්‍රකාශ කළා.\nසංචාරක සිම්බාබ්වේ කණ්ඩායම සහ ශ්‍රී ලංකාව අතර එක්දින තරගාවලියේ පළමු තරගය හෙට ගාල්ල ජාත්‍යන්තර ක්‍රීඩාංගණයේදී පැවැත්වෙනවා.\nඋදෑසන 10 ටයි තරගය ආරම්භ වීමට නියමිතව ඇත්තේ.\nසංචාරක සිම්බාබ්වේ කණ්ඩායම සහ ශ්‍රී ලංකාව අතර එක්දින තරගාවලියට තරග 5 ක් ඇතුලත්.\nඉන් තරග 2 ක් ගාල්ලේදී පැවැත්වෙන අතර සුරියවැව ජාත්‍යන්තර ක්‍රීඩාංගණයේදී තරග 3 ක් පැවැත්වෙනවා.\nදෙරට අතර ටෙස්ට් තරගය පැවැත්වෙන්නේ කොළඹ ආර් ප්‍රේමදාස ක්‍රීඩාංගණයේදීයි.",
       "URL": "https://www.hirunews.lk/sports/164709/හෙට-තරගයේ-දී-මැතිව්ස්-නොකරන-දේ",
       "Category": "Sports",
       "Parent URL": "https://www.hirunews.lk/sports/all-news.php?pageID=320"
}