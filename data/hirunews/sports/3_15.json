{
       "Source": "hirunews",
       "Timestamp": "Monday, 11 September 2023 - 19:22",
       "Headline": "විරාත් කෝලිගෙන් තවත් විශිෂ්ට වාර්තාවක්",
       "News Content": "අද (11) පැවැති ආසියානු කුසලාන ක්‍රිකට් තරගාවලියේ පකිස්තානයට එරෙහිව නොදැවී ලකුණු 122ක් ලබාගනිමින් එක්දින තරඟවල ලකුණු 13000ක් වේගවත්ව ලබා ගත් ක්‍රීඩකයා බවට පත්වීමට ඉන්දීය ක්‍රිකට් කණ්ඩායමේ දක්ෂතම පිතිකරුවන විරාත් කෝලි සමත් වුණා.\nඔහු එක්දින ඉණිම 267ක් තුළ මෙම ලකුණු සංඛ්‍යාව රැස්කරගෙන තිබෙන්නේ.\nවිරාත් කෝලි මේ වන විට එක්දින ශතක 47ක් සහ එක්දින අර්ධ ශතක 65 ක් ලබා ගෙන තිබෙනවා.\nඔහු ලකුණු 13,000ක් ලබා ගත් ඉතිහාසයේ 5 වැනි ක්‍රීඩකයා ලෙසින් වාර්තා අතරට එක්වනවා.\nකොළඹ ආර් ප්‍රේමදාස ක්‍රීඩාංගණයේ අවසන් වරට ක්‍රීඩා කළ තරග 04 දීම විරාත් කෝලි ශතකය බැඟින් ලබා ගැනීම සුවිශේෂී කරුණක්.",
       "URL": "https://www.hirunews.lk/sports/347951/විරාත්-කෝලිගෙන්-තවත්-විශිෂ්ට-වාර්තාවක්",
       "Category": "Sports",
       "Parent URL": "https://www.hirunews.lk/sports/all-news.php?pageID=3"
}