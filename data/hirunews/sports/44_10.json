{
       "Source": "hirunews",
       "Timestamp": "Wednesday, 01 September 2021 - 13:07",
       "Headline": "අයි.පී.එල් නව කණ්ඩායම් දෙකකට ලංසු කැඳවයි",
       "News Content": "ඉන්දීය ප්‍රිමියර් ලීග් ක්‍රිකට් තරගාවලියට ඇතුළත් කිරීමට නියමිත නව කණ්ඩායම් දෙකේ හිමිකාරීත්වය සඳහා ලංසු කැදවීමට තරගාවලි සංවිධායකයින් කටයුතු කර තිබෙනවා.\nඒ අනුව ලබන වසරේ සිට තරගාවලියට එක්වන සමස්ත කණ්ඩායම් සංඛ්‍යාව 10ක්.\nනව කණ්ඩායම් දෙක කේන්ද්‍ර කර ගන්නා නගර දෙක කුමක්දැ යි මෙතෙක් තීරණය කර නොමැති අතර, නගර 6ක් සම්බන්ධයෙන් අවධානය යොමු ව තිබෙනවා.\nඅහමදාබාද්, ලක්නව්, ගුවහාටි හා කටක් යන නගර ද ඒ අතරට අයත්.\nඑක් කණ්ඩායමක් සඳහා වන අවම ලංසු මිල ඉන්දීය රුපියල් කෝටි 2000ක් පමණ වන බවයි ඉන්දිය වාර්තා සඳහන් කළේ.",
       "URL": "https://www.hirunews.lk/sports/281102/අයි-පී-එල්-නව-කණ්ඩායම්-දෙකකට-ලංසු-කැඳවයි",
       "Category": "Sports",
       "Parent URL": "https://www.hirunews.lk/sports/all-news.php?pageID=44"
}