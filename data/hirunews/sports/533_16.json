{
       "Source": "hirunews",
       "Timestamp": "Wednesday, 29 May 2013 - 13:05",
       "Headline": "එස්.එල්.පී.එල් කණ්ඩායම් හිමිකරුවන් දෙදෙනෙකු බුකී කරුවන්ලූ.",
       "News Content": "ඉදිරියේදි  පැවැත්වීමට නියමිත ශ්‍රී ලංකා ප්‍රිමියර් ලීග් ක්‍රිකට් තරගාවලියේ  කණ්ඩායම් හිමිකාරිත්වය දරන ඉන්දීය ජාතිකයන් දෙදෙනෙකු මුදලට තරග ඔට්ටු අල්ලන  බුකී කරුවන් දෙදෙනෙකු බව අනාවරණය වී තිබෙනවා. මෙම තොරතුරු හෙළි වී ඇත්තේ  පසුගියදා අවසන් වූ අයි.පී.එල් තරගාවලියේදී තරග පාවාදීමේ චෝදනා මත  අත්අඩංගුවට ගනු ලැබූ සිනමා නළුවෙකු විසින් ලබා දුන් ප්‍රකාශයත් සමඟයි.  ලබන සැප්තැම්බර් මාසයේදී ශ්‍රී ලංකා ප්‍රිමියර් ලීග් තරගාවලිය පැවැත්වීමට  නියමිත අතර මෙම ඉන්දීය ජාතිකයන් දෙදෙනා හිමිකාරිත්වය දරන කණ්ඩායම පිළිබඳ  මෙතෙක් තොරතුරු අනාවරණය වී නැහැ. අයි.පී.එල් තරග මුදලට පාවාදීමේ චෝදනා යටතේ  ඉන්දීය පොලිසිය විසින් ඉන්දීය ක්‍රිකට් පාලක මණ්ඩල සභාපති  එන්.සිරිනිවාසන්ගේ බෑණා ද අත්අඩංගුවට ගනු ලැබුවා.",
       "URL": "https://www.hirunews.lk/sports/59906/එස්-එල්-පී-කණ්ඩායම්-හිමිකරුවන්-දෙදෙනෙකු-බුකී-කරුවන්ලූ",
       "Category": "Sports",
       "Parent URL": "https://www.hirunews.lk/sports/all-news.php?pageID=533"
}