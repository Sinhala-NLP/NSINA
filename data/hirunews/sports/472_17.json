{
       "Source": "hirunews",
       "Timestamp": "Wednesday, 29 April 2015 - 9:49",
       "Headline": "පන්දු වාරයකට වැඩිම ලකුණු දෙන්නේ අපි",
       "News Content": "ශ්‍රී ලංකා ක්‍රිකට් ආයතනයේ ඉදිරි වැඩ කටයුතු පිළිබද දැනුවත් කිරීමේ මාධ්‍ය හමුවක් ඊයේ (28) සංවිධානය කර තිබුණා.\nඑම අවස්ථාවට සහභාගි වූ ක්‍රිකට් සංවර්ධනය පිළිබද උපදේශකවරයෙකු ලෙස කටයුතු කරන මහේල ජයවර්ධන කියා සිටියේ එංගලන්තය, නවසීලන්තය, බංග්ලාදේශය සහ ඔස්ට්‍රේලියාව වැනි රටවල් සමග සංසන්දනය කිරීමේදී මෙරට පළමු පෙළ ක්‍රිකට් තරඟ සංඛ්‍යාවෙන් වැඩි වුවත් ගුණාත්මක භාවයෙන් අවම මට්ටමක පවතින බවයි. ශ්‍රී ලංකාව පළමු පෙළ වසර දෙකකදි ක්‍රීඩා කර ඇති තරඟ සංඛ්‍යාව 132 ක්. ඕස්ට්‍රේලියාවේ පළමු පෙළ වසර 5 කටම ක්‍රීඩාකර ඇති තරඟ සංඛ්‍යාව 134ක් පමණයි. පළමු ඉනිමේ දළ ලකුණු ලබාගැනීමේ වේගය අඩුම සංඛ්‍යාව තිබෙන්නේ ශ්‍රී ලංකාවේ බවත්, පන්දු වාරයකට වැඩිම ලකුණු සංඛ්‍යාවක් ලබාදෙන්නේ ද ශ්‍රී ලංකාව බවයි මහේල පවසන්නේ.  මේ හේතුවෙන් ඒ ගැන අවධානයක් යොමු කළ යුතුව ඇති බවද ඔහු පෙන්වා දුන්නා.",
       "URL": "https://www.hirunews.lk/sports/108482/පන්දු-වාරයකට-වැඩිම-ලකුණු-දෙන්නේ-අපි",
       "Category": "Sports",
       "Parent URL": "https://www.hirunews.lk/sports/all-news.php?pageID=472"
}