{
       "Source": "hirunews",
       "Timestamp": "Friday, 31 March 2017 - 12:00",
       "Headline": "බටහිර ඉන්දීය කොදෙව් ක්‍රීඩකයකු හා ගැටුනු පකිස්ථාන ක්‍රීඩකයකුට ප්‍රතිකාර",
       "News Content": "බටහිර ඉන්දීය කොදෙව් කණ්ඩායම සමග ඊයේ පැවති දෙවන 20 යි 20 තරගයේදී සංචාරක පකිස්ථාන කණ්ඩායමේ අහමඩ් ශේෂාද් තුවාල ලබා තිබෙනවා.\nඒ කොදෙව් ක්‍රීඩක චැඩ්වික් වෝල්ටන් දුවද්දී දවා ගැනීමකට උත්සාහ කල අවස්ථාවේදීයි.\nඑහිදී කඩුල්ල වෙත දිව ගිය අහමඩ් ශේෂාද් මාලන් සැමුවෙල්ගේ සිරුරේ ගැටීමෙන් පිටිය මැද ඇද වැටුනා.\nඑහිදී ඔහුගේ ගෙලේ ආබාධයක් ඇතිවු අතර කඩිනමින් පකිස්ථාන ක්‍රීඩකයා රෝහල් ගත කිරීමටයි බලධාරීන් කටයුතු කළේ.\nකෙසේවෙතත් මෙම තරගයෙන් පකිස්ථානයට කඩුලු 3 ක ජයක් හිමිවුනා.\nපළමුවෙන් පන්දුවට පහරදුන් පකිස්ථානය නියමිත පන්දුවාර 20 අවසානයේ සියලුදෙනා දැවී ලකුණු 132 ක් ලබාගත්තා.\nපිළිතුරු ඉනිම වෙනුවෙන් පන්දුවට පහරදුන් බටහිර ඉන්දීය කොදෙව් කණ්ඩායමට නියමිත පන්දුවාර 20 අවසානයේ කඩුලු 8 ක් දැවී ලබාගත හැකි වුයේ ලකුණු 129 ක් පමණයි.\nතරගය අතරතුර ආබාධයකට ලක්වුව ද අහමඩ් ශේෂාඩ් තරගය අවසන් වීමට පෙර යළිත් පිටියට පැමිණියේ වෛද්‍ය ප්‍රතිකාර ලබාගැනීමෙන් අනතුරුවයි.",
       "URL": "https://www.hirunews.lk/sports/158171/බටහිර-ඉන්දීය-කොදෙව්-ක්‍රීඩකයකු-හා-ගැටුනු-පකිස්ථාන-ක්‍රීඩකයකුට-ප්‍රතිකාර",
       "Category": "Sports",
       "Parent URL": "https://www.hirunews.lk/sports/all-news.php?pageID=342"
}