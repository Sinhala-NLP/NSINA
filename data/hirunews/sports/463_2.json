{
       "Source": "hirunews",
       "Timestamp": "Saturday, 27 June 2015 - 18:41",
       "Headline": "﻿සංගා ටෙස්ට් පිටියෙන් යන දවස හෙළි කරයි",
       "News Content": "මේ වනවිට  ටෙස්ට් තරග  131 ක්‍රීඩා කර ඇති කුමාර් සංගක්කාර , ඉන්දීය කණ්ඩායමේ ශ්‍රීලංකා සංචාරයේ 2වන ටෙස්ට් තරගයෙන් පසු ටෙස්ට් ක්‍රීඩාවෙන් සමුගන්නා බව කියයි.\nසංගා ටෙස්ට් ලකුණු  12271ක් රැස්  කරගෙන ඇත්තේ ත්‍රිත්ව ශතකයක්, ද්විත්ව ශතක 10ක් සහ  ශතක 38කට හිමිකම් කියමින්.\nඉනිමක රැස් කළ වැඩිම ලකුණු සංඛ්‍යාව වන්නේ ලකුණු 319ක්.\nකුමාර් සංගක්කාර 1977 දී වසරේ උපත ලද්දේ මාතලේදී.\nමහනුවර ත්‍රිත්ව විද්‍යාලයේ දී ක්‍රිකට් ක්‍රීඩාවට  යොමු වූවා.\nටෙස්ට් වරම් ලද්දේ 2000 දී. මංගල තරගය දකුණු අප්‍රිකාව සමගයි.\nඉන්දීය කණ්ඩායම සමග ටෙස්ට් ක්‍රිකට් තරග 3ක්  ලබන අගෝස්තුවේදී පැවැත්වීමට නියමිතයි. එහි දෙවන තරගයෙන් පසු  ලොව වැඩිම ටෙස්ට් ද්විත්ව ශතක ලාභීන් අතර දෙවැනි ස්ථානයේ පසුවන කුමාර් සංගක්කාර ටෙස්ට් පිටියෙන් සමු ගනු ඇති.",
       "URL": "https://www.hirunews.lk/sports/112218/﻿සංගා-ටෙස්ට්-පිටියෙන්-යන-දවස-හෙළි-කරයි",
       "Category": "Sports",
       "Parent URL": "https://www.hirunews.lk/sports/all-news.php?pageID=463"
}