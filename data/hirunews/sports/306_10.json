{
       "Source": "hirunews",
       "Timestamp": "Sunday, 20 August 2017 - 17:53",
       "Headline": "ඉන්දියාවට ලකුණු 217ක් ඉලක්කයක්",
       "News Content": "ඉන්දීය කණ්ඩායම සමඟ පැවැත්වෙන පළමු එක්දින තරගයේ ඉන්දියානු නායකයාගේ ආරාධනයෙන් පළමුව පන්දුවට පහරදුන් ශ්‍රී ලංකා කණ්ඩායම පන්දුවාර 43යි පන්දු 02කදී සියලු ක්‍රීඩකයන් දැවී ලකුණු  216ක්  රැස් කිරීමට සමත් වුණා.\nආරම්භක පිතිකරු නිරෝෂන් දික්වැල්ල සිය එක්දින දිවියේ 05 වැනි අර්ධ ශතකය වාර්තා කරමින් පන්දු 74කදී  හතරේ පහර 08ක් සමඟින් ලකුණු 64ක් රැස් කළා.\nධනුෂ්ක ගුණතිලක ලකුණු 35ක් රැස් කළ අතර කුසල් මෙන්ඩිස් අක්ෂා පටෙල්ගේ පන්න්දුවකට දැවී යන විට ලබා සිටි ලකුණු සංඛ්‍යාව 36ක්.\nහුදකලා සටනක නිරත වෙමින් ශ්‍රී ලංකා ලකුණු පුවරුව ඉහළට ඔසවා තැබීමට උත්සහ ගත් ඇන්ජලෝ මැතිව්ස් නොදැවී රැස් කළ ලකුණු සංඛ්‍යාව 36ක්.\nපන්දු යැවීමේදී අක්ෂා පටෙල් කඩුලු 03ක් බිද දැමූ අතර කේදර්  ජාදෙව් සහ යුශ්වින්ද්‍රා චාහාල් අතර කඩුලු 02ක බැගින් බෙදී ගියා.\nඒ අනුව ජයග්‍රහණය සඳහා ඉන්දීය කණ්ඩායමට හිමිවී ඇති ඉලක්කය ලකුණු 217ක්.\nශ්‍රී ලංකා ලකුණු පුවරුව පහතින්.",
       "URL": "https://www.hirunews.lk/sports/168924/ඉන්දියාවට-ලකුණු-217ක්-ඉලක්කයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=306"
}