{
       "Source": "hirunews",
       "Timestamp": "Monday, 07 December 2015 - 20:09",
       "Headline": "දකුණු අප්‍රිකාවේ ලොකුකම-  ඉන්දියාව බින්දුවට බස්සයි",
       "News Content": "විදේශයන්හි ටෙස්ට් තරගාවලිහිදී දකුණු අප්‍රිකානු ආධිපත්‍යය නතර කරමින් ප්‍රබල දකුණු අප්‍රිකානුවන් 4 වන ටෙස්ට් තරඟයේදී ද පරාජය කිරීමට ඉන්දියාව අද සමත් වුණා.\nනවදිල්ලියේ ෂෙරෝස් ෂා කොට්ලා ක්‍රීඩාංගණයේ පැවැති මෙම තරඟය ඉන්දියාව ජයග්‍රහණය කළේ ලකුණු 337කින්.\nඒ අනුව තරඟ හතරකින් යුත් ටෙස්ට් තරගාවලිය තුනට බින්දුවක් ලෙස ජයග්‍රහණය කරන්නේ ඉන්දියාවයි. ඉන්දීය පිළේ දග පන්දු යවන්නන් වන රවිචන්ද්‍රන් අශ්වින් සහ රවීන්ද්‍ර ජඬේජා ඉන්දියාව වෙනුවෙන් දස්කම් දැක්වීමට සමත් වුණා.\nමෙම ජයග්‍රහණයත් සමඟ ඉන්දියාව අයි.සී.සී. ටෙස්ට් දර්ශකයේ දෙවන ස්ථානයට පත්වනවා.",
       "URL": "https://www.hirunews.lk/sports/121558/දකුණු-අප්‍රිකාවේ-ලොකුකම-ඉන්දියාව-බින්දුවට-බස්සයි",
       "Category": "Sports",
       "Parent URL": "https://www.hirunews.lk/sports/all-news.php?pageID=437"
}