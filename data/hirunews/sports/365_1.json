{
       "Source": "hirunews",
       "Timestamp": "Wednesday, 28 December 2016 - 11:37",
       "Headline": "ඕස්ට්‍රේලියානු පන්දු යවන්නන්ට හිසරදයක් වූ අසාර් අලීගේ නොදැවුණු ඉනිම",
       "News Content": "සංචාරක පකිස්ථානු කණ්ඩායම සහ ඕස්ට්‍රේලියානු කණ්ඩායම අතර පැවැත්වෙන දෙවන ටෙස්ට් ක්‍රිකට් තරඟය ඕස්ට්‍රේලියාවේ මෙල්බන් ක්‍රීඩාංගනයේදී පැවැත් වෙනවා.\nතරඟයේ පළමු ඉනිම ක්‍රීඩා කල පකිස්ථානු කණ්ඩායම කඩුලු 09ක් දැවී ලකුණු 443ක් ලබා සිටියදී ඉනිම අත්හිටුවා ඕස්ට්‍රේලියානු පිලට පළමු ඉනිම ක්‍රීඩා කිරීමට ආරාධනා කළා.\nපකිස්ථානු කණ්ඩායම වෙනුවෙන් අගනා ඉනිමක් ක්‍රීඩාකළ  Azhar Ali නොදැවී ලකුණු 205ක් ලබා ගත්තේ පන්දු 364කදී හතරේ පහර 20ක් සමඟින්.\nඕස්ට්‍රේලියාව වෙනුවෙන් Hazlewood සහ Jackson Bird කඩුලු තුන බැගින් දවා ගත්තා.\nතරගයේ තුන් වන දිනය වන අද දිනයේ ඕස්ට්‍රේලියානු කණ්ඩායම සිය පළමු ඉනිම ක්‍රීඩා කරමින් සිටිනවා.\nපකිස්ථානු  කණ්ඩායමේ පළමු ඉනිමේ ලකුණු සටහන.\nතරඟයේ දෙවන දිනයේ විශේෂ අවස්ථා පහතින්.",
       "URL": "https://www.hirunews.lk/sports/150744/ඕස්ට්‍රේලියානු-පන්දු-යවන්නන්ට-හිසරදයක්-වූ-අසාර්-අලීගේ-නොදැවුණු-ඉනිම",
       "Category": "Sports",
       "Parent URL": "https://www.hirunews.lk/sports/all-news.php?pageID=365"
}