{
       "Source": "hirunews",
       "Timestamp": "Tuesday, 22 December 2020 - 14:12",
       "Headline": "නිරෝධායන නීති කඩ කල සුරේෂ් රයිනා ඇතුළු 34ක් අත්අඩංගුවට",
       "News Content": "නිරෝධායන නීති කඩකිරිම හේතුවෙන් ඉන්දීය ක්‍රිකට් කණ්ඩායමේ හිටපු ක්‍රිඩක සුරේෂ් රයිනා ඇතුළු 34 දෙනෙකු අත්අඩංගුවට ගෙන ඇප මත නිදහස් කර තිබෙනවා.\nවිදෙස් මාධ්‍ය වාර්තා කළේ ඇඳිරි නීතිය පනවා තිබියදී නිරෝධායන නීති කඩ කරමින් විවෘත කර තිබූ මුම්බායි ගුවන් තොටුපල ආසන්නයේ පිහිටි සමාජශාලාවක රැදී සිටියදී සුරේෂ් රයිනා සමග ඉන්දීය ගායක ගුරු රන්දාවා සහ සුපිරි නළු රිතික් රෝෂන්ගේ හිටපු බිරිඳ සුසෑන් ඛාන් අත්අඩංගුවට ගෙන ඇති බවයි.\nමුම්බායි පොලිසිය විසින් මෙම වැටලීම සිදුකර ඇති අතර ඔවුන්ට එරෙහිව නඩු පැවරීමට කටයුතු කර ඇත්තේ නිරෝධායන නීතී උල්ලංඝනය කළ බවට සඳහන් කරමින්.",
       "URL": "https://www.hirunews.lk/sports/257659/නිරෝධායන-නීති-කඩ-කල-සුරේෂ්-රයිනා-ඇතුළු-34ක්-අත්අඩංගුවට",
       "Category": "Sports",
       "Parent URL": "https://www.hirunews.lk/sports/all-news.php?pageID=73"
}