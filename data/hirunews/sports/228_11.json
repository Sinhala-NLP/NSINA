{
       "Source": "hirunews",
       "Timestamp": "Thursday, 31 May 2018 - 16:49",
       "Headline": "ක්‍රිකට් ආයතනයෙන් ක්‍රීඩා ඇමතිට යෝජනාවක්",
       "News Content": "විශේෂ මහා සභා රැස්වීමක් කැදවා ශ්‍රී ලංකා ක්‍රිකට් ව්‍යවස්ථාවේ වෙනස්කම් සිදුකර, ඉදිරි නිලවරණය පැවැත්වීමට අදාළ කටයුතු සිදුකිරීමට කාලය ලබාදෙන්නැයි වත්මන් ක්‍රිකට් ආයතනය, ක්‍රීඩා අමාත්‍ය ෆයිසර් මුස්තාෆාගෙන් ඉල්ලීමක් කර තිබෙනවා.\nශ්‍රී ලංකා ක්‍රිකට් සභාපති, පාර්ලිමේන්තු මන්ත්‍රී තිලංග සුමතිපාල ක්‍රිකට් ආයතනයේ අද පැවති මාධ්‍ය හමුවකට එක්වෙමින් කියා සිටියේ අභියාචනාධිකරණය ඊයේ ලබාදුන් තීන්දුව ක්‍රිකට් ආයතනයේ කටයුතු පවත්වාගෙන යාම සඳහා බාධාවක් නොවන බවයි.\nමේ අතර, ශ්‍රී ලංකා ක්‍රිකට් ආයතනයේ බලයලත් නිලධාරීයා ලෙස ක්‍රීඩා අමාත්‍යංශ ලේකම් කමල් පද්මසිරි පත් කිරීමට පියවර ගෙන තිබෙනවා.\nක්‍රීඩා අමාත්‍ය ෆයිසර් මුස්තාෆා කොළඹ අද පස්වරුවේ පැවති මාධ්‍ය හමුවකට එක්වෙමින් කියා සිටියේ ඈෂ්ලි ද සිල්වා තවදුරටත් ක්‍රිකට් ආයතනයේ ප්‍රධාන විධායක නිලධාරීයා ලෙස කටයුතු කරන බවයි.",
       "URL": "https://www.hirunews.lk/sports/192010/ක්‍රිකට්-ආයතනයෙන්-ක්‍රීඩා-ඇමතිට-යෝජනාවක්",
       "Category": "Sports",
       "Parent URL": "https://www.hirunews.lk/sports/all-news.php?pageID=228"
}