{
       "Source": "hirunews",
       "Timestamp": "Thursday, 25 June 2015 - 7:54",
       "Headline": "මහේල 0 යයි - ඩිල්ෂාන්ගේ කණ්ඩායමට ජය හිමිවෙයි",
       "News Content": "කැරේබියන් ප්‍රිමියර් ලීග් පන්දුවාර විස්ස ක්‍රිකට් තරඟාවලියේ ජැමෙයිකා කණ්ඩායම සමග පැවැති තරඟය ලකුණු 16කින් ජය ගැනීමට බාබඩෝස් කණ්ඩායම සමත් වුණා. පසුගිය 23 වැනිදා පැවැති මෙම තරඟයේ මුලින්ම පන්දුවට පහරදුන්නේ කිරන් පොලාඩ්ගේ නායකත්වයෙන් යුත් බාබර්ඩෝස් කණ්යමයි. ඔවුන් නියමිත පන්දුවාර 20 අවසානයේ කඩුළු 4ක් පමණක් දැවී ලකුණු 161ක් රැස්කර ගැනීමට සමත් වුණා. එහිදී ඩුවේන් ස්මිත් ලකුණු 56ක් රැස්කර ගත්තේ හයේ පහර දෙකක් සහ හතරේ පහර 5ක් සමගින්. මීට අමතරව ෂොයිබ් මලීක් ලකුණු 43ක් සහ ඩිල්ෂාන් මුණවීර පන්දු 25කදි හතරේ පහර තුනක් සමගින් ලකුණු 24ක් ලබාගත්තා.\nබාබඩෝස් ඉනිම\nඅනතුරුව පිළිතුරු ඉනිම ක්‍රීඩා කළ ක්‍රිස් ගේල්ගේ නායකත්වයෙන් යුත් ජැමෙයිකා කණ්ඩායමට නියමිත පන්දුවාර 20 තුළදී කඩුළු 9ක් දැවී රැස්කර ගැනීමට හැකි වූයේ ලකුණු 145ක් පමණයි. එහිදී යම්තාක් දුරට සාර්ථකවීමට හැකි වූයේ ක්‍රිස් ලීන්ට පමණයි. ඔහු ලකුණු 37ක් රැස්කර ගත්තා. මහේල ජයවර්ධනට පන්දු දෙකකට මුහුණදුන් අතර ඔහු තෙවන පන්දුවේදි ස්ටම්ප් කීරීමකට හසුවී දැවීගියේ කිසිදු ලකුණක් නොලබාමයි.\nජැමෙයිකා ඉනිම\nමෙම තරඟයේ විශේෂ අවස්ථා සහිත වීඩියෝව පහතින් නරඹන්න....",
       "URL": "https://www.hirunews.lk/sports/112053/මහේල-0-යයි-ඩිල්ෂාන්ගේ-කණ්ඩායමට-ජය-හිමිවෙයි",
       "Category": "Sports",
       "Parent URL": "https://www.hirunews.lk/sports/all-news.php?pageID=463"
}