{
       "Source": "hirunews",
       "Timestamp": "Saturday, 14 March 2015 - 11:22",
       "Headline": "ශතකයක් සමගින් බ්‍රෙන්ඩන් ටේලර් ක්‍රිකට් ක්‍රීඩාවට සමුදෙයි",
       "News Content": "ලෝක කුසලාන ක්‍රිකට් තරගාවලියේ මේ වන විට ඉන්දියාව සමග පැවැත්වෙන තරඟයේදි මුලින්ම පන්දුවට පහරදුන් සිම්බාබ්වේ කණ්ඩායම පන්දුවාර 48යි පන්දු 5ක් තුළදී සියලුදෙනා දැවී ලකුණු 287ක් රැස්කර ගනු ලැබුවා.\nඑහිදී විශිෂ්ඨ පිතිහරඹයක නිරත වූ ‍බ්‍රෙන්ඩන් ටේලර් සිය අවසන් එක්දින ක්‍රිකට් තරඟය වූ මෙම තරඟයේදි ලකුණු 138ක් රැස්කර ගැනීමට සමත්වුණා. එය ඔහුගේ ක්‍රිකට් ජීවිතයේ අමතක නොවන සිදුවීමක් වනු ඇති බවටයි ක්‍රිකට් විස්තර විචාරකයින් පෙන්වා දෙන්නේ.\nඔහුගේ මෙම ශතකයට හයේ පහර 5ක් සහ හතරේ පහර 15ක් ද ඇතුළත්. මෙම තරඟයේ පිළිතුරු ඉනිම ක්‍රීඩා කරන ඉන්දීය කණ්ඩායම පන්දුවාර 6යි පන්දු 2ක් තුළදී කඩුළු 2ක් දැවී රැස්කර ගෙන සිටින ලකුණු සංඛ්‍යාව 20ක්.\nමෙම තරඟයේ ජය පරාජය කෙසේ වුවත් බී ඛාණ්ඩය යටතේ ඉන්දියාව සුපිරි 8 වටයට ඇතුළත්වී අවසන් අතර, සිම්බාබ්වේ කණ්ඩායමට එම වටයට ඇතුළත් වීමට හැකියාවක් නැහැ.\nබ්‍රෙන්ඩන් ටේලර්ගේ අවසන් එක්දින තරඟය වූ මෙම තරඟයේ විශිෂ්ඨ පිතිහරඹය පහතින් බලන්න....",
       "URL": "https://www.hirunews.lk/sports/105462/ශතකයක්-සමගින්-බ්‍රෙන්ඩන්-ටේලර්-ක්‍රිකට්-ක්‍රීඩාවට-සමුදෙයි",
       "Category": "Sports",
       "Parent URL": "https://www.hirunews.lk/sports/all-news.php?pageID=481"
}