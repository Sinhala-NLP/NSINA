{
       "Source": "hirunews",
       "Timestamp": "Monday, 23 August 2021 - 7:56",
       "Headline": "ඇෆ්ඝනිස්ථාන ක්‍රිකට් පාලක මණ්ඩලයට නව සභාපතිවරයෙක්",
       "News Content": "ඇෆ්ඝනිස්ථාන ක්‍රිකට් පාලක මණ්ඩලයේ නව සභාපතිවරයා ලෙස අසිසුල්ලා ෆස්ලි පත් කර තිබෙනවා.\nතලෙයිබාන් සංවිධානය බලයට පත් විමෙන් පසු එරට ක්‍රිකට් පාලක මණ්ඩලයේ සිදු වු ප්‍රධාන වෙනසක් ලෙසයි එය සැලකෙන්නේ.\nතලෙයිබාන් නායකත්වය ඊයේ ඇෆ්ඝනිස්ථාන ක්‍රිකට් පාලන මණ්ඩලයේ නිළධාරින්  හමුවි තිබෙනවා.\nදශක දෙකකට අධික කාලයක් ඇෆ්ඝනිස්ථාන ක්‍රිකට් ක්‍රීඩාව හා සම්බන්ධව සිටි නව සභාපති අසිසුල්ලා ෆස්ලි පළමු කාර්ය භාර්ය වන්නේ පාකිස්ථානය සහ ඇෆ්ඝනිස්ථානය අතර ශ්‍රි ලංකාවේ පැවැත්වෙන එක්දින තරඟාවලිය සඳහා කණ්ඩායම පිටත් කර යැවිමයි.\nකෙසේ නමුත්, කාබුල් ගුවන් තොටුපොළේ සිට වානිජ ගුවන් යානා ක්‍රියාත්මක නොවන නිසා ඇෆ්ඝනිස්ථාන කණ්ඩායම පාකිස්ථානය සහ ඩුබායි හරහා හම්බන්තොටට පැමිණිමට නියමිතයි.",
       "URL": "https://www.hirunews.lk/sports/280391/ඇෆ්ඝනිස්ථාන-ක්‍රිකට්-පාලක-මණ්ඩලයට-නව-සභාපතිවරයෙක්",
       "Category": "Sports",
       "Parent URL": "https://www.hirunews.lk/sports/all-news.php?pageID=45"
}