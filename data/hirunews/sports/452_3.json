{
       "Source": "hirunews",
       "Timestamp": "Monday, 07 September 2015 - 13:40",
       "Headline": "පොදු රාජ්‍ය මණ්ඩලීය යොවුන් ක්‍රීඩා උළෙලේදී ශ්‍රී ලංකාවට රිදී පදක්කම් දෙකක්",
       "News Content": "පොදු රාජ්‍ය මණ්ඩලීය යොවුන් ක්‍රීඩා උළෙලේදී ශ්‍රී ලංකාවට රිදී පදක්කම් දෙකක් හිමිව තිබෙනවා. ඒ, පිරිමි උස පැනීමේ ඉසව්වෙන් සහ කාන්තා බර ඉසිලීමේ තරඟයෙන්. කිලෝග්‍රෑම් 48 බර පන්තියෙන් තරඟ වැදුනු ශ්‍රීමාලි සමරකෝන් සහ පිරිමි උස පැනීමේ ඉසව්වෙන් තරඟ වැදුනු රොෂාන් ධම්මිකයි මෙලෙස රිදී පදක්කම් හිමිකරගෙන ඇත්තේ. පොදු රාජ්‍ය මණ්ඩලීය යොවුන් ක්‍රීඩා උළෙල මේ දිනවල ෂමෝවා රාජ්‍යයේ පැවැත්වෙනවා.\nශ්‍රීමාලි සමරකෝන් දක්ෂතාවය - 125 කිලෝ ග්‍රෑම්\nරොෂාන් ධම්මික දක්ෂතාවය - මීටර් 2.11ක්\nමේ අතර ස්කොස් කාන්තා අවසන් පුර්ව වටයට සුදුසුකම් ලැබීමට මිහිලියා මෙත්සරණි සමත් වුනා. ඒ යොවුන් ස්කොස් ශ්‍රේණිගත කිරීම් වල 4වන ස්ථානයේ රැඳී සිටින එංගලන්ත ක්‍රීඩිකා මාරි ටේලර් තරඟ වට 3ට බිංදුවක් ලෙස පරාජයට පත් කරමින්.",
       "URL": "https://www.hirunews.lk/sports/116153/පොදු-රාජ්‍ය-මණ්ඩලීය-යොවුන්-ක්‍රීඩා-උළෙලේදී-ශ්‍රී-ලංකාවට-රිදී-පදක්කම්-දෙකක්",
       "Category": "Sports",
       "Parent URL": "https://www.hirunews.lk/sports/all-news.php?pageID=452"
}