{
       "Source": "hirunews",
       "Timestamp": "Wednesday, 21 February 2018 - 16:12",
       "Headline": "තුන්කොන් නිදහස් කුසලාන තරඟාවලියේ දින වකවානු වෙනස් වීමට හේතුව",
       "News Content": "ශ්‍රී ලංකාව - ඉන්දියාව  සහ බංග්ලාදේශය සහභාගි වන තුන්කොන් නිදහස් කුසලාන තරඟාවලියේ කාලසටහන සංශෝධනය කර තිබෙනවා.\nඒ අනුව, ලබන මස 08 වනදා කොළඹ ආර්.ප්‍රේමදාස ක්‍රීඩාංගනයේදී ආරම්භ වීමට නියමිත තරඟාවලිය 06 වනදා ආරම්භ කිරීමටයි ශ්‍රී ලංකා ක්‍රිකට් ආයතනය තීරණය කර ඇත්තේ.\nතරඟාවලියේ අවසන් තරඟය අඟහරුවාදා දිනයකදී පැවැත්වීමට සැලසුම් කර තිබූ නමුත් එය ඊට පෙර යෙදෙන ඉරිදා දිනයේදී පැවැත්වීමට ගත් තීරණය මෙම සංශෝධනයට හේතුවී තිබෙනවා.\nඉරිදා දිනයේදී ප්‍රේක්ෂකයින් වැඩි පිරිසක් ගෙන්වා ගැනීමේ අරමුණින් එම තීරණය ගත් බව ක්‍රිකට් ආයතනය ප්‍රකාශ කළා.",
       "URL": "https://www.hirunews.lk/sports/184181/තුන්කොන්-නිදහස්-කුසලාන-තරඟාවලියේ-දින-වකවානු-වෙනස්-වීමට-හේතුව",
       "Category": "Sports",
       "Parent URL": "https://www.hirunews.lk/sports/all-news.php?pageID=252"
}