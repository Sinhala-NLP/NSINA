{
       "Source": "hirunews",
       "Timestamp": "Wednesday, 30 August 2017 - 16:32",
       "Headline": "ප්‍රබල පිතිකරුවෙකුට වසර 5 ක තරග තහනමක්",
       "News Content": "පකිස්ථාන ක්‍රිකට් කණ්ඩායමේ ආරම්භක පිතිකරුවෙකු වු ශර්ජීල් ඛාන්ට වසර 5 ක තරග තහනමක් පනවා තිබෙනවා.\nඒ පකිස්ථාන දුෂණ මර්දන අධිකරණයක් විසින්.\nතරග පාවාදීම් චෝදනාවක් මතයි ඔහුට මෙම තහනපම පනවනු ලැබුවේ.\nපකිස්ථාන සුපර් ලීග් තරගාවලියේදී තරග පාවාදුන් බවට ශර්ජීල් ඛාන්ට චෝදනා එල්ලවී තිබෙනවා.\nපකිස්ථාන ක්‍රීඩකයන් රැසකට මීට පෙර අවස්ථා කිහිපයකදී ද තරග පාවාදීම් චෝදනා එල්ලවු අතර ඒ හේතුවෙන් විවිධ දඩුවම්වලට ද යටත්වීමට ඔවුන්ට සිදුවුනා.\nකෙසේවෙතත් මෙම දඩුවම ලබාදී දින 14 ක් ඇතුලත ඒ සම්බන්ධයෙන් අභියාචනා ගොනු කිරීමට පකිස්ථාන ක්‍රිකට් පාලක මණ්ඩල නීති රීතිවලට අනුව ක්‍රීඩකයන්ට අවස්ථාව හිමිවනවා.\nමොහොමඩ් ඉර්ෆාන් / ශසිබ් හසන් / නසීර් ජම්ශෙඩ් සහ මොහොමඩ් නවාස් යන පකිස්ථාන ක්‍රීඩකයන්ට ද මේවන විට විවිධ චෝදනා සම්බන්ධයෙන් විමර්ශන සිදු කෙරෙමින් පවතිනවා.",
       "URL": "https://www.hirunews.lk/sports/169763/ප්‍රබල-පිතිකරුවෙකුට-වසර-5-ක-තරග-තහනමක්",
       "Category": "Sports",
       "Parent URL": "https://www.hirunews.lk/sports/all-news.php?pageID=302"
}