{
       "Source": "hirunews",
       "Timestamp": "Tuesday, 21 December 2021 - 13:30",
       "Headline": "ඔස්ට්‍රේලියාව - ශ්‍රී ලංකාව සම තත්ත්වයේ",
       "News Content": "අළු බදුන ටෙස්ට් තරගාවලියේ පළමු තරග දෙකෙන් ජයග්‍රහණය කළ ඔස්ට්‍රේලියාව අයි.සිී.සී ටෙස්ට් ශූරතාවලියේ ශ්‍රී ලංකාව සමඟ සම ප්‍රමුඛස්ථානය හිමිකරගැනීමට සමත් ව සිටිනවා.\n2021 - 2023 ටෙස්ට් ශුරතාවලියේ දී ශ්‍රී ලංකාව මේ වන විට සහභාගි වූ තරග දෙකෙන් ම ජයග්‍රහණය කොට ප්‍රසාද ලකුණු 24ක් සහ සියයට සියයක ප්‍රතිශතයක් ලබා ගනිමින් මුල් තැන හිමිකරගෙන සිටිනවා.\nඅළු බදුන මුල් ටෙස්ට් තරග දෙකෙන් ජයග්‍රහණය කළ ඔස්ට්‍රේලියාවට ද හිමි ව ඇති ප්‍රසාද ලකුණු ගණන 24ක්.\nපාකිස්ථානය ප්‍රසාද ලකුණූ සටහනේ තුන් වැනි ස්ථානය හිමිකරගෙන ඇති අතර, ඉන්දියාවට හිමි ව ඇත්තේ එහි හතර වැනි ස්ථානය යි.",
       "URL": "https://www.hirunews.lk/sports/291713/ඔස්ට්‍රේලියාව-ශ්‍රී-ලංකාව-සම-තත්ත්වයේ",
       "Category": "Sports",
       "Parent URL": "https://www.hirunews.lk/sports/all-news.php?pageID=33"
}