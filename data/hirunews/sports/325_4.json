{
       "Source": "hirunews",
       "Timestamp": "Thursday, 15 June 2017 - 18:20",
       "Headline": "ඉන්දියාවට ලකුණු 265 ක ඉලක්කයක්",
       "News Content": "ශූරයන්ගේ කුසලානයේ දෙවන අවසන් පුර්ව තරගය ජයගෙන අවසන් මහා තරගයට පිවිසීමේ අවස්ථාව ලබාගැනීම සඳහා ඉන්දියාවට ලකුණු 265 ක ඉලක්කයක් හිමිව තිබෙනවා.\nකාසියේ වාසිය දිනු ඉන්දියාවේ ආරාධනය මත පළමුවෙන් පන්දුවට පහරදුන් බංග්ලාදේශය නියමිත පන්දුවාර 50 අවසානයේ කඩුලු 7ක් දැවී ලකුණු 264ක් රැස් කළා.\nතමින් ඉක්බාල් 70 යි. මුශ්ෆිකර් රහීම් ලකුණු 61 ක් රැස් කළා.\nමහමුදුල්ලා 21 යි. මශ්රෆි මොටාසා නොදැවී ලකුණු 30 ක් ලබාගත්තා.\nපන්දු යැවීමේදී බුවනේශ්වර් කුමාර් / ජස්ප්‍රිට් බුම්රා සහ කෙදාර් ජාදෙව් කඩුලු 2 බැගින් බිඳහෙලුවා.\nඉන්දීය පිළිතුරු ඉනිම තවත් සුලු වේලාවකින් ආරම්භ වීමට නියමිතයි.",
       "URL": "https://www.hirunews.lk/sports/163641/ඉන්දියාවට-ලකුණු-265-ක-ඉලක්කයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=325"
}