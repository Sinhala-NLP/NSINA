{
       "Source": "hirunews",
       "Timestamp": "Friday, 19 January 2018 - 18:16",
       "Headline": "බංග්ලාදේශයට ලකුණු 163 ක ජයක්",
       "News Content": "තුන්කොන් එක්දින ක්‍රිකට් තරගාවලියේ ශ්‍රී ලංකාව සමග පැවති තරගයෙන් ලකුණු 163 ක විශිෂ්ඨ ජයක් ලබාගැනීමට බංග්ලාදේශ කණ්ඩායම අද සමත්වුනා.\nඩකාහිදී පැවති තරගයේ කාසියේ වාසිය දිනා පළමුවෙන් පන්දුවට පහරදුන් බංග්ලාදේශය නියමිත පන්දුවාර 50 අවසානයේ කඩුලු 7 ක් දැවී ලකුණු 320 ක් රැස් කළා.\nතමින් ඉක්බාල් 84 යි. අනාමුල් හක් ලකුණු 35 ක් සහ ශකීබ් අල් හසන් ලකුණු 67 ක් ලබාගත්තා.\nවේගවත් පිතිහරඹයක නිරතවු මුෂ්ෆිකර් රහීම් ලකුණු 62 ක් ලබාගත්තේ පන්දු 52 කින්.\nමහමුදුල්ලා 24 යි. සබීර් රහ්මන් නොදැවී ලකුණු 24 ක් ලබාගත්තා.\nනසීර් හුසේන් කිසිදු ලකුණක් නොලබා දැවී ගියා.\nපන්දු යැවීමේ දී තිසර පෙරේරා කඩුලු 3 ක් සහ නුවන් ප්‍රදීප් කඩුලු 2 ක් බිඳහෙලුවා.\nපිළිතුරු ඉනිම වෙනුවෙන් පන්දුවට පහරදුන් ශ්‍රී ලංකා කණ්ඩායමට පන්දුවාර 32 යි පන්දු 2 ක් අවසානයේ සියලුදෙනා දැවී ලබාගැනීමට හැකිවුයේ ලකුණු 157 ක් පමණයි.\nඅද තරගයේ නායකත්වය හෙබවු දිනේෂ් චන්දිමාල් ලකුණු 28 යි.\nතිසර පෙරේරා ලකුණු 29 ක් ලබාගත්තා.\nඋපුල් තරංග ලකුණු 25 යි. අසේල ගුණරත්න සහ නිරෝෂන් දික්වැල්ල ලකුණු 16 බැගින් රැස් කළා.\nකුසල් මෙන්ඩිස් 19 යි.\nමශ්රෆි මොටාසා සහ රුබල් හුසේන් කඩුලු 2 බැගින් දවාගත් අතර ශකීබ් අල් හසන් කඩුලු 3 ක් බිඳහෙලුවා.\nඔවුන්ගේ එක්දින තරග ඉතිහාසයේ විශාලතම ජයග්‍රහණය ලෙසද මෙය වාර්තා පොත් අතරට එක්වුණා.\nපිත්තෙන් ලකුණු 67කින් සහ පන්දුවෙන් කඩුලු 3කින් දායකත්වය ලබාදුන් ෂකීබ් අල් හසන් තරගයේ වීරයා ලෙසින් සම්මාන දිනා ගත්තා.\nමෙම තුන්කොන් තරගාවලියේ ශ්‍රී ලංකාව සහභාගී වූ පළමු තරගයෙන් සිම්බාබ්වේ කණ්ඩායමට ලකුණු 12 ක ජයක් හිමිවුනා.\nශ්‍රී ලංකාව සහභාගී වන මීළග තරගය ලබන ඉරිදා මීර්පුර්හිදී පැවැත්වෙන්නේ සිම්බාබ්වේ කණ්ඩායමට එරෙහිවයි.",
       "URL": "https://www.hirunews.lk/sports/181494/බංග්ලාදේශයට-ලකුණු-163-ක-ජයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=263"
}