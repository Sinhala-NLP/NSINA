{
       "Source": "hirunews",
       "Timestamp": "Wednesday, 10 June 2020 - 13:31",
       "Headline": "කොරෝනා නිසා ජාත්‍යන්තර ක්‍රිකට් නීති - රීති තාවකාලිකව සංශෝධනය වෙයි",
       "News Content": "කොරෝනා වසංගතය සමඟ ජාත්‍යන්තර ක්‍රිකට් තරඟවල නීති - රීති කිහිපයක් තාවකාලිකව සංශෝධනය කිරීමට ජාත්‍යන්තර ක්‍රිකට් කවුන්සිලයේ අනුමැතිය හිමිව තිබෙනවා.\nඒ අනුව යම් ක්‍රීඩකයෙකු තරඟයක් අතරතුර කොරෝනා රෝග ලක්ෂණ පෙන්නුම් කළහොත් වෙනත් ක්‍රීඩකයෙකු අවසන් 11 දෙනා අතරට ආදේශ කිරීමට හැකි වන අතර එය වලංගුවන්නේ ටෙස්ට් තරග සදහා පමණයි.\nකේඨය යොදා ගෙන පන්දුව පිරිමැදිම සිදුකළහොත් විනිසුරුවන් විසින්  ඒ පිළිබඳ අනතුරු ඇගවීම් සිදුකරන අතර තවදුරටත් ක්‍රීඩකයින් එම වරද සිදුකරන්නේ නම් දඩුවම ලෙස ලකුණු 05ක් පිතිකරණයේ යෙදෙන කණ්ඩායමට ලබාදීම ඒ අනුව විනිසුරුවන්ට බලය පවරා දි ඇති බව සඳහන්.\nජාත්‍යන්තර තරඟ සඳහා නිළධාරීන් පත් කිරීමේදි විශේෂයෙන් විනිසුරුවන් සහ තරඟ තීරකවරුන් අදාළ තරඟ පැවත්වෙන සත්කාරක රටෙන් පත්කළ හැකි වන ලෙසද ජාත්‍යන්තර ක්‍රිකට් කවුන්සිල අනුමැතිය ලබා දි තිබෙනවා.\nඑමෙන්ම, ටෙස්ට් තරඟ සඳහා එක් ඉනිමකදි කණ්ඩායමට විනිසුරු තීරණ අභියෝගයට ලක් කීරීමට මෙතෙක් පැවති අවස්ථා දෙක තුනක් දක්වා වැඩි කර ඇති අතර එක්දින තරඟවලට සහ පන්දුවාර විස්ස තරඟවලට ලබා දී තිබූ අවස්ථාව දෙකක් දක්වා වැඩි කර ඇති බවයි වාර්තා වන්නේ.",
       "URL": "https://www.hirunews.lk/sports/242743/කොරෝනා-නිසා-ජාත්‍යන්තර-ක්‍රිකට්-නීති-රීති-තාවකාලිකව-සංශෝධනය-වෙයි",
       "Category": "Sports",
       "Parent URL": "https://www.hirunews.lk/sports/all-news.php?pageID=95"
}