{
       "Source": "hirunews",
       "Timestamp": "Tuesday, 09 July 2013 - 18:50",
       "Headline": "විනිසුරුවන් 3 කට වැඩ වරදී.",
       "News Content": "මුදලට තරග පාවාදීමේ චෝදනා එල්ල වුණු ශ්‍රී ලංකා ක්‍රිකට් විනිසුරු සාගර ගාල්ලගේට වසර 10ක තරග තහනමක් පැනවීමට ශ්‍රී ලංකා ක්‍රිකට් විනය කමිටුව තීරණය කර තිබෙනවා. ඊට අමතරව මෙම චෝදනාවට ලක්වූ විනිසුරු මොරිස් වින්ස්ටන්ට වසර 3ක තරග තහනමක් පැනවෙනු ඇති. චෝදනාවට ලක්වූ ක්‍රිකට් විනිසුරු ගාමිණී දිසානායකට දැඩි ලෙස අවවාද කර ඔහු තනතුරෙන් පහත හෙළන්නට ක්‍රිකට් විනය කමිටුව තීරණය කර ඇති බවයි ශ්‍රී ලංකා ක්‍රිකට් ආයතනය ප්‍රකාශ කළේ. පසුගිය වසරේ ශ්‍රී ලංකාවේ පැවති පන්දු වාර 20 ලෝක කුසලාන ක්‍රිකට් තරඟාවලියේදි සහ ශ්‍රී ලංකා ප්‍රිමියර් ලීග් ක්‍රිකට් තරඟාවලියේදී මුදලට තරඟ පාවාදීම පිළිබඳව ඔවුන්ට එරෙහිව තොරතුරු අනාවරණය කළේ ඉන්දීය රූපවාහිනී නාලිකාවක් විසින්.",
       "URL": "https://www.hirunews.lk/sports/62684/විනිසුරුවන්-3-කට-වැඩ-වරදී",
       "Category": "Sports",
       "Parent URL": "https://www.hirunews.lk/sports/all-news.php?pageID=526"
}