{
       "Source": "hirunews",
       "Timestamp": "Thursday, 03 August 2017 - 20:19",
       "Headline": "රුපියල් මිලියන 3 කට ආසන්න ත්‍යාගයක් ලාස්‍ට් මෑන් ස්ටෑන්ඩ්ස් T20 ක්‍රිකට් වෙතින්",
       "News Content": "ලාස්ට් මෑන් ස්ටෑන්ඩ්ස් ශ්‍රී ලංකා විසින් මෙහෙයවන  Last Man Stands Sri Lanka Race To Cape Town 2017 තරගාවලිය ලබන 27 වනදා ආරම්භ වනවා.\nතරගාවලියේ ශූරතාව දිනා ගන්නා කණ්ඩායමට රුපියල් මිලියන 3 කට ආසන්න ත්‍යාග ලබාදීමටයි ලාස්ට් මෑන් ස්ටෑන්ඩ්ස් ශ්‍රී ලංකා සංවිධායක කමිටුව තීරණය කර ඇත්තේ.\nතරගාවලියේ ශූරතාව දිනා ගන්නා කණ්ඩායම මෙම වසරේ දෙසැම්බර් මාසයේ 9 වනදා සිට 15 දක්වා දකුණු අප්‍රිකාවේ පැවැත්වෙන ලාස්ට් මෑන් ස්ටෑන්ඩ්ස් ලෝක ශූරතාව සඳහා සුදුසුකම් ලබනවා.\nඊට අවශ්‍ය ගුවන් ටිකට්පත් / ඇඳුම් කට්ටල / ලියාපදිංචි ගාස්තු මෙන්ම දකුණු අප්‍රිකාවේ නවාතැන් පහසුකම් ද නොමිළේ ලබාදීමට නියමිතයි.\nතරගාවලියේ අනු ශූරයන්ට මුදලින් රුපියල් 10000 ක් පිරිනැමෙනවා.\nරටවල් 14 ක් නියෝජනය කරමින් කණ්ඩායම් 100 කට අධික සංඛ්‍යාවක් සහභාගී වන මෙම ලෝක ශූරතා තරගාවලියට ශ්‍රී ලංකාව නියෝජනය කරන පළමු අවස්ථාව මෙයයි.\nලාස්ට් මෑන් ස්ටෑන්ඩ්ස් ක්‍රිකට් ක්‍රීඩාව සාමාන්‍ය ක්‍රිකට් ක්‍රීඩාවෙන් තරමක් වෙනස් වන අතර එය දැනට ලෝකයේ ඇති විශාලතම ආධුනික ක්‍රිකට් තරගාවලිය ද වනවා. දැනට ලොව පුරා ක්‍රීඩකයින් 100000 ක් පමණ ක්‍රීඩා කරන මෙම ක්‍රීඩාව ලංකාවට හදුන්වා දෙනු ලැබුවේ ඕස්ට්‍රේලියානු ජාතික ශෙරාන් ෆනෑන්ඩු සහ ජෝෂ් හෝර් විසින් 2016 වසරේදීයි.\nක්‍රීඩකයන් 8 දෙනෙකුට පමණක් සීමාවු මෙම ක්‍රිකට් ක්‍රීඩාවේ අවසාන ක්‍රීඩකයාට ද ක්‍රීඩා කිරීමේ අවස්ථාව උදා වනවා.\nවැඩිදුර තොරතුරු 0770514549 හෝ 0061431060665 අංකවලට ඇමතීමෙන් ලබාගත හැකියි.",
       "URL": "https://www.hirunews.lk/sports/167558/රුපියල්-මිලියන-3-කට-ආසන්න-ත්‍යාගයක්-ලාස්‍ට්-මෑන්-ස්ටෑන්ඩ්ස්-t20-ක්‍රිකට්-වෙතින්",
       "Category": "Sports",
       "Parent URL": "https://www.hirunews.lk/sports/all-news.php?pageID=311"
}