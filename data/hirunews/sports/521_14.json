{
       "Source": "hirunews",
       "Timestamp": "Friday, 02 August 2013 - 13:17",
       "Headline": "ධර්මසේනගේ තීන්දුවට  ඕස්ට්‍රේලියානු අගමැති කිපිලා.",
       "News Content": "එංගලන්තයේ  ඕල්ඞ්ට්‍රැෆර්ඞ් ක්‍රීඩාංගනයේ දැන් පැවැත්වෙන අළු බඳුන කුසලාන තුන්වන ටෙස්ට් තරගයේදී එහි තුන්වන විනිසුරුවරයා වන කුමාර ධර්මසේන ඊයේ (01) ලබාදුන් තීන්දුවක්  ඕස්ට්‍රේලියානු අග්‍රාමාත්‍ය කෙවින් රඞ්ගේද විවේචනයට ලක්වුණා.  ඕස්ට්‍රේලියානු පිතිකරු උස්මාන් කවාජා කඩුළු රකින ක්‍රීඩකයා වෙත උඩ පන්දුවක් ලබාදුන් බවට පිටයේ විනිසුරු තීරණය කළ අතර, එය ඞී.ආර්.එස්. ක්‍රමය යටතේ තුන්වන විනිසුරු වන ධර්මසේනට යොමු කෙරුණා. වීඩියෝ හොට් ස්පොට් තාක්ෂණය යටතේ පැහැදිලි වූයේ කවාජා එහිදී උඩපන්දුවක් ලබා නොදුන් බවයි. එහෙත් ඔහු දැවීගිය ක්‍රීඩකයෙකු ලෙස කුමාර ධර්මසේන විසින් නම් කළා.  ඕස්ට්‍රේලියානු අග්‍රාමාත්‍ය කෙවින් රඞ් කියා සිටියේ එය තමන් දුටු දුර්වලතම ක්‍රිකට් විනිශ්චයක් බවයි.",
       "URL": "https://www.hirunews.lk/sports/64268/ධර්මසේනගේ-තීන්දුවට-ඕස්ට්‍රේලියානු-අගමැති-කිපිලා",
       "Category": "Sports",
       "Parent URL": "https://www.hirunews.lk/sports/all-news.php?pageID=521"
}