{
       "Source": "hirunews",
       "Timestamp": "Tuesday, 07 May 2019 - 6:59",
       "Headline": "ලෝක කුසලානයට එක්වන ශ්‍රී ලංකා පිළ අද දිවයිනෙන් පිටත්ව යයි",
       "News Content": "අයි.සී.සී. ලෝක කුසලාන තරඟාවලිය එක්වන ශ්‍රී ලංකා ක්‍රිකට් පිළ අද (07) උදෑසන දිවයිනෙන් පිටත්ව යාමට නියමිතයි.\nමෙවර ලෝක කුසලාන එක්දින ක්‍රිකට් තරඟාවලිය මේ මස 30 වන දා සිට ජුලි 14 වන දා දක්වා එංගලන්තය සහ වේල්සයේදී පැවැත්වෙනවා.\nතරඟාවලිය සඳහා ශ්‍රී ලංකා කණ්ඩායම නික්මයාමට පෙර කණ්ඩායමේ නිල ඡායාරූපය ලබා ගැනීම සහ ආගමික වතාවත් ඊයේ (06) පස්වරුවේ ශ්‍රී ලංකා ක්‍රිකට් ආයතනයේ දී සිදු කෙරුණා.\nමේ අතර රටේ පවතින වාතාවරණය හේතුවෙන් මෙම සංචාරය සඳහා ශ්‍රී ලංකා කණ්ඩායමේ ආරක්ෂාව වෙනුවෙන් ඇමති ආරක්ෂක කොට්ඨාසයේ නිලධාරීන් දෙදෙනෙකු ද යොදවා තිබීම විශේෂත්වයක්.",
       "URL": "https://www.hirunews.lk/sports/215894/ලෝක-කුසලානයට-එක්වන-ශ්‍රී-ලංකා-පිළ-අද-දිවයිනෙන්-පිටත්ව-යයි",
       "Category": "Sports",
       "Parent URL": "https://www.hirunews.lk/sports/all-news.php?pageID=163"
}