{
       "Source": "hirunews",
       "Timestamp": "Friday, 19 February 2021 - 20:02",
       "Headline": "චන්දිමාල් සහ මැතිව්ස් ශතක වාර්තා කරයි",
       "News Content": "බටහිර ඉන්දීය කොදෙව් සංචාරයට පෙර ඊට සහභාගිවන ශ්‍රී ලංකා කණ්ඩායමේ ක්‍රීඩකයින්ට අවශ්‍ය රිද්මය ගොඩනඟා ගැනීම වෙනුවෙන් කොළඹ ක්‍රිකට් සමාජ පිටියේ පැවැති එක්දින ක්‍රිකට් තරගයේදී පිතිකරුවන්ගේ දක්ෂතා කැපී පෙනෙන මට්ටමක පැවති බව ශ්‍රී ලංකා ක්‍රිකට් ආයතනය සඳහන් කරනවා.\nමෙම තරගයේදී දිනේෂ් චන්දිමාල් සහ ඇන්ජලෝ මැතිව්ස් දිනයේ සුවිශේෂී තරු බවට පත්වූ බවයි ශ්‍රී ලංකා ක්‍රිකට් ආයතනය ප්‍රකාශ කළේ.\nදිනයේ වැඩිම ලකුණු ලාභියා වු චන්දිමාල් දසුන් ශානකගේ කණ්ඩායම නියෝජනය කරමින් නොදැවී ලකුණු 149ක් ලබා ගත්තා\nඔහුට අමතරව වනිඳු හසරංග සහ නායක දසුන් ශානක අර්ධ ශතක වාර්තා කර තිබුණා.\nඅනෙක් ශතක ලාභියා වූ මැතිව්ස් පිළිතුරු ඉනිම ක්‍රීඩා කළ දිමුත් කරුණාරත්නගේ පිළ වෙනුවෙන් ලකුණු 121ක් ලබා ගත්තා.\nඒ පන්දු 128 කට මුහුණ දෙමින්.\nපිළිතුරු ඉනිම ක්‍රීඩා කරමින් සිටියදී අයහපත් කාලගුණය හරස්වීම මත 45 වැනි පන්දුවාරයේදී තරගය නිමා කරන විට දිමුත් කරුණාරත්නගේ පිල කඩුලු 8ක් දැවී ලකුණු 258ක් රැස් කරගෙන සිටියා.",
       "URL": "https://www.hirunews.lk/sports/263093/චන්දිමාල්-සහ-මැතිව්ස්-ශතක-වාර්තා-කරයි",
       "Category": "Sports",
       "Parent URL": "https://www.hirunews.lk/sports/all-news.php?pageID=66"
}