{
       "Source": "hirunews",
       "Timestamp": "Sunday, 28 July 2019 - 8:19",
       "Headline": "ශ්‍රී ලංකා පිල මාස 44 කින් මෙරටදී එක්දින තරගාවලි ජයක් අපේක්ෂාවෙන්",
       "News Content": "ශ්‍රී ලංකාව සහ බංග්ලාදේශය අතර දෙවන එක්දින තරගය කොළඹ ආර්.ප්‍රේමදාස ක්‍රීඩාංගනයේදී දිවා රාත්‍රි තරඟයක් ලෙස අද පැවැත්වෙනවා.\nලසිත් මාලිංග එක්දින පිටියෙන් සමුගත් පළමු තරගයෙන් ලද ජයග්‍රහණය හේතුවෙන් අද තරගය ජයගතහොත් ශ්‍රී ලංකා පිලට තරගාවලිය ජයග්‍රහණය කළ හැකියි.\nඑසේ වුවහොත් එය මාස 44 කට පසු ශ්‍රී ලංකාව මෙරට දී ලද ප්‍රථම එක්දින තරගාවලි ජයග්‍රහණය වනවා.\n2015 වසරේ නොවැම්බර් මාසයේ බටහිර ඉන්දීය කොදෙව් පිල පරදවා ලද ජයග්‍රහණයෙන් පසු ශ්‍රී ලංකාව මෙරටදී එක්දින තරගාවලි ජයග්‍රහණයක් අත්කරගෙන නැහැ.",
       "URL": "https://www.hirunews.lk/sports/221164/ශ්‍රී-ලංකා-පිල-මාස-44-කින්-මෙරටදී-එක්දින-තරගාවලි-ජයක්-අපේක්ෂාවෙන්",
       "Category": "Sports",
       "Parent URL": "https://www.hirunews.lk/sports/all-news.php?pageID=147"
}