{
       "Source": "hirunews",
       "Timestamp": "Tuesday, 02 May 2017 - 18:23",
       "Headline": "20 යි 20 කණ්ඩායම් ශ්‍රේණිගත කිරීම්වල එංගලන්තය සහ පකිස්ථානය පෙරමුණට",
       "News Content": "20 යි 20 කණ්ඩායම් ශ්‍රේණිගත කිරීමේ පෙරමුණට පැමිණීමට පකිස්ථානය සහ එංගලන්තය සමත්ව තිබෙනවා.\nප්‍රසාද ලකුණු 121 ක් ලබා එංගලන්තය දෙවන ස්ථානයේ පසුවන අතර ලකුණු 121 ක් ලැබු පකිස්ථානය තුන්වන ස්ථානයට පත්ව තිබෙනවා.\n20 යි 20 කණ්ඩායම් ශ්‍රේණිගත කිරීමේ පෙරමුණේ පසුවන්නේ නවසීලන්තයයි.\nඔුවන් ලකුණු 125 ක් ලබාගෙන තිබෙනවා.\nඉන්දියාව සහ දකුණු අප්‍රිකාව මෙවර ශ්‍රේණිගත කිරීම්වල පහළට වැටීම විශේෂත්වයක්.\nඑංගලන්තය මෙවර දෙවන ස්ථානයට පත්වී ඇත්තේ ස්ථාන 3 ක් පසුකර පෙරමුණට පැමිණීමෙන්.\nපසුගිය වසරේ ශ්‍රේණිගත කිරීම්වල 7 වන ස්ථානයේ සිටි පකිස්ථානය ලකුණු 3 වන ස්ථානයට පැමිණ තිබෙනවා.\nබටහිර ඉන්දීය කොදෙව්වන් 7 වන ස්ථානයට පත් කරමින් ඔස්ට්‍රේලියාව පසුවන්නේ 6 වන ස්ථානයේයි.\nශ්‍රී ලංකාව සහ ඇෆ්ගනිස්ථාන කණ්ඩායම් සිටි ස්ථානවල කිසිදු වෙනසක් සිදුව නැහැ.\nප්‍රසාද ලකුණු 95 ක් ලබා ශ්‍රී ලංකාව 8 වන ස්ථානයේ පසුවන අතර ලකුණු 90 ක් ලබා ඇෆ්ගනිස්ථානය 9 වන ස්ථානයේ පසුවනවා.\n10 වන ස්ථානයට පැමිණ ඇත්තේ බංග්ලාදේශයයි.\nක්‍රිකට් පුවත් සේවා පෙන්වා දෙන්නේ 2020 වසරේ පැවැත්වෙන 20 යි 20 ලෝක කුසලානයට සුදුසුකම් ලැබීම වෙනුවෙන් මෙම ශ්‍රේණිගත කිරීම් වැදගත් වන බවයි.",
       "URL": "https://www.hirunews.lk/sports/160449/20-යි-කණ්ඩායම්-ශ්‍රේණිගත-කිරීම්වල-එංගලන්තය-සහ-පකිස්ථානය-පෙරමුණට",
       "Category": "Sports",
       "Parent URL": "https://www.hirunews.lk/sports/all-news.php?pageID=334"
}