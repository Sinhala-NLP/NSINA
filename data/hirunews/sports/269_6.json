{
       "Source": "hirunews",
       "Timestamp": "Friday, 29 December 2017 - 15:31",
       "Headline": "20-20 තරඟාවලියකදී මාලිංග සහ මහේල එකම කණ්ඩායමක",
       "News Content": "වෙනස්ම ආකාරයේ පන්දුවාර 20 ක්‍රිකට් තරඟාවලියක් ලබන වසරේ පෙබරවාරි මාසයේදී පැවැත්වීමට කටයුතු සැලසුම් කර තිබෙනවා.\nස්විස්ටර්ලන්තයේ පැවැත්වෙන මෙම තරඟාවලිය අයිස් ක්‍රිකට් තරඟාවලියක් ලෙස පැවැත්වීමට සැලසුම් කර තිබීම විශේෂත්වයක්.\nමේ වන විට ජාත්‍යන්තර ක්‍රිකට් පිටියේ රැඳී සිටින ක්‍රීඩකයින් සහ ක්‍රිකට් ක්‍රීඩාවෙන් විශ්‍රාම ගත් සුපිරි ක්‍රීඩකයින් රැසක් මෙම තරඟාවලියට එක්වීමට නියමිත බවයි වාර්තා වන්නේ.\nමෙම තරඟාවලිය සඳහා ශ්‍රී ලංකාව නියෝජනය කරමින් වේග පන්දු යවන ක්‍රීඩක ලසිත් මාලිංග සහ ශ්‍රී ලංකා කණ්ඩායමේ හිටපු නායක මහේල ජයවර්ධන සහභාගී වීමට නියමිතයි.\nලබන වසරේ පෙබරවාරි 08 සහ 09 යන දෙදින තුලදී පැවැත්වෙන තරඟාවලිය සඳහා ෂයිඩ් අෆ්රිඩි, ජැක් කලිස්, විරේන්ද්‍ර ෂෙවාග්, ඩැනියල් විටෝරි, මොහොමඩ් කයිෆ්, නේදන් මැකලම් වැනි ජනප්‍රිය ක්‍රිකට් තරු සහභාගී වීමට නියමිතයි.\nරෝයල්ස් සහ බද්රාස් පැලස් ඩයමන්ඩ් යන කණ්ඩායම් දෙක මෙම තරඟාවලියේදී තරඟ වැදීමට නියමිතයි.\nතරඟාවලිය සඳහා  එක්වන රෝයල්ස් කණ්ඩායමට  එක්වන ක්‍රීඩකයින්.\nෂයිඩ් අෆ්රිඩි, ඩැනියල් විටෝරි,ග්‍රාන්ට් එළියට්, නේදන් මැකලම්, මොන්ටි පැනසර්, ඕවේයිෂ් ෂා, ජැක් කලිස්, ග්‍රැහැම් ස්මිත්, ෂොයිබ් අක්තාර්, අබ්දුල් රසාක්,\nබද්රාස් පැලස් ඩයමන්ඩ් කණ්ඩායමට එක්වන ක්‍රීඩකයින්.\nවිරේන්ද්‍ර ෂෙවාග්, මයිකල් හසී, ලසිත් මාලිංග, මහේල ජයවර්ධන, මොහොමඩ් කයිෆ්, ඩුවේයි බ්‍රාවෝ.",
       "URL": "https://www.hirunews.lk/sports/179646/20-තරඟාවලියකදී-මාලිංග-සහ-මහේල-එකම-කණ්ඩායමක",
       "Category": "Sports",
       "Parent URL": "https://www.hirunews.lk/sports/all-news.php?pageID=269"
}