{
       "Source": "hirunews",
       "Timestamp": "Wednesday, 22 February 2017 - 17:45",
       "Headline": "ඔස්ට්‍රේලියාවට ලකුණු 41 ක ජයක්",
       "News Content": "ශ්‍රී ලංකාව සමග පැවති තුන්වන සහ අවසන් 20 යි 20 තරගයෙන් ලකුණු 41 ක ජයක් ලබාගැනීමට ඔස්ට්‍රේලියා කණ්ඩායම සමත්වුනා.\nඇඩිලේඩිහිදී පැවති තරගයේ කාසියේ වාසිය දිනු ශ්‍රී ලංකා කණ්ඩායමේ ආරාධනය මත පළමුවෙන් පන්දුවට පහරදුන් ඔස්ට්‍රේලියාව නියමිත පන්දුවාර 20 අවසානයේ කඩුලු ක් දැවී ලබාගත් ලකුණු සංඛ්‍යාව 187 ක්.\nඒරන් ෆින්ච් 53 යි. පන්දු 43 කින් ලබාගත් එම ලකුණු 53 ට හතරේ පහර 5 ක් සහ හයේ පහර 3 ක් ඇතුලත් වුනා.\nමයිකල් ක්ලින්ගර් වේගවත් ලකුණු 62 ක් ලබාගත්තේ පන්දු 43 කින්.\nඊට හතරේ පහර 6 ක් සහ එක් හයේ පහරක් ඇතුලත්.\nබෙන් ඩන්ක් ලකුණු 28 ක් ලබාගත්තා.\nපන්දු යැවීමේදී ලසිත් මාලිංග සහ දසුන් ශානක කඩුලු දෙක බැගින් බිඳහෙලුවා.\nපිළිතුරු ඉනිම වෙනුවෙන් පන්දුවට පහරදුන් ශ්‍රී ලංකාවට පන්දුවාර යි පන්දු ක් අවසානයේ සියලුදෙනා දැවී ලබාගැනීමට හැකිවුයේ ලකුණු 146 ක් පමණයි.\nදිල්ෂාන් මුණවීර 37 යි.\nමිලින්ද සිරිවර්ධන ලකුණු 35 ක් රැස් කලා.\nපසුගිය තරග දෙකේදී ඉහළ දක්ෂතා දැක්වු අසේල ගුණරත්න අද තරගයේදී ලබාගත් ලකුණු සංඛ්‍යාව 4 ක්.\nඋපුල් තරංග සහ කුසල් මෙන්ඩිස් ලකුණු 14 බැගින් ලබාගත්තා.\nඇඩම් සම්පා සහ ජේම්ස් ෆෝක්නර් කඩුලු 3 බැගින් බිඳහෙලුවා.\nකෙසේවෙතත් මෙම තරගාවලියේ පළමු තරග 2 ජයගත් ශ්‍රී ලංකාව තරගාවලියේ ජය හිමිකරගෙන තිබෙනවා.\nමෙම 20 යි 20 තරගාවලියේ වීරයා සම්මානය අසේල ගුණරත්නට හිමිවු අතර ඇඩම් සම්පා ට අවසන් තරගයේ වීරයා සම්මානය හිමිවුනා.",
       "URL": "https://www.hirunews.lk/sports/155188/ඔස්ට්‍රේලියාවට-ලකුණු-41-ක-ජයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=351"
}