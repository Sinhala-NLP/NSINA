{
       "Source": "hirunews",
       "Timestamp": "Saturday, 04 April 2015 - 13:31",
       "Headline": "ශ්‍රී ලංකා 15න් පහළ ක්‍රිකට් පිළ මලයාසියාවට",
       "News Content": "මලයාසියාවේ පැවැත්වෙන වයස අවුරුදු 15න් පහළ ජාත්‍යන්තර ක්‍රිකට් තරගාවලියට සහභාගිවීම සඳහා ශ්‍රී ලංකා කණ්ඩායම අද (04) පිටත්ව ගියා. ශ්‍රී ලංකාව, දකුණු අප්‍රිකාව, ඉන්දියාව, බංග්ලාදේශය, තායිලන්තය සහ සත්කාරක රට වන මලයාසියාව තරගාවලියට සහභාගි වනවා. ශ්‍රී ලංකා වයස අවුරුදු 15න් පහළ කණ්ඩායම වෙන්නප්පුව ශාන්ත ජෝශෆ් වාස් විද්‍යාලයේ නිපුන් ධනංජය විසින් මෙහෙය වනු ලබන අතර, කොළඹ ආනන්ද විද්‍යාලයේ කමේෂ් නිර්මාල් උපනායකත්වය දරනවා. තරගාවලිය හෙට ආරම්භ වන්නේ ශ්‍රී ලංකාව සහ බංග්ලාදේශය අතර තරඟයෙන්.",
       "URL": "https://www.hirunews.lk/sports/106875/ශ්‍රී-ලංකා-15න්-පහළ-ක්‍රිකට්-පිළ-මලයාසියාවට",
       "Category": "Sports",
       "Parent URL": "https://www.hirunews.lk/sports/all-news.php?pageID=477"
}