{
       "Source": "hirunews",
       "Timestamp": "Wednesday, 04 January 2017 - 22:03",
       "Headline": "M S Dhoni එක්දින කණ්ඩායමේ නායකත්වයෙන් ඉවත් වෙයි",
       "News Content": "ඉන්දිය ක්‍රිකට් නායක Mahendra Singh Dhoni විස්සයි විස්ස සහ එක්දින තරඟ නායකත්වයෙන් ඉවත්වී තිබෙනවා.\nඑක්දින තරඟ 283ක් සහ විස්සයි විස්ස තරඟ 73 කට  සහභාගී වී ඇති Mahendra Singh Dhoni එළඹෙන 15 වැනිදා එංගලන්තය සමඟ පැවැත්වෙන එක්දින තරඟාවලියට ක්‍රීඩා කිරීමට නියමිතයි.\nවසර 2004දී ජාත්‍යන්තර ක්‍රිකට් වරම් හිමිකරගත් Mahendra Singh Dhoni 20යි 20 ලෝක කුසලානය, එක්දින ක්‍රිකට් ලෝක ශූරතාව හා ශූරයන්ගේ කුසලානය යන කුසලාන ත්‍රිතවයම ජයගත් පළමු ක්‍රිකට් නායකයා ලෙසද වාර්තා අතරට එක්වූවා.\nMahendra Singh Dhoni එක්දින තරඟ 199 කදී ඉන්දියාව මෙහෙයවමින් ඉන් තරඟ ජයග්‍රහණ 110 ක් ලබාගෙන තිබෙනවා.\nමේ අතර පන්දුවාර 20-20 තරග 72 කට නායකත්වය ලබා දුන් Mahendra Singh Dhoni තරඟ 41කම ජය හිමිකරගත්තා.\nMahendra Singh Dhoni මෙතෙක් ඉන්දියාවෙන් බිහිවූ සාර්ථකම නායකයා ලෙස සලකනු ලබයි.",
       "URL": "https://www.hirunews.lk/sports/151308/m-s-dhoni-එක්දින-කණ්ඩායමේ-නායකත්වයෙන්-ඉවත්-වෙයි",
       "Category": "Sports",
       "Parent URL": "https://www.hirunews.lk/sports/all-news.php?pageID=363"
}