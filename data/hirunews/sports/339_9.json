{
       "Source": "hirunews",
       "Timestamp": "Wednesday, 12 April 2017 - 13:21",
       "Headline": "20 යි 20 තරගවලින් සමුගත් මොටාසා දැන් කියන කථාව",
       "News Content": "ජාත්‍යන්තර 20 යි 20 තරගවලින් සමුගත්ත ද තවත් දීර්ඝ කාලයක් එක්දින තරගවලට ක්‍රීඩා කරන බව බංග්ලාදේශ ක්‍රීඩක මශ්රෆි මොටාසා පවසනවා.\nඔහු පෙන්වා දෙන්නේ 20 යි 20 තරගවලට වඩා එක්දින තරග ක්‍රීඩා කිරීමට තමා වැඩි කැමැත්තකින් පසුවන බවයි.\nපසුගියදා අවසන් වු ශ්‍රී ලංකා තරග සංචාරයේදී පැවති 20 යි 20 තරගාවලියෙන් අනතුරුව මශ්රෆි මොටාසා 20 යි 20 තරගවලට සමුදුන්නා.\nඔහු සඳහන් කළේ බංග්ලාදේශ කණ්ඩායම එක්දින ශ්‍රේ්ණිගත කිරීම්වල 7 වන ස්ථානයේ පසුවීම යහපත් තත්වයක් බවයි.\nකණ්ඩායමේ සාමාජිකයන්ගේ කැපවීම මෙන්ම දක්ෂතා මත එම තත්වය උදාවී ඇති බව ද මශ්රෆි මොටාසා සඳහන් කළා.\nඑක්දින තරගවලදී කණ්ඩායම දක්වා ඇති දක්ෂතා තවදුරටත් අඛණ්ඩව පවත්වාගෙන යාම වෙනුවෙන් තවත් ඉහළ දායකත්වයක් ලබාදීම ඔහුගේ අපේක්ෂාවයි.\nකණ්ඩායමේ නායකත්වය දැරීම ඉතා වගකීම් සහගත වන අතර තමා ඉන් තෘප්තිමත් වන බව ද මශ්රෆි මොටාසා ප්‍රකාශකර තිබෙනවා.",
       "URL": "https://www.hirunews.lk/sports/159063/20-යි-තරගවලින්-සමුගත්-මොටාසා-දැන්-කියන-කථාව",
       "Category": "Sports",
       "Parent URL": "https://www.hirunews.lk/sports/all-news.php?pageID=339"
}