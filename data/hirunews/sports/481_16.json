{
       "Source": "hirunews",
       "Timestamp": "Friday, 13 March 2015 - 14:33",
       "Headline": "Update: නවසීලන්තයට තියුණු ජයක්",
       "News Content": "ලෝක කුසලාන එක්දින තරඟාවලියේ තවත් තරඟ දෙකක් අද (13) පැවැත්වුණා. ඉන් පළමු තරඟය පැවැත්වුණේ නවසීලන්තය සහ බංග්ලාදේශ කණ්ඩායම අතරයි. එම තරඟය කඩුලූ 3කින් ජය ගැනීමට නවසීලන්ත කණ්ඩායම සමත් වුණා. දෙවන තරඟය පැවැත්වුණේ එංගලන්තය සහ ඇෆ්ගනිස්ථානය අතරයි. එම තරඟය එංගලන්ත කණ්ඩායම ජය ගත්තේ කඩුලූ 9කින්.\nUpdate: Friday, 13 March 2015 - 08:02 PM\n..................................................\nලෝක කුසලාන ක්‍රිකට් තරගාවලියේ බංග්ලාදේශය අතර පැවැති තරගයෙදි තියුණු ජයක් ලැබීමට නවසීලන්ත කණ්ඩායම මීට ටික වේලාවකට පෙර සමත් වුණා. ඒ කඩුළු 3කින් ජය ගැනීමත් සමගයි. නවසීලන්ත කණ්ඩායමේ ආරාධනයට අනුව හැමිල්ටන් පිටියට පැමිණි බංග්ලාදේශ පිතිකරුවන් නියමිත පන්දුවාර 50 අවසානයේ කඩුළු 7ක් දැවී ලකුණු 288ක් ලබාගැනීමට සමත්වුණා. එහිදී මහමුදුල්ලා ලකුණු 128ක් ලබාගැනීමට සමත්වුනා. අනතුරුව පිටියට පැමිණි නවසීලන්ත පිතිකරුවන් දැඩි අසීරුතාවයකින් අනතුරුව සිය ඉලක්කය පසු කිරීමට සමත් වුණා. ඒ පන්දුවාර 48යි පන්දු 5කදි කඩුළු 7ක් දැවී ලකුණු 290ක් ලබාගැනීමත් සමගයි. ඒ අනුව ඒ ඛාණ්ඩයේ ප්‍රසාද ලකුණු 12ක් සමගින් නවසීලන්තය ප්‍රථම ස්ථානයේ රැදී සිටින අතර බංග්ලාදේශ කණ්ඩායමට හිමිවන්නේ සිව්වැනි ස්ථානයයි. මේ වන විට එම ඛාණ්ඩයේ දෙවැනි ස්ථානයේ ශ්‍රී ලංකාව රැදී සිටින අතර ඕස්ට්‍රේලියාවට හිමිව තිබෙන්නේ තෙවැනි ස්ථානයයි.",
       "URL": "https://www.hirunews.lk/sports/105421/නවසීලන්තයට-තියුණු-ජයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=481"
}