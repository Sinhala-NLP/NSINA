{
       "Source": "hirunews",
       "Timestamp": "Thursday, 06 July 2017 - 16:18",
       "Headline": "දික්වැල්ල මංගල ශතකය රැස් කරයි",
       "News Content": "සිම්බාබ්වේ කණ්ඩායමට එරෙහි 3 වන එක්දින තරගයේදී සිය මංගල ශතකය ලබාගැනීමට නිරෝෂන් දික්වැල්ල සමත්වුනා.\nඔහු මෙම ලකුණු සංඛ්‍යාව ලබාගත්තේ පන්දු 107 කට මුහුණ දෙමින්.\nමෙම ලකුණු අතරට හතරේ පහර 14 ක් ද ඇතුලත්.\nලකුණු 310 ක ජයග්‍රාහී ඉලක්කයක් හඹායන ශ්‍රී ලංකා කණ්ඩායම මේවන විට පන්දුවාර 32 ක් අවසානයේ කිසිවකුත් නොදැවී ලකුණු 194 ක් ලබා සිටිනවා.\nධනුෂ්ක ගුණතිලක 81 යි.\nපළමුයෙන් පන්දුවට පහරදුන් සිම්බාබ්වේ කණ්ඩායම පන්දුවාර 50 අවසානයේ කඩුලු 8 ක් දැවී ලකුණු 310ක් රැස් කරගත්තා.\nඑහිදී විශිෂ්ඨ ඉනිමක් ක්‍රීඩා කළ හැමිල්ටන් මසකඩ්සා ලකුණු 111 ක් රැස් කළා.\nඒ හතරේ පහර 15 ක් සහ එක් 6 පහරක් සමඟින්.\nපන්දු යැවීමේදී ධනංජය ද සිල්වා සහ අසේල ගුණරත්න කඩුලු 2 බැගින් දවගත්තා.",
       "URL": "https://www.hirunews.lk/sports/165242/දික්වැල්ල-මංගල-ශතකය-රැස්-කරයි",
       "Category": "Sports",
       "Parent URL": "https://www.hirunews.lk/sports/all-news.php?pageID=318"
}