{
       "Source": "hirunews",
       "Timestamp": "Friday, 24 July 2015 - 19:23",
       "Headline": "විස්සයි විස්ස සංචිතයෙන් චන්දිමාල් ඉවත් කළේ බලපෑමකින් ද ?",
       "News Content": "පාකිස්තානය සමඟ පැවැත්වෙන තරඟ දෙකකින් සමන්විත 20යි 20 තරගාවලිය සඳහා නම් කළ ශ්‍රී ලංකා සංචිතය පිළිබඳව විචාරකයන් විවිධ මත පළ කරනවා. ඒ, දිනේෂ් චන්දිමාල් සහ ලහිරු තිරිමාන්න මෙම සංචිතයට ඇතුළත් නොවීම පිළිබඳව ද ප්‍රශ්න මතු කරමින්. පාකිස්තානය සමඟ පැවැත්වෙන එක්දින තරගාවලියේදී මෙතෙක් පැවැති තරඟ හතරේදීම චන්දිමාල් මෙන්ම තිරිමාන්න ද පිතිකරුවන් ලෙස දැක්වූ දායකත්වය අතිමහත්.\nඑහෙත් කණ්ඩායමේ ජ්‍යෙෂ්ඨ ක්‍රිඩකයෙකුගේ බලපෑම මත දිනේෂ් චන්දිමාල් විස්සයි විස්ස සංචිතයට ඇතුළත් නොකළ බවට විවිධ වාර්තා පළ වනවා. අප මේ පිළිබඳව ශ්‍රී ලංකා ක්‍රිකට් තේරීම් කමිටු ප්‍රධානී කපිල විජේගුණවර්ධනගෙන් විමසීමක් කළා. ඔහු කියා සිටියේ එළඹෙන ඉන්දීය සංචාරය වෙනුවෙන් ඔහු විවේක ගැන්වීම සඳහා මෙම තීරණය ගත් බවයි. කණ්ඩායමේ ජ්‍යෙෂ්ඨ ක්‍රීඩකයෙකුගේ බලපෑම මත මෙය සිදුවූවාදැයි අප විමසූ විට ඔහු එය ප්‍රතික්ෂේප කළා.",
       "URL": "https://www.hirunews.lk/sports/113761/විස්සයි-විස්ස-සංචිතයෙන්-චන්දිමාල්-ඉවත්-කළේ-බලපෑමකින්-ද",
       "Category": "Sports",
       "Parent URL": "https://www.hirunews.lk/sports/all-news.php?pageID=459"
}