{
       "Source": "hirunews",
       "Timestamp": "Wednesday, 08 May 2013 - 8:06",
       "Headline": "රාජස්ථාන් සහ මුම්බායි කණ්ඩායම්වලට ජය.",
       "News Content": "ඉන්දීය ප්‍රිමියර් ලිග් තරගාවලියේ ඊයේ (07) පැවැති තරගවලින් ජයග්‍රහණය කිරීමට රාජස්ථාන් රෝයල්ස් කණ්ඩායම සහ මුම්බායි ඉන්දියන්ස් කණ්ඩායම් සමත් වුණා. මුම්බායි ඉන්දියන්ස් සහ කොල්කටා කණ්ඩායම් අතර පැවැති තරගයේ මුලින්ම පන්දුවට පහර දුන් මුම්බායි කණ්ඩායම නියමිත පන්දු වාර 20 අවසානයේ කඩුලූ 6ක් දැවී ලකුණු 170ක් ලබා ගත්තා. ඊට පිළිතුරු ලෙස කොල්කටා කණ්ඩායමට පන්දු වාර 18යි පන්දු 2කදී සියලූ දෙනා දැවී ලබා ගත හැකි වූයේ ලකුණු 105 පමණයි. මේ අතර, රාජස්ථාන් රෝයල්ස් සහ දිල්ලි ඩෙයාර් ඩෙවිල්ස් කණ්ඩායම් අතර පැවැති තරගයේ මුලින්ම පන්දුවට පහර දුන් දිල්ලි කණ්ඩායම නියමිත පන්දු වාර 20 අවසානයේ කඩුලූ 4ක් දැවී ලකුණු 154ක් ලබා ගත්තා. පිළිතුරු ඉනිම ක්‍රීඩා කරමින්  රාජස්ථාන් කණ්ඩායමට පන්දු වාර 17යි පන්දු 5කදී එක් කඩුල්ලක් පමණක් දැවී ලකුණු 155ක් ලබා ගනිමින් තරගයේ ජය වාර්තා කළා. ඒ සම්බන්ධයෙන් සහ ඉන්දීය ප්‍රිමියර් ලිග් තරගාවලියේ තොරතුරු ඇතුළත් හිරු ක්‍රීඩා අංශය ගෙන එන විශේෂාංගය.\n[MP3]s58552[/MP3]",
       "URL": "https://www.hirunews.lk/sports/58552/රාජස්ථාන්-සහ-මුම්බායි-කණ්ඩායම්වලට-ජය",
       "Category": "Sports",
       "Parent URL": "https://www.hirunews.lk/sports/all-news.php?pageID=537"
}