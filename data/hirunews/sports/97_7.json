{
       "Source": "hirunews",
       "Timestamp": "Thursday, 28 May 2020 - 8:16",
       "Headline": "මිචෙල් ස්ටාක් යළි ප්‍රාන්ත ක්‍රිකට් තරගවල එක්වීමට සැරසේ",
       "News Content": "ඕස්ට්‍රේලියානු ක්‍රිකට් කණ්ඩායමේ වේග පන්දු යවන ක්‍රීඩක මිචෙල් ස්ටාක් යළි ප්‍රාන්ත ක්‍රිකට් තරග සඳහා එක්වීමට තීරණය කර තිබෙනවා.\nඒ සඳහා ඉඩ ලද පළමු අවස්ථාවේදීම තමන් දේශීය හා විදේශීය ප්‍රාන්ත ක්‍රිකට් තරග සඳහා එක්වීමට බලාපොරොත්තු වන බවයි ඔහු ප්‍රකාශ කළේ.\nඅවසන් වරට 2012 වසරේදී එංගලන්තයේ යෝක්ෂයර් ප්‍රාන්ත ක්‍රිකට් කණ්ඩායමට ක්‍රීඩාකර ඇති මිචෙල් ස්ටාක් පවසන්නේ තමන්ට යළිත් එම ක්‍රීඩා සමාජය සමග එක්වීමට අවස්ථාව උදාවනු ඇති බවයි.",
       "URL": "https://www.hirunews.lk/sports/241684/මිචෙල්-ස්ටාක්-යළි-ප්‍රාන්ත-ක්‍රිකට්-තරගවල-එක්වීමට-සැරසේ",
       "Category": "Sports",
       "Parent URL": "https://www.hirunews.lk/sports/all-news.php?pageID=97"
}