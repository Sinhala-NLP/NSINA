{
       "Source": "hirunews",
       "Timestamp": "Saturday, 05 December 2015 - 19:57",
       "Headline": "බැඩ්මින්ටන් සංගමයේ නව සභාපති  සුරාජ් දන්දෙණිය",
       "News Content": "ශ්‍රී ලංකා බැඩ්මින්ටන් සංගමයේ නිලවරණය අද පස්වරුවේ බැඩ්මින්ටන් සංගම් මූලස්ථානයේදී පැවැත්වුනා.\nඑහි නිරීක්ෂණය සදහා ජාත්‍යන්තර බැඩ්මින්ටන් සංගමයේ නියෝජිතයෙක් මෙන්ම ජාතික ඔලිම්පික් කමිටුවේ නියෝජිතයෙක් ද පැමිණ සිටියා.\nමෙවර සභාපති තනතුර සදහා තරග වැදුණේ සුරාජ් දන්දෙණිය මහතා සහ මහාචාර්ය රංජිත් ද සිල්වා මහතායි. ඡන්ද විමසීමේදී දන්දෙණිය මහතාට ඡන්ද 34 ක් හිමි වූ අතර රංජිත් ද සිල්වා මහතාට හිමි වුණේ ඡන්ද 12 ක් පමණයි.\nලේකම් තනතුර සදහාද ද්වන්ද සටනක් පැවතියාග එහිදී අමල් ඩයස් මහතා වැඩි ඡන්ද 28 ක් ලබා ගනිමින් මෙවර ලේකම්ධුරය සදහා තේරී පත්වුණා.\nඑහිදී ඔහු ඡන්ද 37 ක් ලබා ගත් අතර නිශාන්ත ජයසිංහ මහතා ලබාගත්තේ ඡන්ද 9 ක් පමණයි. නිලවරණයෙන් අනතුරුව මාධ්‍ය හමුවේ අදහස් දක්වමින් නව සභාපති සුරාජ් දන්දෙණිය මහතා පැවසුවේ ශ්‍රී ලංකා බැඩ්මින්ටන් සංගමයට පනවා ඇති ජාත්‍යන්තර තහනම හැකි ඉක්මනින් ඉවත් කර ගැනීම තම පළමු කාර්ය බවයි.",
       "URL": "https://www.hirunews.lk/sports/121438/බැඩ්මින්ටන්-සංගමයේ-නව-සභාපති-සුරාජ්-දන්දෙණිය",
       "Category": "Sports",
       "Parent URL": "https://www.hirunews.lk/sports/all-news.php?pageID=437"
}