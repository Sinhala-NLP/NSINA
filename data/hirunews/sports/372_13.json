{
       "Source": "hirunews",
       "Timestamp": "Wednesday, 16 November 2016 - 8:20",
       "Headline": "ශ්‍රී ලංකා - කොදෙව් තරඟය අද",
       "News Content": "ශ්‍රී ලංකාව - බටහිර ඉන්දීය කොදෙව් සහ සිම්බාබ්වේ අතර තුන්කොන් එක්දින ක්‍රිකට් තරගාවලියේ දෙවන තරඟය අද, හරාරේ හිදී පැවැත්වෙනවා.\nඒ, ශ්‍රී ලංකාව සහ බටහිර ඉන්දීය කොදෙව් කණ්ඩායම අතරයි.\nතරඟය පැවැත්වෙන හරාරේ තණතිල්ල වේග පන්දු යවන්නන්ට වැඩි වාසි ගෙන දෙනු ඇති බවටයි ක්‍රීඩා විචාරකයන් අනාවැකි පළ කර ඇත්තේ.\nපාකිස්තානය සමඟ පසුගිය දා අවසන් වූ කොදෙව් සංචාරයේදී ලැබූ පරාජයන් හේතුවෙන් මේ වන විට කොදෙව් කණ්ඩායමේ වෙනස්කම් රැසක් සිදුකර තිබෙනවා.\nමෙම තරගාවලියේ සිම්බාබ්වේ සමඟ පැවැති පළමු තරඟය ශ්‍රී ලංකාව ජය ගත්තා.",
       "URL": "https://www.hirunews.lk/sports/147634/ශ්‍රී-ලංකා-කොදෙව්-තරඟය-අද",
       "Category": "Sports",
       "Parent URL": "https://www.hirunews.lk/sports/all-news.php?pageID=372"
}