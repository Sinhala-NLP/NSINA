{
       "Source": "hirunews",
       "Timestamp": "Thursday, 16 June 2016 - 19:41",
       "Headline": "අයර්ලන්තයට 304 ක ඉලක්කයක්",
       "News Content": "සංචාරක ශ්‍රී ලංකා කණ්ඩායම සමග පැවැත්වෙන පළමු එක්දින තරගය ජය ගැනීමට අයර්ලන්තයට ලකුණු 304 ක ඉලක්කයක් හිමිවී තිබෙනවා.\nමෙම තරගයේ කාසියේ වාසිය දිනු අයර්ලන්තයේ ආරාධනය මත පළමුවෙන් පන්දුවට පහරදුන් ශ්‍රී ලංකා කණ්ඩායම නියමිත පන්දුවාර 50 අවසානයේ කඩුලු 7 ක් දැවී ලකුණු 303 ක් රැස්කලා.\nසිය තුන්වන එක්දින ශතකය ලබාගත් දිනේෂ් චන්දිමාල් නොදැවී ලකුණු 102 යි.\nඊට හතරේ පහර 6 ක් ද ඇතුලත් වුනා.\nකුසල් මෙන්ඩිස් ලකුණු 51 යි. නායක ඇන්ජෙලෝ මැතිව්ස් ලකුණු 48 ක් ලබාගත්තා.\nහයේ පහර 3 ක් සහ හතරේ පහර 5 ක් සමගින් දසුන් ශානක ලබාගත් ලකුණු සංඛ්‍යාව 42 ක්.\nකුසල් පෙරේරා ලකුණු 32 යි.\nඅයර්ලන්ත පිළිතුරු ඉනිම තවත් සුලු වේලාවකින් ආරම්භ වීමට නියමිතයි.",
       "URL": "https://www.hirunews.lk/sports/135760/අයර්ලන්තයට-304-ක-ඉලක්කයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=404"
}