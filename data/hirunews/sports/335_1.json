{
       "Source": "hirunews",
       "Timestamp": "Sunday, 30 April 2017 - 18:27",
       "Headline": "පකිස්ථාන කොදෙව් දෙවන ටෙස්ට් තරඟය අද",
       "News Content": "බටහිර ඉන්දීය කොදෙව් කණ්ඩායම සහ සංචාරක පාකිස්තාන කණ්ඩායම අතර පැවැත්වෙන දෙවන ටෙස්ට් ක්‍රිකට් තරඟය අද බාබඩෝස් හී බ්‍රිජ්ටවුන් නුවර කෙන්සින්ටන් ඕවල් ක්‍රීඩාංගණයේදී ආරම්භ වීමට නියමිතයි.\nපකිස්ථානය මෙම තරඟයට සහභාගී වන්නේ බටහිර ඉන්දීය දූපත් සමූහයේදී ටෙස්ට් තරඟමාලාවක් ජයග්‍රහණය කළ පළමු පාකිස්තාන කණ්ඩායම වීමේ බලාපොරොතු ඇතිවයි.\nපකිස්තාන කණ්ඩායම මිට පෙර අවස්ථා 08 කදී බටහිර ඉන්දීය කොදෙව් දේශයට තරඟ සංචාර සදහා ගොස් ඇති අතර එම අවස්ථා අටෙහිදීම ටෙස්ට් තරඟාවලියක්  ජයගැනීමට ඔවුනට අවස්ථාව නොලැබීම විශේෂත්වයක්.\nමෙම ටෙස්ට් තරග මාලාවෙන් පසු ටෙස්ට් පිටිියෙන් සමුගන්නා පාකිස්තාන නායක මිස්බා උල් හක්ට ජයග්‍රාහී සමුදීමක් ලබා දීමට පකිස්තානු කණ්ඩායම බලාපොරොත්තු වනවා.\nමිස්බා උල් හක් සමග පකිස්ථානයේ  තවත් ජ්‍යෙෂ්ඨ පිතිකරුවකු වන යූනිස් ඛාන් ද මේ ටෙස්ට් තරගමාලාවෙන් පසුව ටෙස්ට් පිටියට සමුදීමේ බලාපොරොත්තුවනවා.\nදශක 06ක් පුරා සිය භූමියේදී පාකිස්තානුවන් හමුවේ පරාජය නොවූ කොදෙව් පිල අද තරගයට එක්වන්නේ  සංචාරක පකිස්ථාන කණ්ඩායමේ බලාපොරොත්තු තවත් කාලයකට තල්ලු කර හැරීමේ අරමුණ පෙරදැරිවයි.",
       "URL": "https://www.hirunews.lk/sports/160326/පකිස්ථාන-කොදෙව්-දෙවන-ටෙස්ට්-තරඟය-අද",
       "Category": "Sports",
       "Parent URL": "https://www.hirunews.lk/sports/all-news.php?pageID=335"
}