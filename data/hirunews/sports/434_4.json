{
       "Source": "hirunews",
       "Timestamp": "Saturday, 02 January 2016 - 9:59",
       "Headline": "නවසීලන්ත ශ්‍රී ලංකා 4 වන එක්දින තරගය අත්හැර දැමේ",
       "News Content": "වර්ෂාවෙන් බාධා එල්ලවීම හේතුවෙන් සංචාරක ශ්‍රී ලංකා කණ්ඩායම සහ නවසීලන්තය අතර හතරවන එක්දින තරගය අත්හැර දමා තිබෙනවා.\nවර්ෂාව හේතුවෙන් අද තරගය ආරම්භ කරනු ලැබුවේ ද ප්‍රමාදයකින් පසුවයි.\nඒ අනුව එක් කණ්ඩායමකට පන්දුවාර 24 බැගින් ලබාදී තරගය පැවැත්වීමටයි තීරණය කෙරුනේ.\nකාසියේ වාසිය දිනු ශ්‍රී ලංකාව පළමුවෙන් පන්දුවට පහරදීමේ අවස්ථාව නවසීලන්තයට ලබාදුන්නා.\nතරගය අත්හැර දමන විට ඔවුන් පන්දුවාර 9 ක් අවසානයේ කඩුලු 3 ක් දැවී ලකුණු 75 ක් ලබාසිටියා.\nමාටින් ගප්ටිල් ලකුණු 27 යි. දුෂ්මන්ත චමීර / තිසර පෙරේරා සහ නුවන් කුලසේකර එක් කඩුල්ල බැගින් බිඳහෙලුවා.\nතරග 5 කින් සමන්විත එක්දින තරගාවලියේ තරග 2 ක් ජය ගනිමින් නවසීලන්තය මේවන විට ඉදිරියෙන් පසුවනවා.\nශ්‍රී ලංකාව ජයගෙන ඇත්තේ එක් තරගයක් පමණයි.\nඅද තරගය අත්හැර දැමීමත් සමග ලබන අගහරුවාදා පැවැත්වෙන අවසන් එක්දින තරගය තරගාවලිය ජය ගැනීමට දෙරටටම වැදගත් වනු ඇති.",
       "URL": "https://www.hirunews.lk/sports/123250/නවසීලන්ත-ශ්‍රී-ලංකා-4-වන-එක්දින-තරගය-අත්හැර-දැමේ",
       "Category": "Sports",
       "Parent URL": "https://www.hirunews.lk/sports/all-news.php?pageID=434"
}