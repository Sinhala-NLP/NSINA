{
       "Source": "hirunews",
       "Timestamp": "Friday, 13 October 2017 - 16:11",
       "Headline": "කාසියේ වාසිය දිනු ශ්‍රී ලංකාව පන්දුවට පහරදීමට පකිස්ථානයට ආරාධනා කරයි",
       "News Content": "ශ්‍රී ලංකාව සහ පකිස්ථානය අතර පළමු එක්දින තරගය අද ඩුබායිහිදී පැවැත්වෙනවා.\nකාසියේ වාසිය දිනු ශ්‍රී ලංකා කණ්ඩායම පළමුවෙන් පන්දු රැකීමටයි තීරණය කර ඇත්තේ.\nපකිස්ථානය සහ ශ්‍රී ලංකාව අතර එක්දින තරග 5 ක් පැවැත්වීමට  නියමිතයි.\nඅද තරගයේ ශ්‍රී ලංකා කණ්ඩායමට නායක උපුල් තරංග / නිරෝෂන් දික්වැල්ල / කුසල් මෙන්ඩිස් / ලහිරු තිරිමාන්න / දිනේශ් චන්දිමාල් / මිලින්ද සිරිවර්ධන / තිසර පෙරේරා / සුරංග ලක්මාල් / ජෙෆ්රි වැන්ඩසේ / අකිල ධනංජය සහ ලහිරු ගමගේ එක්වනවා.\nඅද තරගයේ පකිස්ථාන කණ්ඩායමට අහමඩ් ශේෂාද් / ෆකාර් සමාන් / බාබර් අසාම් / ශොයිබ් මලික් / මොහොමඩ් හෆීස් / සෆ්රාස් අහමඩ් / ඉමාඩ් වසීම් / රුමන් රායිස් / ශඩාබ් ඛාන් / හසන් අලි සහ ජුනයිඩ් ඛාන් ඇතුලත්.\nතරගය පස්වරු 4.30 ට ආරම්භ වීමට නියමිතයි.\nපකිස්ථානය සහ ශ්‍රී ලංකාව අතර පැවති එක්දින තරග 148 කින් 85 ක් පකිස්ථානය ජයග්‍රහණය කර තිබෙනවා.\nශ්‍රී ලංකාව ජයගෙන ඇති තරග සංඛ්‍යාව 58 ක්. දෙරට අතර පැවති 20 යි 20 තරග 15 කින් 10 ක් පකිස්ථානය ජයගෙන තිබෙනවා.\nමේ අතර නියමිත වේලාවට පන්දුවාර 50 යැවීමට සිය පන්දු යවන්නන් මෙහෙයවීමට අපොහොසත් වීම හේතුවෙන් දෙවතාවක් දඬුවම් ලබා සිටින එක් දින නායක උපුල් තරංග අද (13) තරගයට මුහුණ දෙන්නේ අවදානමක් සහිතවයි.\nඔහු මෙම තරගයේ දී ප්‍රවේශම් විය යුත්තේ නැවත එම වරද වුවහොත් මාස 8ක තරග තහනමකට ලක්වීමට ඔහුට අවදානමක් ඇති නිසයි.\nඅන්තර්ජාතික ක්‍රිකට් කවුන්සිලය මෙසේ තහනමක් පැනවීමට ඉඩ තිබෙනවා.\nමීට පෙර චැම්පියන්ස් කුසලාන තරගාවලියේදී සහ පසුගිය ඉන්දියානු තරගාවලියේ දී මෙම දඬුවමට ලක් වීමට ඔහුට සිදු වුනා.",
       "URL": "https://www.hirunews.lk/sports/173409/කාසියේ-වාසිය-දිනු-ශ්‍රී-ලංකාව-පන්දුවට-පහරදීමට-පකිස්ථානයට-ආරාධනා-කරයි",
       "Category": "Sports",
       "Parent URL": "https://www.hirunews.lk/sports/all-news.php?pageID=290"
}