{
       "Source": "hirunews",
       "Timestamp": "Friday, 14 October 2022 - 14:14",
       "Headline": "ලෝක කුසලාන දෘශ්‍යබාධිත පන්දුවාර 20 ක්‍රිකට් තරගාවලියට ශ්‍රී ලංකා සහභාගීත්වය අවිනිශ්චිත වෙයි ?",
       "News Content": "තුන්වැනි ලෝක කුසලාන දෘශ්‍යබාධිත පන්දුවාර 20 ක්‍රිකට් තරගාවලිය ලබන දෙසැම්බර් මස 4 වැනිදා සිට 17 වැනිදා දක්වා පැවැත්වීමට සැලසුම් කර ඇත්තේ ඉන්දියාවේදීයි.\nලෝක දෘශ්‍යබාධිත ශ්‍රේණිගතකිරීම්වල තෙවැනි ස්ථානයේ පසුවන ශ්‍රී ලංකා දෘශ්‍යබාධිත කණ්ඩායමට මෙවර ලෝක කුසලානය සඳහා සහභාගීවීම මේ වන විට පවතින්නේ අවිනිශ්චිත තත්ත්වයකයි.\nඒ වසර 3කට පසු පුහුණුවීම් ආරම්භ කර තිබෙන ශ්‍රී ලංකා දෘශ්‍යබාධිත කණ්ඩායමට තවමත් හරිහමන් විදිහට අනුග්‍රාහකයකු සොයා ගන්නට නොහැකිවීම හේතුවෙන්.\nඒ නිසාම ඔවුන්ට සිදුව ඇත්තේ කොළඹින් ගව්ගානක් ඈත සිට කෑගල්ලේ සිය පුහුණුවීම් කටයුතු සිදු කරන්නටයි.\nමෙලෙසින් සිය දහඩිය කදුළු මෙන්ම දහසකුත් අභියෝග මැද ක්‍රීඩාව කරන ගෙන යන ශ්‍රී ලංකා දෘශ්‍යබාධිත ක්‍රිකට් කණ්ඩායම කෙරෙහිත් මෙරට ක්‍රීඩාව කරවන ඇත්තන්ගේ නෙත යොමුවුවහොත් හෙට දිනන්නට ඔවුන්ටත් හැකිවනු ඇති බව නොරහසක්.",
       "URL": "https://www.hirunews.lk/sports/317856/ලෝක-කුසලාන-දෘශ්‍යබාධිත-පන්දුවාර-20-ක්‍රිකට්-තරගාවලියට-ශ්‍රී-ලංකා-සහභාගීත්වය-අවිනිශ්චිත-වෙයි",
       "Category": "Sports",
       "Parent URL": "https://www.hirunews.lk/sports/all-news.php?pageID=12"
}