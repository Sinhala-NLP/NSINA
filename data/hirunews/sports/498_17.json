{
       "Source": "hirunews",
       "Timestamp": "Friday, 13 December 2013 - 8:34",
       "Headline": "මලින්ද වර්ණපුර 110 යි.",
       "News Content": "අන්තර් සමාජ පළමු පෙළ ක්‍රිකට් තරගාවලිය යටතේ ඊයේ (12) පැවති තරගවලින් ජයග්‍රහණය කිරීමට වරාය අධිකාරිය, පානදුර ක්‍රීඩා සමාජය, බ්ලූම්ෆීල්ඞ්, කෝල්ට්ස් සහ එන්.සී.සී කණ්ඩායම් සමත්වුණා. හලාවත මේරියන්ස් කණ්ඩායම සමග පැවති තරගය කඩුලූ 2 කින් ජයග්‍රහණය කිරීමට වරාය අධිකාරිය කණ්ඩායම සමත්වූ අතර, සී.සී.සී කණ්ඩායම සමග පැවති තරගය ලකුණු 63 කින් ජයග්‍රහණය කිරිමට පානදුර ක්‍රීඩා සමාජය සමත්වුණා.\nටැමිල් යූනියන් කණ්ඩායම අතර පැවති තරගය ලකුණු 103 කින් ජයග්‍රහණය කිරීමට බ්ලූම්ෆීල්ඞ් කණ්ඩායම සමත් වූ අතර, එස්.එස්.සී කණ්ඩායම කඩුලූ 7 කින් පරාජයට පත්කිරීමට එන්.සී.සී කණ්ඩායම සමත්වුණා. ඊයේ පැවති තරගවලදී වැඩිම ලකුණු ප්‍රමාණයක් ලබා ගත් පිතිකරුවා ලෙස වාර්තා වූයේ බ්ලූම්ෆීල්ඞ් කණ්ඩායම වෙනුවෙන් නොදැවී ලකුණු 110ක් ලබා ගත් මලින්ද වර්ණපුරයි.",
       "URL": "https://www.hirunews.lk/sports/73322/මලින්ද-වර්ණපුර-110-යි",
       "Category": "Sports",
       "Parent URL": "https://www.hirunews.lk/sports/all-news.php?pageID=498"
}