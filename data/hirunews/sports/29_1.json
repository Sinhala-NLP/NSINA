{
       "Source": "hirunews",
       "Timestamp": "Tuesday, 01 February 2022 - 9:37",
       "Headline": "පාකිස්තාන යොවුන් පිලට ජය",
       "News Content": "වයස අවුරුදු 19න් පහළ ලෝක කුසලාන තරගාවලියේ 5 වන ස්ථානය සඳහා ශ්‍රී ලංකාවේ පිළිමළුන් තීරණය කරන තරඟය ඊයේ (31) පැවැත්වුණා.\nඑහිදී පසුගිය ශූරයන් වූ බංග්ලාදේශය පරදවා කඩුලු 6ක ජයක් වාර්තා කිරීමට පාකිස්තාන යොවුන් පිල සමත් වුණා.\nකාසියේ වාසිය දිනා පළමුවෙන් පන්දුවට පහර දුන් බංග්ලාදේශ පිළ පන්දු වාර 49යි පන්දු දෙකක දී සියලු ක්‍රීඩකයන් දැවී රැස් කළ ලකුණු සංඛ්‍යාව 175ක්.\nපිළිතුරු වශයෙන් පාකිස්තාන යොවුන් පිල පන්දු වාර 46යි පන්දු 3ක දී කඩුලු 4ක් දැවී ලකුණු 176ක් ලබමින් තරඟයේ ජය හිමි කර ගත්තා.\nඒ අනුව මෙවර වයස අවුරුදු 19න් පහළ ලෝක කුසලාන තරගාවලියේ 5 වන ස්ථානය සඳහා ශ්‍රී ලංකාව සහ පාකිස්තානය අනිද්දා (03) ගැටෙනු ඇති.\nඑමෙන්ම, එංගලන්තය සහ ඇෆ්ගනිස්ථානය තරගාවලියේ පළමු අවසන් පූර්ව තරඟයට සහභාගි වන්නේ අදයි (01) .\nඕස්ට්‍රේලියාව සහ ඉන්දියාව අතර දෙවන අවසන් පූර්ව තරගය හෙට (02) පැවැත්වීමට නියමිතයි.",
       "URL": "https://www.hirunews.lk/sports/295843/පාකිස්තාන-යොවුන්-පිලට-ජය",
       "Category": "Sports",
       "Parent URL": "https://www.hirunews.lk/sports/all-news.php?pageID=29"
}