{
       "Source": "hirunews",
       "Timestamp": "Tuesday, 04 June 2019 - 7:13",
       "Headline": "එංගලන්තයේ ජයග්‍රහණයට මඟ කැපූ ශතක දෙක අපතේ හරිමින් පාකිස්ථානුවන් ජයග්‍රහණය උදුරා ගනී",
       "News Content": "එක්දින ලෝක කුසලාන තරඟාවලියේ සත්කාරක එංගලන්තට සහ පාකිස්ථානඅ අතර තරඟය ඊයේ (03) පැවැත්වුණේ ටෙ‍්‍රන්ට් බ්‍රිජ් හිදීයි.\nතියුණු මුහුණුවරක් ගත් මෙම තරඟය ලකණු 14කින් ජයගත්තේ පකිස්ථාන කණ්ඩායමයි.\nතරඟයේ කාසියේ වාසිය දිනූ එංගලන්තය පළමුවෙන් පන්දුවට පහරදෙන ලෙස පාකිස්ථානයට ඇරයුම් කළා.\nඑම ඇරයුමෙන් පකිස්ථාන කණ්ඩායම නියමිත පන්දුවාර 50 තුල 08ක් දැවී ලකුණු 348ක් ලබාගන්නට සමත් වුණා.\nඑහිදී පකිස්ථානය වෙනුවෙන් මොහොමඩ් හෆීස් ලකුණු 84ක් රැස්කළ අතර බාබර් අසාම් සහ සර්ෆාස් අහමඩ් පිළිවෙලින් ලකුණු 63ක් සහ 55ක් රැස්කළා.\nලකුණු 349ක ඉලක්කයක් හඹා ගිය එංගලන්ත කණ්ඩායම යම් ස්ථාවරත්වයකට රැගෙන යාමට ජෝ රූට් සහ ජෝෂ් බට්ලර් සමත් වුණේ ශතක රැස්කරමින්.\nකෙසේ වෙතත් එංගලන්ත කණ්ඩායමේ නම් දැරූ අනෙකුත් පිතිකරුවන්ට සාර්ථක වන්නට පකිස්ථාන පන්දු යවන්නන් ඉඩ ලබාදුන්නේ නැහැ.\nඒ අනුව එංගලන්ත කණ්ඩායමට නියමිත පන්දුවාර 50 තුල කඩුලු 09ක් දැවී රැස් කරගත හැකි වුයේ ලකුණු 334ක් පමණයි.\nඑහිදී වහබ් රියාස් එංගලන්ත කඩුලු 03ක් බිඳ දැමූ අතර ශධාබ් ඛාන් සහ මොහොමඩ් අමීර් කඩුලු දෙක බැගින් බිඳ දැමුවා.",
       "URL": "https://www.hirunews.lk/sports/217662/එංගලන්තයේ-ජයග්‍රහණයට-මඟ-කැපූ-ශතක-දෙක-අපතේ-හරිමින්-පාකිස්ථානුවන්-ජයග්‍රහණය-උදුරා-ගනී",
       "Category": "Sports",
       "Parent URL": "https://www.hirunews.lk/sports/all-news.php?pageID=158"
}