{
       "Source": "hirunews",
       "Timestamp": "Tuesday, 16 January 2018 - 14:50",
       "Headline": "පිටිය මැද ප්‍රකෝපකාරී වූ කෝලිට දඩ",
       "News Content": "සංචාරක ඉන්දීය කණ්ඩායම සහ දකුණු අප්‍රිකාව අතර සෙන්චූරියන්පාක් හිදී පැවැත්වෙන දෙවන ටෙස්ට් තරඟයේ සිව්වන දිනය අදයි.\nමෙම තරඟයේදී ඉන්දීය කණ්ඩායමේ නායක විරාත් කෝලිට තරඟය ගාස්තුවෙන් සියයට 25ක දඩමුදලක් පැනවීමට අන්තර් ජාතික ක්‍රිකට් අවුන්සිලිය තීරණය කර තිබෙනවා.\nතරඟයේ ඊයේ දිනයේ ක්‍රියාත්මක වූ දකුණු අප්‍රිකානු දෙවන ඉනිමේ 25 වන පන්දු වාරයේදී ඉන්දීය නායකයාගේ විනය විරෝධී හැසිරීම හේතුවෙන් ඔහුට මෙම දඩමුදල නියම කර ඇති බවයි විදෙස් මාධ්‍ය වාර්තා කරන්නේ.\nමෙහිදී කෝලි විසින් පන්දුව තෙත්වී ඇති බවට පවසමින් පන්දු යවන්නන්ට පන්දු යැවීමට අපහසු බව විනිසුරුවන් දැනුවත් කර ඇති අතර එහිදී විනිසුරුවරුන්ගේ ප්‍රතිෂරය සම්බන්ධයෙන් උරණ වූ ඔහු ප්‍රකෝපකාරී ලෙස පන්දුව දමා ගසනවා.\nපසුව තරඟ තීරක ක්‍රිස් බෝර්ඩ් විසින් ඒ පිළිබදව කෝලිගෙන කරුණු විමසා ඇති අබව සඳහන්.\nකෙසේ වෙතත් අවසානයේදී තරඟ තීරකවරයා තරඟ ගාස්තුවෙන් සියයට 25ක දඩමුදලක් පැනවීමට තීරණය කර තිබෙනවා.\nඉන්දීය නායක විරාට් කෝලි ඊයේ දිනයේදී ඉන්දියානු පළමු ඉනිමේ නැංගුරම බවට පත්වෙමින් ලකුණු 153ක් රැස්කළා.\nඒ, නායකයෙකු ලෙස ටෙස්ට් ලකුණු 150, 8 වතාවකදී ඉක්මවා යමින්.\nඉන්දීය පිළ මුල් ඉනිම සඳහා ලකුණු 307කට දැවී ගිය අතර, මුල් ඉනිමේදී ලකුණු 335ක් රැස් කිරීමට දකුණු අප්‍රිකාව සමත් වූණා.\nඅදාල සිදුවීම පහතින්..",
       "URL": "https://www.hirunews.lk/sports/181199/පිටිය-මැද-ප්‍රකෝපකාරී-වූ-කෝලිට-දඩ",
       "Category": "Sports",
       "Parent URL": "https://www.hirunews.lk/sports/all-news.php?pageID=264"
}