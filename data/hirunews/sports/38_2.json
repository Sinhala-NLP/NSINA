{
       "Source": "hirunews",
       "Timestamp": "Sunday, 31 October 2021 - 13:30",
       "Headline": "ජාතික ශූරතා මලල ක්‍රීඩා තරගාවලියේ දී වාර්තා අලුත් වෙයි (වීඩියෝ)",
       "News Content": "99 වැනි ජාතික ශූරතා මලල ක්‍රීඩා තරගාවලියේ දෙවැනි අදියර ඊයේ කොළඹ සුගතදාස ක්‍රීඩාංගණයේදී ආරම්භ වුණා.\nමෙහිදි පිරිමි මීටර් 110 කඩුලු පැනීමේ ඉසව්වේ වසර 24ක් පැරණි ශ්‍රී ලංකා වාර්තා අලුත් කරන්නට රොෂාන් අබේසිංහ සමත් වුනා. ඒ තරගය තත්පර 13.97ක කාලයකින් අවසන් කරමින්.\nඔහු විසින් බිදදැමුවේ 1997 වසරේ දී මහේෂ් පෙරේරා විසින් පිහිටුවා තිබූ වාර්තාවයි.\nමේ අතර කාන්තා මීටර් 1500දීත් නව ශ්‍රී ලංකා වාර්තාවක් බිහි කරන්නට ගයන්තිකා අබේරත්න සමත් වුණා. ගයන්තිකා තරගය අවසන් කලේ විනාඩි 4යි තත්පර 09යි දශම 12 කින්.\nමේ සමග 2019 වසරේදී නිමාලි ලියනාරච්චි විසින් මෙම ඉසව්වෙන් පිහිටුවා තිබු වාර්ථාව බිද වැටුණා.\nඑමෙන්ම අද පැවැති කාන්තා මීටර් 5000 ඉසව්වේදීත් නව ශ්‍රී ලංකා වාර්තාවක් බිහි කරන්නට ගයන්තිකා අබේරත්නට හැකියාව ලැබුණා. ඇය මෙම නව ශ්‍රී ලංකා වාර්තාව බිහි කළේ විනාඩි 15යි තත්පර 55.84කින් තරගය අවසන් කරමින්.\nඊට පෙර හිරුණි විජේරත්න විසින් පිහිටුවා තිබූ වාර්තාව වූයේ විනාඩි 16 යි තත්පර 17.51.",
       "URL": "https://www.hirunews.lk/sports/286592/ජාතික-ශූරතා-මලල-ක්‍රීඩා-තරගාවලියේ-දී-වාර්තා-අලුත්-වෙයි-වීඩියෝ",
       "Category": "Sports",
       "Parent URL": "https://www.hirunews.lk/sports/all-news.php?pageID=38"
}