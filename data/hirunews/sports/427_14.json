{
       "Source": "hirunews",
       "Timestamp": "Saturday, 13 February 2016 - 13:02",
       "Headline": "ශ්‍රී ලංකා යොවුන් පිල 214 යි",
       "News Content": "වයස අවුරුදු 19 න් පහළ ලෝක කුසලාන තරගාවලියේ 3 වන ස්ථානය සඳහා ශ්‍රී ලංකාව සහ බංග්ලාදේශය අතර තරගය ෆටුල්ලා නුවර හිදී අද (13) පැවැත්වෙනවා.\nකාසියේ වාසිය දිනූ ශ්‍රී ලංකා යොවුන් පිලේ නායක චරිත් අසලංක පළමුවෙන් පන්දුවට පහරදීමට තීරණය කළා.\nඒ අනුව පන්දුවාර 48 යි පන්දුව 5 කදී ශ්‍රී ලංකා වයස අවුරුදු 19 න් පහළ කණ්ඩායම සියලූ ක්‍රීඩකයන් දැවී ලකුණු 214 ක් රැස් කිරීමට සමත් වුණා.\nචරිත් අසලංක ලකුණු 76 ක් ලබා ගත් අතර, සලිඳු උෂාන් ලකුණු 34 ක් ද, වනිඳු හසරංග ලකුණු 30 ක් ද රැස් කළා.\nබංග්ලාදේශය වෙනුවෙන් මෙහිදි හසන් ලකුණු 28 කට කඩුලූ 3 ක් බිඳ හෙලූවා.\nජයග්‍රහණය සඳහා බංග්ලාදේශ යොවුන් පිලට ලැබී ඇත්තේ ලකුණු 215 ක ඉලක්කයක්.",
       "URL": "https://www.hirunews.lk/sports/126158/ශ්‍රී-ලංකා-යොවුන්-පිල-214-යි",
       "Category": "Sports",
       "Parent URL": "https://www.hirunews.lk/sports/all-news.php?pageID=427"
}