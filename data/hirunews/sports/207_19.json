{
       "Source": "hirunews",
       "Timestamp": "Thursday, 13 September 2018 - 21:37",
       "Headline": "ධනුෂ්ක ගුණතිලකට ආසියානු කුසලාන තරගාවලිය අහිමි වෙයි",
       "News Content": "එළඹෙන ආසියානු කුසලාන ක්‍රිකට් තරගාවලියෙන් ශ්‍රී ලංකා කණ්ඩායමේ තුන් ඉරියව් ක්‍රීඩක ධනුෂ්ක ගුණතිලක ඉවත් කර තිබෙනවා.\nඒ ආබාධ තත්වයක් හේතුවෙන්.\nඒ අනුව ඔහු ප්‍රතිකාර ලබා ගැනීම සඳහා යළිත් ශ්‍රී ලංකාව බලා පිටත්වනු ඇති බවයි ජාත්‍යන්තර ක්‍රිකට් කවුන්සිලය සඳහන් කළේ.\nධනුෂ්ක ගුණතිලක වෙනුවෙන් ශ්‍රී ලංකා කණ්ඩායම නියෝජනය කිරීම සඳහා ශෙහාන් ජයසූරිය නම්කර තිබෙනවා.\nමේ අතර අබාධයක් හේතුවෙන් දිනේෂ් චන්දිමාල්ට ද මෙවර ආසියානු කුසලානයට සහභාගීවීමේ අවස්ථාව අහිමිවී ගියා.\nආසියානු කුසලාන ක්‍රිකට් තරගාවලිය ලබන 15 වනදා ආරම්භ වීමට නියමිතයි.\nපළමු තරගය ශ්‍රී ලංකාව සහ බංග්ලාදේශය අතර ඩුබායිහිදී පැවැත්වෙනු ඇති.",
       "URL": "https://www.hirunews.lk/sports/199844/ධනුෂ්ක-ගුණතිලකට-ආසියානු-කුසලාන-තරගාවලිය-අහිමි-වෙයි",
       "Category": "Sports",
       "Parent URL": "https://www.hirunews.lk/sports/all-news.php?pageID=207"
}