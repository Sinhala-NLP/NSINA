{
       "Source": "hirunews",
       "Timestamp": "Saturday, 06 August 2016 - 20:10",
       "Headline": "ඔස්ට්‍රේලියා නායකයා පරාජයට හේතු කියයි",
       "News Content": "ටෙස්ට් ක්‍රිකට් කණ්ඩායමේ වෙනසක් සිදුවිය යුතු බව ඔස්ට්‍රේලියා නායක ස්ටීවන් ස්මිත් පවසනවා.\nශ්‍රී ලංකාව සමග පැවති දෙවන ටෙස්ට් ක්‍රිකට් තරග පරාජයෙන් පසු මාධ්‍ය වෙත අදහස් දක්වමින් ඔහු ප්‍රකාශ කලේ ආසියානු කලාපීය රටවලදී ලබන පරාජයන් වළක්වා ගැනීමට එම වෙනස සිදුවිය යුතු බවට තරයේ විශ්වාස කරන බවයි.\nඔස්ට්‍රේලියාව ආසියානු කලාපීය රටකදී ලැබු 8 වන පරාජය ලෙසටයි අද ලැබු පරාජය සැලකෙන්නේ.\n2013 සහ 2014 වසරවලදී ඉන්දියාවට සහ පකිස්ථානයට එරෙහිව ද ඔස්ටේ‍්‍රලියාව ටෙස්ට් තරග පරාජයට පත්වී තිබෙනවා.\nඔස්ට්‍රේලියාව ශ්‍රී ලංකාව සමග පැවති පළමු ටෙස්ට් තරග දෙකට නම් කල පළමු පෙළ ක්‍රීඩකයන් 6 දෙනාම පසුගිය වසරේදී මව් රටේදී සහ නවසීලන්තයේදී පැවති ටෙස්ට් තරගවලට ද යොදාගත් බවයි ක්‍රිකට් පුවත් සේවා පෙන්වා දෙන්නේ.\nකෙසේවෙතත් ස්ටීවන් ස්මිත් සඳහන් කලේ එක් එක් ක්‍රීඩාංගණවලට අනුකුල වන ආකාරයෙන් කණ්ඩායම තීරණය කිරීමට කාලය එළඹ ඇති බවයි.\nමෙම තරගාවලියේ ලැබු අත්දැකීම් ඊට හේතුව බව ඔහු ප්‍රකාශකර තිබෙනවා.",
       "URL": "https://www.hirunews.lk/sports/139990/ඔස්ට්‍රේලියා-නායකයා-පරාජයට-හේතු-කියයි",
       "Category": "Sports",
       "Parent URL": "https://www.hirunews.lk/sports/all-news.php?pageID=395"
}