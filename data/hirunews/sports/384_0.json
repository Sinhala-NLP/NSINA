{
       "Source": "hirunews",
       "Timestamp": "Saturday, 17 September 2016 - 15:21",
       "Headline": "ශ්‍රී ලංකාවේ බලාපොරොත්තුවක් ගිලිහෙයි",
       "News Content": "රියෝ පැරාඔලිම්පික් තරඟාවලියේ මීටර් 200 අවසන් තරඟයට එක්වූ ශ්‍රී ලංකාවේ අමරා ඉන්දුමතී හයවන ස්ථානයට පත්වුණා.\nකෙසේ වෙතත් ඇය තමන් මෙතෙක් වාර්තා කළ උපරිම දක්ෂතාව එහිදී පෙන්නුම් කිරීම විශේෂත්වයක්.\nඅමරා ඉන්දුමතී තරඟය නිම කළේ තත්පර 27.54 ක දක්ෂතාවක් දක්වමින්.\nතරඟයේ ජයග්‍රහණය ඇමරිකානු ක්‍රීඩිකාව හිමිකරගත් අතර, ඇය දැක්වූ දක්ෂතාව තත්පර 25.46 ක්.\nතවමත් තරඟාවලියේ චීනය පදක්කම් සටහනේ පෙරමුණේ පසුවන අතර, එංගලන්තයට දෙවන තැන සහ යුක්රේනයට තුන්වන තැන හිමිව තිබෙනවා.",
       "URL": "https://www.hirunews.lk/sports/143191/ශ්‍රී-ලංකාවේ-බලාපොරොත්තුවක්-ගිලිහෙයි",
       "Category": "Sports",
       "Parent URL": "https://www.hirunews.lk/sports/all-news.php?pageID=384"
}