{
       "Source": "hirunews",
       "Timestamp": "Saturday, 12 February 2022 - 8:43",
       "Headline": "අයි.පී.එල්. වෙන්දේසිය අද",
       "News Content": "ඉන්දීය ප්‍රමියර් ලීග් තරගාවලියේ 15 වන කලාපය සඳහා ක්‍රීඩක වෙන්දේසිය බෙංගලූර් නුවර අයි.ටී.සී. ගාඩිනියා හෝටලයේදී අද (12) සහ හෙට (13) පැවැත්වෙනවා.\nඅද වෙන්දේසිය මධ්‍යහ්න 12 ට ආරම්භ වන අතර, ඒ සඳහා ක්‍රීඩකයන් 600 දෙනෙකු පමණ ඉදිරිපත්වී සිටිනවා.\nඉන්දීය ක්‍රීඩකයන් 377 දෙනෙකු සහ විදේශීය ක්‍රීඩකයන් 223 දෙනෙකු ඊට ඇතුළත්.\nවෙන්දේසිය අවසානයේ සෑම අයි.පී.එල්. කණ්ඩායමක්ම විදේශීය ක්‍රීඩකයන් අටදෙනෙකු ද හිමිකරගනු ඇති.\nඑහිදී අයි.පී.එල්. කණ්ඩායම්වල විශේෂ අවධානය යොමුවන ශ්‍රී ලාංකික ක්‍රීඩකයන් පස්දෙනෙකු පිළිබඳව ඉන්දීය ක්‍රීඩා මාධ්‍ය සඳහන් කර තිබෙනවා.\nලොව විස්සයි විස්ස පන්දු යවන්නන් අතර මුල්තැන ගත් වනිඳු හසරංග ඒ අතරින් ප්‍රධානයි.\nඔහු ඉන්දීය රුපියල් කෝටියේ ලන්සුවට නම් කර ඇති ක්‍රීඩකයෙක්.\nඊට අමතරව චරිත් අසලංක, දුෂ්මන්ත චමීර, මහීෂ් තීක්ෂණ සහ අවිශ්ක ප්‍රනාන්දු අයි.පී.එල්. කණ්ඩායම්වල විශේෂ අවධානයට ලක්ව ඇති බව සඳහන්.",
       "URL": "https://www.hirunews.lk/sports/296803/අයි-පී-එල්-වෙන්දේසිය-අද",
       "Category": "Sports",
       "Parent URL": "https://www.hirunews.lk/sports/all-news.php?pageID=28"
}