{
       "Source": "hirunews",
       "Timestamp": "Sunday, 07 August 2016 - 19:13",
       "Headline": "තුන්වන වරටත් ආසියානු දැල්පන්දු කිරුළ ශ්‍රී ලංකාවට අහිමි වෙයි",
       "News Content": "දස වන ආසියානු දැල්පන්දු තරගාවලියේ ශූරතාව හිමි කර ගැනීමට මලයාසියාව සමත් වුණා.\nඒ, අද පස්වරුවේ බැංකොක් නුවර පැවැති අවසන් තරඟයේදී ශ්‍රී ලංකාව 41ට, 31ක් ලෙස පරාජයට පත් කරමින්.\nඒ අනුව අඛණ්ඩව ශ්‍රී ලංකාව තුන්වන වරටත් ආසියානු දැල්පන්දු තරගාවලියේ අනුශූරයන් බවට පත්වීමට සිදුවුණා.\nශ්‍රී ලංකාව අද පැවැති අවසන් තරඟයට සුදුසුකම් ලැබුවේ ප්‍රබල සිංගප්පූරු කණ්ඩායම පරාජයට පත් කරමින්.\nඊයේ පැවැති අවසන් පූර්ව වටයේ තරඟයේදී සිංගප්පූරුව ලකුණු 36ට, 30ක් ලෙස ශ්‍රී ලංකාව අතින් පරාජයට පත්වුණා.\nසිංගප්පූරුව 2012 සහ 2014 වසරවලදී ආසියානු දැල්පන්දු ශූරතාව හිමිකරගත්තේ සිංගප්පූරුවයි.",
       "URL": "https://www.hirunews.lk/sports/140044/තුන්වන-වරටත්-ආසියානු-දැල්පන්දු-කිරුළ-ශ්‍රී-ලංකාවට-අහිමි-වෙයි",
       "Category": "Sports",
       "Parent URL": "https://www.hirunews.lk/sports/all-news.php?pageID=395"
}