{
       "Source": "hirunews",
       "Timestamp": "Thursday, 02 June 2016 - 13:30",
       "Headline": "2019 වසරේ සිට ටෙස්ට් ක්‍රිකට් ලීග් වෙයි",
       "News Content": "2019 වසරේ සිට ටෙස්ට් ක්‍රිකට් ක්‍රීඩාවට ලීග් ක්‍රමය යටතේ තරඟ හඳුන්වාදීමට කටයුතු කරන බව ජාත්‍යන්තර ක්‍රිකට් කවුන්සිලයේ ප්‍රධාන විධායක ඩේව් රිචඩ්සන් පවසනවා.\nඑංගලන්ත කණ්ඩායමේ හිටපු නායකයෙකු වන මයිකල් වෝන් කළ යෝජනාවකට අනුව අදාළ ලීග් ක්‍රමය හඳුන්වාදීමට නියමිතයි.\nටෙස්ට් ක්‍රිකට් ක්‍රීඩාව තුළ වඩාත් තරඟකාරී බවක් ඇති කිරීම මෙහි අරමුණ බවයි අයි සී සී ප්‍රධාන විධායකවරයා සඳහන් කළේ.\nලීග් ක්‍රමය යටතේ ටෙස්ට් ක්‍රිකට් ක්‍රීඩාවේ යෙදෙන කණ්ඩායම්වලට තමන්ගේ දක්ෂතා තවදුරටත් ඉහළ මට්ටමට ගෙන  ඒමට මෙමඟින් අවස්ථාව හිමිවනු ඇති.",
       "URL": "https://www.hirunews.lk/sports/134616/2019-වසරේ-සිට-ටෙස්ට්-ක්‍රිකට්-ලීග්-වෙයි",
       "Category": "Sports",
       "Parent URL": "https://www.hirunews.lk/sports/all-news.php?pageID=407"
}