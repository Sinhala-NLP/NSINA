{
       "Source": "hirunews",
       "Timestamp": "Friday, 13 September 2013 - 17:03",
       "Headline": "අයි.පී.එල්. තරග පාවාදුන් ක්‍රීඩකයන්ට ජීවිතාන්තය දක්වා ක්‍රිකට් තහනම්.",
       "News Content": "පසුගිය ඉන්දීය ප්‍රිමියර් ලීග් තරගාවලියේ දී තරග පාවාදුන් බව සනාථ වූ ඉන්දීය ජාතික කණ්ඩායමේ වේග පන්දු යවන ක්‍රීඩක ශ්‍රීසාන්ත් සහ අන්කීට් චවාන්ට ජීවිතාන්තය දක්වා ක්‍රිකට් තහනමක් පැනවීමට ඉන්දීය ක්‍රිකට් පාලක මණ්ඩලය අද තීරණය කළා. එහිදී සිද්ධාර්ත් ත්‍රිවේදිට වසරක තරග තහනමක් සහ අමීට් සිං ට වසර 5ක තහනමක් නියම කර තිබෙනවා. ඉන්දීය ක්‍රිකට් පාලක මණ්ඩලයේ විනය කමිටුව මගින් මෙම දඩුවම් අද ප්‍රකාශයට පත් කළ බවයි ඉන්දීය මාධ්‍ය වාර්තා කළේ.",
       "URL": "https://www.hirunews.lk/sports/67139/අයි-පී-එල්-තරග-පාවාදුන්-ක්‍රීඩකයන්ට-ජීවිතාන්තය-දක්වා-ක්‍රිකට්-තහනම්",
       "Category": "Sports",
       "Parent URL": "https://www.hirunews.lk/sports/all-news.php?pageID=514"
}