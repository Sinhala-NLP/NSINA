{
       "Source": "hirunews",
       "Timestamp": "Monday, 25 December 2017 - 19:43",
       "Headline": "මුරලිට සිදුවූ දේ, ස්ටීව් වෝ හෙළි කරයි",
       "News Content": "ඕස්ට්‍රේලියානු විනිසුරුවන් වූ ඩැරල් හෙයාර් සහ රොස් එමර්සන්, මුත්තයියා මුරලිදරන් පන්දුව දමා ගසන බවට චෝදනා කළේ ඔහුට අගෞරවයක් සිදුකිරීමේ අරමුණින් යුතුව බව  ඕස්ට්‍රේලියානු කණ්ඩායමේ හිටපු නායක ස්ටීව් වෝ ප්‍රකාශ කළා.\nක්‍රිකට්  ඕස්ට්‍රේලියා වෙබ් අඩවිය සමඟ සම්මුඛ සාකච්ඡාවකට එක්වෙමින් මෙම අදහස් පළ කළ ස්ටීව් වෝ, මුත්තයියා මුරලිදරන් අදාළ චෝදනාව එල්ල වූ ටෙස්ට් තරඟයට සහභාගිවීම ද විශේෂත්වයක්.\nඔහු වැඩිදුරටත් කියා සිටියේ එය ක්‍රිකට් ක්‍රීඩකයෙකු විසින් මුහුණ නොදිය යුතු තත්ත්වයක් බවයි.\nමුරලිදරන්ගේ පන්දු යැවීමේ ඉරියව්ව පිළිබඳ ගැටළුවක් පැවතුණේ නම්, එය තරඟයට පෙර වෙනස් ආකාරයකින් විසදා ගත හැකිව තිබූ බවයි.\nමුරලිදරන් මෙම චෝදනාවට ලක්වූයේ 1995 වසරේ බොක්සිං දින ආරම්භ වූ ක්‍රිකට් තරඟයේදීයි.\nමේ වසරේ හෙටට යෙදී ඇති බොක්සිං දිනයේදී  ඕස්ට්‍රේලියාව සහ එංගලන්තය අතර 4 වන අළු බඳුන ටෙස්ට් තරඟය ආරම්භ වීමට නියමිතයි.",
       "URL": "https://www.hirunews.lk/sports/179315/මුරලිට-සිදුවූ-දේ-ස්ටීව්-වෝ-හෙළි-කරයි",
       "Category": "Sports",
       "Parent URL": "https://www.hirunews.lk/sports/all-news.php?pageID=270"
}