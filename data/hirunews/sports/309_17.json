{
       "Source": "hirunews",
       "Timestamp": "Monday, 07 August 2017 - 12:37",
       "Headline": "රන් පදක්කම අහිමිවූ දුකට බෝල්ට් පෙම්වතිය සමඟ කළ දේ",
       "News Content": "ලෝක ශුරතා මලල ක්‍රීඩා තරඟාවලියේ පිරිමි මීටර් 100 තරඟයේ ලෝකඩ පදක්කම හිමිකරගත් ජැමෙයිකාවේ උසේන් බෝල්ට් සිය පරාජය සම්බන්ධයෙන් කණගාටුවෙමින් වීඩියෝවක් අනතර්ජාලයට මුදා හැර තිබෙනවා.\nමෙම වීඩියෝව සඳහා සිට පෙම්වතිය වන කසී බෙනට් එක්කරගෙන තිබීම විශේෂත්වයක්.\nමේ වන විට එම වීඩියෝව සම්බන්ධයෙන් බොහෝ දෙනෙකුගේ අවධානය යොමුව ඇති බවයි වාර්තා වන්නේ.\nමෙහිදී බෝල්ට් තමන්ට රන් පදක්කම කරා යාමට නොහැකි වීම පිළිබදව සිය රසිකයන්ගෙන් සමාව ඉල්ලා සිටිනවා.\nකෙසේ වෙතත් විදෙස් මාධ්‍ය පවසන්නේ තරඟයෙන් පසු දින රාත්‍රියේ බෝල්ට් ලන්ඩන් නුවර පිහිටි සුපිරි සමාජ ශාලාවකට සිය පෙම්වතිය සමඟ ගොස් ඇති බවයි.\nඑහි විශේෂ පුද්ගලයන් වෙනුවෙන් වෙන්වූ කොටසේ ඔහු සිය පෙම්වතිය සමඟ පසුදින අලුයම 05 වන තුරු රැදී සිටි බවයි වාර්තා වන්නේ.\nතම පරාජය හේතුවෙන් ඇතිවූ සිත් තැවුල හේතුවෙන් බෝල්ට් මෙලෙස සමාජ ශාලාවට ගොස් කාලය ගත කරන්නට ඇති බවටයි විදෙස් මාධ්‍ය වැඩිදුරටත් කරුණු වාර්තා කරන්නේ.\nවිදෙස් මාධ්‍ය වැඩිදුරටත් සදහන් කරන්නේ සමාජ ශාලාව තුලදී උසේන් බෝල්ට් විසින් අදාල වීඩියෝව නිකුත්කර ඇති බවටයි.\nලෝක ශූරතා මළල ක්‍රීඩා තරගාවලියේ පසුගියදා අවසන් වූ මීටර 100 අවසන් තරගය ජයග්‍රහණය කළේ ඇමරිකා එක්සත් ජනපදයේ ජස්ටින් ගැට්ලින්.\nතවත් ඇමරිකානු ක්‍රීඩකයෙකු වන ක්‍රිස්ටියන් කෝල්මන් තත්පර 9.94 කින් ඉසව්ව නිම කරමින් රිදී පදක්කම දිනාගත් අතර තත්පර 9.95 කින් තරඟය අවසන් කළ උසේන් බෝල්ට්ට හිමිවූයේ ලෝකඩ පදක්කමයි.\nඔලිම්පික් සහ ලෝක ශූරතා රන් පදක්කම් 19 ක් දිනා ඇති උසේන් බෝල්ට් මීටර 100 ලෝක වාර්තාවේ හිමිකරුයි.\nපිට පිට ඔලිම්පික් තරගාවලි 3 කදී මීටර 100, 200 සහ මීටර 100 සහය දිවීමේ රන් පදක්කම් ජයග්‍රහණය කළ උසේන් බෝල්ට් ලන්ඩන් ලෝක ශූරතා මළල ක්‍රීඩා තරගාවලියෙන් පසු පිටියෙන් සමුගන්නවා.\nසුපිරි ධාවන ශූර උසේන් බෝල්ට් මෙම තරගාවලියට පෙර ප්‍රකාශ කර තිබුනේ මීටර 100 තරඟයේ රන් පදක්කම ජයග්‍රහණය කරමින් සමු ගැනීම තම අපේක්ෂාව බවයි.\nවීඩියෝව පහතින්..",
       "URL": "https://www.hirunews.lk/sports/167826/රන්-පදක්කම-අහිමිවූ-දුකට-බෝල්ට්-පෙම්වතිය-සමඟ-කළ-දේ",
       "Category": "Sports",
       "Parent URL": "https://www.hirunews.lk/sports/all-news.php?pageID=309"
}