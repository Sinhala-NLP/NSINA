{
       "Source": "hirunews",
       "Timestamp": "Wednesday, 15 May 2019 - 20:41",
       "Headline": "CR & FC  පිහිනුම් තටාකයේ දී ක්ලෝරීන් මිශ්‍ර වායු ආග්‍රහණය වීමෙන් ක්‍රීඩිකාවන් පිරිසක් රෝහලට",
       "News Content": "කිලර් වේල් ජල ක්‍රීඩා සමාජයේ පුහුණුවීම් සිදු කරන කොළඹ සී.ආර්. ඇන්ඩ් එෆ්.සී. පිහිනුම් තටාකයේ දී ක්ලෝරීන් මිශ්‍රිත වායු ආග්‍රහණය වීම හේතුවෙන් ක්‍රීඩිකාවන් පිරිසක් රෝහල් ගත කිරීමට සිදුව තිබෙනවා.\nමේ අනතුර සිදුව තිබෙන්නේ පසුගිය 12 වැනිදා පිහිනුම් තටාකයට එක් කිරීමට සූදානම් කර තිබූ ක්ලෝරීන් වාතයට මුසු වීම හේතුවෙනුයි.\nකෙසේ වෙතත් පෞද්ගලික රෝහල් වෙත ඇතුලත් කෙරුණු කුඩා ක්‍රීඩිකාවන් අතරින් දෙදෙනෙක් පසුව කොළඹ රිජ්වේ ආර්යා ළමා රෝහල වෙත මාරු කර යවා තිබෙනවා.\nඑම රෝහලේ අධ්‍යක්ෂ වෛද්‍ය අජිත් දන්තනාරායන මහතා පැවසුවේ ඒ අතරින් 6 හැවිරිදි කුඩා දැරියක් තවමත් දැඩි සත්කාර ඒකකයේ ස්වසන යන්ත්‍රයක ආධාරයෙන් පසුවන බවයි.\nමේ සිදුවීම සම්බන්ධයෙන් පිහිනුම් තටාකයේ සේවකයෙකු කුරුඳුවත්ත පොලිසිය විසින් අත්අඩංගුවට ගෙන තිබෙනවා.",
       "URL": "https://www.hirunews.lk/sports/216458/cr-fc-පිහිනුම්-තටාකයේ-දී-ක්ලෝරීන්-මිශ්‍ර-වායු-ආග්‍රහණය-වීමෙන්-ක්‍රීඩිකාවන්-පිරිසක්-රෝහලට",
       "Category": "Sports",
       "Parent URL": "https://www.hirunews.lk/sports/all-news.php?pageID=162"
}