{
       "Source": "hirunews",
       "Timestamp": "Monday, 15 January 2018 - 10:33",
       "Headline": "ක්‍රිකට් පිටිය උඩු යටිකුරු කරමින් 2018 වසර මුලදීම වාර්තා වූ සුපිරි ඉනිම",
       "News Content": "ඕස්ට්‍රේලියාවට එරෙහිව  05 කින් සමන්විත එක්දින තරගාවලියේ ඊයේ (14) පැවති පළමු තරඟය තියුණු සටනකින් අනතුරුව ජයගන්නට එංගලන්තය සමත් වුණා.\nමෙල්බර්න්හිදී පැවති මෙම තරඟය එංගලන්තය ජය ගත්තේ කඩුලු 05කින්.\nතරඟයේ පළමුවෙන් පන්දුවට පහරදුන්  ඕස්ට්‍රේලියාව සිය පන්දු වාර 50 අවසානයේ කඩුලු 08ක් බිඳ වැටී ලබා ගත් ලකුණු සංඛ්‍යාව 304ක්.\nපිළිතුරු ඉනිම කිී‍්‍රඩා කළ එංගලන්තය පන්දුවාර 48යි පන්දුවාර 2ක් තුළ කඩුලු 05ක් පමණක් දැවී මෙම තරඟය ජය ගත්තා.\nමෙම තරඟයේදී එංගලන්තය කණ්ඩායමේ ආරම්භක පිතිකරු ජේසන් රෝයිගේ ඉනිම වාර්තාගත ඉනිමක් ලෙස සටහන් වුණා.\nහයේ පහර 05ක්, හතරේ පහර 16ක් සමඟින් පන්දු 151කදී ඔහු රැස් කළ ලකුණු 180 මෙම වසරේ මේ වන විට එක්දින තරඟයක් තුල ක්‍රීඩකයෙක් රැස් කළ වැඩිම ලකුණු සංඛ්‍යාව වෙනවා.\nමෙම ලකුණු 180 රැස් කිරීම සඳහා ඔහු ගතකල කාලය විනාඩි 151ක්.\nතරඟයෙන් අනතුරුව විස්තර විචාරකයින් කියා සිටියේ පන්දු 151ක් තුල විනාඩි 151කදී ජේසන් රෝයි දියත්කළ ඉනිම අඟනා ඉනිමක් බවයි.\nජේසන් රෝයි ශතකය වාර්තා කිරීම සහ ලකුණු 150 වාර්තා කිරීම පහතින්..\nrn\\r\\n",
       "URL": "https://www.hirunews.lk/sports/181071/ක්‍රිකට්-පිටිය-උඩු-යටිකුරු-කරමින්-2018-වසර-මුලදීම-වාර්තා-වූ-සුපිරි-ඉනිම",
       "Category": "Sports",
       "Parent URL": "https://www.hirunews.lk/sports/all-news.php?pageID=264"
}