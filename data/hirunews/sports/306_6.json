{
       "Source": "hirunews",
       "Timestamp": "Monday, 21 August 2017 - 13:23",
       "Headline": "ශ්‍රී ලංකා පුහුණුකරුගෙන් චෝදනාවක්",
       "News Content": "ක්‍රීඩකයන් තෝරා ගැනීමේදී  ශ්‍රී ලංකා ක්‍රිකට් තේරීම් කමිටුව  නිසි ක්‍රමවේදයක් අනුගමනය නොකරන බවට කණ්ඩායම් පුහුණුකරු නික් පෝතාස්  චෝදනා කරනවා.\nඔහු මේ බව කියා සිටියේ ඉන්දීය කණ්ඩායම සමග පැවති පළමු එක්දින තරගය පරාජයට පත්වීමෙන් පසු දඹුල්ල ක්‍රිකට් ක්‍රීඩාංගනයේ ඊයේ පැවති මාධ්‍ය හමුවේදී අදහස් දක්වමින්.\nඑහිදී ඔහු වැඩිදුරටත් කියා සිටියේ අනවශ්‍ය ඇඟිලි ගැසීම් හේතුවෙන් නිසි පරිදි මෙරට ක්‍රිකට් ක්‍ෂේත්‍රය කළමනාකරණය කරගැනීමේ ගැටළුවක් පවතින බවයි.\nහිටපු පුහුණුකරු ග්‍රැහැම් ෆෝඞ් ඉවත්ව ගියේද එවන් පසුබිමක් තුළ බවද ඔහු එම මාධ්‍ය හමුවේදී සඳහන් කළා.",
       "URL": "https://www.hirunews.lk/sports/168975/ශ්‍රී-ලංකා-පුහුණුකරුගෙන්-චෝදනාවක්",
       "Category": "Sports",
       "Parent URL": "https://www.hirunews.lk/sports/all-news.php?pageID=306"
}