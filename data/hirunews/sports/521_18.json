{
       "Source": "hirunews",
       "Timestamp": "Thursday, 01 August 2013 - 7:53",
       "Headline": "ශ්‍රී ලංකාවට විශිෂ්ඨ තරගාවලි ජයක්.",
       "News Content": "සංචාරක දකුණු අප්‍රිකානු කණ්ඩායම අතර ඊයේ (31) පැවති එක්දින තරගය ජය ගැනීමත් සමඟ තරගාවලියේ ජය 4 ට 1 ක් ලෙස ශ්‍රී ලංක කණ්ඩායමට හිමිවුණා. ඊයේ පැවති තරගයේ පළමුව පන්දුවට පහරදුන් ශ්‍රී ලංකා කණ්ඩායම නියමිත පන්දුවාර 50 අවසානයේ කඩුලූ 4 ක් දැවී ලකුණු 307 ක් ලබා ගත්තා. එහිදී තිලකරත්න දිල්ෂාන් ලකුණු 99 ක් ලබා ගත් අතර, සංගක්කාර සහ තිරිමාන්න පිළිවෙලින් ලකුණු 75 ක් සහ 68 ක් ලබා ගත්තා. පිළිතුරු ඉනිම ක්‍රීඩා කළ දකුණු අප්‍රිකානු කණ්ඩායමට පන්දුවාර 43 යි පන්දු 5 ක් අවසානයේ සියලූදෙනා දැවී ලබා ගැනීමට හැකිවූයේ ලකුණු 179 ක් පමණයි. එහිදී ශ්‍රී ලංකා කණ්ඩායමට ලකුණු 128ක ජයක් හිමිවුණා. පන්දු යැවීමේදී සුරංග ලක්මාල් සහ අජන්ත මෙන්ඩිස් කඩුලූ 3 බැගින් බිඳ හෙලූවා. තරගයේ වීරයා ලෙස ටී.එම්.දිල්ෂාන් සම්මාන දිනා ගත් අතර තරගාවලියේ වීරයා බවට පත්වූයේ කුමාර සංගක්කාරයි. තරග තුනකින් සමන්විත දෙරට අතර විස්සයි විස්ස තරගාවලියේ පළමු තරගය හෙට කොළඹ ආර්.ප්‍රේමදාස ක්‍රීඩාංගනයේදී පැවැත්වීමට නියමිතයි.\n\\r\\n\n[JPG]64170_1[/JPG]\n\\r\\n\n[JPG]64170_2[/JPG]",
       "URL": "https://www.hirunews.lk/sports/64170/ශ්‍රී-ලංකාවට-විශිෂ්ඨ-තරගාවලි-ජයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=521"
}