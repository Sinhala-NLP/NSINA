{
       "Source": "hirunews",
       "Timestamp": "Wednesday, 19 April 2017 - 18:09",
       "Headline": "මුරලි සදාතනික විශිෂ්ඨයන් අතරට",
       "News Content": "ක්‍රිකට් ක්‍රීඩකයෙකු වෙත පිරිනමන ඉහළම සම්මානය වන (ICC Hall of  Fame) සම්මානය ලබාදිම සඳහා මුත්තයියා මුරලිදරන් නම්කර තිබෙනවා.\nජාත්‍යන්තර  ක්‍රිකට් කවුන්සිලය විසිනුයි මෙම සම්මානය පිරිනමනු ලබන්නේ.\nමෙම සම්මානය සඳහා නිර්දේශ වු පළමු ලාංකික ක්‍රීඩකයා ද මුත්තයියා මුරලිදරන් වීම විශේෂත්වයක්.\nලොව මෙතෙක් බිහිවූ විශිෂ්ඨතම දඟ පන්දු යවන්නා ලෙස සැළකෙන මුත්තයියා මුරලිදරන් සදාතනික විශිෂ්ඨයන් අතරට එක් කිරීම ජූනි මාසයේදී සිදුවන බවයි අද වාර්තාවුණේ.\nජූනි මාසයේ එංගලන්තයේ පැවැත්වෙන චැම්පියන්ස් කුසලාන තරඟාවලිය අතරතුර ඊට  අදාළ නිල උත්සවය පැවැත්වීමට නියමිතයි.\n2011 වසරේ පැවති ක්‍රිකට් ලෝක කුසලානයෙන් අනතුරුව ජාත්‍යන්තර ක්‍රිකට් දිවියෙන් සමුගත් මුරලිදරන් එක්දින කඩුලු 534 කට හිමිකම් කියනවා.\nඑමෙන්ම ඔහු ලබාගත් ටෙස්ට් කඩුලු සංඛ්‍යාව 534 ක්.\n20 යි 20 තරගවලදී සුපිරි දග  පන්දු යවන්නා කඩුලු 13 ක් ලබාගෙන තිබෙනවා.\nඑමෙන්ම ටෙස්ට් ඉනිම 67 කදී  කඩුලු 5 බැගින් ලබාගෙන තිබීම ද මුරලිගේ තවත් විශේෂත්වයක්.\n1993 වසරේ සිට 2011 වසර දක්වා ශ්‍රී ලංකා ක්‍රිකට් කණ්ඩායම වෙනුවෙන් දැවැන්ත මෙහෙයක් සිදුකල මුත්තයියා මුරලිදරන් 1996 ලෝක කුසලානය ජයග්‍රහණය කළ කණ්ඩායම ද නියෝජනය කළා.",
       "URL": "https://www.hirunews.lk/sports/159516/මුරලි-සදාතනික-විශිෂ්ඨයන්-අතරට",
       "Category": "Sports",
       "Parent URL": "https://www.hirunews.lk/sports/all-news.php?pageID=338"
}