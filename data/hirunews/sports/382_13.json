{
       "Source": "hirunews",
       "Timestamp": "Saturday, 24 September 2016 - 19:07",
       "Headline": "ශ්‍රී ලංකාව සිංගප්පූරුව සහ මැලේසියාව පරදවයි",
       "News Content": "ආසියානු සත්සාමාජික රග්බි තරඟාවලියේ දෙවන අදියර අද (24) ආරම්භ වූ අතර, එහිදී ශ්‍රී ලංකා කණ්ඩායම අවසන් පූර්ව වටයේ තම ස්ථානය තහවුරු කර ගැනීමට සමත් වුණා.\nදකුණු කොරියාවේ පැවැත්වෙන තරඟාවලියේ බී කාණ්ඩය යටතේ තරඟ කරන ශ්‍රී ලංකාව අද පළමු  තරඟයට එක්වුණේ සිංගප්පූරුව සමඟින්.\nඑය 29 ට 05 ක් ලෙස ශ්‍රී ලංකා කණ්ඩායම ජයග්‍රහණය කළා.\nදෙවන තරඟයේදී ලකුණු 41 ට 05 ක් ලෙස මැලේසියානු කණ්ඩායම දැවැන්ත පරාජයකට ලක් කළ ශ්‍රී ලංකා ක්‍රීඩකයින් අවසන් තරඟයේදී 26 ට 21 ක් ලෙස චීනය හමුවේ පරාජයට පත්වුණා.\nඒ අනුව හෙට දිනයේදී ශ්‍රී ලංකා කණ්ඩායම සත්කාරක දකුණු කොරියාව සමඟ අවසන් පූර්ව වටයට තරඟ කරනවා.",
       "URL": "https://www.hirunews.lk/sports/143742/ශ්‍රී-ලංකාව-සිංගප්පූරුව-සහ-මැලේසියාව-පරදවයි",
       "Category": "Sports",
       "Parent URL": "https://www.hirunews.lk/sports/all-news.php?pageID=382"
}