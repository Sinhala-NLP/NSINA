{
       "Source": "hirunews",
       "Timestamp": "Wednesday, 25 November 2015 - 10:54",
       "Headline": "උස්සා ඡන්දේ දෙන ක්‍රිකට් රෙගුලාසිය",
       "News Content": "ශ්‍රී ලංකා ක්‍රිකට් ආයතන නිලවරණය සදහා නාමයෝජනා භාර ගැනීම ඊයේ (24) ආරම්භ වුණා. මෙවර ශ්‍රී ලංකා ක්‍රිකට් ආයතනයේ නිල වරණය පැවැත්වෙන්නේ ජනවාරි 3 වැනිදා.\n‍ශ්‍රී ලංකා ක්‍රිකට් ආයතනයේ නිලවරණය පවත්වන්නට වත්මන් ක්‍රීඩා අමාත්‍ය දයාසිරි ජයසේකර දින නියම කළේ මාස 8ක ක්‍රිකට් අතුරුපාලක කමිටු පාලනය අවසන් කිරීම සඳහායි.\nඒ අනුව, මෙවරත් නිලවරණය සඳහා ක්‍රීඩා සමාජ 86 ක් නියෝජනය කරමින් ඡන්දදායකයින් 147 දෙනෙකු ඡන්දය ප්‍රකාශ කිරීම සඳහා සුදුසුකම් ලබා තිබෙනවා.\nක්‍රීඩා පනතට අලුතින් එක් වූ රෙගුලාසි අනුව පැවැත්වෙන මෙවර නිලවරණයේදී ඡන්දදායකයින්ට අත ඔසවා ඡන්දය ප්‍රකාශ කිරීමට සිදුවනු ඇති.\nමෙතෙක් ක්‍රිකට් නිලවරණය පැවැත්වුණේ රහස් ඡන්දයක් මගින්.\nනාමයෝජනා භාර ගැනීමේ කටයුතු දෙසැම්බර් මස 4 වැනිදා දක්වා පැවැත්වෙන බව ක්‍රීඩා අධ්‍යක්ෂ ජනරාල් කේ.ඩී.එස්.රුවන් චන්ද්‍ර හිරු ස්පෝට්ස් කෝනර් වෙත පැවසුවා.",
       "URL": "https://www.hirunews.lk/sports/120788/උස්සා-ඡන්දේ-දෙන-ක්‍රිකට්-රෙගුලාසිය",
       "Category": "Sports",
       "Parent URL": "https://www.hirunews.lk/sports/all-news.php?pageID=439"
}