{
       "Source": "hirunews",
       "Timestamp": "Friday, 01 May 2015 - 20:18",
       "Headline": "දිගම හයේ පහර ගහපු අෆ්රිඩි විස්සෙන් යයි",
       "News Content": "පාකිස්තානු සුපිරි තුන් ඉරියව් ක්‍රිකට් ක්‍රීඩක සහීඞ් අෆ්රිඞී විස්සයි විස්ස ක්‍රිකට් තරඟවලින් ද සමු ගැනීමට සූදානම් වනවා. විදෙස් මාධ්‍ය වෙත අදහස් දක්වමින් ඔහු සදහන් කළේ එළඹෙන විස්සයි විස්ස ලෝක කුසලාන තරගාවලියෙන් පසු තමන් සම්පූර්ණයෙන්ම ක්‍රිකට් ක්‍රීඩාවෙන් සමු ගන්නා බවයි. පිතිකරුවෙකු එල්ල කළ දිගම හයේ පහරට මෙන්ම වැඩිම හයේ පහර සංඛ්‍යාවකට හිමිකම් කියන අෆ්රිඞී ලොව වේගවත්ම එක්දින ශතකලාභීන් අතර දෙවන ස්ථානයේ පසුවනවා. මේ වන විට 35 වන වියේ පසුවන ඔහු පාකිස්තානු විස්සයි විස්ස ක්‍රිකට් කණ්ඩායමේ නායකයා ලෙසයි කටයුතු කරන්නේ.",
       "URL": "https://www.hirunews.lk/sports/108676/දිගම-හයේ-පහර-ගහපු-අෆ්රිඩි-විස්සෙන්-යයි",
       "Category": "Sports",
       "Parent URL": "https://www.hirunews.lk/sports/all-news.php?pageID=472"
}