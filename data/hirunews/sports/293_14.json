{
       "Source": "hirunews",
       "Timestamp": "Monday, 02 October 2017 - 8:35",
       "Headline": "ඕස්ට්‍රේලියාව සමඟ එක්දින තරඟාවලි ජය ඉන්දියාවට",
       "News Content": "සංචාරක ඕස්ට්‍රේලියානු කණ්ඩායම සහ ඉන්දීය කණ්ඩායම අතර පැවති පස් වන සහ අවසන එක්දින තරඟය කඩුලු 07කින් ජය ගැනීමට  ඉන්දිය කණ්ඩායම ඊයේ සමත් වුණා.\nනාග්පුර් හි පැවති මෙම තරඟයේදී කාසිය වාසිය දිනූ ඕස්ට්‍රේලියානු කණ්ඩායම පළමුවෙන් පන්දුවට පහර දීමට තීරණය කළා.\nඒ අනුව ඕස්ට්‍රේලියාව පන්දුවාර 50 තුලදී කඩුලු 09කට රැස් කළ ලකුණු සංඛ්‍යාව 242ක්.\nඑහිදී එම කණ්ඩායම වෙනුවෙන් ආරම්භක පිතිකරු ඩේවිඩ් වෝනර් ලකුණු 53ක් රැස් කළ අතර ට්‍රැවිස් හේඩ් ලකුණු 42ක් සහ මාකස් ස්ටෝනස් ලකුණු 46ක් රැස් කිරීමට සමත් වුණා.\nපන්දු යැවීමේදී දඟ පන්දු යවන ක්‍රීඩක අක්ෂා පටෙල් ඕස්ට්‍රේලියානු කණ්ඩාමේ කඩුලු 03ක් බිඳ දැමීමට සමත් වූ අතර ජස්ප්‍රිට් බුම්රා කඩුලු 02ක් ද  බුවනේශ්වර් කුමාර් සහ ජාදෙව් අතර එක් කඩුල්ල බැගින් බෙදී ගියා.\nපිළිතුරු ඉනිම ක්‍රීඩා කළ ඉන්දීය කණ්ඩායම පන්දුවාර 42යි පන්දු 05කදී කඩුලු 03ක් පමණක් දැවී එම සිමාව පසුකර යෑමට සමත් වුණා.\nඉන්දීය කණ්ඩායම වෙනුවෙන් සුපිරි ඉනිමක් ක්‍රීඩා කළ ආරම්භක පිතිකරු රෝහිත් ශර්මා හතරේ පහර 11ක් සහ හයේ පහර 05ක් සමඟින් ලකුණු 125ක් රැස් කළා.\nඅජික්‍යා රෙහානි ලකුණු 61ක් සහ ඉන්දීය කණ්ඩායමේ නායක විරාත් කෝලි ලකුණු 39ක් රැස් කරමින් ඉන්දීය කණ්ඩායම ජයග්‍රහනය කරා ගෙන ගියා.\nඒ අනුව තරඟ 05කින් සමන්විත එක්දින තරඟාවලිය තරඟ හතරට එකක් ලෙස ජයගත්තේ ඉන්දියාවයි.\nඉන්දීය කණ්ඩායමේ හර්දික් පාන්ඩයා තරඟාවලියේ වීරයා සම්මානය හිමිකර ගත් අතර තරඟයේ වීරයා පන්දු 109කදී ලකුණු 125ක් රැස් කළ රෝහිත් ශර්මා.\nතරඟයේ විශේෂ අවස්ථා පහතින්..",
       "URL": "https://www.hirunews.lk/sports/172340/ඕස්ට්‍රේලියාව-සමඟ-එක්දින-තරඟාවලි-ජය-ඉන්දියාවට",
       "Category": "Sports",
       "Parent URL": "https://www.hirunews.lk/sports/all-news.php?pageID=293"
}