{
       "Source": "hirunews",
       "Timestamp": "Saturday, 28 September 2013 - 13:25",
       "Headline": "ටයිටන්ස්, සන්රයිසස් අද හමුවේ.",
       "News Content": "චැම්පියන්ස් ලීග් විස්සයි විස්ස ක්‍රිකට් තරඟාවලියේ තවත් තීරණාත්මක තරඟ දෙකක් අද (28) පැවැත්වෙනවා. පළමු තරඟය පැවැත්වෙන්නේ දකුණු අප්‍රිකානු ටයිටන්ස් පිල සහ සන්රයිසස් හයිද්‍රබාද් කණ්ඩායම අතරයි. අනෙක් තරඟය  ඕස්ට්‍රේලියානු බ්‍රිස්බේන් පිල සහ චෙන්නායි සුපර් කිංග්ස් කණ්ඩායම අතර පැවැත්වෙනවා. චෙන්නායි සුපර් කිංග්ස් කණ්ඩායම බී කාණ්ඩයේ ඉදිරියෙන් සිටින අතර සන්රයිසස්, ටයිටන්ස් සහ ටි‍්‍රනිඩෑඞ් ඇන්ඞ් ටොබෑගෝ කණ්ඩායම් තුනෙන්  ඕනෑම කණ්ඩායමක් එහි දෙවන ස්ථානය හිමිකරගත හැකියි. එක් කාණ්ඩයකින් අවසන් පූර්ව වටයට සුදුසුකම් ලබන්නේ කණ්ඩායම් දෙකක් පමණයි. මේ නිසා අද පැවැත්වෙන තරඟය විශේෂයෙන් ටයිටන්ස් සහ සන්රයිසස් කණ්ඩායම්වලට විශේෂයෙන් වැදගත් වනු ඇති. චෙන්නායි පිල ප්‍රසාද ලකුණු 8 ක් ලබා සිටින අතර ටි‍්‍රනිඩෑඞ්, සන්රයිසස් සහ ටයිටන්ස් යන කණ්ඩායම් තුනම ලකුණු 4 බැගින් ලබා සම තත්ත්වයේ තිබෙනවා. ඒ කාණ්ඩයේ රාජස්ථාන් රෝයල්ස් පිල ලකුණු 8 ක් ලබා ඉදිරියෙන් සිටින අතර ඔටාගෝ සහ මුම්බායි ඉන්දියන්ස් කණ්ඩායම් ලකුණු 6 බැගින් ලබා සිටිනවා. ඊයේ ලද ජයග්‍රහණය හේතුවෙන් මුම්බායි ඉන්දියන්ස් පිලට අවසන් පූර්ව වටය පිළිබඳව ඇතිවී තිබෙන්නේ නව බලාපොරොත්තුවක්.",
       "URL": "https://www.hirunews.lk/sports/68190/ටයිටන්ස්-සන්රයිසස්-අද-හමුවේ",
       "Category": "Sports",
       "Parent URL": "https://www.hirunews.lk/sports/all-news.php?pageID=512"
}