{
       "Source": "hirunews",
       "Timestamp": "Thursday, 06 May 2021 - 10:06",
       "Headline": "අයි.පී.එල්. අත්හිටුවීම හේතුවෙන් විදෙස් ක්‍රීඩකයින් අර්බුදයක",
       "News Content": "අයි.පී.එල්. තරගාවලිය අත්හිටුවීමට ගනු ලැබූ තීරණයත් සමඟ විදෙස් රටවල ක්‍රීඩකයින් ඔවුන්ගේ රටවලට පිටත් කර හැරීම සම්බන්ධයෙන් මේ වන විට ගැටළුසහගත තත්ත්වයක් මතුව තිබෙනවා.\nඇතැම් ක්‍රීඩකයින් සිය රට යැවීම සඳහා ඉන්දීය ක්‍රිකට් පාලක මණ්ඩලය විසින් විශේෂ ගුවන් යානා කුලියට ගැනීමටයි තීරණය කර ඇත්තේ.\nකෙසේ වෙතත්, මුම්බායි ඉන්දියන්ස් කණ්ඩායමේ සිටින විදෙස් ක්‍රීඩකයින් සිය රට යැවීම සඳහා එහි හිමිකරුවන් විසින් වෙනමම ගුවන් යානා කුලියට ගැනීමට තීරණය කර තිබෙනවා.\nඅයි.පී.එල්. තරගාවලියට දකුණු අප්‍රිකාව, නවසීලන්තය, කැරබියන් දූපත් සහ ඕස්ටේ්‍රලියානු ක්‍රීඩකයින් එක්ව සිටියා.\nවිදෙස් වාර්තා සදහන් කළේ ඕස්ටේ්‍රලියානු ක්‍රීඩකයින් 40 දෙනෙකු අයි.පී.එල්. තරගාවලියට ක්‍රීඩා කිරීමට එක්ව සිටි බවයි.",
       "URL": "https://www.hirunews.lk/sports/270590/අයි-පී-එල්-අත්හිටුවීම-හේතුවෙන්-විදෙස්-ක්‍රීඩකයින්-අර්බුදයක",
       "Category": "Sports",
       "Parent URL": "https://www.hirunews.lk/sports/all-news.php?pageID=57"
}