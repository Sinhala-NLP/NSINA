{
       "Source": "hirunews",
       "Timestamp": "Tuesday, 08 January 2019 - 13:29",
       "Headline": "අද ලැබූ පරාජයෙන් පසු ශ්‍රී ලංකා ක්‍රිකට් ඉතිහාසයේ දරුණුම කළු පැල්ලම සටහන් වෙමින් පැපුවා නිව්ගිනියාවටත් දෙවැනි වෙයි",
       "News Content": "නවසීලන්තය අතර පැවති තරඟ තුනකින් සමන්විත එක්දින තරඟාවලිය ශ්‍රී ලංකාව තරඟ තුනට බිංදුවක් ලෙස පරාජයට පත් වුණා.\nඒ අද පැවති අවසන් එක්දින තරඟයෙන් ශ්‍රී ලංකා පිළ ලකුණු 115කින් පරාජය වීමත් සමඟයි.\nමේ අතර අද පැවති අවසන් එක්දින තරඟය පරාජය වීමත් සමඟ ශ්‍රී ලංකා කණ්ඩායම නව වාර්තාවක් පිහිටුවිමට සමත් වුණා.\nඒ 2017 වසරේ සිට 2019 වසරේ මේ දක්වා කාලය තුල ජාත්‍යන්තර ක්‍රිකට් කණ්ඩායමක් ලැබු විශාලතම පරාජයන්ගේ වාර්තාව තමන් සතුකර ගනිමින්.\nඑම කාල සීමාව තුල ශ්‍රී ලංකා කණ්ඩායම තරඟ 49කට සහභාගී වී ඇති අතර ඉන් තරඟ 36ක් පරාජයට පත්ව තිබෙනවා.\nමෙය පැපුවා නිව්ගිනියා කණ්ඩායමේ තරඟ පරාජයන් වාර්තාවද අභිබවා යමින් ලොව අඩුම ජයග්‍රහන ප්‍රතිශතය වාර්තා කිරීමටද සමත්ව තිබීම විශේෂත්වයක්.",
       "URL": "https://www.hirunews.lk/sports/207739/අද-ලැබූ-පරාජයෙන්-පසු-ශ්‍රී-ලංකා-ක්‍රිකට්-ඉතිහාසයේ-දරුණුම-කළු-පැල්ලම-සටහන්-වෙමින්-පැපුවා-නිව්ගිනියාවටත්-දෙවැනි-වෙයි",
       "Category": "Sports",
       "Parent URL": "https://www.hirunews.lk/sports/all-news.php?pageID=185"
}