{
       "Source": "hirunews",
       "Timestamp": "Saturday, 25 August 2018 - 11:25",
       "Headline": "ශ්‍රී ලංකා ක්‍රීඩකයන් දෙදෙනෙක් ආසියානු ක්‍රීඩා උළෙලේ මීටර් 400 අවසන් පූර්ව වටයට",
       "News Content": "ඉන්දුනීසියාවේ ජාකර්තා නුවර පැවැත්වෙන 18 වන ආසියානු ක්‍රීඩා උළෙලේ මළල ක්‍රීඩා තරඟ අද ආරම්භ වූ අතර එහි මීටර් 400 පිරිමි මූලික වටයේදී දස්කම් දැක්වීමට ශ්‍රී ලංකා ක්‍රීඩකයන් දෙදෙනෙකු සමත් වුණා.\nමූලික වටයේ පළමු තරඟයට සහභාගි වූ එච්.කේ. කාලිංග කුමාරගේ තත්ත්පර 45.99කින් ඉසව්ව නිම කරමින් තුන් වන ස්ථානය හිමි කර ගත් අතර අවසන් පූර්ව වටයට සුදුසුකම් ලැබුවා.\nමූලික වටයේ 5 වන තරඟයට සහභාගි වූ එස්. අරුණ දර්ශන තත්ත්පර 46.97කින් තරඟය නිමා කරමින් අවසන් පූර්ව වටය සුදුසුකම් ලැබුයේ එම තරඟයේ ප්‍රථමස්ථානය හිමි කර ගනිමින්.\nමේ අතර, අද උදෑසන පැවති පිරිමි වොලිබෝල් තරඟයකදී ශ්‍රී ලංකාව පරදවා තරඟ වට තුනට එකක ජයග්‍රහණයක් ලැබීමට චීනය සමත් වුණා.",
       "URL": "https://www.hirunews.lk/sports/198366/ශ්‍රී-ලංකා-ක්‍රීඩකයන්-දෙදෙනෙක්-ආසියානු-ක්‍රීඩා-උළෙලේ-මීටර්-400-අවසන්-පූර්ව-වටයට",
       "Category": "Sports",
       "Parent URL": "https://www.hirunews.lk/sports/all-news.php?pageID=212"
}