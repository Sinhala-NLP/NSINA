{
       "Source": "hirunews",
       "Timestamp": "Monday, 07 December 2020 - 11:16",
       "Headline": "අෆ්රිඩී දියණියක් ගැන ට්විටර් සටහනක් තබයි (ඡායාරූප)",
       "News Content": "ශ්‍රී ලංකා ප්‍රිමියර් ලීග් ක්‍රිකට්  තරඟාවලිය අතරතුර ගෝල් ග්ලැඩියේටර්ස් කණ්ඩායමේ නායක ශයිඩ් අෆ්රිඩී පසුගිය සතියේ සිය මව් රට බලා පිටත්ව ගියා.\nතමන් එලෙස පිටත්ව යන්නේ, පෞද්ගලික හේතුවක් මත බවයි ඔහු ට්විටර් සටහනක් තබමින් කියා සිටියේ.\nසමාජ මාධ්‍ය තුළ අෆ්රිඩීගේ දියණිය වන අස්මාරා අෆ්රිඩී ලියුකේමියා රෝගයෙන් පෙළෙන බවත්, ලියුකේමියා රෝගය හේතුවෙන් පීඩා විඳින ඔහුගේ දියණියගේ රෝගී තත්වය අසාධ්‍ය ව ඇති නිසා යනුවෙන් විවිධ සටහන් හුවමාරු වෙමින් තිබුණා.\nකෙසේ වෙතත් අදාළ කාරණාව සම්බන්ධයෙන් ගෝල් ග්ලැඩියේටර්ස් කණ්ඩායමේ නායකයා කිසිදු ප්‍රතිචාරයක් දක්වා තිබුණේ නැහැ.\nමේ අතර ඊයේ දින ශයිඩ් අෆ්රිඩීගේ දියණියකගේ උපන්දිනයක් යෙදි තිබුණා.\nඒ වෙනුවෙන් ඔහු සිය දියණිය සමග සිටින ඡායාරූපයකුත් ට්විටර් ගිණුමට එක් කර, ඇයට සුබ පැතීමටයි කටයුතු කර තිබුණේ.\nශයිඩ් අෆ්රිඩී දියණියන් පස් දෙනෙකුගේ පියකු වන අතර පස් වන දියණිය උපත ලැබුවේ මෙම වසරේ පෙබරවාරි මාසයේදීයි.",
       "URL": "https://www.hirunews.lk/sports/256481/අෆ්රිඩී-දියණියක්-ගැන-ට්විටර්-සටහනක්-තබයි-ඡායාරූප",
       "Category": "Sports",
       "Parent URL": "https://www.hirunews.lk/sports/all-news.php?pageID=75"
}