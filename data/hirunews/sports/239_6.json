{
       "Source": "hirunews",
       "Timestamp": "Wednesday, 11 April 2018 - 9:59",
       "Headline": "සුපිරි පිතිකරුවා IPL පිටිය උණුසුම් කරමින් පන්දුව නැතිවෙන්නම ගහපු දැවැන්ත හයේ පහර",
       "News Content": "2018 ඉන්දීය ප්‍රිමිය ලීග් තරඟාවලියේ ඊයේ (10) පැවති තරඟය ජයගන්නට චෙන්නායි සුපර් කිංග්ස් කණ්ඩායම සමත් වුණා.\nඔවුන් එම තරඟය ජයගන්නේ කොල්කටා නයිස් රයිඩර්ස් කණ්ඩායම කඩුලු 05කින් පරාජය කරමින්.\nමෙවර තරඟාවලියේ මේ වන විට ක්‍රීඩක කළ සාර්ථකම ඉනිම ක්‍රීඩා කිරීමට නයිස් රයිඩර්ස් කණ්ඩායමේ ඇන්ඩි රසෙල්ට ඊයේ හැකියාව ලැබුණා.\nපන්දු 36ක් තුළ ඔහු රැස් කළ ලකුණු සංඛ්‍යාව 88ක්.\nරසෙල්ගේ ඉනිමට එක් හතරේ පහරක් සහ දැවැන්ත හයේ පහර 11ක් ඇතුළත්.\nමේ අතර මෙවර තරඟාවලියේ දී මේ වන විට එල්ල කළ දැවැන්තම හයේ පහරට හිමිකම් කියන්නට ද ඇන්ඩි රසෙල්ට ඊයේ හැකියාව ලැබුණා.\nඩ්වේන් බ්‍රාවෝ යොමු කරන නයිස් රයිඩර්ස් ඉනිමේ 17 වන පන්දුවාරයේ දෙවන පන්දුවට එල්ල කරන එම හයේ පහරේ දුර සටහන් වුනේ මීටර් 105ක් ලෙසයි.\nඑම හයේ පහරත් සමඟ මෙවර අයි.පී.එල්. තරඟාවලියේ දැවැන්තම හයේ පහරවල් එල්ල කළ ක්‍රීඩකයන්ගේ ලැයිස්තුවේ පෙරමුණ ගන්නට රසෙල්ට සමත් වූ\nඅතර එම සටහනේ දෙවන තැන මේ වන විට හිමිකරගෙන සිටින්නේ කොල්කටා නයිස් රයිඩර්ස්  පිලේම රොබින් උත්තප්පා විසින්.\nඇන්ඩි රසෙල්ගේ ප්‍රවේගකාරී ඉනිම පහතින්.",
       "URL": "https://www.hirunews.lk/sports/188152/සුපිරි-පිතිකරුවා-ipl-පිටිය-උණුසුම්-කරමින්-පන්දුව-නැතිවෙන්නම-ගහපු-දැවැන්ත-හයේ-පහර",
       "Category": "Sports",
       "Parent URL": "https://www.hirunews.lk/sports/all-news.php?pageID=239"
}