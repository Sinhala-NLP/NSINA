{
       "Source": "hirunews",
       "Timestamp": "Saturday, 02 February 2019 - 11:07",
       "Headline": "අඩි ගණනක් ඉහළට ගුවනේ පියෑඹූ \\'ජේසන් රෝයි\\' ක්‍රිකට් ඉතිහාසයේ විශිෂ්ඨම උඩපන්දුව රැකගත් හැටි",
       "News Content": "බංග්ලාදේශ ප්‍රිමිය ලීග් තරඟාවලිය මේ දිනවල ඉතා උණුසුම් අයුරින් ක්‍රියාත්මක වනවා.\nමෙම තරඟාවලියේ තවත් තරඟ දෙකක් ඊයේ (01) දිනයේදී ද පැවැත් වුණා.\nඑහි පළමු තරඟය පැවැත් වුනේ කොමිලා වික්ටෝරියන්ස් කණ්ඩායම සහ ඩකා ඩයිනමයිඩ් කණ්ඩායම අතරයි.\nමෙම තරඟය ඉතා තියුණු සටනකින් අනතුරුව ලකුණු 01කින් ජය ගන්නට කොමිලා වික්ටෝරියන්ස් කණ්ඩායම සමත් වුණා.\nඊයේ පැවති තරඟ දෙකෙන් දෙවන තරඟය පැවැත් වුණේ සිලෙත් සික්සස් සහ චිතගොං වයිකින්ග්ස් කණ්ඩයම අතරයි.\nමෙම තරඟය චිතගොං කණ්ඩායම ලකුණු 29කින් පරාජයකරමින් ජය ගත්තේ සිලෙත් සික්සස් කණ්ඩායමයි.\nමෙම තරඟයේදී ක්‍රිකට් පිටියේ බොහෝ දෙනෙකුට අමතක නොවන මතක සටහනක් තබන්නට සිලෙත් සික්සස් කණ්ඩායම නියෝජන කරන එංගලන්ත ක්‍රීඩක ජේසන් රෝයිට හැකියාව ලැබුණා.\nඒ ඔහු රැකගත් අති විශිෂ්ඨ උඩපන්දුවක් හේතුවෙන්.\nචිතගොං පිළිතුරු ඉනිමේ 08 වන පන්දුවාරයේදී අලෝක් කපාලී යැවූ පන්දුවකට යසීරි අලි ඉහළින් එල්ල කරන පහරක් හතරේ සීමාව ආසන්නයේදී උඩ පන්දුවක් ලෙස රැකගැනීමට ජේසන් රෝයි සමත් වෙනවා.\nගුවනේ පියඹා ගොස් ජේසන් රෝයි විසින් රැකගන්නා මෙම අති විශිෂ්ඨ උඩපන්දුව පිළිබදව මේ වනවිටත් බොහෝ දෙනෙකුගේ අවදානයට ලක්ව අවසන්.\nකෙසේ වෙතත් ජේසන් රෝයි රැකගත් මෙම අති විශිෂ්ඨ උඩපන්දුව පිළිබඳව විස්තර විචාරකයන් පවසා සිටියේ ක්‍රිකට් ඉතිහාසයේ ක්‍රීඩකයෙකු විසින් රැකගත් විශිෂ්ඨම උඩපන්දුව මෙය බවයි.\nඑම අවස්ථාව පහතින්.",
       "URL": "https://www.hirunews.lk/sports/209559/අඩි-ගණනක්-ඉහළට-ගුවනේ-පියෑඹූ-ජේසන්-රෝයි-ක්‍රිකට්-ඉතිහාසයේ-විශිෂ්ඨම-උඩපන්දුව-රැකගත්-හැටි",
       "Category": "Sports",
       "Parent URL": "https://www.hirunews.lk/sports/all-news.php?pageID=181"
}