{
       "Source": "hirunews",
       "Timestamp": "Friday, 25 December 2020 - 20:26",
       "Headline": "මාස 11 කට පසු ටෙස්ට් තරගයකට සහභාගිවීම අභියෝගයක් - දිමුත් කරුණාරත්න",
       "News Content": "මාස 11 කට පමණ පසු ටෙස්ට් තරගයකට ක්‍රීඩා කිරීමට ලැබීම අභියෝගයක් බව ශ්‍රී ලංකා ක්‍රිකට් නායක දිමුත් කරුණාරත්න ප්‍රකාශ කළා.\nදකුණු අප්‍රිකාව සමඟ හෙට ආරම්භ වන ටෙස්ට් තරගය සම්බන්ධයෙන් වීඩියෝ තාක්ෂණය ඔස්සේ මාධ්‍ය හමුවකට එක්වෙමින් ඔහු කියා සිටියේ තරගාවලිය ජයග්‍රහණය කිරීම සඳහා කණ්ඩායමේ ක්‍රීඩකයින් සුදුසු මානසික මට්ටමේ පසුවන බවයි.\nතරග දෙකකින් සමන්විත ටෙස්ට් තරගාවලියේ පළමු තරගය හෙට සෙන්චූරියන් හි සුපර් ස්පෝට්ස් පාක් ක්‍රීඩාංගණයේදී ආරම්භ වන්නේ නත්තල් දිනට පසු දින සාම්ප්‍රදායික බොක්සිං දින ටෙස්ට් තරගයක් ලෙසින්.\nඅවසන් වරට පසුගිය වසරේදී ශ්‍රී ලංකා කණ්ඩායම දකුණු අප්‍රිකාවේ කළ සංචාරයේදී ටෙස්ට් තරගාවලිය දෙකට බින්දුවක් ලෙස ඓතිහාසික ජයක් වාර්තා කිරීමට සමත්වුණා.",
       "URL": "https://www.hirunews.lk/sports/257957/මාස-11-කට-පසු-ටෙස්ට්-තරගයකට-සහභාගිවීම-අභියෝගයක්-දිමුත්-කරුණාරත්න",
       "Category": "Sports",
       "Parent URL": "https://www.hirunews.lk/sports/all-news.php?pageID=73"
}