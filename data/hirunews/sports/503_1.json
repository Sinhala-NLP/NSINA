{
       "Source": "hirunews",
       "Timestamp": "Tuesday, 19 November 2013 - 13:52",
       "Headline": "වේග පන්දු යවන්නන්ගෙන් වාසියක් නැහැලූ.",
       "News Content": "නවසීලන්තය සමග අද (19) පැවැත්වෙන තරගයේ දී වේග පන්දු යවන්නන්ගෙන් ශ්‍රී ලංකා කණ්ඩායමට ප්‍රබල වාසියක් අත්නොවනු ඇති බව ක්‍රීඩා විචාරකයින් පෙන්වා දෙනවා. නවසීලන්ත කණ්ඩායමේ පිතිකරුවන් පසුගිය එක්දින තරගාවලියේ දී ශ්‍රී ලංකාවේ වේගපන්දු යවන්නන්ට සාර්ථකව මුහුණදීම මීට හේතුව ලෙසයි ඔවුන් පෙන්වා දෙන්නේ. විශේෂයෙන්ම එම තරගාවලියේ දී ලසිත් මාලිංග සාර්ථක නොවීම අද පැවැත්වෙන විස්සයි විස්ස තරගයට ද බලපානු ඇති බව ජාත්‍යන්තර ක්‍රිකට් විචාරක රසල් ආනල්ඞ් පවසනවා. ඒ හේතුවෙන් ශ්‍රී ලංකා කණ්ඩායම ප්‍රථමයෙන් පන්දුවට පහර දී වැඩි ලකුණු සංඛ්‍යාවක් ලබා ගැනීම වාසි සහගත බව ඔහු වැඩිදුරටත් කියා සිටියා.",
       "URL": "https://www.hirunews.lk/sports/71674/වේග-පන්දු-යවන්නන්ගෙන්-වාසියක්-නැහැලූ",
       "Category": "Sports",
       "Parent URL": "https://www.hirunews.lk/sports/all-news.php?pageID=503"
}