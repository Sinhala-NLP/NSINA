{
       "Source": "hirunews",
       "Timestamp": "Wednesday, 01 July 2015 - 7:40",
       "Headline": "සංගක්කාර වෙනුවට උපුල් තරංග",
       "News Content": "පාකිස්ථානය සමඟ පැවැත්වෙන තුන්වන ටෙස්ට් තරඟයේදී කුමාර සංගක්කාර වෙනුවට උපුල් තරංග ක්‍රීඩා කිරීමට නියමිත බව ක්‍රික් ඉන්ෆෝ වෙබ් අඩවිය සඳහන් කළා. එළඹෙන සිකුරාදා පාකිස්ථාන - ශ්‍රී ලංකා තුන්වන සහ අවසන් ටෙස්ට් තරඟය පැවැත්වෙන්නේ මහනුවර -පල්ලෙකැලේ ක්‍රීඩාංගනයේදීයි. කුමාර සංගක්කාර මීට පෙර පෞද්ගලික හේතුන් මත පාකිස්ථානය සමඟ තුන්වන ටෙස්ට් තරඟයට සහභාගි නොවන බව ප්‍රකාශ කර තිබුණා. උපුල් තරංග පාකිස්ථානය සමඟ පැවති පුහුණු තරඟයේදී ශ්‍රී ලංකා ක්‍රිකට් සභාපතිගේ කණ්ඩායම ද නියෝජනය කළා.",
       "URL": "https://www.hirunews.lk/sports/112411/සංගක්කාර-වෙනුවට-උපුල්-තරංග",
       "Category": "Sports",
       "Parent URL": "https://www.hirunews.lk/sports/all-news.php?pageID=462"
}