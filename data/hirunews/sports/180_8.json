{
       "Source": "hirunews",
       "Timestamp": "Tuesday, 05 February 2019 - 13:12",
       "Headline": "මුරලි, ලංකාවේ ක්‍රිකට් ගැන කතා කරයි",
       "News Content": "පිට පිට ටෙස්ට් තරඟාවලි තුනකින් මෙන්ම පසුගිය ජාත්‍යන්තර තරඟ 18න් 16කින්ම පරාජයට පත්වූ ශ්‍රී ලංකා ක්‍රිකට් පිළ සම්බන්ධයෙන් ටෙස්ට් කඩුලු වාර්තා උසුලන ප්‍රවීන ශ්‍රී ලංකා ක්‍රීඩක මුත්තයියා මුරලිදරන් ද අදහස් පළ කර තිබෙනවා.\nඉන්දීය ක්‍රීඩා මාධ්‍යයක් වෙත සාකච්ඡාවක් ලබාදෙමින් ඔහු කියා සිටියේ නායක දිනේෂ් චන්දිමාල්, කුසල් මෙන්ඩිස්, ධනංජය සිල්වා ඇතුළු ක්‍රීඩකයන් සතුව කුසලතා පැවතුණ ද ඔවුන් ස්ථාවරව දස්කම් දැක්වීමට අපොහොසත් වී ඇති බවයි.\nරංගන හේරත්ගේ විශ්‍රාම ගැනීම ද ශ්‍රී ලංකා ටෙස්ට් කණ්ඩායමේ පරාජයන්ට මූලික හේතුවක් වී ඇති බව මුරලිදරන් වැඩිදුරටත් සඳහන් කළා.",
       "URL": "https://www.hirunews.lk/sports/209763/මුරලි-ලංකාවේ-ක්‍රිකට්-ගැන-කතා-කරයි",
       "Category": "Sports",
       "Parent URL": "https://www.hirunews.lk/sports/all-news.php?pageID=180"
}