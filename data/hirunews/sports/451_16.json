{
       "Source": "hirunews",
       "Timestamp": "Wednesday, 09 September 2015 - 13:09",
       "Headline": "ශ්‍රී ලංකාවට තවත් රිදී පදක්කමක්",
       "News Content": "පොදු රාජ්‍ය මණ්ඩලීය යොවුන් ක්‍රීඩා උළෙලේදී ශ්‍රී ලංකාවට තවත් රිදී පදක්කමක් අද (09) හිමිවුණා. ඒ මීටර් 400 කාන්තා කඩුලූ පැනීමේ ඉසව්වෙන්. ශ්‍රී ලංකාව නියෝජනය කරමින් මෙම තරඟයට ඉදිරිපත් වූ යාමිණී දුලංජලී මෙම රිදී පදක්කම හිමිකර ගත්තේ. ශ්‍රී ලංකාව මේ වනවිට රිදී පදක්කම් 3 ක්, සහ ලෝකඩ පදක්කමක් දිනා ගනිමින් පදක්කම් සටහනේ 18 වන ස්ථානයේ පසුවනවා. රන් 14 ක්, රිදී 10 ක් සහ ලෝකඩ 12 ක් ලබා ගනිමින් පදක්කම් සටහනේ පෙරමුණ ගෙන සිටින්නේ ඕස්ට්‍රේලියානු කණ්ඩායමයි.",
       "URL": "https://www.hirunews.lk/sports/116264/ශ්‍රී-ලංකාවට-තවත්-රිදී-පදක්කමක්",
       "Category": "Sports",
       "Parent URL": "https://www.hirunews.lk/sports/all-news.php?pageID=451"
}