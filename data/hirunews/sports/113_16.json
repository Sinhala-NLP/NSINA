{
       "Source": "hirunews",
       "Timestamp": "Wednesday, 12 February 2020 - 12:34",
       "Headline": "ක්‍රීඩාවේ දූෂණ සොයන්න විශේෂ පොලිස් ඒකකයක්",
       "News Content": "ක්‍රීඩා හා සම්බන්ධ වැරදි හා දුෂණ වැලැක්වීමෙ අරමුණින් විශේෂ පොලිස් විමර්ශන ඒකකයක් පිහිටුවා තිබෙනවා. ක්‍රීඩා හා තරුණ කටයුතු අමාත්‍යංශය ඊයේ (11) දින මෙහි කටයුතු ආරම්භ කළා.\nමෙම විශේෂ විමර්ශන ඒකකය ක්‍රීඩාවට සම්බන්ධ වැරදි වැළක්වීමේ පනත යටතේ ස්ථාපනය කර තිබෙනවා.\nඒ අනුව ක්‍රීඩාවට අදාළ තරඟ පවා දීම, ක්‍රීඩාවට අදාළ දුෂණ වංචා, නීති විරෝධී ක්‍රීඩා කටියුතු මෙහෙය වීම් සහ ඔට්ටු ඇල්ලීම් යන වැරදි හතර හා ඒවාට විරුද්ධව කටයුතු කිරීමට ප්‍රතිපාදන සැලසෙන බව ලේඛම් වරයා පෙන්වා දී තිබෙනවා.\nමෙම විමර්ශන ඒකකය පිහිටුවීම ක්‍රීඩා හා තරුණ කටයුතු අමාත්‍යංශයේ ලේඛම් කේ.ඩි .එස් රුවන්චන්ද්‍ර මහතා ප්‍රධානත්වයෙන් සුගතදාස ගෘහස්ත\nක්‍රීඩාංගනයේ සිදු කර තිබෙනවා.\nරුවන්චන්ද්‍ර මහතා ප්‍රකාශ කළේ ක්‍රීඩා ක්ෂේත්‍රයේ ප්‍රගමනයට කාලයක් තිස්සේ තිබු අවශ්‍යතාවක් මේ මගින් ඉටු වූ බවයි.\nක්‍රීඩාවලට සම්බන්ධ වැරදිවලට විරුද්ධව අමාත්‍යංශයට, අමාත්‍යවරයාට සහ නව විශේෂ පොලිස් විමර්ශන ඒකකයට පැමිණිලි කළ හැකි බව රුවන්චන්ද්‍ර මහතා පවසා තිබෙනවා.\nමේ අනුව ඉදිරිපත් වන පැමිණිලි මෙම විශේෂ පොලිස් විමර්ශන ඒකකය යොමු කර විමර්ශනය කරන අතර අධිකරණය මගින් අදාළ නීතිමය ක්‍රියාමාර්ග ගන්නා අතර මේ තුළින් ඉදිරියේදී ක්‍රීඩා හා සම්බන්ධ වැරදි සිදු කිරීම අවම වී සුපිරිසිදු ක්‍රීඩාවක් ශ්‍රී ලංකා ක්‍රීඩා ක්ෂේත්‍රය තුළ බිහිවනු ඇති බවයි රුවන්චන්ද්‍ර මහතා පවසන්නේ.",
       "URL": "https://www.hirunews.lk/sports/234259/ක්‍රීඩාවේ-දූෂණ-සොයන්න-විශේෂ-පොලිස්-ඒකකයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=113"
}