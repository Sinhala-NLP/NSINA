{
       "Source": "hirunews",
       "Timestamp": "Saturday, 28 January 2017 - 12:43",
       "Headline": "අද තරඟයට දකුණු අප්‍රිකාවෙන් ප්‍රබල කණ්ඩායමක්",
       "News Content": "ශ්‍රී ලංකාව සමඟ පෝට් එලිසබෙත් හිදී අද පැවැත්වෙන එක්දින තරඟයට දකුණු අප්‍රිකාව ප්‍රබල කණ්ඩායමක් නම්කර තිබෙනවා.\nවිස්සයි විස්ස තරඟාවලියට සහභාගි නොවූ ක්වින්ටන් ඩි කොක්, හෂීම් අම්ලා, ජේ.පී. ඩුමිනි, ෆෆ් ඩුප්ලෙසි සහ කගීසෝ රබාඩා මෙන්ම තුන්වන විස්සයි විස්ස තරඟයට පමණක් එක්වූ ඒ.බී. ඩිවිලියර්ස්ද දකුණු අප්‍රිකානු පිල ශක්තිමත් කරනු ඇති.\nදකුණු අප්‍රිකාව, ශ්‍රී ලංකාව සමඟ තරඟාවලියට පෙර  ඕස්ට්‍රේලියාව සමඟ පැවති එක්දින තරඟාවලිය ජයගත්තේ පහට බින්දුවක් ලෙසින්.\nකෙසේ නමුත් විස්සයි විස්ස තරඟාවලිය ජයග්‍රහණය කළ ශ්‍රී ලංකා පිල නව ජීවයකින් යුතුව දකුණු අප්‍රිකානු අභියෝගයට මුහුණදෙනු ඇති බවයි ක්‍රිඩා විචාරකයන් පෙන්වා දෙන්නේ.\nඑක්දින තරඟාවලියේදී ලක්ෂාන් සඳකැන්ගේ දඟ පන්දු යැවීම සහ නුවන් කුළසේකරගේ අත්දැකීම් ශ්‍රී ලංකා පිලට ප්‍රයෝජනවත් වනු ඇති බව ඔවුන්ගේ අදහසයි.",
       "URL": "https://www.hirunews.lk/sports/153116/අද-තරඟයට-දකුණු-අප්‍රිකාවෙන්-ප්‍රබල-කණ්ඩායමක්",
       "Category": "Sports",
       "Parent URL": "https://www.hirunews.lk/sports/all-news.php?pageID=358"
}