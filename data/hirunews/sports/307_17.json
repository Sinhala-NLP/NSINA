{
       "Source": "hirunews",
       "Timestamp": "Tuesday, 15 August 2017 - 16:40",
       "Headline": "ක්‍රිකට් සභාපති ඉල්ලා අස්විය යුතුයි - අර්ජුන",
       "News Content": "රවී කරුණානායක ඇමතිවරයා ඉල්ලා අස්විය යුතු බව ශ්‍රී ලංකා ක්‍රිකට් හි සභාපතිවරයා ප්‍රකාශ කර තිබුණත් ඊට කලින් ඉල්ලා අස්විය යුත්තේ එවැනි කතා කියන අය බව අමාත්‍ය අර්ජුන රණතුංග කියා සිටියා.\nහිටපු ශ්‍රී ලංකා ක්‍රිකට් නායක අර්ජුන රණතුංග අමාත්‍යවරයා මේ බව කියා සිටියේ ඉන්දු- ශ්‍රී ලංකා ටෙස්ට් ක්‍රිකට් තරගාවලිය ශ්‍රී ලංකා පිල පුර්ණ ලෙස පරාජය වීමෙන් පසු ඒ ගැන මාධ්‍යවේදීන් අදහස් විමසීමේ දියි.\nසිම්බාබ්වේ තරඟ අතරතුර ක්‍රීඩකයන්ගේ විවේක කාමරයේ (Dressing room) හි සිටි අනවශ්‍ය පුද්ගලයා ගැනත් සොයා බැලිය යුතු බව ඔහු කියා සිටියා.\nවැරදි පුද්ගලයන් පරිපාලනයට පැමිණි විට මෙවන් තත්වයක් උදා වන බව පැවසු ඔහු ක්‍රීඩා ඇමැතිවරයා පළමුවෙන්ම කළ යුත්තේ ක්‍රිකට් පරිපාලනය වෙනස් කිරීම බවයි කියා සිටියේ.",
       "URL": "https://www.hirunews.lk/sports/168512/ක්‍රිකට්-සභාපති-ඉල්ලා-අස්විය-යුතුයි-අර්ජුන",
       "Category": "Sports",
       "Parent URL": "https://www.hirunews.lk/sports/all-news.php?pageID=307"
}