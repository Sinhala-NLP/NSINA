{
       "Source": "hirunews",
       "Timestamp": "Monday, 30 September 2013 - 19:23",
       "Headline": "පාපන්දුවලට විදේශ පුහුණුකරුවෙකු ගැන අවධානය.",
       "News Content": "එළඹෙන දෙසැම්බර් මාසයේ දී ඉන්දියාවේ පැවැත්වෙන දකුණු ආසියානු 23න් පහළ පාපන්දු ශූරතාවලිය සඳහා සහභාගි වන ශ්‍රී ලංකා සංචිතයේ පුහුණුකරු ලෙස විදේශීය පුහුණුකරුවෙකුගේ සහාය ලබා ගැනීම කෙරෙහි අවධානය යොමු වී තිබෙනවා. ශ්‍රී ලංකා පාපන්දු සම්මේලනය පවසන්නේ පසුගිය කාලසීමාවේ මෙරට පාපන්දු ක්‍රීඩාවේ ඇති වූ පසුබෑමත් සමග මෙම තීරණය ගෙන ඇති බවයි. ඒ අනුව බ්‍රසීලය, ජර්මනිය සහ ඉතාලිය යන රටවල පාපන්දු පුහුණුකරුවන් කෙරෙහි අවධානය යොමුව ඇති බවයි පාපන්දු සම්මේලනය වැඩිදුරටත් සඳහන් කළේ.",
       "URL": "https://www.hirunews.lk/sports/68336/පාපන්දුවලට-විදේශ-පුහුණුකරුවෙකු-ගැන-අවධානය",
       "Category": "Sports",
       "Parent URL": "https://www.hirunews.lk/sports/all-news.php?pageID=511"
}