{
       "Source": "hirunews",
       "Timestamp": "Tuesday, 21 March 2017 - 18:28",
       "Headline": "බංග්ලාදේශයට එරෙහි එක්දින පුහුණු තරගයේ ශ්‍රී  ලංකා ක්‍රිකට් සභාපතිගේ කණ්ඩායම නම් කරයි",
       "News Content": "සංචාරක බංග්ලාදේශ කණ්ඩායම සමග පැවැත්වෙන එක්දින පුහුණු තරගයට එක්වන ශ්‍රී ලංකා ක්‍රිකට් සභාපතිවරයාගේ සංචිතය නම්කර තිබෙනවා.\nමිලින්ද සිරිවර්ධන නායකත්වය දරන එම සංචිතයට ක්‍රීඩකයන් 12 දෙනෙකු ඇතුලත්.\nකුසල් ජනිත් පෙරේරා / දිල්ෂාන් මුණවීර / සඳුන් වීරක්කොඩි / ධනංජය ද සිල්වා / චතුරංග ද සිල්වා සහ තිසර පෙරේරා ද එම සංචිතයට නම්කර තිබෙනවා.\nලහිරු මඳුෂංක / දසුන් ශානක / අකිල ධනංජය සහ සචිත් පතිරණ සංචිතයේ සෙසු ක්‍රීඩකයන්.\nශාරීරික යෝග්‍යතා වාර්තාවලින් අනතුරුවයි මෙම සංචිතයට බිනුර ප්‍රනාන්දු ද නම්කර ඇත්තේ.\nසංචාරක බංග්ලාදේශ කණ්ඩායම සහ ශ්‍රී ලංකා ක්‍රිකට් සභාපතිවරයාගේ කණ්ඩායම අතර එක්දින පුහුණු තරගය හෙට CCC ක්‍රීඩාංගණයේදී පැවැත්වීමට  නියමිතයි.",
       "URL": "https://www.hirunews.lk/sports/157402/බංග්ලාදේශයට-එරෙහි-එක්දින-පුහුණු-තරගයේ-ශ්‍රී-ලංකා-ක්‍රිකට්-සභාපතිගේ-කණ්ඩායම-නම්-කරයි",
       "Category": "Sports",
       "Parent URL": "https://www.hirunews.lk/sports/all-news.php?pageID=344"
}