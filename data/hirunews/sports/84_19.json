{
       "Source": "hirunews",
       "Timestamp": "Friday, 18 September 2020 - 20:42",
       "Headline": "අකිල ධනංජයගේ තරග තහනම හෙටින් අවසන්",
       "News Content": "පසුගිය වසරේ සැප්තැම්බර් 19 වනදා වසරක තරග තහනමක් පැනවුණු ශ්‍රී ලංකා දඟ පන්දු යවන ක්‍රීඩක අකිල ධනංජයගේ එම තහනම් කාලය හෙටින් අවසන් වනවා.\nඒ අනුව, ඉරියව් පිළිබඳ පරීක්ෂණයකට මුහුණදී සමත් වුවහොත් ඔහුට ජාත්‍යන්තර තරග සඳහා එක්වීමට අවස්ථාව සැලසෙනු ඇති.\n2018 වසරේ දෙසැම්බර් මාසයේදී පළමුවරට ඔහුට තරග තහනමක් පැනවුණු අතර අනතුරුව පැවති පන්දු යැවීමේ ඉරියව් පිළිබඳ පරීක්ෂණයෙන් සමත් වීමෙන් පසු යළි ජාත්‍යන්තර තරග සඳහා එක්වීමට අවස්ථාව හිමිවුණා.\nකෙසේ වෙතත් පසුගිය වසරේ අගෝස්තු මාසයේදී යළි ඔහුගේ ඉරියව්ව පිළිබඳ ගැටලූ මතුවීමත් සමගයි සැප්තැම්බර් මාසයේ වසරක තරග තහනමක් පැනවුණේ.",
       "URL": "https://www.hirunews.lk/sports/250563/අකිල-ධනංජයගේ-තරග-තහනම-හෙටින්-අවසන්",
       "Category": "Sports",
       "Parent URL": "https://www.hirunews.lk/sports/all-news.php?pageID=84"
}