{
       "Source": "hirunews",
       "Timestamp": "Saturday, 31 August 2019 - 13:25",
       "Headline": "ඉන්දීය - කොදෙව් දෙවන ටෙස්ට් තරගය",
       "News Content": "ජැමෙයිකාවේ කිංස්ටන් නුවර පැවැත්වෙන දෙවන ටෙස්ට් තරගයේදී සංචාරක ඉන්දීය පිල බටහිර ඉන්දීය කොදෙව් කණ්ඩායමට එරෙහිව මුල් ඉනිමේ කඩුලු 5 ක් දැවී ලකුණු 264 ක් ලබා සිටිනවා.\nතරගයේ ආරම්භක දිනය වූ ඊයේ කාසියේ වාසිය දිනූ කොදෙව් පිල පළමුවෙන් පන්දුවට පහරදෙන ලෙස ඉන්දීය පිලට ආරාධනා කළා.\nඉන්දීය පිල වෙනුවෙන් නායක විරාට් කෝලි ලකුණු 76 ක් රැස් කළ අතර, මයන්ක් අගර්වාල් ලකුණු 55 ක් රැස් කළා.\nහනුමා විහාරි නොදැවී ලකුණු 42 යි. කොදෙව් පිල වෙනුවෙන් ජේසන් හෝල්ඩර් ලකුණු 39 කට කඩුලු 3 ක් බිඳ හෙලුවා.\nඅද තරගයේ දෙවන දිනයයි.\nකොදෙව් පිල සමඟ පැවති පළමු ටෙස්ට් තරගයෙන් ඉන්දියාව ලකුණු 318 ක දැවැන්ත ජයක් වාර්තාකළා.",
       "URL": "https://www.hirunews.lk/sports/223316/ඉන්දීය-කොදෙව්-දෙවන-ටෙස්ට්-තරගය",
       "Category": "Sports",
       "Parent URL": "https://www.hirunews.lk/sports/all-news.php?pageID=142"
}