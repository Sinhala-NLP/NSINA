{
       "Source": "hirunews",
       "Timestamp": "Sunday, 26 November 2017 - 14:37",
       "Headline": "කෝලියේ ශතකය වර්තා පොත් අලුත් කරයි",
       "News Content": "ශ්‍රී ලංකාව සහ ඉන්දියාව අතර නාග්පූර් හි පැවැත්වෙන දෙවන ටෙස්ට් තරගයේ තුන්වන දිනය අදයි.\nපළමු ඉනිම සඳහා ශ්‍රී ලංකා කණ්ඩායම ලබා ගත් ලකුණු 205ට  පිළිතුරු වශයෙන් මේ වන විට සිය පළමු ඉනිම ක්‍රීඩා කරන ඉන්දීය කණ්ඩායම ඉතා ප්‍රභල තත්වයක පසුවනවා.\nඉන්දීය කණ්ඩායම වෙනුවෙන් මුරලි විජේ සහ චෙටේෂ්වර් පුජාරා ශතක රැස් කිරීමට සමත්වූ අතර මුරලි විජේ ලකුණු 128ක් සහ පුජාරා ලකුණු 143ක් රැස් කිරීමට සමත් වුණා.\nතරඟයේ තුන්වන දිනයේ සවස තේ පානය සඳහා නතරකරන විට ඉන්දීය කණ්ඩායමේ නායක විරාත් කෝලි නොදැවී රැස් කරගෙන සිටි ලකුණු සංඛ්‍යාව 170ක්.\nවිරාත් කෝලි අද වාර්තා කිරීමට සමත්වූ ශතකය ජාත්‍යන්තර ටෙස්ට් පිටියේ ඔහු රැස් කළ 19 වන ශතකය ලෙස වාර්තා පොත් අතරට එක් වනවා.\nමේ අතර කෝලි අද වාර්තා කළ ශතකයත් සමඟ වසරක් තුල වැඩිම ශතක සංඛ්‍යාවක් රැස් කළ ටෙස්ට් නායකයා ලෙස ඉතිහාස ගතවන්නේ මෙම වසරේ ශතක 10ක් වාර්තා කරමින්.\nමීට පෙර එම වාර්තාවට හිමිකම් කිවේ ඕස්ට්‍රේලියානු කණ්ඩායමේ හිටපු නායක රිකී පොන්ටින්.\nඔහු 2006 සහ 2005 යන වසර වලදී ශතක 09 බැගින් රැස් කිරීමට සමත් වුණා.",
       "URL": "https://www.hirunews.lk/sports/176966/කෝලියේ-ශතකය-වර්තා-පොත්-අලුත්-කරයි",
       "Category": "Sports",
       "Parent URL": "https://www.hirunews.lk/sports/all-news.php?pageID=278"
}