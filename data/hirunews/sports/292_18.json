{
       "Source": "hirunews",
       "Timestamp": "Wednesday, 04 October 2017 - 19:09",
       "Headline": "පකිස්ථානයට එරෙහි එක්දින තරගාවලියෙන් මාලිංග ඉවතට",
       "News Content": "පකිස්ථානය සමග පැවැත්වෙන එක්දින තරගාවලියට ලසිත් මාලිංග සහභාගී නොවන බව ක්‍රිකට් ආරංචි මාර්ග පවසනවා.\nමෙම තරගාවලියෙන් තමා ඉවත් කරන ලෙසට මාලිංගගෙන් ඉල්ලීමක් ලැබී නොමැති බවයි වාර්තා වන්නේ.\nතේරීම් කමිටුව විසින් මෙම තීරණයට එළඹ ඇතැයි ද සඳහන්.\nසංචාරක ශ්‍රී ලංකා කණ්ඩායම සහ පකිස්ථානය අතර තරග 5 කින් සමන්විත එක්දින තරගාවලිය එක්සත් අරාබි එමීර් රාජ්‍යයේදී පැවැත්වීමට නියමිතයි.\nමේ අතර පකිස්ථානය සමග පැවැත්වෙන දෙවන ටෙස්ට් ක්‍රිකට් තරගයෙන් ද ඇන්ජෙලෝ මැතිව්ස් ඉවත්කර තිබෙනවා.\nඒ ආබාධ තත්වයකට පත්ව සිටින ඔහු මෙතෙක් සුව අතට පත් නොවීම හේතුවෙන්.\nමීට පෙර විශ්වාසය පළ කෙරුනේ දෙවන ටෙස්ට් තරගයට මැතිව්ස්ට සහභාගී වීමට හැකිවනු ඇති බවටයි.\nකෙසේවෙතත් ඔහුට ඊට සහභාගී විය නොහැකි බව කණ්ඩායම් කළමණාකාරීත්වය තහවුරු කර තිබෙනවා.",
       "URL": "https://www.hirunews.lk/sports/172607/පකිස්ථානයට-එරෙහි-එක්දින-තරගාවලියෙන්-මාලිංග-ඉවතට",
       "Category": "Sports",
       "Parent URL": "https://www.hirunews.lk/sports/all-news.php?pageID=292"
}