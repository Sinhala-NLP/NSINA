{
       "Source": "hirunews",
       "Timestamp": "Monday, 15 April 2013 - 13:30",
       "Headline": "වාර්ෂික මහ සභා රැස්වීම හෙට.",
       "News Content": "ඉතිහාසයේ පළමු වතාවට ක්‍රිකට් පාලක මණ්ඩලය සඳහා නිලධාරීන් තෝරාගැනීමට රහස් ඡන්ද විමසීමක් පැවැත්වීමට තීරණය කර තිබෙනවා.  එය හෙට පැවැත්වෙන ශ්‍රී ලංකා ක්‍රිකට් ආයතන වාර්ෂික මහ සභා රැස්වීමේදී සිදුකිරීමට නියමිතයි. ශ්‍රී ලංකා ක්‍රිකට් ආයතනයේ වැඩ බලන ප්‍රධාන විධායක නිලධාරී ඈෂ්ලි ද සිල්වා මේ බව සඳහන් කළා. නව ක්‍රීඩා පනතට අනුව මෙම ඡන්ද විමසීම පැවැත්වෙන අතර එහි ඡන්ද මධ්‍යස්ථානය ලෙස බණ්ඩාරනායක ජාත්‍යන්තර සම්මන්ත්‍රණ ශාලාව යොදාගැනීමට නියමිත බවයි වාර්තාවන්නේ. මීට පෙර ශ්‍රී ලංකා ක්‍රිකට් ආයතනයේදී අදාළ ඡන්ද විමසීම පැවැත්වීමට නියමිතව තිබුණද අවසන් මොහොතේ එය වෙනස් කිරීමට තීරණය කළ බවයි ඔහු  කියා සිටියේ. ශ්‍රී ලංකා ක්‍රිකට් ආයතනයේ නව සභාපතිවරයා ලෙස ජයන්ත ධර්මදාස මේ වනවිට නම් කර අවසන්.",
       "URL": "https://www.hirunews.lk/sports/57200/වාර්ෂික-මහ-සභා-රැස්වීම-හෙට",
       "Category": "Sports",
       "Parent URL": "https://www.hirunews.lk/sports/all-news.php?pageID=541"
}