{
       "Source": "hirunews",
       "Timestamp": "Thursday, 21 September 2017 - 11:29",
       "Headline": "පානදුර ක්‍රීඩා සමාජයේ නිලධාරීන්ගෙන් චෝදනාවක්",
       "News Content": "පානදුර ක්‍රීඩා සමාජය සහ කළුතර කය වර්ධන කවය අතර පැවති ප්‍රිමියර් ලීග් \\'බී\\' කාණ්ඩයේ තෙදින ක්‍රිකට් තරගයේදී තම ක්‍රීඩකයන්ගෙන් කිසිදු විනය විරෝධී ක්‍රියාවක් සිදු නොවුණු බව පානදුර ක්‍රීඩා සමාජය පවසනවා.\nඔවුන් වැඩිදුරටත් පවසන්නේ ක්‍රීඩාවේ ජීව ගුණය විනාශ කළ බවට චෝදනා කරමින් තම ක්‍රීඩකයන්ට පැනවූ තරග තහනමට එරෙහිව ශ්‍රී ලංකා ක්‍රිකට් ආයතනයට අභියාචනයක් ඉදිරිපත් කරන බවයි.\nපානදුර ක්‍රිඩා සමාජය සහ කළුතර කායවර්ධන කණ්ඩායම් අතර පැවති තෙදින ක්‍රිකට් තරගයේදී වාර්තාවූ අසාමාන්‍ය සිදුවීම් පිලිබඳ සොයා බැලීමට පත්කළ නීතීඥ අසේල රැකවගේ ප්‍රධානත්වයෙන් යුතු ත්‍රිපුද්ගල කමිටුවේ සොයාගැනීම් මත පදනම්ව කණ්ඩායම් දෙකේම ක්‍රීඩකයන්ට සහ පුහුණුකරුවන්ට තරග තහනම් පනවන්නට ශ්‍රී ලංකා ක්‍රිකට් ආයතනය පියවර ගත්තා.\nපානදුර ක්‍රීඩා සමාජයේ නිලධාරීන් ප්‍රවෘත්ති සාකච්ඡාවක් කැඳවමින් පැවසුවේ මෙම විමර්ශන කමිටුවේ අවසන් සැසිය පවත්වා තිබෙන්නේ සිය සහභාගීත්වයෙන් තොරව බවයි.",
       "URL": "https://www.hirunews.lk/sports/171451/පානදුර-ක්‍රීඩා-සමාජයේ-නිලධාරීන්ගෙන්-චෝදනාවක්",
       "Category": "Sports",
       "Parent URL": "https://www.hirunews.lk/sports/all-news.php?pageID=296"
}