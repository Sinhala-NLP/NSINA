{
       "Source": "hirunews",
       "Timestamp": "Friday, 26 April 2013 - 19:38",
       "Headline": "අයි.පී.එල්. අස්සේ 40ක් අත්අඩංගුවට.",
       "News Content": "ඉන්දීය ප්‍රිමියර් ලීග් තරගාවලියේ 35 වන තරගය අද (26) පැවැත්වෙන්නේ කොල්කටා නයිට් රයිඩර්ස් සහ කිංග්ස් ඉලෙවන් පන්ජාබ් කණ්ඩායම් අතරයි. මේ අතර, ඊයේ පැවැති චෙන්නායි සහ හයිද්‍රාබාද් කණ්ඩායම් අතර තරගයේ දී ශ්‍රී ලංකාවට එරෙහි විරෝධයක නිරතවීමට සූදානම් වූ 40 දෙනෙකු ඉන්දීය ආරක්ෂක අංශ අත්අඩංගුවට ගෙන තිබෙනවා. නිදහස් ඊලාම් රාජ්‍යයක් සදහා වූ ශිෂ්‍ය ව්‍යාපාරය නැමැති එම සංවිධානයට මූලිකත්වය ලබාදී ඇත්තේ වී. ප්‍රභාකරන් නැමැති අයෙක්. ඔහු ඇතුළු පිරිස ශ්‍රී ලංකා විරෝධී පාඨ රැගත් ටී - ෂර්ට් හැද අදාළ විරෝධය දැක්වීමට සූදානම් වී සිටියා. කෙසේ වෙතත්, ඔවුන් 40 දෙනා තරගය නැරඹීමට ලබා ගත් ප්‍රවේශ පත්‍ර ද සමග අත්අඩංගුවට ගෙන ඇති බවයි ඉන්දීය වාර්තා සඳහන් කළේ.",
       "URL": "https://www.hirunews.lk/sports/57872/අයි-පී-එල්-අස්සේ-40ක්-අත්අඩංගුවට",
       "Category": "Sports",
       "Parent URL": "https://www.hirunews.lk/sports/all-news.php?pageID=539"
}