{
       "Source": "hirunews",
       "Timestamp": "Saturday, 29 June 2013 - 12:23",
       "Headline": "ඇෆ්ගනිස්ථානයට අයි.සී.සී. හවුල්කාර සාමාජිකත්වය.",
       "News Content": "ඇෆ්ගනිස්ථානයට අන්තර් ජාතික ක්‍රිකට් සම්මේලනයේ ඇසෝසියේට් නොහොත් හවුල්කාර සාමාජිකත්වය පිරිනමා තිබෙනවා. ඒ අනුව ජාත්‍යන්තර සම්මේලනයේ හවුල්කාර සාමාජිකත්වය පිරිනැමුණු 38 වන රට වන්නේ ඇෆ්ගනිස්ථානයයි. ඒ සමගම අන්තර් ජාතික ක්‍රිකට් සම්මේලනය විසින් ඇෆ්ගනිස්ථානයේ ක්‍රිකට් සංවර්ධනය සඳහා වාර්ෂිකව ලබාදෙන ඩොලර් හත් ලක්ෂයක ආධාර මුදල ඩොලර් 8 ලක්ෂ 50,000 දක්වා ඉහළ නැංවෙනු ඇති. 2001 වසරේ දී අයි.සී.සී. අනුබද්ධ සාමාජිකත්වය හිමි වූ ඇෆ්ගනිස්ථානයට 2011 ලෝක කුසලාන අවසන් තරග සඳහා අවස්ථාව අහිමි වූයේ කෙන්යාව ලකුණු රැස් කිරීමේ වේගය අතින් ඔවුන්ට වඩා ඉදිරියෙන් සිටින නිසයි. කෙසේ නමුත් ඒ සමග ඇෆ්ගනිස්ථානයට එක්දින ජාත්‍යන්තර තරගවලට සහභාගිවීමේ අවස්ථාව හිමි වුණා. ඇෆ්ගනිස්ථානය 2010 සහ 2012 විස්සයි විස්ස ලෝක කුසලාන තරගාවලිය සඳහා ද සහභාගි වී තිබෙනවා.",
       "URL": "https://www.hirunews.lk/sports/61999/ඇෆ්ගනිස්ථානයට-අයි-සී-හවුල්කාර-සාමාජිකත්වය",
       "Category": "Sports",
       "Parent URL": "https://www.hirunews.lk/sports/all-news.php?pageID=527"
}