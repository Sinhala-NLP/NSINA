{
       "Source": "hirunews",
       "Timestamp": "Monday, 08 June 2015 - 20:21",
       "Headline": "කෝලිගේ ඉන්දීය පිළ බංගලි රටට",
       "News Content": "කෙටි ක්‍රිකට් චාරිකාවක් සඳහා විරාට් කෝලිගේ නායකත්වයෙන් යුත් ඉන්දීය පිල අද (08)  බංග්ලාදේශයට පැමිණියා. ඔවුන් එහිදී ටෙස්ට් තරඟයට සහ එක්දින තරඟ 3 කට සහභාගි වීමට නියමිතයි. මහේන්ද්‍ර සිං දෝනි  ඕස්ට්‍රේලියානු සංචාරය අතරතුර ටෙස්ට් නායකත්වයෙන් ඉවත් වීමෙන් අනතුරුව, පූර්ණකාලීන නායකයා ලෙස විරාට් කෝලි සහභාගි වන ප්‍රථම තරඟාවලිය මෙයයි. 2013 වසරේ මාර්තු මාසයෙන් පසු හර්බජන් සිං ප්‍රථම වරට මෙම තරඟාවලියේදී ඉන්දීය පිලට එක්වනවා. බංග්ලාදේශය සමඟ මෙතෙක් පැවති ටෙස්ට් තරඟ 7 කින් 6 ක් ඉන්දියාව ජයගෙන ඇති අතර, අනෙක් තරඟය ජයපැරදුරමකින් තොරව අවසන් වුණා. ඉන්දියාව සහ බංග්ලාදේශය අතර පළමු ටෙස්ට් තරඟය ෆටුල්ලා හිදී බදාදා ආරම්භ වීමට නියමිතයි.",
       "URL": "https://www.hirunews.lk/sports/111002/කෝලිගේ-ඉන්දීය-පිළ-බංගලි-රටට",
       "Category": "Sports",
       "Parent URL": "https://www.hirunews.lk/sports/all-news.php?pageID=465"
}