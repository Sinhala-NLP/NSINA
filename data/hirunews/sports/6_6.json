{
       "Source": "hirunews",
       "Timestamp": "Thursday, 31 August 2023 - 18:32",
       "Headline": "බංග්ලාදේශයෙන් ශ්‍රී ලංකාවට ලකුණු 165 ක ඉලක්කයක්",
       "News Content": "ආසියානු කුසලාන තරගාවලියේ B කාණ්ඩය යටතේ පැවැත්වෙන පළමු තරගය ශ්‍රී ලංකා කණ්ඩායම හා බංග්ලාදේශ කණ්ඩායම අතර අද (31) මහනුවර පල්ලේකැලේ ජාත්‍යන්තර ක්‍රිකට් ක්‍රීඩාංගණයේදී පැවැත්වෙනවා.\nඅද පළමු තරගයේ කාසියේ වාසිය දිනා ගැනීමට බංග්ලාදේශ කණ්ඩායම සමත් වුණු අතර බංග්ලාදේශ නායක ශකීබ් අල් හසන් පළමුව පන්දුවට පහරදීමට තීරණය කළා.\nඔවුන් පන්දු වාර 42 යි පන්දු 4 දී සියළු දෙනාම දැවී ලකුණු 164 ක් ලබා ගත්තා.\nමේ අනුව අද තරගයෙන් ජය ගැනීමට ශ්‍රී ලංකා කණ්ඩායම ලකුණු 165 ක් ලබා ගත යුතු වෙනවා.\nබංග්ලාදේශ කණ්ඩායම වෙනුවෙන් Najmul Hossain Shanto ලකුණු 89 , Towhid Hridoy ලකුණු 20 ක් ද ලබා ගත්තා.\nපන්දු යැවීමේ දි මහීෂ පතිරණ 04, දසුන් ශානක 01, මහීෂ් තීක්ෂණ 02 , ධනංනජය ද සිල්වා 01 , දුනිත් වෙල්ලාලගේ 01 බැගින් බංග්ලාදේශ කණ්ඩායමේ කඩුලු ලබා ගත්තා.\nඒ අනුව ශ්‍රී ලංකා කණ්ඩායමට ලකුණු 165 ක ඉලක්කයක් හිමි වුණා.",
       "URL": "https://www.hirunews.lk/sports/346742/බංග්ලාදේශයෙන්-ශ්‍රී-ලංකාවට-ලකුණු-165-ක-ඉලක්කයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=6"
}