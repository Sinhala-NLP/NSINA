{
       "Source": "hirunews",
       "Timestamp": "Wednesday, 11 March 2015 - 17:11",
       "Headline": "සිංහයෝ එකකින් උඩට",
       "News Content": "සුපිරි පිතිකරු කුමාර් සංගක්කාර ලෝක ක්‍රිකට් ඉතිහාසය අලුතින් ලියමින් ස්කොට්ලන්තයට එරෙහි තරගය ලකුණු 148 කින් ජය ගැනීමත් සමග ශ්‍රී ලංකාව \\\"ඒ\\\" කාණ්ඩයේ දෙවන ස්ථානයට පත්වෙයි. කාසියේ වාසිය දිනු ශ්‍රී ලංකාව පළමුව පන්දුවට පහර දීමට තීරණය කළා. ඒ අනුව නියමිත  පන්දු වාර 50  අවසන ලකුණු 363ක් රැස්කළේ  කඩුළු 9 ක්  දැවීමෙන්.\nඑක්දින තරගාවලියක  අඛණ්ඩව ශතක 4 ක් රැස් කල සංගා තමන් එක පෙළ ට ලබාගත් ශතක තුනේ  වාර්තාව ද අලුත් කළේය. සංගා  අද හයේ පහර 4ක් හා හතරේ පහර 13 ක් සමගින් ස්කොට්ලන්තයට එරෙහිව ලකුණු 124 ක් ලබා ගත්තා . තිලකරත්න දිල්ෂාන් ද තම වගකීම ඉටුකළේ ලකුණු 104 ක් හිමි කර ගනිමින්. ඇන්ජිලෝ මැතිව්ස් ලකුණු 51යි.\nඉලක්කය ලුහු බැන්ද ස්කොට්ලන්ත පිතිකරුවන් පන්දු වාර 43 යි පන්දුවක දී ලකුණු 215 කට දවා ගැනීමට ශ්‍රී ලංකාව සමත් වුණා.\nසංගා මෙහි  දී  කඩුළු  රකින්නා  ලෙසින් ලෝක කුසලාන ඉතිහාස යේ වැඩිම දවා ගැනීම්  සංඛ්‍යාවට ද දායක උනා. තරග 36 ක දී දවා ගැනීම් 54 යි.  ඕස්ට්‍රේලියාවේ අද පවතී තරගයේ වීරයා බවට පත් වුයේ ද කුමාර් සංගක්කාරයි.",
       "URL": "https://www.hirunews.lk/sports/105271/සිංහයෝ-එකකින්-උඩට",
       "Category": "Sports",
       "Parent URL": "https://www.hirunews.lk/sports/all-news.php?pageID=482"
}