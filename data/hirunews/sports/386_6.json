{
       "Source": "hirunews",
       "Timestamp": "Monday, 05 September 2016 - 13:36",
       "Headline": "ඕස්ට්‍රේලියාවේ තවත් ක්‍රීඩකයන් දෙදෙනෙකු හැලේ",
       "News Content": "ශ්‍රී ලංකාව සමඟ පැවැත්වෙන විස්සයි විස්ස තරඟාවලිය සඳහා  ඕස්ට්‍රේලියානු කණ්ඩායමේ ක්‍රිස්ලින් සහ එරන් ෆින්ච් ක්‍රීඩා නොකරන ක්‍රික් ඉන්ෆෝ  වෙබ් අඩවිය සඳහන් කළා.\nඒ, ඊයේ නිමාවට පත්වූ එක්දින  තරඟාවලියේදි ඔවුන් විවිධ ආබාධයන්ට ලක්වීම හේතුවෙන්.\nමීට අමතරව ෂෝන් මාෂ්, නේදන් කෝල්ටන් ද  ඕස්ට්‍රේලියානු විස්සයි විස්ස සංචිතයට එක් කර නැහැ.\nෂෝන් මාෂ්ගේ ඇඟිල්ලක සිදුවූ බිඳීමක් හේතුවෙන් ඔහු විස්සයි විස්ස තරඟාවලියට ක්‍රීඩා නොකරන අතර පිටකොන්දේ ඇතිවූ ආබාධයක් හේතුවෙන් නේදන් කෝල්ටන් විස්සයි විස්ස තරඟාවලිය සඳහා ක්‍රීඩා නොකරනු ඇති.\nප්‍රබල පිතිකරුවන් රැසක් මෙලෙස ආබාධයන්ට ලක්වීම නිසා විස්සයි විස්ස තරඟාවලියට සහභාගිවන  ඕස්ට්‍රේලියානු කණ්ඩායම දුර්වල මට්ටමක පසුවන බව ක්‍රීඩා විචාරකයින් සඳහන් කළා.\nශ්‍රී ලංකාව සමඟ පැවැත්වෙන පළමු විස්සයි විස්ස තරඟය හෙට පල්ලෙකැලේ ක්‍රිඩාංගණයේ ආරම්භ වන අතර අනෙක් තරඟය ලබන 9 වනදා පැවැත්වෙන්නේ කොළඹ ආර්. ප්‍රේමදාස ක්‍රීඩාංගණයේදියි.",
       "URL": "https://www.hirunews.lk/sports/142282/ඕස්ට්‍රේලියාවේ-තවත්-ක්‍රීඩකයන්-දෙදෙනෙකු-හැලේ",
       "Category": "Sports",
       "Parent URL": "https://www.hirunews.lk/sports/all-news.php?pageID=386"
}