{
       "Source": "hirunews",
       "Timestamp": "Sunday, 19 March 2017 - 7:16",
       "Headline": "දෙවන ටෙස්ට් තරගයේ අවසන් දිනය නොමිලේ නැරඹීමට අවස්ථාව",
       "News Content": "සංචාරක බංග්ලාදේශ කණ්ඩායම සහ ශ්‍රී ලංකාව අතර දෙවන ටෙස්ට් ක්‍රිකට් තරගයේ අවසන් දිනය අදයි.\nකොළඹ පී සරා ඕවල් ක්‍රීඩාංගණයේ පැවැත්වෙන මෙම තරගය අද දිනයේදී නොමිලේ නැරඹීමට ප්‍රේක්ෂකයන්ට අවස්ථාව හිමිවනවා.\nමෙම තරගය බංග්ලාදේශ කණ්ඩායමේ සියවන ටෙස්ට් තරගය බැවින් එය ජයග්‍රහණය කිරීම ඔවුන්ගේ අපේක්ෂාවයි.\nඑබැවින් මෙම තරගය ඉතා තීරණාත්මක බැවින් ශ්‍රී ලංකා කණ්ඩායම ධෛර්යමත්  කිරීම සඳහා පැමිණෙන ලෙසටයි ශ්‍රී ලංකා ක්‍රිකට් ආයතනය ඉල්ලා සිටින්නේ.\nබංග්ලාදේශය සහ ශ්‍රී ලංකාව අතර දෙවන ටෙස්ට් ක්‍රිකට් තරගයේ ඊයේ දිනය නිමාවන විට සිය දෙවන ඉනිම වෙනුවෙන් පන්දුවට පහරදෙමින් සිටින ශ්‍රී ලංකා කණ්ඩායම කඩුලු 8 ක් දැවී ලකුණු 268 ක් රැස්කරගෙන සිටිනවා.\nදිල්රුවන් පෙරේරා ලකුණු 26 ක් සහ සුරංග ලක්මාල් ලකුණු 16 ක් ලබා නොදැවී ක්‍රීඩා කරනවා.\nදිමුත් කරුණාරත්න සිය 5 වන ටෙස්ට්  ශතකය ලබාගත්තා.\nශකීබ් අල් හසන්ගේ පන්දුවකට සොවුම්ය සර්කාර් අතට උඩ පන්දුවක් ලබාදෙමින් ඔහු දැවී යන විට ලබා සිටි ලකුණු සංඛ්‍යාව 126 ක්. කුසල් මෙන්ඩිස් 36 යි.\nඋපුල් තරංග ලකුණු 26 කට දැවීගියා. ශ්‍රී ලංකා පළමු ඉනිම සියලුදෙනා දැවී 338 යි. බංග්ලාදේශය පළමු ඉනිම සඳහා ලකුණු 467 ක් ලබාගත්තා.",
       "URL": "https://www.hirunews.lk/sports/157194/දෙවන-ටෙස්ට්-තරගයේ-අවසන්-දිනය-නොමිලේ-නැරඹීමට-අවස්ථාව",
       "Category": "Sports",
       "Parent URL": "https://www.hirunews.lk/sports/all-news.php?pageID=345"
}