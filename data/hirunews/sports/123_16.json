{
       "Source": "hirunews",
       "Timestamp": "Tuesday, 17 December 2019 - 9:11",
       "Headline": "දැඩි රැකවල් මැද ශ්‍රී ලංකා ටෙස්ට් කණ්ඩායම කරච්චි නුවරට",
       "News Content": "පාකිස්ථානයේ තරඟ සංචාරයක නිරතව සිටින ශ්‍රී ලංකා ටෙස්ට් ක්‍රිකට් කණ්ඩායම ඊයේ කරච්චි නුවරට පැමිණියා.\nඒ පාකිස්ථාන සමඟ ලබන 19 වනදා ආරම්භ වන දෙවන ටෙස්ට් තරඟයට සහභාගී වීම සඳහා.\nකරච්චි නුවරට පැමිණි ශ්‍රී ලංකා කණ්ඩායමට දැඩි ආරක්ෂාවක් ලබාදීමට එරට ආරක්ෂක අංශ කටයුතු කර තිබුණා.\nදෙරට අතර පැවති පළමු ටෙස්ට් තරඟය රාවල්පිණ්ඩි හිදී පැවැත්වුණ එම අතර තරඟය අවසන් වුණේ ජය පරාජයෙන් තොරවයි.\n2009 වසරේ ලාහෝර් නුවරදී ශ්‍රී ලංකා කණ්ඩායමට එල්ලවූ ත්‍රස්ත ප්‍රහාරයෙන් පසු ටෙස්ට් තරඟාවලියක් සඳහා විදෙස් කණ්ඩායමක් පාකිස්ථානයේ සංචාරයක යෙදෙන්නේ වසර 10කට පසුවයි.",
       "URL": "https://www.hirunews.lk/sports/230416/දැඩි-රැකවල්-මැද-ශ්‍රී-ලංකා-ටෙස්ට්-කණ්ඩායම-කරච්චි-නුවරට",
       "Category": "Sports",
       "Parent URL": "https://www.hirunews.lk/sports/all-news.php?pageID=123"
}