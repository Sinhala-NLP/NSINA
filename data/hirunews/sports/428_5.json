{
       "Source": "hirunews",
       "Timestamp": "Wednesday, 10 February 2016 - 17:34",
       "Headline": "වැඩිම රන් පදක්කම් දිනු මැතිව් අබේසිංහගෙන් නව වාර්තාවක්",
       "News Content": "දකුණු ආසියානු ක්‍රීඩා උළෙලේදී වැඩිම රන් පදක්කම් හිමිකර ගනිමින් මැතිව් අබේසිංහ නව වාර්තාවක් පිහිටුවා තිබෙනවා.\nඒ 1991 වසරේ දකුණු ආසියානු ක්‍රීඩා උළෙලේදී ජුලියෑන් බෝලින් තබා තිබු වාර්තාව බිඳ හෙළමින්.\nමැතිව් අබේසිංහ මෙවර දකුණු ආසියානු තරගාවලියේදී මේවන විට ලබාගෙන ඇති රන් පදක්කම් සංඛ්‍යාව 7 ක්.\nඔහු අද දිනයේ මීටර් 400 මිශ්‍ර ආර පිහිනුම් ඉසව්වෙන් සහ මීටර් 100 නිදහස් ආර ඉසව්වෙන් රන් පදක්කම් දිනාගත්තා.\nඑමෙන්ම මීට පෙර පිහිනුම් තරග නියෝජනය කල මැතිව් අබේසිංහ විසින් නිදහස් ආර මීටර් 200ල 50 සහ සමනල ආර මීටර් 100 මෙන්ම ඒක පුද්ගල මීටර් 400 ඉසව්වන්ගේ රන් පදක්කම් හිමිකර ගත්තා.\nමැතිව් අබේසිංහ රන් පදක්කම් දිනාගත් තවත් පිහිනුම් තරගයක් වුයේ මීටර් 100 සහය පිහිනුම් තරගාවලියයි.\nමෙවර තරගාවලියේ මේවන විට ශ්‍රී ලංකාවට හිමිව ඇති සමස්ත පදක්කම් සංඛ්‍යාව 113 ක්. රන් 20 ක් / රිදී 41 ක් සහ ලෝකඩ 52 ක් ඊට අයත්.\nසමස්ත පදක්කම් සටහනේ පෙරමුණේ ඉන්දියාව පසුවන්නේ පදක්කම් 164 ක් හිමිකර ගනිමින්.",
       "URL": "https://www.hirunews.lk/sports/125928/වැඩිම-රන්-පදක්කම්-දිනු-මැතිව්-අබේසිංහගෙන්-නව-වාර්තාවක්",
       "Category": "Sports",
       "Parent URL": "https://www.hirunews.lk/sports/all-news.php?pageID=428"
}