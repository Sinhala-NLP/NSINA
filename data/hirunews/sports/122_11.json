{
       "Source": "hirunews",
       "Timestamp": "Tuesday, 24 December 2019 - 7:19",
       "Headline": "පාකිස්තානයේ ජාත්‍යන්තර තරඟ මින් ඉදිරියට රට තුළම",
       "News Content": "මින් ඉදිරියට පාකිස්තානය දේශීය වශයෙන් පැවැත්විය යුතු ජාත්‍යන්තර ක්‍රිකට් තරඟ තම රට තුළම පැවැත්වීමට කටයුතු කරන බව පාකිස්තාන ක්‍රිකට් පාලක මණ්ඩලයේ සභාපති එෂාන් මානි පවසනවා.\nශ්‍රී ලංකාව සමඟ පැවති සාර්ථක ටෙස්ට් තරගාවලියෙන් පසු ඔහු මේ බව ප්‍රකාශ කර තිබෙනවා.\nශ්‍රී ලංකා පිළ මෙලෙස පාකිස්තානය සමඟ එරට තුළ දී ටෙස්ට් තරගාවලියකට සහභාගි වූයේ 2009 වසරෙන් පසු ප්‍රථම වතාවටයි.\nපාකිස්තාන ක්‍රිකට් පාලක මණ්ඩල සභාපතිවරයා වැඩිදුරටත් සඳහන් කළේ බංග්ලාදේශ පිළේ මීළඟ ටෙස්ට් සංචාරය ක්‍රියාත්මක නොවීමට හේතුවක් නොමැති බවයි.\nකිසිදු ජාත්‍යන්තර කණ්ඩායමකට දැන් පාකිස්තානයේ සංචාරය නොකිරීමට නිදහසට කරුණක් නොමැති බව පාකිස්තාන ක්‍රිකට් පිළේ ප්‍රධාන පුහුණුකරු මිස්බා උල් හක් ද ප්‍රකාශ කළා.",
       "URL": "https://www.hirunews.lk/sports/230848/පාකිස්තානයේ-ජාත්‍යන්තර-තරඟ-මින්-ඉදිරියට-රට-තුළම",
       "Category": "Sports",
       "Parent URL": "https://www.hirunews.lk/sports/all-news.php?pageID=122"
}