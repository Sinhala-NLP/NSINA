{
       "Source": "hirunews",
       "Timestamp": "Monday, 13 June 2022 - 7:15",
       "Headline": "දකුණු අප්‍රිකානු පිල ජයගනී",
       "News Content": "ඉන්දියාව සමඟ පැවති දෙවන පන්දු වාර විස්ස ක්‍රිකට් තරගය කඩුලු හතරකින් ජයගැනීමට සංචාරක දකුණු අප්‍රිකානු පිල ඊයේ සමත් වුණා.\nතරගයේ කාසියේ වාසිය දිනූ දකුණු අප්‍රිකානු නායකයා පළමුව පන්දුවට පහරදීමට ඉන්දියාවට ආරාධනා කළා.\nඒ අනුව ඉන්දීය කණ්ඩායම නියමිත පන්දු වාර විස්ස අවසානයේදී කඩුලු හයක් දැවී ලකුණු 148 ක් රැස් කළා.\nපිළිතුරු ඉනිම ක්‍රීඩා කළ දකුණු අප්‍රිකානු පිල පන්දු වාර 18 යි පන්දු 2 ක් තුළ ජයග්‍රාහී සීමාව පසුකර ගියේ කඩුලු හයක් පමණක් දැවී තිබියදියි.\nදෙරට අතර විස්සයි විස්ස තරග පහක් පැවැත්වෙන අතර, පළමු තරගයේ ජය වාර්තාකළේද දකුණු අප්‍රිකාවයි.",
       "URL": "https://www.hirunews.lk/306976/දකුණු-අප්‍රිකානු-පිල-ජයගනී",
       "Category": "Sports",
       "Parent URL": "https://www.hirunews.lk/sports/all-news.php?pageID=19"
}