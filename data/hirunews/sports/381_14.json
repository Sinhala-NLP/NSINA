{
       "Source": "hirunews",
       "Timestamp": "Thursday, 29 September 2016 - 19:12",
       "Headline": "ජාතික මහා ක්‍රීඩා උළෙලට මහඇමති විග්නේෂ්වරන් නැහැ",
       "News Content": "ක්‍රීඩා අමාත්‍යාංශය සහ ක්‍රීඩා සංවර්ධන දෙපාර්තමේන්තුව එක්ව සංවිධාන කරන 42 වන ජාතික මහා ක්‍රීඩා උළෙල යාපනය - දොරෙයිඅප්පා ක්‍රීඩාංගණයේදි අද (29) ආරම්භ වුණා.\nදින 04ක් පුරා පැවැත්වෙන මෙම ක්‍රීඩා උළෙල අවසන් වන්නේ ලබන මස 02 වැනිදායි.\n1967 වසරේදී ආරම්භ කරනු ලැබූ ජාතික මහා ක්‍රීඩා උළෙල යාපනය දිස්ත්‍රික්කය කේන්ද්‍ර කර ගනිමින් පැවැත්වෙන පළමු අවස්ථාව මෙයයි.\nමෙම සමාරම්භක උත්සවය සඳහා උතුර පළාත් ප්‍රධාන අමාත්‍ය සී.වී.විග්නේෂ්වරන්ට ආරාධනා කර තිබුණද, ඔහු ඊට සහභාගි නොවීම කැපී පෙනුණා.",
       "URL": "https://www.hirunews.lk/sports/144108/ජාතික-මහා-ක්‍රීඩා-උළෙලට-මහඇමති-විග්නේෂ්වරන්-නැහැ",
       "Category": "Sports",
       "Parent URL": "https://www.hirunews.lk/sports/all-news.php?pageID=381"
}