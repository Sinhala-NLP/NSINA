{
       "Source": "hirunews",
       "Timestamp": "Tuesday, 16 February 2016 - 19:13",
       "Headline": "සොඳුරු මතකයක් තබමින් දකුණු ආසියානු ක්‍රීඩා උළෙල අවසන්",
       "News Content": "ඉන්දියාවේ - ඇසෑම් හි ඉන්දිරා ගාන්ධි ක්‍රීඩාංගණයේදී පසුගිය පස්වනදා ආරම්භ වූ 12 වන දකුණු ආසියානු ක්‍රීඩා උළෙල අද අවසන් වන්නේ ශ්‍රී ලංකා ඉතිහාසයට නොමැකෙන මතක සටහනක් තබමින්.\nශ්‍රී ලංකා ඉතිහාසයේ වැඩිම දකුණු ආසියානු පදක්කම් සංඛ්‍යාවක් ලබාගත් ක්‍රීඩා උළෙල මෙය වන අතර, සමස්ත තරඟාවලියේදී ශ්‍රී ලංකාව දෙවන තැනට පත්වුණේ රන් පදක්කම් 25ක්, රිදී පදක්කම් 63 ක් සහ ලෝකඩ පදක්කම් 98 ක් සමඟ පදක්කම් 186 ක් හිමිකරගනිමින්. ර\nන් පදක්කම් 188 ක්, රිදී පදක්කම් 90 ක් සහ ලෝකඩ පදක්කම් 30 ක් ලබා පදක්කම් 308 ක් හිමිකරගත් ඉන්දියාවට පළමු තැන හිමිවුණා.\nමෙවර තරඟාවලියේ තුන්වන ස්ථානය පදක්කම් 106 ක් ලබාගත් පාකිස්ථානය දිනාගත්තා.\nමීට පෙර 2006 වසරේ පැවති 10 වන සාක් ක්‍රීඩා උළෙලේදී ශ්‍රී ලංකාව රන් පදක්කම් 37 ක්, රිදී පදක්කම් 63 ක් සහ ලෝකඩ පදක්කම් 78 ක් සමඟින් පදක්කම් 178 ක් දිනාගෙන තිබෙනවා.\nදකුණු ආසියානු ක්‍රීඩා උළෙලේ සමාප්ති උත්සවය මේ වනවිට ඉන්දිරා ගාන්ධි ක්‍රීඩාංගණයේදී ආරම්භ වී ඇති බව ඉන්දීය මාධ්‍ය වාර්තා කළා.",
       "URL": "https://www.hirunews.lk/126426/සොඳුරු-මතකයක්-තබමින්-දකුණු-ආසියානු-ක්‍රීඩා-උළෙල-අවසන්",
       "Category": "Sports",
       "Parent URL": "https://www.hirunews.lk/sports/all-news.php?pageID=427"
}