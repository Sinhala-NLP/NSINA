{
       "Source": "hirunews",
       "Timestamp": "Sunday, 17 May 2015 - 19:34",
       "Headline": "සිබ්බාබ්වේ පිළේ පාකිස්තාන සංචාරය තහවුරුයි",
       "News Content": "පාකිස්තානයේ පැවැත්වෙන ක්‍රිකට් තරගාවලිවලට සහභාගි වන බව සිම්බාබ්වේ ක්‍රිකට් බලධාරීන් අද (17) තහවුරු කළා. ඒ, දින කිහිපයක් පුරා පැවැති සාකච්ඡාවකින් අනතුරුවයි.\nසිම්බාබ්වේ ක්‍රිකට් කණ්ඩායම පාකිස්තානයේ සංචාරය කිරීම පිළිගත නොහැකි අවදානමක් බව ජාත්‍යන්තර ක්‍රිකට් ක්‍රීඩකයන්ගේ සම්මේලනය මීට පෙර කියා සිටියා. 2009 වසරේදී ශ්‍රී ලංකා ක්‍රිකට් කණ්ඩායමට ලාහෝර් නුවර දී එල්ල වූ ත්‍රස්ත ප්‍රහාරයෙන් අනතුරුව, කිසිදු ජාතික කණ්ඩායමක් මේ දක්වා පාකිස්තානයේ සංචාරය කර නැහැ. සිම්බාබ්වේ කණ්ඩායමේ සංචාරය වෙනුවෙන් ඇමරිකානු ඩොලර් ලක්ෂ 5ක මුදලක් ගෙවීමට පාකිස්තාන ක්‍රිකට් පාලක මණ්ඩලය එකඟතාවය පළ කර ඇති අතර, දෙරට අතර තරගාවලියට විස්සයි විස්ස තරඟ 2ක් සහ එක්දින තරඟ 3ක් ඇතුළත්.",
       "URL": "https://www.hirunews.lk/sports/109667/සිබ්බාබ්වේ-පිළේ-පාකිස්තාන-සංචාරය-තහවුරුයි",
       "Category": "Sports",
       "Parent URL": "https://www.hirunews.lk/sports/all-news.php?pageID=469"
}