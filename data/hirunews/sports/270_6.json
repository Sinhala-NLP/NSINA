{
       "Source": "hirunews",
       "Timestamp": "Sunday, 24 December 2017 - 20:35",
       "Headline": "පන්දු 120ට 136ක ඉලක්කයක්",
       "News Content": "ශ්‍රී ලංකාව සහ ඉන්දියාව අතර තරඟ තුනකින් සමන්විත පන්දුවාර විස්සයි විස්ස තරඟාවලියේ අවසන් තරඟයේ කාසිය වාසිය දිනූ ඉන්දීය නායකයාගේ ආරාධනයෙන් පළමුව පන්දුවට පහර දුන් ශ්‍රී ලංකා කණ්ඩායම පන්දු වාර 20 තුල  කඩුලු 07කට ලකුණු 135ක් ලබා ගත්තා.\nශ්‍රී ලංකා කණ්ඩායම වෙනුවෙන් අසේල ගුණරත්න ලකුණු පන්දු 37කදී ලකුණු 36ක් ලබා ගත්තේ හතරේ පහර 03ක් සමඟින්.\nඅවසන් මොහොතේ ක්‍රියාත්මක දසුන් ශානක නොදැවී පන්දු 24කට ලකුණු 29ක් ලබාගත්තේ දැවැන්ත හයේ පහර 02ක් සමගින්.\nපන්දු යැවීමේදී ජාදෙව් උන්ද්කාත් සහ හර්දික් පාන්ඩ්යා කඩුලු දෙක බැගින් බිඳ දැමුවා.\nඒ අනුව පන්දුවාර 20 තුළ ඉන්දීය කණ්ඩායමට හිමිව ඇති ඉලක්කය ලකුණු 136ක්.\nතරඟය පැවැත්වෙන්නේ මුම්බායි නුවර වන්කඩේ ක්‍රීඩාංගණයේදීයි.",
       "URL": "https://www.hirunews.lk/sports/179227/පන්දු-120ට-136ක-ඉලක්කයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=270"
}