{
       "Source": "hirunews",
       "Timestamp": "Thursday, 31 August 2023 - 7:54",
       "Headline": "ආසියානු කුසලානයේ ශ්‍රී ලංකා - බංග්ලාදේශ තරගය අද",
       "News Content": "ආසියානු කුසලාන තරගාවලියේ ශ්‍රී ලංකාව සහභාගි වන පළමු තරඟය අද පස්වරුවේ මහනුවර පල්ලෙකැලේ ක්‍රීඩාංගනයේදී පැවැත්වෙනවා. ඒ බංග්ලාදේශ කණ්ඩායම සමඟයි.\nමේ අතර ආසියානු කුසලානයේ ඊයේ පැවති පළමු තරගයෙන් නේපාල කණ්ඩායම පරදා ලකුණු 238 විශිෂ්ඨ ජයක් ලබා ගැනීමට පාකිස්ථානු කණ්ඩායම සමත් වුණා.\nතරගයේ පළමුව පන්දුවට පහර දුන් පාකිස්ථාන ක්‍රීඩකයින් නියමිත පන්දුවාර 50 අවසානයේ කඩුළු 6 ක් දැවී ලකුණු 342 ක් රැස් කළා.\nඑහිදී නායක බාබර් අසාම් 151 ක් සහ ඉෆ්තිකාර් අහ්මඩ් 109 ක් රැස් කළා.\nපිළිතුරු ඉනිම ක්‍රිඩා කළ නේපාල කණ්ඩායමට පන්දුවාර 23 යි පන්දු 4 ක් තුළ සියළුදෙනා දැවී ලබා ගනු ලැබුවේ ලකුණු 104 ක් පමණයි.",
       "URL": "https://www.hirunews.lk/sports/346657/ආසියානු-කුසලානයේ-ශ්‍රී-ලංකා-බංග්ලාදේශ-තරගය-අද",
       "Category": "Sports",
       "Parent URL": "https://www.hirunews.lk/sports/all-news.php?pageID=6"
}