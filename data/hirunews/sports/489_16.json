{
       "Source": "hirunews",
       "Timestamp": "Saturday, 07 February 2015 - 8:38",
       "Headline": "මුරලි ලෝක කුසලානය ගැන කියයි",
       "News Content": "මෙවර ලෝක කුසලාන ක්‍රිකට් තරඟාවලියේදී දඟ පන්දු යවන්නන්ට ඉමහත් පෙරළියක් සිදුකිරීම දුෂ්කර වනු ඇතැයි පන්දු යැවීමේ ලෝක වාර්තාව උසුලන මුත්තයියා මුරලිදරන් පවසනවා.  ඕස්ට්‍රේලියාවේ සහ නවසීලන්තයේ වේගවත් තණතිලි සහ එක්දින ක්‍රීඩාවේ නව නීති රීති ඊට හේතුව ලෙස ඔහු සදහන් කළා. විශේෂයෙන් නව පන්දු දෙකක් යොදා ගැනීම සහ පන්දු රැකීම සඳහා ක්‍රීඩකයන් යෙදවීමේ සීමාවන් හේතුවෙන් දග පන්දු යවන්නන්ට පවතින්නේ අවාසිදායක තත්ත්වයක්. කෙසේ නමුත්, ෂකිබ් අල් හසන්, රවිචන්ද්‍රන් අශ්වින්, ෂහීඞ් අෆ්රිඩි ඇතුළු දග පන්දු යවන්නන් 11 දෙනෙකු එම තත්ත්වය යටතේ වුවද දස්කම් දැක්වීමට සමත් බව මුරලිදරන්ගේ අදහසයි. මුරලිදරන්ගේ එම ලැයිස්තුවට අයත් වන එකම ශ්‍රී ලාංකික දග පන්දු යවන්නා සචිත්‍ර සේනානායකයි.",
       "URL": "https://www.hirunews.lk/sports/102845/මුරලි-ලෝක-කුසලානය-ගැන-කියයි",
       "Category": "Sports",
       "Parent URL": "https://www.hirunews.lk/sports/all-news.php?pageID=489"
}