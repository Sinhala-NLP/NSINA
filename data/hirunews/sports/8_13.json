{
       "Source": "hirunews",
       "Timestamp": "Wednesday, 16 August 2023 - 20:52",
       "Headline": "එක්දින ලෝක කුසලානයට එංගලන්ත සංචිතය නම් කරයි",
       "News Content": "එක්දින ලෝක කුසලානයට ක්‍රීඩා කරන එංගලන්ත සංචිතය අද නම් කර තිබෙනවා.\nජොස් බට්ලර්ගේ නායකත්වයෙන් යුත් 15 දෙනෙකුගෙන් සමන්විත සංචිතයට තුන් ඉරියව් ක්‍රීඩක බෙන් ස්ටොක්ස්ද ඇතුළත්.\nඔහු එක් දින පිටියෙන් සමු ගැනීමට තීරණය කළත් පසුව යළි එංගලන්ත ක්‍රිකට් පාලක මණ්ඩලය කළ ඉල්ලීම අනුව කණ්ඩායමට එක්වීමට තීරණය කළා.\n2023 එක්දින ලෝක කුසලාන තරගාවලිය ඔක්තෝබර් 05 වනදා ආරම්භ වන්නේ එංගලන්තය සහ නවසීලන්තය අතර අහමදාබාද්හීදි පැවැත්වෙන තරගයෙන්.",
       "URL": "https://www.hirunews.lk/sports/345047/එක්දින-ලෝක-කුසලානයට-එංගලන්ත-සංචිතය-නම්-කරයි",
       "Category": "Sports",
       "Parent URL": "https://www.hirunews.lk/sports/all-news.php?pageID=8"
}