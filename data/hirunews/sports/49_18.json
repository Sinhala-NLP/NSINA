{
       "Source": "hirunews",
       "Timestamp": "Wednesday, 07 July 2021 - 9:21",
       "Headline": "යුරෝපා කුසලාන පාපන්දු ශූරතාවලියේ අවසන් මහ තරගයට ඉතාලිය සුදුසුකම් ලබයි",
       "News Content": "යුරෝපා කුසලාන පාපන්දු ශූරතාවලියේ අවසන් මහ තරගයට සුදුසුකම් ලබාගැනීමට ඉතාලිය සමත් වුණා. ඒ, ස්පාඤ්ඤය සමඟ එංගලන්තයේ වෙම්බ්ලි ක්‍රීඩාංගණයේදී පැවති අවසන් පූර්ව තරගයෙන් ජයගැනීමත් සමඟයි.\nස්පාඤ්ඤය සහ ඉතාලිය අතර පැවති අවසන් පූර්ව තරගයේදී එකට එකක් ලෙස තරගය සමවීමෙන් අනතුරුව දඬුවම් පහර පහ බැගින් කණ්ඩායම් දෙකටම හිමිවුණා.\nඒ අනුව එය හතරට දෙකක් ලෙස ජයගැනීමට ඉතාලිය සමත්වීමත් සමඟයි ලබන 11 වනදා පැවැත්වෙන යුරෝපා පාපන්දු කුසලාන ශූරතාවලියේ අවසන් මහ තරගයට ඔවුන් සුදුසුකම් ලැබුවේ.\nඑංගලන්තය සහ ඩෙන්මාර්කය අතර අවසන් පූර්ව තරගය අද පැවැත්වෙන අතර, ඉන් ජයග්‍රහණය කරන කණ්ඩායම සමඟ ඉතාලිය අවසන් මහා තරඟයට මුහුණ දෙනු ඇති.",
       "URL": "https://www.hirunews.lk/sports/276302/යුරෝපා-කුසලාන-පාපන්දු-ශූරතාවලියේ-අවසන්-මහ-තරගයට-ඉතාලිය-සුදුසුකම්-ලබයි",
       "Category": "Sports",
       "Parent URL": "https://www.hirunews.lk/sports/all-news.php?pageID=49"
}