{
       "Source": "hirunews",
       "Timestamp": "Friday, 15 February 2013 - 18:50",
       "Headline": "ලෝක කාන්තා ක්‍රිකට්. - 5 වන තැන අපට.",
       "News Content": "මෙවර කාන්තා ලෝක කුසලාන ක්‍රිකට් තරගාවලියේ 5 වන ස්ථානය වෙනුවෙන් දකුණු අප්‍රිකාව සමග අද (15) පැවැති තරගය ජය ගැනීමට ශ්‍රී ලංකා ක්‍රීඩිකාවන් සමත් වුණා. කාසියේ වාසිය දිනා පළමුවෙන් පන්දුවට පහර දුන් ශ්‍රී ලංකා කාන්තා පිළ කඩුලූ 7ක් දැවී ලකුණු 243ක් රැස් කළ අතර, එහිදී චමරි අතපත්තු ලකුණු 52ක් රැස් කළා. දකුණු අප්‍රිකානු කාන්තා ක්‍රිකට් පිළ පන්දු වාර 40යි එක් පන්දුවකදී සියලූ ක්‍රීඩිකාවන් දැවී ලබා ගත්තේ ලකුණු 156ක් පමණයි. නායිකා ශෂිකලා සිරිවර්ධන 32කට කඩුලූ 4ක් බිද හෙලූවා.\nමේ අතර කාන්තා ලෝක කුසලාන තරගාවලියේ 3 වන ස්ථානය සඳහා පැවති තරගයෙන් නවසීලන්ත පිළ පරදවා කඩුලූ 4ක ජයක් ලැබීමට එංගලන්තය සමත් වුණා. පළමුව පන්දුවට පහර දුන් නවසීලන්ත කාන්තා පිළ කඩුලූ 8ක් දැවී ලකුණු 220ක් රැස් කළ අතර එංගලන්ත පිළ පන්දු වාර 47කදී කඩුලූ 6ක් දැවී ලකුණු 222ක් ලබමින් තරගයේ ජය අත්කර ගත්තා.\nකාන්තා ලෝක කුසලාන තරගාවලියේ අවසන් මහා තරගය අනිද්දා (17) මුම්බායිහිදී පැවැත්වෙන්නේ  ඕස්ට්‍රේලියාව සහ බටහිර ඉන්දීය කොදෙව් කණ්ඩායම් අතරයි.",
       "URL": "https://www.hirunews.lk/sports/53464/ලෝක-කාන්තා-ක්‍රිකට්-5-වන-තැන-අපට",
       "Category": "Sports",
       "Parent URL": "https://www.hirunews.lk/sports/all-news.php?pageID=552"
}