{
       "Source": "hirunews",
       "Timestamp": "Wednesday, 27 October 2021 - 8:02",
       "Headline": "පාකිස්තානයට සහ දකුණු අප්‍රිකාවට ජය",
       "News Content": "විස්සයි විස්ස ලෝක කුසලාන තරගාවලියේ සුපිරි කණ්ඩායම් 12 අතර ඊයේ පැවති තරග දෙකෙන් පාකිස්තානය සහ දකුණු අප්‍රිකාව ජය ගනු ලැබුවා.\nඊයේ රාත්‍රියේ පැවති නවසීලන්තයට එරෙහි තරගයෙන් කඩුලු 5ක ජයක් පාකිස්තානය වාර්තා කළා.\nතරගයේ පළමු පන්දුවට පහර දුන් නවසීලන්ත කණ්ඩායම නියමිත පන්දු වාර 20 අවසානයේදී කඩුලු 8ක් දැවී ලකුණු 134ක් ලබා ගත්තා.\nපිළිතුරු ඉනිම ක්‍රීඩා කළ පාකිස්තාන කණ්ඩායම පන්දු වාර 18යි පන්දු 4ක් තුළ ජයග්‍රාහී සිමාව පසු කර ගියේ කඩුලු 5ක් පමණක් දැවී තිබියදියි.\nමේ අතර, මෙම තරගයට පෙර බටහිර ඉන්දීය කොදෙව් කණ්ඩායමට එරෙහිව පැවති තරගය කඩුලු 8කින් ජය ගැනීමට දකුණු අප්‍රිකාව සමත් වුණා.\nතරගයේ පළමුව පන්දුවට පහර දුන් කොදෙව් කණ්ඩායම නියමිත පන්දු වාර 20 අවසානයේ කඩුලු 8ක් දැවී ලකුණු 143ක් රැස් කළා.\nපිළිතුරු ඉනිම ක්‍රීඩා කළ දකුණු අප්‍රිකානු කණ්ඩායම පන්දු වාර 18යි පන්දු 2ක් තුළ ජයග්‍රාහී සීමාව පසු කර ගියේ කඩුලු 2ක් පමණක් දැවී තිබියදියි.\nසුපිරි කාණ්ඩයේ බංග්ලාදේශය සහ එංගලන්තය අතර තරගයත් නැමීබියාව සහ ස්කොට්ලන්තය අතර තරගයත් අද පැවැත්වෙනවා.",
       "URL": "https://www.hirunews.lk/sports/286160/පාකිස්තානයට-සහ-දකුණු-අප්‍රිකාවට-ජය",
       "Category": "Sports",
       "Parent URL": "https://www.hirunews.lk/sports/all-news.php?pageID=38"
}