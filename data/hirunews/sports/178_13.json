{
       "Source": "hirunews",
       "Timestamp": "Friday, 15 February 2019 - 17:38",
       "Headline": "ඇඹුල්දෙණියගේ දඟ පන්දුව ඉරිදියේ ද.අප්‍රිකානු දෙවන ඉනිම 259කට සීමාවෙයි",
       "News Content": "සංචාරක ශ්‍රී ලංකා කණ්ඩායම සහ දකුණු අප්‍රිකානු කණ්ඩායම අතර පැවැත්වෙන පළමු ටෙස්ට් තරඟය ඩබන් හිදී මේ වනවිටත් ක්‍රියාත්මකයි.\nශ්‍රී ලංකා පළමු ඉනිමට වඩා ලකුණු 44 ක් ඉදිරියෙන් සිය දෙවන ඉනිම ආරම්භ කළ දකුණු අප්‍රිකාව සිය දෙවන ඉනිම වෙනුවෙන් සියල්ල දැවී ලකුණු 259ක් රැස් කිරීමට සමත් වුණා.\nඒ අනුව ශ්‍රී ලංකා කණ්ඩායමට මෙම තරඟය ජය ගැනීමට හිමිව ඇති ඉලක්කය ලකුණු 304ක්.\nදකුණු අප්‍රිකානු දෙවන ඉනිම වෙනුවෙන් ෆෆ් ඩුප්ලසීස් සහ නායක කුවින්ටන් ඩී කොක් සිය ඉනිම ශක්තිමත් කළේ පිළිවෙලින් ලකුණු 90ක් සහ 55ක් රැස් කරමින්\nපන්දු යැවීමේදී සිය මංගල ජාත්‍යන්තර තරඟයට ක්‍රීඩා කරන දඟ පන්දු යවන ක්‍රීඩක ලසිත් ඇඹුල්දෙණිය පන්දුවාර 26ක් යවා ලකුණු 66කට කඩුලු 05ක් දවාගනිමින් දකුණු අප්‍රිකානු දෙවන ඉනිම අඩපණ කළා.\nඅනෙක් අන්තයෙන් දක්ෂ පන්දු යැවීමක නිරතවූ විශ්ව ප්‍රනාන්දු දකුණු අප්‍රිකානු කඩුලු 04ක් බිඳ දැමුවේ ලකුණු 71ක් ලබා දෙමින්.\nදකුණු අප්‍රිකානු අවසන් කඩුලු 05 ලකුණු 08ක් තුල දවා ගැනීමට ශ්‍රී ලංකා පන්දු යවන්නන් සමත්වීම විශේෂත්වයක්.\nතරඟයේ තුන්වන දිනය අදයි.",
       "URL": "https://www.hirunews.lk/sports/210481/ඇඹුල්දෙණියගේ-දඟ-පන්දුව-ඉරිදියේ-ද-අප්‍රිකානු-දෙවන-ඉනිම-259කට-සීමාවෙයි",
       "Category": "Sports",
       "Parent URL": "https://www.hirunews.lk/sports/all-news.php?pageID=178"
}