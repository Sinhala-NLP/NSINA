{
       "Source": "hirunews",
       "Timestamp": "Thursday, 16 April 2020 - 20:25",
       "Headline": "IPL මෙරටදී පැවැත්වීමට යෝජනාවක්",
       "News Content": "කොරෝනා වෛරසය ව්‍යාප්ත වීමත් සමග ඉන්දීය ප්‍රිමියර් ලීග් තරගාවලිය මෙම වසරේදී දින නියමයක් නොමැතිව කල් දැමීමට ඉන්දීය ක්‍රිකට් පාලක මණ්ඩලය සහ තරග සංවිධායකයින් තීරණය කර තිබෙනවා.\nමීට පෙර තරග සංවිධායකයින් පසුගිය මස 29 වනදා සහ අනතුරුව අප්‍රේල් 15 වනදා තරගාවලියේ ආරම්භය සැලසුම් කර තිබුණත්, එය යළිත් කල් දමනු ලැබුවේ මැයි මස 3 වනදා දක්වා ඉන්දියාව වසා දැමීමට ගත් තීරණයත් සමගයි.\nමේ අතර, ඉන්දියාව තුළ පවතින තත්ත්වය සැලකිල්ලට ගනිමින් මේ වසරේදී අයි.පී.එල්. තරගාවලිය මෙරටදී පැවැත්වීමට ශ්‍රී ලංකා ක්‍රිකට් ආයතනය විසින් ඉන්දීය ක්‍රිකට් පාලක මණ්ඩලය වෙත යෝජනාවක් ඉදිරිපත් කිරීමට තීරණය කර තිබෙනවා.",
       "URL": "https://www.hirunews.lk/sports/238795/ipl-මෙරටදී-පැවැත්වීමට-යෝජනාවක්",
       "Category": "Sports",
       "Parent URL": "https://www.hirunews.lk/sports/all-news.php?pageID=102"
}