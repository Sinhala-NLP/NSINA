{
       "Source": "hirunews",
       "Timestamp": "Friday, 15 November 2013 - 8:35",
       "Headline": "ඔලිම්පික් කමිටුවේ නිලවරණ නාමයෝජනා භාර ගනී.",
       "News Content": "ජාතික ඔලිම්පික් කමිටු නිලවරණය සඳහා නාමයෝජනා භාර ගැනීම ඊයේ (14) පස්වරුවේ අවසන් වුණා. මෙහිදී ශ්‍රී ලංකා වොලිබෝල් සම්මේලනයේ සභාපති අමාත්‍ය ඩිලාන් පෙරේරා සහ ජාතික ඔරු පැදීමේ සංගමයේ සභාපති රොහාන් ප්‍රනාන්දු සභාපති තනතුර සඳහා නාමයෝජනා භාර දී තිබෙනවා. මීට අමතරව මහ ලේකම් ධුරය සඳහා නාමයෝජනා 03 ක්ද ලැබී ඇති බව හිරු ප්‍රවෘත්ති අංශය කළ විමසීමකදී ජාතික ඔලිම්පික් කමිටු මහ ලේකම් මැක්්ස්වෙල් ද සිල්වා සඳහන් කළා. ඔලිම්පික් කමිටු නිලවරණය දෙසැම්බර් 14 වැනිදා පැවැත්වීමට නියමිතයි.",
       "URL": "https://www.hirunews.lk/sports/71401/ඔලිම්පික්-කමිටුවේ-නිලවරණ-නාමයෝජනා-භාර-ගනී",
       "Category": "Sports",
       "Parent URL": "https://www.hirunews.lk/sports/all-news.php?pageID=503"
}