{
       "Source": "hirunews",
       "Timestamp": "Tuesday, 05 November 2019 - 13:01",
       "Headline": "ඇන්ජලෝ - දිල්ලි බුල්ස් පිළට",
       "News Content": "අබුඩාබි ටී - ටෙන් පන්දු වාර දහයේ ක්‍රිකට් තරගාවලියේ දිල්ලි බුල්ස් කණ්ඩායම සඳහා ශ්‍රී ලංකා පිළේ තුන් ඉරියව්වෙන්ම දස්කම් දක්වන ක්‍රීඩක ඇන්ජලෝ මැතිව්ස් ද තෝරාගෙන තිබෙනවා.\nමොහොමඞ් නබී සහ ෂර්ෆේන් රදෆ්ර්ඞ් ඇතුළු ක්‍රීඩකයන් අතරට ජාත්‍යන්තර තලයේ මනා අත්දැකීම් සහිත ක්‍රීඩකයෙකු ලෙස මැතිව්ස් තෝරා ගත් බව කණ්ඩායම් පුහුණුකරු ස්ටීවන් ෆ්ලෙමින් ප්‍රකාශ කළා.\nඑක්සත් අරාබි එමීරයේ ටී - ටෙන් ලීග් තරගාවලියේ තුන් වන අදියර ලෙස අබුඩාබි ටී ටෙන් තරගාවලිය නොවැම්බර් 15 වන දා සිට 24 වන දා දක්වා සෙයිඞ් ක්‍රිකට් ක්‍රීඩාංගණයේදී පැවැත්වෙනු ඇති.\nඇන්ජලෝ මැතිව්ස්ට අමතරව දිල්ලි බුල්ස් කණ්ඩායමට කුසල් ජනිත් පෙරේරා සහ දුශ්මන්ත චමීර යන ශ්‍රී ලංකා ක්‍රීඩකයන් මෙන්ම ඔයන් මෝගන්, ෂොයිබ් මලික්, සහීර් ඛාන්, අදිල් රෂීක් සහ සොහිල් තන්වීර් ද ඇතුළත්.",
       "URL": "https://www.hirunews.lk/sports/227686/ඇන්ජලෝ-දිල්ලි-බුල්ස්-පිළට",
       "Category": "Sports",
       "Parent URL": "https://www.hirunews.lk/sports/all-news.php?pageID=131"
}