{
       "Source": "hirunews",
       "Timestamp": "Saturday, 13 July 2019 - 13:48",
       "Headline": "මොර්ටාසා ලංකා සංචාරයට එක්වන බව කියයි",
       "News Content": "බංග්ලාදේශ නායක මෂ්රාෆේ මොර්ටාසා ශ්‍රී ලංකා සංචාරය සඳහා සහභාගි වන බව තහවුරු කර තිබෙනවා.\nඑමෙන්ම ඔහු ශ්‍රී ලංකාව සමඟ පැවැත්වෙන එක්දින ජාත්‍යන්තර තරඟ තුනේ දී බංග්ලාදේශ පිළ මෙහෙය වනු ඇති.\nලෝක කුසලාන තරගාවලියේ බංග්ලාදේශ මෙහෙයුම අවසන් වූ පසු මොර්ටාසා ප්‍රකාශ කළේ තමන් ශ්‍රී ලංකා සංචාරය සඳහා සහභාගි වන්නේ ද යන්න ඉදිරියේදී තීරණය කරන බවයි.\nකෙසේ නමුත්, බංග්ලාදේශ ක්‍රිකට් පාලක මණ්ඩල පරිශ්‍රයේ ඊයේ පැවති ජාතික තේරීම් කමිටු හමුවකදී මොර්ටාසා මෙරට සංචාරය සඳහා කැමැත්ත පළ කර ඇති බව සඳහන්.\nබංග්ලාදේශය සහ ශ්‍රී ලංකාව අතර එක්දින තරඟ තුන මේ මස 26, 28 සහ 31 යන දිනවල කොළඹ ආර්. ප්‍රේමදාස ක්‍රීඩාංගණයේදී දිවා රාත්‍රී තරඟ ලෙස පැවැත්වීමට නියමිතයි.",
       "URL": "https://www.hirunews.lk/sports/220233/මොර්ටාසා-ලංකා-සංචාරයට-එක්වන-බව-කියයි",
       "Category": "Sports",
       "Parent URL": "https://www.hirunews.lk/sports/all-news.php?pageID=150"
}