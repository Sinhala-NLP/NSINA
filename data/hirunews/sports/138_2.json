{
       "Source": "hirunews",
       "Timestamp": "Tuesday, 24 September 2019 - 7:49",
       "Headline": "ප්‍රබලයින් නොමැතිව ශ්‍රී ලංකා පිළ පාකිස්තානයට",
       "News Content": "එක්දින සහ විස්සයි විස්ස ජාත්‍යන්තර තරගාවලියක් සඳහා ශ්‍රී ලංකා ක්‍රිකට් පිළ අද උදෑසන පාකිස්තානය බලා නික්මෙනවා.\nශ්‍රී ලංකා ක්‍රිකට් ආයතනයේ පැවැත්වෙන ආගමික වතාවත්වලින් පසු කණ්ඩායම් දෙක ගුවන් තොටුපළ බලා පිටත්ව යනු ඇති.\nප්‍රධාන පෙළේ ක්‍රීඩකයන් දස දෙනෙකු සංචාරය ප්‍රතික්ෂේප කිරීම හේතුවෙන් එක්දින කණ්ඩායම ලහිරු තිරිමාන්න විසින් මෙහෙය වන අතර විස්සයි විස්ස කණ්ඩායම මෙහෙය වනු ලබන්නේ දසුන් ශානක විසින්.\nදිමුත් කරුණාරත්න, ලසිත් මාලිංග, ඇන්ජලෝ මැතිව්ස් ඇතුළු ශ්‍රී ලංකා පිළේ ප්‍රබල ක්‍රීඩකයන් දස දෙනෙකු පාකිස්තාන සංචාරයට එක්නොවන බව පසුගිය 9 වන දා ශ්‍රී ලංකා ක්‍රිකට් ආයතනය වෙත දැනුම් දෙනු ලැබුවා.",
       "URL": "https://www.hirunews.lk/sports/224891/ප්‍රබලයින්-නොමැතිව-ශ්‍රී-ලංකා-පිළ-පාකිස්තානයට",
       "Category": "Sports",
       "Parent URL": "https://www.hirunews.lk/sports/all-news.php?pageID=138"
}