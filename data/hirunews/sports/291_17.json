{
       "Source": "hirunews",
       "Timestamp": "Monday, 09 October 2017 - 6:25",
       "Headline": "පාකිස්තානු පිල ලකුණු 220 ක් පිටුපසින්",
       "News Content": "ශ්‍රී ලංකා සහ පාකිස්තානය අතර දෙවන ටෙස්ට් ක්‍රිකට් තරගයේ තුන්වන දිනයේ පාකිස්තානු පිලේ පළමු ඉනිමේ සියලු දෙනා දැවී 262 ක් රැස් කළා.\nමේ තරගය  පැවැත්වෙන්නේ එක්සත් අරාබි එමීර් රාජ්‍යයේ ඩුබායිහිදී.\nඊයේ දිනයට තරගය ආරම්භ කරන විට ශ්‍රි ලංකාව පළමු ඉනිමට රැස් කළ ලකුණු 482 ට පිළිතුරු ලෙස පාකිස්තාන කණ්ඩායම කිසිවෙක් නොදැවී ලකුණු 51 ක් ලබා සිටියා.\nලහිරු ගමගේ පාකිස්තානු  කඩුලු දඩයම ආරම්භ කළේ සිය මංගල ටෙස්ට් කඩුල්ල ලෙස ශාන් මසූඩ් දවා ගනිමින්.\nලකුණු 109 ක් වෙද්දී පාකිස්තානු කණ්ඩායමේ කඩුලු 4 ක් බිද වැටුණා.\nඅසාර් අලී ලකුණු 59 ක් රැස් කළ අතර, පාකිස්තානයේ පස්වන කඩුල්ල ලෙස ඔහු දැවී ගියේ රංගන හේරත්ගේ පන්දුවක් හමුවේ.\nසෆ්රාස් අහමඩ් රැස් කළේ ලකුණු 14 ක් පමණයි.\nඒ අනුව පාකිස්තානු පිල ලකුණු 220 ක් පිටුපසින් සිටිනවා.",
       "URL": "https://www.hirunews.lk/sports/172945/පාකිස්තානු-පිල-ලකුණු-220-ක්-පිටුපසින්",
       "Category": "Sports",
       "Parent URL": "https://www.hirunews.lk/sports/all-news.php?pageID=291"
}