{
       "Source": "hirunews",
       "Timestamp": "Tuesday, 09 April 2019 - 16:23",
       "Headline": "කෝටි 2ක වන්දියක් ඉල්ලා සුපිරි වේග පන්දු යවන ක්‍රීඩකයා නඩු මඟට",
       "News Content": "ඕස්ට්‍රේලියාවේ වේග පන්දු යවන ක්‍රීඩක මිචෙල් ස්ටාක් තම රක්ෂණ සමාගමට එරෙහිව නඩු පවරා තිබෙනවා.\nඒ පසුගිය වසරේ පැවැති ඉන්දීය ප්‍රිමියර් ලීග් තරඟාවලිය ක්‍රීඩා කිරීමට නොහැකි වීමට හේතුවෙන් ඇමරිකානු ඩොලර් මිලියන 1.53 මුදලක ප්‍රමාණයක් ලබා ගැනීමේ අරමුණින්.\nමෙම නඩුව වික්ටෝරියා ප්‍රාන්ත අධිකරණයේ ගොනු කර ඇති බවයි වාර්තා වන්නේ.\nමිචෙල් ස්ටාක් පසුගිය වසරේ කොල්කටා නයිට් රයිඩර්ස් කණ්ඩායම විසින් මිලදී ගනු ලැබුවා.\nඑහිදී ඔහුව මිලදී ගනු ලැබුවේ ඇමරිකානු ඩොලර් මිලියන 1.8කට වැනි මුදලකටය.\nකෙසේ වෙතත් පසුගිය වසරේ මිචෙල් ස්ටාක් ආබාධයට ලක්වූ අතර එහිදී ඔහුට රක්ෂණ ආයතනයෙන් ඇමරිකානු ඩොලර් මිලියන 1.53 මුදලක් ගෙවිය යුතුව තිබුණා.\nමිචෙල් ස්ටාක් රක්ෂණාවරණය වෙනුවෙන් වාරිකයක් සඳහා රක්ෂණ සමාඟම වෙතට ඩොලර් 97920ක් ගෙවා තිබෙනවා.\nපසුගිය වසරේ පෙබරවාරි 27 සිට මාර්තු 31 දක්වා යන කාලය ආවරණය වන පරිදි මෙම වාරිකය ගෙවා ඇති බවයි වාර්තා වන්නේ.",
       "URL": "https://www.hirunews.lk/sports/214143/කෝටි-2ක-වන්දියක්-ඉල්ලා-සුපිරි-වේග-පන්දු-යවන-ක්‍රීඩකයා-නඩු-මඟට",
       "Category": "Sports",
       "Parent URL": "https://www.hirunews.lk/sports/all-news.php?pageID=168"
}