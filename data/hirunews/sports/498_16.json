{
       "Source": "hirunews",
       "Timestamp": "Friday, 13 December 2013 - 13:15",
       "Headline": "අද තරගය දෙපිලටම තීරණාත්මකයි.",
       "News Content": "විස්සයි විස්ස ලෝක ක්‍රිකට් පිටියේ අංක එකේ කණ්ඩායම තෝරා ගැනෙන තීරණාත්මක තරගය අද එක්සත් එමීර් රාජ්‍යයේ - ඩුබායිහිදී පැවැත්වෙනවා. ශ්‍රී ලංකාව සහ පාකිස්ථානය අතර, පැවැත්වෙන විස්සයි විස්ස තරගාවලියේ දෙවන තරගය වන මෙය කණ්ඩායම් දෙකටම තම අභිමානය රැක ගැනීම සඳහා වැදගත් වනු ඇති. පසුගිය 11 වැනිදා පාකිස්ථානය සමඟ පැවති විස්සයි විස්ස තරගාවලියේ පළමු තරගයේදී කඩුලූ 3 කින් ශ්‍රී ලංකා පිල පරාජයට පත්වුණා. ඒ සමඟම දැනට විස්සයි විස්ස ලෝක ශ්‍රේණිගත කිරීම්වලට අංක එකේ පසුවන   ශ්‍රී ලංකාවට තම ස්ථානය රැක ගැනීමට අද (13) තරගය ජයග්‍රහණය කිරීම අනිවාර්ය වනවා. එමෙන්ම, ශ්‍රේණිගත කිරීම්වල තුන්වන ස්ථානයේ පසුවන පාකිස්ථානය අද තරගය ජයග්‍රහණය කළහොත් අංක එකේ ස්ථානයට පත්වනු ඇති.",
       "URL": "https://www.hirunews.lk/sports/73351/අද-තරගය-දෙපිලටම-තීරණාත්මකයි",
       "Category": "Sports",
       "Parent URL": "https://www.hirunews.lk/sports/all-news.php?pageID=498"
}