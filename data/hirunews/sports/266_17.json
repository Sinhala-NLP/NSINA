{
       "Source": "hirunews",
       "Timestamp": "Sunday, 07 January 2018 - 14:26",
       "Headline": "ක්‍රිකට් පිටියේ පෙරළිකාර ක්‍රීඩකයා ක්‍රිකට් දිවියට සමුදෙන බව නිවේදනය කරයි",
       "News Content": "මේ වන විට අන්තර්ජාතික ක්‍රිකට් පිටියට සමුදී සිටින කෙවින් පීටර්සන් මෙම වසටෙන් පසුව ලීග් තරඟවලින්ද සමු ගැනීමට තීරණය කර තිබෙනවා.\n37 වන වියේ පසුවන කෙවින් පීටර්සන් මේ වන විට ඕස්ට්‍රේලියාවේ පැවැත්වෙන බිග් බෑෂ්  ප්‍රිමිය ලීග් තරඟාවලිය නියෝජනය කරනවා.\nඔහු පවසන්නේ මේවර බිග් බෑෂ් තරඟාවලිය තමාගේ අවසන් බිග් බෑෂ් තරඟාවලිය වන බවයි.\n2013 වසරේදී  පීටර්සන් ජාත්‍යන්තර එක්දින සහ පන්දුවාර විස්සයි විස්ස තරඟ වලින් සමුගත් අතර 2014 වසරේදී ඕස්ට්‍රේලියාව සමඟ පැවති ටෙස්ට් තරඟාවලිය ඔහුගේ අවසන් ජාත්‍යන්තර ටෙස්ට් තරඟාවලිය වුණා.\nප්‍රවේගකාරී පිතිකරුවෙන් මෙන්ම තුන් ඉරියව්වේන්ම දස්කම් දක්වන මොහු  ක්‍රිකට් පිටිය තුලදී කේ.පී ලෙස කෙටි නාමයෙන් හඳුන්වන අතර ජාත්‍යන්තර ක්‍රිකට් පිටියට සමුදෙන විට ටෙස්ට් තරඟ 104ක් එක්දින තරඟ 136ක් සහ  විස්සයි විස්ස තරඟ  37ක් වෙනුවෙන් එංගලන්ත පිල නියෝජනය කළා.\n\\\"මගේ ක්‍රීඩා දිවියේ අවසන් වේලාව එනවා. මේ මගේ අවසන් දින කිහිපයයි. මට දැන් ශක්තිය තිබෙනවා. නමුත් එය පහළ යමින් තිබෙනවා\\\"යනුවෙන් කෙවින් පීටර්සන් සිය ක්‍රිකට් දිවියට සමුදීම දැනුම් දෙමින් මාධ්‍ය වෙත පවසා තිබුණා.",
       "URL": "https://www.hirunews.lk/sports/180407/ක්‍රිකට්-පිටියේ-පෙරළිකාර-ක්‍රීඩකයා-දිවියට-සමුදෙන-බව-නිවේදනය-කරයි",
       "Category": "Sports",
       "Parent URL": "https://www.hirunews.lk/sports/all-news.php?pageID=266"
}