{
       "Source": "hirunews",
       "Timestamp": "Thursday, 10 August 2023 - 7:32",
       "Headline": "පොදුරද මඩුලු යොවුන් ක්‍රීඩා උළෙලේදී අයෝමාල්ට රිදී පදක්කමක්",
       "News Content": "කැරිබියන් රාජ්‍යයක් වන ටි්‍රනිඩෑඩ් හා ටුබෑගෝ හි පැවැත්වෙන යොවුන් පොදුරාජ්‍ය මණ්ඩලීය ක්‍රීඩා උළෙලේ තවත් පදක්කම් දෙකක් ශ්‍රී ලංකාවට හිමිව තිබෙනවා.\nශ්‍රී ලංකා වේලාවෙන් අද අලුයම පැවති මීටර 400 කඩුලු මතින් දිවීමේ ඉසව්වේ රිදී පදක්කම දිනාගැනීමට අයෝමාල් අකලංක සමත්වුණා.\nඔහු එහිදී දැක්වූ දක්ෂතාව තත්පර 51 යි දශම හයයි එකක්.\nඊයේ එහි මූලික වටයේ තරගයට සහභාගිවූ අකලංක එම ඉසව්ව නිම කළේ තත්පර 51 යි දශම නවයයි නවයකින්.\nඅයෝමාල් අකලංක අඹගමුව මහා විද්‍යාලයේ සිසුවෙකු වනවා.\nඑමෙන්ම උස පැනීම ඉසව්ව නියෝජනය කළ නිලුපුල් තේජාන් මීටර 2 ක දක්ෂතාවක් දක්වමින් එම ඉසව්වේ ලෝකඩ පදක්කම හිමි කරගත්තා.\nමීටර 400 කඩුලු මතින් දිවීමේ කාන්තා ඉසව්ව නියෝජනය කළ ශලනි හංසිකා ට හිමිවූයේ එහි හතරවන ස්ථානයයි.",
       "URL": "https://www.hirunews.lk/sports/344268/පොදුරද-මඩුලු-යොවුන්-ක්‍රීඩා-උළෙලේදී-අයෝමාල්ට-රිදී-පදක්කමක්",
       "Category": "Sports",
       "Parent URL": "https://www.hirunews.lk/sports/all-news.php?pageID=9"
}