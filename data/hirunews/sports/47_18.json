{
       "Source": "hirunews",
       "Timestamp": "Sunday, 25 July 2021 - 19:52",
       "Headline": "පදක්කම් සටහනේ චීනය පෙරමුණේ",
       "News Content": "ජපානයේ ටෝකියෝහි පැවත්වෙන 2020 ඔලිම්පික් තරගාවලියේ පදක්කම් සටහනේ චීනය පෙරමුණේ පසුවනවා.\nඒ රන්පදක්කම් 5ක්, එක් රිදී පදක්කමක් සහ ලෝකඩ පදක්කම් තුනක් ලබාගනිමින්.\nරන්පදක්කම් 05 සමගින් සමස්ත පදක්කම් 06ක් ලබාගනිමින් සත්කාරක ජපානය එම පදක්කම් සටහනේ දෙවන ස්ථානයේ පසුවනවා.\nඇමරිකාව එහි තුන්වන ස්ථානයේ පසුවන්නේ රන්පදක්කම් තුනක් සමග සමස්ත පදක්කම් 09ක් ලබාගනිමින්.\nමේ අතර, ඔලිම්පික් තරඟාවලියට එක්ව සිටින විවිධ රටවල ජාතික ධජය ඇසුරෙන් සමුරායි ශුරයෙකු හඳුන්වාදීමේ ව්‍යාපෘතියක් තරගාවලියට සමාගමීව ආරම්භ වී තිබෙනවා.\nඔලිම්පික් තරගාවලියේ ජවය හා ජපන් සංස්කෘතිය හා බැදුනු ආකාරය දැක්වෙන අයුරිනුයි අදාල සමුරායි ශූරයා හඳුන්වා දීම සිදු කර ඇත්තේ.\nඒ අනුව ශ්‍රී ලංකාවේ සමුරායි ශුරයා ලෙස හඳුන්වා ඇත්තේ රන් සිංහයා ලෙස හැඳින්වෙන දරුවානායි.\nශ්‍රී ලංකා ධජයේ වර්ණවලින් සැරසි සිටින ඔහු සමග සිටින්නේ ඔහුගේ රොයිසෙන් නම් සිංහ පැටවායි.\nමෙම ව්‍යාපෘතිය ජපන් සංස්කෘතිය පිළිබඳ ලොවට කියා පෑමේ අරමුණින් සිදු කළ බව සදහන්.",
       "URL": "https://www.hirunews.lk/sports/277996/පදක්කම්-සටහනේ-චීනය-පෙරමුණේ",
       "Category": "Sports",
       "Parent URL": "https://www.hirunews.lk/sports/all-news.php?pageID=47"
}