{
       "Source": "hirunews",
       "Timestamp": "Monday, 18 September 2023 - 7:07",
       "Headline": "රග්බි ලෝක කුසලානය 2023: එංගලන්තය ජපානය පරාජය කරයි",
       "News Content": "2023 රග්බි ලෝක කුසලානයේ එංගලන්තය සහ ජපානය අතර පැවති තරගයෙන් ජය ලැබීමට එංගලන්ත කණ්ඩායම සමත් වුනා. ඒ, ප්‍රංශයේ අලයන්ස් ඩි රිවේරා (Stade de nice) ක්‍රිඩාංගණයේ පැවති \\'D\\' කාණ්ඩයේ තරගයකදී ලකුණු 34-12 ලෙස තරගය අවසන් වීමත් සමඟයි.\nතරගයේ පළමු අර්ධය අවසන් වන විට ලකුණු පුවරුව 13-12ක් ලෙස සම තත්ත්වයේ පැවතුණා. පළමු මිනිත්තු 50 තුළ එංගලන්ත කණ්ඩායම සිදු කළ වැරදි සහ අපැහැදිලි තීරණ හේතුවෙන් එක් අවස්ථාවක කලකිරුණු එංගලන්ත රසිකයන්ගේ විරෝධය පවා ඔවුන් වෙත එල්ලවෙනු දක්නට ලැබුණා.\nපළමු අර්ධයේදී ඇති වූ පසුබෑම පිළිසකර කර ගනිමින් දෙවැනි අර්ධයේදී උත්සාහක දිනුමක් හරහා ජපානය අබිබවා යෑමට එංගලන්තය සමත් වුණා. තරගය අවසන් වූයේ 34-12ක් ලෙස ජයග්‍රහණය එංගලන්තයේ නම ඉදිරියේ සනිටුහන් කරමින්.\nඒ අනුව, රග්බි ලෝක කුසලානයේ අර්ධ අවසන් පූර්ව වටයේ එක් සාර්ථක පියවරක් තැබීමට එංගලන්ත කණ්ඩායම සමත් වුනා.\nමෙම ජයග්‍රහණයත් සමඟ එංලන්තය \\'D\\' කාණ්ඩය පෙරමුණ ගත්තේ ප්‍රසාද ලකුණු 9ක් තමන් සන්තක කර ගනිමින්. \\'D\\' කාණ්ඩයේ සිටින ජපානය සහ සැමෝවා ලකුණු 5ක් මේ වන විට ලබාගෙන ඇති අතර, ආර්ජන්ටිනාව සහ චිලී කණ්ඩායම් මේ වන විටත් ප්‍රසාද ලකුණු ලබා ගැනීමට අසමත්ව තිබෙනවා.",
       "URL": "https://www.hirunews.lk/sports/348601/රග්බි-ලෝක-කුසලානය-2023-එංගලන්තය-ජපානය-පරාජය-කරයි",
       "Category": "Sports",
       "Parent URL": "https://www.hirunews.lk/sports/all-news.php?pageID=2"
}