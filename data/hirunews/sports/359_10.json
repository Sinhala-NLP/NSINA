{
       "Source": "hirunews",
       "Timestamp": "Monday, 23 January 2017 - 12:11",
       "Headline": "මැතිව්ස් දිවයිනට - නායකත්වය චන්දිමාල්ට",
       "News Content": "දකුණු අප්‍රිකාවේ සංචාරයක නිරත ශ්‍රී ලංකා ක්‍රිකට් කණ්ඩායමේ නායක ඇන්ජලෝ මැතිව්ස් පෞද්ගලික හේතුවක් මත අද (23) යළි දිවයිනට පැමිණෙනවා.\nඒ අනුව විස්සයි විස්ස ඉදිරි තරඟ සඳහා දිනේෂ් චන්දිමාල් ශ්‍රී ලංකා කණ්ඩායමට නායකත්වය ලබාදෙන බවයි ශ්‍රී ලංකා ක්‍රිකට් ආයතනය සදහන් කළේ.\nමේ අතර, ආබාධයකට ලක්ව සිටින ධනුෂ්ක ගුණතිලක සහ නුවන් ප්‍රදීප් ද යළි දිවයිනට පැමිණීමට නියමිත බව ශ්‍රී ලංකා ක්‍රිකට් ආයතනය කියා සිටියා.\nදකුණු අප්‍රිකාව සමඟ මීළඟ විස්සයි විස්ස තරඟය අනිද්දා කේප් ටවුන්හිදී පැවැත්වීමට නියමිතයි.",
       "URL": "https://www.hirunews.lk/sports/152683/මැතිව්ස්-දිවයිනට-නායකත්වය-චන්දිමාල්ට",
       "Category": "Sports",
       "Parent URL": "https://www.hirunews.lk/sports/all-news.php?pageID=359"
}