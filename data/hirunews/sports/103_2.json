{
       "Source": "hirunews",
       "Timestamp": "Tuesday, 14 April 2020 - 13:30",
       "Headline": "IPL ගැන අවසන් තීරණයක් නැහැ",
       "News Content": "මේ වසරේ ඉන්දීය ප්‍රිමියර් ලීග් තරගාවලිය සම්බන්ධයෙන් මෙතෙක් අවසන් තීරණයකට එළඹී නොමැති බව ඉන්දීය ක්‍රිකට් පාලක මණ්ඩලයේ භාණ්ඩාගාරික අරුන් ධුමාල් පවසනවා.\nපසුගිය මාර්තු 29 වන දා ආරම්භවීමට නියමිතව තිබූ 13 වන අයි.පී.එල්. තරගාවලිය අප්‍රේල් 15 වන දා දක්වා කල් දමනු ලැබුවේ කොරෝනා වෛරසය නිසා මුළු රටම වසා දැමීම හේතුවෙන්.\nඑම සීමාවන් දැන් යළි දිර්ඝ කර ඇති අතර, තරගාවලිය නුදුරු දිනෙක පැවැත්වීම අවිනිශ්චිත වී තිබෙනවා.\nකෙසේ නමුත්, විස්සයි විස්ස ලෝක කුසලාන තරගාවලිය පැවැත්වීමට නියමිතව තිබූ මේ වසරේ ඔක්තෝම්බර් සහ නොවැම්බර් මාසවලදී අයි.පී.එල්. තරගාවලිය පැවැත්වීම ගැන මෙතෙක් තීරණයක් ගෙන නොමැති බවයි ඉන්දීය ක්‍රිකට් පාලක මණ්ඩලයේ භාණ්ඩාගාරික අරුන් ධුමාල් සඳහන් කළේ.",
       "URL": "https://www.hirunews.lk/sports/238622/ipl-ගැන-අවසන්-තීරණයක්-නැහැ",
       "Category": "Sports",
       "Parent URL": "https://www.hirunews.lk/sports/all-news.php?pageID=103"
}