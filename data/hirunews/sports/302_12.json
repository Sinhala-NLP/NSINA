{
       "Source": "hirunews",
       "Timestamp": "Thursday, 31 August 2017 - 14:10",
       "Headline": "අද තරගයට එන ශ්‍රී ලංකා කණ්ඩායම මෙන්න",
       "News Content": "සංචාරක ඉන්දීය කණ්ඩායම සහ ශ්‍රී ලංකා කණ්ඩායම අතර තරඟ 05කින් සමන්විත එක්දින තරඟාවලියේ හතරවන එක්දින තරඟයේ කාසිය වාසිය හිමිකරගැනීමට ඉන්දියානු කණ්ඩායමේ නායක විරාත් කෝලි සමත් වුණා.\nඒ අනුව ඔහු තීරණය කළේ පළමුව පන්දුවට පහරදීමටයි.\nකොළඹ ආර් ප්‍රේමදාස ක්‍රීඩාංගණයේදී මෙම තරඟය පැවැත්වෙන වෙනවා.\nඅද තරගයේ ශ්‍රී ලංකා කණ්ඩායමට නිරෝෂන් දික්වැල්ල / ඩිල්ෂාන් මුණවීර / කුසල් මෙන්ඩිස් / ලහිරු තිරිමාන්න / ඇන්ජෙලෝ මැතිව්ස් / මිලින්ද සිරිවර්ධන සහ වනිඳු  හසරංග ඇතුලත්.\nඅකිල ධනංජය / මලින්ද පුෂ්පකුමාර / විශ්ව ප්‍රනාන්දු සහ නායක ලසිත් මාලිග අද කණ්ඩායම නියෝජනය කරනවා.\nමේ අතර ඉන්දීය කණ්ඩායම වෙනුවෙන් අද ශර්දුල් තකුර් එක්දින වරම් ලබනවා.\nඑමෙන්ම කුල්දීප් යාදෙව් සහ මනීෂ් පාන්ඩේ ද අද ඉන්දීය කණ්ඩායමට ඇතුලත් කර තිබෙනවා.\nයුස්වේන්ද්‍ර චහාල් / උමේෂ් යාදෙව් සහ බුවනේෂ්වර් කුමාර් අද ඉන්දීය කණ්ඩායම කණ්ඩායමට නම්කර නැහැ.",
       "URL": "https://www.hirunews.lk/sports/169836/අද-තරගයට-එන-ශ්‍රී-ලංකා-කණ්ඩායම-මෙන්න",
       "Category": "Sports",
       "Parent URL": "https://www.hirunews.lk/sports/all-news.php?pageID=302"
}