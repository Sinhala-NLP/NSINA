{
       "Source": "hirunews",
       "Timestamp": "Friday, 16 June 2017 - 14:43",
       "Headline": "ශ්‍රී ලංකා ක්‍රිකට් තේරීම් කමිටුවේ වෙනසක්",
       "News Content": "ශ්‍රී ලංකා ක්‍රිකට් තේරීම් කමිටුවේ පුළුල් වෙනසක් ඇති කිරීමට බලාපොරොත්තු වන බව ක්‍රීඩා අමාත්‍ය දයාසිරි ජයසේකර පවසනවා.\nවර්තමාන ක්‍රිකට් තේරීම් කමිටුවේ දීර්ඝ කළ නිල කාලය මෙම මස අඟ දී අවසන් වීමට නියමිතයි.\n2016 වසරේ මැයි මස 01 වන  දින සිට වසරක කාලයක් සඳහා බලපැවැත්වෙන පරිදි වර්තමාන  ක්‍රිකට් තේරීම් කමිටුව පත්කර තිබූ අතර පසුව එය ශූරයින්ගේ කුසලාන තරඟාවලිය හේතුවෙන් මේ මස අවසානය තෙක් දීර්ඝ කරනු ලැබුවා.\nවර්තමාන තේරීම් කමිටුවටම ඉදිරියටත් පවත්වාගෙන යන්නේදැයි විමසූ ප්‍රශ්නයකට අමාත්‍යවරයා පැවසුවේ නව තේරීම් කමිටුවක් පත් කිරීමේ බලාපොරොත්තුවක් ඇති බවත්, ශ්‍රී ලංකා ක්‍රිකට් ආයතනය සමඟ සාකච්ඡාකර ඒ පිළිබදව තීරණයක් ගන්නා බවයි.\nමේ සම්බන්ධයෙන් විදෙස් මාධ්‍යද කරුණු වාර්තාකර තිබුණා.",
       "URL": "https://www.hirunews.lk/sports/163700/ශ්‍රී-ලංකා-ක්‍රිකට්-තේරීම්-කමිටුවේ-වෙනසක්",
       "Category": "Sports",
       "Parent URL": "https://www.hirunews.lk/sports/all-news.php?pageID=324"
}