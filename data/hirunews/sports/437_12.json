{
       "Source": "hirunews",
       "Timestamp": "Sunday, 06 December 2015 - 15:37",
       "Headline": "මැතිව්ස් නවසීලන්තයේ තරම කළින්ම කියයි",
       "News Content": "නවසීලන්තය  සමග \\'තරඟයක්\\' කළ  යුතු බවත් - ඔවුන්  සුළුකොට තැකිය නොහැකි බවත්  මැතිව්ස් පවසයි. නවසීලන්ත සංචාරය වෙනස්ම ආකාරයේ අත්දැකීමක් වන බවයි මැතිව්ස්ගේ විශ්වාසය.\nශ්‍රී ලංකාව සහ නවසීලන්තය අතර පළමු ටෙස්ට් ක්‍රිකට් තරඟය ලබන 10 වනදා ඩනඩීන් හිදී ආරම්භවීමට නියමිතයි.\nමේ අතර සංචාරක ශ්‍රී ලංකා කණ්ඩායම සහ නවසීලන්ත ක්‍රිකට් සභාපතිවරයාගේ පිල අතර පැවති තුන්දින පුහුණු තරඟය ජය පරාජයෙන් තොරවයි අවසන් වුණේ.\nශ්‍රී ලංකාව පළමු ඉනිමට ලකුණු 193යි-  දෙවන ඉනිම 226/6\nශ්‍ර‍්‍රී ලංකාව වෙනුවෙන් පළමු සහ දෙවන ඉනිම්වලදී දිමුත් කරුණාරත්න, උදාර ජයසුන්දර, කිතුරුවන් විතානගේ සහ නායක ඇන්ජලෝ මැතිව්ස් අර්ධ ශතක වාර්තා කිරීම විශේෂත්වයක්.\nනවසීලන්ත ක්‍රිකට් සභාපතිවරයාගේ පිල පළමු ඉනිම  399/8යි.",
       "URL": "https://www.hirunews.lk/sports/121477/මැතිව්ස්-නවසීලන්තයේ-තරම-කළින්ම-කියයි",
       "Category": "Sports",
       "Parent URL": "https://www.hirunews.lk/sports/all-news.php?pageID=437"
}