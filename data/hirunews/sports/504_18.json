{
       "Source": "hirunews",
       "Timestamp": "Sunday, 10 November 2013 - 7:37",
       "Headline": "ශ්‍රී ලංකා, නවසීලන්ත පළමු ගැටුම අද.",
       "News Content": "සංචාරක නවසීලන්ත කණ්ඩායම සහ ශ්‍රී ලංකාව අතර පළමු එක්දින තරගය අද (10) පස්වරු 2.30 ට සූරියවැව මහින්ද රාජපක්ෂ ක්‍රිකට් ක්‍රීඩාංගනයේදී ආරම්භ වනවා. මේ වනවිට ශ්‍රී ලංකාව සහ  නවසීලන්තය අතර මෙරටදී එක්දින තරග 24 ක් පවත්වා ඇති අතර, ඉන් තරග 16 කම ජය හිමිව ඇත්තේ ශ්‍රී ලංකාවටයි. නවසීලන්තය තරග 05 ක් ජයග්‍රහණය කර තිබෙනවා. අද තරගයේදී ශ්‍රී ලංකා කණ්ඩායම ඇන්ජලෝ මැතිව්ස් විසින් මෙහෙයවනු ලබන අතර, නවසීලන්තය මෙහෙයවන්නේ කයිල් මිල්ස් විසින්. නවසීලන්ත කණ්ඩායම ශ්‍රී ලංකා සංචාරයට එක් වන්නේ ප්‍රබල ක්‍රීඩකයින් තුන් දෙනෙකු නොමැතිවයි. ඒ අනුව, නිත්‍ය නායක බ්‍රෙන්ඩන් මැකලම්, රොස් ටේලර් සහ කේන් විලියම්සන් මෙම සංචාරයට එක්වන්නේ නැහැ.",
       "URL": "https://www.hirunews.lk/sports/71068/ශ්‍රී-ලංකා-නවසීලන්ත-පළමු-ගැටුම-අද",
       "Category": "Sports",
       "Parent URL": "https://www.hirunews.lk/sports/all-news.php?pageID=504"
}