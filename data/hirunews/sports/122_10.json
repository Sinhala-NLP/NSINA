{
       "Source": "hirunews",
       "Timestamp": "Tuesday, 24 December 2019 - 8:10",
       "Headline": "ශ්‍රී ලංකාව සමඟ සටනට, බුම්රා ඉන්දීය පිළට",
       "News Content": "ශ්‍රී ලංකාව සමඟ පැවැත්වෙන විස්සයි විස්ස තරගාවලිය සඳහා වේග පන්දු යවන ක්‍රීඩක ජස්ප්‍රිට් බුම්රා නැවත ඇතුළත් කරන බව ඉන්දීය ක්‍රිකට් පාලක මණ්ඩලය නිවේදනය කළා.\nකොදෙව් තරගාවලියේදී කායික ආබාධයකට ලක්වීම නිසා පසුගිය අගෝස්තු මාසයේ සිට ඔහු ඉන්දීය පිළ වෙනුවෙන් පිටියට පිවිසුණේ නැහැ.\nශ්‍රී ලංකාව සහ ඉන්දියාව අතර විස්සයි විස්ස තරගාවලිය ලබන ජනවාරි 5 වන දා ආරම්භ වන්නේ ගුවහටි නුවර පැවැත්වෙන තරඟයකින්.\nදෙවන තරඟය ජනවාරි 7 වන දා ඉන්දෝර් හිදී පැවැත්වෙන අතර, තුන් වන තරඟය ජනවාරි 10 වන දා පූනේ නුවර දී පැවැත්වීමට නියමිතයි.\nඑහිදී ශ්‍රී ලංකාව සමඟ තරඟ වදින ඉන්දීය පිළ විරාට් කෝලි විසින් මෙහෙය වන අතර, ශිකර් ධවාන් ද ඉන්දීය පිළට යළි කැදවා තිබෙනවා.\nකෙසේ නමුත්, උප නායක රෝහිත් ශර්මා සහ වේග පන්දු යවන ක්‍රීඩක මොහොමඞ් ශමී ශ්‍රී ලංකාව සමඟ පැවැත්වෙන විස්සයි විස්ස තරගාවලියේදී විවේක ගැන්වීමටයි ඉන්දියාව තීරණය කර ඇත්තේ.",
       "URL": "https://www.hirunews.lk/sports/230851/ශ්‍රී-ලංකාව-සමඟ-සටනට-බුම්රා-ඉන්දීය-පිළට",
       "Category": "Sports",
       "Parent URL": "https://www.hirunews.lk/sports/all-news.php?pageID=122"
}