{
       "Source": "hirunews",
       "Timestamp": "Wednesday, 30 September 2015 - 12:54",
       "Headline": "සුනිල් නරේන්ට යළි කණ්ඩායමේ තැනක්",
       "News Content": "ශ්‍රී ලංකාව සමඟ පැවැත්වෙන එක්දින සහ විස්සයි විස්ස තරඟ සඳහා බටහිර ඉන්දීය කොදෙව් කණ්ඩායමේ දඟ පන්දු යවන ක්‍රීඩක සුනිල් නරේන් කණ්ඩායමට එක්කර තිබෙනවා. පන්දු යැවීමේ ඉරියව්වේ ගැටලූවක් හේතුවෙන් මීට පෙර පැවති තරඟාවලි කිහිපයකට ඔහු සහභාගි වූයේ නැහැ. මේ වනවිට ඔහුගේ පන්දු යැවීමේ ඉරියව්වට අයි.සී.සී. අනුමැතිය හිමිවීම නිසා යළි නරේන්ට මෙම අවස්ථාව හිමිව තිබෙනවා. ශ්‍රී ලංකාව සහ බටහිර ඉන්දීය කොදෙව් කණ්ඩායම අතර ටෙස්ට් තරඟ දෙකක්, එක්දින තරඟ 3 ක් මෙන්ම විස්සයි විස්ස තරඟ දෙකක් ද පැවැත්වීමට නියමිතයි.",
       "URL": "https://www.hirunews.lk/sports/117548/සුනිල්-නරේන්ට-යළි-කණ්ඩායමේ-තැනක්",
       "Category": "Sports",
       "Parent URL": "https://www.hirunews.lk/sports/all-news.php?pageID=448"
}