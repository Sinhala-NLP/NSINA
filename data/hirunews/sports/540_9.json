{
       "Source": "hirunews",
       "Timestamp": "Saturday, 20 April 2013 - 13:16",
       "Headline": "ෂේන් වොට්සන් උපනායකත්වයෙන් ඉවතට.",
       "News Content": "ඕස්ට්‍රේලියානු ක්‍රිකට් පිලේ උපනායකත්වයෙන් ඉවත්වීමට ෂේන් වොට්සන් තීරණය කර තිබෙනවා.  ඕස්ට්‍රේලියානු ක්‍රිකට් ආයතනය අද (20) ප්‍රකාශ කළේ එක්දින ටෙස්ට් සහ විස්සයි විස්ස යන සියලූ අංශයන්හි උපනායකත්වයෙන් තමා ඉවත් වීමට තීරණය කළේයැයි ෂේන් වොට්සන් දැනුම් දුන් බවයි.  ඕස්ට්‍රේලියානු පිලේ ඉන්දීය සංචාරයෙන් අනතුරුව තමා මෙම තීරණයට එළඹි බව ඔහු සඳහන් කර තිබෙනවා. සිය තීරණය තමාට මෙන්ම,  ඕස්ට්‍රේලියානු ක්‍රිකට් කණ්ඩායමට ද යහපත් ප්‍රතිඵල අත්කර දෙනු ඇති බවයි ඔහු ප්‍රකාශ කර ඇත්තේ.",
       "URL": "https://www.hirunews.lk/sports/57486/ෂේන්-වොට්සන්-උපනායකත්වයෙන්-ඉවතට",
       "Category": "Sports",
       "Parent URL": "https://www.hirunews.lk/sports/all-news.php?pageID=540"
}