{
       "Source": "hirunews",
       "Timestamp": "Monday, 16 October 2017 - 16:06",
       "Headline": "කාසියේ වාසිය දිනු පකිස්ථානය පන්දුවට පහරදීමට තීරණය කරයි",
       "News Content": "ශ්‍රී ලංකා කණ්ඩායම සහ පකිස්ථානය අතර දෙවන එක්දින ක්‍රිකට් තරගය අද පැවැත්වෙනවා. ඒ අබුඩාබිහිදීයි.\nතරගයේ කාසියේ වාසිය දිනු පකිස්ථාන කණ්ඩායමයි පළමුවෙන් පන්දුවට පහරදීමට තීරණය කර ඇත්තේ.\nදෙරට අතර පළමු එක්දින තරගයෙන් පකිස්ථානයට ලකුණු 83 ක ජයක් හිමිවුනා.\nපළමු එක්දින තරගයට ක්‍රීඩා කළ ශ්‍රී ලංකා කණ්ඩායම කිසිදු වෙනසකින් තොරව අද තරගයට ද එක්වී තිබෙනවා.\nනිරෝෂන් දික්වැල්ල / උපුල් තරංග / දිනේෂ් චන්දිමාල් / ලහිරු තිරිමාන්න / කුසල් මෙන්ඩිස් / මිලින්ද සිරිවර්ධන / තිසර පෙරේරා / අකිල ධනංජය / ජෙෆ්රි වැන්ඩසේ / සුරංග ලක්මාල් සහ ලහිරු ගමගේ අද කණ්ඩායමේ සාමාජිකයන් වනවා.\nපකිස්ථාන නායක සෆ්රාස් අහමඩ් ප්‍රකාශ කළේ අද තම කණ්ඩායමේ වෙනසක් සිදු නොවන බවයි.\nපළමු එක්දින තරගයට ක්‍රීඩා කළ කණ්ඩායම අද තරගයට ද එක්වන බවයි ඔහු සඳහන් කර ඇත්තේ.\nමේ අතර මෙම එක්දින තරගය පකිස්ථාන කණ්ඩායමේ ආරම්භක පිතිකරු අහමඩ් ශේෂාඩ් ට ඉතා තීරණාත්මක තරගයක් වනු ඇති බව ක්‍රිකට් විචාරකයන් පෙන්වා දෙනවා.\nඊට හේතුව වී ඇත්තේ පසුගිය එක්දින තරග 11 කදී ඔහු ඉතා අඩු ලකුණු මට්ටමක සිටීමයි.\nපසුගිය තරග 11 කදී ඔහු ලකුණු ලබාගෙන ඇත්තේ පිළිවෙලින් 18 / 12 / 32 / 13 / 13 / 12 / 67 / 5 / 3 / 12 සහ 0 ලෙසටයි. විචාරකයන් පෙන්වා දෙන්නේ මෙය දක්ෂතා දැක්වීමට ඔහුට ලැබෙන අවසාන අවස්ථාව වනු ඇති බවයි.",
       "URL": "https://www.hirunews.lk/sports/173629/කාසියේ-වාසිය-දිනු-පකිස්ථානය-පන්දුවට-පහරදීමට-තීරණය-කරයි",
       "Category": "Sports",
       "Parent URL": "https://www.hirunews.lk/sports/all-news.php?pageID=289"
}