{
       "Source": "hirunews",
       "Timestamp": "Tuesday, 12 May 2015 - 8:28",
       "Headline": "චම්පක රාමනායක වැඩ අල්ලයි",
       "News Content": "ශ්‍රී ලංකා ක්‍රිකට් පිළේ වේග පන්දු පුහුණුකරු ලෙස චම්පක රාමනායක නැවතත් පත් කර තිබෙනවා. මීට වසර දෙකකට පෙර ද චම්පික රාමනායක ශ්‍රී ලංකා පිළේ වේග පන්දු පුහුණුකරු ලෙස කටයුතු කළා. මෙතෙක් එම තනතුරේ කටයුතු කළ චමින්ද වාස් වෙනුවටයි රාමනායක යළි පත් කෙරෙන්නේ. පාකිස්තාන පිළේ පාකිස්තාන, ඉන්දීය සහ බටහිර ඉන්දීය කොදෙව් කණ්ඩායම්වල ශ්‍රී ලංකා චාරිකා වලට අදාළව ජුනි 1 වන දා සිට ක්‍රියාත්මක වන පරිදි ඔහු මෙම තනතුරට පත් කර තිබෙනවා. ශ්‍රී ලංකාව නියෝජනය කරමින් ටෙස්ට් තරඟ 18කට සහ එක්දින තරඟ 62කට සහභාගි වී ඇති චම්පික රාමනායක මීට පෙර බංග්ලාදේශ පිළේ වේගපන්දු පුහුණුකරු ලෙස ද කටයුතු කළා.",
       "URL": "https://www.hirunews.lk/sports/109287/චම්පක-රාමනායක-වැඩ-අල්ලයි",
       "Category": "Sports",
       "Parent URL": "https://www.hirunews.lk/sports/all-news.php?pageID=470"
}