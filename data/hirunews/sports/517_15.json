{
       "Source": "hirunews",
       "Timestamp": "Sunday, 25 August 2013 - 12:59",
       "Headline": "කැරිබියන් ප්‍රිමියර් ලීග් තරඟාවලියේ ජය ජැමෙයිකා ටෝලවාස්ට.",
       "News Content": "බටහිර ඉන්දීය කොදෙව් දිවයින්හි පැවති කැරිබියන් ප්‍රිමියර් ලීග් තරඟාවලිය ජයග්‍රහණය කිරීමට ජැමෙයිකා ටෝලවාස් කණ්ඩායම අද සමත්වුණා. ඒ, ගයානා ඇමේසන් වොරියර්ස් කණ්ඩායම කඩුලූ 7 කින් පරාජයට පත් කරමින්. තරඟයේ පළමුවෙන් පන්දුවට පහරදුන් ගයානා කණ්ඩායම නියමිත පන්දුවාර 20 අවසානයේ කඩුලූ 5 ක් දැවී ලකුණු 128 ක් ලබාගත්තා. ශ්‍රී ලංකාවේ තිලකරත්න ඩිල්ෂාන් මෙහිදී ලකුණු නොලබා දැවී ගියා. ගයානා පිල නියෝජනය කරන මුත්තයියා මුරලිදරන්ගේ පන්දු වාර 4 ට ජැමෙයිකා පිතිකරුවන් ලබාගත්තේ ලකුණු 13 ක් පමණයි. පිළිතුරු වශයෙන් ජැමෙයිකා ටෝලවාස් කණ්ඩායම පන්දුවාර 17 යි පන්දු 3 කදී කඩුලූ 3 ක් දැවී ලකුණු 129 ක් ලබමින් තරඟයේ ජය හිමිකරගත්තා. මෙහිදී ක්‍රිස් ගේල් නොදැවී ලකුණු 47 ක් රැස් කළ අතර කුමාර් සංගක්කාර ලබාගත්තේ ලකුණු 13 ක් පමණයි. ගයානා පිල වෙනුවෙන් ලසිත් මාලිංග ලකුණු 28 කට එක් කඩුල්ලක් බිඳ හෙලූ අතර ටී.එම්. දිල්ෂාන් ලකුණු 32 කට එක් කඩුල්ලක් බිඳ හෙලූවා. තරඟයේ වීරයා ලෙස නම් කෙරුණේ ජැමෙයිකා ටෝලවාස් කණ්ඩායමේ ක්‍රිස් ගේල්.",
       "URL": "https://www.hirunews.lk/sports/65809/කැරිබියන්-ප්‍රිමියර්-ලීග්-තරඟාවලියේ-ජය-ජැමෙයිකා-ටෝලවාස්ට",
       "Category": "Sports",
       "Parent URL": "https://www.hirunews.lk/sports/all-news.php?pageID=517"
}