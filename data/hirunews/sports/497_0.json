{
       "Source": "hirunews",
       "Timestamp": "Tuesday, 24 December 2013 - 13:24",
       "Headline": "නවක ක්‍රීඩකයන්ට වැඩි අවස්ථාව.",
       "News Content": "ජ්‍යෙෂ්ඨ ක්‍රීඩකයන් කිහිප දෙනෙකු ඉදිරි මාස 18ක කාලය තුළ ක්‍රීඩාවෙන් සමු ගැනීමට නියමිත නිසා නවක ක්‍රීඩකයන්ට කණ්ඩායමේ වැඩි අවස්ථාවක් ලබා දී ඇති බව ශ්‍රී ලංකා ටෙස්ට් සංචිතය පිළිබද අදහස් දක්වමින් ක්‍රික් ඉන්ෆෝ වෙබ් අඩවිය පවසනවා. පාකිස්තානය සමග ලබන 31 වන දා ආරම්භ වන ටෙස්ට් තරගාවලියට නම් කළ ශ්‍රී ලංකා සංචිතය පිළිබදව අදහස් දක්වමිනුයි එම වෙබ් අඩවිය මේ බව ප්‍රකාශ කර ඇත්තේ. ඒ අනුව මෙම කාලසීමාව තුළ ජ්‍යෙෂ්ඨ ක්‍රීඩකයන්ගෙන් අත්දැකීම් ලබා ගැනීම සඳහා කෞශ්‍යාල් සිල්වා සහ විශ්ව ප්‍රනාන්දු යන ක්‍රීඩකයන් කණ්ඩායමට ඇතුළත් කර ඇති බවයි ඔවුන් පෙන්වා දෙන්නේ. ඩිල්ශාන් පසුගිය දා ටෙස්ට් පිටියෙන් සමු ගත් අතර කණ්ඩායමේ සෙසු ජ්‍යෙෂ්ඨ ක්‍රීඩකයන් වන්නේ මහේල හා සංගක්කාරයි.",
       "URL": "https://www.hirunews.lk/sports/74044/නවක-ක්‍රීඩකයන්ට-වැඩි-අවස්ථාව",
       "Category": "Sports",
       "Parent URL": "https://www.hirunews.lk/sports/all-news.php?pageID=497"
}