{
       "Source": "hirunews",
       "Timestamp": "Friday, 23 January 2015 - 10:15",
       "Headline": "දිල්ෂාන් 20වැනි ශතකය නවසීලන්තයට එරෙහිව වාර්තා කරයි.",
       "News Content": "ශ්‍රී ලංකාව සහ නවසීලන්තය අතර මේ වන විට පැවැත්වෙන පස්වැනි එක්දින තරගයේ පිළිතුරු ඉනිම ක්‍රීඩා කරන ශ්‍රී ලංකා කණ්ඩායමේ තිලකරත්න දිල්ශාන් අද සිය එක්දින ක්‍රිකට් දිවියේ 20 වැනි ශතකය වාර්තා කිරීමට සමත්වුණා. දිල්ශාන්ගේ මෙම ශතකයට එක් හයේ පහරක් සහ හතරේ පහර 16ක් ඇතුළත්. වේගවත් පිතිහරඹයක නිරත වන දිල්ෂාන්ට සහය දෙමින් අනෙක් අන්තයේ පන්දුවට පහරදෙන මහේල ජයවර්ධන මේ වන විට රැස්කරගෙන ඇති ලකුණු සංඛ්‍යාව 30ක්. ශ්‍රී ලංකා කණ්ඩායම මේ වන විට පන්දුවට 35ක් අවසානයේ කඩුළු දෙකක් දැවී ලකුණු 208ක් රැස්කරගෙන සිටිනවා. තරගයේ මුලින්ම පන්දුවට පහරදුන් සත්කාරක නවසීලන්ත කණ්ඩායම පන්දුවාර 50 අවසානයේ කඩුළු 5ක් දැවී ලකුණු 360ක් රැස්කර ගත්තා. තරගය ජයගැනීම සදහා ශ්‍රී ලංකා කණ්ඩායම තවත් පන්දු 96ක් ඇතුළත ලකුණු 153ක් ලබාගත් යුතුයි.",
       "URL": "https://www.hirunews.lk/sports/101821/දිල්ෂාන්-20වැනි-ශතකය-නවසීලන්තයට-එරෙහිව-වාර්තා-කරයි",
       "Category": "Sports",
       "Parent URL": "https://www.hirunews.lk/sports/all-news.php?pageID=492"
}