{
       "Source": "hirunews",
       "Timestamp": "Friday, 15 June 2018 - 19:23",
       "Headline": "සුපිරි පාපන්දු ශූරයාට අත්හිටවූ සිර දඩුවමක්",
       "News Content": "සුපිරි පාපන්දු ක්‍රීඩක ක්‍රිස්ටියානෝ රොනාල්ඩෝට වසර දෙකකට අත්හිටවු සිර දඩුවමක් නියමකර තිබෙනවා.\nඒ ආදායම් බදු ගෙවීම පැහැර හැරීමේ චෝදනා හේතුවෙන්.\nමෙම දඩුවමට අමතරව යුරෝ මිලියන 18.8 ක බදු මුදලක් ගෙවීමටයි අධිකරණය නියෝග කර ඇත්තේ.\nඑල්ලවී ඇති චෝදනා රොනාල්ඩෝ ප්‍රතික්ෂේප කර තිබු අතර පසුව එම චෝදනා පිළිගෙන තිබුනා.\n2011 වසරේ සිට 2014 වසර දක්වා යුරෝ මිලියන 12.9 ක බදු මුදලක් ගෙවීම පැහැර හැරි බවටයි සුපිරි පාපන්දු ශූරයාට චෝදනා එල්ලවී ඇත්තේ.\nමෙවර ලෝක කුසලාන පාපන්දු තරගාවලියේදී ක්‍රිස්ටියානෝ රොනාල්ඩා් පෘතුගාල කණ්ඩායම නියෝජනය කරමින් තරග වැදීමට නියමිතයි.\nපෙර වැරදි නොමැතිවීම හේතුවෙන් ඔහුට අත්හිටවු සිර දඩුවම් නියමකර ඇති බවයි විදෙස් මාධ්‍ය වාර්තා කළේ.",
       "URL": "https://www.hirunews.lk/sports/193164/සුපිරි-පාපන්දු-ශූරයාට-අත්හිටවූ-සිර-දඩුවමක්",
       "Category": "Sports",
       "Parent URL": "https://www.hirunews.lk/sports/all-news.php?pageID=225"
}