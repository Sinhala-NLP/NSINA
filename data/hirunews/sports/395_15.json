{
       "Source": "hirunews",
       "Timestamp": "Sunday, 07 August 2016 - 9:39",
       "Headline": "ජයග්‍රහණයට කැපවු නිහඩ වීරයකු ගැන මැතිව්ස් හෙළි කරයි",
       "News Content": "ඔස්ට්‍රේලියාවට එරෙහි ටෙස්ට් ක්‍රිකට් තරගාවලිය ජයග්‍රහණය කිරීම වෙනුවෙන් දිල්රුවන් පෙරේරාගේ දක්ෂතා මනා පිටිවහලක් වු බව ශ්‍රී ලංකා නායක ඇන්ජෙලෝ මැතිව්ස් පවසනවා.\nඔහු පෙන්වා දෙන්නේ දිල්රුවන් පෙරේරා නිහඩ වීරයකු බවයි.\nදෙවන ටෙස්ට් තරගයේදී දිල්රුවන් පෙරේරා ලකුණු 99 කට කඩුලු 10 ක් බිඳහෙලා තිබෙනවා.\nඒ අනුව ඔහු වාර්තා අතරට එක්වන්නේ ටෙස්ට් ක්‍රිකට් තරගයකදී කඩුලු 10 ක් ලබාගත් පළමු ලාංකික ක්‍රීඩකයා ලෙසටයි.\nඑමෙන්ම වේගවත් ටෙස්ට් කඩුලු 50 ක් ලබාගත් ක්‍රීඩකයකු ලෙසට ද ඔහු වාර්තා අතරට එක්වනවා.\nදිල්රුවන් පෙරේරා සිය ටෙස්ට් කඩුලු 50  ලබාගෙන ඇත්තේ තරග 11 කට ක්‍රීඩා කරමින්.\nමීට පෙර අජන්ත මෙන්ඩිස් එම වාර්තාවට හිමිකම් කියනු ලැබුවේ තරග 12 කින් කඩුලු 50 ක් ලබා ගනිමින්.\nශ්‍රී ලංකා කණ්ඩායමේ නායක ඇන්ජෙලෝ මැතිව්ස් පෙන්වා දෙන්නේ රංගන හේරත්ගෙන් ද මෙම තරගාවලියේදී ඉහළ දායකත්වයක් හිමිවු බවයි.\nපල්ලෙකැලේ ක්‍රීඩාංගණයේ පැවති තරගයේදී දිල්රුවන් පෙරේරාගෙන් ඉහළ දක්ෂතා දකින්නට නොලැබුන ද ගාල්ල ක්‍රීඩාංගණයේ ස්වභාවය ඔහු හොඳින් හඳුනාගෙන ඇති බව ද මැතිව්ස් සඳහන් කලා.\nදිල්රුවන් පෙරේරා පළමු ටෙස්ට් තරගයේ පන්දු යැවීමේ ඉරයව් පිළිබඳ වීඩියෝ නරඹා ගැටලු නිවැරදි කර ගනිමින් ගාල්ලේ පැවති තරගයට එක්වු බවයි ශ්‍රී ලංකා නායකයා සඳහන් කලේ.",
       "URL": "https://www.hirunews.lk/sports/140001/ජයග්‍රහණයට-කැපවු-නිහඩ-වීරයකු-ගැන-මැතිව්ස්-හෙළි-කරයි",
       "Category": "Sports",
       "Parent URL": "https://www.hirunews.lk/sports/all-news.php?pageID=395"
}