{
       "Source": "hirunews",
       "Timestamp": "Wednesday, 28 August 2019 - 15:35",
       "Headline": "ලක්ෂ්මි වික්ටෝරියා, දැල් පන්දු සම්මේලනයේ සභාපති ධුරයට පත්වෙයි",
       "News Content": "ශ්‍රී ලංකා දැල් පන්දු සම්මේලනයට සභිකයින් පත් කර ගැනීම සදහා අද පැවති නිලවරණයේදී එහි සභාපති ධුරයට ලක්ෂ්මි වික්ටෝරියා නිතරගයෙන් තේරී පත්වී තිබෙනවා.\nඇය එම ධුරයට නිතරගයෙන් පත්වූයේ ප්‍රතිවාදිනිය ලෙස ඉදිරිපත් වූ හිටපු ලේකම්වරියක වන සංජිවනි වනසිංහ නිලවරණයට පෙර සිය නාම යෝජනාව ඉල්ලා අස් කර ගැනීම හේතුවෙන්.\nදැල් පන්දු ව්‍යවස්ථාවට සහ ක්‍රීඩා පනතට පටහැනිව නිලවරණය පවත්වන බවට ප්‍රකාශ කරමින් සංජිවනි වනසිංහ සිය නාම යෝජනා ඉවත් කර ගනු ලැබුවා.\nසභාපති ධුරයට පත්වූ ලක්ෂ්මි වික්ටෝරියා මීට පෙර ද දැල් පන්දු සම්මේලනයේ සභාපති ධුරයේ කටයුතු කළ අතර, නිලවරණයේදී නව ලේකම්වරිය ලෙස චම්පා ගුණවර්ධන, උප ලේකම් ලෙස සුමිත්‍රා රණසිංහ සහ උප සභාපති ලෙස ඞී.එම්.පී. කුමාරිහාමි තේරී පත්වුණා.",
       "URL": "https://www.hirunews.lk/sports/223136/ලක්ෂ්මි-වික්ටෝරියා-දැල්-පන්දු-සම්මේලනයේ-සභාපති-ධුරයට-පත්වෙයි",
       "Category": "Sports",
       "Parent URL": "https://www.hirunews.lk/sports/all-news.php?pageID=142"
}