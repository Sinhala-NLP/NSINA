{
       "Source": "hirunews",
       "Timestamp": "Thursday, 07 September 2017 - 17:07",
       "Headline": "ශ්‍රී ලංකා කණ්ඩායම ලබන පරාජයන් හමුවේ රසල් ආර්නල්ඩ් අසරණ වෙයි",
       "News Content": "ශ්‍රී ලංකා කණ්ඩායම ලබන පරාජයන් හමුවේ ක්‍රිකට් විචාරක කුටියේ මේ  දිනවල තමන් ඉතා අසීරු කාලයක් ගත කරන බව ජාත්‍යන්තර ක්‍රිකට් විචාරක රසල් ආර්නල්ඩ් ප්‍රකාශ කර තිබෙනවා.\nඔහු මේ බව ප්‍රකාශ කර තිබෙන්නේ තරග 9-0ක් ලෙස අවසන්වූ ඉන්දීය පිලේ ශ්‍රී ලංකා සංචාරය පිළිබඳව බීබීසි පුවත් සේවය සමග කළ සාකච්ඡාවකට එක්වෙමින්.\nඑම සංවාදයේදී ඔහු මෙම ප්‍රකාශය සිදුකර තිබෙනවා.\n\\\"ගොඩක් අමාරුයි, අපි හැමවෙලේම උත්සහ කරන්නේ හොඳ දේවල් මතුකරන්න, අඩුපාඩු මතුකරන්නේ නැතුව. රට වගේම ක්‍රීඩකයන්වත් ප්‍රොමෝට් කිරීමට තමයි උත්සහ කරන්නේ. හැබැයි ක්‍රීඩකයන්ගෙන් කිසි දෙයක් එන්නේ නැතිවුනාම ඒක ගොඩක් අමාරු වෙනවා\\\"\nශ්‍රී ලංකා ක්‍රිකට් කණ්ඩායමේ ක්‍රීඩකයන්ට තම කණ්ඩායම වෙනුවෙන් මීට වැඩි දායකත්වයක් ලබාදිය හැකි බව තමන්ගේ මෙන්ම ජාත්‍යන්තර ක්‍රිකට් විචාරකයන්ගේ මතයවූ බව ද ඔහු වැඩිදුරටත් පෙන්වාදී තිබෙනවා.\nදිගින් දිගටම ලබන පරාජයන් හමුවේ කණ්ඩායම ඉදිරියට ගෙන ඒමේ වගකීම ඇත්තේ අන් කවුරුන්ටත් වඩා ක්‍රීඩකයන්ට බව පැවසූ රසල් ආර්නල්ඩ් ශ්‍රී ලංකා කණ්ඩායම තම දක්ෂතාවලට අනුව ක්‍රීඩා නොකළ බව කියා සිටියා.\nඉන්දීය කණ්ඩායම ඉතා හොඳින් ක්‍රීඩා කළ නමුත් ශ්‍රී ලංකා කණ්ඩායම තම හැකියාවන්ට අනුව ක්‍රීඩා නොකළ බව \\\"ඇස් වහගෙන\\\" වුව කිවහැකි බව ජාත්‍යන්තර ක්‍රිකට් විචාරක රසල් ආර්නල්ඩ් ප්‍රකාශ කළ බවයි බීබීසි පුවත් සේවය වැඩිදුරටත් පෙන්වා දෙන්නේ.",
       "URL": "https://www.hirunews.lk/sports/170371/ශ්‍රී-ලංකා-කණ්ඩායම-ලබන-පරාජයන්-හමුවේ-රසල්-ආර්නල්ඩ්-අසරණ-වෙයි",
       "Category": "Sports",
       "Parent URL": "https://www.hirunews.lk/sports/all-news.php?pageID=300"
}