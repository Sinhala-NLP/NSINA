{
       "Source": "hirunews",
       "Timestamp": "Wednesday, 13 December 2017 - 15:06",
       "Headline": "ශ්‍රී ලංකාවට ප්‍රබල ඉලක්කයක්",
       "News Content": "ඉන්දියාව සමග පැවැත්වෙන දෙවන එක්දින තරගය ජය ගැනීමට ශ්‍රී ලංකාවට ලකුණු 393 ක ප්‍රබල ඉලක්කයක් හිමිව තිබෙනවා.\nමොහාලිහිදී පැවැත්වෙන තරගයේ කාසියේ වාසිය දිනු ශ්‍රී ලංකාවේ ආරාධනය මත පළමුවෙන් පන්දුවට පහරදුන් ඉන්දීය කණ්ඩායම නියමිත පන්දුවාර 50 අවසානයේ කඩුළු 4 ක් පමණක් දැවී ලකුණු 392 ක් ලබාගත්තා.\nරෝහිත් ශර්මා නොදැවී 208 යි.\nඔහුගේ ලකුණු 208 ට හතරේ පහර 13 ක් සහ හයේ පහර 12 ක් ඇතුලත්.\nමෙය රෝහිත් ශර්මාගේ 3 වන එක්දින ද්විත්ව ශතකයයි.\nඑක්දින තරගවල ද්විත්ව ශතක 3 ක් ලබාගත් පළමු ක්‍රීඩකයා ලෙසටයි ඒ අනුව රෝහිත් ශර්මා වාර්තා අතරට එක්වන්නේ.\nඑක්දින කණ්ඩායමක නායකයෙකු විසින් ද්විත්ව ශතකයක් වාර්තා කළ පළමු අවස්ථාව ලෙසට ද මෙය සැලකෙනවා.\nරෝහිත් ශර්මා සිය 16 වන එක්දින ශතකය ලබාගත්තේ 40 වන පන්දුවාරය අවසානයේදීයි. අනෙක් සියලු ලකුණු ඔහු ලබාගත්තේ පන්දු 37 කින්.\nශ්‍රෙයාස් අයියර් ලකුණු 88 කට දැවී ගියා.\nශිකර් ධවාන් ලකුණු 68 යි.\nපන්දු යැවීමේදී තිසර පෙරේරා කඩුලු 3 ක් බිඳහෙලුවා.\nඅද ඉන්දීය කණ්ඩායම ලබාගත් මෙම ලකුණු 392 මොහාලි ක්‍රීඩාංගණයේදී ඔවුන් ලබාගත් වැඩිම ලකුණු සංඛ්‍යාව ද වනවා.\nඔවුන් මීට පෙර මොහාලි ක්‍රීඩාංගණයේදී පකිස්ථානයට එරෙහිව කඩුලු 9 ක් දැවී ලකුණු 321 ක් ලබාගෙන තිබුනා.\nඑමෙන්ම මෙය මොහාලි ක්‍රීඩාංගණයේදී කණ්ඩායමක් රැස් කළ වැඩිම ලකුණු සංඛ්‍යාව ද වනවා.\nමීට පෙර දකුණු අප්‍රිකාව නෙදර්ලන්තයට එරෙහිව කඩුලු 5 කට ලකුණු 351 ක් ලබා ගනිමින් තබා තිබු වාර්තාවයි ඒ අනුව බිඳ  වැටුනේ.\nමේ අතර වාර්තාව පිහිටුවීමෙන් පසු ඉන්දීය නායක රෝහිත් ශර්මා ප්‍රේක්ෂකාගාරය දෙසට අත දිගු කර තම සතුට ප්‍රකාශකරන ආකාරයක් ද දක්නට ලැබුනා.\nඑහි  සිටි රෝහිත් ශර්මාගේ බිරිඳ ද මෙම වාර්තාව තැබීමත් සමග ආසනයෙන් නැගිට සිය අත්පොලසන් දෙමින් සිය සැමියාට සතුට ප්‍රකාශ කරන ආකාරය දැක ගැනීමට හැකිවුනා.\nරෝහිත් ශර්මාගේ දෙවන විවාහ සංවත්සරය ද යෙදී තිබීම ද විශේෂත්වයක්.\nrnrnrnrn\\r\\n\n\\r\\nrnrnrnrnrnrnrn\\r\\n\nrnrnrnrn\\r\\n\nA captain\\'s knock.\n@ImRo45\nhas looked in full flow and has marched on to a well-made century. ODI Century no. 16\n#TeamIndia\n#INDvSL\npic.twitter.com/qWtwNpp7dr\n\\r\\nrnrnrnrn— BCCI (@BCCI)\nDecember 13, 2017\n\\r\\nrnrnrnrnrnrnrn\\r\\n",
       "URL": "https://www.hirunews.lk/sports/178288/ශ්‍රී-ලංකාවට-ප්‍රබල-ඉලක්කයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=274"
}