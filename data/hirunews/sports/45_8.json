{
       "Source": "hirunews",
       "Timestamp": "Sunday, 15 August 2021 - 8:45",
       "Headline": "ග්‍රීන්ස් පිල පරදවා බ්ලූස් පිලට කඩුලු 5ක ජයක්",
       "News Content": "මහනුවර පල්ලේකැලේ ක්‍රීඩාංගනයේ පැවැත්වෙන ආරාධිතයන්ගේ විස්සයි විස්ස ලීග් තරගාවලියේ 4වන තරගය ඊයේ රාත්‍රියේ පැවැත්වුණේ බ්ලූස් සහ ග්‍රීන්ස් කණ්ඩායම් අතරයි.\nතරගයේ පළමුව පන්දුවට පහරදුන් ග්‍රීන්ස් කණ්ඩායම නියමිත පන්දුවාර 20 අවසානයේ කඩුලු 2 ක් දැවී ලකුණු 180 ක් ලබා ගත්තා. එහිදී කමිදු මෙන්ඩිස් ලකුණු 53 ක් ලබා ගත් අතර, පැතුම් නිශ්ශංක ලකුණු 76 ක් රැස් කළා. ළහිරු උදාර ලකුණු 44 යි.\nපිළිතුරු වශයෙන් බ්ලූස් කණ්ඩායම පන්දුවාර 19යි පන්දු 3කදී කඩුලු 5ක් දැවී ලකුණු 181ක් ලබමින් තරගයේ ජය හිමිකර ගත්තා. සධීර සමරවික්‍රම ලකුණු 47 යි.\nසහන් ආරච්චිගේ ලකුණු 38ක් සහ අශේන් බණ්ඩාර නොදැවී ලකුණු 36 ක් ලබා ගත් අතර ඔවුන් දෙදෙනා පස්වන කඩුල්ල සඳහා පන්දු 38කදී රැස් කළ ලකුණු සංඛ්‍යාව 71 ක්.\nඒ අනුව බ්ලූස් කණ්ඩායම මෙම තරඟයේ දී ග්‍රීන්ස් පිල පරදවා කඩුලු 5ක ජයක් වාර්තා කළා.",
       "URL": "https://www.hirunews.lk/sports/279733/ග්‍රීන්ස්-පිල-පරදවා-බ්ලූස්-පිලට-කඩුලු-5ක-ජයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=45"
}