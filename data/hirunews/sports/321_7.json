{
       "Source": "hirunews",
       "Timestamp": "Tuesday, 27 June 2017 - 18:27",
       "Headline": "ශ්‍රී ලංකා ක්‍රිකට් කණ්ඩායමට නව පුහුණුකරුවෙක්",
       "News Content": "නිසි අවසරයකින් තොරව මාධ්‍ය ප්‍රකාශ සිදුකිරීමේ චෝදනා මත ශ්‍රී ලංකා ක්‍රිකට් කණ්ඩායමේ වේග පන්දු යවන ක්‍රීඩක ලසිත් මාලිංගට එරෙහිව විනය පරීක්ෂණයක් පැවැත්වීමට ශ්‍රී ලංකා ක්‍රිකට් ආයතනය අද පියවර ගත්තා.\nඒ සඳහා ක්‍රිකට් පාලක මණ්ඩලයේ ලේකම්වරයාද, ඇතුළත් ත්‍රිපුද්ගල කමිටුවක්ද පත් කෙරුණු අතර, මාලිංග අද පස්වරුවේ කමිටුව හමුවේ පෙනී සිට තිබෙනවා.\nමේ අතර සිම්බාබ්වේ සහ ඉන්දීය කණ්ඩායම් සමග පැවැත්වෙන ක්‍රිකට් තරගාවලියේදී ශ්‍රී ලංකා පිලේ ප්‍රධාන පුහුණුකරු ලෙස දැනට පන්දු රැකීමේ පුහුණුකරු වන නික් පෝතස් පත්කර ඇති බවද ක්‍රිකට් ආයතනය අද ප්‍රකාශ කළා.",
       "URL": "https://www.hirunews.lk/sports/164536/ශ්‍රී-ලංකා-ක්‍රිකට්-කණ්ඩායමට-නව-පුහුණුකරුවෙක්",
       "Category": "Sports",
       "Parent URL": "https://www.hirunews.lk/sports/all-news.php?pageID=321"
}