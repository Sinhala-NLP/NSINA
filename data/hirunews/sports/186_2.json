{
       "Source": "hirunews",
       "Timestamp": "Tuesday, 08 January 2019 - 7:01",
       "Headline": "මාලිංගගේ තීරණයට නවසීලන්තයෙන් දරුණු ප්‍රතිචාරයක්",
       "News Content": "සංචාරක ශ්‍රී ලංකා කණ්ඩායම සහ නවසීලන්තය අතර පැවැත්වෙන අවසන් තරඟය මේ අද නෙල්සන් හිදී ආරම්භ වුණා.\nතරඟයේ කාසිය වාසිය හිමිකරගත් ශ්‍රී ලංකා කණ්ඩායමේ නායක ලසිත් මාලිංග තීරණය කළේ පළමුව පන්දුවට පහර දීමේ අවස්ථාව නවසීලන්තයට ලබාදීමටයි.\nඑහිදී නවසීලන්තය වෙනුවෙන් රෝස් ටේලර් සිය 20 වන එක්දින ශතකය අද වාර්තා කළා.\nරෝස් ටේලර් ලකුණු 137 කට දැවී ගියේ ලසිත් මාලිංගගේ පන්දුවකට ධනංජය ද සිල්වා වෙත උඩපන්දුවක් ලබා දෙමින්.\nකෙන් විලියම්සන් ලකුණු 55ක් රැස්කළ අතර කොලින් මුන්රෝට රැස්කරගත් හැකි වුයේ ලකුණු 21ක් පමණයි.\nපන්දු යැවීමේදී ලසිත් මාලිංග මේ වනවිට කඩුලු 03ක් බිඳ හෙලා ඇති අතර නවසිලන්ත කණ්ඩායම මේ වනවිට ලකුණු 300 සීමාව පසුකර තිබෙනවා.",
       "URL": "https://www.hirunews.lk/sports/207698/මාලිංගගේ-තීරණයට-නවසීලන්තයෙන්-දරුණු-ප්‍රතිචාරයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=186"
}