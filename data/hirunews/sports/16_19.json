{
       "Source": "hirunews",
       "Timestamp": "Friday, 22 July 2022 - 14:16",
       "Headline": "මීටර් 800න් ගයන්තිකා අබේරත්නට 05 වැනි තැන",
       "News Content": "අමෙරිකාවේ ඔරිගන් ප්‍රාන්තයේදී පැවැත්වෙන ලෝක ශූරතා මළල ක්‍රීඩා තරගාවලියේ තරග පැවැති 7 වැනි දිනය අදයි.\nඅද (22) උදෑසන ශ්‍රී ලංකා ක්‍රීඩිකා ගයන්තිකා අබේරත්න සහභාගී වු මීටර් 800 ඉසව්වේ මුලික වටයේ තරග පැවැත්වුණා.\nඑහිදී මූලික වටයේ දෙවැනි තරගයේදී තරග වැදුණු ගයන්තිකා අබේරත්න 5 වැනි ස්ථානය දිනා ගත්තා.\nඒ තරගය විනාඩි 02යි තත්පර 02 යි දශම 35කින් අවසන් කරමින්.\nමෙම ඉසව්වේදී තරග වැදුණු ක්‍රීඩිකාවන් 45 දෙනා අතුරින් ඇයට හිමිවුණේ 29 වැනි ස්ථානයයි.\nඒ අනුව ඇයට අවසන් පූර්ව වටය සදහා සුදුසුකම් ලබා ගන්නට හැකිවුණේ නැහැ.",
       "URL": "https://www.hirunews.lk/sports/310655/මීටර්-800න්-ගයන්තිකා-අබේරත්නට-05-වැනි-තැන",
       "Category": "Sports",
       "Parent URL": "https://www.hirunews.lk/sports/all-news.php?pageID=16"
}