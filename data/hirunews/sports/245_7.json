{
       "Source": "hirunews",
       "Timestamp": "Sunday, 18 March 2018 - 20:47",
       "Headline": "ඉන්දියාවට ලකුණු 167ක ඉලක්කයක්",
       "News Content": "නිදහස් කුසලාන විස්සයි විස්ස තරගාවලියේ අවසන් මහා තරඟයේ කාසිය වාසිය දිනු ඉන්දීය කණ්ඩායමේ ආරාධනයෙන් පළමුව පන්දුවට පහරදුන් බංග්ලාදේශ කණ්ඩායම නියමිත පන්දුවාර 20 තුල කඩුලු 08කට ලකුණු 166ක් රැස් කළා.\nඑහිදී බංග්ලාදේශ කණ්ඩායම වෙනුවෙන් සබීර් රෙහෙමාන් ලකුණු 77ක් රැස් කළේ පන්දු 50කදී හතරේ පහර 07ක් සහ හයේ පහර 04ක් සමඟින්.\nමහමදුල්ලා ලකුණු 21ක් රැස් කළ අතර තමිම් ඉක්බාල් ලකුණු 15ක් රැස් කළා.\nමෙහෙදී හසන්නොදැවී ලකුණු 19යි.\nපන්දු යැවීමේදී දඟ පන්දු යවන ක්‍රීඩක යුශ්වේන්ද්‍ර චාහල් පන්දුවාර 04 තුල ලකුණු 18කට කඩුලු 03ක් බිඳ දැමු අතර ජාදෙව් උනට්කට් කඩුලු 02ක් බිඳ දැමුවා.\nඒ අනුව ඉන්දීය කණ්ඩායමට ජයග්‍රහණය සඳහා ලැබී ඇති ඉලක්කය ලකුණු 167ක්.",
       "URL": "https://www.hirunews.lk/sports/186252/ඉන්දියාවට-ලකුණු-167ක-ඉලක්කයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=245"
}