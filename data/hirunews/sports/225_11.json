{
       "Source": "hirunews",
       "Timestamp": "Saturday, 16 June 2018 - 20:02",
       "Headline": "ක්‍රීඩා ඇමතිගේ ඇරයුම අරවින්දත් ප්‍රතික්ෂේප කරයි",
       "News Content": "ශ්‍රී ලංකා ක්‍රිකට් උපදේශකයන් ලෙස එක්වන්නැයි කළ ඉල්ලීම හිටපු ශ්‍රී ලංකා ක්‍රිකට් නායකයෙකු වන අරවින්ද ද සිල්වා විසින්ද ප්‍රතික්ෂේප කර තිබෙනවා.\nමීට පෙර ඒ සඳහා ආරාධනා කළ රොෂාන් මහානාම, මහේල ජයවර්ධන, කුමාර් සංගක්කාර සහ මුත්තයියා මුරලිදරන්ද ක්‍රීඩා අමාත්‍යවරයාගේ ඉල්ලීම ප්‍රතික්ෂේප කළා.\nශ්‍රී ලංකාවට ලෝක කුසලානය ජයග්‍රහණය කිරීම සඳහා දායක වූ අරවින්ද ද සිල්වා කියා සිටින්නේ මෙරට ක්‍රිකට් ක්‍රීඩාව දියුණු කිරීම සඳහා ඊට වෘත්තියමය භාවයක් එක් කළ යුතු අතර, දේශපාලනමය බලපෑම් ඉවත් කළ යුතු බවයි.\nමීට පෙර ශ්‍රී ලංකා ක්‍රිකට් හා එක්ව තමා ලබාදුන් නිර්දේශ කිසිවක් ක්‍රියාත්මක නොවූ බවයි ඔහු වැඩිදුරටත් පෙන්වා දෙන්නේ.\nහිටපු ක්‍රිකට් නායක කුමාර් සංගක්කාරද ක්‍රීඩා අමාත්‍යවරයාගේ ආරාධනය ප්‍රතික්ෂේප කළා.\nක්‍රීඩා අමාත්‍යවරයාට ලිපියක් යොමුකරමින් ඔහු පෙන්වා දෙන්නේ මීට පෙරද තමන් ක්‍රිකට් උපදේශක මණ්ඩල වල කටයුතු කර ඉදිරිපත් කල නිර්දේශ මෙතෙක් ක්‍රියාත්මක නොවූ බවයි.\nක්‍රීඩාවේ වෙනසක් දැකීමට නම් එහි පරිපාලනයේ ව්‍යුහාත්මක වෙනසක් සිදුවිය යුතු බව එම ලිපියෙන් පෙන්වා දෙනවා.",
       "URL": "https://www.hirunews.lk/sports/193244/ක්‍රීඩා-ඇමතිගේ-ඇරයුම-අරවින්දත්-ප්‍රතික්ෂේප-කරයි",
       "Category": "Sports",
       "Parent URL": "https://www.hirunews.lk/sports/all-news.php?pageID=225"
}