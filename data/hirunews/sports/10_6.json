{
       "Source": "hirunews",
       "Timestamp": "Saturday, 25 March 2023 - 12:46",
       "Headline": "ශ්‍රී ලංකාවට අන්ත පරාජයක්",
       "News Content": "සංචාරක ශ්‍රී ලංකාව සහ නවසීලන්තය අතර පැවැත්වෙන තරග තුනකින් යුත් එක් දින ක්‍රිකට් තරගාවලියේ පළමු තරග ශ්‍රී ලංකා කණ්ඩායම ලකුණු 198කින් පරාජයට පත් වුණා.\nනවසීලන්තය විසින් ලබා දුන් ලකුණු 275ක ඉලක්කය හඹා යාමට පැමිණි ශ්‍රී ලංකා කණ්ඩායම පන්දුවාර 19.5ක දී සියලු දෙනා දැවී ගියේ ලකුණු\n76ක් පමණක් ලබා ගනිමින්.\nඑහි දී ශ්‍රී ලංකා කණ්ඩායමේ ලකුණු 10 සීමාව ඉක්මවා යාමහ හැකි වුණේ ඇන්ජලෝ මැතිව්ස්ට සහ චාමික කරුණාරත්නට පමණි.\nචාමික ලකුණු 11 ද මැතිව්ස් ලකුණු 18ක් ද ලබා ගත්තා.\nඅනෙකුත් කිසිදු පිතිකරුවෙකුට ලකුණු 10 සීමාව ඉක්මවා යන්නට හැකි වුණේ නෑ.\nනවසීලන්තය වෙනුවෙන් විශිෂ්ට පන්දු යැවීමක නිරත වූ හෙන්රි ශිප්ලි ලකුණු 31කට කඩුළු 5ක් ලබා ගත්තා.",
       "URL": "https://www.hirunews.lk/330875/ශ්‍රී-ලංකාවට-අන්ත-පරාජයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=10"
}