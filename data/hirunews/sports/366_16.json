{
       "Source": "hirunews",
       "Timestamp": "Sunday, 18 December 2016 - 8:49",
       "Headline": "ශ්‍රී ලංකා - දකුණු අප්‍රිකාණු ප්‍රථම පුහුණු තරඟය අද",
       "News Content": "ශ්‍රී ලංකා පිලේ දකුණු අප්‍රිකානු සංචාරයේ ප්‍රථම පුහුණු තරඟය අද ආරම්භ වනවා.\nඑහිදී දකුණු අප්‍රිකානු ආරාධිත කණ්ඩායම සහ ශ්‍රී ලංකාව තරඟ වදිනු ඇති.\nමේ අතර දකුණු අප්‍රිකානු කණ්ඩායමේ නායක ෆප් ඩුප්ලෙසි ප්‍රකාශ කළේ සිය කණ්ඩායම වෙනුවෙන් වගකීම් ඉටු කිරීම ශ්‍රී ලංකා සංචාරය සමඟ ආරම්භ වන බවයි.\nඕස්ට්‍රේලියාවට එරෙහිව දකුණු අප්‍රිකානු කණ්ඩායම මෙහෙයවීමට ඩුප්ලෙසි සමත්වූවත් ඔහු දකුණු අප්‍රිකානු ටෙස්ට් කණ්ඩායමේ නායකයා ලෙස ස්ථිර පත්වීමක් ලබන්නේ ශ්‍රී ලංකාව සමඟ පැවැත්වෙන ටෙස්ට් තරඟාවලියේදියි.\nශ්‍රී ලංකාව සහ දකුණු අප්‍රිකාව අතර ප්‍රථම ටෙස්ට් තරඟය පෝට් එලිසබෙත් හිදී දෙසැම්බර් 26 වනදා ආරම්භවීමට නියමිතයි.",
       "URL": "https://www.hirunews.lk/sports/149973/ශ්‍රී-ලංකා-දකුණු-අප්‍රිකාණු-ප්‍රථම-පුහුණු-තරඟය-අද",
       "Category": "Sports",
       "Parent URL": "https://www.hirunews.lk/sports/all-news.php?pageID=366"
}