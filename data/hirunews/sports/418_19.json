{
       "Source": "hirunews",
       "Timestamp": "Saturday, 02 April 2016 - 15:01",
       "Headline": "අවසන් මහා තරගය ගැන ජෝ රූට් කථා කරයි",
       "News Content": "20 යි 20 ලෝක කුසලානයේ මේ දක්වා අනෙක් කණ්ඩායම් පරාජයට පත්කල ආකාරයෙන්ම බටහිර ඉන්දීය කොදෙව්වන් සමග තරග කරන බව එංගලන්ත පිතිකරු ජෝ රූට් පවසනවා.\nඉන්දියාව සමග තරගයෙන් ජයග්‍රහණය කල කොදෙව් කණ්ඩායම ද අවතක්සේරු කල නොහැකි බවයි එංගලන්ත පිතිකරුවා පෙන්වා දෙන්නේ.\nදකුණු අප්‍රිකා කණ්ඩායමට එරෙහි තරගය එංගලන්තය ජයග්‍රහණය කල ආකාරය ද ජෝ රූට් සිහිපත් කරනවා.\nඔහු සඳහන් කර ඇත්තේ තරග ජයග්‍රහණයේ මාවත තම කණ්ඩායම නිසි පරිදි හඳුනාගෙන ඇති බවයි.\nවිවිධාකාර අවස්ථාවන්වලට මුහුණදිය යුතු ආකාරය මෙන්ම ඒවායෙන් ලැබෙන ප්‍රතිඵල ද තමන් හොඳින් අධ්‍යයනය කර ඇතැයි එංගලන්ත පිතිකරුවා ප්‍රකාශ කර තිබෙනවා.\nඒ හේතුවෙන් හෙට තරගයේදී කුමක් සිදුවුව ද එය තවත් වැදගත් අත්දැකීමක් වනු ඇති බවයි ඔහු සඳහන් කර ඇත්තේ.\nසෑම අවස්ථාවකදීම කණ්ඩායමේ සියල්ලන්ගෙන්ම ලැබුනු දායකත්වය අවසන් තරගය දක්වා ගමන් කිරීමට හැකිවු බව ද ජෝ රූට් සිහිපත් කරනවා.\nඉන්දියාව අවසන් මහා තරගයට සුදුසුකම් නොලැබීම හමුවේ ඉන්දීය ප්‍රේක්ෂකයන්ගේ සහය ද තමන්ට ලැබෙනු ඇති බවටයි එංගලන්ත පිතිකරු ජෝ රූට් විශ්වාසය පළකරන්නේ.\nඒ හේතුවෙන් තමන්ට මෙම තරගය වඩා පහසු වනු ඇතැයි ද ඔහු සඳහන් කර තිබෙනවා.",
       "URL": "https://www.hirunews.lk/sports/129955/අවසන්-මහා-තරගය-ගැන-ජෝ-රූට්-කථා-කරයි",
       "Category": "Sports",
       "Parent URL": "https://www.hirunews.lk/sports/all-news.php?pageID=418"
}