{
       "Source": "hirunews",
       "Timestamp": "Saturday, 03 August 2013 - 19:36",
       "Headline": "එක්සත් අරාබියේදී වසර අග ශ්‍රී ලංකාවට පකිස්ථානය මුණ ගැසේ.",
       "News Content": "ශ්‍රී ලංකාව සමඟ මේ වසර අවසානයේ එක්සත් අරාබි එමීර් රාජ්‍යයේ දී ක්‍රිකට් තරගාවලියකට එක්වන බව පාකිස්ථානය අද නිවේදනය කළා. ටෙස්ට් තරඟ 3 කින්, එක්දින ජාත්‍යන්තර තරග 5කින් සහ විස්සයි විස්ස තරග දෙකකින් මෙම තරගාවලිය සමන්විතයි. අරාබිකරයේ පැවැත්වෙන මෙම තරගාවලිය දේශීය තරගාවලියක් ලෙසයි පාකිස්ථානය සලකන්නේ. 2009 වසරේ ලාහෝරයේදී ශ්‍රී ලංකා කණ්ඩායමට එල්ල වූ ත්‍රස්ත ප්‍රහාරයෙන් පසු විදේශීය කණ්ඩායම් පාකිස්ථානයේ ක්‍රිකට් චාරිකාවක් සඳහා පැමිණ නැහැ.\nශ්‍රී ලංකාව සහ පාකිස්ථානය අතර, විස්සයි විස්ස තරග දෙසැම්බර් 11 වැනිදා සහ 13 වැනිදා ඩුබායි හිදී පැවැත්වෙන අතර, පළමු එක්දින තරගය දෙසැම්බර් 18 වැනිදා සාජාහිදී පැවැත්වෙනු ඇති. අවසන් එක්දින තරග 2 ක අබුඩාබියේදී පැවැත්වීමට නියමිතයි. ශ්‍රී ලංකා - පාකිස්ථාන පළමු ටෙස්ට් තරගය දෙසැම්බර් 31 වැනිදා ඩුබායිහිදී පැවැත්වෙන අතර, දෙවන සහ තුන්වන ටෙස්ට් තරග අබුඩාබි සහ සාජාහිදී පැවැත්වෙනු ඇති.",
       "URL": "https://www.hirunews.lk/sports/64360/එක්සත්-අරාබියේදී-වසර-අග-ශ්‍රී-ලංකාවට-පකිස්ථානය-මුණ-ගැසේ",
       "Category": "Sports",
       "Parent URL": "https://www.hirunews.lk/sports/all-news.php?pageID=521"
}