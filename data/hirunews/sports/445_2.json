{
       "Source": "hirunews",
       "Timestamp": "Friday, 16 October 2015 - 9:37",
       "Headline": "කුක් ගෙන් 168ක්",
       "News Content": "පකිස්ථානය සමග පැවැත්වෙන ටෙස්ට් තරගාවලියේ පළමු ටෙස්ට් තරගයේ සිව්වැනි දිනය සදහා තරගය අද අබුඩාබි හිදී පැවැත්වීමට නියමිතව තිබෙනවා. තරගයේ පිළිතුරු ඉනිම ක්‍රීඩා කරන එංගලන්ත කණ්ඩායම ඊයේ (15) අවසන් වන විට කඩුළු 3ක් දැවී ලකුණු 290ක් රැස්කර ගෙන සිටියා.\nඑංගලන්ත කණ්ඩායම වෙනුවෙන් නායකත්වයේ ඉනිමක් ක්‍රීඩාකරන ඇලෙස්ටෙයාර් කුක් නොදැවී ලකුණු 168ක් ලබාගෙන සිටිනවා. ඔහුගේ එම ලකුණු සංඛ්‍යාවට හතරේ පහර 15ක් ඇතුළත්. මෙම තරගයේ පළමුවෙන් පන්දුවට පහරදුන් පාකිස්ථාන කණ්ඩායම කඩුළු 8ක් දැවී ලකුණු 523ක් ලබා සිටියදී ඉනිම අත්හිටුවීමට තීරණය කළා.\nඒ අනුව එංගලන්තය මේ වන විට පාකිස්තානයට වඩා ලකුණු 233ක් පසුපසින් සිටිනවා.",
       "URL": "https://www.hirunews.lk/sports/118551/කුක්-ගෙන්-168ක්",
       "Category": "Sports",
       "Parent URL": "https://www.hirunews.lk/sports/all-news.php?pageID=445"
}