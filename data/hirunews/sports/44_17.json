{
       "Source": "hirunews",
       "Timestamp": "Wednesday, 25 August 2021 - 8:46",
       "Headline": "ටෝකියෝ පැරාලිම්පික් උළෙල ඇරඹේ",
       "News Content": "\\\"සුළඟ කොයි අතට හැමුව ද එහි බලයෙන් අපට ඉදිරියට යා හැකියි. කළයුත්තේ නිර්භය ව තටු විහිදුවිම පමණයි\\\"\nටෝකියෝ පැරාලිම්පික් සංවිධායකයන් එම වදන් පැවසුවේ දින 364ක පමාවකින් පසු ඊයේ ඇරඹුණු ආබාධිත පුද්ගලයින් සඳහා වන ජගත් ක්‍රීඩා උළෙලේ සමාරම්භය සලකුණු කරමින්.\nවර්ණවත් සහ උත්කර්ෂවත් අන්දමින් පැවැති සමාරම්භක සංදර්ශණයට 714 දෙනෙකු සහභාගි වු අතර , ඉන් 166 දෙනෙකු ම විවිධ අබාධවලට ලක් වූවන් වීම විශේෂත්වයක්.\nටෝකියෝ පැරාලිම්පික් උළෙල සඳහා ශ්‍රි ලංකාව ඇතුළු ජාතීන් 162ක් නියෝජනය කරන ක්‍රීඩක ක්‍රීඩිකාවන් 4400ක් පමණ සහභාගි වන අතර, ඔවුන් ක්‍රීඩා 22ක පදක්කම් 532ක් සඳහා තරග වදිනවා.\nජාත්‍යන්තර පැරාලිම්පික් කමිටුවේ සභාපති ඇන්ඩෘ පාසන්ස් ප්‍රකාශ කළේ මෙහි දී ඔවුන් දක්වන දස්කම්වලින් ලොව පුරා බිලියන 1 දශම 2ක් පමණ වන ආබාධිත පුද්ගලයන් පිළිබඳ ලෝකයේ දැක්ම වෙනස් කිරිමට හැකි වනු ඇති බවයි.",
       "URL": "https://www.hirunews.lk/sports/280559/ටෝකියෝ-පැරාලිම්පික්-උළෙල-ඇරඹේ",
       "Category": "Sports",
       "Parent URL": "https://www.hirunews.lk/sports/all-news.php?pageID=44"
}