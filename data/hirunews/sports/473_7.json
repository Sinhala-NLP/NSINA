{
       "Source": "hirunews",
       "Timestamp": "Sunday, 26 April 2015 - 14:22",
       "Headline": "දැවැන්ත පරිවර්තනයකට රමීෂ් රාජාගෙන් උපදෙස්",
       "News Content": "මන්දගාමී තරඟ විලාසයක් පෙන්නුම් කරන පාකිස්ථානු ක්‍රිකට් කණ්ඩායම නැවත ප්‍රමුඛ කණ්ඩායම් අතරට පිවිසීමට පාකිස්ථාන ක්‍රිකට් ක්‍රීඩාව තුළ දැවැන්ත පරිවර්තනයක් සිදුවිය යුතු බව එරට හිටපු ක්‍රිකට් නායක රමීෂ් රාජා පවසනවා. ඉන්දීය ප්‍රිමියර් ලීග් තරගාවලියේ විශේෂඥ විස්තර විචාරකයෙකු ලෙස මේ දිනවල කටයුතු කරන රමීෂ් රාජා සඳහන් කළේ් පාකිස්ථානය තුලද විස්සයි විස්ස ප්‍රිමියර් ලීග් තරගාවලියක් ආරම්භ කිරීමට කටයුතු කළ යුතු බවයි. බංග්ලාදේශ කණ්ඩායම සමග පැවති එක්දින තරග 3 සහ විස්සයි විස්ස තරගය පාකිස්ථානු කණ්ඩායම පරාජයට පත්වුණා. ඒ පිළිබදව අදහස් දක්වමිනුයි රමීෂ් රාජා පාකිස්ථානය සම්බන්ධයෙන් මේ පිළිදව විදෙස් මාධ්‍ය වෙත ප්‍රකාශ කර ඇත්තේ.\nමේ අතර ශ්‍රී ලංකාවේ තරඟ සංචාරයක නිරතවන පාකිස්ථාන ඒ ක්‍රිකට් කණ්ඩායම සහභාගි වන පළමු එක්දින තරඟය  ශ්‍රී ලංකා ඒ කණ්ඩායම සමඟ මාතර - උයන්වත්ත ක්‍රීඩාංගණයේදී අද පැවැත්වෙනවා. මෙම තරඟාවලියට එක්දින තරඟ 3 ක් සහ නිල නොවන ටෙස්ට් තරඟ දෙකක් ඇතුළත්.",
       "URL": "https://www.hirunews.lk/sports/108322/දැවැන්ත-පරිවර්තනයකට-රමීෂ්-රාජාගෙන්-උපදෙස්",
       "Category": "Sports",
       "Parent URL": "https://www.hirunews.lk/sports/all-news.php?pageID=473"
}