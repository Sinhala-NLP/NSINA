{
       "Source": "hirunews",
       "Timestamp": "Tuesday, 07 April 2020 - 13:38",
       "Headline": "පාකිස්තාන වේග පන්දු පුහුණුකරුගෙන් අත්හිටු වූ ක්‍රිකට් තරඟ සම්බන්ධයෙන් ප්‍රකාශයක්",
       "News Content": "කොරෝනා වෛරස් ගෝලීය වසංගතය හේතුවෙන් අත්හිටුවා ඇති ක්‍රිකට් තරඟ නරඹන්නන් නොමැති ක්‍රීඩාංගණවල පැවැත්වීම ප්‍රතිඵලදායක නොවන බව පාකිස්තාන ක්‍රිකට් පිළේ වේග පන්දු පුහුණුකරු වකාර් යුනුස් පවසනවා.\nවීඩියෝ මාර්ගයෙන් ඊයේ මාධ්‍ය හමුවකට එක්වූ ඔහු කියා සිටියේ එමගින් තවත් ගැටළු නිර්මාණය විය හැකි බවයි.\nක්‍රිකට් තරඟ නරඹන්නන් නොමැති ක්‍රීඩාංගණවල පවත්වා ඒවා රූපවාහිනී සේවා ඔස්සේ විකාශය කළ හැකි බවට ප්‍රවීන ක්‍රිකට් ක්‍රීඩකයන් සහ ක්‍රිකට් පාලක මණ්ඩල නිලධාරීන් කිහිප දෙනෙකුම මීට පෙර යෝජනා කර තිබුණා.\nඑහෙත් වකාර් යුනුස් කියා සිටින්නේ එලෙස නරඹන්නන්ගෙන් තොර ක්‍රීඩාංගණවල හෝ ක්‍රිකට් තරඟ පැවැත්වීමට නම් ලොව පුරා සාමාන්‍ය තත්ත්වයක් ඇති විය යුතු අතර, ඒ සඳහා තවත් මාස 5ක් හෝ 6ක් ගත වනු ඇති බවයි.",
       "URL": "https://www.hirunews.lk/sports/238117/පාකිස්තාන-වේග-පන්දු-පුහුණුකරුගෙන්-අත්හිටු-වූ-ක්‍රිකට්-තරඟ-සම්බන්ධයෙන්-ප්‍රකාශයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=104"
}