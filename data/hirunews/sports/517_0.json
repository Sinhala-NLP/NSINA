{
       "Source": "hirunews",
       "Timestamp": "Friday, 30 August 2013 - 13:24",
       "Headline": "ශ්‍රී ලංකා පිලේ සිම්බාබ්වේ සංචාරය කල් දමයි.",
       "News Content": "ලබන ඔක්තෝම්බර් මාසයේ සිදුකිරීමට නියමිතව තිබූ සිම්බාබ්වේ තරග සංචාරය කල් දැමීමට තීරණය කර ඇති බව ශ්‍රී ලංකා ක්‍රිකට් ආයතනය පවසනවා. ශ්‍රී ලංකා ක්‍රිකට් ආයතනයේ ලේකම් නිශාන්ත රණතුංග හිරු ප්‍රවෘත්ති අංශය සිදුකළ විමසීමකදී කියා සිටියේ අදාළ තරගාවලිය නියමිත දිනයන්හි පැවැත්වීමට නොහැකි තත්ත්වයක් උද්ගතව ඇති බවට සිම්බාබ්වේ ක්‍රිකට් බලධාරින් විසින් ඊයේ දැනුම්දුන් බවයි. ඒ අනුව, මෙලෙස සිම්බාබ්වේ තරග සංචාරය කල් දැමීමට තීරණය කෙරුණු බව ඔහු තවදුරටත් කියා සිටියා. ශ්‍රී ලංකා මෙම තරඟ සංචාරයේදී ටෙස්ට් තරග දෙකක් එක්දින තරග 3 ක් සහ විස්සයි විස්ස තරඟ දෙකක් පැවැත්වීමටයි සැලසුම් කර තිබුණේ.",
       "URL": "https://www.hirunews.lk/sports/66170/ශ්‍රී-ලංකා-පිලේ-සිම්බාබ්වේ-සංචාරය-කල්-දමයි",
       "Category": "Sports",
       "Parent URL": "https://www.hirunews.lk/sports/all-news.php?pageID=517"
}