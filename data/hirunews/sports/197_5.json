{
       "Source": "hirunews",
       "Timestamp": "Tuesday, 30 October 2018 - 13:20",
       "Headline": "බංග්ලාදේශ විස්සයි විස්සට ශ්‍රී ලංකා ක්‍රීඩකයින් 06ක්",
       "News Content": "මෙවර බංග්ලාදේශ ප්‍රිමියර් ලීග් විස්සයි විස්ස තරඟාවලිය සඳහා ශ්‍රී ලංකා ක්‍රීඩකයන් 6 දෙනෙකු ඇතුළත් වනවා.\nදේශීය ක්‍රීඩකයන් 165 දෙනෙකු සහ විදේශීය ක්‍රීඩකයන් 365 දෙනෙකු ඒ සඳහා තෝරාගෙන ඇති අතර, ලසිත් මාලිංග, කුල්නා ටයිටන්ස්, පිළ වෙනුවෙන් තෝරාගෙන ඇත්තේ එහි පුහුණුකරු හිටපු ශ්‍රී ලංකා නායක මහේල ජයවර්ධන විසින්.\nඉසුරු උදාන සහ සීක්කුගේ ප්‍රසන්න රාජ්ෂාහි කිංග්ස් පිළ වෙනුවෙන් තෝරාගෙන ඇති අතර, ශ්‍රී ලංකා විස්සයි විස්ස නායක තිසර පෙරේරා සහ අසේල ගුණරත්න නියෝජනය කරන්නේ කොමිල්ලා වික්ටෝරියන්ස් පිළයි.\nදසුන් ශානක, චිතගොං වයිකිංස් පිළ වෙනුවෙන් තෝරාගෙන තිබෙනවා.",
       "URL": "https://www.hirunews.lk/sports/203229/බංග්ලාදේශ-විස්සයි-විස්සට-ශ්‍රී-ලංකා-ක්‍රීඩකයින්-06ක්",
       "Category": "Sports",
       "Parent URL": "https://www.hirunews.lk/sports/all-news.php?pageID=197"
}