{
       "Source": "hirunews",
       "Timestamp": "Wednesday, 10 November 2021 - 8:54",
       "Headline": "විස්සයි විස්ස ක්‍රිකට් කිරුළේ පළමු අවසන් පූර්ව තරඟය අද",
       "News Content": "විස්සයි විස්ස ලෝක කුසලාන ක්‍රිකට් තරගාවලියේ පළමු අවසන් පූර්ව තරගය අද (10) ප්‍රබල එංගලන්ත කණ්ඩායම සහ නවසීලන්තය අතර පැවැත්වෙනවා.\nඅබුඩාබිහි දී පැවැත්වෙන මෙම තරගය ශ්‍රී ලංකා වේලාවෙන් රාත්‍රී 7.30ට ආරම්භ වීමට නියමිතයි.\nඑංගලන්තය විස්සයි විස්ස ලෝක කුසලාන ක්‍රිකට් තරගාවලියක අවසන් පූර්ව වටයට අවතීර්ණ වූ 3 වන අවස්ථාව මෙය වන අතර 2010 වසරේදී ශූරතාව දිනා ගැනීමට ද ඔවුන්ට හැකි වුණා.\nඑමෙන්ම නවසීලන්ත කණ්ඩායම ද විස්සයි විස්ස ලෝක කුසලාන තරගාවලියක අවසන් පූර්ව වටයට ප්‍රවේශ වූ තුන් වන අවස්ථාව ද මෙය වනවා.",
       "URL": "https://www.hirunews.lk/sports/287556/විස්සයි-විස්ස-ක්‍රිකට්-කිරුළේ-පළමු-අවසන්-පූර්ව-තරඟය-අද",
       "Category": "Sports",
       "Parent URL": "https://www.hirunews.lk/sports/all-news.php?pageID=36"
}