{
       "Source": "hirunews",
       "Timestamp": "Sunday, 18 June 2017 - 16:22",
       "Headline": "ඉන්දියාවට ගිලිහී ගිය අගනා අවස්ථාව",
       "News Content": "ශුරයින්ගේ කුසලාන තගවලියේ අවසන් මහා තරඟය ඉන්දියාව සහ පකිස්ථානය අතර මේ වන විට පැවැත්වෙනවා.\nඒ, එංගලන්තයේ ඕවල් ක්‍රීඩාංගනයෙදීයි.\nමෙම තරඟයේ පකිස්ථාන ඉනිම ලකුණු 08ක් තිබියදී පකිස්ථාන පළමු කඩුල්ල දවා ගැනීමේ අවස්ථාව ඉන්දියාවට ඉතා අවාසනාවන්ත ලෙස ගිලිහී යනවා.\nඉන්දියානු වේගපන්දු යවන ක්‍රීඩක බුම්රා පකිස්ථාන ඉනිමේ තුන්වන පන්දුවාරය ක්‍රියාත්මක කරන අතර එහි පළමු පන්දුවට Fakhar Zaman එල්ල කරන පහර පිත්තේ පිටත අග්‍රයේ වැදී යන පන්දුව සුරැකිව රැකගැනීමට කඩුලු රකින ක්‍රීඩක දෝනි සමත් වෙනවා.\nඒ මොහොතේම විනිසුරු තීරණය කරන්නේ Fakhar Zaman දැවී ගිය ක්‍රීඩකයෙක් ලෙසටයි.\nකෙසේ වෙතත් පිතිකරු Fakhar Zaman විසින් විනිසුරු තීරණය නැවත විමසීමේ අවස්ථාව ලබා ගන්නා අතර එහිදී  බුම්රා විසින් යවන ලද පන්දුව නිපන්දුවක් ලෙස පෙනී යනවා.\nඒ අනුව තෙවන විනිසුරුවරයා තීරණය කරන්නේ Fakhar Zaman නොදැවුණු ක්‍රීඩකයෙක් ලෙසටයි.\nඑම අවස්ථාව පහතින්.",
       "URL": "https://www.hirunews.lk/sports/163843/ඉන්දියාවට-ගිලිහී-ගිය-අගනා-අවස්ථාව",
       "Category": "Sports",
       "Parent URL": "https://www.hirunews.lk/sports/all-news.php?pageID=324"
}