{
       "Source": "hirunews",
       "Timestamp": "Friday, 12 July 2013 - 12:49",
       "Headline": "දෝනි තවත් වාර්තාවක් පිහිටුවයි.",
       "News Content": "බටහිර ඉන්දීය කොදෙව් තුන්කොන් ක්‍රිකට් තරගාවලියේ අවසන් තරගයේදී ඉන්දියාව වෙතින් තියුණු පරාජයට ලක්වීමකට හේතුව ශ්‍රී ලංකා පිතිකරුවන් අපේක්ෂිත දස්කම් දැක්වීමට අපොහොසත්වීම බව ශ්‍රී ලංකා නායක ඇන්ජලෝ මැතිව්ස් පවසනවා. ලකුණු 201 ක් රැක ගැනීම සඳහා ශ්‍රී ලංකා පන්දු යවන්නන් විශිෂ්ඨ පන්දු යැවීමක නිරත වුණා. එහෙත්, ඉන්දීය නායක මහේන්ද්‍රසිං දෝනි සැමවිටම අනතුරුදායක පිතිකරුවෙකු බවයි මැතිව්ස් සඳහන් කළේ. තරගයේ අවසන් පන්දුවාරයේදී ලකුණු 15 ක් රැස් කිරීමට තිබියදී දෝනි එම ඉලක්කය සම්පූර්ණ කළේ 4 පහරකින් සහ 6 පහර දෙකකින්. ඊයේ තරගය නිමා වනවිට දෝනි ලකුණු සංඛ්‍යාවක් හඹායාමේ සාමාන්‍යය සියයට සියය ඉක්මවූ පළමු ක්‍රීඩකයා බවට පත් වුණා. එවැනි අවස්ථාවලදී ඔහු ශතක දෙකක් සහ අර්ධ ශතක 14 ක් රැස් කර තිබෙනවා. එමෙන්ම, එක්දින තරග 129 ක් ජයග්‍රහණය සඳහා ඉන්දීය පිල මෙහෙයවූ ඔහුගේ ජයග්‍රහණ සාර්ථකත්වය සියයට 73 යි දශම 8 ක්.",
       "URL": "https://www.hirunews.lk/sports/62864/දෝනි-තවත්-වාර්තාවක්-පිහිටුවයි",
       "Category": "Sports",
       "Parent URL": "https://www.hirunews.lk/sports/all-news.php?pageID=525"
}