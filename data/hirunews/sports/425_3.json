{
       "Source": "hirunews",
       "Timestamp": "Tuesday, 01 March 2016 - 18:49",
       "Headline": "මාලිංග නොමැතිව ලංකාව පිටියට",
       "News Content": "ආසියානු කුසලාන තරගාවලියේ ශ්‍රී ලංකාව සහ ඉන්දියාව අතර තරගය තවත් සුලු වේලාවකින් ආරම්භ වනවා.\nමෙම තරගය පැවැත්වෙන්නේ බංග්ලාදේශයේ මීර්පුර්හි ශේරේ බංග්ලා ක්‍රීඩාංගණයේදීයි.\nතරගයේ කාසියේ වාසිය දිනු ඉන්දියාව පළමුවෙන් පන්දුවට පහරදීමේ අවස්ථාව ශ්‍රී ලංකා කණ්ඩායමට ලබාදුන්නා.\nඉන්දියාවට එරෙහිව අද පැවැත්වෙන තරගයට ද ලසිත් මාලිංග ක්‍රීඩා කරන්නේ නැහැ.\nඅද කණ්ඩායමේ නායකයා ලෙස ඇන්ජෙලෝ මැතිව්ස් කටයුතු කරනවා.\nදිනේශ් චන්දිමාල් / ටී එම් ඩිල්ෂාන් / ශෙහාන් ජයසුරිය / මිලින්ද සිරිවර්ධන / දසුන් ශානක / චාමර කපුගෙදර සහ තිසර පෙරේරා කණ්ඩායමේ සෙසු සාමාජිකයන් වනවා.\nනුවන් කුලසේකර / රංගන හේරත් සහ දුෂ්මන්ත චමීර ද අද ඉන්දියාවට එරෙහි තරගයේ ශ්‍රී ලංකා කණ්ඩායම නියෝජනය කරනවා.\nආසියානු කුසලාන තරගාවලියේ ශ්‍රී ලංකාව සහභාගී වු තරග 2 න් මෙතෙක් ජයග්‍රහණය කර ඇත්තේ එක් තරගයක් පමණයි.\nමීට පෙර පැවති තරඟවලදී ශ්‍රී ලංකාව හමුවේ එක්සත් අරාබි එමීර් රාජ්‍යය පරාජයට පත්වූ අතර, බංග්ලාදේශ කණ්ඩායම හමුවේ ශ්‍රී ලංකාව පරාජය ලැබුවා.\nතරඟාවලියේ සමස්ත තරඟ සටහනේ මේ වනවිට පෙරමුණේ පසුවන්නේ ඉන්දියාවයි.\nබංග්ලාදේශයට දෙවන ස්ථානය හිමිව ඇති අතර, ශ්‍රී ලංකාව තුන්වන ස්ථානයේ පසුවනවා.",
       "URL": "https://www.hirunews.lk/sports/127538/මාලිංග-නොමැතිව-ලංකාව-පිටියට",
       "Category": "Sports",
       "Parent URL": "https://www.hirunews.lk/sports/all-news.php?pageID=425"
}