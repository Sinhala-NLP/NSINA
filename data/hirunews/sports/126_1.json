{
       "Source": "hirunews",
       "Timestamp": "Saturday, 07 December 2019 - 7:10",
       "Headline": "කොදෙව්වන් පරදා ඉන්දියාවට විස්සයි විස්ස ජයක්",
       "News Content": "සංචාරක බටහිර ඉන්දීය කොදෙව් පිළ සමඟ හයිද්‍රාබාද් හිදී ඊයේ පැවති පළමු විස්සයි විස්ස ජාත්‍යන්තර තරඟයෙන් කඩුලු 6ක ජයක් අත් කර ගැනීමට ඉන්දියාව සමත් වුණා.\nකාසියේ වාසිය දිනූ ඉන්දියාව පළමුවෙන් පන්දුවට පහර දෙන ලෙස කොදෙව් පිළට ඇරයුම් කළ අතර ඔවුන් සිය පන්දු වාර 20 තුළ දී කඩුලු 5ක් දැවී ලකුණු 207ක් රැස් කළා.\nපිළිතුරු වශයෙන් ඉන්දීය පිළ පන්දු වාර 18යි පන්දු 4කදී කඩුලු 4ක් දැවී ලකුණු 209ක් ලබමින් තරඟයේ ජය හිමි කර ගත්තා.\nතරඟයේ වීරයා ලෙස නම් කෙරුණේ ඉන්දියාව වෙනුවෙන් පන්දු 50කදී නොදැවී ලකුණු 94ක් රැස් කළ නායක විරාට් කෝලි.",
       "URL": "https://www.hirunews.lk/sports/229719/කොදෙව්වන්-පරදා-ඉන්දියාවට-විස්සයි-විස්ස-ජයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=126"
}