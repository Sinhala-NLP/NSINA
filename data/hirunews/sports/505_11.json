{
       "Source": "hirunews",
       "Timestamp": "Wednesday, 06 November 2013 - 13:05",
       "Headline": "වීඩියෝ : ක්‍රීඩා සංගම් 04 ක නිලවරණ ඉදිරියේදී.",
       "News Content": "මෙතෙක් අතුරු කමිටු ලෙස පැවති ක්‍රීඩා සංගම් 04 ක නිලවරණ පැවැත්වීමට ක්‍රීඩා අමාත්‍යාංශය තීරණය කර තිබෙනවා. ක්‍රීඩා අධ්‍යක්ෂ ජනරාල් රංජනී ජයකොඩි හිරු ප්‍රවෘත්ති අංශයට සඳහන් කළේ ශ්‍රී ලංකා කායවර්ධන හා ශාරිරික යෝග්‍යතා සම්මේලනයේ නිලවරණය දෙසැම්බර් මස 27 වැනිදා පවත්වන බවයි. එහි නාමයෝජනා භාර ගැනීම මේ මස 22 වැනිදායින් අවසන්. ශ්‍රී ලංකා පාපැදි සම්මේලනයේ නිලවරණය දෙසැම්බර් මස 19 වැනිදා පැවැත්වෙනු ඇති. එහි නාමයෝජනා භාර ගැනීම මේ මස 18 වැනිදායින් අවසන් බවයි ක්‍රීඩා අධ්‍යක්ෂ ජනරාල්වරිය සඳහන් කළේ. දෙසැම්බර් මස 23 වැනිදා ජිම්නාස්ටික් සංගමයේ නිලවරණය පැවැත්වෙන අතර, එහි නාමයෝජනා භාර ගැනීම මේ මස 22 වැනිදායින් අවසන් වනවා. ශ්‍රී ලංකා වෙඩි තැබීමේ සංගමයේ නිලවරණය දෙසැම්බර් මස 20 වැනිදා පැවැත්වෙන අතර, එහි නාමයෝජනා භාර ගැනීම මේ මස 20 වැනිදායින් අවසන්.",
       "URL": "https://www.hirunews.lk/sports/70814/වීඩියෝ-ක්‍රීඩා-සංගම්-04-ක-නිලවරණ-ඉදිරියේදී",
       "Category": "Sports",
       "Parent URL": "https://www.hirunews.lk/sports/all-news.php?pageID=505"
}