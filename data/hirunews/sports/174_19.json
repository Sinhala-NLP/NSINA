{
       "Source": "hirunews",
       "Timestamp": "Monday, 04 March 2019 - 13:56",
       "Headline": "පාකිස්ථාන සුපර් ලීග් තරඟාවලිය පැවැත්වෙන ස්ථානයේ වෙනසක්",
       "News Content": "ඉන්දියාව සහ පාකිස්ථානය අතර පවතින දේශපාලන හා යුද උණුසුම හේතුවෙන් ලාහෝරයේ පැවැත්වීමට නියමිතව තිබූ පාකිස්ථාන සුපර් ලීග් ක්‍රිකට් තරඟාවලියේ තරඟ කරච්චි නුවර පැවැත්වීමට එරට ක්‍රිකට් පාලක මණ්ඩලය තීරණය කර තිබෙනවා.\nපවතින තත්ත්වය මත ලාහෝරය දක්වා ගුවන් ගමන් තවදුරටත් අත්හිටුවා ඇති අතර, පසුගිය දින හතරේදී පමණක් මෙලෙස ගුවන් ගමන් 400 කට ආසන්න සංඛ්‍යාවක් අත්හිටුවා ඇති බවයි විදෙස් මාධ්‍ය සඳහන් කළේ.\nසංශෝධිත කාලසටහනද මේ වනවිට නිකුත් කර ඇති අතර, ඒ අනුව තරඟාවලියේ පළමු තරඟය ඉස්ලාමාබාද් නුවරදී ආරම්භ වන්නේ ලබන 9 වනදායි.\nතරඟාවලියේ අවසන් තරඟය ලබන 17 වනදා පැවැත්වෙනු ඇති.",
       "URL": "https://www.hirunews.lk/sports/211687/පාකිස්ථාන-සුපර්-ලීග්-තරඟාවලිය-පැවැත්වෙන-ස්ථානයේ-වෙනසක්",
       "Category": "Sports",
       "Parent URL": "https://www.hirunews.lk/sports/all-news.php?pageID=174"
}