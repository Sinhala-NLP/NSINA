{
       "Source": "hirunews",
       "Timestamp": "Sunday, 22 March 2015 - 13:32",
       "Headline": "බංග්ලාදේශයෙන් ICC විනිසුරුවන්ට කොක්ක",
       "News Content": "ඉන්දියාව සමඟ පැවති ක්‍රිකට් ලෝක කුසලාන අර්ධ අවසන් පූර්ව තරඟය බංග්ලාදේශ පිල පරාජයට පත්වූයේ විනිසුරුවන්ගේ වැරදි තීරණ නිසා බව අගමැතිනි ෂෙයික් හසීනා ප්‍රකාශ කළා. එම තීරණ නිසා බංග්ලාදේශ පිලට පරාජය අත්විඳීමට සිදුවූ බවයි දුරකතනය මගින්  ඕස්ට්‍රේලියාවේ සිටි ක්‍රීඩකයන් අමතමින් ඇය සඳහන් කළේ.  ඕස්ට්‍රේලියාවේ මෙල්බර්න් නුවර පැවති උත්සවයකදී අගමැතිනි හසීනා දුරකතනයෙන් කළ එම ප්‍රකාශය ශබ්ද විකාශන යන්ත්‍ර ඔස්සේ විකාශය කෙරුණා. එම වැරදි තීරණ නොවුනේ නම් බංග්ලාදේශයට මෙවර ක්‍රිකට් ලෝක කුසලානය අත්කර ගැනීමට හැකිව තිබූ බවත් ඇය එහිදී සඳහන් කළා.",
       "URL": "https://www.hirunews.lk/sports/106022/බංග්ලාදේශයෙන්-icc-විනිසුරුවන්ට-කොක්ක",
       "Category": "Sports",
       "Parent URL": "https://www.hirunews.lk/sports/all-news.php?pageID=479"
}