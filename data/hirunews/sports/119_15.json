{
       "Source": "hirunews",
       "Timestamp": "Thursday, 09 January 2020 - 13:13",
       "Headline": "තහනමින් පසු සිම්බාබේ ශ්‍ර‍්‍රී ලංකාව සමඟ ටෙස්ට් තරග දෙකක",
       "News Content": "ජාත්‍යන්තර ටෙස්ට් ක්‍රිකට් කවුන්සිල සාමාජිකත්වය යළි ලබාදීමෙන් අනතුරුව සිම්බාබ්වේ කණ්ඩායම ශ්‍රී ලංකාව සමඟ ටෙස්ට් තරග දෙකක් සඳහා මේ මස අගදී ක්‍රීඩා කිරීමට නියමිතයි.\nසිම්බාබ්වේ කණ්ඩායම 2018 ඔක්තෝම්බර් මාසයේදී ටෙස්ට් සාමාජිකත්වය අහිමිවීමට පෙර අවසන් වරට ක්‍රීඩා කළේ බංග්ලාදේශය සමඟයි.\nඅනතුරුව පසුගිය වසරේ ඔක්තෝම්බර් මාසයේදී යළි ජාත්‍යන්තර ටෙස්ට් ක්‍රිකට් කවුන්සිල සාමාජිකත්වය ලබාගැනීමෙන් පසු සිම්බාබ්වේ කණ්ඩායම ප්‍රථම වරට  ටෙස්ට් තරගාවලියකට මුහුණ දෙන්නේ ශ්‍රී ලංකාව සමඟයි.\nඒ අනුව තරග දෙකකින් යුත් එම ටෙස්ට් තරගාවලිය ලබන 19 වනදා හරාරේ හිදී ආරම්භ වනු ඇති.",
       "URL": "https://www.hirunews.lk/sports/231899/තහනමින්-පසු-සිම්බාබේ-ශ්‍ර‍්‍රී-ලංකාව-සමඟ-ටෙස්ට්-තරග-දෙකක",
       "Category": "Sports",
       "Parent URL": "https://www.hirunews.lk/sports/all-news.php?pageID=119"
}