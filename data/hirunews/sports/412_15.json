{
       "Source": "hirunews",
       "Timestamp": "Friday, 29 April 2016 - 12:59",
       "Headline": "කේන් විලියම්සන් නවසීලන්ත නායකත්වයට",
       "News Content": "කේන් විලියම්සන් නවසීලන්ත ක්‍රිකට් පිලේ සියලූම ආකාරයේ තරඟ සඳහා නායකත්වයට පත්කර තිබෙනවා.\nවිලියම්සන් 2010 වසරේ සිට නවසීලන්ත පිලේ නිත්‍ය සාමාජිකයෙකු වන අතර, එක්දින සහ විස්සයි විස්ස තරඟ 36 කදී මීට පෙර නවසීලන්තය මෙහෙයවනු ලැබුවා.\nඉන්දියාවේ පැවති පසුගිය විස්සයි විස්ස ලෝක කුසලාන තරඟාවලියේදී කේන් විලියම්සන්ගේ නායකත්වය බොහෝදෙනාගේ ප්‍රසාදයට ලක්වුණා.\nඉන් අනතුරුවයි ඔහු නවසීලන්ත ටෙස්ට් කණ්ඩායමේද නායකයා ලෙස පත්කර ඇත්තේ.\n1930 වසරේ සිට ටෙස්ට් ක්‍රිකට් ක්‍රීඩාවේ නිරතවන නවසීලන්තයේ 134 වන ටෙස්ට් නායකයා වන්නේ ඔහුයි.\nවිලියම්සන් නවසීලන්ත නායකත්වයට පත්වන්නේ හිටපු නායක බ්‍රෙන්ඩන් මැකලම් ක්‍රිකට් ක්‍රීඩාවෙන් විශ්‍රාම ගැනීමත් සමඟයි.",
       "URL": "https://www.hirunews.lk/sports/132015/කේන්-විලියම්සන්-නවසීලන්ත-නායකත්වයට",
       "Category": "Sports",
       "Parent URL": "https://www.hirunews.lk/sports/all-news.php?pageID=412"
}