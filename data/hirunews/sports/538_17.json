{
       "Source": "hirunews",
       "Timestamp": "Monday, 29 April 2013 - 19:18",
       "Headline": "ශ්‍රී ලංකා යොවුන් ක්‍රිකට් පිලට තරගාවලියේ ජය.",
       "News Content": "සංචාරක 19 න් පහළ ශ්‍රී ලංකා ක්‍රිකට් කණ්ඩායම සහ බංග්ලාදේශ 19 න් පහළ කණ්ඩායම අතර පැවති අවසන් එක්දින තරගය ලකුණු 62 ක් ජයග්‍රහණය කිරීමට ශ්‍රී ලංකා කණ්ඩායම සමත් වුණා. මීර්පූර් හි අද පැවති තරගයේ මුලින්ම පන්දුවට පහරදුන් ශ්‍රී ලංකා යොවුන් කණ්ඩායම පන්දුවාර 46 යි පන්දු 04 ක් අවසානයේ සියලූ දෙනා දැවී ලකුණු 185 ක් රැස්කළා. කෙසේ වෙතත්, බංග්ලාදේශ යොවුන් කණ්ඩායමට පන්දුවාර 36 කදී සියලූ දෙනා දැවී ලබාගත හැකිවූයේ ලකුණු 123 ක් පමණයි. ශ්‍රී ලංකා යොවුන් පිල වෙනුවෙන් අද තරගයේදී ලකුණු 50 ක් රැස්කළ රොෂාන් අනුරාධ තරගයේ වීරයා ලෙස නම් කෙරුණා. තරග 05 කින් සමන්විත තරගාවලිය තරග 03 ට 02 ක් ලෙස ජයග්‍රහණය කිරීමටද ශ්‍රී ලංකා යොවුන් කණ්ඩායම සමත් වුණා.",
       "URL": "https://www.hirunews.lk/sports/58035/ශ්‍රී-ලංකා-යොවුන්-ක්‍රිකට්-පිලට-තරගාවලියේ-ජය",
       "Category": "Sports",
       "Parent URL": "https://www.hirunews.lk/sports/all-news.php?pageID=538"
}