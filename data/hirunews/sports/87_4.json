{
       "Source": "hirunews",
       "Timestamp": "Wednesday, 02 September 2020 - 10:56",
       "Headline": "කොරෝනාවලින් පසු මෙරට පළමු ටෙනිස් තරඟාවලියේ ජය යසිතට සහ අනිකාට (වීඩියෝ)",
       "News Content": "3 වැනි ජාතික Clay Court ටෙනිස් තරගාවලිය ඊයේ (1) කොළඹ ටෙනිස් සංගම් මුලස්ථාන ක්‍රීඩා පිටියේදී නිමාව දුටුවා.\nකොවිඩ් අවදානමෙන් අනතුරව මෙරටදී පැවති පළමු ටෙනිස් තරගාවලිය ලෙසින් මැටි සහිත ක්‍රීඩා පිටියේ තරගාවලිය ක්‍රියාත්මක වෙද්දී ඊට එක්ව සිටි ක්‍රීඩක ක්‍රීඩිකාවන් සංඛ්‍යාව 800ක්.\nවිවෘත පිරිමි අවසන් තරගයට යසිත ද සිල්වා සහ සවිත් වීරසිංහ සුදුසුකම් ලබා තිබූ අතර එම තරගය ලකුණු 6ට2ක් සහ 7ට 5ක් ලෙසින් ජයගත් යසිත ද සිල්වා Clay Court ජාතික ශුරතාවට හිමිකම් කීවා.\nවිවෘත කාන්තා අවසන් තරගයේදී සවිනි ජයසුරිය ලකුණු 6ට 2ක් සහ 6ට 1ක් ලෙසින් පරාජය කළ අනිකා සෙනෙවිරත්න කාන්තා Clay Court ජාතික ශුරිය ලෙසින් අභිෂේක ලැබුවා.",
       "URL": "https://www.hirunews.lk/sports/249225/කොරෝනාවලින්-පසු-මෙරට-පළමු-ටෙනිස්-තරඟාවලියේ-ජය-යසිතට-සහ-අනිකාට-වීඩියෝ",
       "Category": "Sports",
       "Parent URL": "https://www.hirunews.lk/sports/all-news.php?pageID=87"
}