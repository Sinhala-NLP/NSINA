{
       "Source": "hirunews",
       "Timestamp": "Wednesday, 08 April 2015 - 7:33",
       "Headline": "IPL අතිඋත්කර්ෂවත් අයුරින් ආරම්භවෙයි",
       "News Content": "2015 ඉන්දීය ප්‍රිමියර් ලීග් තරගාවලියේ සමාරම්භක උළෙල අතිඋත්කර්ෂවත් අන්දමින් කොල්කටා නුවර  ඊයේ රාත්‍රීයේ පැවැත්වුණා. මේ සදහා ලොව සුප්‍රකට ක්‍රිකට් ක්‍රීඩකයින් මෙන්ම, බොලිවුඩයේ නළු නිළියන් රැසක් ද මෙම සමාරම්භක උළෙල වර්ණවත් කරනු ලැබුවා. මෙහි සිදුවූ සුවිශේෂීම සිදුවීම වූයේ විරාත් කෝළි ඉදිරියේ අනුෂ්කා ෂර්මා බොලිවුඩයේ සුපිරි නළු රිතික් රෝෂන් සමග නර්ථනයක යෙදීමයි. මෙය ඉන්දීය මාධ්‍ය තුළ ඊයේ රාත්‍රීයේ වැඩිවශයෙන් කතා කරනු ලැබුවා. මේ අතර මෙවර අයි.පී.එල්. තරගාවලිය සදහා කණ්ඩායම් 7ක් නියෝජනය කරනු ලබනවා. එමෙන්ම මෙවර ශ්‍රී ලංකාවෙන් අයි.පී.එල්. තරගාවලිය සදහා සහභාගි වන්නේ මෙවර අයි.පී.එල්. ක්‍රීඩකයන්ගේ වෙන්දිසියේදි වැඩිම මුදලකට අලෙවි වූ දෙවැනි ක්‍රීඩකයා වන ඇන්ජලෝ මැතිව්ස්, ලසිත් මාලිංග සහ තිසර පෙර්රායි. තරගාවලිය අද ආරම්භ කරමින් කොල්කටා නයිට් රයිඩර්ස් සහ මුම්බාය  ඉන්දියන්ස් කණ්ඩායම තරග වැදීමට නියමිතයි.",
       "URL": "https://www.hirunews.lk/sports/107108/ipl-අතිඋත්කර්ෂවත්-අයුරින්-ආරම්භවෙයි",
       "Category": "Sports",
       "Parent URL": "https://www.hirunews.lk/sports/all-news.php?pageID=476"
}