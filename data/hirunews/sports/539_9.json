{
       "Source": "hirunews",
       "Timestamp": "Thursday, 25 April 2013 - 18:39",
       "Headline": "චෙන්නායි - හයිද්‍රාබාද් අද තරග බිමේ.",
       "News Content": "ඉන්දීය පී‍්‍රමියර් ලීග් තරගාවලියේ චෙන්නායි සුපර් කිංග්ස් කණ්ඩායම සහ සන්රයිසස් හයිද්‍රාබාද් කණ්ඩායම අතර තරගය අද චෙන්නායි හිදී පැවැත්වෙනවා. අද (25) පැවැත්වෙන තරගයට හයිද්‍රාබාද් කණ්ඩායමේ නායක කුමාර් සංගක්කාර සහභාගී වන්නේ නැහැ. ඊට හේතුව අද තරගය චෙන්නායි හි පැවැත්වීම හේතුවෙන් එහි පැවැත්වෙන තරගවලට ශ්‍රී ලාංකික ක්‍රීඩකයින් සහභාගී නොවීමයි. අද තරගයේ ජයග්‍රහණය කණ්ඩායම් දෙකටම වැදගත්. ඒ, අයි.පී.එල්. තරගාවලියේ ප්‍රසාද ලකුණු සටහනේ පළමු ස්ථානය හිමිකර ගැනීම සඳහායී. මේ වනවිට බැංගලෝර් කණ්ඩායම තරග 08 කට සහභාගී වී තරග 06 ක් ජයග්‍රහණය කරමින් ප්‍රසාද ලකුණු 12 ක් ලබා ඉදිරියෙන්ම පසුවනවා. චෙන්නායි කණ්ඩායම සහ හයිද්‍රාබාද් කණ්ඩායම තරග 07 බැගින් ක්‍රීඩාකර ඉන් තරග 05 බැගින් ජයග්‍රහණය කර ප්‍රසාද ලකුණු සටහනේ පසුවන්නේ දෙවන ස්ථානයේයී.",
       "URL": "https://www.hirunews.lk/sports/57806/චෙන්නායි-හයිද්‍රාබාද්-අද-තරග-බිමේ",
       "Category": "Sports",
       "Parent URL": "https://www.hirunews.lk/sports/all-news.php?pageID=539"
}