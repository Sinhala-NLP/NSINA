{
       "Source": "hirunews",
       "Timestamp": "Friday, 04 November 2022 - 20:28",
       "Headline": "ශ්‍රී ලංකාවේ විස්සයි විස්ස ලෝක කුසලාන බලාපොරොත්තු බොඳවේ",
       "News Content": "විස්සයි විස්ස ලෝක කුසලානයේ අයර්ලන්තයට එරෙහි තරගය නවසීලන්තය ජයග්‍රහණය කිරීම සහ ඇෆ්ගනිස්ථානයට එරෙහි තරගය ඕස්ට්‍රේලියාව ජයග්‍රහණය කිරීමත් සමග අවසන් පූර්ව වටයට පිවිසීමට ශ්‍රී ලංකා කණ්ඩායමට තිබූ අවස්ථාව අද මගහැරී ගියා.\nඕස්ටේ්‍රලියාව සහ ඇෆ්ගනිස්ථානය අතර පැවති තරගයේ පළමුව පන්දුවට පහරදුන් ඕස්ට්‍රේලියානු කණ්ඩායම නියමිත පන්දුවාර 20 අවසානයේ කඩුලු 8 ක් දැවී ලකුණු 168 ක් ලබා ගත්තා.\nඅනතුරුව, පිළිතුරු ඉනිම ක්‍රීඩා කළ ඇෆ්ගනිස්ථාන ක්‍රීඩකයින්ට පන්දුවාර විස්ස අවසානයේ කඩුලු 7 ක් පමණක් දැවී ලබා ගැනීමට හැකිවූයේ ලකුණු 164 ක් පමණයි.\nඒ අනුව, ලකුණු 4 ක තියුණු ජයක් වාර්තා කිරීමට ඕස්ටේ්‍රලියාව සමත්වීමත් සමග ශ්‍රී ලංකාවට අවසන් පූර්ව වටය සම්බන්ධයෙන් තිබූ බලාපොරොත්තු අහිමිව ගියා.",
       "URL": "https://www.hirunews.lk/sports/319632/ශ්‍රී-ලංකාවේ-විස්සයි-විස්ස-ලෝක-කුසලාන-බලාපොරොත්තු-බොඳවේ",
       "Category": "Sports",
       "Parent URL": "https://www.hirunews.lk/sports/all-news.php?pageID=12"
}