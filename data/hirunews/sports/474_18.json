{
       "Source": "hirunews",
       "Timestamp": "Saturday, 18 April 2015 - 9:05",
       "Headline": "සංගා තවත් සම්මානයකින් පිදුම් ලබයි",
       "News Content": "5 වන ආසියානු සම්මාන උළෙලේ ක්‍රීඩාවට කළ මෙහෙවර වෙනුවෙන් වූ සම්මානය ශ්‍රී ලංකා ක්‍රිකට් ක්‍රීඩක කුමාර් සංගක්කාරට හිමි වුණා. ලන්ඩනයේ ඊයේ (17) පැවැති මෙම සම්මාන උළෙලේදී සංගීත ශිල්පී සෙයින් මලික් සහ බොලිවුඞ් සුපිරි නළු ෂාරුක් ඛාන් ද සම්මාන දිනා ගත්තා. ආසියානු සම්මාන උළෙලේ ක්‍රීඩාව වෙනුවෙන් කළ මෙහෙවර උදෙසා මීට පෙර 2011 වසරේ සම්මානය හිමි වූයේ ටෙස්ට් කඩුලූ ලෝක වාර්තාව උසුලන ශ්‍රී ලංකා ප්‍රවීන ක්‍රීඩක මුත්තයියා මුරලිදරන්ටයි. පසුගිය වසරේ ආසියානු ක්‍රීඩා සම්මානය ඉන්දීය ක්‍රිකට් නායක මහේන්ද්‍ර සිං දෝනි දිනා ගත් අතර, 2010 වසරේ සමාරම්භක තිළිණ ප්‍රදාන උළෙලේ එම සම්මානය දිනා ගත්තේ සචින් තෙන්ඩුල්කාර් විසින්. මෙම ආසියානු සම්මාන උළෙල සංවිධානය කරන්නේ බ්‍රිතාන්‍ය ආසියානු භාරයේ චාල්ස් කුමරු පදනමයි.",
       "URL": "https://www.hirunews.lk/sports/107777/සංගා-තවත්-සම්මානයක්-පිදුම්-ලබයි",
       "Category": "Sports",
       "Parent URL": "https://www.hirunews.lk/sports/all-news.php?pageID=474"
}