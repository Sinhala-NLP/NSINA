{
       "Source": "hirunews",
       "Timestamp": "Tuesday, 06 February 2018 - 12:30",
       "Headline": "කුසල්, ධනංජය පෙරමුණට",
       "News Content": "ශ්‍රී ලංකා කණ්ඩායම සහ බංග්ලාදේශය සමඟ පැවති පළමු ටෙස්ට් තරඟයේදී ශ්‍රී ලංකා ක්‍රීඩකයින් දැක්වූ දක්ෂතා අනුව අන්තර ජාතික ක්‍රිකට් කවුන්සිලයේ ශ්‍රේණි ගත කිරිම් වල ඉදිරියට පැමිණීමට ශ්‍රී ලංකා ක්‍රීඩකයින් කිහිප දෙනෙක් සමත්ව තිබෙනවා.\nඒ අනුව අන්තර ජාතික ක්‍රිකට් කවුන්සිලයේ ටෙස්ට් පිතිකරුවන් ශ්‍රේණි ගත කිරිම් හි ස්ථාන ස්ථාන 12කින් ඉදිරියට පැමිණීමට කුසල් මෙන්ඩිස් සමත්ව සිටිනවා.\nස්ථාන 12කින් ඉදිරියට පැමිණි කුසල් මෙන්ඩිස්ට මේ වන විට පසුවන්නේ 23 වන ස්ථානයේයි.\nඒ අනුව කුසල් මෙන්ඩිස් ශ්‍රී ලංකා එක්දින සහ විස්සයි විස්ස කණ්ඩායමේ නායක ඇන්ජලෝ මැතිව්ස්ට වඩා එක ස්ථානයකින් පෙරමුණ ගෙන සිටිනවා.\nඇන්ජලෝ මැතිව්ස්ට ටෙස්ට් පිතිකරුවන් ශ්‍රේණි ගත කිරිම් වල හිමිව ඇත්තේ 24 වන ස්ථානයයි.\nදෙරට අතර පැවති  පළමු ටෙස්ට් තරඟයේදී කුසල් මෙන්ඩිස් ලකුණු 196ක් රැස් කිරීමට සමත් වුණා.\nබංග්ලාදේශය සමඟ පැවති පළමු ටෙස්ට් තරඟයේදී ශ්‍රී ලංකා පළමු ඉනිමේදී ලකුණු 173ක් රැස්  කළ ධනංජය ද සිල්වා මෙම ශ්‍රේණි ගත කිරිම් හි ස්ථාන 08කින් ඉදිරියට පැමිණ තිබෙනවා.\nඒ අනුව ධනංජය ද සිල්වාට එම සටහනනේ හිමිව ඇත්තේ 38 වන ස්ථානයයි.\nජාත්‍යන්තර ටෙස්ට් පිතිකරුවන් ශ්‍රේණි ගත කිරිම් වල ඉදිරියෙන්ම සිටින ශ්‍රී ලංකා පිතිකරුවා වන්නේ ශ්‍රී ලංකා ටෙස්ට් කණ්ඩායමේ නායක දිනේෂ් චන්දිමාල්.\nචන්දිමාල් එම ශ්‍රේණි ගත කිරිම් වල 09 වන ස්ථානයට හිමිකම් කියනවා.\nrnrnrn\\r\\n",
       "URL": "https://www.hirunews.lk/sports/183017/කුසල්-ධනංජය-පෙරමුණට",
       "Category": "Sports",
       "Parent URL": "https://www.hirunews.lk/sports/all-news.php?pageID=256"
}