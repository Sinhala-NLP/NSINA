{
       "Source": "hirunews",
       "Timestamp": "Tuesday, 06 September 2016 - 22:16",
       "Headline": "පළමු 20 යි 20 තරගයේ ජය ඔස්ට්‍රේලියාවට",
       "News Content": "ශ්‍රී ලංකාව සමග පැවති පළමු 20 යි 20 තරගය ලකුණු 85 කින් ජයග්‍රහණය කිරීමට ඔස්ට්‍රේලියාව සමත්වුනා.\nපල්ලෙකැලේ ක්‍රීඩාංගණයේ පැවති තරගයේ කාසියේ වාසිය දිනු ශ්‍රී ලංකාවේ ආරාධනය මත පළමුවෙන් පන්දුවට පහරදුන් ඔස්ට්‍රේලියාව නියමිත පන්දුවාර 20 අවසානයේ කඩුලු 3 ක් දැවී ලබාගත් ලකුණු සංඛ්‍යාව 263 ක්.\nඋස්මන් කවාජා 36 යි. ග්ලේන් මැක්ස්වෙල් නොදැවී පන්දු 65 කින් වේගවත් ලකුණු 145 ක් ලබාගත්තේ හතරේ පහර 14 ක් සහ හයේ පහර 9 ක් සමගින්.\nට්‍රැවිස් හෙඩ්  45 යි.\nඩේවිඩ් වෝනර් 28 කට දැවී ගියා. පන්දු යැවීමේදී කඩුලු ක් බිඳහෙලුවා.\nමෙය ඔස්ට්‍රේලියා කණ්ඩායම 20 යි 20 තරගයකදී ලබාගත් වැඩිම ලකුණු සංඛ්‍යාව ද වනවා.\nඑමෙන්ම 20 යි 20 තරගයකදී එක් කණ්ඩායමක් රැස් කල වැඩිම ලකුණු සංඛ්‍යාව ලෙසට ද මෙය ඉතිහාසයට එක්වනවා.\nමීට පෙර ශ්‍රී ලංකාව එම වාර්තාවට  හිමිකම් කියනු ලැබුවේ 2007 වසරේදී කෙන්යාවට එරෙහි තරගයකදී ලකුණු 260 ක් ලබා ගනිමින්.\nලකුණු 264 ක ජයග්‍රාහී ඉලක්කය හඹාගිය ශ්‍රී ලංකාවට නියමිත පන්දුවාර 20 අවසානයේ කඩුලු 9 ක් දැවී ලබාගත හැකිවුයේ ලකුණු ක් 178පමණයි.\nටී එම් ඩිල්ෂාන් සහ කුසල් පෙරේරා ලකුණු 4 බැගින් ලබා සිටියදී දැවී ගියා.\nධනංජය ද සිල්වා 12 යි. දිනේෂ් චන්දිමාල් 58 යි.\nදෙරට අතර දෙවන සහ අවසන් 20 යි 20 තරගය ලබන සිකුරාදා කොළඹ ආර් ප්‍රේමදාස ක්‍රීඩාංගණයේදී පැවැත්වීමට නියමිතයි.",
       "URL": "https://www.hirunews.lk/sports/142406/පළමු-20-යි-තරගයේ-ජය-ඔස්ට්‍රේලියාවට",
       "Category": "Sports",
       "Parent URL": "https://www.hirunews.lk/sports/all-news.php?pageID=385"
}