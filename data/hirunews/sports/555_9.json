{
       "Source": "hirunews",
       "Timestamp": "Wednesday, 30 January 2013 - 12:46",
       "Headline": "අන්තර් පළාත් එක්දින තරගාවලියේ අවසන් තරගය ඇරඹේ.",
       "News Content": "අන්තර් පළාත් සීමිත එක්දින ක්‍රිකට් තරගාවලියේ අවසාන මහා තරගය මේ වනවිට වයඹ කණ්ඩායම සහ කඳුරට - ඌව ඒකාබද්ධ කණ්ඩායම් අතර එන්.සී.සී. පිටියේදී පැවැත්වෙනවා. තරගයේ මුලින්ම පන්දුවට පහරදෙන වයඹ කණ්ඩායම මේ වනවිට පන්දුවාර 30 ක් අවසානයේ එක් කඩුල්ලක් දැවී ලබා සිටින ලකුණු සංඛ්‍යාව 162 ක්. වයඹ කණ්ඩායම වෙනුවෙන් නොදැවී ක්‍රීඩා කරන නිරෝෂන් දික්වැල්ල ලකුණු 77 ක්ද, ෆර්වීස් මහරුෆ් ලකුණු 50 ක්ද රැස්කරගෙන සිටිනවා. පන්දු යැවීමේදී අමිල ප්‍රසාද් කඳුරට - ඌව කණ්ඩායම වෙනුවෙන් එක් කඩුල්ලක් දවා ගැනීමට සමත් වුණා.",
       "URL": "https://www.hirunews.lk/sports/52413/අන්තර්-පළාත්-එක්දින-තරගාවලියේ-අවසන්-තරගය-ඇරඹේ",
       "Category": "Sports",
       "Parent URL": "https://www.hirunews.lk/sports/all-news.php?pageID=555"
}