{
       "Source": "hirunews",
       "Timestamp": "Tuesday, 09 November 2021 - 13:24",
       "Headline": "එල්.පී.එල්.පන්දු වාර විස්ස තරගාවලියට ක්‍රීඩකයන් තෝරා ගැනීම සූම් තාක්ෂණය ඔස්සේ අද ( වීඩියෝ)",
       "News Content": "ලංකා ප්‍රිමියර් ලීග් විස්සයි විස්ස තරගාවලියේ දෙවන කලාපය සඳහා කණ්ඩායම්වලට ක්‍රීඩකයන් තෝරා ගැනීම සූම් තාක්ෂණය ඔස්සේ අද (09) සිදුකෙරෙන අතර, ශ්‍රී ලංකා ක්‍රිකට් ආයතනය එය අධීක්ෂණය කරනු ලබනවා.\nක්‍රිස් ගේල්, ඉර්ෆාන් පතන්, ඩුප්ලෙසි, ෂහිඩ් අෆ්රිඩි ඇතුළු ජාත්‍යන්තර ක්‍රීඩකයන් 300 දෙනෙකු ඇතුළු ක්‍රීඩකයන් 600ක් පමණ ඒ සඳහා ලියාපදිංචි වී සිටින බව සඳහන්.\nමෙවර එල්.පී.එල්. තරගාවලිය දෙසැම්බර් 5 වන දා සිට 23 වන දා දක්වා පැවැත්වීමට නියමිතයි.\nමේ අතර, එල්.පී.එල්. ක්‍රිකට් තරගාවලියේ කණ්ඩායම් හිමිකරුවන්ට අවශ්‍ය පරිදි නොව මෙරට ක්‍රිකට් උන්නතිය වෙනුවෙන් අදාළ නීති සකස් කළ යුතු බව ශ්‍රී ලංකා ක්‍රිකට් තාක්ෂණ උපදේශ කමිටුවේ සභාපති අරවින්ද ද සිල්වා ප්‍රකාශ කළා.\nඒ, ඊයේ රාත්‍රියේ හිරු ටී,වී. ඔස්සේ විකාශය වූ සලකුණ වැඩසටහනට එක්වෙමින්.\nමේ අතර, LPL ක්‍රිකට් තරගාවලියේ කණ්ඩායම් හිමිකරුවන්ට අවශ්‍ය පරිදි නොව මෙරට ක්‍රිකට් උන්නතිය වෙනුවෙන් අදාළ නීති සකස් කළ යුතු බව ශ්‍රී ලංකා ක්‍රිකට් තාක්ෂණික උපදේශන කමිටුවේ සභාපති අරවින්ද ද සිල්වා මහතා පවසනවා.\nහිරු ටී.වී. ඔස්සේ විකාශනය වූ සලකුණ වැඩසටහනට එක්වෙමින් ඔහු මේ අදහස් පළ කළා.",
       "URL": "https://www.hirunews.lk/sports/287469/එල්-පී-එල්-පන්දු-වාර-විස්ස-තරගාවලියට-ක්‍රීඩකයන්-තෝරා-ගැනීම-සූම්-තාක්ෂණය-ඔස්සේ-අද-වීඩියෝ",
       "Category": "Sports",
       "Parent URL": "https://www.hirunews.lk/sports/all-news.php?pageID=36"
}