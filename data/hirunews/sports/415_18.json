{
       "Source": "hirunews",
       "Timestamp": "Friday, 15 April 2016 - 18:29",
       "Headline": "මාලිංග හෙට IPL තරගබිමේ",
       "News Content": "IPL තරඟාවලිය නිසා මේ දිනවල වැඩි කතාබහට ලක්ව සිටින  ශ්‍රී ලංකා පිලේ වේගපන්දු යවන ක්‍රීඩක ලසිත් මාලිංග පසුගියදා ඉන්දියාව බලා පිටත්ව ගියා.\nඒ තමන් ක්‍රීඩා කරන මුම්බායි ඉන්දියන්ස් පිලේ වෛද්‍යවරුන්ට මෙන්ම පුහුණුකරුවන්ට ඔහුගේ ශරීර යෝග්‍යතාවය පිලිබඳව කරුණු පැහැදිලි කිරීමටයි.\nඑහිදී ඔහුගේ වෛද්‍ය වාර්තාවක් ලබාගත් පුහුණුකරු මෙන්ම කණ්ඩායම් කළමණාකාරීත්වය මාලිංගගෙන් විශේෂ ඉල්ලීමක් කරමින් පවසා ඇත්තේ දැනට පන්දුවාර විස්ස තරඟයන්වල අත්දැකීම් බහුලම ක්‍රීඩකයා ලෙසින් හෙට (16) පැවැත්වෙන තරඟයට ඔහුගේ සහභාගීත්වයට හැකි පමණින් ලබාදෙන ලෙසයි.\nඒ අනුව මාලිංග හෙට මුම්බායි ඉන්දියන්ස් පිලේ ක්‍රීඩකයින් සමඟ එක්ව පුහුණු සැසියකට සහභාගී වන අතර, හෙට පැවැත්වෙන තරඟයේදී කණ්ඩායමේ ක්‍රීඩකයින්ගේ මානසික තත්වය ශක්තිමත් කරමින්  ඉදිරියේ පැවැත්වෙන තරඟවලට කණ්ඩාමේ ක්‍රීඩකයින්ගේ විශ්වාසය තහවුරු කීරීමට කටයුතු කරන බවයි හිරු අපකළ විමසීමකදී ලසිත් මාලිංග පවසා සිටියේ.",
       "URL": "https://www.hirunews.lk/sports/130925/මාලිංග-හෙට-ipl-තරගබිමේ",
       "Category": "Sports",
       "Parent URL": "https://www.hirunews.lk/sports/all-news.php?pageID=415"
}