{
       "Source": "hirunews",
       "Timestamp": "Saturday, 09 April 2022 - 13:11",
       "Headline": "කොල්කටා නයිට්රයිඩර්ස් පෙරමුණේ",
       "News Content": "ඉන්දීය ප්‍රිමියර් ලීග් තරගාවලියේ ප්‍රසාද ලකුණු සටහන අනුව කොල්කටා නයිට්රයිඩර්ස් පිල මේ වනවිට ඉදිරියෙන් සිටින අතර, අපරාජිත ගුජරාට් ටයිටන්ස් පිලට හිමිව ඇත්තේ දෙවන ස්ථානයයි.\nලක්නව් සුපර් ජයන්ට්ස්, රාජස්ථාන් රෝයල්ස් සහ රෝයල් චැලෙන්ජර්ස් බැංගලෝර් කණ්ඩායම් එහි තුන, හතර සහ පහ යන ස්ථාන හිමිකරගෙන සිටිනවා.\nගුජරාට් පිල අතරින් ඊයේ (08) තියුණු පරාජයකට ලක්වූ පන්ජාබ් කිංග්ස් කණ්ඩායමට හිමිව ඇත්තේ හයවන ස්ථානයයි.\nදිල්ලි කැපිටල්ස් පිල හත්වන ස්ථානයේ රැඳී සිටින අතර, අයි.පී.එල්. ශූරතාව කිහිපවතාවක් ජයග්‍රහණය කළ චෙන්නායි සුපර් කිංග්ස් සහ මුම්බායි ඉන්දියන්ස් කණ්ඩායම් මෙතෙක් ජයග්‍රහණයක් වාර්තා නොකිරීම විශේෂත්වයක්.\nඔවුන් අටවන සහ 9 වන ස්ථානයේ රැඳී සිටින අතර, දසවන ස්ථානයට පත්ව ඇත්තේ සන්රයිසස් හයිද්‍රාබාද් පිලයි.\nමේ අතර ඊයේ පැවති තරගයට භානුක රාජපක්ෂ ඇතුළත් නොකිරීම පිළිබඳව පන්ජාබ් කිංග්ස් ආධාරකරුවන් නොසතුට පළ කර තිබෙනවා.\nඒ, තියුණු තරගයක් යන මැයෙන් භානුක රාජපක්ෂ, පළ කළ ට්විටර් සටහනකට ප්‍රතිචාර දක්වමින්. භානුක වෙනුවට පන්ජාබ් කිංග්ස් පිලට එක් කළ ජොනී බෙයාස්ටෝ හෝ ඕඩියන්ස් ස්මිත් දස්කම් දැක්වීමට සමත්වූයේ නැහැ.\nඑක් ඉන්දීය ප්‍රේක්ෂකයෙකු කියා සිටියේ භානුක ඇතුළත් කළේ නම් පන්ජාබ් පිලට ඊයේ තවත් ලකුණු විස්සක් හෝ මුළු ලකුණු සංඛ්‍යාවට එක් කර හැකිව තිබූ බවයි.",
       "URL": "https://www.hirunews.lk/sports/301556/කොල්කටා-නයිට්රයිඩර්ස්-පෙරමුණේ",
       "Category": "Sports",
       "Parent URL": "https://www.hirunews.lk/sports/all-news.php?pageID=23"
}