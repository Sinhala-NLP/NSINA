{
       "Source": "hirunews",
       "Timestamp": "Sunday, 24 September 2023 - 15:10",
       "Headline": "ශ්‍රී ලංකා කාන්තා ක්‍රිකට් ශූරියෝ අවසන් මහා තරගයට සුදුසුකම් ලබති",
       "News Content": "චීනයේ පැවැත්වෙන ආසියානු ක්‍රීඩා උළෙලේ කාන්තා ක්‍රිකට් තරගාවලියේ ශ්‍රී ලංකා කාන්තා ක්‍රීඩිකාවන් පාකිස්තාන කාන්තා පිල කඩුලු 6කින් පරදවා අවසන් මහා තරගයට සුදුසුකම් ලබා ගැනීමටඅද (24) සමත් වුණා.\nඒ දෙවන අවසන් පූර්ව තරගයෙන් පාකිස්ථානය පරදා කඩුලු 06 ක ජයක් වාර්තා කරමින්.\nකාසියේ වාසිය ශ්‍රී ලංකා කණ්ඩායම විසින් දිනාගත් අතර පළමුව පන්දුවට පහර දීමට පාකිස්ථාන ක්‍රීඩිකාවන්ට ආරාධනා කරා, නියමිත පන්දු වාර 20 අවසානයේ කඩුලු 09 ක් දැවී පාකිස්ථාන ක්‍රීඩිකාවන්ට ලබාගත හැකිවූයේ ලකුණු 75 ක් පමණයි.\nපිළිතුරු ඉනිම ක්‍රීඩා කළ ශ්‍රී ලංකා කණ්ඩායම පන්දුවාර 16 යි පන්දු 4 කදී කඩුලු 4 ක් දැවී ජයග්‍රාහි ලකුණ වාර්තා කළා.\nඅවසන් මහා තරගය හෙට (25) ශ්‍රි ලංකාව හා ඉන්දියාව අතර පැවැත්වෙන අතර ඒ තරගය ශ්‍රී ලංකා වේලාවෙන් පෙරවරු 11.30 ආරම්භ වීමට නියමිතයි.\n19 වන ආසියානු ක්‍රීඩා උළෙල ඊයේ (23) චීනයේ Hangzhou හීදී ආරම්භවු අතර ශ්‍රී ලංකා කාන්තා ක්‍රිකට් කණ්ඩායම සහභාගිවු පළමු තරගයෙන් තායිලන්ත කාන්තා ක්‍රිකට් කණ්ඩායම කඩුලු 7කින් පරාජය කරමින් ජය හිමිකර ගත්තා.",
       "URL": "https://www.hirunews.lk/sports/349263/ශ්‍රී-ලංකා-කාන්තා-ක්‍රිකට්-ශූරියෝ-අවසන්-මහා-තරගයට-සුදුසුකම්-ලබති",
       "Category": "Sports",
       "Parent URL": "https://www.hirunews.lk/sports/all-news.php?pageID=2"
}