{
       "Source": "hirunews",
       "Timestamp": "Saturday, 21 September 2013 - 8:37",
       "Headline": "අපේ සිසුන් ආසියාවටම වැඩ පෙන්වයි.",
       "News Content": "මැලේසියාවේ පැවැත්වෙන ආසියානු පාසල් මළල ක්‍රීඩා තරඟාවලියේ දෙවන දිනය වූ ඊයේ රන් පදක්කමක්, රිදී පදක්කමක් සහ ලෝකඩ පදක්කම් 3 ක් දිනාගැනීමට ශ්‍රී ලංකා ක්‍රීඩක ක්‍රීඩිකාවන් සමත්වුණා. බාලක කවපෙත්ත විසි කිරීමේ ඉසව්වෙන් රන් පදක්කම දිනාගත්තේ ඒ.පී. ජයවර්ධනයි. ඔහු දැක්වූ දක්ෂතාවය මීටර් 41 යි දශම පහයි දෙකක්. මීටර් 800 බාලිකා ඉසව්ව විනාඩි දෙකයි තත්පර දොළහයි දශම දොළහකින් නිමකළ එම්. එම්. අබේසිංහ එම තරඟයේ රිදී පදක්කම දිනාගත්තා. මීටර් 200 බාලක ඉසව්වට සහභාගි වූ සචිත් ලක්මාල්, බාලක තුන්පිම්ම ඉසව්ව නියෝජනය කළ විනුර ලක්මාල් සහ මීටර් 800 බාලක තරඟ ඉසව්ව නියෝජනය කළ බී.එස්. සඳරුවන් ලෝකඩ පදක්කම දිනාගැනීමට සමත්වුණා.",
       "URL": "https://www.hirunews.lk/sports/67670/අපේ-සිසුන්-ආසියාවටම-වැඩ-පෙන්වයි",
       "Category": "Sports",
       "Parent URL": "https://www.hirunews.lk/sports/all-news.php?pageID=513"
}