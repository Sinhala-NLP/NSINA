{
       "Source": "hirunews",
       "Timestamp": "Thursday, 29 April 2021 - 16:26",
       "Headline": "ලහිරු තිරිමාන්න තුන්වන ටෙස්ට් ශතකය රැස් කරයි",
       "News Content": "ශ්‍රී ලංකා ටෙස්ට් ක්‍රිකට් කණ්ඩායමේ ආරම්භක පිතිකරු ලහිරු තිරිමාන්න තම 3 වන ටෙස්ට් ශතකය රැස්කරගැනීමට මීට සුළු වේලාවකට පෙර සමත් වුණා.\nඒ, බංගලාදේශ කණ්ඩායමට එරෙහිව පැවැත්වෙන දෙවන ටෙස්ට් තරගයේදී.\nමෙම තරගයේදී නායක දිමුත් කරුණාරත්න සිය 12 වන ටෙස්ට් ශතකය ලබාගැනීමට ද සමත්වුනා.\nඔහු දැවී යන විට ලබාසිටි ලකුණු සංඛ්‍යාව 118ක්. එම ලකුණු 118ට හතරේ පහර 15ක් ද අයත් වුනා.\nනොදැවී පන්දුවට පහරදෙමින් සිටින ලහිරු තිරිමාන්න මේවන විට ලකුණු 110ක් ලබා සිටිනවා. ඕෂධ ප්‍රනාන්දු නොදැවී ලකුණු 20යි.\nතරගයේ කාසියේ වාසිය දිනා ප්‍රථමයෙන් පන්දුවට පහර දෙන ශ්‍රී ලංකා කණ්ඩායම මීට සුළු වේලාවකට පෙර එක් කඩුල්ලක් දැවි ලබා සිටින ලකුණු සංඛ්‍යාව 252ක්.",
       "URL": "https://www.hirunews.lk/sports/269904/ලහිරු-තිරිමාන්න-තුන්වන-ටෙස්ට්-ශතකය-රැස්-කරයි",
       "Category": "Sports",
       "Parent URL": "https://www.hirunews.lk/sports/all-news.php?pageID=58"
}