{
       "Source": "hirunews",
       "Timestamp": "Wednesday, 13 December 2017 - 19:27",
       "Headline": "ඉන්දියාවට ලකුණු 141 ක ජයක්",
       "News Content": "ශ්‍රී ලංකාව සමග පැවති දෙවන එක්දින තරගයෙන් ලකුණු 141 ක ජයක් ලබාගැනීමට ඉන්දීය කණ්ඩායම සමත්වුනා.\nමොහාලිහිදී පැවති තරගයේ කාසියේ වාසිය දිනු ශ්‍රී ලංකාවේ ආරාධනය මත පළමුවෙන් පන්දුවට පහරදුන් ඉන්දියාව නියමිත පන්දුවාර 50 අවසානයේ කඩුලු 4 ක් පමණක් දැවී ලකුණු 392 ක් ලබාගත්තා.\nනායක රෝහිත් ශර්මා නොදැවී ලකුණු 208 ක් රැස් කළා.\nශ්‍රෙයාස් අයියර් ලකුණු 88 යි.\nශිකර් ධවාන් ලකුණු 68 ක් ලබාගත්තා.\nපිළිතුරු ඉනිම වෙනුවෙන් පන්දුවට පහරදුන් ශ්‍රී ලංකාවට පන්දුවාර 50 අවසානයේ කඩුලු 8 ක් දැවී ලබාගැනීමට හැකිවුයේ ලකුණු 251 ක් පමණයි.\nඇන්ජෙලෝ මැතිව්ස් අද සිය දෙවන එක්දින ශතකය ලබාගැනීමට සමත්වුනා.\nඔහු නොදැවී ලබාගත් ලකුණු සංඛ්‍යාව 111 ක්. සංචාරක ශ්‍රී ලංකා කණ්ඩායම සහ ඉන්දියාව අතර තුන්වන එක්දින තරගය ලබන ඉරිදා විශාඛාපට්නම්හිදී පැවැත්වීමට නියමිතයි.",
       "URL": "https://www.hirunews.lk/sports/178329/ඉන්දියාවට-ලකුණු-141-ක-ජයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=273"
}