{
       "Source": "hirunews",
       "Timestamp": "Friday, 28 July 2017 - 14:26",
       "Headline": "ඉන්දීය පළමු ඉනිමේ කදුලු 06ක් බිඳ දැමූ නුවන් ප්‍රදීප් පැවසූ දේ",
       "News Content": "ඉන්දීය ක්‍රිකට් නායක ප්‍රබල සුපිරි පිතිකරු විරාත් කෝලි දවා ගැනීම සඳහා සකසා තිබූ සැලැස්ම ක්‍රියාත්මක කළ බව ඔහුගේ කඩුල්ල පළමු ඉනිමේ දී දවා ගත් නුවන් ප්‍රදීප් කියා සිටියා.\nඒ, ඊයේ දිනයට තරඟය අවසන් වීමෙන් පසු පැවති මාධ්‍ය හමුවට එක් වෙමින්.\nතමන් කඩුලු 04 ඒවා අවස්ථාවන් කිහිපයක දී දවාගෙන ඇතත් කඩුලු 05ක් දවාගත්තේ පළමු වතාවට බව පැවසු ඔහු ඒ සඳහා සැලසුම හරියටම ක්‍රියාත්මක කළ බවද ප්‍රකාශ කළා.\nවෙහෙස නොබලා පන්දු යැවීමෙන් ඉලක්කය ජය ගත බවයි ඔහු කියා සිටියේ.\n\\'\\'මම කඩුලු හතර බැගින් අවස්‌ථා හත අටකදීම අරගෙන තිබෙනවා. එත් පළමු වරට කඩුලු පහක්‌ දවා ගැනීමට හැකිවීම ඇත්තටම සතුටුයි. මම හිතන්නෙ මේ තරඟයේදි තමයි මම ක්‍රියාත්මක කළ සැලැස්‌ම හරියටම හරි ගියේ. පළමු දිනයට වඩා හොඳින් දෙවැනි දිනයේදි  පන්දු යෑව්වා. ඒත් මේ තරඟයේදි මහන්සි නොබලා හිතේ හයියෙන් පන්දු යැව්ව නිසා කඩුලු හයක්‌ දවා ගත්තා. විශේෂයෙන් විරාට්‌ කෝලි වගේ ලෝකයේ සිටින හොඳම පිතිකරුවකු දවා ගැනීමත් ලොකු සතුටක්‌.\\'\\'\nශ්‍රී ලංකා වේග පන්දු පුහුණුකරු ලෙස පත්ව සිටින චමින්ද වාස්‌ මාධ්‍ය හමුවේ දී කියා සිටියේ  ඉන්දියානු පන්දු යවන්නන් හමුවේ සිය කණ්‌ඩායමේ පිතිකරුවන් දැවී ගිය ආකාරය ගැන සෑහීමකට පත්විය නොහැකි බවයි.\n\\'\\'ඕනෑම කණ්‌ඩායමක්‌ ලකුණු 600 ක්‌ ලබා ගන්නවා කියන්නෙ අනිත් කණ්‌ඩායම පීඩනයට පත්වෙනවා. ඒත් අපේ පිතිකරුවන් දැවී ගිය ආකාරය ගැනනම් සෑහීමකට පත්වෙන්න බැහැ.\\\"",
       "URL": "https://www.hirunews.lk/sports/167001/ඉන්දීය-පළමු-ඉනිමේ-කදුලු-06ක්-බිඳ-දැමූ-නුවන්-ප්‍රදීප්-පැවසූ-දේ",
       "Category": "Sports",
       "Parent URL": "https://www.hirunews.lk/sports/all-news.php?pageID=312"
}