{
       "Source": "hirunews",
       "Timestamp": "Tuesday, 26 September 2017 - 21:56",
       "Headline": "ජාතික මහා ක්‍රීඩා උළෙලේ පහන ඉදිකළ සමාගමට මුදල් නොගෙවීම තීරණයක්",
       "News Content": "නිසි ප්‍රමිතියකින් ඉදිකිරීම් කටයුතු සිදු නොකිරීම නිසා මෙවර ජාතික මහා ක්‍රීඩා උළෙලේ පහන ඉදිකළ සමාගමට ගෙවිය යුතු මුදල් නොගෙවා සිටීමට ක්‍රීඩා අමාත්‍ය දයාසිරි ජයසේකර තීරණය කර තිබෙනවා.\nක්‍රීඩා උලෙළේ සමාරම්භක උළෙලේ පහන දැල්වීමට දකුණු පළාතේ සුජිත් රෝහිත සහ ධම්මිකා මැණිගේ මිටර් 20 ක පමණ උස අට්ටාලයකට නැග උත්සාහ කළද එය සාර්ථක වුණේ නැහැ.\nපසුව අදාළ කොන්ත්‍රාත් සමාගමේ කම්කරුවෙකු අට්ටාලයට නැග පහන දැල්වීමට පියවර ගත්තේ මෙලෙසින්.\nකෙසේ නමුත් මෙවර ක්‍රීඩා උළෙලේ පහන ඉදිකිරීම සදහා රුපියල් ලක්ෂ 14 ක මුදලක් ඇස්තමේන්තු කර තිබුණා.",
       "URL": "https://www.hirunews.lk/sports/171927/ජාතික-මහා-ක්‍රීඩා-උළෙලේ-පහන-ඉදිකළ-සමාගමට-මුදල්-නොගෙවීම-තීරණයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=295"
}