{
       "Source": "hirunews",
       "Timestamp": "Saturday, 13 November 2021 - 8:31",
       "Headline": "අගමැති ඉම්රාන් ඛාන්ගෙන් පාකිස්ථාන ක්‍රිකට් පිලට පණිවිඩයක්",
       "News Content": "මෙවර විස්සයි විස්ස ලෝක කුසලාන තරගාවලියේ සුපර් ලීග් වටයේදී අපරාජිතව සිටි බාබර් අසාම්ගේ නායකත්වයෙන් යුත් පාකිස්ථාන ක්‍රිකට් පිල අවසන් පූර්ව වටයේදී ඕස්ටේ්‍රලියාව වෙතින් පරාජයට පත්වූයේ තියුණු තරගයකින් අනතුරුවයි.\nඑම පරාජය පිළිබඳව පාකිස්ථාන පිලේ නායකයා අමතමින් පාකිස්ථාන අගමැති ඉම්රාන් ඛාන් ට්විටර් පණිවුඩයක් නිකුත් කර තිබෙනවා.\nඑහිදී අගමැති ඉම්රාන් ඛාන් පවසා ඇත්තේ ක්‍රිකට් පිටියේදී මෙවැනි බලාපොරොත්තු කඩවීම්වලට තමන්ද මුහුණ දී ඇති නිසා මේ මොහොතේ කණ්ඩායම තුළ පවතින හැඟීම් තමාට වටහාගත හැකි බවයි.\nඑහෙත් කණ්ඩායම ක්‍රීඩාවේ යෙදුණු ඉහළ ප්‍රමිතිය මෙන්ම ජයග්‍රහණයේදී දැක් වූ නිරහංකාර භාවය පිළිබඳව ආඩම්බර විය යුතු බවයි අගමැති ඉම්රාන් ඛාන් සඳහන් කර ඇත්තේ.\nඑමෙන්ම ජයග්‍රාහී ඕස්ටේ්‍රලියානු පිලටද සුබපැතීමට ඔහු අමතක කර නැහැ.\nපාකිස්ථානයේ වත්මන් අගමැති ඉම්රාන් ඛාන් 1992 වසරේ එක්දින ලෝක කුසලානය ජයග්‍රහණය කිරීම සඳහා පාකිස්ථාන පිල මෙහෙය වූ නායකයායි.",
       "URL": "https://www.hirunews.lk/sports/287867/අගමැති-ඉම්රාන්-ඛාන්ගෙන්-පාකිස්ථාන-ක්‍රිකට්-පිලට-පණිවිඩයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=36"
}