{
       "Source": "hirunews",
       "Timestamp": "Sunday, 24 December 2017 - 22:28",
       "Headline": "ඉන්දියාවට කඩුළු 05 ක ජයක්",
       "News Content": "ශ්‍රී ලංකාව සමග පැවති තුන්වන 20 යි 20 තරගයෙන් කඩුලු 5 ක ජයක් ලබාගැනීමට ඉන්දීය කණ්ඩායම සමත්වුනා.\nකාසිය වාසිය දිනූ ඉන්දීයාවේ  ආරාධනය මත පළමුවෙන් පන්දුවට පහර දුන් ශ්‍රී ලංකා කණ්ඩායම නියමිත පන්දු වාර 20 අවසානයේ  කඩුලු 7ක් දැවී ලකුණු 135ක් ලබා ගත්තා.\nශ්‍රී ලංකා කණ්ඩායම වෙනුවෙන් අසේල ගුණරත්න පන්දු 37කදී ලකුණු 36ක් ලබා ගත්තේ හතරේ පහර 3ක් සමඟින්.\nඅවසන් මොහොතේ ක්‍රියාත්මක වූ දසුන් ශානක දැවැන්ත හයේ පහර  2ක් ද  සමගින් පන්දු 24 කින් නොදැවී ලකුණු 29ක් ලබාගත්තා.\nපන්දු යැවීමේදී ජාදෙව් උන්ද්කාත් සහ හර්දික් පාන්ඩ්යා කඩුලු දෙක බැගින් බිඳ දැමුවා.\nපිළිතුරු ඉනිම වෙනුවෙන් පන්දුවට පහරදුන් ඉන්දියාව පන්දුවාර 19 යි පන්දු 2 ක් අවසානයේ කඩුළු 5ක් දැවී ජයග්‍රාහී ඉලක්කය පසු කළා.\nමනීෂ් පාන්ඩේ ලකුණු 32 ක් සහ ශ්‍රෙයාස් අයියර් ලකුණු 30 ක් ලබාගත්තා.\nරෝහිත් ශර්මා ලකුණු  27 කට දැවී ගියා.\nපන්දු යැවීමේදී දුෂ්මන්ත චමීර සහ දසුන් චානක කඩුුලු 2 බැගින් බිඳහෙලුවා.\nමේ අනුව තරග 3 කින් සමන්විත 20 යි 20 තරගාවලියේ ජය 3 ට බින්දුවක් ලෙස ඉන්දියාවට හිමිවනවා.",
       "URL": "https://www.hirunews.lk/sports/179228/ඉන්දියාවට-කඩුළු-05-ක-ජයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=270"
}