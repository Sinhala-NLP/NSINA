{
       "Source": "hirunews",
       "Timestamp": "Saturday, 01 August 2015 - 16:51",
       "Headline": "Update: පාකිස්ථානයට ජය - ශ්‍රී ලංකාව 172/7 (20/20 ov), පාකිස්ථානය 174/9 (19.2/20 ov)",
       "News Content": "කොළඹ ආර්. ප්‍රේමදාස ක්‍රීඩාංගණයේ පැවති දෙවන විස්සයි විස්ස ජාත්‍යන්තර තරගයෙන්ද කඩුල්ලක තියුණු ජයක් ලැබීමට පාකිස්ථානය සමත් වුණා. පළමුවෙන් පන්දුවට පහරදුන් ශ්‍රී  ලංකා පිල සිය පන්දු වාර විස්ස තුළදී කඩුලූ 7 ක් දැවී ලකුණු 172 ක් රැස් කළා.\nෂෙහාන් ජයසූරිය එහිදී ලකුණු 40 ක් ලබාගත් අතර, චාමර කපුගෙදර නොදැවී ලකුණු 48 ක් ලබාගත්තා.\nපිළිතුරු වශයෙන් පාකිස්ථාන පිල පන්දු වාර 19 යි පන්දු දෙකකදී කඩුලූ 9 ක් දැවී ලකුණු 174 ක් ලබමින් තරඟයේ ජය හිමිකරගත්තා.\nෂහිඞ් අෆ්රිඩි එහිදී ලකුණු 45 ක් ලබාගත් අතර, අන්වර් අලී ලකුණු 46 ක් රැස්කළා. මේ අනුව තරඟ දෙකකින් යුත් විස්සයි විස්ස තරඟාවලියේ ජය 2-0 ලෙස හිමිවන්නේ පාකිස්ථානයටයි.\nෂහිඞ් අෆ්රිඩි එහිදී ලකුණු 45 ක් ලබාගත් අතර, අන්වර් අලී ලකුණු 46 ක් රැස්කළා.\nමේ අනුව තරග  දෙකකින් යුත් විස්සයි විස්ස තරගාවලියේ ජයග්‍රහණය 2-0 ලෙස හිමිවන්නේ පාකිස්ථානයටයි.\nශ්‍රී  ලංකාව     172/7 (20/20 ov)\nපකිස්තානය 174/9 (19.2/20 ov)\nUpdate: Saturday, 01 August 2015 - 22:46\n--------------------------------------------------------\nපාකිස්ථානය සහ ශ්‍රී   ලංකාව අතර දෙවන සහ අවසන් විස්සයි විස්ස තරගයේ කාසියේ වාසිය දිනූ නායක ලසිත් මාලිංග  පළමුව පන්දුවට පහරදීමට තීරණය  කළා. ඒ අනුව නියමිත පන්දුවාර අවසානයේ කඩුළු 7ක් දැවී රැස්කරගැනීමට හැකිවූයේ ලකුණු 172ක්.\nචාමර කපුගෙදර නොදැවී 48යි. ඊට 6 පහර 4ක් සහ 4 පහර 2ක් ඇතුලත්. ෂෙහාන් ජයසූරිය 40ක් ලබාගත්තේ 6 පහර 2ක් සහ 4 පහර 3ක් සමගින්.\nමිලින්ද සිරිවර්ධන 23යි. කුසල් පෙරේරා 19යි.\nමලික් කඩුළු 2ක් ලබා ගත්තා.\nමේ අතර ජාතික වකුගඩු අරමුදල තරකරනු වස් පිහිට වූ ජාතික වකුගඩු අරමුදලේ සන්නාම තානාපතිවරුන් ලෙස ප්‍රවීන ක්‍රිකට් ක්‍රීඩක මුත්තයියා මුරලිදරන් සහ තිලකරත්න ඩිල්ෂාන් අද (01) පස්වරුවේ ජනාධිපතිතුමන් විසින් නිල වශයෙන් පත් කරනු ලැබුවා.\nකොළඹ ආර්. ප්‍රේමදාස ජාත්‍යන්තර ක්‍රීඩාංගණයේදී පැවැත්වෙන ‘20 - 20\\'  තරගාවලියේ දෙවන තරගය ආරම්භ කිරීමට පෙර පැවති මෙම අවස්ථාවට  ජනාධිපති ලේකම් පී.බී.අබේකෝන් සහ  ජාත්‍යන්තර ක්‍රිකට් ආයතනයේ සහ ශ්‍රී ලංකා ක්‍රිකට් ආයතනයේ ප්‍රධානීන් ද එක්ව සිටියා.\nජනාධිපති මෛත්‍රීපාල සිරිසේනගේ සංකල්පයකට අනුවයි  වකුගඩු රෝගය මැඩලීමේ තිරසාර වැඩසටහන ආරම්භ කර ඇත්තේ.\nමෙම ජාතික වැඩසටහන සංකේතවත් කරමින් ජනපති   මෛත්‍රීපාල සිරිසේන සමරු සටහනක්  ද  තැබුවා.\nජනාධිපතිවරයා  අද දින තරගයට සහභාගි වන ක්‍රීඩකයින් සුහදශීලීව පිළිගැනීම ද මෙහිදී සිදුවිය.  ජනාධිපතිවරයා  ක්‍රිකට් තරගය නැරඹීමට ද එක්වූවා.\nUpdate: Saturday, 01 August 2015 - 20:47\n--------------------------------------------------------\nවරද පිළිගත් මාලිංග අද මොනවා කරයිද?\nපාකිස්ථානය සහ ශ්‍රී  ලංකාව අතර දෙවන සහ අවසන් විස්සයි විස්ස තරගයේ කාසියේ වාසිය දිනූ නායක ලසිත් මාලිංග  පළමුව පන්දුවට පහරදීමට තීරණය  කළා. ආබාධයකට ලක්වීම හේතුවෙන් ඇන්ජලෝ මැතිව්ස් අද  ක්‍රීඩා  කරන්නේ නැහැ. කිතුරුවන් විතානගේද කණ්ඩායමෙන් ඉවත් කර ඇති අතර, ඒ වෙනුවට ෂෙහාන් ජයසූරිය සහ දසුන් ශානක කණ්ඩායමට කැඳවා තිබෙනවා.\nUpdate: Saturday, 01 August 2015 - 18:55\n--------------------------------------------------------\nපාකිස්ථානය සහ ශ්‍රී ලංකාව අතර කොළඹ ආර්. ප්‍රේමදාස ක්‍රීඩාංගණයේ අද (01) පස්වරු 7 ට ආරම්භ වන දෙවන විස්සයි විස්ස තරගය සඳහාද විශේෂ ආරක්ෂක වැඩපිළිවෙලක් ක්‍රියාත්මක බව පොලීසිය පවසනවා. ක්‍රීඩාංගණයට ඇතුලූවීමේදී ගමන් මලූ රැගෙන ඒමෙන් වළකින ලෙසයි පොලිස් මූලස්ථානය නිකුත් කළ නිවේදනයක දැක්වෙන්නේ.\nකල්වේලා ඇතිව ක්‍රීඩාංගනයට ඇතුල්වන ලෙසද පොලීසිය ක්‍රීඩාලෝලීන්ගෙන් ඉල්ලා සිටියා.\nදෙරට අතර පැවැති පළමු විස්සයි විස්ස - ලකුණු 29කින් ජය ගත්තේ පාකිස්තාන කණ්ඩායමයි.\nතරගයේ පරාජයට තමාගේ දුර්වල පන්දු යැවීම ද හේතු වූ බව  විස්සයි විස්ස නායක ලසිත් මාලිංග පවසනවා. ඔහු මේ බව කියා සිටියේ තරඟයෙන් අනතුරුව පැවැති මාධ්‍ය හමුවේදී අදහස් දක්වමින්.\nමේ අතර, අද තරගයේ ආරම්භයට සමගාමීව ජාතික වකුගඩු අරමුදලේ ප්‍රවර්ධන සන්නාම තානාපතිවරුන් ලෙස මුත්තයියා මුරලිදරන් සහ තිලකරත්න ඩිල්ශාන් පත් කෙරෙන බව ජනාධිපති කාර්යාලය ප්‍රකාශ කළා.",
       "URL": "https://www.hirunews.lk/sports/114177/update-පාකිස්ථානයට-ජය-ශ්‍රී-ලංකාව-172-7-20-ov-පාකිස්ථානය-174-9-19-2",
       "Category": "Sports",
       "Parent URL": "https://www.hirunews.lk/sports/all-news.php?pageID=457"
}