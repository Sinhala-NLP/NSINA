{
       "Source": "hirunews",
       "Timestamp": "Wednesday, 15 February 2017 - 18:33",
       "Headline": "කැන්ගරුවන් පරාදයි - මාලිංග සමග ශ්‍රී ලංකාව දිනුම්",
       "News Content": "ඔස්ට්‍රේලියා අගමැතිගේ කණ්ඩායමට එරෙහිව පැවති 20 යි 20 පුහුණු තරගයෙන් කඩුලු 5 ක ජයක් ලබාගැනීමට ශ්‍රී ලංකා කණ්ඩායම සමත්වුනා.\nතරගය අද පැවැත්වුනේ කැන්බරාහිදීයි.\nකාසියේ වාසිය දිනු ශ්‍රී ලංකාවේ ආරාධනය මත පළමුවෙන් පන්දුවට පහරදුන් ඔස්ට්‍රේලියා අගමැතිගේ කණ්ඩායම නියමිත පන්දුවාර 20 අවසානයේ කඩුලු 6 ක් දැවී ලකුණු 169 ක් රැස් කලා.\nඇඩම් වොජස් නොදැවී 54 යි.\nපන්දු යැවීමේදී විකුම් සංජය කඩුලු 3 ක් බිඳහෙලුවා.\nඉසුරු උදාන සහ ලසිත් මාලිංග එක් කඩුල්ල බැගින් දවා ගත්තා.\nපිළිතුරු ඉනිම වෙනුවෙන් පන්දුවට පහරදුන් ශ්‍රී ලංකාව පන්දුවාර 17 යි එක් පන්දුවකදී කඩුලු 5 ක් පමණක් දැවී ජයග්‍රාහී ඉලක්කය පසුකලා.\nනිරෝෂන් දික්වැල්ල  47 යි. උපුල් තරංග නොදැවී ලකුණු 47 ක් රැස් කලා.\nසංචාරක ශ්‍රී ලංකා කණ්ඩායම සහ ඔස්ට්‍රේලියාව අතර තරග 3කින් සමන්විත 20යි 20යි තරගාවලියේ පළමු තරගය ලබන සිකුරාදා කැන්බරාහිදී පැවැත්වීමට නියමිතයි.",
       "URL": "https://www.hirunews.lk/sports/154583/කැන්ගරුවන්-පරාදයි-මාලිංග-සමග-ශ්‍රී-ලංකාව-දිනුම්",
       "Category": "Sports",
       "Parent URL": "https://www.hirunews.lk/sports/all-news.php?pageID=353"
}