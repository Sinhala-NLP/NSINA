{
       "Source": "hirunews",
       "Timestamp": "Friday, 28 April 2017 - 13:09",
       "Headline": "ICC යේ 2023 දක්වා ආදායම් බෙදී යන ආකාරය තීරණය කෙරේ",
       "News Content": "ප්‍රබල රටවල් 3 කට හිමිව තිබූ ජාත්‍යන්තර ක්‍රිකට් සම්මේලනයේ මූල්‍ය සහ පරිපාලන ඒකාධිකාරය අවසන් කිරීම සදහා ICC සාමාජික රටවල් ඊයේ (27) ඡන්දය ප්‍රකාශ කළා.\nපූර්ණ ටෙස්ට් වරම් සහිත රටවල් අතර පැවති මෙම ඡන්ද විමසීමේදී ඉන්දියාව, එංගලන්තය සහ  ඕස්ට්‍රේලියාවට වැඩි බලතල හිමිවන පැරණි ක්‍රමය තවදුරටත් පැවතිය යුතු බවට ඡන්දය ප්‍රකාශ කර ඇත්තේ ඉන්දියාව සහ ශ්‍රී ලංකාව පමණයි.\nවසර 2023 දක්වා ජාත්‍යන්තර ක්‍රිකට් සම්මේලනයේ ආදායම් බෙදී යන ආකාරය මේ අනුව, දැන් තීරණය වී තිබෙනවා.\nපැරණි ක්‍රමය අනුව ඉන්දීය ක්‍රිකට් පාලක මණ්ඩලයට ඩොලර් මිලියන 570 ක් හිමිවිය යුතු බවත්, නව ආකෘතිය අනුව හිමිවන්නේ ඩොලර් මිලියන 293 ක් පමණයි.\nඑහිදී ශ්‍රී ලංකාවට හිමිවන මුදල ඩොලර් මිලියන 132 ක්.\nකෙසේ නමුත්, ඉන්දියාවට ලැබෙන ICC ආදායම තවත් ඩොලර් මිලියන 100 කින් හෝ ඉහළ නංවා ගැනීම සදහා අයි.සී.සී. සභාපති ශෂාන්ක් මනෝහර් ඇතුළු පිරිසක් තවදුරටත් උත්සාහයක නිරත වී සිටින බව සදහන්.",
       "URL": "https://www.hirunews.lk/sports/160173/icc-යේ-2023-දක්වා-ආදායම්-බෙදී-යන-ආකාරය-තීරණය-කෙරේ",
       "Category": "Sports",
       "Parent URL": "https://www.hirunews.lk/sports/all-news.php?pageID=335"
}