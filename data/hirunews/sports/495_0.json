{
       "Source": "hirunews",
       "Timestamp": "Sunday, 04 January 2015 - 8:59",
       "Headline": "සංගක්කාර 38 වන ශතකය ලබාගනී.",
       "News Content": "නවසීලන්තය සමග වෙලින්ටන් හිදී පැවැත්වෙන දෙවන ටෙස්ට් තරඟයේ දෙවන දිනය වන අද ශ්‍රී ලංකා පිලේ මුල් ඉනිම ප්‍රකෘතිමත් කිරීමට කුමාර් සංගක්කාර සහ දිනේෂ් චන්දිමාල් සමත්වුණා. නවසීලන්තය මුල් ඉනිම සඳහා ලකුණු 221 ක් රැස් කළ අතර ඊයේ දිනය නිමාවනවිට ශ්‍රී ලංකා පිල කඩුලූ 5 ක් දැවී ලබා සිටියේ ලකුණු 78 ක් පමණයි. එහෙත් සංගක්කාර සහ චන්දිමාල් 6 වන කඩුල්ල සඳහා ලකුණු 130 ක් රැස් කළ අතර චන්දිමාල් දැවී ගියේ ලකුණු 67 කටයි. කුමාර් සංගක්කාර එහිදී තම 38 වන ටෙස්ට් ශතකය වාර්තා කිරීමට සමත්වුණා. ශ්‍රී ලංකා පිල මේ වනවිට මුල් ඉනිම සඳහා කඩුලූ 6 ක් දැවී ලකුණු 223 ක් රැස් කරගෙන සිටිනවා.",
       "URL": "https://www.hirunews.lk/sports/100575/සංගක්කාර-38-වන-ශතකය-ලබාගනී",
       "Category": "Sports",
       "Parent URL": "https://www.hirunews.lk/sports/all-news.php?pageID=495"
}