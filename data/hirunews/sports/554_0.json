{
       "Source": "hirunews",
       "Timestamp": "Thursday, 07 February 2013 - 16:06",
       "Headline": "ටෙන්ස්පෝර්ට් ආයතනයට නිල ක්‍රිකට් විකාශන අයිතිය නෑ.",
       "News Content": "ශ්‍රී ලංකා ක්‍රිකට් ආයතනයේ සභාපතිවරයා විසින් ක්‍රිකට් තරග විකාශනය පිළිබඳ කළ ඉල්ලීමක් ක්‍රීඩා අමාත්‍යවරයා විසින් ප්‍රතික්ෂේප කර තිබෙනවා. ශ්‍රී ලංකා ක්‍රිකට් ආයතනයේ ක්‍රිකට් විකාශන අයිතිය ටෙන්ඩර් කැඳවීමකින් තොරව ඉදිරි වසර 07 සඳහා ටෙන්ස්පෝර්ට් ආයතනය වෙත ලබාදිය යුතු බවට ක්‍රිකට් ආයතනයේ සභාපති උපාලි ධර්මදාස ඉල්ලීමක් කර තිබූ බවයි ක්‍රීඩා අමාත්‍යාංශය ප්‍රකාශ කළේ. කෙසේ වෙතත්, අදාළ ඉල්ලීම පිළිබඳව ක්‍රීඩා අමාත්‍ය මහින්දානන්ද අළුත්ගමගේ නීතිපතිවරයාගේ උපදෙස් ලබාගෙන තිබෙනවා. ඒ අනුව මීට අදාළ ගණුදෙනුව වහාම නතර කර විවෘත ටෙන්ඩර් පටිපාටියකට අනුව කටයුතු කරන ලෙස නීතිපතිවරයා තමන්ට කළ දැනුම්දීමකට අනුව අදාළ ආයතනයට ක්‍රිකට් තරග විකාශය අයිතිය ලබා නොදීමට තීරණය කළ බවයි ක්‍රීඩා අමාත්‍යවරයා ප්‍රකාශ කළේ.",
       "URL": "https://www.hirunews.lk/sports/52937/ටෙන්ස්පෝර්ට්-ආයතනයට-නිල-ක්‍රිකට්-විකාශන-අයිතිය-නෑ",
       "Category": "Sports",
       "Parent URL": "https://www.hirunews.lk/sports/all-news.php?pageID=554"
}