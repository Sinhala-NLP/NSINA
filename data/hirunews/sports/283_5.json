{
       "Source": "hirunews",
       "Timestamp": "Monday, 06 November 2017 - 10:53",
       "Headline": "කැමේලා වික්ටෝරියන්ස් පරාද උපුල් තරංග සිලෙත් කණ්ඩයමට ජය ගෙනෙයි",
       "News Content": "බංග්ලාදේශ් ප්‍රිමියර් ලීග් තරඟාවලියේ කැමේලා වික්ටෝරියන්ස් සහ සිලෙත් සික්සස් කණ්ඩයම් අතර ඊයේ පැවති තරඟය තියුණු තරඟයකින් අනතුරුව ජයගන්නට සිලෙත් කණ්ඩායම සමත් වුණා.\nසිලෙත් සික්සස් කණ්ඩායම නියෝජනයකරන ශ්‍රී ලංකා එක්දින කණ්ඩයමේ නායක උපුල් තරංගගේ අර්ධ ශතක ඉනිම සිලෙත් කණ්ඩායම ජයග්‍රහණය කරා රැගෙන ගියා.\nසිලෙත් කණ්ඩායම මෙම තරඟය ජයගත්තේ කඩුලු 04කින්.\nතරඟයේ කාසිය වාසිය දිනූ සිලෙත් කණ්ඩායමේ ආරාධනයෙන් පළමුව පන්දුවට පහරදුන් කැමේලා වික්ටෝරියන්ස් කණ්ඩායම පන්දුවාර 20 අවසානයේදී කඩුලු 06ක් දැවී රැස් කළ ලකුණු සංඛ්‍යාව 145ක්.\nකැමේලා වික්ටෝරියන්ස් වෙනුවෙන් මාලන් සැමුවෙල් ලකුණු 60ක් රැස් කිරීමට සමත්වුණේ පන්දු 47ක් පමණක් වැයකරමින්.\nපිළිතුරු ඉනිම ක්‍රීඩාකළ  සිලෙත් කණ්ඩායම ලකුණු 146ක ඉලක්කය පසුකර ගියේ පන්දුවාර 19යි පන්දු 05කදී කඩුලු 06ක් පමණක් දැවී තිබියදීයි.\nඑහිදී අඟනා ඉනිමක් ක්‍රීඩාකළ ආරම්භක පිතිකරු උපුල් තරංග ලකුණු 51ක් රැස් කළේ පන්දු 40කදී හයේ පහර 02ක් සහ හතරේ පහර 05ක් සමඟින්.\nලකුණු 51ක් ලබා සිටි උපුල් තරංග දැවී ගියේ නොතිබුණු ලකුණක් ලබා ගැනීමට උත්සහ කිරීමේදී අවාසනාවන්ත ලෙස දැවී ගියේ දුවද්දී දවා ගැනීමේ අවස්ථාවකට හසුවෙමින්.\n2017 බංග්ලාදේශ් ප්‍රිමියර් ලීග් තරඟාවලියේ ඔහු ක්‍රීඩා කළ පළමු තරඟ දෙකේදීම තරංග අර්ධ ශතක රැස් කිරීමට සමත් වීම විශේෂත්වයක්.\nඊයේ තරඟයේ වීරයා සම්මානයද ලබා ගත්තේද උපුල් තරංගයි.\nතරඟයේ විශේෂ අවස්ථා පහතින්...",
       "URL": "https://www.hirunews.lk/sports/175368/කැමේලා-වික්ටෝරියන්ස්-පරාද-උපුල්-තරංග-සිලෙත්-කණ්ඩයමට-ජය-ගෙනෙයි",
       "Category": "Sports",
       "Parent URL": "https://www.hirunews.lk/sports/all-news.php?pageID=283"
}