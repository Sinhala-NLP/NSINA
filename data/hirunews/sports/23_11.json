{
       "Source": "hirunews",
       "Timestamp": "Monday, 11 April 2022 - 13:17",
       "Headline": "ටෙස්ට් තරඟ සඳහා යළිත් මධ්‍යස්ථ විනිසුරුවරුන්",
       "News Content": "ඉදිරි ජාත්‍යන්තර ටෙස්ට් ක්‍රිකට් තරඟ සදහා යළි මධ්‍යස්ථ විනිසුරුවරුන් යොදා ගැනීමට ජාත්‍යන්තර ක්‍රිකට් කවුන්සිලය තීරණය කර තිබෙනවා.\nකොරෝනා වසංගත තත්ත්වය හේතුවෙන් ලොව පුරා ක්‍රියාත්මක වූ ගුවන් ගමන් තහනම නිසා ටෙස්ට් ක්‍රිකට් තරගාවලි පවත්වනු ලබන රටේ විනිසුරුවන් පමණක් යොදාගෙන මෙතෙක් තරඟ පැවැත්වුණා.\nකෙසේ වෙතත් මේ වන විට කොරෝනා වසංගත තත්ත්වය ගෝලීයව පාලනය වී ඇති නිසා පෙර පරිදි විනිසුරුවන් තරඟ සඳහා එක් කිරීමටයි ජාත්‍යන්තර ක්‍රිකට් කවුන්සිලය තීරණය කර ඇත්තේ.",
       "URL": "https://www.hirunews.lk/sports/301717/ටෙස්ට්-තරඟ-සඳහා-යළිත්-මධ්‍යස්ථ-විනිසුරුවරුන්",
       "Category": "Sports",
       "Parent URL": "https://www.hirunews.lk/sports/all-news.php?pageID=23"
}