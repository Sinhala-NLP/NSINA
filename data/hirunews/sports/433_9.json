{
       "Source": "hirunews",
       "Timestamp": "Thursday, 07 January 2016 - 9:28",
       "Headline": "කාසියේ වාසිය දීලා නවසීලන්තයට 182කුත් දෙයි",
       "News Content": "ශ්‍රී ලංකාව සහ නවසීලන්තය අතර මවුන්ට් මංගනුවි හිදී පැවැත්වෙන පළමු  20-20 තරගයේ ප්‍රථමයෙන් පන්දුවට පහරදුන් නවසීලන්තය කඩුළු 4ක් දැවී ලකුණු 182ක්  රැස් කරයි.\nඅද තරඟයේ කාසියේ වාසිය දිනූ ශ්‍රී ලංකා පිල පළමුවෙන් පන්දුවට පහරදෙන ලෙස නවසීලන්තයට ආරාධනා කළා.\nඒ අනුව ගප්ටිල් ලකුණු 58ක්, විලියම්සන් ලකුණු 53ක්  ලබා  ගත්තා.\nනුවන් කුලසේකර  කඩුළු 2යි.\nලසිත් මාලිංග කායික ආබාධයකට ලක්වීම නිසා මෙම තරඟාවලියේදී ශ්‍රී ලංකා විස්සයි විස්ස පිල මෙහෙයවන්නේ දිනේෂ් චන්දිමාල් විසින්.\nවිස්සයි විස්ස ලෝක කුසලාන තරඟාවලිය සඳහා සිය කණ්ඩායම් සැකසීමට ශ්‍රී ලංකාවට මෙන්ම නවසීලන්තයටද මෙම තරඟාවලිය වැදගත් වන බවයි ක්‍රිඩා විචාරකයන් පෙන්වා දෙන්නේ.\nදැනට අයි.සී.සී. විස්සයි විස්ස කණ්ඩායම් දර්ශකයේ පෙරමුණ ගෙන සිටින්නේ ශ්‍රී ලංකාවයි.\nනවසීලන්තයට එහි අටවන ස්ථානය හිමිව තිබෙනවා.",
       "URL": "https://www.hirunews.lk/sports/123531/කාසියේ-වාසිය-දීලා-නවසීලන්තයට-182කුත්-දෙයි",
       "Category": "Sports",
       "Parent URL": "https://www.hirunews.lk/sports/all-news.php?pageID=433"
}