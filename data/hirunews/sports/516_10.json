{
       "Source": "hirunews",
       "Timestamp": "Monday, 02 September 2013 - 19:53",
       "Headline": "සංගක්කාර ක්‍රිකට් විධායක කමිටුව හමුවට.",
       "News Content": "ශ්‍රී ලංකා ක්‍රිකට් ක්‍රීඩක සහ හිටපු නායක කුමාර් සංගක්කාර, ශ්‍රී ලංකා ක්‍රිකට් විධායක කමිටුව අද (02) හමුවූ බව ශ්‍රී ලංකා ක්‍රිකට් ආයතනය නිවේදනය කළා. එහිදී මතභේදයට තුඩුදුන් සහ අනවබෝධයක් පැවැති කරුණු සම්බන්ධයෙන් විවෘත සාකච්ඡාවක් පැවැති බවයි එමගින් නිකුත් කළ නිවේදනයේ දැක්වෙන්නේ. ඒ අනුව අදාළ ගැටළු සුහද අන්දමින් විසදා ගැනීමට හැකි වූ බවත්, ශ්‍රී ලංකා ක්‍රිකට් ආයතනය සදහන් කළා. චැම්පියන්ස් ලීග් විස්සයි විස්ස ක්‍රිකට් තරගාවලියේ සංගක්කාර, නියෝජනය කළ යුතු කණ්ඩායම පිළිබදවයි මතභේදයක් පැවතුණේ.",
       "URL": "https://www.hirunews.lk/sports/66371/සංගක්කාර-ක්‍රිකට්-විධායක-කමිටුව-හමුවට",
       "Category": "Sports",
       "Parent URL": "https://www.hirunews.lk/sports/all-news.php?pageID=516"
}