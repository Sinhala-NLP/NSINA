{
       "Source": "hirunews",
       "Timestamp": "Monday, 09 August 2021 - 17:09",
       "Headline": "142 වන නිල් මහා සටන ප්‍රේක්ෂකයන්ගෙන් තොරව හම්බන්තොටදී",
       "News Content": "රාජකීය - ශාන්ත තෝමස් 142 වන නිල් මහා සටන ලබන සැප්තැම්බර් 09 වනදා සිට 11 වනදා දක්වා හම්බන්තොට සූරියවැව මහින්ද රාජපක්ෂ ජාත්‍යන්තර ක්‍රිකට් පිටියේදී පැවැත්වෙන බව එහි සංවිධායකයන් පවසනවා.\nකෙසේ නමුත්, සෞඛ්‍ය බලධාරින් සහ ශ්‍රී ලංකා ක්‍රිකට් ආයතනය නිකුත් කර ඇති කොවිඩ් 19 සීමාවන් සහ සෞඛ්‍ය මාර්ගෝපදේශවලට අනුකූලව එය ප්‍රේක්ෂකයන්ගෙන් තොරව පැවැත්වීමටයි කටයුතු යොදා ඇත්තේ.\nඑමෙන්ම, රාජකීය ශාන්ත තෝමස් මහා ක්‍රිකට් තරගයට සමගාමී උත්සව කිසිවක් පැවැත්වෙන්නේ ද නැහැ.\nකණ්ඩායම් දෙකේම ක්‍රීඩකයන් සහායක කාර්ය මණ්ඩල විනිසුරුවරුන් සහ තරග නිලධාරින් සියලුදෙනා, දින 21 ක ජෛව බුබුළකට ඇතුළත් කෙරෙන බව ද ඇතුළත් කිරීමට ද පාසල් දෙකේ ප්‍රධානීන් ඇතුළත් ඒකාබද්ධ සංවිධාන කමිටුව තීරණය කර තිබෙනවා.",
       "URL": "https://www.hirunews.lk/sports/279271/142-වන-නිල්-මහා-සටන-ප්‍රේක්ෂකයන්ගෙන්-තොරව-හම්බන්තොටදී",
       "Category": "Sports",
       "Parent URL": "https://www.hirunews.lk/sports/all-news.php?pageID=46"
}