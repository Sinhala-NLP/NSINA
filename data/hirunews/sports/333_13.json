{
       "Source": "hirunews",
       "Timestamp": "Monday, 08 May 2017 - 8:09",
       "Headline": "පන්ජාබ් පිල පරදවා ගුජරාට් ලයන්ස් කණ්ඩායමට තියුණු ජයක්",
       "News Content": "ඉන්දීය ප්‍රිමිය ලීග් තරඟාවලියට අදාලව කිංග්ස් ඉලෙවන් පන්ජාබ් කණ්ඩායම සහ ගුජරාට් ලයන්ස් කණ්ඩායම අතර පැවති තරඟය ජය ගැනීමට ගුජරාට් ලයන්ස් පිල ඊයේ සමත් වුණා.\nඔවුන් එම තරඟ ජයගත්තේ කඩුලු 06 කින්.\nතරඟයේ පළමුව පන්දුවට පහරදුන් පන්ජාබ් කණ්ඩයම පන්දුවාර 20 තුල කඩුලු 03ක් දැවී ලකුණු 189ක් රැස්කර ගැන්මට සමත්වුණා.\nපන්ජාබ් කණ්ඩයම වෙනුවෙන් දකුණු අප්‍රිකානු ක්‍රීඩක හෂීම් අම්ලා පන්දු 60 කදී ලකුණු 104ක් ලබා ගත්තේ හයේ පහර 05ක් සහ හතරේ පහර 08ක් සමගින්.\nෂෝන් මාෂ් ලකුණු 58ක් ලබා ගනිමින් පන්ජාබ් ඉනිම ශක්තිමත් කිරීමට සමත් වුණා.\nමෙම තරඟයේ පන්ජාබ් ඉනිම තුල සිදුවූ විශේෂ සිදුවීමක් සම්බන්ධයෙන් බොහෝ දෙනෙකුගේ අවධානය යොමුවුණා.\nහෂීම් අම්ලාගේ පිට ඉන්න දෙසින් යොමුවන පන්දුවකට ඔහු වෙනස්ම ආකාරයේ පහරක් එල්ල කරන්නේ ප්‍රේක්ෂකයන් සහ පන්දු යවන්නා පුදුමයට පත්කරමින්.\nතරඟයේ පිළිතුරු ඉනිම ක්‍රීඩාකළ ගුජරාට් ලයන්ස් කණ්ඩායම අදාල ඉලක්කය පසුකර යන්නේ අවසන් පන්දුවාරයේ පන්දු දෙකක් ඉතිරිව තිබියදීයි.\nගුජරාට් ඉනිමේ වැඩිම ලකුණු ලාභියා වුයේ ඩුවෙයින් ස්මිත්.\nඔහු පන්දු පන්දු 39ක් තුල හයේ පහර 04ක් සහ හතරේ පහට 08ක් සමගින් ලකුණු 74ක් ලබා ගැනීමට සමත් වුණා.\nහෂීම් අම්ලා එල්ල කළ වෙනස්ම ආකාරයේ පහර පහතින් නරඹන්න.",
       "URL": "https://www.hirunews.lk/sports/160842/පන්ජාබ්-පිල-පරදවා-ගුජරාට්-ලයන්ස්-කණ්ඩායමට-තියුණු-ජයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=333"
}