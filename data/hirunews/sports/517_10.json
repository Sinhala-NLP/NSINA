{
       "Source": "hirunews",
       "Timestamp": "Tuesday, 27 August 2013 - 7:52",
       "Headline": "පාකිස්තාන - සිම්බාබ්වේ එක්දින තරග අද ඇරඹේ.",
       "News Content": "සංචාරක පාකිස්තාන පිළ සහ සිම්බාබ්වේ පිළ අතර පළමු එක්දින තරගය හරාරේ නුවර දී අද (27) පැවැත්වෙනවා. මෙම තරගාවලිය යොවුන් ක්‍රීඩකයන්ගෙන් සමන්විත සිම්බාබ්වේ පිළට තවත් අභියෝගයක් වනු ඇති. සිම්බාබ්වේ සමග පැවැති එක්දින තරග 15කින් 12ක්ම ජය ගත්තේ පාකිස්තානයයි. සිම්බාබ්වේ පිළ එක් තරගයක් ජය ගෙන එක් තරගයක් සම කිරීමට සමත් වුණා. එහෙත් එම තරග දෙකම 1995 වසරේ දී පැවැත්වුණු ඒවායි. මේ අතර, පාකිස්තාන පිළේ ෂාහිඞ් අෆ්රිඞී මේ වන විට එක්දින තරග 354කට සහභාගි වී ඇති අතර, වසීම් අක්‍රම් අභිබවා යාමට ඉතිරිව ඇත්තේ තවත් තරග 3ක් පමණයි. එය සිම්බාබ්වේ තරගාවලියේදී සම්පූර්ණ වනු ඇති.",
       "URL": "https://www.hirunews.lk/sports/65924/පාකිස්තාන-සිම්බාබ්වේ-එක්දින-තරග-අද-ඇරඹේ",
       "Category": "Sports",
       "Parent URL": "https://www.hirunews.lk/sports/all-news.php?pageID=517"
}