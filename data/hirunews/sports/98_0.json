{
       "Source": "hirunews",
       "Timestamp": "Saturday, 23 May 2020 - 7:50",
       "Headline": "ක්‍රිකට් අරඹන්න ICCයෙන් උපදෙස් මාලාවක්",
       "News Content": "ලොව පුරා රටවල් කොවිඩ් - 19 පාලන සීමාවන් ලිහිල් කරද්දී ක්‍රිකට් තරඟ යළි ආරම්භ කිරීම සම්බන්ධයෙන් ජාත්‍යන්තර ක්‍රිකට් සම්මේලනය මාර්ගෝපදේශ පෙළක් නිකුත් කර තිබෙනවා.\nවිශේෂයෙන් බටහිර ඉන්දීය කොදෙව් පිලේ සංචාරය සඳහා එංගලන්ත පිල පුහුණුවීම් ආරම්භ කිරීම ද මෙලෙස ජාත්‍යන්තර සම්මේලනය උපදෙස් මාලාවක් නිකුත් කිරීමට මුල් වී ඇති කරුණක්.\nමෙම පරිපූර්ණ මාර්ගෝපදේශ මාලාව මගින් නිර්දේශ කර ඇත්තේ සෑම කණ්ඩායමකම සෞඛ්‍ය ආරක්ෂාව සහතික කිරීම සඳහා ප්‍රධාන වෛද්‍ය නිලධාරියෙකු පත් කරන ලෙසයි.\nඑමෙන්ම, තරඟ සංචාරයකට දින 14 කට පෙර නිරෝධායන පුහුණු කඳවුරක් පැවැත්වීමටත් එහිදී කොවිඩ් - 19 පරීක්ෂණ සහ උෂ්ණත්ව පරීක්ෂාවන් සිදුකිරීමටත් නිර්දේශ කෙරෙනවා.",
       "URL": "https://www.hirunews.lk/sports/241308/ක්‍රිකට්-අරඹන්න-iccයෙන්-උපදෙස්-මාලාවක්",
       "Category": "Sports",
       "Parent URL": "https://www.hirunews.lk/sports/all-news.php?pageID=98"
}