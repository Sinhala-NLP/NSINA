{
       "Source": "hirunews",
       "Timestamp": "Wednesday, 27 March 2013 - 13:06",
       "Headline": "ඇමති කෙහෙළියගේ පුත් රමිත් 20 යි 20 සංචිතයට.",
       "News Content": "බංග්ලාදේශය සමග පල්ලෙකැලේ ක්‍රීඩාංගනයේදී ලබන ඉරිදා ආරම්භ වන විස්සයි විස්ස තරගයට සහභාගි වන ශ්‍රී ලංකා සංචිතය නම් කර තිබෙනවා. කණ්ඩායමේ නායකත්වය දිනේෂ් චන්දිමාල්ට හිමිව ඇති අතර උප නායකත්වය දරන්නේ ලසිත් මාලිංගයි. මෙම සංචිතයට නවක ක්‍රීඩකයන් රැසක් ඇතුළත් කර තිබීම විශේෂත්වයක්. කුසල් ජනිත් පෙරේරා, දිල්ෂාන් මුණවීර, ලහිරු තිරිමාන්න සහ රමිත් රඹුක්වැල්ල පිතිකරුවන් ලෙස කණ්ඩායමට නම් කරද්දී තුන් ඉරියව් ක්‍රීඩකයන් ලෙස කණ්ඩායමට නම් කර ඇත්තේ ඇන්ජලෝ මැතිවුස්, ජීවන් මෙන්ඩිස්, කිතුරුවන් විතානගේ, ඇන්ජලෝ පෙරේරා, තිසර පෙරේරා සහ ඉෂාන් ජයරත්නයි. පන්දු යවන්නන් ලෙස ෂමින්ද එරංග, සචිත්‍ර සේනානායක, චතුරංග ද සිල්වා, ෂෙහාන් ජයසූරිය නම් කර තිබෙනවා. කුමාර සංගක්කාර, තිලකරත්න දිල්ෂාන්, මහේල ජයවර්ධන සහ නුවන් කුලසේකර යන ජ්‍යෙෂ්ඨ ක්‍රීඩකයින් මෙවර මෙම සංචිතයට නම් කර නොතිබීම ද විශේෂත්වයක්.",
       "URL": "https://www.hirunews.lk/sports/56050/ඇමති-කෙහෙළියගේ-පුත්-රමිත්-20-යි-සංචිතයට",
       "Category": "Sports",
       "Parent URL": "https://www.hirunews.lk/sports/all-news.php?pageID=544"
}