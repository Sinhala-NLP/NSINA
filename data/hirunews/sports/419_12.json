{
       "Source": "hirunews",
       "Timestamp": "Thursday, 31 March 2016 - 20:47",
       "Headline": "කොදෙව්වන්ට 193 ක ඉලක්කයක්",
       "News Content": "20 යි 20 ලෝක කුසලායේ දෙවන අවසන් පුර්ව තරගය ජයග්‍රහණය කිරීමට බටහිර ඉන්දීය කොදෙව් කණ්ඩායමට ලකුණු 193 ක ඉලක්කයක් හිමිවී තිබෙනවා.\nතරගයේ කාසියේ වාසිය දිනු කොදෙව්වන්ගේ ආරාධනය මත පළමුවෙන් පන්දුවට පහරදුන් ඉන්දීය පිතිකරුවන් නියමිත පන්දුවාර 20 අවසානයේ කඩුලු 2 ක් පමණක් දැවී ලකුණු 192 ක් රැස් කලා.\nරෝහිත් ශර්මා ලකුණු 43 ක් ලබාගත්තේ පන්දු 31 කදී.\nඊට හයේ පහර සහ හතරේ පහර 3 බැගින් ඇතුලත් වුනා.\nඅජින්කෙයා රහනේ පන්දු 35 කින් ලකුණු 40 ක් ලබාගත්තේ හතරේ පහර 2 ක් ද සමගින්.\nසුපිරි පිතිකරු විරාත් කෝලි පන්දු 47 කින් වේගවත් ලකුණු 89 ක් ලබාගත්තා.\nනොදැවී පිටියේ රැඳී සිටි ඔහු ලබාගත් ලකුණු 47 ට හතරේ පහර 11 ක් සහ එක් හයේ පහරක් ඇතුලත් වුනා.\nමහේන්ද්‍ර සිං ධෝනි නොදැවී ලකුණු 15 යි. කොදෙව් පිළිතුරු ඉනිම තවත් සුලු වේලාවකින් ආරම්භ වීමට නියමිතයි.",
       "URL": "https://www.hirunews.lk/sports/129833/කොදෙව්වන්ට-193-ක-ඉලක්කයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=419"
}