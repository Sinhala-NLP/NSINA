{
       "Source": "hirunews",
       "Timestamp": "Saturday, 18 July 2015 - 11:01",
       "Headline": "බොලිවියානු පාපන්දු ප්‍රධානියා අත්අඩංගුවට",
       "News Content": "බොලීවියානු පාපන්දු සංගමයේ ප්‍රධානී කාලෝස් චාර්වේස් අත්අඩංගුවට ගෙන තිබෙනවා. ඒ, ජාත්‍යන්තර පාපන්දු සංගමය තුළ සිදුව ඇතැයි පැවසෙන් දූෂණ පිළිබදව සිදුකෙරෙන පරීක්ෂණවලට අදාළවයි. ඒ සම්බන්ධයෙන් සිදුකෙරෙන පරීක්ෂණවලට අදාළව එම සංගමයේ විධායක නිලධාරීන් 20 දෙනෙකු ලබාදුන් සාක්ෂිවලට අනුව මෙම අත්අඩංගුවට ගැනීම සිදුකර ඇති බවයි විදෙස් වාර්තා සදහන් කළේ. බොලිවියාවෙන් බිහි වූ ප්‍රකට පාපන්දු ක්‍රීඩකයෙකු වන කාලෝස් චාර්වේස් දකුණු ඇමරිකානු පාපන්දු සංගමයේ භාණ්ඩාගාරිකවරයා ලෙස ද කටයුතු කරනවා.",
       "URL": "https://www.hirunews.lk/sports/113377/බොලිවියානු-පාපන්දු-ප්‍රධානියා-අත්අඩංගුවට",
       "Category": "Sports",
       "Parent URL": "https://www.hirunews.lk/sports/all-news.php?pageID=460"
}