{
       "Source": "hirunews",
       "Timestamp": "Friday, 22 September 2023 - 17:51",
       "Headline": "19න් පහළ ICC ලෝක කුසලාන ක්‍රිකට් තරගාවලිය 2024 තරග කාලසටහන නිකුත් කරයි",
       "News Content": "වයස අවුරුදු 19න් පහළ පිරිමි ICC ලෝක කුසලාන ක්‍රිකට් තරගාවලිය 2024 තරග කාලසටහන නිකුත් කර තිබෙනවා.\nමෙම තරඟාවලිය ජනවාරි 13 සිට පෙබරවාරි 4 දක්වා ශ්‍රී ලංකාවේ පැවැත්වීමට නියමිතයි. මේ සඳහා කණ්ඩායම් 16ක් තරගාවලියට සහභාගි වන අතර ශ්‍රී ලංකාව තරගය ආරම්භ කරන්නේ ජනවාරි 13 වන දා සිම්බාබ්වේට එරෙහිවයි.\nමෙම තරගාවලිය සඳහා ජනවාරි 13 වන දා සිට කොළඹ ක්‍රීඩාංගණ පහක් සූදානම් කෙරෙන අතර අවසන් මහා තරගය පෙබරවාරි 4 වන දා ආර් ප්‍රේමදාස ජාත්‍යන්තර ක්‍රිකට් ක්‍රීඩාංගණයේදී පැවැත්වීමට නියමිතයි.\n2006 වසරෙන් පසු දිවයිනට පැමිණෙන ලෝක ක්‍රිකට් තරු පිළිගැනීමට සත්කාරක ශ්‍රී ලංකාව සූදානම් වෙනවා.",
       "URL": "https://www.hirunews.lk/sports/349107/19න්-පහළ-icc-ලෝක-කුසලාන-ක්‍රිකට්-තරගාවලිය-2024-තරග-කාලසටහන-නිකුත්-කරයි",
       "Category": "Sports",
       "Parent URL": "https://www.hirunews.lk/sports/all-news.php?pageID=2"
}