{
       "Source": "hirunews",
       "Timestamp": "Monday, 12 December 2022 - 13:52",
       "Headline": "සිව්වැනි ආසියානු පාසල් කරාතේ ශුරයින් දිවයිනට (වීඩියෝ)",
       "News Content": "සිව්වැනි ආසියානු පාසල් කරාතේ තරගාවලියේ ශූරතාව දිනා ගත් ශ්‍රී ලංකා කණ්ඩායම පසුගියදා යළි දිවයිනට පැමිණියා.\nතරගාවලිය සඳහා ශ්‍රී ලංකා පාසල් ක්‍රීඩක ක්‍රීඩිකාවන් 35ක් සහභාගී වූ අතර එම ක්‍රීඩකයින් ශ්‍රී ලංකාවේ පළාත් 9 නියෝජනය කිරීමත් විශේෂත්වයක්.\nශ්‍රී ලංකාව මෙවර තරගාවලියේදී රන් පදක්කම් 29ක් රිදී පදක්කම් 30 සහ ලෝකඩ පදක්කම් 28 ක් සමඟ පදක්කම් 87ක් දිනා ගනිමින් සමස්ත තරගාවලියේ ශූරතාව දිනා ගැනීමට සමත්වුණා.\nතරගාවලියේ දෙවැනි ස්ථානය ඉන්දියාවටත් තුන්වැනි ස්ථානය නේපාලයටත් හිමි වුණා.\nමේ අතර තරගාවලියේ ලෝකඩ පදක්කමක් දිනාගත් කුරුණෑගල සාන්ත ආනා විද්‍යාලයේ පෘතුවි ශ්‍රී විතාරණ ශිෂ්‍යා පිළිගැනීමේ සහ උපහාර දැක්වීමේ උත්සවයක් පසුගියදා එම විද්‍යාලයේදී සංවිධාන කර තිබුණා.\nමෙරට ඇතැම් ක්‍රීඩා සංගම්වලට ලැබෙන මුදල්වලට කුමක් සිදු වී ඇති ද යන්න සම්බන්ධයෙන් තමන් නොදන්නා බව ක්‍රීඩා අමාත්‍යවරයා පවසනවා.",
       "URL": "https://www.hirunews.lk/sports/322514/සිව්වැනි-ආසියානු-පාසල්-කරාතේ-ශුරයින්-දිවයිනට-වීඩියෝ",
       "Category": "Sports",
       "Parent URL": "https://www.hirunews.lk/sports/all-news.php?pageID=11"
}