{
       "Source": "hirunews",
       "Timestamp": "Sunday, 15 January 2017 - 15:08",
       "Headline": "ශ්‍රී ලංකාව ලද පරාජය ක්‍රිකට් වාර්තා පොත් අලුත් කරයි",
       "News Content": "සංචාරක ශ්‍රී ලංකා ක්‍රිකට් කණ්ඩායම සමඟ ජොහැන්නස්බර්ග්හිදී පැවැති තුන්වන සහ අවසන් ටෙස්ට් තරඟය ඉනිමකින් සහ ලකුණු 118 කින් ජය ගැනීමට දකුණු අප්‍රිකානු කණ්ඩායම ඊයේ සමත් වුණා.\nතරඟාවලිය තරඟ තුනට බින්දුවක් ලෙස ශ්‍රී ලංකා කණ්ඩායම පරාජය වීමත් සමඟ ක්‍රිකට් වාර්තා පොත් අලුත් වීම විශේෂත්වයක්.\nශ්‍රී ලංකා ටෙස්ට් ක්‍රිකට් ඉතිහාසය තුල එක් දිනක් තුල ශ්‍රී ලංකා කණ්ඩායමේ වැඩිම කඩුලු සංඛ්‍යාවක් බිඳ වැටීම ඊයේ(14)  දිනයේ සිදුවීම එක් වාර්තාවක්.\nඒ අනුව ඊයේ(14) දිනය තුල ශ්‍රී ලංකා කණ්ඩායමේ බිඳ වැටුණු කඩුලු සංඛ්‍යාව 16ක්.\nමීට අමතරව තරඟ තුනකින් සමන්විත ටෙස්ට් තරගාවලියක් පූර්ණ ලෙස ශ්‍රී ලංකාව පරාජයට පත් වූ පස්වන අවස්ථාව මෙය වීම විශේෂත්වයක්.\nතුන්වන ටෙස්ට් තරඟය ඉණිමකින් සහ ලකුණු 118 කින් ජයග්‍රහණය කිරීමත් සමඟ ශ්‍රී ලංකාවට එරෙහිව දකුණු අප්‍රිකානු කණ්ඩායමක් ලඳ තුන්වන ඉහළම ජයග්‍රහණයද මෙයයි.",
       "URL": "https://www.hirunews.lk/sports/152102/ශ්‍රී-ලංකාව-ලද-පරාජය-ක්‍රිකට්-වාර්තා-පොත්-අලුත්-කරයි",
       "Category": "Sports",
       "Parent URL": "https://www.hirunews.lk/sports/all-news.php?pageID=361"
}