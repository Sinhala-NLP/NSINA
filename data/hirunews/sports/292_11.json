{
       "Source": "hirunews",
       "Timestamp": "Friday, 06 October 2017 - 15:14",
       "Headline": "දෙවන ටෙස්ට් තරගයේ කාසියේ වාසිය ශ්‍රී ලංකාවට",
       "News Content": "ශ්‍රී ලංකා කණ්ඩායම සහ පකිස්ථානය අතර දෙවන ටෙස්ට් ක්‍රිකට් තරගය අද ඩුබායිහිදී පැත්වෙනවා.\nමෙරට වේලාවෙන් පස්වරු 3.30 ටයි තරගය ආරම්භ වීමට නියමිතව ඇත්තේ.\nතරගයේ කාසියේ වාසිය දිනු ශ්‍රී ලංකා කණ්ඩායම පළමුවෙන් පන්දුවට පහරදීමට තීරණය කර තිබෙනවා.\nමෙම තරගයේ ශ්‍රී ලංකා කණ්ඩායමට ලහිරු ගමගේ සහ සධීර සමරවික්‍රම ඇතුලත්වී තිබෙනවා.\nලහිරු ගමගේ කණ්ඩායමට කැඳවා ඇත්තේ ලක්ෂාන් සඳකැන් වෙනුවෙන් වන අතර සධීර සමරවික්‍රම ටෙස්ට් සංචිතයට නම් කෙරුනේ පළමු වරටයි.\nමෙය ඔහුගේ පළමු ටෙස්ට් තරගය ලෙසට ඉතිහාසයට එක්වනු ඇති.\nආබාධයකට ලක්වු ලහිරු තිරිමාන්න වෙනුවෙන් ඔහු කණ්ඩායමට නම්කර තිබෙනවා.\nදිමුත් කරුණාරත්න / කෞෂාල් සිල්වා / කුසල් මෙන්ඩිස් / දිනේෂ් චන්දිමාල් / නිරෝෂන් දික්වැල්ල / දිල්රුවන් පෙරේරා / රංගන හේරත් / සුරංග ලක්මාල් සහ නුවන් ප්‍රදීප් සෙසු ක්‍රීඩකයන් වනවා.\nමේ අතර පකිස්ථාන කණ්ඩායමේ හසන් අලි වෙනුවෙන් වහාබ් රියාස් කණ්ඩායමට කැඳවා තිබෙනවා.\nමෙම තරගය ඩුබායිහිදී පැවැත්වෙන අතර මෙය ශ්‍රී ලංකාව සහභාගී වන පළමු දිවා රාත්‍රී ටෙස්ට් තරගය ලෙසටයි වාර්තා අතරට එක් වනවා.",
       "URL": "https://www.hirunews.lk/sports/172762/දෙවන-ටෙස්ට්-තරගයේ-කාසියේ-වාසිය-ශ්‍රී-ලංකාවට",
       "Category": "Sports",
       "Parent URL": "https://www.hirunews.lk/sports/all-news.php?pageID=292"
}