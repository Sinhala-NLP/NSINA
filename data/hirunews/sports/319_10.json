{
       "Source": "hirunews",
       "Timestamp": "Sunday, 02 July 2017 - 17:25",
       "Headline": "උඩපන්දු අත්හැරීම ගැන මහේල කියපු කතාව",
       "News Content": "කිසි යම් ක්‍රිකට් ක්‍රීඩකයෙකු තරඟයක් අතරතුර ලබාදෙන උඩපන්දු අත්හරිනවා නම් එය ඔහුගේ ශාරීරික යෝග්‍යතාව පිළිබඳ ගැටලුවක් නොවන බව ශ්‍රී ලංකා කණ්ඩායමේ හිටපු නායක මහේල ජයවර්ධන පවසනවා.\nඔහු පවසන්නේ එලෙස උඩපන්දු අත්හරිනවා නම්  එය එම ක්‍රිකට් ක්‍රීඩකයාගේ තාක්ෂණය පිළිබඳ ගැටලුවක් බවයි.\nමහේල සිය ට්විටර් ගිණුම මේ බව පවසමින් සටහනක් යොදා තිබුනේ බර්මියුඩා කණ්ඩායමේ ක්‍රීඩකයෙකුගේ ඡායාරුපයක් ද සමගින්.\nමේ අතර අද පැවති තරඟයට දඟ පන්දු යවන ක්‍රීඩකයින් දෙදෙනෙක් වන ලක්ෂාන් සඳකැන් හා වනිඳු හසරංග එක් කර ගැනීම සම්බන්ධයෙන්ද ක්‍රිකට් තේරීම් කමිටුවට මහේල ජයවර්ධන සිය ස්තූතියද ප්‍රකාශකර තිබුනේද ට්විටර් පණිවුඩයක් මගින්.\nඅදාල ට්විටර් පණිවුඩ පහතින්..",
       "URL": "https://www.hirunews.lk/sports/164918/උඩපන්දු-අත්හැරීම-ගැන-මහේල-කියපු-කතාව",
       "Category": "Sports",
       "Parent URL": "https://www.hirunews.lk/sports/all-news.php?pageID=319"
}