{
       "Source": "hirunews",
       "Timestamp": "Sunday, 14 May 2017 - 7:56",
       "Headline": "බැඩ්මින්ටන් සංගමයට අනතුරු ඇඟවීමක්",
       "News Content": "දේශපාලන මැදිහත්වීමකින් තොරව නිලවරණය පවත්වා අදාළ ලේඛණ ජුනි 15 වනදාට පෙර ඉදිරිපත් නොකළහොත් ශ්‍රී ලංකා බැඩ්මින්ටන් සංගමයට තහනමක් පනවන බව ජාත්‍යන්තර බැඩ්මින්ටන් සංගමය දැනුම්දී තිබෙනවා.\nපසුගිය මාර්තු 24 වනදා ශ්‍රී ලංකා බැඞ්මින්ටන් සංගමයේ නිලවරණය පැවැත්වුණා.\nකෙසේ වෙතත්, එහි ප්‍රතිඵලය අවලංගු කර සංගමයේ පරිපාලනය ක්‍රීඩා අධ්‍යක්ෂ ජනරාල්වරයා යටතට පත් කිරීමට ක්‍රීඩා අමාත්‍ය දයාසිරි ජයසේකර පියවර ගත්තා.\nඒ අප්‍රේල් 20 වනදා නිකුත් කළ අති විශේෂ ගැසට් පත්‍රයක් මගින්.",
       "URL": "https://www.hirunews.lk/sports/161286/බැඩ්මින්ටන්-සංගමයට-අනතුරු-ඇඟවීමක්",
       "Category": "Sports",
       "Parent URL": "https://www.hirunews.lk/sports/all-news.php?pageID=332"
}