{
       "Source": "hirunews",
       "Timestamp": "Monday, 18 July 2016 - 19:12",
       "Headline": "Yasir Shah  දර්ශකයේ ඉහළට",
       "News Content": "එංගලන්තයට එරෙහිව ලෝඞ්ස් පිටියේ පැවති ප්‍රථම ටෙස්ට් තරගයෙන් පාකිස්ථාන පිලට විශිෂ්ඨ ජයග්‍රහණයක් ලැබීමට මහගු දායකත්වයක් දැක්වූ පාදග පන්දු යවන ක්‍රීඩක Yasir Shah  I .C .C ටෙස්ට් පන්දු යවන්නන්ගේ දර්ශකයේ ප්‍රමුඛස්ථානයට පැමිණ තිබෙනවා.\nඔහු එංගලන්ත ටෙස්ට් තරගයේදී කඩුලූ 10 ක් බිද හෙලූවේ ලකුණු 141 ක් ලබාදෙමින්.\nyasīr Shah  මේ වනවිට ටෙස්ට් තරග 13කදී කඩුලූ 86 ක් බිද හෙලා ඇති අතර, වේගවත්ම ටෙස්ට් කඩුලූ සියය අභියස සිටින ක්‍රීඩකයෙක්.\nටෙස්ට් තරග 16 කදී කඩුලූ 100 ක් ලබමින් අඩුම කාලයකදී එම ඉලක්කය ළගා කර ගැනීමේ වාර්තාව 1896 වසරේ එංගලන්ත වේග පන්දු යවන ක්‍රීඩක George Loman  විසින් පිහිටවනු ලැබූ අතර, එම වාර්තාවට දැන් වසර 120 ක් ගතවනවා.\nYasir Shah  I .C .C  ටෙස්ට් කඩුලූ දර්ශකයේ ප්‍රමුඛස්ථානය හිමිකර ගෙන ඇත්තේ එම ස්ථානයේ සිටි එංගලන්ත වේග පන්දු යවන ක්‍රීඩක ජේම්ස් ඇන්ඩර්සන් අභිබවා යමින්.\nඔහු කායික ආබාධයක් නිසා පාකිස්ථානය සමග පැවති පළමු ටෙස්ට් තරගයට සහභාගි වූයේ නැහැ.",
       "URL": "https://www.hirunews.lk/sports/138362/yasir-shah-දර්ශකයේ-ඉහළට",
       "Category": "Sports",
       "Parent URL": "https://www.hirunews.lk/sports/all-news.php?pageID=399"
}