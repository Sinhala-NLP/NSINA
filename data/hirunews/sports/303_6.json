{
       "Source": "hirunews",
       "Timestamp": "Tuesday, 29 August 2017 - 18:20",
       "Headline": "4 වන එක්දින තරගයේ ශ්‍රී ලංකා නායකත්වයට ලසිත් මාලිංග",
       "News Content": "සංචාරක ඉන්දීය කණ්ඩායම සමග පැවැත්වෙන හතරවන එක්දින ක්‍රිකට් තරගයේදී ශ්‍රී ලංකා කණ්ඩායමේ නායකත්වයට ලසිත් මාලිංග පත්කර තිබෙනවා.\nශ්‍රී ලංකා ක්‍රිකට් ආයතනයයි මේබව නිවේදනය කළේ.\n3 වන සහ හතරවන එක්දින තරග දෙක සඳහා නායකත්වයට පත් කෙරුනු චාමර කපුගෙදර ආබාධයක් හේතුවෙන් මීළග තරගයට ක්‍රීඩා කිරීමට නොහැකිවී තිබෙනවා.\nමේ හේතුවෙනුයි කණ්ඩායමේ නායකත්වයට ලසිත් මාලිංග පත් කෙරුනේ.\nපල්ලෙකැලේ ක්‍රීඩාංගණයේ පැවති දෙවන එක්දින තරගයේදී අඩු පන්දුවාර වේගයක් පවත්වාගෙන යාම සම්බන්ධයෙන් ජාත්‍යන්තර ක්‍රිකට් කවුන්සිලය විසින් එක්දින කණ්ඩායමේ නායක උපුල් තරංගට තරග දෙකක් තහනම් කරනු ලැබුවා.\nසංචාරක ඉන්දීය කණ්ඩායම සහ ශ්‍රී ලංකාව අතර හතරවන එක්දින ක්‍රිකට් තරගය ලබන බ්‍රහස්පතින්දා කොළඹ ආර් ප්‍රේමදාස ක්‍රීඩාංගණයේදී පැවැත්වෙනවා.\nදිවා රාත්‍රී තරගයක් වන එය ආරම්භ වන්නේ පස්වරු 2.30 ටයි.",
       "URL": "https://www.hirunews.lk/sports/169685/4-වන-එක්දින-තරගයේ-ශ්‍රී-ලංකා-නායකත්වයට-ලසිත්-මාලිංග",
       "Category": "Sports",
       "Parent URL": "https://www.hirunews.lk/sports/all-news.php?pageID=303"
}