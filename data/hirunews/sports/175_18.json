{
       "Source": "hirunews",
       "Timestamp": "Thursday, 28 February 2019 - 13:54",
       "Headline": "කොදෙව්වන්ගේ වාර්තාව එංගලන්තය කොදෙව් දේශයේදීම බිඳ දමමින් ඉතිහාසය අලුතින් ලියයි",
       "News Content": "එක්දින ජාත්‍යන්තර ක්‍රිකට් තරඟයකදී වැඩිම හයේ පහර සංඛ්‍යාවේ එල්ල කළ කණ්ඩායම බවට පත්වීමට එංගලන්ත සමත්වුණා.\nඒ, කොදෙව් කණ්ඩායමට එරෙහිව ඊයේ පැවති සිව්වන එක්දින තරගයේදියි.\nමීට පෙර කොදෙව්වන් ඉනිමකදී හයේ පහර 23 ක් එල්ල කර තිබූ අතර එංගලන්තය එය බිඳ හෙලනු ලැබුවේ හයේ පහර 24 ක් එල්ල කරමින්.\nමෙම තරඟයේදී පිළිතුරු ඉනිම ක්‍රීඩා කළ කොදෙව් කණ්ඩායමද හයේ පහර 22 ක් එල්ල කර තිබෙනවා.\nඒ අනුව වැඩිම හයේ පහර සංඛ්‍යාවක් එල්ලවූ එක්දින තරඟය ලෙසද මෙය ඉතිහාසයට එක්වනු ඇති.\nමෙම තරගයේ පළමුව පන්දුවට පහරදුන් එංගලන්ත කණ්ඩායම කඩුලූ 6 ක් බිඳ වැටී ලකුණු 418 ක් රැස් කළ අතර, පිළිතුරු ඉනිම ක්‍රීඩා කළ කොදෙව් කණ්ඩායම පන්දු වාර 48 ක් අවසානයේ සියලූදෙනා දැවී ලබාගත හැකි වූයේ ලකුණු 389 ක් පමණයි.\nඑංගලන්තය වෙනුවෙන් ජොෂ් බට්ලර් පන්දු 77 කදී ලකුණු 150 ක් ලබාගත් අතර, ඊට හයේ පහර 12 ක් සහ හතරේ පහර 13 ක් අන්තර්ගත වුණා.\nඑක්දින තරඟයකදී පිතිකරුවෙකු රැස් කළ දෙවන වේගවත්ම ලකුණු 150 මෙය වන වනවා.\nඑසේම එක්දින තරඟයකදී වැඩිම හයේ පහර සංඛ්‍යාවක් එල්ල කළ එංගලන්ත ක්‍රීඩකයා බවට පත්වීමටද ජොෂ් බට්ලර් සමත්වූණා.\nකොදෙව් කණ්ඩායමේ ආරම්භක පිතිකරු ක්‍රිස්ගේල් පන්දු 97 කදී හයේ පහර 14ක් සහ හතරේ පහර 11 ක් සමඟින් ලකුණු 162 ක් ලබාගත්තා.\n39 හැවිරිදි ක්‍රිස්ගේල් එක්දින ලකුණු දස දහසේ  සීමාව පසු කළ ලොව වයස්ගත ක්‍රීඩකයා බවටද මෙහිදී පත් වීම විශේෂත්වයක්.\nමෙම තරඟයේදී ඔහු එල්ල කළ හයේ පහර 14ත් සමඟ සියලූම වර්ගයේ තරඟවලදී හයේ පහර 500ක් එල්ල කළ පළමු ක්‍රීඩකයා බවටද ක්‍රිස්ගේල් පත්වුණා.\nතරඟයේ විශේෂ අවස්ථා පහතින්..",
       "URL": "https://www.hirunews.lk/sports/211393/කොදෙව්වන්ගේ-වාර්තාව-එංගලන්තය-කොදෙව්-දේශයේදීම-බිඳ-දමමින්-ඉතිහාසය-අලුතින්-ලියයි",
       "Category": "Sports",
       "Parent URL": "https://www.hirunews.lk/sports/all-news.php?pageID=175"
}