{
       "Source": "hirunews",
       "Timestamp": "Thursday, 18 August 2016 - 12:52",
       "Headline": "යුරෝපා ඔලිම්පික් කමිටු ප්‍රධානියා අත්අඩංගුවට",
       "News Content": "යුරෝපා ඔලිම්පික් කමිටුවේ මෙන්ම අයර්ලන්ත ඔලිම්පික් කමිටුවේ ප්‍රධානියා ලෙස කටයුතු කළ පැටි‍්‍රක් හිකී එම තනතුරෙන් ඉල්ලා අස්වී තිබෙනවා.\nඒ, වැඩි මිලට නරඹන්නන්ට ඔලිම්පික් ටිකට් අලෙවි කිරීම සම්බන්ධයෙන් මොහු අත්අඩංගුවට ගැනීමත් සමගයි.\nඅත්අඩංගුවට ගන්නා බවට තොරතුරු සැළවීමත් සමඟ ඔහු පලායාමට උත්සාහ දරා තිබෙනවා.\nකෙසේ වෙතත් යුරෝ ඔලිම්පික් කමිටු ප්‍රධානියා අත්අඩංගුවට ගැනීමෙන් අනතුරුව හදිසියේ ඇතිවූ රෝගී තත්ත්වයක් හේතුවෙන් රෝහල් ගත කර ඇති අතර මේ වනවිට යුරෝපා ඔලිම්පික් කමිටුවට නව ප්‍රධානියෙක් ද පත් කර ඇති බවයි විදෙස් වාර්තා සඳහන් කළේ.",
       "URL": "https://www.hirunews.lk/sports/140910/යුරෝපා-ඔලිම්පික්-කමිටු-ප්‍රධානියා-අත්අඩංගුවට",
       "Category": "Sports",
       "Parent URL": "https://www.hirunews.lk/sports/all-news.php?pageID=391"
}