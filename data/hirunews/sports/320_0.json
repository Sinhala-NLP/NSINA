{
       "Source": "hirunews",
       "Timestamp": "Saturday, 01 July 2017 - 14:39",
       "Headline": "වෛරස් උණ නිසා, මාලිංගට හෙට තරඟය අහිමි වෙයි",
       "News Content": "ශ්‍රී ලංකා ක්‍රිකට් කණ්ඩායමේ වේග පන්දු යවන ක්‍රීඩක ලසිත් මාලිංග වෛරස් උණ රෝගයට ගොදුරු වීම හේතුවෙන් පැය 48 ක කාලයක් විවේක ගැන්විය යුතු බව වෛද්‍යවරුන් නිර්දේශ කර තිබෙනවා.\nඒ අනුව, සංචාරක සිම්බාබ්වේ පිල සමග ගාල්ල ජාත්‍යන්තර ක්‍රීඩාංගනයේ හෙට පැවැත්වෙන දෙවන එක්දින තරගය සදහා මාලිංග සහභාගි නොවන බව ශ්‍රී ලංකා ක්‍රිකට් ආයතනය ප්‍රකාශ කළා.\nපළමුව එක්දින තරඟයට දඟ පන්දු යවන ක්‍රීඩක ලක්ෂාන් සදකැන් සහභාගි නොවූයේ ද මෙම වෛරස් රෝගයට ගොදුරු වීම හේතුවෙන් බවයි ශ්‍රී ලංකා ක්‍රිකට් වැඩිදුරටත් සදහන් කළේ.",
       "URL": "https://www.hirunews.lk/sports/164854/වෛරස්-උණ-නිසා-මාලිංගට-හෙට-තරඟය-අහිමි-වෙයි",
       "Category": "Sports",
       "Parent URL": "https://www.hirunews.lk/sports/all-news.php?pageID=320"
}