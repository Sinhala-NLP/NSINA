{
       "Source": "hirunews",
       "Timestamp": "Wednesday, 13 February 2013 - 8:23",
       "Headline": "බංග්ලාදේශ සංචාරයට ශ්‍රී ලංකාවෙන් නව මුහුණු.",
       "News Content": "එළඹෙන ශ්‍රී ලංකා - බංග්ලාදේශ ක්‍රිකට් තරගාවලියේ ශ්‍රී ලංකා පිළට නවක ක්‍රීඩකයින් රැසක් එක්වන බවට ක්‍රීඩා ආරංචි මාර්ග පවසනවා. ඒ අනුව එහි මූලික පියවරක් ලෙස බංග්ලාදේශය කණ්ඩායම සමග පැවැත්වෙන පුහුණු තරගය සදහා අවුරුදු 21ට අඩු ක්‍රීඩකයින් 3 දෙනෙකු නම් කර තිබෙනවා. ඇන්ජලෝ පෙරේරා, තරිඳු කෞශල්‍ය, අකිල ධනංජය යන ක්‍රීඩකයින් ඒ අනුව ලබන 3 වැනිදා මාතර දී පැවැත්වෙන තුන්දින පුහුණු තරගයට සහභාගි වනු ඇති. මෙම පුහුණු තරගයේ දී ඔවුන් දක්වන දක්ෂතා අනුව ඔවුන් බංග්ලාදේශ - ශ්‍රී ලංකා ක්‍රිකට් තරගාවලියේ දී ශ්‍රී ලංකා කණ්ඩායමට එක්කර ගැනීමට බලාපොරොත්තු වන බවයි  ශ්‍රී ලංකා ක්‍රිකට් තේරීම් කමිටුව පවසන්නේ. ලබන මාර්තු 8 වන දා ආරම්භ වන බංග්ලාදේශ - ශ්‍රී ලංකා ක්‍රිකට් තරගාවලියට ටෙස්ට් ක්‍රිකට් තරග 02ක්, එක්දින තරග 03ක් සහ එක් විස්සයි විස්ස තරගයක් ඇතුළත්.",
       "URL": "https://www.hirunews.lk/sports/53291/බංග්ලාදේශ-සංචාරයට-ශ්‍රී-ලංකාවෙන්-නව-මුහුණු",
       "Category": "Sports",
       "Parent URL": "https://www.hirunews.lk/sports/all-news.php?pageID=553"
}