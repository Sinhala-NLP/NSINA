{
       "Source": "hirunews",
       "Timestamp": "Saturday, 19 November 2016 - 18:53",
       "Headline": "ලෝක ශූරතා බර එසවීමේ තරඟාවලියේදී ශ්‍රී ලංකා වාර්තා 03 ක්",
       "News Content": "ඇමරිකාවේ පැවැත්වෙන ලෝක ශූරතා බර එසවීමේ තරගාවලියේදී රන්සිළු ජයතිලක නව ශ්‍රී ලංකා වාර්තා 3 ක් බිහි කිරීමට සමත් වී තිබෙනවා.\nකිලෝග්‍රෑම් 120 බර පන්තිය නියෝජනය කරමින් තරග වැදුණු ඔහු ස්කොට් ක්‍රමයට කිලෝග්‍රෑම් 292 ක බර එසවූ අතර එයද නව ශ්‍රී ලංකා වාර්තාවක් ලෙසයි සටහන් වුණේ.\nඊට අමතරව, බෙන්ච් ප්‍රෙස් ක්‍රමයට එසවූ බර ප්‍රමාණය කිලෝග්‍රෑම් 157 ක්.\nඩෙඩ් ලිෆ්ට් ක්‍රමයට කිලෝග්‍රෑම් 310ක බරක් එසවූ රන්සිළු ජයතිලක මෙම නව ශ්‍රී ලංකා වාර්තා බිහිකලේ කිලෝග්‍රෑම් 760 ක බරක් ඔසවමින්.\nසමස්ත තරග ප්‍රතිඵලවලට අනුව ඔහු නියෝජනය කළ බර පන්තියේ 13 වන ස්ථානය දිනා ගැනීමට ද ඔහු සමත්වීම විශේෂත්වයක්.",
       "URL": "https://www.hirunews.lk/sports/147899/ලෝක-ශූරතා-බර-එසවීමේ-තරඟාවලියේදී-ශ්‍රී-ලංකා-වාර්තා-03-ක්",
       "Category": "Sports",
       "Parent URL": "https://www.hirunews.lk/sports/all-news.php?pageID=372"
}