{
       "Source": "hirunews",
       "Timestamp": "Saturday, 23 November 2013 - 7:42",
       "Headline": "වීඩියෝ : චන්දිමාල්ටත්, කණ්ඩායමටත් දඩයක්.",
       "News Content": "සංචාරක නවසීලන්ත කණ්ඩායම සහ ශ්‍රී ලංකාව අතර පැවැති දෙවන විස්සයි විස්ස තරගයේ දී ශ්‍රී ලංකා විස්සයි විස්ස නායකයා දිනේෂ් චන්දිමාල් ඇතුළු ශ්‍රී ලංකා කණ්ඩායමට දඩයක් පැනවීමට තරග තීරකවරුන් පියවර ගෙන තිබෙනවා. ඒ, පන්දු වාර ප්‍රමාණය නියමිත කාලසීමාව තුළ අවසන් නොකිරීම හේතුවෙන්. ඒ අනුව දිනේෂ් චන්දිමාල්ට තරග ගාස්තුවෙන් සියයට 20ක් ද අනෙකුත් ක්‍රීඩකයන්ට සියයට 10ක් ද කපා හැරෙනු ඇති. මේ අතර, නවසීලන්ත නායක කයිල් මිල්ස් පවසන්නේ මෙම තරගය පරාජයට පත්වුවද තම ක්‍රීඩකයින්ගේ පෞද්ගලික දක්ෂතා ඉහළ ගිය බවයි. එබැවින් එළඹෙන විස්සයි විස්ස ලෝක කුසලාන ක්‍රිකට් තරගාවලියේ දී සාර්ථක ප්‍රතිඵල ලබා ගත හැකි බවට ඔහු විශ්වාසය පළ කළා.",
       "URL": "https://www.hirunews.lk/sports/71928/වීඩියෝ-චන්දිමාල්ටත්-කණ්ඩායමටත්-දඩයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=502"
}