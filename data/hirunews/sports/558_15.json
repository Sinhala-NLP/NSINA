{
       "Source": "hirunews",
       "Timestamp": "Saturday, 12 January 2013 - 19:16",
       "Headline": "ශ්‍රී ලංකා පුහුණුකරු දුර්වලතා හඳුනාගනී.",
       "News Content": "ඕස්ට්‍රේලියාව සමඟ හෙට (13) ඇඩිලේඞ්හි පැවැත්වෙන දෙවන එක්දින තරගයේදී ශ්‍රී ලංකා කණ්ඩායමේ පිතිකරණය සහ පන්දු යැවීම වඩාත් වර්ධනය වියයුතු බව ශ්‍රී ලංකා පුහුණුකරු ග්‍රැහැම් ෆෝඞ් පවසනවා.  ඕස්ට්‍රේලියානු පිලේ තරගයක් වෙනස් කළ හැකි ක්‍රීඩකයින් වන මයිකල් ක්ලාක් සහ ඬේවිඞ් වෝනර් නොමැතිවයි  ඕස්ට්‍රේලියානු කණ්ඩායම පළමු තරගය ජය ගත්තේ. එය ඉතා අවාසනාවන්ත තත්ත්වයක් බව ශ්‍රී ලංකා පුහුණුකරු ප්‍රකාශ කරනවා. පළමු තරගයේදී ශ්‍රී ලංකා කණ්ඩායමේ පන්දු රැකීමේ දුර්වලතා පැවති බව ද ඔහු පිළිගත්තා.  එම නිසා හෙට තරයේදී පන්දු රැකීමේ අංශය ද පිළිබඳව ද වැඩි අවධානයක් ශ්‍රී ලංකා පිල යොමුකළ යුතු බව ශ්‍රී ලංකා පුහුණුකරු ග්‍රැහැම් ෆෝඞ් වැඩිදුරටත් සඳහන් කළා.",
       "URL": "https://www.hirunews.lk/sports/51311/ශ්‍රී-ලංකා-පුහුණුකරු-දුර්වලතා-හඳුනාගනී",
       "Category": "Sports",
       "Parent URL": "https://www.hirunews.lk/sports/all-news.php?pageID=558"
}