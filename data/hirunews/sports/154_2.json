{
       "Source": "hirunews",
       "Timestamp": "Tuesday, 25 June 2019 - 13:06",
       "Headline": "ශකීබ් අල් හසන් මෙවර ලෝක කුසලානයේ වැඩිම ලකුණු රැස් කළ ක්‍රීඩකයා වෙයි",
       "News Content": "ලෝක කුසලාන එක්දින ක්‍රිකට් තරගාවලියේ ඇෆ්ගනිස්ථානය සමග ඊයේ පැවති තරගයේදී ලකුණු 51 ක් රැස් කිරීමත් සමග  බංග්ලාදේශයේ ශකීබ් අල් හසන් මෙතෙක් පැවති තරගවලදී වැඩිම ලකුණු රැස් කළ ක්‍රීඩකයා බවට පත්ව තිබෙනවා.\nඒ මෙතෙක් පළමු ස්ථානයේ පසුවූ  ඕස්ට්‍රේලියාවේ ඬේවිඞ් වෝනර් පසුකර යමින්.\nඒ අනුව, ශකීබ් අල් හසන් තරග 6 කදී ලකුණු 476 ක් රැස් කර ඇති අතර, ඬේවිඞ් වෝනර් තරගය 6 කදී ලබාගෙන සිටින ලකුණු සංඛ්‍යාව 477 ක්.\nඊයේ පැවති තරගයේදී ශකීබ් අල් හසන් ලකුණු 29 කට කඩුලූ 5 ක් ද බිද හෙලූ අතර, එය සටහන් වන්නේ මෙවර තරගාවලියේ වාර්තාගත හොදම පන්දු යැවීම ලෙසයි.\nලෝක කුසලාන තරගයක අර්ධ ශතකයක් සහ කඩුලූ 5 ක් ලබා ගත් දෙවන ක්‍රීඩකයා බවට ද ශකීබ් අල් හසන් පත්වුණා.\nමෙවැනි දස්කමක් මීට පෙර දක්වා තිබුණේ ඉන්දීය ක්‍රීඩක යුවරාජ් සිං විසින්.\nඔහු 2011 වසරේ පැවති ලෝක කුසලාන තරගාවලියේදී අයර්ලන්තයට එරෙහිව අර්ධ ශතකයක් සහ කඩුලූ 5 ක් බිද හෙලනු ලැබුවා.",
       "URL": "https://www.hirunews.lk/sports/219080/ශකීබ්-අල්-හසන්-මෙවර-ලෝක-කුසලානයේ-වැඩිම-ලකුණු-රැස්-කළ-ක්‍රීඩකයා-වෙයි",
       "Category": "Sports",
       "Parent URL": "https://www.hirunews.lk/sports/all-news.php?pageID=154"
}