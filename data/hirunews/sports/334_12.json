{
       "Source": "hirunews",
       "Timestamp": "Tuesday, 02 May 2017 - 20:41",
       "Headline": "ඇලන් ඩොනල්ඩ් වගකීම ගැන කථා කරයි",
       "News Content": "ශ්‍රී ලංකා ක්‍රිකට් කණ්ඩායමේ පන්දු යවන්නන්ගේ දක්ෂතා තවදුරටත් වැඩිදියුණු කිරීම තම වගකීම බව ශූරයන්ගේ කුසලානය වෙනුවෙන් ශ්‍රී ලංකා වේගපන්දු උපදේශක ලෙස පත් කෙරුණු දකුණු අප්‍රිකාවේ හිටපු ක්‍රීඩක ඇලන් ඩොනල්ඩ් පවසනවා.\nඅයි.සී.සී. චැම්පියන්ස් කුසලාන තරගාවලිය ජය ගැනීමේ හැකියාව ශ්‍රී ලංකාව සතුව පවතින බවද ඇලන් ඩොනල්ඩ් එහිදී වැඩිදුරටත් ප්‍රකාශකළා.\nඑම තරගාවලිය ඉලක්ක කරගෙන ශ්‍රී ලංකා කණ්ඩායමේ වේග පන්දු උපදේශක ලෙස පත් කරනු ලැබූ ඩොනල්ඩ් අද ශ්‍රී ලංකා ක්‍රිකට් ආයතනයේ පැවැති ප්‍රවෘත්ති සාකච්ඡාවකදී මේ අදහස් පළ කළා.\nඅයි.සී.සී. චැම්පියන්ස් කුසලාන ඉලක්ක කරගෙන හෙට දිනයේදී පුහුණු කටයුතු ආරම්භ කරන ඇලන් ඩොනල්ඩ් මාස දෙකක කාලයක් ශ්‍රී ලංකා ක්‍රිකට්\nආයතනය සමග රැදී සිටින්නට නියමිතයි.\n- ඇලන් ඩොනල්ඩ් - ශ්‍රී ලංකා වේග පන්දු උපදේශක\n- ශ්‍රී ලංකා කණ්ඩායම සමග වැඩ කරන්න ලැබීම මා ලද භාග්‍යයක්.\n- මේ තරගාවලියට ශ්‍රී ලංකාව හොඳ සංචිතයක් තෝරාගෙන තිබෙනවා.\n- ලසිත් මාලිංග සමග එකම පැත්තේ ඉන්න ලැබුණු පළමු අවස්ථාව මෙයයි.\n- ඔහු ප්‍රතිවාදී කණ්ඩායම් විනාශ කරන විදිහ මම ඇති තරම් දැකලා තිබෙනවා.\n- වෙනසකටත් එක්ක මාලිංග සමග එකම පැත්තේ සිටීමට ලැබීම හොඳයි.\n- මේ තරගාවලිය දිනන්න අවශ්‍ය සම්පත් ශ්‍රී ලංකාවට තිබෙනවා.\n- දක්ෂතාව, පන්දු යැවීමේ මෙන්ම කණ්ඩායමේ නායකත්වය. ඉතිං මොකටද බය වෙන්නේ.",
       "URL": "https://www.hirunews.lk/sports/160465/ඇලන්-ඩොනල්ඩ්-වගකීම-ගැන-කථා-කරයි",
       "Category": "Sports",
       "Parent URL": "https://www.hirunews.lk/sports/all-news.php?pageID=334"
}