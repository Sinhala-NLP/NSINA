{
       "Source": "hirunews",
       "Timestamp": "Wednesday, 17 October 2018 - 8:17",
       "Headline": "තුන්වන එක්දින තරඟ අද",
       "News Content": "සංචාරක එංගලන්ත කණ්ඩයම සහ ශ්‍රී ලංකා කණ්ඩායම අතර තුන්වන එක්දින තරඟය අද (17) පල්ලේකැලේ දී පැවැත්වෙනවා..\nදෙරට අතර පැවති පළමු එක්දිඅ තරඟ වර්ෂාව හේතුවෙන් අතහැර දැමූ අතර දෙවන එක්දින තරඟය ඩක්වත් ලුවිස් න්‍යායට අනුව ජයගන්නට එංගලන්තය සමත් වුණා.\nඅද තරඟයේදී පළමු පන්දුවාර 10 තුලදී කඩුලු ලබානොදී ලකුණු රැස්කිරීම සම්බන්ධයෙන් විශේෂ අවධානයක් යොමුව ඇති බව තුන් ඉරියව් ක්‍රීඩක දසුන් ශානක පවසනවා.\nමහනුවර ඊයේ (16) පැවති  මාධ්‍ය හමුවකට එක්වෙමින් දසුන් ශානක මේ බව පවසා සිටියා.\nඔහු වැඩිදුරටත් පවසා සිටියේ මෙම තරඟයේ සිට කාණ්ඩායම තුල ස්ථාවර පිතිකරණ ලැයිස්තුවක් පවත්වාගෙන යාමට තීරණයකර ඇති බවයි.\nමේ අතර අද තරඟය ශ්‍රී ලංකා කණ්ඩායමේ පිතිකරු කුසල් ජනිත් පෙරේරා ට අහිමිවී යන බව ක්‍රිකට් ආරංචි මාර්ග පවසනවා.\nකුසල් ජනිත් වෙනුවට අද තරඟයට සධීර සමරවික්‍රම කණ්ඩායමට එක්කර ගනු ඇති බවයි වාර්තා වන්නේ.\nමේ අතර එංගලන්ත කණ්ඩායමේ තුන් ඉරියව් ක්‍රීඩක ලියම් ඩෝසන්ටද ආබාධයක් හේතුවෙන් අද තරඟය අහිමි වී යන බවට ක්‍රිකට් ආරංචි මාර්ග පවසනවා.\nමේ අතර අද තරඟයට බොහෝදුරට එක්විය හැකි බවට දැක්වෙන කණ්ඩායම් විදෙස් මාධ්‍ය මෙලෙස වාර්තා කළා.\nSri Lanka :\n1 Upul Tharanga,\n2 Niroshan Dickwella (wk),\n3 Sadeera Samarawickrama,\n4 Dinesh Chandimal (capt),\n5 Dhananjaya de Silva,\n6 Dasun Shanaka,\n7 Thisara Perera,\n8 Akila Dananjaya,\n9 Lakshan Sandakan,\n10 Lasith Malinga,\n11 Nuwan Pradeep\nEngland :\n1 Jason Roy,\n2 Jonny Bairstow,\n3 Joe Root,\n4 Eoin Morgan (capt),\n5 Ben Stokes,\n6 Jos Buttler (wk),\n7 Moeen Ali,\n8 Chris Woakes,\n9 Sam Curran/Tom Curran,\n10 Adil Rashid,\n11 Olly Stone",
       "URL": "https://www.hirunews.lk/sports/202287/තුන්වන-එක්දින-තරඟ-අද",
       "Category": "Sports",
       "Parent URL": "https://www.hirunews.lk/sports/all-news.php?pageID=200"
}