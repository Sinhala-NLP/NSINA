{
       "Source": "hirunews",
       "Timestamp": "Friday, 26 July 2013 - 16:27",
       "Headline": "ලන්ඩන් ඔලිම්පික් ගැන බ්‍රිතාන්‍ය ජනතාවගෙන් ප්‍රශංසා.",
       "News Content": "2012 වසරේ ලන්ඩන් නුවර පැවැති ඔලිම්පික් උළෙල සඳහා වැය කළ මුදලට සරිලන වටිනාකම් එමගින් තම රටට අත් වී ඇති බව බ්‍රිතාන්‍යයේ සමීක්ෂණ ආයතනයක් සිදුකළ සමීක්ෂණයකින් හෙළි වී තිබෙනවා. සමීක්ෂණයේදී ඊට අදහස් දැක්වූ පුද්ගලයින්ගෙන් තුනෙන් දෙකක් ඒ සඳහා වැය කළ මුදල සාධාරණ බවට ප්‍රකාශ කර ඇති බව සඳහන්. එමෙන්ම බ්‍රිතාන්‍යයේ නැවත වරක් ඔලිම්පික් උළෙලක් පැවැත්විය යුතු බවද සමීක්ෂණයට ලක්වූවන්ගෙන් 74% ක් ප්‍රකාශ කර තිබෙනවා. ලන්ඩන් ඔලිම්පික් උළෙල සඳහා පවුම් බිලියන 8.77ක් වැය කර තිබුණා.",
       "URL": "https://www.hirunews.lk/sports/63809/ලන්ඩන්-ඔලිම්පික්-ගැන-බ්‍රිතාන්‍ය-ජනතාවගෙන්-ප්‍රශංසා",
       "Category": "Sports",
       "Parent URL": "https://www.hirunews.lk/sports/all-news.php?pageID=523"
}