{
       "Source": "hirunews",
       "Timestamp": "Monday, 04 September 2023 - 18:29",
       "Headline": "ඉන්දීය - නේපාල ගැටුමට වර්ෂාවෙන් බාධා",
       "News Content": "ආසියානු කුසලාන 2023 ක්‍රිකට් තරගාවලියේ ඉන්දීය කණ්ඩායම සහ නේපාල කණ්ඩායම අතර තරගය අද (04) පල්ලේකැලේ ජාත්‍යන්තර ක්‍රිකට් ක්‍රීඩාංගණයේදී පැවැත් වෙනවා.\nඅද තරගයේ කාසියේ වාසිය දිනා ගැනීමට ඉන්දීය කණ්ඩායමේ නායක රෝහිත් ෂර්මා සමත් වුණු අතර ඒ අනුව ඔහු තීරණය කළේ පළමුවෙන් පන්දු රැකීමටයි.\nඒ අනුව නේපාල කණ්ඩායම සිය ඉනිමේ පන්දු ඕවර 37යි පන්දු 5 කඩුලු 06ක් දැවී ලකුණු 178 ක් ලබා ගෙන සිටියදී ක්‍රීඩාංගණයට වර්ෂාව පතිත වීම හේතුවෙන් තරගය තාවකාලිකව අත්හිටවනු ලැබුවා.",
       "URL": "https://www.hirunews.lk/sports/347156/ඉන්දීය-නේපාල-ගැටුමට-වර්ෂාවෙන්-බාධා",
       "Category": "Sports",
       "Parent URL": "https://www.hirunews.lk/sports/all-news.php?pageID=5"
}