{
       "Source": "hirunews",
       "Timestamp": "Friday, 12 February 2016 - 21:20",
       "Headline": "T20 ඉතිහාසයේ හතරවන කඩුලු ත්‍රිත්වයේ වාර්තාව තිසරට",
       "News Content": "සංචාරක ශ්‍රී ලංකා කණ්ඩායම සහ ඉන්දියාව අතර දෙවන T20 තරගය දැන් රන්චිහිදී දැන් පැවැත්වෙනවා.\nකාසියේ වාසිය දිනු ශ්‍රී ලංකා කණ්ඩායම තීරණය කලේ පළමුවෙන් පන්දු රැකීමටයි.\nශ්‍රී ලංකාවේ ආරාධනය මත පළමුවෙන් පන්දුවට පහරදුන් ඉන්දියාව නියමිත පන්දුවාර 20 අවසානයේ කඩුලු 6 ක් දැවී ලකුණු 196 ක් ලබාගත්තා.\nමෙම තරගයේදී තිසර පෙරේරා කඩුලු ත්‍රිත්වයක් ලබාගැනීම විශේෂත්වයක්.\nතිසර පෙරේරා ලබාගත් කඩුලු ත්‍රිත්වයT 20 තරග ඉතිහාසයේ ලබාගත් 4 වන කඩුලු ත්‍රිත්වයයි.\nතිසර පෙරේරාගේ පන්දු යැවීම හමුවේ පිටියෙන් ඉවත්වු පිතිකරුවන් වුයේ හාඩික් පන්ද්යා සුරේෂ් රයිනා සහ යුවරාජ් සිං යන තිදෙනායි.\nපන්දුවට පහරදීමේදී ශිකර් ධවාන් ලකුණු 51 ක් රැස් කලා.\nරෝහිත් ශර්මා 43 යි. පන්දු යැවීමේදී තිසර පෙරේරාගේ කඩුලු ත්‍රිත්වයට අමතරව දුෂ්මන්ත චමීර කඩුලු 2 ක් සහ සචිත්‍ර සේනානායක එක් කඩුල්ල බැගින් බිඳහෙලුවා.",
       "URL": "https://www.hirunews.lk/sports/126118/t20-ඉතිහාසයේ-හතරවන-කඩුලු-ත්‍රිත්වයේ-වාර්තාව-තිසරට",
       "Category": "Sports",
       "Parent URL": "https://www.hirunews.lk/sports/all-news.php?pageID=427"
}