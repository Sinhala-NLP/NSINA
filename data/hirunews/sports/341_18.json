{
       "Source": "hirunews",
       "Timestamp": "Sunday, 02 April 2017 - 6:44",
       "Headline": "විස්සයි විස්සේ බංග්ලාදේශ සංචිතය නම් කෙරේ",
       "News Content": "ශ්‍රී ලංකාව සමග පැවැත්වෙන විස්සයි විස්ස තරගාවලිය සඳහා බංග්ලාදේශ සංචිතය ඊයේ නම් කළා.\nඑහිදී බංග්ලාදේශ පිලට තුන් ඉරියව්වෙන්ම දස්කම් දක්වන ක්‍රීඩක මොහොමඩ් සයිෆුඩීන් ප්‍රථමවරට කැඳවා තිබෙනවා.\nබංග්ලාදේශ පිලට මෙහිදි හසන් සහ සුන්සමුල් ස්ලාම් යන දඟ පන්දු යවන්නන් දෙදෙනාද ඇතුළත්.\nසයිෆුඩීන් බංග්ලාදේශ ප්‍රිමියර්ලීග් තරගාවලියේදී දස්කම් දක්වා ඇති අතර කඩුලූ 9 ක් සහ අර්ධ ශතක හයක් රැස් කරගෙන තිබෙනවා.\nබංග්ලාදේශ තේරීම් කමිටුව ඔහු පිළිබඳ මුලින්ම අවධානය යොමු කළේ පසුගිය වසරේ පැවති වයස අවුරුදු 19 න් පහළ ලෝක කුසලාන තරගාවලියේදියි.\nතමින් ඉක්බාල් / මශ්රෆි මොටාසා / සොවුම්ය සර්කාර් / ඉම්රුල් කයිස් / ශකීබ් අල් හසන් / සබීර් රහ්මාන් / මහමුදුල්ලා / මොසාඩෙක් හුසේන් / මුශ්ටෆිසුර් රහ්මාන් / තක්සින් අහමඩ් / සුබයිස් රෝයි / සුන්සමුල් ඉස්ලාම් සහ නුරාල් හසන් බංග්ලාදේශ සංචිතයේ සෙසු ක්‍රීඩකයන් වනවා.",
       "URL": "https://www.hirunews.lk/sports/158295/විස්සයි-විස්සේ-බංග්ලාදේශ-සංචිතය-නම්-කෙරේ",
       "Category": "Sports",
       "Parent URL": "https://www.hirunews.lk/sports/all-news.php?pageID=341"
}