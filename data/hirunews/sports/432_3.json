{
       "Source": "hirunews",
       "Timestamp": "Sunday, 17 January 2016 - 13:02",
       "Headline": "ප්‍රේමදාස - දඹුල්ල සහ පල්ලෙකැළේ ගෘහස්ථ ක්‍රීඩාංගණවල ඉදිකිරීම් නවතින ලකුණු",
       "News Content": "ආර් ප්‍රේමදාස, දඹුල්ල සහ පල්ලෙකැළේ දැනට සිදුකරන ගෘහස්ථ ක්‍රීඩාංගණවල ඉදිකිරීම් නවතා දැමීමට සිදුවනු ඇති බව ක්‍රිකට් පාලක මණ්ඩලය පවසනවා.\nමෙම ඉදිකිරීම් සඳහා රුපියල් මිලියන 240ක මුදලක් අවශ්‍යව තිබුණ ද ඊට අවශ්‍ය ප්‍රතිපාදන පසුගිය කාලසීමාව තුළ වෙන් කර නොමැති බවයි පාලක මණ්ඩලය පෙන්වා දෙන්නේ.\nමේ වසර තුළ අපේක්ෂිත ආදායමෙන් රුපියල් මිලියන 400කට අධික මුදලක් ණය වශයෙන් ගෙවීමට පාලක මණ්ඩලයට සිදුව ඇති බව සදහන්.\nපවතින මූල්‍ය අර්බුදය කළමනාකරණය කර ගැනීම සඳහා බොහෝදුරට අදාළ ගෘහස්ථ ක්‍රීඩාංගණ ඉදිකිරීම් නවතා දැමීමට තීරණයකට එළඹීමට සිදුවනු ඇති බව ක්‍රිකට් පාලක මණ්ඩලය පවසනවා.\nකෙසේ වෙතත්, ඉදිරි කාලයේදී අවශ්‍ය මූල්‍ය ප්‍රතිපාදන සපයා ගැනීමෙන් අනතුරුව මෙම ඉදිකිරීම් නැවත ආරම්භ කිරීමට අපේක්ෂිත බවයි පාලක මණ්ඩලය වැඩිදුරටත් කියා සිටියේ.",
       "URL": "https://www.hirunews.lk/sports/124181/ප්‍රේමදාස-දඹුල්ල-සහ-පල්ලෙකැළේ-ගෘහස්ථ-ක්‍රීඩාංගණවල-ඉදිකිරීම්-නවතින-ලකුණු",
       "Category": "Sports",
       "Parent URL": "https://www.hirunews.lk/sports/all-news.php?pageID=432"
}