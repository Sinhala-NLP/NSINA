{
       "Source": "hirunews",
       "Timestamp": "Tuesday, 07 March 2017 - 16:13",
       "Headline": "දෙවන ටෙස්ට් තරගයෙන් ඉන්දියාවට ජය",
       "News Content": "ඔස්ට්‍රේලියාවට එරෙහි දෙවන ටෙස්ට් ක්‍රිකට් තරගයෙන් ලකුණු 75 ක ජයක් ලබාගැනීමට ඉන්දියාව අද සමත්වුනා.\nබෙන්ගලුරුහිදීයි මෙම තරගය පැවැත්වුනේ.\nතරගයේ කාසියේ වාසිය දිනා පළමුවෙන් පන්දුවට පහරදුන් ඉන්දියාව සිය පළමු ඉනිම වෙනුවෙන් සියලුදෙනා දැවී ලකුණු 189 ක් රැස් කලා.\nපළමු ඉනිමේදී ලෝකේෂ් රාහුල් ලකුණු 90 ක් ලබාගත්තා.\nනේතන් ලයන් කඩුලු 8 ක් බිඳහෙලුවා.\nඔස්ට්‍රේලියා පළමු ඉනිම සියලුදෙනා දැවී ලකුණු 276 යි.\nරවින්ද්‍ර ජඩේජා ඔස්ට්‍රේලියා පළමු ඉනිමේ කඩුලු 6 ක් දවා ගැනීමට සමත්වුනා.\nඉන්දියා දෙවන ඉනිම 274 කට සීමා වුනා.\nඒ අනුව තරග ජයග්‍රහණය සඳහා දෙවන ඉනිමේදී ඔස්ට්‍රේලියාවට හිමිවු ඉලක්කය ලකුණු 188 ක්.\nකෙසේවෙතත් ඔස්ට්‍රේලියාවට ලබාගැනීමට හැකිවුයේ සියලුදෙනා දැවී ලකුණු 112 ක් පමණයි.\nදෙරට අතර පැවති පළමු ටෙස්ට් තරගයෙන් ඔස්ට්‍රේලියාව ජයග්‍රහණය කලා.\nඒ අනුව තරග 4 කින් සමන්විත ටෙස්ට් තරගාවලිය එකට එකක් ලෙස දෙරටම සම තත්වයේ පසුවනවා.\nසංචාරක ඔස්ට්‍රේලියා කණ්ඩායම සහ ඉන්දියාව අතර තුන්වන ටෙස්ට් ක්‍රිකට් තරගය ලබන 16 වනදා රංචිහිදී ආරම්භ වීමට නියමිතයි.",
       "URL": "https://www.hirunews.lk/sports/156292/දෙවන-ටෙස්ට්-තරගයෙන්-ඉන්දියාවට-ජය",
       "Category": "Sports",
       "Parent URL": "https://www.hirunews.lk/sports/all-news.php?pageID=348"
}