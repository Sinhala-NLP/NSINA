{
       "Source": "hirunews",
       "Timestamp": "Friday, 28 June 2013 - 8:24",
       "Headline": "රග්බි තරගයෙන් 8 දෙනෙකුට තුවාල.",
       "News Content": "මහනුවර කිංස්වුඞ් විද්‍යාලය සහ කටුගස්තොට ශාන්ත අන්තෝනි විද්‍යාලය අතර ඊයේ (27) පැවති රග්බි තරගයේදී ඇතිවු ගැටුමෙන් තුවාල ලැබූ ක්‍රීඩකයින් 08 දෙනෙකු මහනුවර මහ රෝහලට ඇතුළත් කර තිබෙනවා. රෝහල් අධ්‍යක්ෂවරයා සඳහන් කළේ තුවාල ලැබූවන්ගේ තත්ත්වය බරපතල නොවන බවයි. කිංස්වුඞ් කණ්ඩායමේ ක්‍රීඩකයින් 04 දෙනෙකු සහ ශාන්ත අන්තෝනි කණ්ඩායමේ ක්‍රීඩකයින් 04 දෙනෙකු මෙලෙස රෝහලේ ප්‍රතිකාර ලබන බවයි අධ්‍යක්ෂවරයා වැඩිදුරටත් ප්‍රකාශ කළේ. මහනුවර බෝගම්බර පිටියේ ඊයේ පැවති අන්තර් පාසල් රග්බි තරගාවලියේ විද්‍යාල දෙක අතර පැවති තරගයේ අවසන් විනාඩි හතරේදී දෙපිලේ ක්‍රීඩකයින් අතර මෙම ගැටුම ඇතිවුණා.\nමේ අතර, මෙවර අන්තර් පාසල් රග්බි තරගාවලියේ අපරාජිතව සිටින මහනුවර ධර්මරාජ විදුහල් කණ්ඩායම කොළඹ රාජකීය විද්‍යාලයට එරෙහිව රාජකීය පිටියේදී අද තරග වදිනවා. එම තරගය ජයග්‍රහණය කළහොත් ධර්මරාජ පිළ ‘‘ඒ කාණ්ඩයේ’’ ශූරයන් බවට පත්වනු ඇති.",
       "URL": "https://www.hirunews.lk/sports/61901/රග්බි-තරගයෙන්-8-දෙනෙකුට-තුවාල",
       "Category": "Sports",
       "Parent URL": "https://www.hirunews.lk/sports/all-news.php?pageID=528"
}