{
       "Source": "hirunews",
       "Timestamp": "Thursday, 11 July 2013 - 19:14",
       "Headline": "කාසියේ වාසිය දිනූ ඉන්දියාව පන්දු යැවීමට තීරණය කරයි.",
       "News Content": "බටහිර ඉන්දීය කොදෙව් හි පැවැත්වෙන තුන්කොන් එක්දින ක්‍රිකට් තරඟාවලියේ ශ්‍රී ලංකාව සහ ඉන්දියාව අතර පැවැත්වෙන අවසන් මහා තරගයේ කාසියේ වාසිය ඉන්දීය නායක මහේන්ද්‍ර සිං දෝනි දිනා ගැනීමට සමත් වුණා. ඒ අනුව පළමුව පන්දු යැවීමටයි ඔහු තීරණය කළේ. අද තරගය සඳහා පෙර පැවති තරග සඳහා ක්‍රීඩා නොකළ ඉන්දීය නිත්‍ය නායක මහේන්ද්‍ර සිං දෝනි සහ විනේ කුමාර් එක්ව ඇති අතර, උමේෂ් යාදව් සහ මුරලි විජේ කණ්ඩායමෙන් ඉවත්කර තිබෙනවා. අද තරගයට ශ්‍රී ලංකා කණ්ඩායම එක්වන්නේ ද වෙනස්කම් දෙකක් සමගයි. වේග පන්දු යවන සුරංග ලක්මාල් සහ කුසල් ජනිත් පෙරේරා කණ්ඩායමට කැඳවා ඇති අතර, දිල්හාර ලොකුහෙට්ටිගේ සහ ජීවන් මෙන්ඩිස් අද කණ්ඩායමේ ක්‍රීඩා කරන්නේ නැහැ.",
       "URL": "https://www.hirunews.lk/sports/62822/කාසියේ-වාසිය-දිනූ-ඉන්දියාව-පන්දු-යැවීමට-තීරණය-කරයි",
       "Category": "Sports",
       "Parent URL": "https://www.hirunews.lk/sports/all-news.php?pageID=525"
}