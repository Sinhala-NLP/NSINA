{
       "Source": "hirunews",
       "Timestamp": "Friday, 11 September 2020 - 13:02",
       "Headline": "දකුණු අප්‍රිකානු ක්‍රිකට් කණ්ඩායමේ ජාත්‍යන්තර තරග සංචාර අවිනිශ්චිත වෙයි",
       "News Content": "දකුණු අප්‍රිකාවේ ක්‍රීඩා නියාමකයන් විසින් දකුණු අප්‍රිකානු ක්‍රිකට් ආයතනය වෙත මසක කාලයක් සඳහා තහංචි පැනවීමෙන් එරට ජාතික ක්‍රිකට් කණ්ඩායමේ ජාත්‍යන්තර තරග සහභාගිත්වය අවිනිශ්චිතව තිබෙනවා.\nදකුණු අප්‍රිකානු ක්‍රීඩා සම්මේලන කමිටුව සහ ඔලිම්පික් කමිටුව මෙම තහනම ප්‍රකාශයට පත් කළේ දකුණු අප්‍රිකානු ක්‍රිකට් ආයතනයේ පරිපාලන දුර්වලතා සැළකිල්ලට ගනිමින්.\nඑමෙන්ම අර්බුද රැසකට මුහුණදෙන දකුණු අප්‍රිකානු ක්‍රිකට් ආයතනය මේ හේතුවෙන් අන්තර්ජාතික ක්‍රිකට් සම්මේලනයේ තහනමට ලක්විය හැකි බවද විදෙස් වාර්තා සඳහන් කළා.\nදකුණු අප්‍රිකානු ක්‍රිකට් ආයතනයේ දූෂණ පිළිබඳ වාර්තාවක් හේතුවෙන් එහි ප්‍රධාන විධායක තබන්ගා මොරෝවේ පසුගිය අගෝස්තු මාසයේදී තනතුරෙන් ඉවත් කෙරුණා.",
       "URL": "https://www.hirunews.lk/sports/249955/දකුණු-අප්‍රිකානු-ක්‍රිකට්-කණ්ඩායමේ-ජාත්‍යන්තර-තරග-සංචාර-අවිනිශ්චිත-වෙයි",
       "Category": "Sports",
       "Parent URL": "https://www.hirunews.lk/sports/all-news.php?pageID=86"
}