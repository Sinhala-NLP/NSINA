{
       "Source": "hirunews",
       "Timestamp": "Sunday, 09 October 2016 - 13:02",
       "Headline": "විරාට් කෝලිගෙන් ශතකයක්",
       "News Content": "සංචාරක නවසීලන්ත පිල සහ ඉන්දියාව අතර, ඉන්දෝර් හි පැවැත්වෙන තුන්වන ටෙස්ට් තරගයේ දෙවන දිනය වූ අද (09) ඉන්දියාව සිය මුල් ඉනිමේදී ලකුණු 350 සීමාව ඉක්මවීමට සමත් වුණා.\nඊයේ දිනයේදී ශතකයක් රැස් කළ විරාට් කෝලි අද දිවා භෝජනය සදහා තරගය නතර කරන විට නොදැවී ලකුණු 149 ක් ලබා සිටියා.\nඊට අමතරව අජින්ක්‍යා රහානේ ද අද ශතයක් රැස් කිරීමට සමත් වු අතර දිවා භෝජනයේදී ඔහු නොදැවී ලබා සිටි ලකුණු සංඛ්‍යාව 124 ක්.\nඉන්දියාව නවසීලන්තයට එරෙහිව මුල් ඉනිමේදී මේ වනවිට කඩුලු 3 ක් දැවී ලකුණු 358 ක් රැස් කරගෙන සිටිනවා.\nනවසීලන්තය සමග පැවති පළමු ටෙස්ට් තරග දෙකෙන්ම ජයග්‍රහණය කළේ ඉන්දියාවයි.",
       "URL": "https://www.hirunews.lk/sports/144798/විරාට්-කෝලිගෙන්-ශතකයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=380"
}