{
       "Source": "hirunews",
       "Timestamp": "Sunday, 26 December 2021 - 8:27",
       "Headline": "අළු බඳුන ටෙස්ට් තරගාවලියේ තුන්වන තරගය ආරම්භ වෙයි",
       "News Content": "අළු බඳුන ටෙස්ට් තරගාවලියේ තුන්වන තරගය මෙල්බර්න් ක්‍රිකට් ක්‍රීඩාංගණයේදී අද ආරම්භ වූ අතර, එහිදී කාසියේ වාසිය දිනූ ඕස්ට්‍රේලියානු පිල පළමුවෙන් පන්දුවට පහරදෙන ලෙස එංගලන්තයට ඇරයුම් කළා.\nමෙය, නත්තල් දිනට පසුදින එනම්, බොක්සිං දිනයදා ඇරඹෙන සාම්ප්‍රදායික ටෙස්ට් තරගයයි.\nතරගයේ පළමු පන්දු වාරයේදීම එංගලන්ත පිලේ ආරම්භක පිතිකරු හසීබ් හමීඩ් ලකුණු නොලබාම දැවී ගියා.\nඅනෙක් ආරම්භක පිතිකරු සැක් ක්‍රෝලි ලබාගත්තේ ලකුණු 12 ක් පමණයි.\nපළමු ඉනිමේ පන්දුවට පහරදෙන එංගලන්තය මීට සුළු වේලාවකට පෙර කඩුලු දෙකක් දැවී ලකුණු 31 ක් ලබා සිටියා.\nමේ අතර ප්‍රවීණ එංගලන්ත ක්‍රීඩක රේ ඉලින්වර්ත් වයස අවුරුදු 89 ක්ව සිටියදී අභාවප්‍රාප්ත වී තිබෙනවා.\nඅළු බඳුන තරගාවලිය එංගලන්තය වෙනුවෙන් ජයගත් නායකයෙකු මෙන්ම, එංගලන්ත පිලේ ප්‍රධාන පුහුණුකරු සහ තේරීම් කමිටු ප්‍රධානියා ලෙසද කටයුතු කළා.\nවයස අවුරුදු 19 දී එංගලන්ත ප්‍රාන්ත ක්‍රිකට් ක්‍රීඩාවට පිවිසුණු ඔහුගේ වෘත්තිය ක්‍රිකට් දිවිය වසර 32 ක් පුරා දිව යනවා.",
       "URL": "https://www.hirunews.lk/sports/292148/අළු-බඳුන-ටෙස්ට්-තරගාවලියේ-තුන්වන-තරගය-ආරම්භ-වෙයි",
       "Category": "Sports",
       "Parent URL": "https://www.hirunews.lk/sports/all-news.php?pageID=32"
}