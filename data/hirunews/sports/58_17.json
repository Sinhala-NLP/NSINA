{
       "Source": "hirunews",
       "Timestamp": "Sunday, 25 April 2021 - 16:31",
       "Headline": "ශ්‍රී ලංකා - බංග්ලාදේශ පළමු ටෙස්ට් තරඟය ජය පරාජයෙන් තොරව අවසන්",
       "News Content": "ශ්‍රී ලංකා කණ්ඩායම සහ සංචාරක බංග්ලාදේශ කණ්ඩායම අතර පල්ලේකැලේ ජාත්‍යන්තර ක්‍රිකට් ක්‍රීඩාංගනයේදී පැවති පළමු ටෙස්ට් තරඟය ජය පරාජයෙන් තොරව අද (25) නිමා වුණා.\nතරඟ දෙකකින් සමන්විත ටෙස්ට් තරඟාවලියේ අවසන් තරඟය ලබන 29 වනදා පල්ලේකැලේ ක්‍රීඩාංගනයයේදීම ආරම්භ වීමට නියමිතයි.\nබංග්ලාදේශ පිළ මුල් ඉනිම සඳහා කඩුලු 07ක් දැවී ලබා ගත් ලකුණු 541කට පිළිතුරු ලෙස ශ්‍රී ලංකා පිළ මුල් ඉනිමේදී කඩුලු 08කට ලකුණු 648ක් රැස් කළා.\nදෙවන ඉනිමේදී අද වර්ෂාව නිසා තරඟය නතර කරන විට බංග්ලාදේශය සිය දෙවන ඉනිම සඳහා කඩුලු 02ක් දැවී ලකුණු 100ක් ලබා සිටියා.",
       "URL": "https://www.hirunews.lk/269489/ශ්‍රී-ලංකා-බංග්ලාදේශ-පළමු-ටෙස්ට්-තරඟය-ජය-පරාජයෙන්-තොරව-අවසන්",
       "Category": "Sports",
       "Parent URL": "https://www.hirunews.lk/sports/all-news.php?pageID=58"
}