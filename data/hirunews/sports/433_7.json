{
       "Source": "hirunews",
       "Timestamp": "Thursday, 07 January 2016 - 19:31",
       "Headline": "පාපන්දු පිටියේ ශ්‍රී ලංකාවට 188 වන තැන",
       "News Content": "දකුණු ආසියානු පාපන්දු ශූරතාවලියෙන් පසු නිකුත් වූ ලෝක පාපන්දු ශ්‍රේණිගත කිරීම්වලට අනුව ශ්‍රී ලංකාව පියවර 6 ක් ඉදිරියට එමින් 188 වන ස්ථානය හිමිකරගෙන තිබෙනවා.\nමීට පෙර ශ්‍රී ලංකාව ලෝක පාපන්දු ශ්‍රේණිගත කිරීම්වල ලබාගෙන සිටියේ 194 වන ස්ථානයයි.\nලෝක ශ්‍රේණිගත කිරීම්වල 153 වන ස්ථානය හිමිකරගෙන සිටින ඇෆ්ගනිස්ථානය දකුණු ආසියාවේ පළමු ස්ථානය හිමිකරගෙන තිබෙනවා.\nමෙවර දකුණු ආසියානු පාපන්දු ශූරතාවලිය හිමිකර ගත් ඉන්දීය කණ්ඩායමට ලෝක ශ්‍රේණිගත කිරීම්වලදී හිමිව ඇත්තේ 163 වන ස්ථානයයි.",
       "URL": "https://www.hirunews.lk/sports/123568/පාපන්දු-පිටියේ-ශ්‍රී-ලංකාවට-188-වන-තැන",
       "Category": "Sports",
       "Parent URL": "https://www.hirunews.lk/sports/all-news.php?pageID=433"
}