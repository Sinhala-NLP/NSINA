{
       "Source": "hirunews",
       "Timestamp": "Monday, 06 May 2019 - 9:26",
       "Headline": "කොල්කටා බලාපොරොත්තු සුන්කළ මුම්බායි පිළ පෙරමුණ ගනී",
       "News Content": "ඉන්දීය ප්‍රිමිය ලීග් තරඟාවලියේ මුලික වටයේ අවසන් තරඟය ඊයේ පැවැත්වුණා.\nඒ කොල්කටා නයිට් රයිඩර්ස් කණ්ඩායම සහ මුම්බායි ඉන්දියන්ස් කණ්ඩායම අතරයි.\nකොල්කටා කණ්ඩායම පරදා මෙම තරඟය මුම්බායි කණ්ඩායම ජය ගත්තේ කඩුලු 09කින්.\nතරඟයේ පළමුව පන්දුවට පහරදුන් කොල්කටා නයිට් රයිඩර්ස් පිළ නියමිත පන්දුවාර 20 තුල කඩුලු 07කට ලකුණු 133කට සීමා කරන්නට මුම්බායි පන්දු යවන්නන් සමත් වුණා.\nඑහිදී ක්‍රිස් ලියන් ලකුණු 41ක් රැස් කළ අතර රොබින් උත්තප්පා රැස්කළ ලකුණු සංඛ්‍යාව 40ක්.\nපන්දු යැවීමේදී ලසිත් මාලිංග සිය පන්දුවාර 04 තුල ලකුණු 35ක් ලබාදී කඩුලු 03ක් බිඳ දැමුවා.\nතරඟාවලියේ මේ වන විට වටිනාම ක්‍රීඩකයා වී සිටින ඇන්ඩි රසෙල් පළමු පන්දුවෙන්ම ක්‍රීඩාගාරයට හරවා යවන්නට මාලිංග සමත් වූ අතර දිනේෂ් කාර්තික් සහ නිතිෂ් රණා මාලිංගගේ අනෙක් ගොදුරු බවට පත් වුණා.\nමීට අමතරව ජස්ප්‍රිට් බුම්රා සහ හර්දික් පාන්ඩයා කොල්කටා ඉනිමේ කඩුලු 02 බැගින් බිඳ දැමුවා.\nලකුණු 134ක ජයග්‍රාහී ඉලක්කයක් හඹා ගිය මුම්බායි පිළ එම ඉලක්කය පන්දුවාර 16යි එක් පන්දුවක් තුළ එක් කඩුල්ලක් පමණක් දැවී පසුකර යාමට සමත් වුණා.\nඑහිදී රෝහිත් ශර්මා ලකුණු 55ක් සහ සූරියකුමාර් යාදෙව් ලකුණු 46ක් රැස්කරමින් මුම්බායි පිළ ජයග්‍රහණය කරා රැගෙන ගියා.\nහර්දික් පාන්ඩයා තරඟයේ වීරයා බවට පත්වූ අතර තරඟය වෙනස්කළ ක්‍රීඩකයා බවට පත්වුණේ ලසිත් මාලිංගයි.\nමෙම ජයග්‍රහණයත් සමඟ මුම්බායි පිළ ප්‍රසාද ලකුණු සටහනේ පෙරමුණ ගැනීමට සමත්වීම විශේෂත්වයක්.\nඒ අනුව චෙන්නායි සුපර් කිංග්ස්, දිල්ලි කැපිටල් සහ සන්ර්යිසස් හයිද්‍රාබාද් කණ්ඩායම් පිළිවෙලින්ඒ එම සටහනේ දෙවන, තෙවන සහ සිව්වන ස්ථානවල පසුවෙමින් අවසන් පුර්ව වටයට සුදුසුකම් ලබාගත්තා.\nමෙවර තරඟාවලියේ මුලික වටයේ තරඟ 56ක් පැවැත්වුණා.\nමුම්බායි සහ කොල්කටා තරඟයේ විශේෂ අවස්ථා පහතින්.\nrnrn\\r\\n\n\\r\\nrnrn",
       "URL": "https://www.hirunews.lk/sports/215841/කොල්කටා-බලාපොරොත්තු-සුන්කළ-මුම්බායි-පිළ-පෙරමුණ-ගනී",
       "Category": "Sports",
       "Parent URL": "https://www.hirunews.lk/sports/all-news.php?pageID=163"
}