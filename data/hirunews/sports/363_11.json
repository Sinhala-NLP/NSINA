{
       "Source": "hirunews",
       "Timestamp": "Tuesday, 03 January 2017 - 21:46",
       "Headline": "දකුණු අප්‍රිකානු පන්දු යවන්නන් ඉදිරියේ ශ්‍රී ලංකාව අසරණ වෙයි",
       "News Content": "සංචාරක ශ්‍රී ලංකා කණ්ඩායම සහ දකුණු අප්‍රිකාව අතර පැවැත්වෙන දෙවන ටෙස්ට් ක්‍රිකට් තරඟයේ දෙවන දිනය වන අද දකුණු අප්‍රිකානු කණ්ඩායම සියලුදෙනා දැවී ලකුණු 392ක් ලබාගත්තා.\nඅනතුරුව පිටියට පැමිණි ශ්‍රී ලංකා කණ්ඩායමට සියලුදෙනා දැවී ලබාගත හැකිවුණේ ලකුණු 110ක් පමණයි.\nඋපුල් තරංග නොදැවී  ලකුණු 26ක් ලබාගත් අතර අනෙක් ක්‍රීඩකයන් සියලුදෙනාම අඩු ලකුණු සංඛ්‍යාවකට දැවී ගියා.\nපන්දු යැවීමේදී Philander ලකුණු 27ට කඩුලු 04ක් සහ Rabada ලකුණු 37ට කඩුලු 04ක් දවාගත්තා.\nඒ අනුව ශ්‍රී ලංකා කණ්ඩායම දකුණු අප්‍රිකානු කණ්ඩායමට වඩා තවත් ලකුණු 282ක් පසුපසින් සිටියි.",
       "URL": "https://www.hirunews.lk/sports/151227/දකුණු-අප්‍රිකානු-පන්දු-යවන්නන්-ඉදිරියේ-ශ්‍රී-ලංකාව-අසරණ-වෙයි",
       "Category": "Sports",
       "Parent URL": "https://www.hirunews.lk/sports/all-news.php?pageID=363"
}