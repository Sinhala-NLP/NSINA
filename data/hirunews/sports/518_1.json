{
       "Source": "hirunews",
       "Timestamp": "Friday, 23 August 2013 - 19:04",
       "Headline": "ඩිල්ශාන්ගේ සවියෙන් ගයානා ජය ගනී.",
       "News Content": "කැරිබියන් ප්‍රිමියර් ලීග් තරගාවලියේ අවසන් මහා තරගයට සුදුසුකම් ලැබීමට ගයානා ඇමර්සන් වොරියස් කණ්ඩායම සමත් වුණා. ඒ, ඊයේ (22) පැවැති පළමු අවසන් පූර්ව තරගයේ දී ටි‍්‍රනිඩෑඞ් සහ ටුබැගෝ රෙඞ් ස්ටීල් කණ්ඩායම කඩුලූ 7කින් පරාජයට පත් කරමින්. පළමුව පන්දුවට පහර දුන්  රෙඞ් ස්ටීල් කණ්ඩායම පන්දු වාර 19යි පන්දු 3කදී සියලූ දෙනා දැවී ලබා ගත්තේ ලකුණු 103ක් පමණයි. පිළිතුරු ඉනිම ක්‍රීඩා කළ ගයානා කණ්ඩායම කඩුලූ 3ක් පමණක් බිඳ වැටී ලකුණු 107ක් ලබා තරගයේ ජය තහවුරු කර ගත්තා. තරගයේ වීරයා ලෙස නම් කෙරුණේ ගයානා කණ්ඩායම වෙනුවෙන් පන්දුවෙන් සහ පිත්තෙක් දස්කම් දැක්වූ තිලකරත්න ඩිල්ශාන්. ඔහු පන්දු යැවීමේදී ලකුණු 14කට කඩුලූ 2ක් දවාලූ අතර, ගයානා කණ්ඩායමේ ඉනිම වෙනුවෙන් ලකුණු 39ක් රැස් කළා. කැරිබියන් ප්‍රිමියර් ලීග් තරගාවලියේ දෙවන අවසන් පූර්ව තරගය අද පැවැත්වෙනවා. ඒ, ජැමෙයිකා සහ බාබඩෝස් කණ්ඩායම් අතරයි.",
       "URL": "https://www.hirunews.lk/sports/65683/ඩිල්ශාන්ගේ-සවියෙන්-ගයානා-ජය-ගනී",
       "Category": "Sports",
       "Parent URL": "https://www.hirunews.lk/sports/all-news.php?pageID=518"
}