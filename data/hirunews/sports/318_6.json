{
       "Source": "hirunews",
       "Timestamp": "Friday, 07 July 2017 - 9:40",
       "Headline": "දෙවරක් ශතකයේ සතුට සැමරූ දික්වැල්ල කියපු දේ",
       "News Content": "සිම්බාබ්වේ කණ්ඩායමට එරෙහි තුන්වන එක්දින ක්‍රිකට් තරගයේදී සිය මංගල එක්දින ශතකය ලබාගත් නිරෝෂන් දික්වැල්ල ලකුණු 99 ක් ලබා සිටියදී තමන් ශතකය ලැබු බව සිතා සතුට සැමරුවා.\nකෙසේවෙතත් අනෙක් පන්දුවාරයේදී නැවත වරක් ඔහුට ප්‍රේක්ෂකාගාරයට ආචාර කිරීමට සිදුවුයේ පන්දු 107 කින් සිය ශතකය සම්පුර්ණ කිරීමත් සමගයි.\nදෙවරක් ශතකයේ සතුට සැමරීමට සිදුවීම පිළිබඳ නිරෝෂන් දික්වැල්ල තරගයෙන් අනතුරුව අදහස් පළ කළේ මෙලෙසින්.\n\\\"මම ලකුණු 90 ඉඳලා මගේ ලකුණු ගණන් කළා. මම ධනුෂ්කගෙන් ඇහුවා මගේ ලකුණු 99 ද 98 ද කියලා. ඔහු කිව්වා 99 යි කියලා. මම විශ්වාසයිද කියලා අහුවාම ඔහු කිව්වේ විශ්වාසයි කියලා. නමුත් මම ඊළඟ ලකුණ ලබාගත්තමත් පොඩි සැකයකින් හිටියේ. කොහොම වුණත් මට ශතකය ලබාගන්න හැකියාව ලැබුණා.\\\"",
       "URL": "https://www.hirunews.lk/sports/165290/දෙවරක්-ශතකයේ-සතුට-සැමරූ-දික්වැල්ල-කියපු-දේ",
       "Category": "Sports",
       "Parent URL": "https://www.hirunews.lk/sports/all-news.php?pageID=318"
}