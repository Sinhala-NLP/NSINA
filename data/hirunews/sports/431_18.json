{
       "Source": "hirunews",
       "Timestamp": "Monday, 18 January 2016 - 15:42",
       "Headline": "පරණවිතානගෙන් එක් තරඟයකදී ශතක දෙකක්",
       "News Content": "අන්තර් සමාජ ක්‍රිකට් තරඟාවලියේදී එක් තරඟයකදී ටැමිල් යූනියන් කණ්ඩායමේ තරංග පරණවිතාන ඉනිම් දෙකේදීම ශතක වාර්තා කිරීමට සමත්වුණා.\nඒ, හලාවත මේරියන්ස් කණ්ඩායම සමඟ පැවති තරඟයේදියි.\nඑම තරඟයේදී පළමුවෙන් පන්දුවට පහරදුන් ටැමිල් යූනියන් කණ්ඩායම සියලූදෙනා දැවී ලකුණු 419 ක් රැස් කළ අතර, එහිදී තරංග පරණවිතාන ලකුණු 117 ක් රැස් කළා.\nඊට පිළිතුරු ලෙස හලාවත මේරියන්ස් කණ්ඩායම සිය පළමු ඉනිම සඳහා සියලූදෙනා දැවී ලකුණු 148 ක් ලබාගත්තා.\nකෙසේ වුවත් තරඟය නිමාවන විට දෙවන ඉනිම සඳහා කඩුලූ 6 ක් දැවී ලකුණු 399ක් රැස් කිරීමට ටැමිල් යූනියන් කණ්ඩායම සමත් වුණා.\nඑහිදී නොදැවී ලකුණු 150ක් රැස් කළ තරංග පරණවිතාන තරඟයේ වීරයා බවට පත්වුණා.",
       "URL": "https://www.hirunews.lk/sports/124251/පරණවිතානගෙන්-එක්-තරඟයකදී-ශතක-දෙකක්",
       "Category": "Sports",
       "Parent URL": "https://www.hirunews.lk/sports/all-news.php?pageID=431"
}