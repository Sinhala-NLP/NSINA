{
       "Source": "hirunews",
       "Timestamp": "Friday, 02 February 2018 - 15:02",
       "Headline": "සීකුගේ ප්‍රසන්න නෝර්ත්හැම්ප්ශයර් කණ්ඩායමට",
       "News Content": "එංගලන්ත නෝර්ත්හැම්ප්ශයර් ප්‍රාන්ත කණ්ඩායමට ශ්‍රී ලංකා පන්දු යවන ක්‍රීඩක සීකුගේ ප්‍රසන්න කැඳවා තිබෙනවා.\n2016 වසරේදි අවසන් වරට සීකුගේ ප්‍රසන්න එංගලන්ත ප්‍රාන්ත 20 යි 20 තරගාවලියක් වෙනුවෙන් නෝර්ත්හැම්ප්ශයර් කණ්ඩායමට එක්වුනා.\nඑහිදී තරග 10 කට ක්‍රීඩා කළ ඔහු ලබාගත් කඩුලු සංඛ්‍යාව 12 ක්.\nඑමෙන්ම 20 යි 20 ජාත්‍යන්තර තරගවලදී සීකුගේ ප්‍රසන්න ලකුණු 1114 ක් ලබාගෙන ඇති අතර බිඳහෙලා ඇති කඩුලු සංඛ්‍යාව 78 ක්.\nනෝර්ත්හැම්ප්ශයර් කණ්ඩායමේ පුහුණුකරු ඩේවිඩ් රිප්ලේ විශ්වාසය පළ කරන්නේ සීකුගේ ප්‍රසන්න තම කණ්ඩායමට හොඳ තෝරා ගැනීමක් බවයි.\n2016 වසරේදී ශ්‍රී ලංකා පන්දු යවන්නා තම කණ්ඩායම වෙනුවෙන් දැක්වු දක්ෂතාව ද ඔහු යළි සිහිපත් කරනවා.\n32 හැවිරිදි සීකුගේ ප්‍රසන්න නෝර්ත්හැම්ප්ශයර් කණ්ඩායම සමග ලබන ජුලි මස 4 වනදා ආරම්භ වන තරගාවලියට එක්වනු ඇති.\nශ්‍රී ලංකා කණ්ඩායම වෙනුවෙන් සීකුගේ ප්‍රසන්න තරග කර ඇත්තේ එක් ටෙස්ට් තරගයකට පමණයි.\nඒ 2012 වසරේ දී පල්ලෙකැලේ ක්‍රීඩාංගණයේ පැවති ඔස්ට්‍රේලියාවට එරෙහි තරගයක්.\nකෙසේවෙතත් පසුගිය කාලසීමාව තුල ඔහු ශ්‍රී ලංකා එක්දින සහ 20 යි 20 කණ්ඩායම්වලට ක්‍රීඩා කළා.\n2017 වසරේදී සීකුගේ ප්‍රසන්නට නෝර්ත්හැම්ප්ශයර් කණ්ඩායමට එක්වීමට නොහැකිවුයේ පාදයේ ආබාධයක් හේතුවෙන්.",
       "URL": "https://www.hirunews.lk/sports/182704/සීකුගේ-ප්‍රසන්න-නෝර්ත්හැම්ප්ශයර්-කණ්ඩායමට",
       "Category": "Sports",
       "Parent URL": "https://www.hirunews.lk/sports/all-news.php?pageID=258"
}