{
       "Source": "hirunews",
       "Timestamp": "Tuesday, 29 January 2019 - 10:34",
       "Headline": "පළමු ටෙස්ට් තරඟයේ ලැබූ දැවැන්ත පරාජයෙන් පසු වෙරළට බැස්ස කණ්ඩායම විනෝද වූ හැටි (ඡායාරූප)",
       "News Content": "එංගලන්ත ක්‍රිකට් කණ්ඩායම මේ දිනවල බටහිර ඉන්දීය කොදෙව් දුපත් හි තරඟ සංචාරයක නිරත වනවා.\nටෙස්ට් තරඟ 03ක් එක්දින තරඟ 05ක් සහ පන්දුවාර විස්ස තරඟ 03ක් මෙම තරඟ සංචාරයට ඇතුළත්.\nබටහිර කොදෙව් කණ්ඩායම සමඟ පසුගියදා නිමා වූ පළමු ටෙස්ට් තරඟයෙන් දැවැන්ත පරාජයක් ලබන්නට එංගලන්ත කණ්ඩායමට සිදුවුණා.\nඑම තරඟය කොදෙව්වන් ඉදිරියේ එංගලන්තය පරාජය වුනේ ලකුණු 381කින්.\nකෙසේ වෙතත් ලබන 31 වනදා ඇන්ටිගුවා හිදී ආරම්භ වන දෙවන ටෙස්ට් තරඟයට සුදානම් වන එංගලන්ත පිල සිය පුහුණු වීම් අතර තුර විනෝද වීමටද අමතක කර තිබුනේ නැහැ.\nදුපත් රාජ්‍යක් ලෙස සැලකෙන බටහිර ඉන්දීය කොදෙව් දේශයේ සුන්දර වෙරළ තීරයේ විනෝද වෙමින් කාලය ගත කරන්නට එංගලන්ත ක්‍රීඩකයන් පසුගිය දිනක කටයුතු කර තිබූ බවයි විදෙස් මාධ්‍ය වාර්තාකර තිබුනේ.",
       "URL": "https://www.hirunews.lk/sports/209258/පළමු-ටෙස්ට්-තරඟයේ-ලැබූ-දැවැන්ත-පරාජයෙන්-පසු-වෙරළට-බැස්ස-කණ්ඩායම-විනෝද-වූ-හැටි-ඡායාරූප",
       "Category": "Sports",
       "Parent URL": "https://www.hirunews.lk/sports/all-news.php?pageID=181"
}