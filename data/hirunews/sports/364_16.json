{
       "Source": "hirunews",
       "Timestamp": "Thursday, 29 December 2016 - 15:33",
       "Headline": "Big Bash තරඟාවලිය කැළඹූ රසෙල්ගේ අලුත්ම පිත්ත",
       "News Content": "ඕස්ට්‍රේලියානු  Big Bash League තරඟාවලියේදී බටහිර ඉන්දීය කොදෙව් ක්‍රීඩක Andre Russell භාවිත කළ  ක්‍රිකට් පිත්තක් පිළිබදව පසුගියදා බොහෝ දෙනෙකුගේ අවධානය යොමු වුණා.\nපසුගිය සතියේ සිඩ්නි සික්සර්ස්  සහ සිඩ්නි තන්ඩර් කණ්ඩායම් අතර පැවති තරගයේදී  Andre Russell මුල්ම වරට මෙම නව කළු පැහැති පිත්ත භාවිත කරනු ලැබුවා.\nකෙසේ වෙතත් පිත්තේ තවරා  ඇති කළු වර්ණය පන්දුව මත තැවරීම හේතුවෙන් එම පිත්ත පාවිච්චි කිරීම සදහා තරඟ සංවිධායකයන් Andre හට අවසර ලබා දී නොමැති බව සදහන්.\nBig Bash League තරගාවලිය  සඳහා සහභාගීවන ක්‍රීඩකයන් හට කළු පැහැති හෝ සිය කණ්ඩායමේ නිල වර්ණයට සමාන පැහැයෙන් යුත් ක්‍රිකට් පිති භාවිත කිරිමට අවසර ලබා දී තිබෙනවා.\nඒ අනුව Andre Russellගේ පිත්තේ ලැමිනේටින් ආවරණයක් යොදා වෙනස්කම් කිහිපයක් සිදු කිරීමෙන් පසුව  නැවතත් එය භාවිත කිරීමට ඔහුට අවසර හිමිවූ බවයි විදෙස් මාධ්‍ය වාර්තා කරන්නේ.",
       "URL": "https://www.hirunews.lk/sports/150850/big-bash-තරඟාවලිය-කැළඹූ-රසෙල්ගේ-අලුත්ම-පිත්ත",
       "Category": "Sports",
       "Parent URL": "https://www.hirunews.lk/sports/all-news.php?pageID=364"
}