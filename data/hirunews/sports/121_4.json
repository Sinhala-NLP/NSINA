{
       "Source": "hirunews",
       "Timestamp": "Tuesday, 31 December 2019 - 18:31",
       "Headline": "හලාවත මේරියන්ස්ට ලකුණු 91 ක ජයක්",
       "News Content": "ලකුණු 91 කින් එන්.සී.සී. ක්‍රීඩා සමාජය පරදවමින් ශ්‍රී ලංකා ක්‍රිකට් ආයතනය සංවිධානය කරන සීමිත  ඕවර ආරාධිත ක්‍රිකට් තරගාවලියේ ශූරතාව දිනා ගැනීමට හලාවත මේරියන්ස් කණ්ඩායම අද සමත් වුණා.\nඑස්.එස්.සී ක්‍රීඩාංගනයේ අද පැවති අවසන් තරගයේ මුලින්ම පන්දුවට පහරදුන් හලාවත මේරියන්ස් කණඩායම නියමිත පන්දුවාර 50 අවසානයේ කඩුලූ 8 ක් දැවී, ලකුණු 295ක් රැස් කළා.\nමෙහිදී තරගාවලියේ වැඩි වශයෙන් කතාබහට ලක්වූ ඉන්දීය ක්‍රීඩකයෙකු වන සුමිත් ගාදි ග්වන්කෝර් ලකුණු 79 ක් රැස් කළ අතර, රුමේෂ් බුද්ධික නොදැවී ලකුණු 60 ක් ලබා ගත්තා.\nපිළිතුරු ඉනිම ක්‍රීඩා කළ එන්.සී.සී කණ්ඩායමට පන්දුවාර 43 යි පන්දු 3 ක් අවසානයේ සියලූදෙනා දැවී ලබා ගත හැකිවූයේ ලකුණු 204 ක් පමණයි.",
       "URL": "https://www.hirunews.lk/sports/231331/හලාවත-මේරියන්ස්ට-ලකුණු-91-ක-ජයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=121"
}