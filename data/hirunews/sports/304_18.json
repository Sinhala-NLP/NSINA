{
       "Source": "hirunews",
       "Timestamp": "Friday, 25 August 2017 - 15:57",
       "Headline": "ඊයේ තරඟය කණපිට පෙරලමින් ශ්‍රී ලංකා කණ්ඩායමට අවාසනාව ගෙනදුන් දෝනිගේ වාසනාව",
       "News Content": "ශ්‍රී ලංකාව සමඟ පල්ලෙකැලේ ජාත්‍යන්තර ක්‍රිකට් ක්‍රීඩාංගනයේදී පැවති දෙවන එක්දින ක්‍රිකට් තරගයෙන් කඩුලු 03 කින් ජයග්‍රහණය කිරීමට ඉන්දියානු කණ්ඩායම ඊයේ සමත් වුණා.\nඊයේ තරඟයේදී  මහේන්ද්‍ර සිං දෝනි ඉන්දියානු කණ්ඩායමේ නැංගුරම බවට පත් වුණේ පන්දු 68කදී නොදැවී ලකුණු 45ක් ලබා ගනිමින්.\nමේ අතර තරඟය අතර තුර දෝනි දවාගැනීමට තිබූ අවස්ථාවක් ශ්‍රී ලංකා කණ්ඩායමට අවාසනාවන්ත ලෙස ගිලිහියාමක් පිළිබඳව බොහෝ දෙනෙකුගේ අවධානය යොමුවූ සිදුවීමක් බවට පත් වුණා.\nමහේන්ද්‍ර සිං දෝනි ලකුණු 29ක් ලබා සිටියදී මෙලෙස දවාගැනීමට තිබු අවස්ථාව ශ්‍රීලංකා කණ්ඩායමට ගිලිහි ගියා.\nවිශ්ව ප්‍රනාන්දු විසින් යොමුකළ  ඉන්දීය ඉනිමේ 34 වන පන්දුවාරයේ දෙවන පන්දුව දෝනිගේ පිත්තේ වදින අතර පසුව දෝනිගේ  පදයේ වදින පන්දුව කඩුල්ලේ වදිනවා.\nකෙසේ වෙතත් පන්දුව කඩුල්ලේ වැදීමත් සමඟ එහි බ්ලෙන්ස් ඉවත් නොවීම හේතුවෙන් තවදුරටත් කඩුල්ලේ රැදී සිටීමට දෝනිට වාසනාව හිමිවෙනවා.\nදෙස් විදෙස් ක්‍රිකට් ක්‍රීඩා විස්තර විචාරකයින් පවසන්නේ එම අවස්ථාවේ දෝනි දැවීගියා නම් බොහෝ විට මෙම තරඟයේ ජයග්‍රහණය ශ්‍රී ලංකා කණ්ඩායම හිමිකර ගැනීමට අවස්ථාව පැවති බවටයි.\nඔවුන් වැඩිදුරටත් පවසන්නේ ශ්‍රී ලංකා කණ්ඩායමට තිබූ වාසිය ඉන්දියානු කණ්ඩායම දෙසට පෙරලුනු තීරණාත්මක අවස්ථාව මෙය බවයි.\nඑම අවස්ථාව පහතින්...\nrnrnrn\\r\\n\nrnrnrn\\r\\n\n\\r\\nrnrnrn",
       "URL": "https://www.hirunews.lk/sports/169348/ඊයේ-තරඟය-කණපිට-පෙරලමින්-ශ්‍රී-ලංකා-කණ්ඩායමට-අවාසනාව-ගෙනදුන්-දෝනිගේ-වාසනාව",
       "Category": "Sports",
       "Parent URL": "https://www.hirunews.lk/sports/all-news.php?pageID=304"
}