{
       "Source": "hirunews",
       "Timestamp": "Wednesday, 04 August 2021 - 20:29",
       "Headline": "මීටර 800 පිරිමි ධාවන ඉසව්වේ රන් සහ රිදී පදක්කම් කෙන්යාවට",
       "News Content": "ටෝකියෝ ඔලිම්පික් තරඟාවලියේ මීටර් 800 පිරිමි ධාවන ඉසව්වේ  රන් සහ රිදී පදක්කම් දිනා ගැනීමට කෙන්යාව අද සමත් වුණා.\nඉමෑනුවෙල් කොරියන් විනාඩියයි තත්පර 45යි දශම 06කින් තරඟය නිම කරමින් මෙහි රන් පදක්කම දිනා ගත් අතර රිදී පදක්කම හිමි කරගත්තේ තරඟය විනාඩියයි තත්පර 45.23කින් නිම කළ ෆර්ගර්සන් රොට්ච් විසින්.\nලෝකඩ පදක්කම පෝලන්ත ජාතික පැට්රික් ඩොබෙක් විසින් දිනා ගත්තා.\nමේ අතර පදක්කම් සටහනේ තවදුරටත් ඉදිරියෙන් පසුවන්නේ චීනයයි. රන් 32ක් රිදී 22ක් සහ ලෝකඩ 16ක් සමගින් සමස්ත පදක්කම් 70ක් ඔවුන් දිනාගෙන තිබෙනවා.\nඇමරිකාව රන් 25ක් රිදී 30 සහ ලෝකඩ 22ක් සමඟ සමස්ත පදක්කම් 77ක් ලබා ගනිමින් මෙහි දෙවන ස්ථානයේ පසුවනවා.\nතුන්වන ස්ථානයේ සිටින්නේ සත්කාරක ජපානයයි.",
       "URL": "https://www.hirunews.lk/sports/278880/මීටර-800-පිරිමි-ධාවන-ඉසව්වේ-රන්-සහ-රිදී-පදක්කම්-කෙන්යාවට",
       "Category": "Sports",
       "Parent URL": "https://www.hirunews.lk/sports/all-news.php?pageID=46"
}