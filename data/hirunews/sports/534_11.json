{
       "Source": "hirunews",
       "Timestamp": "Saturday, 25 May 2013 - 13:33",
       "Headline": "අයර්ලන්තය, පාකිස්ථානයේ යන්න කැමතියි.",
       "News Content": "අයර්ලන්ත ජාතික ක්‍රිකට් කණ්ඩායම පාකිස්ථානයේ තරග සංචාරයක නිරත වීමට කැමැත්ත පළ කර තිබෙනවා. අයර්ලන්ත ක්‍රිකට් පාලක මණ්ඩලයේ ප්‍රධාන විධායක ඩියුට්රොම් පවසන්නේ නියමිත ආරක්ෂාව ලබාදීමට පාකිස්ථාන බලධාරින් කටයුතු කරන්නේ නම්, ඒ පිළිබඳව යම් දැඩි සේ කැමැත්ත පළ කරන බවයි ඔහු කියා සිටියේ. ඒ සම්බන්ධයෙන් අයර්ලන්ත ජාතික ක්‍රිකට් කණ්ඩායමේ ක්‍රීඩකයින්ගේ අවධානයට ද යොමුකර තිබෙනවා. 2009දී ශ්‍රී ලංකා ක්‍රිකට් කණ්ඩායම පාකිස්ථානයේ සිදුකරන සංචාරය අතරතුරදී ලාහෝරයේදී සිදුවූ ත්‍රස්ත ප්‍රහාරයෙන් අනතුරුව ජාත්‍යන්තර ක්‍රිකට් කණ්ඩායම් පාකිස්ථාන සංචාරය කිරීමෙන් වැළකී සිටියා. අයර්ලන්තයට ජාත්‍යන්තර ක්‍රිකට් කවුන්සිලයේ ටෙස්ට් සාමාජිකත්වය හිමිව නොතිබුණ ද ඔවුන් ලෝක කුසලාන තරග කිහිපයකට සහභාගි වූ ප්‍රබල කණ්ඩායමක්.",
       "URL": "https://www.hirunews.lk/sports/59659/අයර්ලන්තය-පාකිස්ථානයේ-යන්න-කැමතියි",
       "Category": "Sports",
       "Parent URL": "https://www.hirunews.lk/sports/all-news.php?pageID=534"
}