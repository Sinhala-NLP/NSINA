{
       "Source": "hirunews",
       "Timestamp": "Wednesday, 03 November 2021 - 13:13",
       "Headline": "ඉන්දීය ක්‍රිකට් ගැන කපිල් දේව්ගෙන් ප්‍රකාශයක්",
       "News Content": "මේ වනවිට පැවැත්වෙන පන්දුවාර විස්ස ලෝක කුසලාන තරගාවලියේදී ඉන්දීය කණ්ඩායම තරග කරන ආකාරය එරට හිටපු ටෙස්ට් නායක කපිල් දේව් විවේචනය කර තිබෙනවා.\nඔහු පවසන්නේ ජනප්‍රිය නාමයන් පසුපස නොගොස් නව ක්‍රීඩකයින් සඳහා අවස්ථාව ලබාදීමට ඉන්දීය ක්‍රිකට් පාලක මණ්ඩලයේ අවධානය යොමු විය යුතු බවයි.\nලෝක කුසලාන තරගාවලියට අදාළව ඉන්දියාව අද ඇෆ්ගනිස්ථානයට එරෙහිව තරග වැදීමට නියමිතයි.\nතරගාවලියේ තවදුරටත් රැදී සිටීමට මෙතෙක් සහභාගි වූ තරග දෙකම පරාජයට පත් වූ ඉන්දීය කණ්ඩායම මෙම තරගය ජය ගත යුතු වනවා.",
       "URL": "https://www.hirunews.lk/sports/286877/ඉන්දීය-ක්‍රිකට්-ගැන-කපිල්-දේව්ගෙන්-ප්‍රකාශයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=37"
}