{
       "Source": "hirunews",
       "Timestamp": "Tuesday, 31 March 2020 - 13:23",
       "Headline": "බාසිලෝනා සිය වැටුපෙන් 70%ක් කොරෝනා මර්දනයට යොදවයි",
       "News Content": "කොරෝනා වෛරසයෙන් දරුණු ලෙස පීඩාවට පත්ව ඇති ස්පාඤ්ඤයේ සුප්‍රකට බාසිලෝනා පාපන්දු සමාජයේ ක්‍රීඩකයන් සිය වැටුපෙන් සියයට 70ක් කොරෝනා වෛරස් මර්දන කටයුතු සඳහා ලබාදීමට තීරණය කර තිබෙනවා.\nබාසිලෝනා නායක ලයනල් මෙසී සඳහන් කළේ මෙය සුවිශේෂී අවස්ථාවක් ලෙස සලකා කටයුතු කිරීමට සූදානම් බවයි.\nක්‍රීඩා සමාජයේ ක්‍රීඩකයන් නොවන අනෙකුත් කාර්ය මණ්ඩලවලට සම්පූර්ණ වැටුප ලබාදීම සඳහා මූල්‍ය දායකත්වයක් දැක්වීමට ද බාසිලෝනා ක්‍රීඩකයන් සූදානම්.\nස්පාඤ්ඤයේ තවත් සුප්‍රකට පාපන්දු සමාජයක් වන යුවෙන්ටස් ක්‍රීඩා සමාජයේ ක්‍රීඩකයන් සහ කළමනාකාරීත්වය ද කොවිඩ් නයින්ටීන් ගෝලීය වසංගතයට එරෙහි සටන සඳහා මාස 4ක සිය වැටුප් කැප කිරීමට එකඟ වුණා.\nස්පාඤ්ඤයෙන් ඊයේ දිනයේදී කොරෝනා වෛරස් මරණ සංඛ්‍යාව මේ වන විට 7716 දක්වා ඉහළ ගොස් ඇති අතර එරට මුළු ආසාදිත සංඛ්‍යාව චීනය අභිබවමින් 88,000කට ආසන්න වී තිබෙනවා.",
       "URL": "https://www.hirunews.lk/sports/237631/බාසිලෝනා-සිය-වැටුපෙන්-70ක්-කොරෝනා-මර්දනයට-යොදවයි",
       "Category": "Sports",
       "Parent URL": "https://www.hirunews.lk/sports/all-news.php?pageID=104"
}