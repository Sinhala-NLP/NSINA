{
       "Source": "hirunews",
       "Timestamp": "Sunday, 26 July 2015 - 14:28",
       "Headline": "කාසියේ වාසිය ශ්‍රීලංකාවට",
       "News Content": "කාසියේ වාසිය දිනූ ශ්‍රීලංකාව පළමුව පන්දුවට පහර දීමට තීරණය කළා. සංචාරක පාකිස්ථාන පිල සහ ශ්‍රී ලංකාව අතර පස්වන සහ අවසාන එක්දින තරඟය හම්බන්තොට සූරියවැව ජාත්‍යන්තර ක්‍රීඩාංගණයේදී අද (26) පැවැත්වෙනවා.\nමෙතෙක් පැවති තරඟවලදී ජයග්‍රහණ 3-1ක්  ලෙස ඉදිරියෙන් සිටින්නේ පාකිස්ථානයයි.\nමේ අතර පාකිස්ථානය සමග පැවැත්වෙන එක්දින තරගාවලියේදී පරිවර්තනයකට ලක්වෙමින් සිටින ශ්‍රී  ලංකා ක්‍රිකට් සංචිතයේ දුර්වලතා හෙළිදරව් වූ බව  තේරීම් කමිටු ප්‍රධානී කපිල විජේගුණවර්ධන පවසනවා.\nමහේල ජයවර්ධන සහ කුමාර් සංගක්කාර  ක්‍රිකට් පිටියෙන් සමුගැනීමෙන් පසු කණ්ඩායමට අභියෝගයක් එල්ලවූවද, වර්තමාන කණ්ඩායමේ පිතිකරුවන් දඟපන්දු යවන්නන් ඉදිරියේ දැක්වූ දුර්වලතා - පරාජයට මූලික හේතුව වූ බවයි ඔහු සඳහන් කළේ.\nසමස්තයක් වශයෙන් ගත් කළ මෙම තරගාවලි පරාජයට හේතුව ශ්‍රී  ලංකා කණ්ඩායමේ තුන් ඉරියව්වෙන්ම පසුබෑම බවයි ශ්‍රී ලංකා  පුහුණුකරු මාවන් අතපත්තු පවසන්නේ.",
       "URL": "https://www.hirunews.lk/sports/113847/කාසියේ-වාසිය-ශ්‍රීලංකාවට",
       "Category": "Sports",
       "Parent URL": "https://www.hirunews.lk/sports/all-news.php?pageID=458"
}