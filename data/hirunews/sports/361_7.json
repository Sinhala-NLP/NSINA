{
       "Source": "hirunews",
       "Timestamp": "Saturday, 14 January 2017 - 19:12",
       "Headline": "ශ්‍රී ලංකාව අසීරු අඩියක",
       "News Content": "ශ්‍රී ලංකාව කණ්ඩායමේ පිතිකරුවන් යළිත් වරක් අසාර්ථකවීමත් සමඟ ජොහැනස්බර්ග් ක්‍රීඩාංගණයේ දැන් පැවැත්වෙන තුන්වන ටෙස්ට් තරඟයේද වැඩි වාසි හිමිකරගැනීමට දකුණු අප්‍රිකානු කණ්ඩායම මේ වනවිට සමත්වී තිබෙනවා.\nඒ, ශ්‍රී ලංකා කණ්ඩායම සිය පළමු ඉනිම සඳහා ලකුණු 131 ක් වැනි ඉතා අඩු ලකුණු සංඛ්‍යාවකට අද දැවී යාමත් සමඟයි.\nතරඟයේ 03 වන දිනය වන අද (14) දිනයේ තේ පානය සඳහා තරඟය නතර කරන අවස්ථාවේදී සිය දෙවන ඉනිම ක්‍රීඩා කරන ශ්‍රී ලංකා කණ්ඩායම ලකුණු 124 කට කඩුලූ 06 ක් දැවී ඉතා අසීරු තත්ත්වයක පසුවුණා.\nඒ අනුව ඉනිමක පරාජයෙන් බේරීම සඳහා ශ්‍රී ලංකාව තවත් ලකුණු 171 ක් රැස් කරගත යුතුයි.\nදකුණු අප්‍රිකාව පළමු ඉනිම සඳහා ලකුණු 426 ක් රැස් කරගැනීමට සමත්වුණා.",
       "URL": "https://www.hirunews.lk/sports/152067/ශ්‍රී-ලංකාව-අසීරු-අඩියක",
       "Category": "Sports",
       "Parent URL": "https://www.hirunews.lk/sports/all-news.php?pageID=361"
}