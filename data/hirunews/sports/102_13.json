{
       "Source": "hirunews",
       "Timestamp": "Saturday, 18 April 2020 - 13:35",
       "Headline": "ඔලිම්පික් ලබන වසරේ පැවැත්වීම වුවත් යථාර්ථවාදී නොවන බව ප්‍රකට වෛද්‍ය විශේෂඥවරියක් පහදයි",
       "News Content": "කොවිඩ් - නයින්ටීන් හෙවත් කොරෝනා වෛරසය මර්දනය කිරීමේ එන්නතක් නිෂ්පාදනය කරන තුරු ටෝකියෝ ඔලිම්පික් සහ පැරාලිම්පික් උළෙල ලබන වසරේ වුවද පැවැත්වීම යථාර්ථවාදී නොවන බව ප්‍රකට වෛද්‍ය විශේෂඥවරියක් පෙන්වා දෙනවා.\nඑඩින්බරෝ විශ්වවිද්‍යාලයේ ගෝලීය මහජන සෞඛ්‍යය පිළිබද මහාචාර්ය දේවි ලලිතා ශ්‍රීධර් ප්‍රකාශ කළේ ඒ සඳහා සාර්ථක සාර්ථක මෙන්ම ජනතාවට දැරිය හැකි ප්‍රතිකාරයක් සොයා ගත යුතු බවයි.\nමේ වසරේ පැවැත්වීමට නියමිතව තිබූ ටෝකියෝ ඔලිම්පික් උළෙල ලබන වසරේ ජුලි 23 වන දා සිට අගෝස්තු 8 වන දා දක්වා පැවැත්වීමටයි දැන් සැලසුම් කර ඇත්තේ.\nඒ සම්බන්ධයෙන් අන්තර්ජාතික ඔලිම්පික් කමිටු රැස්වීමක් ද පසුගිය සතියේ පැවැත්වුණා.\nඑහිදී සාකච්ඡාවට ලක්වූයේ ඔලිම්පික් උළෙලේ පුද්ගල ඒකරාශිවීම් සහ ක්‍රීඩකයන් වෛරසයට පරීක්ෂා කිරීම ලෝක සෞඛ්‍ය සංවිධානයේ මාර්ගෝපදේශවලට අනුව සිදුකරන ආකාරය පිළිබදවයි.\nඑහෙත් ඒ සියල්ල කොරෝනා වෛසරයට එරෙහි එන්නතක් සොයා ගැනීම මත පදනම් වන බව මහාචාර්ය ශ්‍රීධර්ගේ අදහසයි.",
       "URL": "https://www.hirunews.lk/sports/238875/ඔලිම්පික්-ලබන-වසරේ-පැවැත්වීම-වුවත්-යථාර්ථවාදී-නොවන-බව-ප්‍රකට-වෛද්‍ය-විශේෂඥවරියක්-පහදයි",
       "Category": "Sports",
       "Parent URL": "https://www.hirunews.lk/sports/all-news.php?pageID=102"
}