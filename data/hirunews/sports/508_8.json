{
       "Source": "hirunews",
       "Timestamp": "Sunday, 20 October 2013 - 7:42",
       "Headline": "ඕස්ට්‍රේලියාව තුන්වන තරඟය ජයගනී.",
       "News Content": "ඕස්ට්‍රේලියාව සහ ඉන්දියාව අතර ඊයේ පැවති තුන්වන එක්දින තරඟය කඩුලූ 4 කින් ජයගැනීමට  ඕස්ට්‍රේලියානු කණ්ඩායම සමත්වුණා. තරඟයේ මුලින්ම පන්දුවට පහරදුන් ඉන්දීය කණ්ඩායම නියමිත පන්දු වාර 50 අවසානයේ කඩුලූ 9 ක් දැවී ලකුණු 303 ක් රැස් කළා. ඉන්දීය පිතිකරුවන් රැසක් අඩු ලකුණු සංඛ්‍යාවකට දැවී යද්දී නායක මහේන්ද්‍ර සිං දෝණි නොදැවී ලකුණු 139 ක් රැස් කිරීම විශේෂත්වයක්. පන්දු යැවීමේදී මිචෙල් ජොන්සන් කඩුලූ 4ක් බිඳ හෙළුවා.  ඕස්ට්‍රේලියානු කණ්ඩායම ලකුණු 304 ක් ලබා තරඟය ජයග්‍රහණය කළේ පන්දුවාර 49 යි පන්දු 3 කදී කඩුලූ 6 ක් දැවී ගොස් තිබියදීයි.",
       "URL": "https://www.hirunews.lk/sports/69639/ඕස්ට්‍රේලියාව-තුන්වන-තරඟය-ජයගනී",
       "Category": "Sports",
       "Parent URL": "https://www.hirunews.lk/sports/all-news.php?pageID=508"
}