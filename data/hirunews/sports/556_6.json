{
       "Source": "hirunews",
       "Timestamp": "Saturday, 26 January 2013 - 12:57",
       "Headline": "බන්දුල වර්ණපුර ක්‍රිකට් මුල් පුටුවකට.",
       "News Content": "ශ්‍රී ලංකාව සහභාගි වූ සමාරම්භක ටෙස්ට් තරගයේදී ජාතික ක්‍රිකට් පිල මෙහෙයවූ බන්දුල වර්ණපුර ශ්‍රී ලංකා ක්‍රිකට් ආයතනයේ ප්‍රධාන විධායක ධුරය සඳහා ඉදිරිපත්ව සිටින බව වාර්තා වනවා. වත්මන් ප්‍රධාන විධායක අජිත් ජයසේකරගේ නිල කාලය මාර්තු 21 වැනිදායි අවසන් වීමට නියමිතයි. ඒ අනුව, බන්දුල වර්ණපුර සමඟ තවත් කිහිපදෙනෙකු එම තනතුර සඳහා පසුගිය සතියේ සම්මුඛ පරීක්ෂණවලට සහභාගි වී ඇති බවයි වාර්තා වන්නේ. බන්දුල වර්ණපුර ශ්‍රී ලංකා ක්‍රිකට් ආයතනයේ මෙහෙයුම් කළමනාකරු ලෙස වසර 8 ක් කටයුතු කළ අතර දැනට ආසියානු ක්‍රිකට් සම්මේලනයේ සංවර්ධන කළමනාකරු ලෙස කටයුතු කරනවා. ඔහු එම තනතුරට තෝරා ගනු ලැබුවහොත් මැයි පළමුවැනිදා සිට නව තනතුරේ කටයුතු කිරීමට සූදානම් බවයි ක්‍රික්ඉන්ෆෝ වෙබ් අඩවිය සඳහන් කළේ.\nමේ අතර ශ්‍රී ලංකාව සහ  ඕස්ට්‍රේලියාව අතර පළමු විස්සයි විස්ස ජාත්‍යන්තර ක්‍රිකට් තරගය සිඞ්නි ක්‍රිකට් ක්‍රීඩාංගනයේදී අද (26) සන්ධ්‍යාවේ පැවැත්වීමට නියමිතයි.",
       "URL": "https://www.hirunews.lk/sports/52153/බන්දුල-වර්ණපුර-ක්‍රිකට්-මුල්-පුටුවකට",
       "Category": "Sports",
       "Parent URL": "https://www.hirunews.lk/sports/all-news.php?pageID=556"
}