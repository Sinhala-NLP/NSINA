{
       "Source": "hirunews",
       "Timestamp": "Monday, 14 August 2017 - 8:25",
       "Headline": "කණ්ඩායමේ දක්ෂතා ගැන කණගාටුවන බව පිතිකරණ පුහුණුකරු හෂාන් කියයි",
       "News Content": "ශ්‍රී ලංකා පිලේ දක්ෂතා පිළිබඳව තමන් කණගාටු වන බව කණ්ඩායමේ පිතිකරණ පුහුණුකරු හෂාන් තිලකරත්න පවසනවා.\nසංචාරක ඉන්දීය පිළ සමඟ පල්ලෙකැළේ පැවැත්වෙන තුන්වන සහ අවසන් ටෙස්ට් තරඟය පිළිබද ඊයේ (13) පැවති මාධ්‍ය හමුවකට එක්වෙමිනුයි ඔහු මේ බව කියා සිටියේ.\nඑමෙන්ම, සංචාරක ඉන්දීය පිළ සමඟ පැවැත්වෙන තුන්වන සහ අවසන් ටෙස්ට් තරඟයේ තුන්වන දිනය අදයි.\nඉනිමක පරාජයෙන් බේරීම සදහා දැවැන්ත සටනක නිරතව සිටින ශ්‍රී ලංකා කණ්ඩායම ඊයේ දිනය අවසන් වනවිට සිය දෙවන ඉනිම සදහා එක් කඩුල්ලක් දැවී ලකුණු 19 ක් රැස් කරගෙන සිටියා.\nශ්‍රී ලංකා කණ්ඩායම පළමු ඉනිමේ දී සියල්ලන් දැවී ගියේ ලකුණු 135 කටයි.\nඉන්දීය කණ්ඩායම සිය පළමු ඉනිම සඳහා ලබා ගත් ලකුණු 487ට වඩා ලකුණු 333ක් පිටුපසිනුයි ශ්‍රී ලංකාව මේ වන විට පසුවන්නේ.",
       "URL": "https://www.hirunews.lk/sports/168365/කණ්ඩායමේ-දක්ෂතා-ගැන-කණගාටුවන-බව-පිතිකරණ-පුහුණුකරු-හෂාන්-කියයි",
       "Category": "Sports",
       "Parent URL": "https://www.hirunews.lk/sports/all-news.php?pageID=308"
}