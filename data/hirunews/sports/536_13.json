{
       "Source": "hirunews",
       "Timestamp": "Monday, 13 May 2013 - 8:22",
       "Headline": "කොල්කටා නයිට් රයිඩර්ස් සහ රාජස්ථාන් රෝයල්ස් ජයගනී.",
       "News Content": "අයි පී එල්  තරඟාවලියට අදාළව ඊයේ දිනයේදී තරඟ දෙකක් නිමාවට පත්වුණා. රෝයල් චැලෙන්ජර්ස් කණ්ඩායම සහ කොල්කටා නයිට් රයිඩර්ස් කණ්ඩායම අතර පැවති තරඟයෙන් කොල්කටා නයිට් රයිඩර්ස් කණ්ඩායම ජයග්‍රහණය කළා. ප්‍රථමයෙන් පන්දුවට පහරදුන් රෝයල් චැලෙන්ජර්ස් කණ්ඩායම නියමිත පන්දු වාර 20 අවසානයේ කඩුලූ 9 ක් දැවී ලකුණු 115 ක් රැස් කළා. පිළිතුරු ඉනිම ක්‍රීඩා කිරීමට පිටියට පිවිසි කොල්කටා නයිට් රයිඩර්ස් කණ්ඩායම පන්දු වාර 19 යි පන්දු දෙකකදී කඩුලූ 5 ක් පමණක් දැවී සිය ඉලක්කය පසුකළා. ඉන් අනතුරුව පැවති චෙන්නායි සුපර් කිංග්ස් කණ්ඩායම සහ රාජස්ථාන් රෝයල්ස් කණ්ඩායම අතර පැවති තරඟයෙන් රාජස්ථාන් රෝයල්ස් කණ්ඩායම ජයග්‍රහණය කළා. ප්‍රථමයෙන් පන්දුවට පහරදුන් චෙන්නායි සුපර් කිංග්ස් කණ්ඩායම නියමිත පන්දු වාර 20 අවසානයේ කඩුලූ 4 ක් දැවී ලකුණු 141 ක් රැස් කරගත්තා. අනතුරුව පිටියට පිවිසි රාජස්ථාන් රෝයල්ස් කණ්ඩායම පන්දු වාර 17 යි පන්දු එකකදී කඩුලූ 5 ක් පමණක් දැවී ලකුණු 144 ක් ලබා ගනිමින් තරඟය ජයග්‍රහණය කළා.",
       "URL": "https://www.hirunews.lk/sports/58861/කොල්කටා-නයිට්-රයිඩර්ස්-සහ-රාජස්ථාන්-රෝයල්ස්-ජයගනී",
       "Category": "Sports",
       "Parent URL": "https://www.hirunews.lk/sports/all-news.php?pageID=536"
}