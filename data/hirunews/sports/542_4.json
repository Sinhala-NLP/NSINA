{
       "Source": "hirunews",
       "Timestamp": "Wednesday, 10 April 2013 - 13:01",
       "Headline": "අපිටත් IPL දෙන්න. එංගලන්තයෙන් ඉල්ලීමක්.",
       "News Content": "තම ක්‍රීඩකයන්ට ද අයි.පී.එල් තරග සඳහා ඉදිරිපත්වීමට අවස්ථාව ලබා දෙන ලෙස එංගලන්ත ක්‍රිකට් පාලක මණ්ඩලය, ඉන්දීය ක්‍රිකට් පාලක මණ්ඩලයෙන් ඉල්ලීමක් කර තිබෙනවා. ක්‍රීඩකයින් අයි.පී.එල් තරග සඳහා ඇති කැමැත්ත හේතුවෙන් එංගලන්ත ක්‍රිකට් පාලක මණ්ඩලය මෙම තීරණයට එළඹ ඇති බවයි වාර්තා වන්නේ. මෙතෙක් පැවති අයි.පී.එල් තරග සඳහා එංගලන්ත ක්‍රීඩකයින් වැඩි පිරිසක් සහභාගි වූයේ නැහැ. අප්‍රේල් 30 වැනිදාට පෙර අයි.පී.එල් තරග කාලසටහන නිමාවට පත්වන්නේ නම්, එය වඩාත් අගය කරන බව එංගලන්ත ක්‍රිකට් පාලක මණ්ඩලය වැඩිදුරටත් පවසනවා. එසේ වුවහොත්, අයි.පී.එල් තරග සඳහා සහභාගි වන එංගලන්ත ක්‍රීඩකයින්ට අළුබඳුන තරගාවලියට සහභාගිවීම සඳහා බාධාවක් පැනනොනගින බවයි එංගලන්ත ක්‍රිකට් පාලක මණ්ඩලය පෙන්වා දෙන්නේ.",
       "URL": "https://www.hirunews.lk/sports/56898/අපිටත්-ipl-දෙන්න-එංගලන්තයෙන්-ඉල්ලීමක්",
       "Category": "Sports",
       "Parent URL": "https://www.hirunews.lk/sports/all-news.php?pageID=542"
}