{
       "Source": "hirunews",
       "Timestamp": "Tuesday, 09 April 2019 - 9:57",
       "Headline": "චමරි අතපත්තුට IPL පිටියට එක්වීමේ අවස්ථාව",
       "News Content": "ඉන්දීය ප්‍රිමිය ලීග් තරඟාවලියට සමගාමීව පැවැත්වෙන ප්‍රදර්ශනාත්මක කාන්තා ක්‍රිකට් තරඟාවලියක් සඳහා එක්වීමට ශ්‍රී ලංකා කාන්තා ක්‍රිකට් කණ්ඩායමේ චමරි අතපත්තුට අවස්ථාව හිමිව තිබෙනවා.\nකණ්ඩායම් තුනක් මෙම තරඟාවලිය සඳහා එක්වන අතර එම කණ්ඩායම් සඳහා බරහිර ඉන්දීය කොදෙව් ක්‍රීඩිකා ඩිඇන්ඩ්‍රා ඩෝටන්, ස්ටෙෆනි ටේලර් දකුණු අප්‍රිකානු කාන්තා ක්‍රිකට් කණ්ඩායමේ නායිකා ඩේන් වෑන් නීකක් සහ එම කණ්ඩායමේ වේග පන්දු යවන ක්‍රීඩිකා මරිසන් කප් ද එක්වන බවයි ක්‍රීඩා මාධ්‍ය වාර්තා කරන්නේ.\nමෙම ප්‍රදර්ශනාත්මක තරඟවලිය ඉන්දීය ප්‍රිමිය ලීග් තරඟාවලියේ අවසන් වටයේ තරඟ පැවැත්වෙන කාල සීමාව තුල පැවැත්වීමටයි සැලසුම් කර ඇත්තේ.",
       "URL": "https://www.hirunews.lk/sports/214117/චමරි-අතපත්තුට-ipl-පිටියට-එක්වීමේ-අවස්ථාව",
       "Category": "Sports",
       "Parent URL": "https://www.hirunews.lk/sports/all-news.php?pageID=168"
}