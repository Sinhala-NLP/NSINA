{
       "Source": "hirunews",
       "Timestamp": "Sunday, 01 August 2021 - 14:05",
       "Headline": "ජාතික සහ පළමු පෙළ ක්‍රීඩකයින්ගේ සහභාගිත්වයෙන් විස්සයි විස්ස තරගාවලියක්",
       "News Content": "දකුණු අප්‍රිකානු කණ්ඩායමේ ශ්‍රී ලංකා තරග සංචාරය සහ විස්සයි විස්ස ලෝක කුසලාන තරගාවලියට පෙර සූදානමක් ලෙස ජාතික සහ පළමුපෙල නියෝජනය කරනු ලබන ක්‍රීඩකයින්ගේ සහභාගිත්වයෙන් ආරාධිත විස්සයි විස්ස තරගාවලියක් පැවැත්වීමට ශ්‍රී ලංකා ක්‍රිකට් ආයතනය සැලසුම් කර තිබෙනවා.\nඅගෝස්තු 12 වනදා ආරම්භ වීමට නියමිත මෙම තරගාවලියේ සියලුම තරග මහනුවර - පල්ලෙකැලේ ජාත්‍යන්තර ක්‍රිකට් ක්‍රීඩාංගනයේදී පැවැත්වීමට නියමිතයි.\nකණ්ඩායම් 4 කගේ සහභාගිත්වයෙන් පැවැත්වෙන තරගාවලියේ මූලික වටය යටතේ සෑම කණ්ඩායමක්ම තරග 6 කට ක්‍රීඩා කරනු ඇති.\nඒ අනුව, පළමු ස්ථාන දෙකට පැමිණෙන කණ්ඩායම් දෙක අගෝස්තු 24 වනදා පැවැත්වෙන අවසන් මහා තරගයට සුදුසුකම් ලබන බවයි ශ්‍රී ලංකා ක්‍රිකට් ආයතනය නිවේදනය කළේ.",
       "URL": "https://www.hirunews.lk/sports/278572/ජාතික-සහ-පළමු-පෙළ-ක්‍රීඩකයින්ගේ-සහභාගිත්වයෙන්-විස්සයි-විස්ස-තරගාවලියක්",
       "Category": "Sports",
       "Parent URL": "https://www.hirunews.lk/sports/all-news.php?pageID=47"
}