{
       "Source": "hirunews",
       "Timestamp": "Monday, 23 March 2020 - 7:44",
       "Headline": "ඔලිම්පික් උළෙල කල් යයි?",
       "News Content": "කොරෝනා වෛරසය ලොවපුරා පැතිර යාමත් සමඟ ටෝකියෝ ඔලිම්පික් උළෙල කල් දැමීම ගැන තීරණය සති 04කින් ප්‍රකාශයට පත් කරන බව ජාත්‍යන්තර ඔලිම්පික් කමිටුව පවසනවා.\nලොවපුරා රටවල් රැසක් ඔලිම්පික් තරඟාවලිය කල්දමන ලෙස ඉල්ලීමක් කර තිබුණා.\nමෙම තත්ත්වය හමුවේයි ටෝකිය ඔලිම්පික් උළෙල කල් දැමීම සම්බන්ධයෙන් ජාත්‍යන්තර ඔලිම්පික් කමිටුවේ අවධානය යොමුව ඇත්තේ.\nකොරෝනා අවධානම නොතකා ඔලිම්පික් ගිනි සිළුව රැගෙන ඒම නැරඹීම සඳහා නැගෙනහිර ජපානයේ සෙන්ඩි ප්‍රදේශයට දස දහස් සංඛ්‍යාත පිරිසක් සති අන්තයේ එක්රැස්වී තිබුණා.\nටෝකියෝ ඔලිම්පික් උළෙල සඳහා ඔලිම්පික් පහන දැල්වීමට මෙම ගිනි සිළුව ග්‍රීසියේ ඇතැන්ස් නුවර සිට ජපානය වෙත රැගෙන ආවේ පසුගිය සිකුරාදා දිනයේයි.\nටෝකියෝ ඔලිම්පික් උළෙල ලබන ජූලි 24 වනදා සිට අගෝස්තු 9 වනදා දක්වා පැවැත්වීමටයි සැලසුම් කර ඇත්තේ.",
       "URL": "https://www.hirunews.lk/sports/237065/ඔලිම්පික්-උළෙල-කල්-යයි",
       "Category": "Sports",
       "Parent URL": "https://www.hirunews.lk/sports/all-news.php?pageID=105"
}