{
       "Source": "hirunews",
       "Timestamp": "Saturday, 23 December 2017 - 13:41",
       "Headline": "මැතිව්ස්ට තුන්වන 20-20 තරඟය අවාසනාවන්ත ලෙස අහිමිවෙයි",
       "News Content": "ඉන්දියාව සමඟ පැවැති දෙවන විස්සයි විස්ස තරඟයේදී පාදයේ මස් පිඬු ආබාධයකට ලක්වූ ඇන්ජලෝ මැතිව්ස් තුන්වන විස්සයි විස්ස තරඟයට ද සහභාගි නොවන බව වාර්තා වනවා.\nඔහු දෙවන විස්සයි විස්ස තරඟයේ පන්දු යවමින් සිටියදී මෙලෙස කායික ආබාධයකට ලක්වූයේ සිය තුන්වන පන්දු වාරය නිම කිරීමටත් පෙරයි.\nඉන් අනතුරුව ශ්‍රී ලංකා පිළ පන්දුවට පහර දෙන විට මැතිව්ස් පිටියට පිවිසුණේ ද නැහැ.\nශ්‍රී ලංකා ක්‍රිකට් කළමනාකරු අසංග ගුරුසිංහ ක්‍රිකට් වෙබ් අඩවි වෙත ප්‍රකාශ කර ඇති පරිදි මැතිව්ස්ට ඉදිරි සති දෙක තුළ ක්‍රීඩා කිරීමට හැකියාවක් නොලැබෙන බව සඳහන්.\nමැතිව්ස් ශ්‍රී ලංකා පිළේ ඉන්දීය සංචාරයේදී ටෙස්ට් ශතකයක් සහ එක්දින ශතකයක් ද වාර්තා කිරීමට සමත් වුණා.\nශ්‍රී ලංකාව සහ ඉන්දියාව අතර තුන්වන විස්සයි විස්ස ජාත්‍යන්තර තරඟය හෙට මුම්බායි හිදී පැවැත්වීමට නියමිතයි.",
       "URL": "https://www.hirunews.lk/sports/179118/මැතිව්ස්ට-තුන්වන-20-තරඟය-අවාසනාවන්ත-ලෙස-අහිමිවෙයි",
       "Category": "Sports",
       "Parent URL": "https://www.hirunews.lk/sports/all-news.php?pageID=270"
}