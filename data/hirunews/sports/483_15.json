{
       "Source": "hirunews",
       "Timestamp": "Saturday, 07 March 2015 - 20:11",
       "Headline": "ශාන්තුවරයින්ගේ සටන",
       "News Content": "බම්බලපිටිය ශාන්ත පීතර විද්‍යාලය සහ මරදාන ශාන්ත ජෝසප් විද්‍යාලය අතර 81 වන වරට පැවැති ශාන්තුවරයින්ගේ සටන අද ජය පරාජයෙන් තොරව අවසන් වුණා.\nමේ තරගය දින දෙකක් පුරා පැවැත්වුණේ කොළඹ පී. සරා ඕවල් ක්‍රිකට් ක්‍රිඩාංගනයේදී.\nකාසියේ වාසිය දිනා පළමුව පන්දුවට පහර දුන් ජෝසප් ක්‍රිඩකයින් සිය පළමු ඉනිමට සියල්ලන් දැවී ලකුණු 167 ක් රැස් කළා.\nකනීෂ වීරකෝන් කඩුලු 04 ක් සහ මනිල්ක ද සිල්වා කඩුලු 03 ක් බිද හෙලුවා.\nපිළිතුරු ලෙස ශාන්ත පීතර ක්‍රිඩකයින් සිය පළමු ඉනිමට සියල්ලන් දැවී රැස් කළ ලකුණු සංඛ්‍යාව 268 ක්.\nවිශිෂ්ඨ ඉනිමක් ක්‍රිඩා කළ සචින් දල්පදාදු ලකුණු 114 ක් ලබා ගත්තා.\nතනීෂ වීරකෝන් ලකුණු 57 යි.\nපන්දු යැවීමේදී අරවින්ද අකුරුගොඩ සහ රුචිර ඒකනායක කඩුලු 4 බැගින් බිද හෙලුවා.\nදෙවන ඉනිම ක්‍රිඩා කළ ශාන්ත ජෝසප් ක්‍රිඩකයින් කඩුලු 8 ක් දැවී ලකුණු 293 ක් ලබාගෙන ඉනිම අත්හිටුවීමට තීරණය කළා.\nසටන්කාමී ඉනිමක් ක්‍රිඩා කළ සදරුවන් රොද්‍රිගු ලකුණු 118 ක් ලබා ගත්තා.\nපන්දු යැවීමේදී තනීෂ වීරකෝන් කඩුලු 04 ක් බිද හෙලුවා.\nජයග්‍රහණය සදහා ශාන්ත පීතර විද්‍යාලයට ලකුණු 193 ක ඉලක්කයක් හිමි වුණා.\nතරගය ජය පරාජයෙන් තොරව නිමා වනවිට ඔවුන් කඩුලු 07 ක් දැවී ලකුණු 110 ක් ලබා සිටියා.\nකොළඹ ආනන්ද විද්‍යාලය සහ නාලන්ද විද්‍යාලය අතර 86 වන සුලෝහිත සංග්‍රාමය අද ආරම්භ වුණා.\nමේ තරගය දින දෙකක් පුරා පැවැත්වෙන්නේ කොළඹ එස්.එස්.සී. ක්‍රිකට් ක්‍රිඩාංගනයේදි.\nතරගයේ කාසියේ වාසිය දිනූ නාලන්ද විද්‍යාලය පළමුව පන්දුවට පහර දීමේ අවස්ථාව ආනන්දයට ලබාදුන්නා.\nආනන්ද ක්‍රිඩකයින් සිය පළමු ඉනිමට කඩුලු 09 ක් දැවී ලකුණු 245 ක් ලබාගෙන සිය ඉනිම අත්හිටුවීමට තීරණය කළා.\nනිසල් ෆ්‍රැන්සිස්කු ලකුණු 53 යි.\nනායකත්වයේ ඉනිමක් ක්‍රිඩා කළ ෂම්මු අෂාන් ලකුණු 114 ක් ලබා ගත්තා.\nපන්දු යැවීමේදී ඒ.එස්.ද සිල්වා කඩුලු 5 ක් බිද හෙලුවා.\nඅද දිනයට තරගය නතර කරන විට පිළිතුරු ඉනිම ක්‍රිඩා කරන නාලන්ද ක්‍රිඩකයින් සිය පළමු ඉනිමට කඩුලු 03 ක් දැවී ලකුණු 112 ක් ලබා සිටියා.\nරවීන් දසනායක ලකුණු 53  යි. පන්දු යැවීමේදී කවිෂ්ක අංජුල කඩුලු 2 ක් බිද හෙළුවා.\nඒ අනුව නාලන්ද ක්‍රීඩකයින් ආනන්ද පළමු ඉනිමට වඩා තවත් ලකුණු 133 ක් පසුපසින් සිටිනවා.",
       "URL": "https://www.hirunews.lk/sports/104978/ශාන්තුවරයින්ගේ-සටන",
       "Category": "Sports",
       "Parent URL": "https://www.hirunews.lk/sports/all-news.php?pageID=483"
}