{
       "Source": "hirunews",
       "Timestamp": "Sunday, 06 December 2020 - 13:07",
       "Headline": "රෝරි බර්න්ස් සහ ජොෆ්රා ආචර් ශ්‍රී ලංකා සංචාරයට එක් නොවෙයි",
       "News Content": "එංගලන්ත ක්‍රිකට් කණ්ඩායමේ ආරම්භක පිතිකරුවෙකු වන රෝරි බර්න්ස් එළඹෙන ශ්‍රී ලංකා සංචාරය සඳහා එක් නොවන බව විදෙස් මාධ්‍ය සඳහන් කළා.\nඒ, ඔහුගේ බිරිඳ පළමු දරු උපතට සූදානම් වීම හේතුවෙන්.\nජනවාරි මාසයේ මෙම තරගාවලිය පැවැත්වීමට සැළසුම් කර ඇති නමුත් ඒ සඳහා මෙතෙක් දින නියම කර නැහැ.\nකෙසේ වෙතත් තරගාවලිය සඳහා එංගලන්ත කණ්ඩායමේ ප්‍රහාරාත්මක පිතිකරුවෙකු වන ජොනී බෙයාර්ස්ටෝ තරගාවලියට එක්වීමට නියමිත අතර, විවේක ගැන්වීම හේතුවෙන් වේගපන්දු යවන ක්‍රීඩක ජොෆ්රා ආචර් තරගාවලියට ක්‍රීඩා නොකරන බව ක්‍රික් ඉන්ෆෝ වෙබ් අඩවිය වාර්තා කළා.",
       "URL": "https://www.hirunews.lk/sports/256413/රෝරි-බර්න්ස්-සහ-ජොෆ්රා-ආචර්-ශ්‍රී-ලංකා-සංචාරයට-එක්-නොවෙයි",
       "Category": "Sports",
       "Parent URL": "https://www.hirunews.lk/sports/all-news.php?pageID=75"
}