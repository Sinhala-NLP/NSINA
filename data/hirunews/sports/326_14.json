{
       "Source": "hirunews",
       "Timestamp": "Sunday, 11 June 2017 - 14:08",
       "Headline": "මුරලිදරන්ට අභියෝගයක් වූ  ඇෆ්ගනිස්ථාන ක්‍රීඩකයා",
       "News Content": "ඇෆ්ගනිස්ථානය සහ බටහිර ඉන්දීය කොදෙව්වන් අතර තරඟ තුනකින් සමන්විත එක්දින තරඟාවලියේ පළමු තරඟය පසුගියදා (09) පැවැත්වුණා.\nමෙම තරඟයෙන් කොදෙව්වන් පරදා  ලකුණු 63ක  ජයක් ලබන්නට ඇෆ්ගනිස්ථාන කණ්ඩායම සමත්වුනේ තරඟාවලියේ පළමු වාසිය තමන් සතු කරගනිමින්.\nතරඟයේ පළමුවෙන් පන්දුවට පහරදුන් ඇෆ්ගනිස්ථාන කණ්ඩායම සියලුදෙනා දැවී රැස් කළ ලකුණු සංඛ්‍යාව 212 ක්.\nලකුණු 212ක ඉලක්කයක් හඹා ගිය කොදෙව් කණ්ඩායමට සියලු ක්‍රීඩකයන් දැවී ලබා ගත හැකි වුයේ ලකුණු 149ක් පමණයි.\nකොදෙව් පිතිකරුවන් අසරණ කරන්නට ඇෆ්ගනිස්ථාන දඟ පන්දු යවන ක්‍රීඩක රෂිඩ් ඛාන් සමත් වුණා.\nසුපිරි පන්දු යැවීමක නිරත වූ රෂිඩ් ඛාන් පන්දුවාර 08යි පන්දු 04ක් තුලදී ලකුණු 18 කට කඩුලු 07ක් දවා ගත්තා.\nඑක්දින තරඟයකදී වැඩිම කඩුලු ලබාගත් ලැයිස්තුවේ පෙරමුණේ සිටින්නේ ශ්‍රී ලංකාවේ චමින්ද වාස්.\nඒ, ලකුණු 19 කට කඩුලු 08ක් දවා ගනිමින්.\nමුත්තයියා මුරලිදරන් මෙම සටහනේ පස්වෙනි ස්ථානය හිමිකරගෙන සිටින්නේ ලකුණු 30 කට කඩුලු 07ක් දවාගනිමින්.\nකෙසේ වෙතත් පසුගියදා පවති තරඟයේදී රෂිඩ් ඛාන්ගේ සුපිරි පන්දු යැවීමත් සමඟ මුරලිට වඩා ඉදිරියට ඒමට ඔහුට හැකිවුණා.\nරෂිඩ් ඛාන්ගේ සුපිරි පන්දු යැවීම පහතින්.",
       "URL": "https://www.hirunews.lk/sports/163315/මුරලිදරන්ට-අභියෝගයක්-වූ-ඇෆ්ගනිස්ථාන-ක්‍රීඩකයා",
       "Category": "Sports",
       "Parent URL": "https://www.hirunews.lk/sports/all-news.php?pageID=326"
}