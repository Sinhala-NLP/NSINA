{
       "Source": "hirunews",
       "Timestamp": "Sunday, 31 March 2013 - 8:03",
       "Headline": "ටී.එම්. ඩිල්ෂාන් වෙනුවට ඩිල්ෂාන් මුණවීර අද තරඟයට.",
       "News Content": "ශ්‍රී ලංකා පිලේ නවකයින් කිහිප දෙනෙකුටම බංග්ලාදේශය සමග අද (31) පැවැත්වෙන විස්සයි විස්ස තරගයේදී අවස්ථාව හිමිවිය හැකි බව ශ්‍රී ලංකා විස්සයි විස්ස කණ්ඩායමේ නායක දිනේෂ් චන්දිමාල් පවසනවා. පල්ලේකැලේ ජාත්‍යන්තර ක්‍රීඩාංගනයේ ඊයේ පැවති මාධ්‍ය හමුවකට එක්වෙමින් ඔහු සඳහන් කළේ බොහෝදුරට අද තරඟයේ ආරම්භක පිතිකරු ලෙස ඩිල්ෂාන් මුණවීර කටයුතු කරනු ඇති බවයි.\n[MP3]s56269[/MP3]\n\\r\\n\nමේ අතර මෙවර ඉන්දීය ප්‍රිමියර් ලීග් තරඟාවලියට සහභාගිවීම සඳහා කළ ආරාධනයක් ශ්‍රී ලංකා නව විස්සයි විස්ස නායක දිනේෂ් චන්දිමාල් විසින් ප්‍රතික්ෂේප කර තිබෙනවා. චන්දිමාල් මෙවර අයි.පී.එල්. තරඟාවලිය සඳහා මුළින් තෝරා ගැනුණු ක්‍රීඩකයන් 13 දෙනාට ඇතුළත් වූයේ නැහැ. එහෙත්  ඕස්ට්‍රේලියානු නායක මයිකල් ක්ලාක් තුවාල ලැබීම නිසා සිය කණ්ඩායමට එක්වන ලෙස පූනේ වොරියර්ස් පිල කළ ඉල්ලීම චන්දිමාල් ප්‍රතික්ෂේප කර ඇතැයි ඉන්දීය මාධ්‍ය වාර්තා කළා. එමෙන්ම එංගලන්ත ක්‍රීඩක කෙවින් පීටර්සන් තුවාල ලැබීම හේතුවෙන් දිල්ලි ඩෙයාඩෙවිල්ස් කණ්ඩායමට එක්වන ලෙස කළ ආරාධනයද චන්දිමාල් ප්‍රතික්ෂේප කර තිබෙනවා. මෙවර අයි.පී.එල්. තරඟාවලියට සහභාගිවන ක්‍රීඩකයන්ට චෙන්නායි තහනම් කලාපයක් වී තිබියදී චන්දිමාල් මෙම තීරණයට එළඹීම විශේෂ සිද්ධියක් ලෙසයි ඉන්දීය මාධ්‍ය හැඳින්වූයේ.",
       "URL": "https://www.hirunews.lk/sports/56269/ටී-එම්-ඩිල්ෂාන්-වෙනුවට-මුණවීර-අද-තරඟයට",
       "Category": "Sports",
       "Parent URL": "https://www.hirunews.lk/sports/all-news.php?pageID=543"
}