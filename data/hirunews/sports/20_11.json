{
       "Source": "hirunews",
       "Timestamp": "Wednesday, 18 May 2022 - 18:32",
       "Headline": "බංගලාදේශ - ශ්‍රී ලංකා ටෙස්ට් තරගය සිවු වැනි දිනය නිමා වන විට බංග්ලාදේශයට වැඩි ගෞරව",
       "News Content": "ශ්‍රී ලංකා - බංගලාදේශ පලමු ටෙස්ට් ක්‍රිකට් තරගයේ සිව් වන දිනය නිමා වන විට සිය දෙවන ඉනිම ක්‍රීඩා කරමින් සිටින ශ්‍රී ලංකා කණ්ඩායම ලකණු 39ට කඩුළු 2ක් ලබා සිටියා.\nඒ බංගලාදේශ කණ්ඩයම සිය පළමු ඉනිම සඳහා රැස් කළ ලකුනු 465ට පිලිතුරු වශයෙන්.\nබංගලාදේශ ඉනිමේ ශතක දෙකක් වාර්තා වූ අතර ඒවා ටමීම් ඉක්බාල් සහ මුශ්ෆිකර් රහීම් ගේ නම් ඉදිරියේ ලියැවුණා.\nටමීම් ඉක්බාල් ලකුණු 133ක් රැස් කල අතර මුශ්ෆිකර් රහීම් රැස් කල ලකුනු සංඛ්‍යාව 105ක්.\nමීට අමතරව නායක ලිටන් දාස් ලකුනු 88ක් රැස් කළා.\nපන්දු යැවීමේදී කසුන් රාජිත කඩුළු 4ක් දවා ගත් අතර අසිත ප්‍රනාන්දු දවා ගත් කඩුළු සංඛ්‍යාව 3ක්.\nදෙවන ඉනිමේ පන්දුවට පහර දීමට පැමිණි ශ්‍රී ලංකා කණ්ඩායමේ පළමු කඩුල්ල ලෙස ආරම්භක පිතිකරු ඕෂධ ප්‍රනාන්දු ලකුණු 19ක් ලබා සිටිය දී දුවද්දී දැවී යාමකට ලක් වුණා.\nඉන් අනතුරුව සැදෑරක්ෂක පිතිකරු ලෙස පන්දුවට පහර දීමට පිටියට පිවිසියේ ලසිත් ඇඹුල්දෙණිය යි.\nඔහු ද පන්දු 22ක් හමුවේ ලකුණු 2ක් ලබා ගෙන සිටිය දී තයිජුල් ස්ලාම්ගේ පන්දුවක් කෙලින් ම කඩුල්ලේ වැදීමෙන් දැවී යාමත් සමග සිව්වන දිනයට තරගය නවතා දැමුණා.\nඑවිට ශ්‍රී ලංකා ලකුණු පුවරුව දැක්වුනේ ලකුනු 39ට කඩුළු 2ක් වශයෙන්.\nතරගය නතර කරන විට ශ්‍රී ලංකා කණ්ඩායම බංගලාදේශ කණ්ඩායමට වඩා තවත් ලකුනු 29ක් පසුපසින් සිටින අතර පන්දුවට පහර දෙමින් සිටින ආරම්භක පිතිකරු දිමුත් කරුණාරත්න නොදැවී ලකුණු 18ක් ලබා ගනිමින් ලඩුල්ලේ රැඳී සිටිනවා.\nමේ තරගයේ පලමුව පන්දුවට පහර දුන් ශ්‍රි ලංකා කණ්ඩායම පළමු ඉනිමට ලකුණු 397 ක් රැස් කළා.\nහෙට තරගයේ අවසාන දිනයයි.",
       "URL": "https://www.hirunews.lk/304674/බංගලාදේශ-ශ්‍රී-ලංකා-ටෙස්ට්-තරගය-සිවු-වැනි-දිනය-නිමා-වන-විට-බංග්ලාදේශයට-වැඩි-ගෞරව",
       "Category": "Sports",
       "Parent URL": "https://www.hirunews.lk/sports/all-news.php?pageID=20"
}