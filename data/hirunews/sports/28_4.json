{
       "Source": "hirunews",
       "Timestamp": "Wednesday, 09 February 2022 - 13:57",
       "Headline": "ඇන්ඩර්සන් සහ බ්‍රෝඩ් කොදෙව් තරගාවලි සංචිතයෙන් ඉවතට",
       "News Content": "බටහිර ඉන්දීය කොදෙව් කණ්ඩායම සමග ලබන මස 8 වන දා ආරම්භ වන ටෙස්ට් තරගාවලියට ජේම්ස් ඇන්ඩර්සන් සහ ස්ටුවර්ඩ් බ්‍රෝඩ් ඇතුළත් නොකිරීමට එංගලන්ත ක්‍රිකට් ආයතනය තීරණය කර තිබෙනවා.\nඔස්ට්‍රෙලියාව සමග පැවති අළුබඳුන ටෙස්ට් තරගාවලිය 4ට බින්දුවක් ලෙස එංගලන්තය පරාජයට පත්වීම හේතුවෙන් මෙම තීරණය ගෙන ඇති බවයි වාර්තා වන්නේ.\nඑම තරගාවලියේදී වේග පන්දු ක්‍රීඩකයින් වන ජේම්ස් ඇන්ඩර්සන් සහ ස්ටුවර්ඩ් බ්‍රෝඩ්ට දස්කම් දැක්වීමට හැකිවූයේ නැහැ.\nඑමෙන්ම අළුබඳුන තරගාවලියට ක්‍රීඩා කළ එංගලන්ත ක්‍රිකට් කණ්ඩායමේ ක්‍රීඩකයන් 8 දෙනෙකු බටහිර ඉන්දීය කොදෙව් තරගාවලියේ සංචිතය සඳහා නම් කර නැහැ.",
       "URL": "https://www.hirunews.lk/sports/296568/ඇන්ඩර්සන්-සහ-බ්‍රෝඩ්-කොදෙව්-තරගාවලි-සංචිතයෙන්-ඉවතට",
       "Category": "Sports",
       "Parent URL": "https://www.hirunews.lk/sports/all-news.php?pageID=28"
}