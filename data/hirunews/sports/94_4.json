{
       "Source": "hirunews",
       "Timestamp": "Monday, 22 June 2020 - 8:04",
       "Headline": "ඉන්දු - චීන ගැටුම IPL වලටත් ?",
       "News Content": "ඉන්දියාවේ ප්‍රධානතම ක්‍රිකට් තරඟාවලියක් වන අයි.පී.එල්. සඳහා තවදුරටත් චීන සමාගම්වල අනුග්‍රාහකත්වය ලබාගැනීම සම්බන්ධයෙන් ඉන්දීය ක්‍රිකට් ආයතනයේ අවධානය යොමුව තිබෙනවා.\nඒ අනුව මේ සම්බන්ධයෙන් සාකච්ඡාවක් ලබන සතියේදී පැවැත්වීමට නියමිතයි.\nලඩාක් ප්‍රදේශයේ ගැල්වාන් නිම්නයේ චීන දේශසීමා භටයන් සමඟ ඇතිවූ ගැටුමකින් ඉන්දීය සෙබළුන් 20 දෙනෙකු මියයෑමත් සමඟ චීන නිෂ්පාදන වර්ජනය කළ යුතු බවට ඉන්දියාව තුළ විරෝධයක් ඇතිව තිබෙනවා.\nඑම විරෝධය අයි.පී.එල්. තරඟාවලිය දක්වා ව්‍යාප්තවී ඇති බවයි එරට වාර්තා සඳහන් කළේ.\nඅයි.පී.එල්. තරගාවලියේ වැඩි අනුග්‍රාහකත්වයක් චීන සමාගම් විසින් දරණවා.\nඑම තරඟාවලියේ ප්‍රධාන අනුග්‍රාහකත්වය ලබාදෙන වීවෝ ජංගම දුරකථන සමාගම ද චීන සමාගමක් බව සඳහන්.",
       "URL": "https://www.hirunews.lk/sports/243649/ඉන්දු-චීන-ගැටුම-ipl-වලටත්",
       "Category": "Sports",
       "Parent URL": "https://www.hirunews.lk/sports/all-news.php?pageID=94"
}