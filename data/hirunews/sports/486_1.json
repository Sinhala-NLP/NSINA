{
       "Source": "hirunews",
       "Timestamp": "Thursday, 26 February 2015 - 8:53",
       "Headline": "තරඟයට පෙර මහේලගේ පිත්ත පුංචි දෝණි පරීක්ෂාකරයි",
       "News Content": "ශ්‍රී ලංකා ක්‍රිකට් ලෝලීන්ගේ හදවත් තුල නොමැකෙනා මතක සටහන් රැසක් ඉතිරිකල මහේල ජයවර්ධන නම් ඒ අසහාය ක්‍රීඩකයා ඔහුගේ instagram ගිණුමේ පලකර තිබූ ඡායාරූපයක් මේ වන විට බොහෝ දෙනා අතර කතාබහට ලක්වෙමින් පවතිනවා.\nඑහි සටහන් වී ඇත්තේ ඔහු පණමෙන් ආදරය කරන දියණිය වූ සන්සා ඔහුගේ ක්‍රිකට් පිත්ත අතින් ගෙන සිටින අයුරුයි. එම ඡායාරූපයට බොහෝ පිරිසකගේ ප්‍රතිචාර ගලා එන්නට වුනේ ඇයගේ මෙම හුරතල් ක්‍රියාව නිසාවෙන්මයි.\nපසුගියදා පැවති තරඟයේදී මහේලගේ පිත්තේ පන්දුවක් වැදීමෙන් කැඩීගිය අතර දියණිය විසින් එම නිසා නව පිත්ත පරීක්ෂා කරන්නේද යන වග බොහෝ දෙනා ඡායාරූපයට ප්‍රතිචාර දක්වමින් විමසා තිබෙනවා. මහේල සිය ටෙස්ට් ක්‍රිකට් දිවියෙන් සමුගත්තේද දියණිය වෙනුවෙන් කාලය වැයකිරීමට අවශ්‍ය නිසාවෙනුයි.",
       "URL": "https://www.hirunews.lk/sports/104306/තරඟයට-පෙර-මහේලගේ-පිත්ත-පුංචි-දෝණි-පරීක්ෂාකරයි",
       "Category": "Sports",
       "Parent URL": "https://www.hirunews.lk/sports/all-news.php?pageID=486"
}