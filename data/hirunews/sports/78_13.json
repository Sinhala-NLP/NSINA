{
       "Source": "hirunews",
       "Timestamp": "Friday, 13 November 2020 - 8:17",
       "Headline": "කොදෙව් ටෙස්ට් උප නායකයා වෙනස්වේ",
       "News Content": "බටහිර ඉන්දීය කොදෙව් ටෙස්ට් ක්‍රිකට් කණ්ඩායමේ උප නායකයා ලෙස රොස්ටන් චේස් පත් කර තිබෙනවා.\nඒ, එළඹෙන නවසීලන්ත තරගාවලිය වෙනුවෙන්.\nමීට පෙර ජේසන් හෝල්ඩර්ගේ නායකත්වයෙන් යුත් එරට ටෙස්ට් කණ්ඩායමේ උප නායකයා ලෙස කටයුතු කළේ ක්‍රෙයිග් බ්‍රැත්වෙයිට්.\nකිරන් පොලාඩ් නායකත්වය දරන කොදෙව් 20යි 20 කණ්ඩායමේ උප නායකයා ලෙස නිකලස් පූරාන් කටයුතු කරනු ඇති.\nදෙරට අතර ටෙස්ට් තරග දෙකක් සහ විස්සයි විස්ස තරග තුනක් පැවැත්වෙනවා.\nපළමු විස්සයි විස්ස තරගය ලබන 27 වනදා ඔක්ලන්ඩ්හිදී පැවැත්වෙන අතර, මේ වන විට කොදෙව් ක්‍රීඩකයින් නවසීලන්තයට පැමිණ නිරෝධායන කාල සීමාවක් ගත කරමින් සිටින බවයි විදෙස් වාර්තා සඳහන් කළේ.\nඑම කාලය අවසන් වනතුරු ඔවුන්ට පුහුණුවීම් කටයුතු සිදු කිරීම පසුගියදා තහනම් කෙරුණා.\nඒ, ක්‍රීඩකයින් පිරිසක් කොවිඞ් 19 සෞඛ්‍ය මාර්ගෝපදේශ උල්ලංඝනය කිරීම හේතුවෙන්.\nමේ පිළිබදව මේ වන විට කොදෙව් ක්‍රිකට් ආයතනය ද පරීක්ෂණයක් ආරම්භ කර තිබෙනවා.",
       "URL": "https://www.hirunews.lk/sports/254603/කොදෙව්-ටෙස්ට්-උප-නායකයා-වෙනස්වේ",
       "Category": "Sports",
       "Parent URL": "https://www.hirunews.lk/sports/all-news.php?pageID=78"
}