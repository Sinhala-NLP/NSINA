{
       "Source": "hirunews",
       "Timestamp": "Saturday, 09 April 2016 - 15:40",
       "Headline": "යුවරාජ් සිංට අයි පී එල් අහිමි වෙයි ?",
       "News Content": "ඉන්දීය පිතිකරු යුවරාජ් සිංට ඉන්දීය ප්‍රිමියර් ලීග් තරගාවලියේ පළමු තරග කිහිපයකින් ඉවත්වී සිටීමට සිදුව තිබෙනවා.\nඒ ඔහුගේ වළලුකර ආබාධය තවදුරටත් පැවතීම හේතුවෙන්.\nඑය සුව වන තෙක් ඔහුට සති කිහිපයක් තරගවලින් ඉවත්වී සිටීමට සිදුවන බවයි වෛද්‍යවරුන් ප්‍රකාශකර ඇත්තේ.\nමේ හේතුවෙන් යුවරාජ් සිං අයි පී එල් තරගාවලියේ පළමු තරග කිහිපයෙන් ඉවත්වී සිටිනු ඇති.\nවෛද්‍යවරුන් සඳහන් කර ඇත්තේ යුවරාජ් සිංගේ ආබාධය සුවවන දිනයක් නිශ්චිතව ප්‍රකාශ කල නොහැකි බවයි.\nයුවරාජ් සිං මෙවර අයි පී එල් තරගාවලියේදී සන්රයිසස් හයිද්‍රාබාද් කණ්ඩායම නියෝජනය කරනවා.\nකණ්ඩායම් පුහුණුකරු ටොම් මුඩි සඳහන් කලේ පිතිකරුවකු වශයෙන් මෙන්ම පන්දු යවන්නකු වශයෙන් යුවරාජ් සිං තම කණ්ඩායමට ඉතා වැදගත් බවයි.\nඔහු කඩිනමින් සුව අතට පත්වනු ඇතැයි අපේක්ෂා කරන බව ද ටොම් මුඩි ප්‍රකාශකර තිබෙනවා.",
       "URL": "https://www.hirunews.lk/sports/130488/යුවරාජ්-සිංට-අයි-පී-එල්-අහිමි-වෙයි",
       "Category": "Sports",
       "Parent URL": "https://www.hirunews.lk/sports/all-news.php?pageID=416"
}