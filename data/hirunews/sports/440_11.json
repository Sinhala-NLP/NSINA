{
       "Source": "hirunews",
       "Timestamp": "Sunday, 15 November 2015 - 7:25",
       "Headline": "යොවුන් ක්‍රීඩා උළලේ අවසන් දිනය අද",
       "News Content": "දියගම මහින්ද රාජපක්ෂ ක්‍රීඩාංගනයේදී පැවැත්වෙන 27 වන ජාතික යෞවන ක්‍රීඩා උළෙලේදී අවසන් දිනය අදයි. අද (15) දිනයේදී ක්‍රීඩා උළෙලට අදාළව ජවන හා පිටිය තරඟ පැවැත්වීමට නියමිතව තිබෙනවා. ඊයේ දිනයේදී තරඟාවලියේ නව තරඟ වාර්තා 08 ක් පිහිටුවීමට ක්‍රීඩක ක්‍රීඩිකාවන් සමත්වුණා. තරඟාවලියේ සමාප්ති උළෙල අද පස්වරුවේදී පැවැත්වෙන අතර එහිදී ජයග්‍රහණ ලැබූ ක්‍රීඩික ක්‍රීඩිකාවන්ට මුදල් ත්‍යාග මෙන්ම යතුරුපැදි පිරිනැමීමට ද කටයුතු යොදා තිබෙනවා. මේ වනවිට තරඟාවලියේ ඉදිරියෙන් සිටින්නේ ගම්පහ දිස්ත්‍රික් කණ්ඩායමයි. කුරුණෑගල සහ පුත්තලම් දිස්ත්‍රික්ක පිළිවෙලින් දෙවන සහ තුන්වන ස්ථානවල පසුවනවා.",
       "URL": "https://www.hirunews.lk/sports/120241/යොවුන්-ක්‍රීඩා-උළලේ-අවසන්-දිනය-අද",
       "Category": "Sports",
       "Parent URL": "https://www.hirunews.lk/sports/all-news.php?pageID=440"
}