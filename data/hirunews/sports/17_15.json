{
       "Source": "hirunews",
       "Timestamp": "Monday, 11 July 2022 - 14:16",
       "Headline": "ෆෝමියුලා 01 මෝටර් රථ තරගාවලියේ 11 වැනි අදියරේ ජය චාල්ස් ලෙක්ලර්ක්ට",
       "News Content": "ෆෝමියුලා 01 මෝටර් රථ තරගාවලියේ 11 වැනි තරග අදියර ක්‍රියාත්මක වුණේ ඔස්ට්‍රියාවේදියි.\nවට 71කින් සමන්විත වූ මෙම අදියරේ ජය තහවුරු කිරීමට මොනාකෝ රාජ්‍යයේ චාල්ස් ලෙක්ලර්ක්ට හැකියාව ලැබුණා.\nඒ තරගය පැය 1යි විනාඩි 24යි තත්ත්පර 24කින් අවසන් කරමින්.\nදෙවැනි ස්ථානය නෙදර්ලන්තයේ මැක්ස් වර්ස්ටැපන්ට හිමි වෙද්දී තුන්වැනි ස්ථානය මහා බ්‍රිතානයේ ලුවිස් හැමිල්ටන් දිනා ගත්තා.\nකෙසේ වෙතත් ෆෝමියුලා 01 මෝටර් රථ තරගාවලියේ තව දුරටත් පෙරමුණේ රැඳී සිටීමට නෙදර්ලන්තයේ මැක්ස් වර්ස්ටැපන්ට හැකියාව ලැබී තිබෙනවා.\nඒ ප්‍රසාද ලකුණු 208කට හිමිකම් කියමින්.",
       "URL": "https://www.hirunews.lk/sports/309710/ෆෝමියුලා-01-මෝටර්-රථ-තරගාවලියේ-11-වැනි-අදියරේ-ජය-චාල්ස්-ලෙක්ලර්ක්ට",
       "Category": "Sports",
       "Parent URL": "https://www.hirunews.lk/sports/all-news.php?pageID=17"
}