{
       "Source": "hirunews",
       "Timestamp": "Saturday, 16 May 2020 - 13:31",
       "Headline": "ඉන්දීය ක්‍රිකට් පිළ ශ්‍රී ලංකාවේ සංචාරයකට සූදානම්",
       "News Content": "රජය විසින් අවසරය ලබාදෙන්නේ නම්, ඉන්දීය ක්‍රිකට් පිළ ශ්‍රී ලංකාවේ ක්‍රිකට් සංචාරයකට සූදානම් බව එරට ක්‍රිකට් පාලක මණ්ඩලය පවසනවා.\nශ්‍රී ලංකා ක්‍රිකට් ආයතනය ඉන්දීය ක්‍රිකට් පාලක මණ්ඩලයෙන් ඉල්ලා සිටියේ ජුලි මාසය අවසානයේ එක්දින තරඟ 3ක සහ විස්සයි විස්ස තරඟ 3ක සංචාරයක් සඳහා දිවයිනට පැමිණෙන ලෙසයි.\nනිරෝධායන නීතිවලට අනුකූලව එම තරඟ ප්‍රේක්ෂකයන්ගෙන් තොරව පැවැත්විය හැකි බවට ශ්‍රී ලංකා ක්‍රිකට් ආයතනය දැනුම් දී තිබෙනවා.\nඊට ප්‍රතිචාර දක්වමින් ඉන්දීය ක්‍රිකට් පාලක මණ්ඩලයේ භාණ්ඩාගාරික අරුන් ධුමාල් ප්‍රකාශ කළේ සිය ක්‍රීඩකයන්ගේ සෞඛ්‍යය ආරක්ෂාවට ගැටළුවක් නොවන්නේ නම්, ශ්‍රී ලංකාවේ සංචාරය කළ හැකි බවයි.\nඑහෙත් එම තීරණය රජයේ අනුමැතිය මෙන්ම සංචාර සීමාවන් ලිහිල් කිරීම මත රදා පවතින බවයි ඔහු අවධාරණය කළේ.",
       "URL": "https://www.hirunews.lk/sports/240852/ඉන්දීය-ක්‍රිකට්-පිළ-ශ්‍රී-ලංකාවේ-සංචාරයකට-සූදානම්",
       "Category": "Sports",
       "Parent URL": "https://www.hirunews.lk/sports/all-news.php?pageID=98"
}