{
       "Source": "hirunews",
       "Timestamp": "Sunday, 20 March 2016 - 7:27",
       "Headline": "ඉන්දියාව ජය ගනී",
       "News Content": "20 යි 20 ලෝක කුසලාන තරගාවලියේ ඊයේ පැවති තරගයකින් පකිස්ථානය පරදවා කඩුලු 6 ක ජයක් ලබා ගැනීමට ඉන්දියාව සමත්වුනා.\nවර්ෂාවෙන් බාධා එල්ලවීම හේතුවෙන් ඊයේ තරගය ආරම්භ කරනු ලැබුවේ ද ප්‍රමාදයකින් පසුවයි.\nඒ හේතුවෙන් එක් කණ්ඩායමකට පන්දුවාර 18 බැගින් සීමා කිරීමට ද තරග තීරකයන් පියවර ගෙන තිබුනා.\nකාසියේ වාසිය දිනු ඉන්දියාවේ ආරාධනය මත පළමුවෙන් පන්දුවට පහරදුන් පකිස්ථාන කණ්ඩායම නියමිත පන්දුවාර 18 අවසානයේ කඩුලු 5 ක් දැවී ලකුණු 118 ක් රැස් කලා.\nඅහමඩ් ශේෂාද් ලකුණු 25 යි.\nශොයිබ් මලික් ලකුණු 26 ක් ලබාගත්තා.\nපිළිතුරු ඉනිම වෙනුවෙන් පන්දුවට පහරදුන් ඉන්දියාව පන්දුවාර 15 යි පන්දු 5 ක් අවසානයේ කඩුලු 4 ක් පමණක් දැවී ජයග්‍රාහී ඉලක්කය පසු කලා.\nමේ අතර 20 යි 20 ලෝක කුසලානයේ තවත් තරග දෙකක් අද පැවැත්වෙනවා.\nඇෆ්ගනිස්ථානය සහ දකුණු අප්‍රිකාව අතර එක් තරගයක් පැවැත්වෙන්නේ මුම්බායිහිදීයි.\nබටහිර ඉන්දීය කොදෙව්වන් සහ ශ්‍රී ලංකා කණ්ඩායම බැංගලෝර්හිදී තරග වැදීමට නියමිතයි.\nඉන්දියා පකිස්ථාන් තරඟයේදී අර්ධ ශතකයක් ලබා ගත් කෝලි විසින් ඉන්දීය සුපිරි පිතිකරු තෙන්ඩුල්කාර්ට ආචාර දැක්වූ  පහතින්.",
       "URL": "https://www.hirunews.lk/sports/128908/ඉන්දියාව-ජය-ගනී",
       "Category": "Sports",
       "Parent URL": "https://www.hirunews.lk/sports/all-news.php?pageID=421"
}