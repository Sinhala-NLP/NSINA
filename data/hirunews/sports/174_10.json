{
       "Source": "hirunews",
       "Timestamp": "Wednesday, 06 March 2019 - 13:36",
       "Headline": "අද තරඟය ගැන ශ්‍රී ලංකා දකුණු දෙපිලේම දැඩි අවධානයට",
       "News Content": "සංචාරක ශ්‍රී ලංකා කණ්ඩායම සහ දකුණු අප්‍රිකාව අතර අද පැවැත්වෙන දෙවන එක්දින තරඟය ලෝක කුසලාන තරඟාවලිය පිළිබඳව බලාපොරොත්තුවෙන් සිටින දෙරටටම වැදගත් වනු ඇති බව ක්‍රීඩා විචාරකයින් පවසනවා.\nලෝක කුසලාන තරඟාවලියට ක්‍රීඩා කිරීමට සුදුසු ක්‍රීඩකයින් තෝරා ගැනීම සඳහා මෙම තරඟය ඉවහල් වීම ඊට හේතු වී තිබෙනවා.\nදිවා රාත්‍රී තරඟයක් ලෙස අද පැවැත්වෙන තරඟය ශ්‍රී ලංකා වේලාවෙන් පස්වරු 4.30 ට සෙන්චූරියන්හිදී ආරම්භ වීමට නියමිතයි.\nපළමු තරඟයට ක්‍රීඩා කළ ලක්ෂාන් සඳකැන් වෙනුවට කසුන් රාජිත අද කණ්ඩායමට එක්වනු ඇති.\nපළමු එක්දින තරඟය කඩුලු 8කින් ජය ගනු ලැබුවේ දකුණු අප්‍රිකාවයි.",
       "URL": "https://www.hirunews.lk/sports/211828/අද-තරඟය-ගැන-ශ්‍රී-ලංකා-දකුණු-දෙපිලේම-දැඩි-අවධානයට",
       "Category": "Sports",
       "Parent URL": "https://www.hirunews.lk/sports/all-news.php?pageID=174"
}