{
       "Source": "hirunews",
       "Timestamp": "Monday, 08 July 2013 - 8:14",
       "Headline": "වර්ෂාවෙන් බාධාවූ ශ්‍රී ලංකා - කොදෙව් තරඟය යළි අද.",
       "News Content": "බටහිර ඉන්දීය කොදෙව් තුන්කොන් තරඟාවලිය යටතේ ශ්‍රී ලංකාව සහ කොදෙව් කණ්ඩායම අතර තරඟය අද යළි පැවැත්වීමට නියමිතයි. ඊයේ ටි‍්‍රනිඩෑඞ් හි පැවැත්වුණු තරඟයේදී  කොදෙව් කණ්ඩායම කාසියේ වාසිය දිනාගත් අතර පන්දුවට පහරදීමට ශ්‍රී ලංකා කණ්ඩායමට ආරාධනා කළා. ඒ අනුව ශ්‍රී ලංකා කණ්ඩායම පන්දුවට පහරදෙමින් සිටින අතරතුර තරඟයට වර්ෂාවෙන් බාධා එල්ලවුණා. තරඟය නතර කරන අවස්ථාව වනවිට ශ්‍රී ලංකා කණ්ඩායම පන්දු වාර 19 කදී කඩුලූ 3 ක් දැවී ලකුණු 60 ක් ලබා සිටියා. ඊයේ තරඟය නතර කළ පන්දු වාරයේ සිට අද යළි තරඟය ආරම්භ කිරීමට නියමිතයි.",
       "URL": "https://www.hirunews.lk/sports/62564/වර්ෂාවෙන්-බාධාවූ-ශ්‍රී-ලංකා-කොදෙව්-තරඟය-යළි-අද",
       "Category": "Sports",
       "Parent URL": "https://www.hirunews.lk/sports/all-news.php?pageID=526"
}