{
       "Source": "hirunews",
       "Timestamp": "Monday, 15 July 2019 - 13:37",
       "Headline": "අවසන් පන්දුවාරයේදී විනිසුරුවන්ගේ වරදින් එංගලන්තයට වැඩියෙන් ලකුණක් ලැබී නවසීලන්තයට ලෝක කුසලානය අහිමි වුණේ මෙහෙමයි",
       "News Content": "ලෝක කුසලාන එක්දින ක්‍රිකට් තරඟාවලියේ අවසන් මහා තරඟයේ ජයග්‍රහණය එංගලන්තයට ලැබුණු ආකාරය ගැන මේ වනවිට මුළු ලෝකයම කතා බහාට ලක්වෙලා.\nමේ තරඟයේදී ජයග්‍රහණය සදහා එංගලන්තයට පන්දු 3කදී ලකුණු 9ක් ලබාගතයුතුව තිබු අවස්ථාවේ ස්ටොක්ස් ලකුණු දෙකක් කරා දිව යමින් සිටියේදී මාර්ටින් ගප්ටිල් කඩුල්ලට එල්ල කල පන්දුව පිත්තේ වැදී හතරේ සීමාව කරා ඇදී ගියා.\nමේ සිදුවීම ගැන බෙන් ස්ටොක්ස් ඉතා සංවේදී ලෙස සමාව අයැද සිටීම ගැන ජාත්‍යන්තර මාධ්‍ය වාර්තා කර තිබු අතර එහිදී එංගලන්තයට ලකුණු 6ක් ලබාදෙමින් විනිසුරුවන් වැරදි තීරණයක් ලබා දුන් බවයි ක්‍රිකට් විශාරදයින් පෙන්වා දෙන්නේ.\nඑහිදී නවසීලන්තයට ලැබිය යුතුව තිබුනේ ලකුණු 5ක් බවයි ක්‍රිකට් විශාරදයින්ගේ මතය වී ඇත්තේ.\nඑම අවස්ථාවේදී ප්‍රධාන විනිසුරු ලෙස ක්‍රියා කල කුමාර් ධර්මසේන එම ලකුණු හය ලබාදුන්නේ අනෙක් විනිසුරු වූ මරයෙස් එරාස්මස්ගෙන් උපදෙස් ලබාගැනීමෙන් අනතුරුවයි.\nනමුත් ක්‍රිකට් නීතිපොතේ 19.8 වගන්තියට අනුව පිතිකරුවකු ලකුණු ලබාගැනීමට දිවයමින් සිටියදී පිතිකරුවාගේ ඇගේ හෝ පිත්තේ ඔහුගේ අනුදැනුමකින් තොරව පන්දුව වදින අවස්වථාට පෙර ඔහු සම්පුර්ණ කර තිබු ලකුණු ගණන සහ පන්දුව වැදුණු පසු ඔහු ලබාගන්න ලකුණු ගණන ඔහුට ලැබෙනු ඇති.\nඊයේ තරඟයේදී බෙන් ස්ටෝක්ස්ගේ පිත්තේ පන්දුව වදින අවස්ථාව වන විට ඔහු එක ලකුණක් සම්පුර්ණ කර තිබු අතර දෙවෙනි ලකුණු සම්පුර්ණ කර තිබුනේ නැහැ.\nමේ අනුව පන්දුව හතරේ සීමාවට ගිය පසු ඔහුට හිමි විය යුත්තේ ලකුණු 5ක් පමණි.\nනමුත් කුමාර් ධර්මසේන විනිසුරු අනෙක් විනිසුරුගේ උපදෙස් ලබාගැනීමෙන් පසු ලකුණු 6ක් එංගලන්තයට ලබා දුන්නා.\nඑම ලකුණත් සමගයි තරඟයේ තීරණයට සුපිරි පන්දුවාරයට යාමට සිදුවුණේ.\nඑසේ නොවුණි නම් එක ලකුණ කින් නවසීලන්තයට ජයග්‍රහණය හිමිවීමට ඉඩ තිබුණා.",
       "URL": "https://www.hirunews.lk/sports/220351/අවසන්-පන්දුවාරයේදී-විනිසුරුවන්ගේ-වරදින්-එංගලන්තයට-වැඩියෙන්-ලකුණක්-ලැබී-නවසීලන්තයට-ලෝක-කුසලානය-අහිමි-වුණේ-මෙහෙමයි",
       "Category": "Sports",
       "Parent URL": "https://www.hirunews.lk/sports/all-news.php?pageID=150"
}