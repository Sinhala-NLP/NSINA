{
       "Source": "hirunews",
       "Timestamp": "Saturday, 13 May 2017 - 19:09",
       "Headline": "ඉන්දියාව තරග වදින දිනවල ප්‍රවේශපත්‍ර අලෙවි වී අවසන්",
       "News Content": "එංගලන්තයේ පැවැත්වෙන අයි.සී.සී. චැම්පියන්ස් කුසලාන තරඟාවලියේ ඉන්දියාව සහභාගි වන සියලූම තරග ඇතුළු තරග 8 ක් සදහා ප්‍රවේශ පත්‍ර සියල්ල අලෙවි වී තිබෙනවා.\nඒ අනුව, පසුගිය සතියේ පමණක් අලෙවි වී ඇති ප්‍රවේශපත්‍ර සංඛ්‍යාව 15,000 කට අධිකයි.\nජාත්‍යන්තර ක්‍රිකට් සම්මේලනය සදහන් කළේ මීට අමතරව, රටවල් 60 කින් ලැබුණු අයදුම්පත් පන්ලක්ෂයක් කුසපත් ඇදීමෙන්, ප්‍රවේශපත්‍ර සදහා සුදුසුකම් ලැබූවන් තෝරා ගත් බවයි.\nඑහිදී ඉන්දියාව සහ පාකිස්ථානය අතර, ජුනි 4 වනදා පැවැත්වෙන තරගය සදහා මෙන්ම, එංගලන්තය සහ  ඕස්ට්‍රේලියාව අතර ජුනි 10 වනදා පැවැත්වෙන තරගයේ ප්‍රවේශපත්‍ර සදහා ද ඉහළ ඉල්ලූමක් පැවති බව සදහන්.\nප්‍රවේශපත්‍ර මුළුමනින්ම අලෙවි වූ තරගවලට ශ්‍රී ලංකාව සහ ඉන්දියාව අතර ජුනි 8 වනදා ලන්ඩන් ඕවල් ක්‍රීඩාංගනයේ පැවැත්වෙන තරගය ද ඇතුළත් වීම විශේෂත්වයක්.",
       "URL": "https://www.hirunews.lk/sports/161265/ඉන්දියාව-තරග-වදින-දිනවල-ප්‍රවේශපත්‍ර-අලෙවි-වී-අවසන්",
       "Category": "Sports",
       "Parent URL": "https://www.hirunews.lk/sports/all-news.php?pageID=332"
}