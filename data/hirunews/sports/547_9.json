{
       "Source": "hirunews",
       "Timestamp": "Thursday, 14 March 2013 - 18:53",
       "Headline": "ඕස්ට්‍රේලියා - ඉන්දියා තුන්වන තරඟයට වැස්සෙන් බාධා.",
       "News Content": "සංචාරක  ඕස්ට්‍රේලියානු පිල සහ ඉන්දියාව අතර බෝඩර් - ගවස්කාර් කුසලානය සඳහා පැවැත්වෙන ටෙස්ට් තරඟාවලියේ තුන්වන ටෙස්ට් තරඟය මෝහාලි නුවරදී අද ආරම්භවීමට නියමිත වුවද වර්ෂාව නිසා පළමු දිනයේ එකදු පන්දුවක් හෝ යැවීමට හැකිවූයේ නැහැ. කාසියේ වාසිය උරගා බැලීමටද නොහැකිවූයේ අඛන්ඩව වර්ෂාව පැවතීම හේතුවෙන්. චෙන්නායි සහ හයිද්‍රාබාද් හි පැවති ටෙස්ට් තරඟවල ජය අත්වූයේ ඉන්දියාවටයි.\nමේ අතර සංචාරක එංගලන්ත පිල සහ නවසීලන්තය අතර දෙවන ටෙස්ට් තරඟය වෙලින්ටන් නුවරදී අද ආරම්භ වුණා. කාසියේ වාසිය දිනූ නවසීලන්ත පිල පළමුවෙන් පන්දුවට පහරදෙන ලෙස එංගලන්ත පිලට ආරධනා කළ අතර ඔවුන් දිනය නිමාවනවිට කඩුලූ දෙකක් දැවී ලකුණු 267 ක් ලබා සිටියා. නික් කොම්ප්ටන් ලකුණු 100 යි. ජොනතන් ට්‍රොට් නොදැවී ලකුණු 121 යි.",
       "URL": "https://www.hirunews.lk/sports/55204/ඕස්ට්‍රේලියා-ඉන්දියා-තුන්වන-තරඟයට-වැස්සෙන්-බාධා",
       "Category": "Sports",
       "Parent URL": "https://www.hirunews.lk/sports/all-news.php?pageID=547"
}