{
       "Source": "hirunews",
       "Timestamp": "Thursday, 21 October 2021 - 23:29",
       "Headline": "සුපිරි කන්ඩායම් 12 තරඟ වටයේ ශ්‍රී ලංකා කණ්ඩායමේ පළමු තරගය බංග්ලාදේශ කණ්ඩායමට එරෙහිව",
       "News Content": "පන්දුවාර 20 ලෝක කුසලාන ක්‍රිකට් තරගාවලියේ ශ්‍රී ලංකා කණ්ඩායම තරග වදින කාණ්ඩයේ දැන් පවතින තත්ත්වය අනුව සුපිරි කන්ඩායම් 12 තරඟ වටයේදී ශ්‍රී ලංකා කණ්ඩායමේ පළමු තරගය බංග්ලාදේශ කණ්ඩායමට එරෙහිව පැවැත්වීමට ඇති ඉඩකඩ වැඩි බව වාර්තා වනවා.\nඒ මේ වන විටත් ශ්‍රී ලංකා කණ්ඩායම තමන් සහභාගි වූ තරග දෙකෙන් ම ජයග්‍රහණය කර ඒ කාණ්ඩයේ පළමු ස්ථානයේ රැදී සිටිමින් ලෝක කුසලාන ක්‍රිකට් තරගාවලියේ සුපිරි කණ්ඩායම් 12 අතරට සුදුසුකම් ලබාගෙන තිබීම හේතුවෙන්.\nමේ අතර අද පැවති බී කාන්ඩයේ තරගයකදී ඕමාන කණ්ඩායමට එරෙහිව ස්කොට්ලන්තය ජයග්‍රහණය ලබා ගැනීමත් සමග බංග්ලාදේශය ද බී කාණ්ඩයෙන් සුපිරි කණ්ඩායම් 12ට සුදුසුකම් ලබා ගත්තා.\nමේ අතර බී කාණ්ඩයේ තමන් එක් වූ තරග තුනම ජයග්‍රහණය කරමින් ස්කොට්ලන්ත කණ්ඩායම බී කාණ්ඩයේ පෙරමුණ ගත් අතර බංග්ලාදේශ කණ්ඩායම සුපිරි කණ්ඩායම් දොළහ අතරට සුදුසුකම් ලබා ගත්තේ බී කාණ්ඩයේ තරග දෙකක් ජයග්‍රහණය කරමින්.\nකෙසේ වෙතත් ශ්‍රී ලංකා කණ්ඩායම සහ නෙදර්ලන්ත කණ්ඩායම අතර පැවැත්වෙන තරගයේදී ශ්‍රී ලංකා කණ්ඩායම පරදා නෙදර්ලන්ත කණ්ඩායම ජයග්‍රහණය කළ ද ශ්‍රී ලංකාව දැනටමත් ඒ කාණ්ඩයේ පළමු ස්ථානයට සුදුසුකම් ලබා තිබෙනවා.\nඒ අනුව පැවැත්වීමට නියමිත තරග වලදී නැමීබියාව හෝ අයර්ලන්තය යන කණ්ඩායම් දෙකම ඉහළ ලකුණු ලබාගැනීමේ වේගයන් සටහන් කරමින් ශ්‍රී ලංකා කණ්ඩායම අබිබවා යෑමේ ඉඩකඩ ඉතාමත් සීමිත වනවා.\nඒ අනුව අපේක්‍ෂා කළ පරිදි ඒ කාණ්ඩයේ පළමුවැනියා ලෙස ශ්‍රී ලංකා කන්ඩායම තරගාවලියේ පළමු වටය අවසන් කලහොත් ශ්‍රී ලංකාවේ තරග කාලසටහන පහට අයුරින් වනු ඇත. .\nශ්‍රී ලංකාව සහ බංග්ලාදේශය අතර ඔක්තෝබර් 24 වෙනිදා, ප.ව. 3.30 ට සාජා හිදී\nශ්‍රී ලංකාව සහ ඕස්ට්‍රේලියාව අතර ඔක්තෝබර් 28 වෙනිදා, ප.ව. 7.30 ට ඩුබායි හිදී\nශ්‍රී ලංකාව සහ දකුණු අප්‍රිකාව අතර ඔක්තෝම්බර් 30 වෙනිදා, ප.ව. 3.30 ට සාජා හිදී\nශ්‍රී ලංකාව සහ එංගලන්තය අතර නොවැම්බර් 1 වෙනිදා, ප.ව. 7.30 ට සාජා හිදී\nශ්‍රී ලංකාව සහ බටහිර ඉන්දීය කොදෙව් අතර නොවැම්බර් 4 වෙනිදා, ප.ව. 7.30 ට අබුඩාබි හිදී.",
       "URL": "https://www.hirunews.lk/sports/285675/සුපිරි-කන්ඩායම්-12-තරඟ-වටයේ-ශ්‍රී-ලංකා-කණ්ඩායමේ-පළමු-තරගය-බංග්ලාදේශ-කණ්ඩායමට-එරෙහිව",
       "Category": "Sports",
       "Parent URL": "https://www.hirunews.lk/sports/all-news.php?pageID=39"
}