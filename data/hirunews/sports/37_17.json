{
       "Source": "hirunews",
       "Timestamp": "Monday, 01 November 2021 - 9:10",
       "Headline": "වොරියර් කුසලානයේ ජය ගුවන් හමුදා පිලට",
       "News Content": "ශ්‍රී ලංකා පොලිසිය සහ ගුවන් හමුදාව ඒකාබද්ධව පළමු වරට සංවිධාන කළ වොරියර් කුසලාන සත් සාමාජික රගර් තරගාවලියෙන් ගුවන් හමුදා කණ්ඩායම ජයග්‍රහණය කර තිබෙනවා.\nඊයේ සහ පෙරේදා දිනවල බම්බලපිටිය පොලිස් ක්‍රීඩාංගණයේදී පැවති මෙම තරගාවලිය සඳහා කණ්ඩායම් 10ක් සහභාගි වූ බවයි පොලිස් මූලස්ථානය සඳහන් කළේ.\nපළමු වටයේදී යුද හමුදා කණ්ඩායම සහ හැව්ලොක් කණ්ඩායම පරාජයට පත් කරමින් පොලිස් කණ්ඩායම අර්ධ අවසන් පූර්ව වටයට සුදුසුකම් ලබාගත්තා.\nඅර්ධ අවසන් පූර්ව වටයේදී යළි ශ්‍රී ලංකා යුද හමුදා කණ්ඩායම සහ සී.ආර්. ඇන්ඩ් එෆ්.සී. කණ්ඩායම් පරාජයට පත් කරමින් පොලිස් කණ්ඩායම අවසන් මහ තරගයට සුදුසුකම් ලබා ගත්තා. අවසන් මහා තරඟයේ ඔවුන්ගේ ප්‍රතිවාදීන් වූයේ ගුවන් හමුදා කණ්ඩායමයි.",
       "URL": "https://www.hirunews.lk/sports/286652/වොරියර්-කුසලානයේ-ජය-ගුවන්-හමුදා-පිලට",
       "Category": "Sports",
       "Parent URL": "https://www.hirunews.lk/sports/all-news.php?pageID=37"
}