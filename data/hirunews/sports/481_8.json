{
       "Source": "hirunews",
       "Timestamp": "Sunday, 15 March 2015 - 17:52",
       "Headline": "ලෝක කුසලාන අර්ධ අවසන් පූර්ව වටයේ තරඟ කාලසටහන නිකුත් වේ",
       "News Content": "2015 ලෝක කුසලාන තරගාවලියට අදාළ අර්ධ අවසන් පූර්ව වටයේ තරඟ කාලසටහන මේ වන විට සකස් වී තිබෙනවා. ඒ අනුව පළමු අර්ධ අවසන් පූර්ව තරඟය ශ්‍රී ලංකාව සහ දකුණු අප්‍රිකානු පිළ අතර එළඹෙන බදාදා පැවැත්වීමට නියමිතයි. දෙවන අර්ධ අවසන් පූර්ව තරඟය පැවැත්වෙන්නේ ඉන්දියාව සහ බංග්ලාදේශ පිළ අතරයි.  ඕස්ට්‍රේලියාව සහ පාකිස්තානය අතර තෙවන අර්ධ අවසන් පූර්ව තරඟය පැවැත්වෙන අතර නවසීලන්තය සහ බටහිර ඉන්දීය කොදෙව්වන් අතර අර්ධ අවසන් පූර්ව වටයේ අවසන් තරඟය ලෙස පැවැත්වීමට නියමිතයි.\nමේ අතර ලෝක කුසලාන තරගාවලියට අදාළව අද දිනයේදීත් තරඟ දෙකක් නිමාවට පත්වුණා. පළමු තරඟය පැවැත්වුණේ එක්සත් අරාබි එමීර් රාජ්‍යය සහ බටහිර ඉන්දීය කොදෙව් කණ්ඩායම් අතරයි. එම තරඟයෙන් බටහිර ඉන්දීය කොදෙව් පිළ කඩුලූ 6කින් ජයග්‍රහණය ලබා ගැනීමට සමත් වුණා. තරගාවලියට අදාළව අනෙක් තරඟය අයර්ලන්ත කණ්ඩායම සහ පාකිස්තාන කණ්ඩායම් අතර පැවැති අතර එම තරඟය පාකිස්තාන පිළ කඩුලූ 7කින් ජයග්‍රහණය ලබා ගත්තා.",
       "URL": "https://www.hirunews.lk/sports/105536/ලෝක-කුසලානයේ-අවසන්-සුපිරි-8-තරඟ-වදින-හැටි",
       "Category": "Sports",
       "Parent URL": "https://www.hirunews.lk/sports/all-news.php?pageID=481"
}