{
       "Source": "hirunews",
       "Timestamp": "Sunday, 31 July 2016 - 6:58",
       "Headline": "ජ්‍යෙෂ්ඨ ක්‍රීඩකයින්ගේ උපදෙස් උපරිමයට හේතුවුණා - කුසල් මෙන්ඩිස්",
       "News Content": "කණ්ඩායමේ ජ්‍යෙෂ්ඨ ක්‍රීඩකයින්ගෙන් ලැබුණු උපදෙස් මත සැලැස්මකට අනුව ක්‍රීඩා කිරීම නිසා තමන්ට උපරිම දස්කම් දැක්වීමට හැකිවූ බව කුසල් මෙන්ඩිස් පවසනවා.\nඊයේ තරග ජයග්‍රහණයෙන් පසුව පැවති මාධ්‍ය හමුවකදීයි ඔහු මේබව කියාසිටියේ.\nඕස්ට්‍රේලියාව සමඟ පැවති පළමු ටෙස්ට් තරඟයේ දෙවන ඉනිමේදී කුසල් මෙන්ඩිස් ලකුණු 176 ක් රැස්කළ අතර, ඔහු එම තරඟයේ වීරයා බවටද පත්වුණා.\nමේ අතර තරග ජයග්‍රහණය සම්බන්ධයෙන් ශ්‍රී ලංකා ක්‍රිකට් නායක ඇන්ජෙලෝ මැතිව්ස් ද අදහස් පළකලා.",
       "URL": "https://www.hirunews.lk/sports/139423/ජ්‍යෙෂ්ඨ-ක්‍රීඩකයින්ගේ-උපදෙස්-උපරිමයට-හේතුවුණා-කුසල්-මෙන්ඩිස්",
       "Category": "Sports",
       "Parent URL": "https://www.hirunews.lk/sports/all-news.php?pageID=397"
}