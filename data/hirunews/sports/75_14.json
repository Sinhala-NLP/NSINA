{
       "Source": "hirunews",
       "Timestamp": "Sunday, 06 December 2020 - 11:27",
       "Headline": "නවසීලන්තය පළමු ටෙස්ට් ක්‍රිකට් තරඟය ජය ගනි",
       "News Content": "බටහිර ඉන්දිය කොදෙව් කණ්ඩායම සමග පැවැති පළමු ටෙස්ට් ක්‍රිකට් තරගය ඉනිමකින් සහ ලකුණු 134කින් ජය ගැනීමට නවසීලන්ත කණ්ඩායම සමත් වුණා.\nතරගයේ ප්‍රථමයෙන් පන්දුවට පහර දුන් නවසීලන්ත කණ්ඩායම කඩුලු 7 ක් දැවි ලකුණු 519ක් ලබා සිටියදී සිය ඉනිම අත්හිටුවීමටයි තීරණය කළේ.\nඅනතුරුව සිය පිළිතුරු ඉනිම ක්‍රීඩා කළ කොදෙව් පිළට ලබාගැනීමට හැකි වූයේ ලකුණු 138ක් පමණයි.\nඒ් අනුව නවසීලන්ත පළමු ඉනිමට වඩා ලකුණු 381 ක් පිටුපසින් සිට යළිත්  සිය දෙවන ඉනිම ආරම්භ කළ කොදෙව්වන් සියලු දෙනා දැවි ලකුණු 247 ක් රැස් කළා.\nතරගය පැවැත්වුණේ, හැමිල්ටන් හීදියි.",
       "URL": "https://www.hirunews.lk/sports/256407/නවසීලන්තය-පළමු-ටෙස්ට්-ක්‍රිකට්-තරඟය-ජය-ගනි",
       "Category": "Sports",
       "Parent URL": "https://www.hirunews.lk/sports/all-news.php?pageID=75"
}