{
       "Source": "hirunews",
       "Timestamp": "Tuesday, 12 November 2019 - 12:55",
       "Headline": "ඩේවිඩ් මාලන් 20 - 20 පිතිකරු දර්ශකයේ 3 වන තැනට",
       "News Content": "එංගලන්ත ක්‍රීඩක ඬේවිඞ් මාලන් සිය ප්‍රථම තරඟ 9යේදී වාර්තාගත ලකුණු 458ක් රැස් කර ගැනීමත් සමඟ අයි.සී.සී. විස්සයි විස්ස පිතිකරු දර්ශකයේ 3 වන ස්ථානය හිමිකරගෙන තිබෙනවා.\nඕස්ට්‍රේලියානු නායක ඒරන් ෆින්ච් එහි දෙවන ස්ථානය හිමි කරගෙන ඇති අතර, ප්‍රථම ස්ථානය තවදුරටත් හිමිව ඇත්තේ පාකිස්තාන ක්‍රීඩක බාබර් අසාම්ටයි.\nඅයි.සී.සී. විස්සයි විස්ස පිතිකරු දර්ශකයේ ශ්‍රී ලංකා ක්‍රීඩකයෙකුට හිමි ඉහළම ස්ථානය ලෙස එහි 31 වන ස්ථානයේ රැදී සිටින්නේ කුසල් ජනිත් පෙරේරායි.\nඅයි.සී.සී. විස්සයි විස්ස පන්දු යවන්නන්ගේ දර්ශකයේ මුල් තැන ඇෆ්ගනිස්ථාන ක්‍රීඩක රෂිඞ් ඛාන්ට හිමිව ඇති අතර, ලසිත් මාලිංග 23 වන ස්ථානයේ රැදී සිටිනවා.\nඅයි.සී.සී. නවතම ශ්‍රේණිගත කිරීමට අනුව පාකිස්තානය විස්සයි විස්ස කණ්ඩායම් දර්ශකයේ මුල් තැන රැදී සිටින අතර ශ්‍රී ලංකාවට එහි 7 වන ස්ථානය හිමිවී තිබෙනවා.",
       "URL": "https://www.hirunews.lk/sports/228138/ඩේවිඩ්-මාලන්-20-20-පිතිකරු-දර්ශකයේ-3-වන-තැනට",
       "Category": "Sports",
       "Parent URL": "https://www.hirunews.lk/sports/all-news.php?pageID=130"
}