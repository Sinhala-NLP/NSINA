{
       "Source": "hirunews",
       "Timestamp": "Saturday, 30 March 2019 - 10:23",
       "Headline": "පාකිස්ථායේ ශතක දෙක අපතේ හරිමින් ඕස්ට්‍රේලියාව සිව්වන එක්දින තරඟයේ ජය උදුරාගනී",
       "News Content": "පාකිස්ථාන කණ්ඩායම සමඟ ඊයේ පැවති සිව්වන එක්දින තරඟය ජයගන්නට ඕස්ට්‍රේලියානු කණ්ඩායම සමත් වුණා.\nදිවා රාත්‍රී තරඟයක් ලෙස ඩුබායි ක්‍රීඩාංගනයේ දී පැවති මෙම තරඟය ඕස්ට්‍රේලියාව ජය ගත්තේ ලකුණු 06කින්.\nතරඟයේ පළමුව පන්දුවට පහරදුන් ඕස්ට්‍රේලියානු කණ්ඩායම නියමිත පන්දුවාර 50 තුල කඩුලු 07කට දැවී රැස්කළ ලකුණු සංඛ්‍යාව 277ක්.\nඕස්ට්‍රේලියාව වෙනුවෙන් ග්ලේන් මැක්ස්වෙල් ලකුණු 98 ක් රැස් කළේ පන්දු 82කට මුහුණ දෙමින්.\nඇලෙක්ස් කේරී ලකුණු 55ක් රැස් කළ අතර උස්මාන් කවාජා ලකුණු 62ක් රැස් කළා.\nපිළිතුරු ඉනිම ක්‍රීඩා කළ පකිස්ථාන කණ්ඩායම ලකුණු 271කට සීමා කරන්නට ඕස්ට්‍රේලියානු පන්දු යවන්නන් සමත් වුණා.\nපකිස්ථාන පිළිතුරු ඉනිමේදී පකිස්ථාන ක්‍රීඩකයින් දෙදෙනෙක් ශතක රැස් කිරීමට සමත්වූ අතර පාකිස්ථාන ජයග්‍රහණය වෙනුවෙන් එය ප්‍රමාණවත් වුයේ නැහැ.\nඒ අනුව නියමිත පන්දුවාර 50 තුල පාකිස්ථාන ලකුණු පුවරුව කඩුලු 08ක් දැවී ලකුණු 271ක් ලෙස දැක්වූ අතර ඒ අනුව ඕස්ට්‍රේලියාවට ලකුණු 06ක ජයක් හිමි වුණා.\nමෙම ජයග්‍රහණයත් සමඟ තරඟ 05කින් සමන්විත එක්දින තරඟාවලිය තරඟ 04ට බිංදුවක් ලෙස ඕස්ට්‍රේලියාව පෙරමුණ ගෙන සිටිනවා.",
       "URL": "https://www.hirunews.lk/sports/213467/පාකිස්ථායේ-ශතක-දෙක-අපතේ-හරිමින්-ඕස්ට්‍රේලියාව-සිව්වන-එක්දින-තරඟයේ-ජය-උදුරාගනී",
       "Category": "Sports",
       "Parent URL": "https://www.hirunews.lk/sports/all-news.php?pageID=169"
}