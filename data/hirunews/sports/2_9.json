{
       "Source": "hirunews",
       "Timestamp": "Friday, 22 September 2023 - 10:44",
       "Headline": "ආසියානු ක්‍රීඩා උලෙළේ ක්‍රිකට් තරගයෙන් ශ්‍රී ලංකා පිලට දැවැන්ත ජයක්",
       "News Content": "ආසියානු ක්‍රීඩා උළෙලේ කාන්තා ක්‍රිකට් තරගාවලියේ තායිලන්ත කන්තා කණ්ඩායම අතර පැවති විස්සයි විස්ස තරගය කඩුලු 8 කින් ජය ගැනීමට ශ්‍රී ලංකා පිල සමත් වුණා.\nඒ අනුව, ශ්‍රී ලංකා කණ්ඩායම අවසන් පූර්ව වටයට සුදුසුකම් ලැබුවා.\nඅර්ධ අවසන් පූර්ව වටයට අදාළව පැවති මෙම තරගය වර්ෂාව හේතුවෙන් පන්දු වාර 15කටයි සීමා වුණේ.\nමෙම තරගයේ කාසියේ වාසිය දිනාගත් තායිලන්තය පළමුවට පන්දුවට පහරදීමට තීරණය කළා.\nඒ අනුව පන්දු වාර සියල්ල අවසානයේ කඩුලු 7 ක් දැවී ලබා ගත් ලකුණු සංඛ්‍යාව 78 ක්.\nඑහිදී ඉනෝෂි ප්‍රියදර්ශනී ලකුණු 10 ට කඩුලු හතරක් දවාගනු ලැබුවා.\nපිළිතුරු ඉනිම ක්‍රීඩා කරන ශ්‍රී ලංකා කාන්තා කණ්ඩායම පන්දුවාර 10 යි පන්දු 5 කදී කඩුලු 2 ක් පමණක් දැවී, ලකුණු 84 ක් ලබා ගනිමින් සිය ජයග්‍රහණය වාර්තා කළා.",
       "URL": "https://www.hirunews.lk/sports/349064/ආසියානු-ක්‍රීඩා-උලෙළේ-ක්‍රිකට්-තරගයෙන්-ශ්‍රී-ලංකා-පිලට-දැවැන්ත-ජයක්",
       "Category": "Sports",
       "Parent URL": "https://www.hirunews.lk/sports/all-news.php?pageID=2"
}