{
       "Source": "hirunews",
       "Timestamp": "Saturday, 19 January 2013 - 19:25",
       "Headline": "හෙට තරගය දින්නොත් ශ්‍රී ලංකාවෙන් තවත් වාර්තාවක්.",
       "News Content": "ශ්‍රී ලංකාව සහ  ඕස්ට්‍රේලියාව අතර හෙට (20) ආරම්භ වන 4 වන එක්දින තරගය ජයග්‍රහණය කළහොත් ශ්‍රී ලංකා පිලට සුවිශේෂී වාර්තාවක් කරා යාමට අවස්ථාව හිමිවනවා. ඒ  ඕස්ට්‍රේලියානු පිල  ඕස්ට්‍රේලියාවේදී එක්දින තරගාවලි දෙකක් පරාජයට පත්කළ එකම රට වීමේ අවස්ථාව උදාකරමින්. මීට පෙර දකුණු අප්‍රිකාව, පාකිස්ථානය සහ ශ්‍රී ලංකාව,  ඕස්ට්‍රේලියාවේදී එක්දින තරගාවලි එක බැගින් ජයගෙන තිබෙනවා. ශ්‍රී ලංකාව මීට පෙර මෙම දස්කම දක්වා ඇත්තේ 2010 / 2011 තරග වාරයේදීයි. කෙසේ වෙතත්, ශ්‍රී ලංකාවේ මෙම ජයග්‍රහණය වැළැක්වීමට  ඕස්ට්‍රේලියාව සිය උපරිම දක්ෂතා ඉදිරිපත් කරනු ඇති බවටයි ක්‍රිකට් විචාරකයින් පෙන්වා දෙන්නේ.\nමේ අතර, සිඞ්නි ක්‍රීඩාංගනයේ පැවැත්වෙන හෙට තරගයේදී අජන්ත මෙන්ඩිස් කඩුළු 2 ක් ලබා ගතහොත් එක්දින කඩුළු 100 ක් අඩුම තරග ප්‍රමාණයකින් ලබාගත් ශ්‍රී ලාංකික ක්‍රීඩකයා බවට ඔහු පත්වනු ඇති. එක්දින තරග 61 කට සහභාගි වී අජන්ත ලබා ඇති කඩුළු සංඛ්‍යාව 98 ක්. දැනට මෙම වාර්තාව සතු වන්නේ ලසිත් මාලිංගටයි. ඔහු කඩුළු 100 ක් දවාගෙන ඇත්තේ තරග 68 කට සහභාගිවෙමින්.",
       "URL": "https://www.hirunews.lk/sports/51731/හෙට-තරගය-දින්නොත්-ශ්‍රී-ලංකාවෙන්-තවත්-වාර්තාවක්",
       "Category": "Sports",
       "Parent URL": "https://www.hirunews.lk/sports/all-news.php?pageID=557"
}