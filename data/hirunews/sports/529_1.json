{
       "Source": "hirunews",
       "Timestamp": "Sunday, 23 June 2013 - 16:13",
       "Headline": "ශ්‍රී ලංකා ක්‍රීඩකයන්ගෙන් රන් මල්ලක්.",
       "News Content": "75 වන වරට පැවති සිංගප්පූරු විවෘත මළල ක්‍රීඩා තරගාවලියට එක් වූ ශ්‍රී ලාංකික ක්‍රීඩක ක්‍රීඩිකාවන් රන් පදක්කම් 4 ක්, රිදී පදක්කම් 2 ක්, ලෝකඩ පදක්කමක් දිනා ගැනීමට අද (23) සමත්වුණා. මීටර් 800 සහ මීටර් 1500 තරග ඉසව්වන්ට එක්වූ ශ්‍රී ලංකාවේ චාරක ෆොන්සේකා එම ඉසව්වන්ගෙන් රන් පදක්කම දිනා ගත්තා. ලිලන්ත සම්පත් ශ්‍රී ලංකාවට රන් පදක්කම දිනා දුන්නේ දුර පැනීමේ තරග ඉසව්වෙන්. මීටර් 800 කාන්තා තරග ඉසව්ව නියෝජනය කළ ශ්‍රී ලංකාවේ ඩබ්ලිව්.ආර්. දුලක්ෂි එහි රන් පදක්කම දිනා ගත්තා. මීට අමතරව ඇය මීටර් 400 කඩුලූ ඉසව්වේ ලෝකඩ පදක්කම දිනා ගැනීමට ද සමත් වුණා. රිදී පදක්කම් දෙක ශ්‍රී ලංකාවට දිනා දෙනු ලැබුවේ සී.එම්. ජයසේකර විසින්. ඒ, මීටර් 200 සහ මීටර් 400 ඉසව්වෙන්.",
       "URL": "https://www.hirunews.lk/sports/61584/ශ්‍රී-ලංකා-ක්‍රීඩකයන්ගෙන්-රන්-මල්ලක්",
       "Category": "Sports",
       "Parent URL": "https://www.hirunews.lk/sports/all-news.php?pageID=529"
}