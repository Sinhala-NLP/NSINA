{
       "Source": "hirunews",
       "Timestamp": "Tuesday, 08 September 2015 - 15:03",
       "Headline": "බංග්ලාදේශ ක්‍රිකට් ක්‍රීඩකයෙකු බාල වයස්කාර සේවිකාවකට වධ දීලා",
       "News Content": "ගෘහ සේවයේ යෙදුණු  11 හැවිරිදි දැරියක් පීඩාවට ලක් කිරීමේ චෝදනාව මත බංග්ලාදේශ ක්‍රිකට් පිළේ වේග පන්දු යවන්නෙකු වන ශහදත් හුසේන් සහ ඔහුගේ බිරිඳ අත්අඩංගුවට ගැනීම සඳහා එරට පොලීසිය මෙහෙයුමක් දියත් කර තිබෙනවා. මෙම දැරිය වීථියක වැටී සිටියදී සොයාගෙන රෝහල්ගත කෙරුණු අතර, පොලීසිය විසින් ක්‍රිකට් ක්‍රීඩකයාට එරෙහිව පැමිණිල්ලක් ගොනු කර ඇති බවයි බංග්ලාදේශ වාර්තා සඳහන් කළේ. බංග්ලාදේශය වෙනුවෙන් ටෙස්ට් තරඟ 38කට සහ එක්දින තරඟ 51කට සහභාගි වී ඇති  ශහදත් හුසේන්, එංගලන්තයට එරෙහිව දැක්වූ දස්කම් හේතුවෙන් ලන්ඩනයේ ලෝඞ්ස් ක්‍රීඩාගාර පුවරුවේ නම සදහන් කෙරුණු ප්‍රථම බංග්ලාදේශ ක්‍රීඩකයායි.",
       "URL": "https://www.hirunews.lk/sports/116211/බංග්ලාදේශ-ක්‍රිකට්-ක්‍රීඩකයෙකු-බාල-වයස්කාර-සේවිකාවකට-වධ-දීලා",
       "Category": "Sports",
       "Parent URL": "https://www.hirunews.lk/sports/all-news.php?pageID=452"
}