{
       "Source": "hirunews",
       "Timestamp": "Thursday, 28 December 2017 - 16:36",
       "Headline": "හතුරුසිංහ ඛෙත්තාරාමේ දී වැඩ අරඹයි (ඡායාරුප)",
       "News Content": "ශ්‍රී ලංකාව සහ බංග්ලාදේශ කණ්ඩායම අතර ලබන වසරේ පැවැත්වෙන තරඟාවලියට පෙර ශ්‍රී ලංකා කණ්ඩායම අද (28) සිය පුහුණුවීම් කටයුතු ආරම්භ කළා.\nඒ, ශ්‍රී ලංකා කණ්ඩායමේ නව පුහුණුකරු චන්දික හතුරුසිංහ සමඟින්.\nජාතික සංචිතය නියෝජනය කරන සියලු ක්‍රීඩකයින් අද ආරම්භ කොළඹ ආර්.ප්‍රේමදාස ක්‍රීඩාංගනයේදී ආරම්භ කළ පුහුණුවීම් සඳහා පැමිණ ඇති බවයි වාර්තා වන්නේ.\nතරඟාවලියට පෙර විශේෂ පුහුණු වැඩසටහනක් සඳහා ක්‍රීඩකයින් 23 දෙනෙකුගෙන් සමන්විත විශේෂ පුහුණු සංචිතයක් පසුගියදා නම් කෙරුණා.\nශ්‍රී ලංකා කණ්ඩායමේ එළඹෙන බංග්ලාදේශ තරඟ සංචාරයට සමගාමීව ශ්‍රී ලංකා ක්‍රීඩකයින් විශේෂ පුහුණු වැඩසටහනක් ක්‍රියාත්මක කළ යුතු බව ශ්‍රී ලංකා කණ්ඩායමේ ප්‍රධාන පුහුණුකරු ලෙස පසුගියදා වැඩ බාරගත් චන්දික හතුරුසිංහ යෝජනා කෙරුණු අතර හතුරුසිංහගේ එම යෝජනාවට ශ්‍රී ලංකා ක්‍රිකට් ආයතනයේ අනුමැතිය හිමිවුණා.\nමෙම පුහුණු වැඩසටහනෙන් පසු ක්‍රීඩකයින් 15 දෙනෙකුගෙන් සමන්විත සංචිතයක් බංග්ලාදේශ තරඟ සංචාරය සඳහා නම් කිරීමට නියමිත බවයි ක්‍රිකට් ආරංචි වාර්තා කරන්නේ.\nමෙම විශේෂ පුහුණු වැඩසටහනට එක්වන ක්‍රීඩකයින් 23දෙනා පහතින්.\nතිසර පෙරේරා, උපුල් තරංග, ධනුෂ්ක ගුණතිලක, කුසල් මෙන්ඩිස්, දිනේෂ් චන්දිමාල්, ඇන්ජලෝ මැතිව්ස්, කුසල් පෙරේරා, අසේල ගුණරත්න, නිරෝෂන් දික්වැල්ල, සධීර සමරවික්‍රම, සුරංග ලක්මාල්, නුවන් ප්‍රදීප්, දසුන් ශානක, ළහිරු ගමගේ, විශ්ව ප්‍රනාන්දු, දුෂ්මන්ත චමීර, ෂෙහාන් මධුසංක, ළහිරු කුමාර, අකිල ධනංජය, ජෙෆ්රි වැන්ඩසේ, අමිල අපෝන්සු, ලක්ෂාන් සඳකැන්, චතුරංග ද සිල්වා.\nචන්දික හතුරුසිංහ පුහුණු සැසිය මෙහෙයවන අයුරු පහතින්..",
       "URL": "https://www.hirunews.lk/sports/179570/හතුරුසිංහ-ඛෙත්තාරාමේ-දී-වැඩ-අරඹයි-ඡායාරුප",
       "Category": "Sports",
       "Parent URL": "https://www.hirunews.lk/sports/all-news.php?pageID=269"
}