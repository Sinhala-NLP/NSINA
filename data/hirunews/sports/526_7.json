{
       "Source": "hirunews",
       "Timestamp": "Tuesday, 09 July 2013 - 13:45",
       "Headline": "විනිසුරු සාගර ගාල්ලගේට වසර 10ක ක්‍රිකට් තහනමක්.",
       "News Content": "මුදලට තරග පාවාදීමේ චෝදනා එල්ල වුණු ශ්‍රී ලංකා ක්‍රිකට් විනිසුරුවරුන් වන සාගර ගාල්ලගේට වසර 10ක තරග තහනමක් පැනවීමට ශ්‍රී ලංකා ක්‍රිකට් විනය කමිටුව තීරණය කර තිබෙනවා. ඊට අමතරව තරග පාවාදීමේ චෝදනා එල්ල වූ මොරිස් වින්ස්ටන්ට වසර 3ක තරග තහනමක් පනවා ඇති අතර, ක්‍රිකට් විනිසුරු ගාමිණී දිසානායකට දැඩි ලෙස අවවාද කොට තනතුරෙන් පහත හෙලීමටයි ශ්‍රී ලංකා ක්‍රිකට් විනය කමිටුව තීරණය කළේ. පසුගිය වසරේ ශ්‍රී ලංකාවේ පැවැති පන්දු වාර විස්ස ලෝක කුසලාන ක්‍රිකට් තරගාවලියේ දී සහ ශ්‍රී ලංකා ප්‍රිමියර් ලීග් ක්‍රිකට් තරගාවලියේ දී මුදලට තරග පාවාදීම සම්බන්ධයෙන් මොවුන්ට එරෙහිව චෝදනා එල්ල වුණා. මේ පිළිබද තොරතුරු අනාවරණය කළේ ඉන්දීය රූපවාහිනී නාලිකාවක් විසින්.",
       "URL": "https://www.hirunews.lk/sports/62655/විනිසුරු-සාගර-ගාල්ලගේට-වසර-10ක-ක්‍රිකට්-තහනමක්",
       "Category": "Sports",
       "Parent URL": "https://www.hirunews.lk/sports/all-news.php?pageID=526"
}