{
       "Source": "hirunews",
       "Timestamp": "Wednesday, 20 April 2016 - 19:21",
       "Headline": "මාලිංගගේ ආබාධය ගැන වෛද්‍ය පරීක්ෂණ වාර්තාව සඳුදා",
       "News Content": "ලසිත් මාලිංගගේ පාදයේ ආබාධය සම්බන්ධයෙන් සිදුකළ වෛද්‍ය පරීක්ෂණයේ වාර්තාව එළඹෙන සඳුදා ශ්‍රී ලංකා ක්‍රිකට් ආයතනයට ලබාදෙන බව මහාචාර්ය අර්ජුන් ද සිල්වා පවසනවා.\nලසිත් මාලිංග අද ශ්‍රී ලංකා ක්‍රිකට් වෛද්‍ය කමිටුව හමුවේ පෙනී සිටීමෙන් අනතුරුවයි මාධ්‍ය වෙත අදහස් දක්වමින් මහාචාර්යවරයා මෙම අදහස් පළ කළේ.\nඅයි.පී.එල් තරගාවලියේ මුම්බායි ඉන්දියන්ස් කණ්ඩායමට එක්වීම සදහා පසුගියදා ලසිත් මාලිංග ඉන්දියාවට ගොස් තිබුණා.\nකෙසේ වෙතත්, යළි ඔහු දිවයිනට පැමිණියේ තවත් මාස 4 ක් ගතවනතුරු ක්‍රීඩා කළ නොහැකි බවට මුම්බායි ඉන්දියන්ස් කණ්ඩායමේ වෛද්‍යවරුන් තීරණය කිරීම හේතුවෙන්.",
       "URL": "https://www.hirunews.lk/sports/131339/මාලිංගගේ-ආබාධය-ගැන-වෛද්‍ය-පරීක්ෂණ-වාර්තාව-සඳුදා",
       "Category": "Sports",
       "Parent URL": "https://www.hirunews.lk/sports/all-news.php?pageID=414"
}