{
       "Source": "hirunews",
       "Timestamp": "Wednesday, 13 February 2013 - 19:18",
       "Headline": "කාන්තා අවසන් තරඟයට  ඕස්ට්‍රේලියාව සහ කොදෙව්.",
       "News Content": "කාන්ත ලෝක කුසලාන තරඟාවලියේ ශ්‍රී ලංකාව සහ දකුණු අප්‍රිකාව අතර අද (13) පැවති තරඟය ලකුණු 110 කින් ජයගැනීමට දකුණු අප්‍රිකානු ක්‍රීඩිකාවන් සමත් වුණා. තරඟයේ පළමුව පන්දුවට පහරදුන් දකුණු අප්‍රිකානු කණ්ඩායම නියමිත පන්දු වාර 50 අවසානයේ කඩුලූ 8 ක් දැවී ලකුණු 227 ක් රැස් කළා. එහෙත් ශ්‍රී ලංකා ක්‍රීඩිකාවන්ට පන්දුවාර 36 යි පන්දු 4 කදී සියලූදෙනා දැවී ලබාගත හැකිවූයේ ලකුණු 117 ක් පමණයි. ශ්‍රී ලංකා කණ්ඩායම වෙනුවෙන් චමරි අතපත්තු ලකුණු 63 ක් රැස් කළා.\nමේ අතර කාන්තා ලෝක කුසලාන ක්‍රිකට් තරඟාවලියේ අවසන් මහා තරඟය සඳහා  ඕස්ට්‍රේලියානු කණ්ඩායම සහ බටහිර ඉන්දීය කොදෙව් කණ්ඩායම මේ වනවිට සුදුසුකම් ලබාගෙන අවසන්. ඒ සමස්ත ලකුණු සටහනේ ප්‍රසාද ලකුණු 8 බැගින් හිමිකරගනිමින්. කාන්තා ලෝක කුසලාන තරඟාවලියේ අවසන් මහා තරඟය පෙබරවාරි 17 වැනිදා මුම්බායි හිදී පැවැත්වෙනවා.\n\\r\\n",
       "URL": "https://www.hirunews.lk/sports/53333/කාන්තා-අවසන්-තරඟයට-ඕස්ට්‍රේලියාව-සහ-කොදෙව්",
       "Category": "Sports",
       "Parent URL": "https://www.hirunews.lk/sports/all-news.php?pageID=552"
}