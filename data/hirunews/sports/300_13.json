{
       "Source": "hirunews",
       "Timestamp": "Wednesday, 06 September 2017 - 18:38",
       "Headline": "ඉන්දු ලංකා 20 යි 20 තරගය ආරම්භයට බාධාවක්",
       "News Content": "සංචාරක ඉන්දීය කණ්ඩායම සහ ශ්‍රී ලංකාව අතර පැවැත්වෙන 20 යි 20 තරගය ආරම්භයට වර්ෂාවෙන් බාධා මතුවී තිබෙනවා.\nමේවන විට වර්ෂාව පතිත නොවුන ද අද දිනයේ පැවති වර්ෂාව හමුවේ තරගය ආරම්භය ප්‍රමාද වන බවයි තීරකයන් ප්‍රකාශකර ඇත්තේ.\nඅද රාත්‍රී 7 ට තරගය ආරම්භ වීමට නියමිතව තිබුනා.\nතරගයේ කාසියේ වාසිය උරගා බැලීම හෝ මෙතෙක් සිදු කෙරුනේ නැහැ.\nවිනිසුරුවරුන් සහ තරග තීරකයන් විසින් රාත්‍රී 7 ට තණතිල්ල පරීක්ෂා කර තරගය ආරම්භ කරන වේලාවක් ප්‍රකාශයට පත් කරනු ඇති.\nශ්‍රී ලංකාව සමග පැවති ටෙස්ට් තරගාවලිය 3 ට බින්දුවක් ලෙසට සහ එක්දින තරගාවලිය 5 ට බින්දුවක් ලෙසට ජය ගැනීමට ඉන්දියාව සමත්වුනා.\nමේ අතර ශ්‍රී ලංකා කණ්ඩායමේ නායකයා ලෙස උපුල් තරංග කටයුතු කරන අතර විස්සයි විස්ස සංචිතයට නම් කර ඇති මිලින්ද සිරිවර්ධනට අද තරඟයට ක්‍රීඩා කළ හැකි ද යන්න පිළිබදව තරඟයට පෙර පැවැත්වෙන පරීක්ෂණයේදී තීරණය කරනු ඇති.\nආබාධයට ලක්වූ මිලින්ද සිරිවර්ධන අද තරගයට ක්‍රීඩා නොකළහොත් ඔහු වෙනුවෙන් අශාන් ප්‍රියන්ජන කණ්ඩායමට එක්වීමට නියමිතයි.\nඉන්දීය කණ්ඩායමේ ආරම්භක පිතිකරුවෙක් වූ අජින්ක්‍යා රහනේද අද තරඟයට ක්‍රීඩා නොකරන බවයි වාර්තා වන්නේ.\nමේ වසරේදී ශ්‍රී ලංකා කණ්ඩායම විස්සයි විස්ස තරඟ 8කට සහභාගි වී ඇති අතර ඉන් 5ක් ජයගෙන තිබෙනවා.\nශ්‍රී ලංකාව සහ ඉන්දියාව අතර විස්සයි විස්ස තරඟ 10ක් පවත්වා ඇති අතර ඉන් 6ක් ජයගෙන ඇත්තේ ඉන්දියාවයි.",
       "URL": "https://www.hirunews.lk/sports/170299/ඉන්දු-ලංකා-20-යි-තරගය-ආරම්භයට-බාධාවක්",
       "Category": "Sports",
       "Parent URL": "https://www.hirunews.lk/sports/all-news.php?pageID=300"
}