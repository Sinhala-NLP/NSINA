{
       "Source": "hirunews",
       "Timestamp": "Sunday, 03 September 2017 - 13:26",
       "Headline": "ශ්‍රී ලංකාවේ බලාපොරොත්තු තවදුරටත් අවදානම්",
       "News Content": "සංචාරක ඉන්දීය පිළ සහ ශ්‍රී ලංකාව අතර 5 වන සහ අවසාන එක්දින තරඟය ආර්. ප්‍රේමදාස ක්‍රීඩාංගණයේදී දිවා - රාත්‍රී තරඟයක් ලෙස අද පැවැත්වෙනවා.\nමෙම තරඟයෙන් පරාජය වුවහොත් ශ්‍රී ලංකාවට 2019 ලෝක කුසලාන තරගාවලිය සඳහා ඍජුව සුදුසුකම් ලැබීමේ අවස්ථාව තවදුරටත් දුරස්ථ වනු ඇති.\nඑසේ වුවහොත් බටහිර ඉන්දීය කොදෙව් පිළට අයර්ලන්තය සමඟ පැවැත්වෙන තරඟය ජය ගෙන එංගලන්ත තරගාවලිය 4ට එකක් ලෙස ජය ගැනීම ලෝක කුසලාන තරගාවලියට ඍජුව සුදුසුකම් ලැබීමට ප්‍රමාණවත්.\nඑහෙත් අද තරඟය ශ්‍රී ලංකාව ජයග්‍රහණය කළහොත් කොදෙව් පිළ එලෙස සුදුසුකම් ලැබීමට එංගලන්ත එක්දින තරගාවලිය 5ට බින්දුවක් ලෙස ජය ගත යුතුයි.",
       "URL": "https://www.hirunews.lk/sports/170055/ශ්‍රී-ලංකාවේ-බලාපොරොත්තු-තවදුරටත්-අවදානම්",
       "Category": "Sports",
       "Parent URL": "https://www.hirunews.lk/sports/all-news.php?pageID=301"
}